---
title:  တၢ်ဆိကမိၣ်ဆူညါအဂီၢ်
date:   12/04/2024
---

"တၢ်သးခုကစီၣ်ကဆဲးသလၣ်လီၤအသးဒီးၦၤလၢအဟံးဃၥ်ကျၢၤ တၢ်နၥ်န့ၣ် အါထီၣ်ဂီၢ်ထီၣ်ဝဲဒၣ်န့ၣ်လီၤ. တၢ်သးခုကစီၣ်လဲၤနုၥ်ဆူတၢ်လီၢ် လၢ၇ိမ့ၤအတၢ်ပၢတၢ်ြပးမးလဲၤနုၥ်လီၤတတုၤဘၣ်န့ၣ်လီၤ. ၦၤခ၇ံၥ်ဖိတဂၤ စံးကတိၤဘၣ်ဃးၦၤပၢတၢ်ဖိလၢအတစူၢ်တနၥ်ယွၤဘၣ်တဖၣ် အတၢ်သိၣ်လိ သီလိလၢအဒုးအိၣ်ထီၣ်တၢ်မၤအၢမၤနးအဂ့ၢ်ဒ်အံၤ- နမၤသံၦၤ, မၤအၢမၤနးၦၤ, ပၥ်ဒ့ၣ်ပၥ်ကမၢ်ၦၤသ့...နတၢ်စံၣ်ညီၣ်တတီတလိၤဘၣ်သ့ၣ်တဖၣ်န့ၣ် မ့ၢ်တၢ်အုၣ်အသးလၢပတၢ်ကမၣ်တအိၣ်ဘၣ်အဂ့ၢ်...နတၢ်အၢတၢ်သီစ့ၢ်ကီး ...အဘျုးအဖှိၣ်တအိၣ်ဘၣ်. မ့ၢ်တၢ်ကွဲမုၥ်တမံၤလၢအဂံၢ်ဘါဆူၣ်ထီၣ်လၢ ကဒုးအါထီၣ်ၦၤစူၢ်က့ၤနၥ်က့ၤတၢ်သ့ၣ်တဖၣ်အဂီၢ်န့ၣ်လီၤ. သုဒံးဂုၥ်ကျဲးစၢး မၤဟးဂီၤၦၤဒီး ပဒံးအါထီၣ်ဂီၢ်ထီၣ်ဝဲဒၣ်ဒီးခ၇ံၥ်ဖိအသွံၣ်အံၤ မ့ၢ်တၢ်ချံန့ၣ် လီၤ." Tertullian, Apology, paragraph 50. Ellen G. White, The Great Controversy, pp. 41, 42.

"တၢ်ကတဲၥ်ကတီၤပၥ်တၢ်လၢအအိၣ်ခူသူၣ်အံၤ ဟ့ၣ်အခွဲးလၢ ၦၤတီၦၤလိၤကဘၣ်တူၢ်ဘၣ်တၢ်မၤအၢမၤနးလၢ ၦၤအၢၦၤသီသ့ၣ်တဖၣ် အစုပူၤအံၤ ကဲထီၣ်တၢ်သးသဘံၣ်သဘုၣ်လၢၦၤအတၢ်စူၢ်တၢ်နၥ်ဂံၢ်စၢ်တဖၣ် အဂီၢ်န့ၣ်လီၤ. ၦၤတနီၤနီၤတအဲၣ်ဒိးစူၢ်နၥ်လၢၤကစၢ်ယွၤဘၣ်လီၤ. အဂ့ၢ်ဒ်လဲၣ် အဝဲတူၢ်တၢ်လၢၦၤအနးကတၢၢ်တဖၣ်ကထူးထီၣ်တီၤထီၣ်, ဖဲၦၤလၢအဂ့ၤဒီးအကဆှီတဖၣ်ဘၣ်တၢ်မၤနၢၤမၤဃၣ်အဝဲသ့ၣ်လၢတၢ်အၢ တၢ်သီအတၢ်စိတၢ်ကမီၤအံၤန့ၣ်လီၤ. တၢ်သံကွၢ်အိၣ်ထီၣ်ဝဲလၢ, ၦၤလၢ အမ့ၢ်အတီဒီးသးကညီၤတၢ်တဂၤ, လၢအအိၣ်ဒီးတၢ်စိဒိၣ်ကမီၤထီအံၤ ၀ံသးစူၤတၢ်တတီတလိၤဒီးတၢ်မၤအၢမၤနးတၢ်အံၤသ့ဝဲဒ်လဲၣ်. အဝဲအံၤ မ့ၢ်တၢ်သံကွၢ်လၢတဘၣ်ဃးဒီးၦၤဘၣ်န့ၣ်လီၤ. ကစၢ်ယွၤဟ့ၣ်တ့ၢ်ၦၤ တၢ်အုၣ်အသးလၢအတၢ်အဲၣ်ဒိၣ်အံၤလံဒီး ပတဘၣ်အိၣ်ဒီးတၢ်သးဒ့ဒီလၢ အတၢ်ဂ့ၤတၢ်၀ါအဖီခိၣ်ဘၣ်, အဂ့ၢ်ဒ်လဲၣ်ပတနၢ်ပၢၢ်အတၢ်ကတဲၥ်ကတီၤ တၢ်ဖံးတၢ်မၤအံၤဘၣ်အဃိန့ၣ်လီၤ." Ellen G. White, The Great Controversy, p. 47.