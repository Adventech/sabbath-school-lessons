---
title:  တၢ်ဂ့ၢ်မိၢ်ၦၢ်အကံၢ်အလဲ - တၢ်အဲၣ် မ့တမ့ၢ် တၢ်အဲၣ်လီၤထဲအသးဒၣ်ဝဲ
date:   06/04/2024
---

### တၢ်မၤလိတနွံအံၤအဂီၢ်ဖး
လူၤကၣ် ၁၉း၄၁-၄၄; မးသဲ ၂၃း၃၇-၃၈; ဧ့ၤဘြံၤ ၁၁း၃၅-၃၈; လီၣ်ဖျါ ၂း၁၀း မၤတၢ် ၂း၄၄-၂၇; ယိၤဟၣ် ၁၃း၃၅.

> <p>တၢ်ကလုၢ်ထူ</p>
> "ပျံၤတၢ်တဂ့ၤ. အဂ့ၢ်ဒ်အံၤ, ယအိၣ်ဒီးနၤလီၤ, ကွၢ်တ၇ံးတၢ်တဂ့ၤ. အဂ့ၢ်ဒ်အံၤ, ယမ့ၢ်နကစၢ်လီၤ. ယဒုးဆူၣ်ထီၣ်လံနဂံၢ်နဘါလံ, မ့ၢ်မး ယမၤစၢၤလံနၤလံ. မ့ၢ်မးယဒုးအိၣ်ကျၢၤလံနၤလၢယစုထွဲအတီအလိၤန့ၣ် လီၤ" (ယၡါယၤ ၄၁း၁၀).

ပစံးလၢနမ့ၢ်ၦၤကွၢ်ကျီၢ်, ကွၢ်ပနၢ်, ကွၢ်မဲၥ်တဲးလဲးဖိတဂၤ, ကွၢ်နမဲၥ်တဲးလဲးလၢကစၢၢ်သ့ၣ်စၤယံးတၢ်လူၢ်တဖၣ်အလိၤ ဖဲနထံၣ်စိဃီၤ ၀့ၢ်ယရူၤၡလ့ၣ်လၢအယံၤန့ၣ်လီၤ. နနၢ်ဟူဘၣ်တၢ်သီၣ်တၢ်သဲန့ၣ်လီၤ. တထံၣ်ဃီနသ့ၣ်ညါလၢအမ့ၢ်ကစၢ်ခ၇ံၥ်အကလုၢ်န့ၣ်လီၤ. ဒ်မုၢ်လီၤနုၥ် အတၢ်ကဒုသုးကွံၥ်အသးတဆီဘၣ်တဆီဆူတၢ်လုၢ်ဟံၣ်အဖီခိၣ်အသိးဒီး ဒုးအိၣ်ဖျါထီၣ်တၢ်လုၢ်ဟံၣ်အဂီၤပၤလၢအမ့ၢ်လၢၢ်၀ါကဆှၣ်အံၤအသိး, ကစၢ်ခ၇ံၥ်စံးဝဲလၢတၢ်ကတိၤဂၢၢ်ဂၢၢ်ကျၢၤကျၢၤအပူၤဒ်အံၤ, "တၢ်တဖၣ်အံၤ ခဲလၢၥ်သုထံၣ်တမ့ၢ်ဘၣ်ဧါ. ယစံးဘၣ်တဲဘၣ်သုတီတီအံၤ, လၢၢ်လၢလၢၢ် အဖီခိၣ်လၢတၢ်တမၤလီၤၦီၢ်ကွံၥ်ဘၣ်န့ၣ်, တၢ်တပၥ်လီၤတဲၥ်ဘၣ်ဖဲအံၤ နီတဖျၢၣ်ဘၣ်" (မးသဲ ၂၄း၂). ကစၢ်ခ၇ံၥ်အပျဲၢ်အဘီၣ်တဖၣ် အသးမၢထၢ မၢမၣ်ဘၣ်သးဒီးနဲဒၣ်စ့ၢ်ကီးကမ့ၢ်ဒ်န့ၣ်အသိးလီၤ. ကစၢ်ခ၇ံၥ်အတၢ်ကတိၤ အံၤအခီပညီမ့ၢ်မနုၤလဲၣ်. တၢ်သ့ၣ်တဖၣ်အံၤ ဘၣ်ထွဲလိၥ်အသးဒီးကစၢ်ခ၇ံၥ် အပျဲၢ်အဘီၣ်တဖၣ်အတၢ်သံကွၢ်ဘၣ်ဃးဟီၣ်ခိၣ်ကတၢၢ်အဂ့ၢ်န့ၣ်ဒ်လဲၣ်.

နဒိကနၣ်ကစၢ်ခ၇ံၥ်စံးကတိၤကျဲၣ်ကျီဃုၥ်တၢ်ဘၣ်ဃးတၢ်ကမၤ ဟးဂီၤ၀့ၢ်ယရူၤၡလ့ၣ်အဂ့ၢ်ဒီး တၢ်မၤအသးတချုးလၢအတၢ်ဟဲက့ၤလီၤခံဘျီ တဘျီဒ်ဘၣ်အံၤလၢတၢ်သူၣ်အိၣ်သးအိၣ်အပူၤန့ၣ်လီၤ. လၢတၢ်မၤဟးဂီၤ ၀့ၢ်ယရူၤၡလ့ၣ်အံၤန့ၣ်, ပထံၣ်ဘၣ်လၢတၢ်ပၥ်ဖျါထီၣ်ဆိမုၣ်ကီၤလံၢ်အတၢ်၇ဲၣ် တၢ်ကျဲၤလၢကလီန့ၢ်ဒီးမၤဟးဂီၤကွံၥ်ကစၢ်ယွၤအၦၤဂီၢ်မုၢ်လၢမုၢ်နံၤခံကတၢၢ် အံၤန့ၣ်လီၤ. ကစၢ်ခ၇ံၥ်အတၢ်သိၣ်လီၤသီလီၤတၢ်ဖဲ မးသဲ ၂၄ အပူၤ ပၥ်ဖျါထီၣ်မုၢ်နံၤခံကတၢၢ်အတၢ်မၤသးခီဖျိတၢ်ကတိၤပၥ်စၢၤတၢ်မၤဟးဂီၤ ၀့ၢ်ယရူၤၡလ့ၣ်အံၤအဂ့ၢ်လၢညါန့ၣ်လီၤ.

ပကမၤလိဘၣ်မုၣ်ကီၤလံၢ်အတၢ်ကူၣ်ထီၣ်ဖးလီၤလၢကလီန့ၢ်ဒီး မၤဟးဂီၤကစၢ်ယွၤအၦၤဂီၢ်မုၢ်ခံမံၤလၢၥ်န့ၣ်လီၤ. တၢ်လၢမုၣ်ကီၤလံၢ် မၤဟးဂီၤအီၤတသ့ခီဖျိတၢ်မၤအၢမၤနးအဃိအံၤဘၣ်န့ၣ်, အဝဲမုၢ်လၢ်လၢ ကမၤနၢၤဝဲခီဖျိတၢ်မၤသကိးတၢ်န့ၣ်လီၤ. တလီၤကမၢကမၣ်ဘၣ်ကစၢ်ယွၤဘၣ်, တုၤလၢတၢ်တၤတၢ်ဒိၣ်ကတၢၢ်အဆၢကတီၢ်ဒၣ်လဲၥ်, အဝဲဒုးမူဒုးဂဲၤအၦၤ ဂီၢ်မုၢ်ဒ်န့ၣ်လီၤ.