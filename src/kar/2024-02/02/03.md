---
title:  တၢ်၇ဲၣ်တၢ်ကျဲၤပၥ်လၢကဒုးမူဒုးဂဲၤခ၇ံၥ်ဖိတဖၣ်
date:   08/04/2024
---

ကစၢ်ယွၤအတၢ်သးကညီၤ, အဘျုးအဖှိၣ်, အတၢ်၇ဲၣ်တၢ်ကျဲၤဒီး အတၢ်သ့ၣ်ညါဆိပၥ်တၢ်အံၤလီၣ်ဖျါထီၣ်အသးဖျါဖျါ ဖဲတၢ်မၤအသးတဖၣ်လၢ အဒုးနဲၣ်ဖျါတၢ်မၤဟးဂီၤ၀့ၢ်ယရူၤၡလ့ၣ်အံၤန့ၣ်လီၤ. ဃနျအငကျ ဃၠူူကျ ဒီး ၇ိမ့ၤအသုးမုၢ်ဒိၣ်တဖၣ်က၀ီၤဃၥ်၀့ၢ်န့ၣ်လီၤ. လၢတၢ်တဆိကမိၣ်ဘၣ်အပူၤ, ဖဲအဝဲသ့ၣ်အတၢ်ဟဲနုၥ်လီၤဒုးတၢ်အံၤ ဖျါမးဝဲအကတီၢ်န့ၣ်, အဝဲသ့ၣ်ဂုၤက့ၤ အလီၢ်ခံန့ၣ်လီၤ. ၦၤယူဒၤဖိအသုးမုၢ်လူၤပိၥ်ထွဲအဝဲသ့ၣ်ခံဒီး ဒိးန့ၢ်ဘၣ် တၢ်မၤနၢၤအဒိၣ်အမုၢ်န့ၣ်လီၤ.

ဖဲၦၤ၇ိမ့ၤဖိဃ့ၢ်ဒီးၦၤယူဒၤဖိလူအဝဲသ့ၣ်အကတီၢ်အံၤ, ၦၤခ၇ံၥ်ဖိလၢ ၀့ၢ်ယရူၤၡလ့ၣ်သ့ၣ်တဖၣ်ဃ့ၢ်ဆူ Pella ဆူ Perea အတၢ်လီၢ်, လၢထံကျိ ယၢ်ဒ့ၣ်၀ၢ်ဘးခီတကပၤန့ၣ်လီၤ. "တၢ်အၢၣ်လီၤအတၢ်ပနီၣ်န့ၣ် ဘၣ်တၢ်ဟ့ၣ် လီၤဆူၦၤခ၇ံၥ်ဖိသ့ၣ်တဖၣ်လၢအိၣ်ခိးတၢ်အံၤဒီးအဆၢကတီၢ်ခဲအံၤန့ၣ် တၢ်ခွဲး တၢ်ယၥ်အိၣ်ဝဲလၢၦၤကိးဂၤဒဲးလၢကဒိကနၣ်ကစၢ်ခ၇ံၥ်အတၢ်ဟ့ၣ်ပလီၢ်န့ၣ် လီၤ. တၢ်မၤအသးတဖၣ်အံၤ လီၤဆီဒိၣ်မးတုၤဒၣ်လဲၥ်ၦၤယူဒၤဖိမ့ၢ်ဂ့ၤ, ၦၤ၇ိမ့ၤဖိမ့ၢ်ဂ့ၤ, တြီဃၥ်ၦၤခ၇ံၥ်ဖိသ့ၣ်တဖၣ်လၢ ကဃ့ၢ်ကွံၥ်အံၤတသ့ဘၣ် န့ၣ်လီၤ." Ellen G. White, The Great Controversy, p. 30.

`ဖး စံးထီၣ်ပတြၢၤ ၄၆း၁ ဒီး ယၡါယၤ ၄၁း၁၀ တက့ၢ်. လံၥ်စီဆှံ အဆၢသ့ၣ်တဖၣ်အံၤ စံးကတိၤဘၣ်ဃးကစၢ်ယွၤအတၢ်ကဟုကယၥ်ကတီၤပၥ် အသးအံၤအဂ့ၢ်ဒ်လဲၣ်.`

ကစၢ်ယွၤမ့ၢ်စီၤပၤတဂၤလၢအအိၣ်ဒီးတၢ်စိတၢ်ကမီၤလၢတၢ်မၤ အသးလၢဟီၣ်ခိၣ်ချၢအံၤအပူၤခဲလၢၥ်အဖီခိၣ် ဒ်သိးကမၤလၢၦဲၤအတၢ်တိၥ်ပၥ် အဂီၢ်န့ၣ်လီၤ. အါစုအါဘျီကစၢ်ယွၤဆီလဲကွံၥ်အတၢ်ကူၣ်ထီၣ်ဖးလီၤတဖၣ် ခီဖျိၦၤကညီအတၢ်ဃုထၢအဃိဘၣ်ဆၣ်, အတၢ်ကူၣ်ပၥ်လၢဟီၣ်ခိၣ်အံၤ အဂီၢ်န့ၣ် ကလၢထီၣ်ၦဲၤထီၣ်ဝဲဒၣ်န့ၣ်လီၤ. ဆၢကတီၢ်ကအိၣ်ဝဲဖဲယွၤအၦၤ ဂီၢ်မုၢ်တဖၣ် ကလဲၤခီဖျိဘၣ်တၢ်ကီတၢ်ခဲ, တၢ်မၤအၢမၤနး, တၢ်မၤသံမၤ၀ီ အဝဲသ့ၣ်, တၢ်ဒၢနုၥ်လၢဃိၥ်ပူၤဒီးတၢ်သံအံၤ ခီဖျိမၤကစၢ်ခ၇ံၥ်အတၢ်မၤအံၤ အဃိန့ၣ်လီၤ. ဘၣ်ဆၣ်သနၥ်က့, ဖဲမုၣ်ကီၤလံၢ်ထီဒါတၢ်ဆူၣ်ကတၢၢ် အဆၢကတီၢ်ဒၣ်လဲၥ်, ကစၢ်ယွၤဒုးမူဒုးဂဲၤဒီးကဟုကယၥ်အတၢ်အိၣ်ဖှိၣ်ဒံး န့ၣ်လီၤ.

`ဖး ဧ့ၤဘြံၤ ၁၁း၃၅-၃၈ ဒီး လီၣ်ဖျါ ၂း၁၀ တက့ၢ်. တၢ်အနီၢ်ကီၢ် တမံၤလၢလံၥ်စီဆှံဆၢအံၤ လီၣ်ဖျါထီၣ်ဘၣ်ဃးပတၢ်ဒုးဒီးတၢ်အၢတၢ်သီ အစိကမီၤန့ၣ်မ့ၢ်မနုၤလဲၣ်. တၢ်ထီဒါလိၥ်အသးလၢကစၢ်ယွၤအတၢ်ကဟု ကယၥ်ဒီးအတၢ်ဟ့ၣ်ခွဲးလၢၦၤတနီၤနီၤကလဲၤခီဖျိဘၣ်တၢ်နးတၢ်ဖှီၣ်တုၤဒၣ်လဲၥ် ကဘၣ်မၤထူ၇ၤအတၢ်သံလၢခ၇ံၥ်အဂီၢ်အံၤန့ၣ်အိၣ်ဝဲဒၣ်ဧါ.`

"မုၣ်ကီၤလံၢ်အတၢ်မၤဟးဂီၤကစၢ်ခ၇ံၥ်အတၢ်အိၣ်ဖှိၣ်လၢ တၢ်မၤဆူၣ်မၤစိးတၢ်အပူၤန့ၣ် မ့ၢ်တၢ်ကလီကလီန့ၣ်လီၤ. တၢ်ဂ့ၢ်လိၥ်ဘှီလိၥ် တၢ်အဒိၣ်အမုၢ်လၢကစၢ်ခ၇ံၥ်အပျဲၢ်အဘီၣ်တဖၣ် ဘၣ်ဟ့ၣ်လီၤအသးသမူအံၤ တကတၢၢ်ဖဲၦၤစိၥ်တၢ်ကစီၣ်လၢအသူၣ်တီအသးတီတဖၣ်လီၤဃံၤဝဲအံၤ အလီၢ်ဘၣ်. အဝဲသ့ၣ်မၤနၢၤတၢ်ခီဖျိတၢ်မၤနၢၤမၤဃၣ်အဝဲသ့ၣ်အံၤအဃိ န့ၣ်လီၤ. ကစၢ်ယွၤအၦၤမၤတၢ်ဖိတဖၣ်ဘၣ်တမၤသံမၤ၀ီအီၤ, ဘၣ်ဆၣ် တၢ်ဖံးတၢ်မၤလဲၤဆူညါကွ့ၢ်ကွ့ၢ်န့ၣ်လီၤ." Ellen G. White, The Great Controversy, p. 41.

`ၦၤကွဲးလံၥ်စီဆှံသ့ၣ်တဖၣ်အံၤ, သ့ၣ်ညါဝဲတၢ်မၤအၢမၤနးဘၣ်ဆၣ်, ကွဲးဖျါထီၣ်ကစၢ်ယွၤအတၢ်အဲၣ်အမ့ၢ်အတီအဘျီတဖၣ်အဘျီအံၤန့ၣ်, အခီပညီအိၣ်ဝဲလၢပဂီၢ်ဒ်လဲၣ်. ကလဲၤခီဖျိဘၣ်တၢ်အဲၣ်တမံၤဃီဒ်အံၤလၢ ပနီၢ်ကစၢ်ဒၣ်ဝဲအဂီၢ်ကသ့ဝဲလၢကျဲဒ်လဲၣ်.`