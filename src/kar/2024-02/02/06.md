---
title:  တၢ်အဲၣ်အတၢ်န့ၢ်သါ
date:   11/04/2024
---

`ဖး ယိၤဟၣ် ၁၃း၃၅ ဒီး ၁ယိၤဟၣ် ၄း၂၁ တက့ၢ်. လံၥ်စီဆှံ အဆၢသ့ၣ်တဖၣ်အံၤ လီၣ်ဖျါထီၣ်မုၣ်ကီၤလံၢ်တၤတၢ်ဒီး ကစၢ်ယွၤအတၢ်ပၢ တၢ်ြပးလၢတၢ်ဂ့ၢ်လိၥ်ဘှီလိၥ်အဒိၣ်အမုၢ်အပူၤအံၤန့ၣ် မ့ၢ်မနုၤလဲၣ်. မ့ၢ်အစံး ကတိၤၦၤတၢ်ဂ့ၢ်မိၢ်ၦၢ်လၢအအိၣ်ဒီးခ၇ံၥ်ဖိအမ့ၢ်အတီသ့ၣ်တဖၣ်န့ၣ် မ့ၢ်မနုၤလဲၣ်.`

တၢ်အဲၣ်တၢ်ကွံန့ၣ် မ့ၢ်တၢ်သိၣ်တၢ်သီလၢကဘၣ်လူၤပိၥ်ထွဲတမံၤ လၢခ၇ံၥ်ဖိဒူၣ်ဖိထၢဖိအကျါ ဖဲလၢနံၣ်အကယၤတဖၣ်အတီၢ်ပူၤန့ၣ်လီၤ. Tertullian စံးဝဲဒ်အံၤ, "မ့ၢ်လၢတၢ်အဲၣ်အတၢ်ဖံးတၢ်မၤအဒိၣ်အမုၢ်အံၤအဃိ, ၦၤအါဒံအါဂၤစံးကတိၤပဂ့ၢ်ပကျိၤလီၤ. အဝဲသ့ၣ်စံးဝဲဒၣ်, ကွၢ်လၢအဝဲသ့ၣ် အဲၣ်လိၥ်အသးတဂၤဒီးတဂၤန့ၣ်တက့ၢ်" (Terullian အလံၥ် Aplogy Chapter 39).

ကစၢ်ယွၤအတၢ်အဲၣ်လၢအဒိၣ်ကတၢၢ်အကျါ လၢအဘၣ်တၢ်ဒုးနဲၣ်ဖျါ ထီၣ်အီၤန့ၣ် ပထံၣ်အီၤဖဲတၢ်ဆါသံသတြိၥ်လီၤဖဲ A.D. ၁၆၀ ဒီး A.D. ၂၆၀ အကတီၢ်န့ၣ်လီၤ. ခ၇ံၥ်ဖိသ့ၣ်တဖၣ် လဲၤဆူညါမၤစၢၤၦၤဆူးၦၤဆါဒီး ၦၤလၢအကသံတ့ၢ်မးတဖၣ်န့ၣ်လီၤ. တၢ်ဆါအံၤမၤသံၦၤလၢအကလးတဖၣ် တုၤဒၣ်လဲၥ်သ၀ီတဖၣ်န့ၣ် ၦၤကညီမးတအိၣ်လၢၤဝဲဘၣ်န့ၣ်လီၤ. ခ၇ံၥ်ဖိ အတၢ်မၤလၢတၢ်အဲၣ်လီၤသးတအိၣ်, တၢ်ဟ့ၣ်လီၤသး, တၢ်ကဟုကယၥ် တၢ်လၢတၢ်အဲၣ်တၢ်ကွံအပူၤအံၤ ကဲထီၣ်တၢ်ဂ့ၤလၢၦၤဂီၢ်မုၢ်အါအါကလဲၥ် အဂီၢ်န့ၣ်လီၤ. တၢ်ဆၢကတီၢ်ယံၥ်ထီၣ်ဒီး, လၢ၇ိမ့ၤအတၢ်ပၢတၢ်ြပးအပူၤအံၤ, ၦၤလၢအကထိ, ကလးဒီး အကကွဲၢ်တဖၣ်ကဲထီၣ်ၦၤခ၇ံၥ်ဖိသ့ၣ်တဖၣ် ဖဲတၢ်ဆါသံသတြိၥ်ခံမံၤအံၤအကတီၢ်န့ၣ်လိၤ. တၢ်အဲၣ်တၢ်ကွံ, တၢ်သးအိၣ် ဒီးတၢ်ဒုးအိၣ်ဖှိၣ်၇ိဖှိၣ်တၢ်, တၢ်ကဟုကယၥ်လၢၦၤဆူးၦၤဆါလၢတၢ်အဲၣ် လီၤသးတအိၣ်ဘၣ်အပူၤအံၤ ဒုးအိၣ်ထီၣ်တၢ်ပတြၢၤၦၤစူၢ်က့ၤနၥ်က့ၤယွၤ တဖၣ်ဒီး ကစၢ်ခ၇ံၥ်လၢအဝဲသ့ၣ်ကဲအခၢၣ်စးတဂၤအံၤန့ၣ်လီၤ.

Rodney Stark အလံၥ်လၢအမ့ၢ် "The Rise of Christianity” အံၤ မ့ၢ်တၢ်စံၣ်စိၤတဲစိၤအတၢ်ပၥ်ဖျါလၢဆၢကတီၢ်ခဲအံၤ, ဒုးနဲၣ်တၢ်မၤအသး လၢတၢ်စံၣ်စိၤတဲစိၤအပူၤလၢ တၢ်ကပီၤအသီအဂီၢ်န့ၣ်လီၤ. လၢလံၥ်အံၤ အပူၤန့ၣ်, အဝဲပၥ်ဖျါထီၣ်တၢ်မၤအသးဖဲတၢ်ဆါသံသတြိၥ်ခံဘျီတဘျီ အကတီၢ်ဖဲ A.D. ၂၆၀ န့ၣ်, ၦၤခ၇ံၥ်ဖိသ့ၣ်တဖၣ်အါဒၣ်တက့ၢ်အဟဲလၢ ၦၤယူဒၤဖိအတၢ်စူၢ်တၢ်နၥ်အပူၤအံၤ ကဲထီၣ်ကသံၣ်သ၇ၣ်အသုးမုၢ်တဖု ကတဲၥ်ကတီၤန့ၢ်တၢ်လိၣ်သ့ၣ်တဖၣ်လၢ ၦၤဒူၣ်ဖိထၢဖိသ့ၣ်တဖၣ်ကအိၣ်မူ အိၣ်ဂဲၤဘၣ်ဝဲအဂီၢ်န့ၣ်လီၤ. "ဖဲတၢ်သံတတြိၥ်ခံဘျီတဘျီအဒိၣ်ကတၢၢ် အဖၢမုၢ်, အကတီၢ်ဖဲ A.D. ၂၆၀ အပူၤ, စီၤပၤ Dionysius ကွဲးအလံၥ် ဟ့ၣ်ယုၢ်စံးကတိၤအတၢ်ယူးယီၣ်ပၥ်ကဲဆူခ၇ံၥ်ဖိတဖၣ်အတၢ်သူၣ်ဒူသးဒူ အတၢ်ဖံးတၢ်မၤ ဖဲအဝဲသ့ၣ်အါအါကလဲၥ်သးသမူဟးထီၣ်ကွံၥ်လၢအတၢ် ကဟုကယၥ်ၦၤဂၤအဃိန့ၣ်လီၤ.

"ပဒီပုၢ်ဝဲၢ်ခ၇ံၥ်ဖိအါအါကလဲၥ်တဖၣ် ပၥ်ဖျါထီၣ်တၢ်အဲၣ်ဒီး တၢ်သူၣ်တီသးတီလၢအဆၢတတဲၥ်ဘၣ်အံၤ လၢတၢ်တကွၢ်လီၤအကစၢ်အသး ဘၣ်ဒီး ဆိကမိၣ်ထီၣ်ထဲတဂၤဒီးတဂၤအဂီၢ်န့ၣ်လီၤ. လၢတၢ်ကွၢ်ကပၥ်ကွံၥ် တၢ်လီၤပျံၤလီၤဖုးအံၤအပူၤ, အဝဲသ့ၣ်ဟံးထီၣ်မူဒါလၢတၢ်ကွၢ်ထွဲၦၤဆူးၦၤဆါ တဖၣ်, မၤလၢၦဲၤအဝဲသ့ၣ်အတၢ်လိၣ်ဘၣ်ကိးမံၤဒဲးဒီး မၤအဝဲသ့ၣ်အတၢ်မၤလၢ ခ၇ံၥ်အပူၤ ဒီးအဝဲသ့ၣ်ဒိးန့ၢ်တၢ်သူၣ်ဖှံသးညီလၢတၢ်ဖံးမၤဒ်အံၤအဃိ, အဝဲသ့ၣ်ဒိးန့ၢ်ဘၣ်တၢ်ဆါလၢၦၤဂၤအအိၣ်, ဟံးန့ၢ်တၢ်ဆူးတၢ်ဆါတူၢ်လိၥ် တၢ်တူၢ်ဘၣ်ခီၣ်ဘၣ်အံၤလၢတၢ်သူၣ်ဖှံသးညီအပူၤမးန့ၣ်လီၤ." Rodney Stark, The Rise of Christianity (Princeton, New Jersey: Princeton University Press, 1996), p. 82.

`တၢ်ကစီၣ်လၢအအိၣ်ဖျါလၢပဂီၢ်ဂ့ၤဂ့ၤန့ၣ် မ့ၢ်မနုၤလဲၣ်. ပမၤလိ တၢ်မၤဟးဂီၤကွံၥ်တၢ်အဲၣ်လီၤသးလၢကဒုးအိၣ်ထီၣ်သးလၢအတအိၣ်ဒီး တၢ်အဲၣ်လီၤပသးဘၣ်အံၤသ့ဝဲဒ်လဲၣ်. တညီဘၣ်န့ၣ်မ့ၢ်ဧါ.`