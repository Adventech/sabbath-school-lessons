---
title:  တၢ်အုၣ်က့ၤခီၣ်က့ၤကစၢ်လၢအသးသ့ၣ်ဖးတဂၤ
date:   07/04/2024
---

ဒ်ကစၢ်ခ၇ံၥ်ဆ့ၣ်နီၤလၢကစၢၢ်သ့ၣ်စၤယံၤ, ကွၢ်စိဃီၤ၀့ၢ်ယရူၤၡလ့ၣ် အသိးန့ၣ်, အသးဘၣ်ဒိဝဲဒိၣ်မးန့ၣ်လီၤ. လံၥ်ယိၤဟၣ်စံးဝဲဒၣ်, "ဟဲဆူ အတၢ်ဒၣ်ဝဲ, ဒီးအၦၤဒၣ်ဝဲတတူၢ်လိၥ်ဘၣ်အီၤဘၣ်" ယိၤဟၣ် ၁း၁၁. ကစၢ်ခ၇ံၥ်မၤတၢ်ကိးမံၤဒဲးလၢကမၤပူၤဖျဲးအၦၤဂီၢ်မုၢ်လၢတၢ်မၤဟးဂီၤအဝဲသ့ၣ် အ၀့ၢ်လၢအအဲၣ်ဝဲတဖျၢၣ်အံၤန့ၣ်လီၤ.

ကစၢ်ယွၤအတၢ်အဲၣ်အၦၤဂီၢ်မုၢ်အံၤ ဟဲလီၤယွၤလၢအတၢ်အဲၣ်လၢ အကတၢၢ်ဝဲတသ့ဘၣ်အံၤအပူၤန့ၣ်လီၤ.

`ဖး လူၤကၣ် ၁၉း၄၁-၄၄; မးသဲ ၂၃း၃၇, ၃၈; ဒီးယိၤဟၣ် ၅း၄၀ တက့ၢ်. လံၥ်စီဆှံအဆၢသ့ၣ်တဖၣ်အံၤ စံးကတိၤတၢ်ဂ့ၢ်တၢ်ကျိၤဘၣ်ဃး ကစၢ်ခ၇ံၥ်အတၢ်ပၥ်သးလၢၦၤဂီၢ်မုၢ်အဂီၢ်ဒီး အဝဲသ့ၣ်အတၢ်စံးဆၢက့ၤ အတၢ်အဲၣ်တၢ်ကွံဘၣ်ဃးတၢ်သးကညီၤဒီးတၢ်ဘျုးတၢ်ဖှိၣ်အံၤလၢကျဲဒ်လဲၣ်. နထံၣ်ကစၢ်ယွၤအတၢ်သကဲၥ်ပ၀းလီၣ်ဖျါထီၣ်အသးဖဲအံၤဒ်လဲၣ်.`

ကီမးလၢကနၢ်ပၢၢ်တၢ်မၤဟးဂီၤ၀့ၢ်ယရူၤၡလ့ၣ်လၢကစၢ်ယွၤအတၢ် အဲၣ်ဒိၣ်အသကဲၥ်ပ၀းအပူၤအံၤန့ၣ်လီၤ. တၢ်စံၣ်စိၤတဲစိၤပၥ်ဖျါထီၣ်ဝဲလၢ ၦၤဂီၢ်မုၢ်လၢအကလးတဖၣ်ဘၣ်သံဝဲဒၣ်လၢ၇ိမ့ၤအသုးခိၣ်ကျၢၢ် Titus ဒီး အသုးမုၢ်ဒိၣ်အံၤအစုပူၤလၢအတၢ်ထီဒါ၀့ၢ်အံၤအပူၤန့ၣ်လီၤ. ၀့ၢ်ယရူၤၡလ့ၣ် တၢ်မၤဟးဂူၥ်ဟးဂီၤအီၤနးနးကလဲၥ်န့ၣ်လီၤ. ပိၥ်မုၣ်, ပိၥ်ခွါ, ဖိဒံဖိသၣ်သ့ၣ် တဖၣ်ဘၣ်တၢ်မၤသံမၤ၀ီအီၤန့ၣ်လီၤ. ဖဲအၦၤဂီၢ်မုၢ်တူၢ်ဘၣ်ခီၣ်ဘၣ်တၢ်ဒိၣ်ဒိၣ် ကလဲၥ်အဖၢမုၢ်န့ၣ်, ကစၢ်ယွၤအံၤမ့ၢ်အအိၣ်ဖဲလဲၣ်. တၢ်သံကွၢ်န့ၢ်ဖျါၡဲမး ဘၣ်ဆၣ်ဒီးတၢ်နၢ်ပၢၢ်အီၤတသ့လၢၥ်လၢၥ်ဆ့ဆ့ဘၣ်. အသးသ့ၣ်ဖးဝဲဒၣ်န့ၣ် လီၤ. အမဲၥ်သၣ်ချံၦဲၤဝဲဒီးမဲၥ်ထံမဲၥ်နိသ့ၣ်တဖၣ်န့ၣ်လီၤ. အဝဲလူၤဃုအၦၤ ဂီၢ်မုၢ်လၢအနံၣ်ကယၤဒီးကယၤတဖၣ်အတီၢ်ပူၤလံန့ၣ်လီၤ. ခီဖျိအၦၤဂီၢ်မုၢ် တဖၣ်ပူထီၣ်အတၢ်အဲၣ်- တၢ်သးကညီၤအံၤအဃိ, အဝဲသ့ၣ်လဲၤကပၥ်ကွံၥ် ကစၢ်ယွၤအတၢ်ကဟုကယၥ်အံၤန့ၣ်လီၤ. ကစၢ်ယွၤတနုၥ်လီၤလၢတၢ်ဘၢၣ်စၢၤ လၢကတြီဃၥ်အၦၤဂီၢ်မုၢ်အတၢ်ဃုထၢန့ၣ်ဘၣ်. အဝဲဟ့ၣ်ခွဲးလၢတၢ်ပူထီၣ်အီၤ အဘျုးအဖှိၣ်အံၤကအိၣ်ထီၣ်အသးအဂီၢ်န့ၣ်လီၤ. ကစၢ်ယွၤတပျဲတၢ်မၤသံ မၤ၀ီၦၤဖိဒံဖိသၣ်ဖဲတၢ်မၤဟးဂီၤကွံၥ်၀့ၢ်ယရူၤၡလ့ၣ်အံၤအကတီၢ်န့ၣ်ဘၣ်, ၦၤတၢ်ကမၣ်တအိၣ်ဘၣ်တဖၣ်အတၢ်သံအံၤ မ့ၢ်မုၣ်ကီၤလံၢ်အတၢ်မၤလီၤ, တမ့ၢ်ယွၤမၤဝဲဘၣ်.

မုၣ်ကီၤလံၢ်သူၣ်ခုသးခုလၢတၢ်ဒုးတၢ်ယၤအပူၤလီၤ, အဂ့ၢ်ဒ်လဲၣ် မ့ၢ်လၢအဒုးသူၣ်ဟူးသးဂဲၤၦၤကညီအသးလၢအအၢကတၢၢ်အဃိန့ၣ်လီၤ. စးထီၣ်လၢနံၣ်ကယၤတဖၣ်တုၤခဲအံၤန့ၣ်, မုၣ်ကီၤလံၢ်အတၢ်တိၥ်ပၥ်န့ၣ် မ့ၢ်တၢ်လီန့ၢ်, မၤဟးဂီၤတၢ်ဒီးပၥ်တၢ်ကမၣ်လၢကစၢ်ယွၤအဖီခိၣ်လၢတၢ်အၢ တၢ်သီအဂီၢ်အံၤန့ၣ်လီၤ.

`ဖး မးသဲ ၂၄း၁၅-၂၀ တက့ၢ်. ကစၢ်ခ၇ံၥ်ဟ့ၣ်တၢ်သိၣ်လိနဲၣ်လိဆူ အၦၤဂီၢ်မုၢ်အအိၣ် ဒ်သိးအဝဲသ့ၣ်ကပူၤဖျဲးလၢတၢ်မၤဟးဂီၤ၀့ၢ်ယရူၤၡလ့ၣ်အံၤ အဂီၢ်န့ၣ်မ့ၢ်မနုၤလဲၣ်.`

ပသ့ၣ်ညါပဝဲလၢခ၇ံၥ်ဖိအါအါကလဲၥ်လၢအအိၣ်ဆိးဝဲဖဲ ၀့ၢ်ယရူၤၡလ့ၣ်အပူၤ ဖဲ ခ၇ံၥ်နံၣ် ၇၀ အဆၢကတီၢ်န့ၣ် ဟဲအိၣ်ထီၣ်လၢ ၦၤယူဒၤဖိသ့ၣ်တဖၣ်အတၢ်စူၢ်တၢ်နၥ်အကျါန့ၣ်လီၤ. တၢ်အဲၣ်ကစၢ်န့ၣ် အဲၣ်ဒိးဒုးမူဒုးဂဲၤအၦၤဂီၢ်မုၢ်အါအါကလဲၥ်ဖဲအသ့ဝဲဒၣ်န့ၣ်လီၤ. လၢတၢ်န့ၣ် အဃိ အဝဲဟ့ၣ်တၢ်သိၣ်လီၤသီလီၤလၢကဃ့ၢ်ထီၣ်ကွံၥ်ဆူ၀့ၢ်ချၢဖဲၦၤ၇ိမ့ၤ အသုးဖိတဖၣ်ဟဲသုးဘူးသးဒီး၀့ၢ်အကတီၢ်န့ၣ်လီၤ.

`ကွၢ်ထံကွၢ်ဆးတၢ်ပၥ်ဖျါလၢအဖီလၥ်အံၤတက့ၢ်- ပတဆၢတဲၥ် ကစၢ်ယွၤအသကဲၥ်ပ၀းခီဖျိတၢ်မၤအသးလၢပထံၣ်အီၤလၢပခိၣ်ပဃၢၤအံၤ န့ၣ်ဘၣ်, အါန့ၢ်ဒိၣ်န့ၢ်အအံၤန့ၣ်, ပနီၤဖးပဲၥ်ဖးတၢ်မၤအသးတဖၣ်ခဲလၢၥ် ခီဖျိအတၢ်အဲၣ်တၢ်သကဲၥ်ပ၀းအဒိၣ်အမုၢ်လၢအလီၣ်ဖျါထီၣ်အသးလၢ လံၥ်စီဆှံအပူၤန့ၣ်လီၤ. ဘၣ်မနုၤလၢတၢ်ဟ့ၣ်ကူၣ်ဟ့ၣ်ဖးဂ့ၤအံၤအိၣ်ဝဲဒၣ် လဲၣ်.`