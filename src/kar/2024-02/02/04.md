---
title:  တီလိၤလၢတၢ်မၤနးမၤဖှီၣ်အကျါ
date:   09/04/2024
---

လၢခ၇ံၥ်ဖိအတၢ်စံၣ်စိၤတဲစိၤလၢအခီၣ်ထံးဒီတကတီၢ်ညါအပူၤန့ၣ်, ခ၇ံၥ်ဖိတၢ်အိၣ်ဖှိၣ်ဒိၣ်ထီၣ်ထီထီၣ်ဝဲခခ့ျမး တုၤဒၣ်လဲၥ်လၢတၢ်ဒၢနုၥ်လီၤ အဝဲသ့ၣ်လၢဃိၥ်ပူၤ, တၢ်မၤဆါနးနးကလဲၥ်, ဒီးတၢ်မၤနးမၤဖှီၣ်အဝဲသ့ၣ်န့ၣ် လီၤ. ၦၤစူၢ်က့ၤနၥ်က့ၤတၢ်လၢအိၣ်တီအိၣ်လိၤတဖၣ်ဟ့ၣ်လီၤအသးလၢ ခ၇ံၥ်အပူၤ, လၢၦဲၤဒီးသးစီဆှံအံၤ, ဘိးဘၣ်သ့ၣ်ညါလီၤကစၢ်ယွၤကလုၢ်ကထါ အစိအကမီၤ, သးသမူအါဖျၢၣ်ဆီလဲကွံၥ်အသးဒီးၦၤလၢအကလးကလးတဖၣ် တူၢ်လိၥ်က့ၤကစၢ်ခ၇ံၥ်န့ၣ်လီၤ.

`ဖး မၤတၢ် ၂း၄၁; မၤတၢ် ၄း၄, ၃၁; မၤတၢ် ၅း၄၂; ဒီး မၤတၢ် ၈း၁-၉ တက့ၢ်. လံၥ်စီဆှံဆၢသ့ၣ်တဖၣ်အံၤ သိၣ်လိၦၤဘၣ်ဃးတၢ်ကိးတၤ အတၢ်လဲၤခီဖျိလၢတၢ်အိၣ်ဖှိၣ်ဘၣ်သဂၢၢ်ဝဲဒီးဘၣ်မနုၤလၢအဝဲသ့ၣ်ဒိၣ်ထီၣ် အါထီၣ်ဝဲခခ့ျခခ့ျအဂ့ၢ်အကျိၤအံၤန့ၣ် မ့ၢ်လၢမနုၤတမံၤအဃိလဲၣ်.`

ကစၢ်ခ၇ံၥ်အပျဲၢ်အဘီၣ်တဖၣ် ဘၣ်သဂၢၢ်ဒီးတၢ်မၤပျံၤမၤဖုး (မၤတၢ် ၄း၁၇) တၢ်ဒၢနုၥ်လီၤလၢဃိၥ်ပူၤ (မၤတၢ် ၅း၁၇, ၁၈) ဘၣ်တၢ်မၤနးမၤဖှီၣ် (မၤတၢ် ၇း၅၉; မၤတၢ် ၁၂း၂), ဘၣ်ဆၣ်ဒီး ခီဖျိသးစီဆှံအတၢ်စိတၢ်ကမီၤ အဃိ, ဘိးဘၣ်သ့ၣ်ညါလီၤကစၢ်ခ၇ံၥ်အတၢ်ဂဲၤဆၢထၢၣ်က့ၤအဂ့ၢ်အကျိၤ ဒီးတၢ်အိၣ်ဖှိၣ်ဖိအါထီၣ်လၢကီၢ်ယူဒၤ, ကၤလံးလါဒီးကီၢ်ၡၤမ၇ံအပူၤန့ၣ်လီၤ. (မၤတၢ် ၉း၃၁). လ၇ၥ်အတၢ်ဂၢၢ်ကျၢၤအလိၢ်ဟူး၀းထီၣ်ဝဲဒၣ်န့ၣ်လီၤ. မုၣ်ကီၤလံၢ်အထးကျီၤသ့ၣ်တဖၣ် ကၢ်ကွံၥ်ဝဲဒၣ်န့ၣ်လီၤ. ၦၤဘူၣ်ထီၣ်ဘါထီၣ် တၢ်ဂီၤတၢ်ဖီၣ်အတၢ်စူၢ်တၢ်နၥ်ကမၣ်တဖၣ် လီၤကလဲကွံၥ်ဝဲလၢကစၢ်ခ၇ံၥ် လၢအဂဲၤဆၢထၢၣ်က့ၤတဂၤအံၤအမဲၥ်ညါန့ၣ်လီၤ. တၢ်သးခုအကစီၣ်မၤနၢၤ တၢ်လၢ တၢ်ထီဒါအဒိၣ်အမုၢ်အပူၤအံၤန့ၣ်လီၤ. ကစၢ်ခ၇ံၥ်အပျဲၢ်အဘီၣ်သ့ၣ် တဖၣ်န့ၣ်, တအိၣ်ဃိကလၥ်လၢၤဖဲဒၢးပူၤအံၤဘၣ်. တၢ်ပျံၤတၢ်ဖုးဒံကွံၥ်ဝဲလၢ တၢ်ကဒုအကျါလံန့ၣ်လီၤ.

လၢအလီၢ်န့ၣ်, တၢ်စူၢ်တၢ်နၥ်မၤၦဲၤပျဲၢ်ဘီၣ်သ့ၣ်တဖၣ်အံၤအသးကံၢ် ပူၤန့ၣ်လီၤ. အဝဲသ့ၣ်အတၢ်ထံၣ်စိဃီၤကစၢ်ခ၇ံၥ်လၢအဂဲၤဆၢထၢၣ်က့ၤ တဂၤအံၤထဲတဘျးဧိၤန့ၣ်, ဆီတလဲကွံၥ်အဝဲသ့ၣ်အတၢ်အိၣ်မူန့ၣ်လီၤ. ကစၢ်ခ၇ံၥ်ဟ့ၣ်အဝဲသ့ၣ်တၢ်ဂ့ၢ်တၢ်ကျိၤလၢတၢ်အိၣ်မူသီအဂီၢ်န့ၣ်လီၤ. ပကစၢ်ခ၇ံၥ်တဟ့ၣ်အဝဲသ့ၣ်ထဲလၢတၢ်ဖံးတၢ်မၤအဒိၣ်အမုၢ်အံၤန့ၣ်ဘၣ်, (မၢ်ကူး ၁၆း၁၅), မ့မ့ၢ်တခီ, အဝဲဟ့ၣ်လီၤအဝဲသ့ၣ်လၢတၢ်အၢၣ်လီၤအဒိၣ် အမုၢ်တမံၤလၢအမ့ၢ်, "ဘၣ်ဆၣ်ဒီးဖဲသးစီဆှံဟဲလီၤလၢသုလိၤ၀ံၤဒီး, သုကကဲထီၣ်ယၦၤအုၣ်အသးတဖၣ်လၢယရူၤၡလ့ၣ်, ဒီးကီၢ်ယူဒၤဒီကီၢ်ညါ, ဒီးၡၤမ၇ံ, ဒီးပၢၢ်လၢဟီၣ်ခိၣ်အကတၢၢ်လီၤ" (မၤတၢ် ၁း၈).

တၢ်သးခုအကစီၣ်လဲၤနုၥ်လီၤဆူတၢ်လီၢ်ယံၤကတၢၢ်အနၢၣ်တဖၣ် လၢဟီၣ်ခိၣ်ချၢအံၤန့ၣ်လီၤ. (ကလီးစဲ ၁း၂၃). စီၤယိၤဟၣ်, ကစၢ်ခ၇ံၥ် အပျဲၢ်သံလၢအလီၢ်ခံကတၢၢ်တဂၤ ဖဲအနံၣ်တကယၤဘူးထီၣ်ကလၢၥ်ကွံၥ် အကတီၢ်အံၤဘၣ်ဆၣ်ဒီး, ၦၤဂၤတဖၣ်စိၥ်ထီၣ်တၢ်မ့ၢ်တၢ်တီအတၢ်ကပီၤဒီး ဘိးဘၣ်သ့ၣ်ညါလီၤကစၢ်ခ၇ံၥ်လၢအအိၣ်မူတဂၤအံၤအဂ့ၢ်န့ၣ်လီၤ. Pliny, လၢအဆံးတဂၤ, ဖဲအကဲၦၤပၢတၢ်လၢ Bithynia, ၇ိမ့ၤအကီၢ်စဲၣ်, အိၣ်လၢ အဆၢကတီၢ်ခဲအံၤ တူၣ်၇ကံၤအကီၢ်ပီၣ်လဲၣ်နံၤကလံၤစိးအကတီၢ်န့ၣ်, ကွဲးလံၥ်ဆူစီၤပၤ Trajan အဆၢကတီၢ်ဖဲ A.D. ၁၁၀ န့ၣ်လီၤ. Pliny အတၢ်ပၥ်ဖျါထီၣ်အံၤ မ့ၢ်တၢ်အဒိၣ်အမုၢ်တမံၤန့ၣ်လီၤ. အဂ့ၢ်ဒ်လဲၣ် မ့ၢ်လၢ ဘူးကအိၣ်မးအနံၣ်ဃိးဆံလၢကစၢ်ခ၇ံၥ်တူၢ်သံသး၀ံၤအလီၢ်ခံန့ၣ်လီၤ. အဝဲ ပၥ်ဖျါထီၣ်ပဒိၣ်အတၢ်စံၣ်ညီၣ်လၢအဝဲဘၣ်ဟံးန့ၢ်မူဒါလၢကလူၤဃုဒီးမၤသံကွံၥ် ခ၇ံၥ်ဖိသ့ၣ်တဖၣ်န့ၣ်လီၤ. အဝဲကွဲးဒ်အံၤလီၤ, "ၦၤအါအါကလဲၥ်, လၢအသး နံၣ်အိၣ်ဝဲအကလုၥ်ကလုၥ်, မုၣ်ခွါ, ဖိဒံဖိသၣ်, သူၣ်စၢ်သးဘီၣ်သ့ၣ်တဖၣ် ဘၣ်တၢ်ပၥ်နုၥ်အီၤလၢတၢ်သံခ့သံၦၤအပူၤ ခီဖျိတၢ်ပၥ်တၢ်ကမၣ်လၢအဝဲသ့ၣ် အလိၤဒီး တၢ်သ့ၣ်တဖၣ်အံၤကဆဲးလဲၤဒံးဝဲဒၣ်န့ၣ်လီၤ. တၢ်စူၢ်တၢ်နၥ် အတၢ်ဘၣ်ကူဘၣ်ဂၥ်အံၤ (ၦၤခ၇ံၥ်ဖိအတၢ်စူၢ်တၢ်နၥ်) သလၣ်လီၤအသး တမ့ၢ်ထဲလၢ၀့ၢ်သ့ၣ်တဖၣ်အပူၤဘၣ်, မ့မ့ၢ်တခီ လၢဒူသ၀ီဒီးကရူၢ်သ့ၣ်တဖၣ် အပူၤစ့ၢ်ကီးန့ၣ်လီၤ." Henry Bettenson, Documents of the Christian Church (New York: Oxford University Press, 2011), p. 4.

မုၣ်ကီၤလံၢ်ဒုးတၢ်အအၢအသီဒိၣ်ကတၢၢ်ဘၣ်ဆၣ်သနၥ်က့, ခ၇ံၥ်ဖိ အတၢ်အိၣ်ဖှိၣ်ဒိၣ်ထီၣ်အါထီၣ်ဝဲခခ့ျမးန့ၣ်လီၤ.

`တၢ်လၢပမၤလိအီၤသ့လၢတၢ်အိၣ်ဖှိၣ်လၢညါတဖၣ်အအိၣ်, လၢအမၤစၢၤၦၤသ့ဝဲန့ၣ် မ့ၢ်မနုၤလဲၣ်.`