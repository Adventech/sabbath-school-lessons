---
title:  ဘၣ်တၢ်ဟ့ၣ်ဆူၣ်ထီၣ်ဂံၢ်ဘါခီဖျိတၢ်မုၢ်လၢ်
date:   25/04/2024
---

`ဖး ဧ့ၤဘြံၤ ၂း၁၄, ၁၅ တက့ၢ်. ၦၤစူၢ်က့ၤနၥ်က့ၤတၢ်လၢ စိၤအခၢၣ်သးအဆၢကတီၢ်တဖၣ်လဲၤခီဖျိတၢ်အမ့ၢ်အတီလၢတၢ်ဂ့ၢ်လိၥ် ဘှီလိၥ်သးအပူၤလၢကျဲဒ်လဲၣ်.`

တၢ်လၢအဟ့ၣ်ဆူၣ်ထီၣ်ၦၤ Waldenses ဖိသ့ၣ်တဖၣ်အဂံၢ်အဘါ ဖဲတၢ်မၤနးမၤဖှီၣ်အလီၤပျံၤလီၤဖုးအကတီၢ်လၢအဝဲသ့ၣ်ဘၣ်ကွၢ်ဆၢၣ်မဲၥ် ဝဲဒၣ်န့ၣ် မ့ၢ်မနုၤလဲၣ်. တၢ်လၢအဟ့ၣ်ဂံၢ်ဟ့ၣ်ဘါ Huss ဒီး Jerome, Tyndale, Latimer, ဒီးၦၤမၤထူ၇ၤဖိလၢ ဖဲစိၤအခၢၣ်သးအကတီၢ်အံၤ ဒ်သိးကဘၣ်သဂၢၢ်မ့ၣ်အူဒီးနးအဂီၢ်န့ၣ် မ့ၢ်မနုၤလဲၣ်. မ့ၢ်တၢ်နၥ်လၢ ကစၢ်ယွၤအတၢ်အၢၣ်လီၤအီလီၤတဖၣ်အပူၤအဃိန့ၣ်လီၤ. အဝဲသ့ၣ်နၥ် ကစၢ်ခ၇ံၥ်အတၢ်အၢၣ်လီၤအီလီၤန့ၣ်လီၤ. အဂ့ၢ်ဒ်လဲၣ်, မ့ၢ်ယမူဒီး, သုကမူ စ့ၢ်ကီးလီၤ. (ယိၤဟၣ် ၁၄း၁၉). အဝဲသ့ၣ်ထံၣ်ကစၢ်ယွၤအဂံၢ်အဘါ လၢၦဲၤလၢတၢ်အိၣ်မူအတၢ်ကီတၢ်ခဲအဒိၣ်ကတၢၢ်အပူၤန့ၣ်လီၤ. အဝဲသ့ၣ် ထံၣ်န့ၢ်တၢ်သူၣ်ဖှံသးညီလၢအတၢ်၇့ဒီးကစၢ်ခ၇ံၥ်လၢအတၢ်တူၢ်ဘၣ်တၢ်နး တၢ်ဖှီၣ်အပူၤဒၣ်လဲၥ်န့ၣ်လီၤ. အဝဲသ့ၣ်အတၢ်တီတၢ်လိၤန့ၣ် မ့ၢ်တၢ်အုၣ် အသးလၢအဂံၢ်ဆူၣ်ဘါဆူၣ်ဖဲဟီၣ်ခိၣ်ချၢအံၤန့ၣ်လီၤ.

အဝဲသ့ၣ်ကွၢ်တၢ်ယံၤန့ၢ်ဒံးတၢ်မၤတ့ၢ်အသးအံၤဆူတၢ်လၢကမၤ အသးအဂီၢ်န့ၣ်လီၤ. အဝဲသ့ၣ်သ့ၣ်ညါလၢ ခီဖျိကစၢ်ခ၇ံၥ်အတၢ်ဂဲၤဆၢထၢၣ် က့ၤအံၤန့ၣ်, တၢ်သံကဲထီၣ်ဒုၣ်ဒါလၢအဘၣ်တၢ်မၤနၢၤအီၤန့ၣ်လီၤ. မ့ၢ်လၢ ပိၥ်မုၣ်ပိၥ်ခွါသ့ၣ်တဖၣ်လၢအအိၣ်ဒီးတၢ်သူၣ်ဒူသးဒူအံၤအဃိ, မုၣ်ကီၤလံၢ် အတၢ်စၢဃၥ်အံၤ ဘၣ်ထီၣ်တဲၥ်ကွံၥ်ဝဲဒၣ်န့ၣ်လီၤ. အဝဲသ့ၣ်ဖီၣ်ဃၥ်ကစၢ်ယွၤ အကလုၢ်ကထါအတၢ်အၢၣ်လီၤအီလီၤဒီး ဒိးန့ၢ်ဘၣ်တၢ်မၤနၢၤန့ၣ်လီၤ.

`ဖး ယိၤဟၣ် ၅း၂၄; ယိၤဟၣ် ၁၁း၂၅, ၂၆; ဒီး ၁ယိၤဟၣ် ၅း၁၀-၁၃ တက့ၢ်. တၢ်အုၣ်ခီၣ်အသးလၢတၢ်အၢၣ်လီၤအီလီၤသ့ၣ်တဖၣ်ဟ့ၣ်နၤ အံၤန့ၣ် မ့ၢ်မနုၤလဲၣ်. တၢ်သ့ၣ်တဖၣ်အံၤ မၤစၢၤၦၤလၢတၢ်နးတၢ်ဖှီၣ်, တၢ်လ့ပစီတဖၣ်အကတီၢ်န့ၣ်ဒ်လဲၣ်.`

John Huss တအိၣ်ကတီၢ်လၢတၢ်ဒၢနုၥ်အီၤလၢဃိၥ်ပူၤ, တၢ်တတီ တလိၤဘၣ်ဒီးတၢ်သံဒၣ်လဲၥ်အပူၤအံၤန့ၣ်ဘၣ်. အဝဲဘၣ်အိၣ်လၢဃိၥ်ပူၤ အလါတဖၣ်အလါလၢတၢ်သူၣ်လီၤဘှံးသးလီၤဘှါအပူၤန့ၣ်လီၤ. တၢ်ချံၣ်, တၢ်ဘၣ်စီၣ်ဘၣ်သ့အတၢ်အိၣ်အသးအံၤ ဒုးအိၣ်ထီၣ်တၢ်ညၣ်ဂိၢ်လၢအဂီၢ် တုၤဒၣ်လဲၥ်အသးသမူဘူးကကတၢၢ်ကွံၥ်မးန့ၣ်လီၤ. ဘၣ်ဆၣ်သနၥ်က့, "ကစၢ်ယွၤအဘျုးအဖှိၣ်ဒုးမူဒုးဂဲၤအီၤန့ၣ်လီၤ. လၢအတၢ်တူၢ်ဘၣ်တၢ်ဆါ နးနးကလဲၥ်အကတီၢ်တချုးလၢအဘၣ်တၢ်စံၣ်ညီၣ်အီၤလၢအလီၢ်ခံကတၢၢ်အံၤ ဒ်ဘၣ်န့ၣ်, မူခိၣ်အတၢ်ဃူတၢ်ဖိးမၤလၢၦဲၤအသးန့ၣ်လီၤ. အဝဲစံးဘၣ်အသကိး တဂၤဒ်အံၤ, "ယကွဲးလံၥ်တဘ့ၣ်အံၤလၢဃိၥ်ပူၤန့ၣ်လီၤ, ဒီးယအိၣ်ဒီးထးကျိၤ လၢယစုလိၤ, အိၣ်ခိးကွၢ်လၢ်တၢ်စံၣ်ညီၣ်သံယၤခဲမုၢ်ဆ့ၣ်အဂီၢ်န့ၣ်လီၤ... အဆၢကတီၢ်ဖဲကစၢ်ခ၇ံၥ်အတၢ်မၤစၢၤအိၣ်ထီၣ်အသးန့ၣ်, ပကထံၣ်လိၥ်က့ၤ ပသးကဒီးတဘျီလၢခါဆူညါအတၢ်အိၣ်မူလၢတၢ်မုၥ်တၢ်ခုၣ်အပူၤ, နကသ့ၣ်ညါ လၢယွၤအတၢ်သးကညီၤလၢအပၥ်ဖျါထီၣ်ဝဲလၢယဖီခိၣ်အံၤ, ဒီးတၢ်လၢ အဟ့ၣ်ဂံၢ်ဟ့ၣ်ဘါယၤလၢယတၢ်နးတၢ်ဖှီၣ်အကတီၢ်အံၤအဂ့ၢ်အကျိၤန့ၣ်လီၤ." Bonnechose, vol. 2, p. 67. လၢတၢ်ပူၤအတၢ်ခံးသူအံၤအကတီၢ်န့ၣ်, အဝဲထံၣ်ဆိပၥ်တၢ်နၥ်အမ့ၢ်အတီအတၢ်မၤနၢၤန့ၣ်လီၤ." Ellen G. White, The Great Controversy, pp. 107, 108.

တၢ်မၢဖိစီၤပီလူးအတၢ်သိၣ်လိနဲၣ်လိၦၤအံၤ စံးကတိၤၦၤလၢ မုၢ်မဆါတနံၤညါအံၤအတၢ်ဘၣ်ထွဲလိၥ်အသးန့ၣ်လီၤ. "တကဒံကဒါဘၣ်ဒီး, မ်ပဟံးဃၥ်ပတၢ်မုၢ်လၢ်အတၢ်အၢၣ်လီၤအီလီၤတက့ၢ်. အဂ့ၢ်ဒ်အံၤ, ၦၤလၢ အစံးပၥ်တၢ်န့ၣ်, မ့ၢ်ၦၤအကလုၢ်တီလီၤ. (ဧ့ၤဘြံၤ ၁၀း၂၃). ဒ်ကစၢ်ယွၤ အတၢ်အၢၣ်လီၤအီလီၤသ့ၣ်တဖၣ် ဒုးမူဒုးဂဲၤအၦၤဂီၢ်မုၢ်လၢအစိၤပူၤကွံၥ်သ့ၣ် တဖၣ်အသိးန့ၣ်, ဒုးမူဒုးဂဲၤစ့ၢ်ကီးၦၤလၢမုၢ်မဆါတနံၤအံၤန့ၣ်လီၤ.

`တၢ်ဟးဂီၤ, တၢ်လီၤမၢ်ကွံၥ်လၢကစၢ်ခ၇ံၥ်အဂီၢ်န့ၣ် အခီပညီဒ်လဲၣ်. လၢအကတၢၢ်န့ၣ်, မ့ၢ်နလီၤမၢ်ကွံၥ်သၦၢ်ကတၢၢ်ဧါ. (ကွၢ် မၢ်ကူး ၈း၃၆). ပဒိးန့ၢ်ဘၣ်တၢ်မၤလၢ ၦၤ Waldenses ဒီးၦၤမၤဂ့ၤထီၣ်က့ၤတၢ်ဘူၣ်တၢ်ဘါ သ့ၣ်တဖၣ်အအိၣ် လၢအကဒုးမူဒုးဂဲၤၦၤလၢဟီၣ်ခိၣ်အတၢ်သဘံၣ်သဘုၣ် အလီၢ်ခံကတၢၢ်အပူၤအံၤန့ၣ် မ့ၢ်မနုၤလဲၣ်.`