---
title:  တၢ်ကပီၤမၤနၢၤတၢ်ခံး
date:   22/04/2024
---

`ဖး ယူဒၤ ၃, ၄ တက့ၢ်. တၢ်ဟ့ၣ်ပလီၢ်ဖဲအံၤန့ၣ် မ့ၢ်မနုၤလဲၣ်, ဒီးအဘၣ်ဃးလိၥ်အသးဒီးခ၇ံၥ်ဖိအတၢ်အိၣ်ဖှိၣ်လၢအလီၢ်ခံဆၢကတီၢ်န့ၣ် ဒ်လဲၣ်.`

လံၥ်ယူဒၤအံၤ ဘၣ်တၢ်ကွဲးအီၤအဆၢကတီၢ်ဖဲတချုးတုၤ A.D. ၆၅ ဒ်ဘၣ်ဆူခ၇ံၥ်ဖိလၢအအိၣ်တီအိၣ်လိၤသ့ၣ်တဖၣ်အအိၣ်လၢ "အဘၣ်တၢ်ပၥ် စီဆှံအီၤလၢယွၤ" ဒီး "ဘၣ်တၢ်ပၢၤအီၤလၢခ၇ံၥ်အပူၤ" တဖၣ်အအိၣ်န့ၣ်လီၤ. (ယူဒၤ ၁း၁). ၦၤစူၢ်က့ၤနၥ်က့ၤတၢ်အတီအလိၤသ့ၣ်တဖၣ်အံၤ ဘၣ်တၢ် ဃ့ကညးအဝဲသ့ၣ်လၢ "ကဂုၥ်ကျဲးစၢးဒုးတၢ်လၢတၢ်နၥ်လၢတၢ်ဟ့ၣ်လီၤလၢ ၦၤစီဆှံလၢပျၢၤတဘျီန့ၣ်အဂီၢ်လီၤ. အဂ့ၢ်ဒ်အံၤ ၦၤကညီတနီၤနီၤ, လၢအဘၣ် တၢ်ပၥ်အီၤလၢပျၢၤလၢတၢ်စံၣ်ညီၣ်ဃၣ်အံၤအဂီၢ်, ဟဲနုၥ်ခူသူၣ်, ၦၤတယူး တယီၣ်ဘၣ်ယွၤ, ဒီးဘိးကဒါပကစၢ်အဘျုးအဖှိၣ်ဆူတၢ်လုၣ်ကိလုၣ်ကပၥ်, ဒီးသမၢပခိၣ်တဂၤဃီ, ပကစၢ်ယ့ၣ်ရှူးခ၇ံၥ်န့ၣ်လီၤ" (ယူဒၤ ၁း၃, ၄). တၢ်သိၣ်က့ၤသီက့ၤတၢ်အံၤ ဘၣ်ထွဲလိၥ်အသးဒိၣ်လၢၦၤစူၢ်က့ၤနၥ်က့ၤတၢ်သ့ၣ် တဖၣ်အဂီၢ်ဖဲတၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်အလုၢ်အလၢ်တဖၣ်ဟဲနုၥ် လီၤဆူတၢ်အိၣ်ဖှိၣ်အပူၤ ဒီးၦၤကညီအတၢ်လုၢ်တၢ်လၢ်သ့ၣ်တဖၣ်မၤဃူမၤဖိး တၢ်ဒီးကစၢ်ယွၤအကလုၢ်ကထါန့ၣ်လီၤ. လၢနံၣ်အကယၤတဖၣ်အါအါကလဲၥ် အတီၢ်ပူၤအံၤ, ၦၤဒ်သိးဒီး Waldenses ဆၢထၢၣ်ဂၢၢ်ကျၢၤလၢကစၢ်ယွၤ အကလုၢ်ကထါတၢ်မ့ၢ်တၢ်တီအဂီၢ်န့ၣ်လီၤ. အဝဲသ့ၣ်နၥ်ဝဲလၢကစၢ်ခ၇ံၥ်န့ၣ် မ့ၢ်ၦၤထဲတဂၤဧိၤလၢအမၤဃူမၤဖိးတၢ်လၢယွၤဒီးၦၤကညီအဘၢၣ်စၢၤဒီး လံၥ်စီဆှံန့ၣ် မ့ၢ်တၢ်အခီၣ်ထံးခီၣ်ဘိထဲတမံၤဧိၤန့ၣ်လီၤ. လၢကိးဆၢကတီၢ်ဒဲး အပူၤန့ၣ်, ၦၤအုၣ်အသးလၢယွၤအဂီၢ်အိၣ်ဝဲဒၣ် - ၦၤလၢအတၢ်နၥ်စဲဘူးဒီး ကစၢ်ခ၇ံၥ်ဒ်အမ့ၢ်ၦၤမၤဃူမၤဖိးတၢ်လၢၦၤကညီဒီးယွၤအဘၢၣ်စၢၤတဂၤအသိး, ၦၤလၢဟံးဃၥ်လံၥ်စီဆှံလၢအမ့ၢ်တၢ်မူအတၢ်သိၣ်လိထဲတမံၤဧိၤ, ဒီးပၥ်စီဆှံ မုၢ်အိၣ်ဘှံးနံၤန့ၣ်လီၤ. E. G. White, The Great Controversy, p. 61.

`ဖး လီၣ်ဖျါ ၂၀း၁၀ တက့ၢ်. တၢ်အၢၣ်လီၤအီလီၤလၢယွၤဟ့ၣ်လီၤ ၦၤလၢအအိၣ်တီအိၣ်လိၤဒီးအီၤ တုၤလၢတၢ်သံဒၣ်လဲၥ်တဖၣ်န့ၣ် မ့ၢ်မနုၤလဲၣ်.`

တၢ်အၢၣ်လီၤအီလီၤအတၢ်စံးတၢ်ကတိၤတဖၣ်အံၤ ဘၣ်တၢ်ကွဲးအီၤ ဆူတၢ်အိၣ်ဖှိၣ်ဖဲ Smyrna အပူၤန့ၣ်လီၤ. ၀့ၢ်အံၤအကစၢ်တဖၣ်အကျါန့ၣ် Dionysius, ဘူၣ်ပွဲဒီးဟီၣ်ခိၣ်အကံၢ်အစီကစၢ်အံၤ, မ့ၢ်တၢ်ကဟုကယၥ် အကစၢ်အဒိၣ်ကတၢၢ်န့ၣ်လီၤ. ဖဲ Dionysius အၦၤလုၢ်တၢ်ဒိၣ်တဖၣ်သံန့ၣ်, တၢ်ဒိးကုၢ်ထီၣ်အဝဲသ့ၣ်လၢခိၣ်သလုးဖဲတၢ်ဆှၢအီၤဆူတၢ်သွၣ်ခိၣ်အကတီၢ် န့ၣ်လီၤ. စီၤယိၤဟၣ်ထိၣ်သတြီၤဟီၣ်ခိၣ်အခိၣ်သလုးလၢ အဘၣ်တၢ်ဒိးကုၢ် ထီၣ်လၢၦၤသံတဖၣ်အခိၣ်လိၤ ဒီးခိၣ်သလုးတၢ်မူလၢအဘၣ်တၢ်ဒိးကုၢ်ထီၣ် အီၤဆူၦၤမၤနၢၤတၢ်အၢတၢ်သီအတၢ်စိတၢ်ကမီၤတဖၣ်အခိၣ်လိၤန့ၣ်လီၤ. ခိၣ်သလုးတၢ်မူအံၤ ဘၣ်တၢ်ဒိးကုၥ်ထီၣ်အီၤလၢၦၤဆၢထၢၣ်ဂၢၢ်ကျၢၤလၢ တၢ်လ့ပစီ, တၢ်ကီတၢ်ခဲ, တၢ်နးတၢ်ဖှီၣ် ဒီးတၢ်သံဒၣ်လဲၥ်တဖၣ်အခိၣ်လိၤ လၢကစၢ်ခ၇ံၥ်အမံၤအဂီၢ်န့ၣ်လီၤ.

တၢ်မူအခိၣ်သလုးအံၤ ဒုးဟူးဒုးဂဲၤၦၤစူၢ်က့ၤနၥ်က့ၤတၢ်အမ့ၢ်အတီ တဖၣ် ဒ်သိးကအိၣ်ဂၢၢ်အိၣ်ကျၢၤလၢတၢ်သံအပူၤ လၢကစၢ်ခ၇ံၥ်အမံၤန့ၣ် လီၤ. တၢ်မူအခိၣ်သလုးအံၤ ဟ့ၣ်ဂံၢ်ဟ့ၣ်ဘါၦၤစူၢ်က့ၤနၥ်က့ၤတၢ်သ့ၣ်တဖၣ် လၢအတၢ်ဘၣ်သဂၢၢ်ဒီးတၢ်အကလုၥ်ကလုၥ်တဖၣ်အဂီၢ်န့ၣ်လီၤ. ဒုးထိၣ်ဟူး ထိၣ်ဂဲၤၦၤ Waldenses လၢတၢ်ဘၣ်ဒိဘၣ်ထံးဒီးတၢ်မၤအၢမၤနးအဆၢ ကတီၢ်န့ၣ်လီၤ. အဝဲသ့ၣ်တဖၣ် သ့ၣ်ညါလၢမုၢ်တနံၤန့ၣ် ကထံၣ်ဘၣ် ကစၢ်ခ၇ံၥ်ဒီးအိၣ်မူဒီးအီၤလီၤစိၤလီၤထီန့ၣ်လိၤ. တၢ်မူအခိၣ်သလုးအံၤ စံးကတိၤစ့ၢ်ကီးတၢ်ဒီးပဝဲဒၣ်တဖၣ် - ဘၣ်တဘၣ်, ပဘၣ်လဲၤခီဖျိတၢ်နး တၢ်ဖှီၣ်လၢအဆၢကတီၢ်အံၤသ့ဝဲလီၤ. ဘၣ်ဆၣ်တၢ်မူအခိၣ်သလုးအိၣ်ခိး ပၥ်ၦၤဖဲပကွၢ်တၢ်ထံထံဆူကစၢ်ခ၇ံၥ်အအိၣ်အံၤန့ၣ်လီၤ.

`တၢ်လၢအဟ့ၣ်ဂံၢ်ဟ့ၣ်ဘါနၤဖဲတၢ်ကိးတၤတၢ်ဒီးနၤအဆၢကတီၢ်, တၢ်ကီတၢ်ခဲအဆၢကတီၢ်န့ၣ် မ့ၢ်မနုၤလဲၣ်. တၢ်လၢအမၤပျံၤမၤဖုးနၤန့ၣ် မ့ၢ်မနုၤလဲၣ်. တၢ်အၢၣ်လီၤအီလီၤလၢနဒိးန့ၢ်ဘၣ်အီၤသ့လၢဆၢကတီၢ်အံၤ အဂီၢ်န့ၣ် မ့ၢ်မနုၤလဲၣ်.`