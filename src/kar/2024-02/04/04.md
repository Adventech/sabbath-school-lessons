---
title:  တၢ်သူၣ်ဒူသးဒူလၢကဆၢထၢၣ်ဂၢၢ်ကျၢၤအဂီၢ်
date:   23/04/2024
---

`ထိၣ်သတြီၤ မၤတၢ် ၅း၂၈-၃၂; အ့းဖ့းစူး ၆း၁၀-၁၂; ဒီး လီၣ်ဖျါ ၃း၁၁ တက့ၢ်. တၢ်သိၣ်တၢ်သီအဂ့ၢ်ခီၣ်ထံးလၢအဘၣ်တၢ်ထံၣ်န့ၢ်အီၤ ဖဲလံၥ်စီဆှံအဆၢတဖၣ်အပူၤန့ၣ် မ့ၢ်မနုၤလဲၣ်.`

တၢ်သကဲၥ်ပ၀းလၢ အအိၣ်ဖျါဝဲဒိၣ်ဒိၣ်မုၢ်မုၢ်လၢၦၤ Waldenses, ဒီးၦၤမၤဂ့ၤထီၣ်က့ၤတၢ်ဘူၣ်တၢ်ဘါတဂၤလၢ်လၢ်အပူၤန့ၣ် မ့ၢ်ဝဲတၢ်တီဒီးယွၤ လၢၥ်လၢၥ်ဆ့ဆ့, တၢ်ဒိကနၣ်လံၥ်စီဆှံအတၢ်စိတၢ်ကမီၤဒီးတၢ်ဟ့ၣ်လီၤသးလၢ ကစၢ်ခ၇ံၥ်အတၢ်ပၢအဖီလၥ်န့ၣ်လီၤ. တမ့ၢ်လၢ ပၤပၤ (Pope) အဖီလၥ် ဘၣ်. အဝဲသ့ၣ်အသးကံၢ်ပူၤန့ၣ် လၢၦဲၤဒီးလံၥ်စီဆှံအသီတကတြူၢ်အတၢ်စူၢ် တၢ်နၥ်အဂ့ၢ်အကျိၤတဖၣ်ဒီး တၢ်သူၣ်ဒူသးဒူန့ၣ်လီၤ.

အဝဲသ့ၣ်စံးကတိၤတၢ်ဒ်သိးစီၤပ့းတရူးဒီး တၢ်မၢဖိသ့ၣ်တဖၣ်သ့ဝဲ, "ပဘၣ်စူၢ်ယွၤအါန့ၣ်ပစူၢ်ၦၤကညီတက့ၢ်လီၤ" (မၤတၢ် ၅း၂၉). အဝဲသ့ၣ်, သ့ၣ်ညါနၢ်ပၢၢ်စီၤပီလူးအတၢ်သိၣ်က့ၤသီက့ၤလၢအမ့ၢ်, "အိၣ်ဆူၣ်အိၣ်ခခ့ျလၢ ကစၢ်အပူၤဒီးလၢအဝဲဒၣ်အစိအကမီၤအဂံၢ်အဘါအပူၤတက့ၢ်" (အ့းဖ့းစူး ၆း၁၀). အဝဲသ့ၣ်ဟံးဃၥ်ကစၢ်ခ၇ံၥ်အတၢ်ဟ့ၣ်ကူၣ်ဟ့ၣ်ဖးဂၢၢ်ဂၢၢ်ကျၢၤကျၢၤ လၢအမ့ၢ်, "ဟံးဃၥ်တၢ်အိၣ်ဒီးနၤတက့ၢ်" (လီၣ်ဖျါ ၃း၁၁) လၢကဟ့ၣ်လီၤ အသးဆူ၇ိမ့ၤအတၢ်အိၣ်ဖှိၣ်အလုၢ်အလၢ်အဖီလၥ်အလီၢ်န့ၣ်, ၦၤဂံၢ်ဆူၣ် ဘါဆူၣ်လၢတၢ်နၥ်အပူၤသ့ၣ်တဖၣ်အံၤ အိၣ်ဒီးတၢ်သူၣ်ဒူသးဒူလၢကဆၢထၢၣ် လၢယွၤအကလုၢ်ကထါအတၢ်မ့ၢ်တၢ်တီပူၤအဂီၢ်န့ၣ်လီၤ.

ၦၤ Waldenses သ့ၣ်တဖၣ်အံၤ မ့ၢ်ၦၤလၢအဒိးန့ၢ်ဘၣ်လံၥ်စီဆှံလၢ အဝဲသ့ၣ်အကစၢ်အကျိၥ်အဆိကတၢၢ်တဖုန့ၣ်လီၤ. တၢ်ပၥ်ဖျါထီၣ် Jean Leger ကွဲးကူလံၥ်စီဆှံလၢအနီၢ်ကစၢ်ဒၣ်ဝဲအစုအံၤ မ့ၢ်ၦၤကွဲးကူတၢ်ဖိ အဆိကတၢၢ်တဂၤလၢ Waldenses အကျါ ပၥ်ဃုၥ်ဒီးတၢ်ဂ့ၢ်တၢ်ကျိၤ အဆိကတၢၢ်တဖၣ်န့ၣ်လီၤ. ၦၤ Waldenses ဖိသ့ၣ်တဖၣ်အံၤ ကွဲးကူခူသူၣ် လံၥ်စီဆှံလၢအဝဲသ့ၣ်အိၣ်တၢ်ဆိးတၢ်အလီၢ်လၢကီၢ် Italy ကလံၤစိးကစၢၢ် တဖၣ်အကျါဒီး France အကလံၤစိးတကပၤန့ၣ်လီၤ. မိၢ်ပၢ်သ့ၣ်တဖၣ်န့ၣ် စံးဘၣ်အဖိသးစၢ်တဖၣ်လၢကတိၢ်ရူးလံၥ်စီဆှံအဆၢတဖၣ်န့ၣ်လီၤ. ၦၤကွဲးကူ လံၥ်စီဆှံဖိသ့ၣ်မၤသကိးတၢ်ဆူၣ်ဆူၣ်ကလဲၥ်လၢတၢ်ကွဲးလံၥ်စီဆှံအဂီၢ်န့ၣ်လီၤ. ၦၤ Waldenses သးစၢ်အါအါကလဲၥ်တဖၣ် လဲၤတၢ်က့ၤတၢ်ဆူယူၤ၇ိပၤ ဒီတဘ့ၣ်ညါအပူၤ ဒ်အမ့ၢ်ၦၤပနံၥ်တၢ်ကၤဖိတဖၣ်အသိး, ၇ၤလီၤလံၥ်စီဆှံ အတၢ်မ့ၢ်တၢ်တီလၢတၢ်ခူသူၣ်အပူၤန့ၣ်လီၤ. တနီၤနီၤန့ၣ်, ထီၣ်ကၠိဒိၣ်ကၠိထီ တဖၣ်, တၢ်ခွဲးတၢ်ယၥ်မ့ၢ်အိၣ်လၢအဝဲသ့ၣ်အဂီၢ်ဒီး ၇ၤလီၤလံၥ်စီဆှံဆူ အတံၤသကိးကၠိဖိသ့ၣ်တဖၣ်အအိၣ်န့ၣ်လီၤ. ခီဖျိသးစီဆှံအတၢ်ပၢဆှၢ အဝဲသ့ၣ်, အဆၢကတီၢ်ဘၣ်ဝဲလၢၦၤဃုထံၣ်တၢ်မ့ၢ်တၢ်တီလီၤတံၢ်လီၤဆဲး တဖၣ်အတၢ်သူၣ်အိၣ်သးအိၣ်အဃိ, အဝဲသ့ၣ်နီၤလီၤကစၢ်ယွၤအကလုၢ် ကထါလၢအလုၢ်ဒိၣ်ၦ့ၤဒိၣ်အံၤသ့ဝဲန့ၣ်လီၤ. ၦၤအါဒံအါဂၤဘၣ်ဟ့ၣ်လီၤ အသးသမူလၢအတၢ်တီတၢ်လိၤဒီး အတၢ်ဟ့ၣ်လီၤသးအပူၤအဃိန့ၣ်လီၤ. ၦၤ Waldenses ဖိသ့ၣ်တဖၣ်အံၤ မ့ၢ်တနၢ်ပၢၢ်လံၥ်စီဆှံအတၢ်သိၣ်တၢ်သီ ကိးထံၣ်ဒဲးဘၣ်ဆၣ်, အဝဲသ့ၣ်ပၢၤဃၥ်ကစၢ်ယွၤအကလုၢ်ကထါလၢ နံၣ်အကယၤတဖၣ်အတီၢ်ပူၤ ခီဖျိတၢ်၇ၤလီၤဆူၦၤဂၤအအိၣ်အံၤန့ၣ်လီၤ.

"မ့မ့ၢ်ၦၤတီၦၤလိၤအကျဲန့ၣ် မၤသးဒ်မုၢ်ဆ့ၣ်ထီၣ်အတၢ်ကပီၤဒံးယံၥ် ဒံးကပီၤထီၣ်, ဒံးယံၥ်ဒ်ကပီၤထီၣ်, တုၤလၢမုၢ်ထူၣ်အသိးန့ၣ်လီၤ" ကတိၤဒိ ၄း၁၈. စီၤၡလိၤမိၤထိၣ်သတြီၤကျဲလၢ ယွၤဆှၢတွၤအၦၤဂီၢ်မုၢ်အံၤ ဒီးမုၢ်လၢ အဟဲထီၣ်ထီထီၣ်ကွ့ၢ်ကွ့ၢ်အံၤန့ၣ်လီၤ. ကစၢ်ယွၤမ့ၢ်ဒုးအိၣ်ထီၣ်မုၢ်အတၢ် ကပီၤဆူၣ်ဆူၣ်တဘျီဃီန့ၣ်, တမ့ၢ်လၢပမဲၥ်ထံၣ်တၢ်ကသ့လၢၤဝဲဘၣ်န့ၣ်လီၤ. တၢ်ခံးသူအိၣ်၀းတ၇ံးဟီၣ်ခိၣ်ချၢအနံၣ်လၢအကယၤတဖၣ်ပူၤကွံၥ်ဝဲအလီၢ်ခံဒီး, ကစၢ်ယွၤဒုးအိၣ်ထီၣ်ပိၥ်မုၣ်, ပိၥ်ခွါတဖၣ်လၢအဟ့ၣ်လီၤသးဆူယွၤကလုၢ် ကထါအပူၤ ဒီးလူၤဃုသ့ၣ်ညါအါထီၣ်ကဒီးတၢ်န့ၣ်လီၤ.

`ပဒုးကပီၤထီၣ်ကစၢ်ခ၇ံၥ်အတၢ်ကပီၤလၢပတၢ်အိၣ်ဆိးအလီၢ် အကျဲအပူၤအံၤသ့ဝဲဒ်လဲၣ်. မ့ၢ်ပမၤအီၤလံဧါ.`