---
title:  ဆၢထၢၣ်လၢတၢ်မ့ၢ်တၢ်တီအဂီၢ်
date:   20/04/2024
---

### တၢ်မၤလိတနွံအံၤအဂီၢ်ဖး
ဒၤနံးယ့လး ၇း၂၃-၂၅; လီၣ်ဖျါ ၁၂း၆, ၁၄; ယူဒၤ ၃, ၄; လီၣ်ဖျါ ၂း၁၀း မၤတၢ် ၅း၂၈-၃၂; စံးထီၣ်ပတြၢၤ ၁၉း၇-၁၁; ၁ယိၤဟၣ် ၅း၁၁-၁၃.

> <p>တၢ်ကလုၢ်ထူ</p>
> "ဒီးဒ်စီၤမိၤၡွယူၥ်ထီၣ်ဂုၢ်လၢၦၢ်မုၢ်ကနၢအသိးန့ၣ်, ၦၤကညီဖိခွါအံၤ ကဘၣ်တၢ်ယူၥ်ထီၣ်အီၤဒ်န့ၣ်အသိး, ဒ်သိးကယဲၢ်ၦၤလၢအစူၢ်က့ၤနၥ်က့ၤအီၤ တဂၤလၢ်လၢ်န့ၣ်, ကန့ၢ်ဘၣ်တၢ်မူလီၤထူလီၤယိၥ်လၢအီၤလီၤ" (ယိၤဟၣ် ၃း၁၄, ၁၅).

တူၤ၇ကံၤထံကီၢ်အ၀့ၢ်လၢအမ့ၢ် Izmir အံၤလၢလံၥ်စီဆှံအဆၢကတီၢ် န့ၣ်မ့ၢ်ဝဲ၀့ၢ် Smyrna လၢအဘၣ်တၢ်ပၥ်ဖျါထီၣ်အီၤဖဲလံၥ်လီၣ်ဖျါအပူၤန့ၣ် လီၤ. ၀့ၢ်လၢပျၢၤတဖျၢၣ်အံၤန့ၣ် ၦၤအိၣ်လၢအပူၤအိၣ်ဝဲဒၣ် ၁၀၀ယ၀၀၀ ဃၣ်ဃၣ်, ဒိၣ်ထီၣ်ထီထီၣ်ဖဲအနံၣ်တကယၤဒီး ခံကယၤအတီၢ်ပူၤန့ၣ်လီၤ. မ့ၢ်၀့ၢ်တ၀့ၢ်လၢအထူးအတီၤဒီးအိၣ်တီအိၣ်လိၤလၢ၀့ၢ်၇ိမ့ၤအတၢ်ပၢအဖီလၥ် န့ၣ်လီၤ.

တနံၣ်တဘျီန့ၣ်, ၦၤဂီၢ်မုၢ်သ့ၣ်တဖၣ်ဘၣ်တၢ်ဟ့ၣ်လီၤအဝဲသ့ၣ် တၢ်ကလုၢ်ဒ်သိးကဒွဲၣ်ထီၣ်တၢ်နၢမူလၢ၇ိမ့ၤကစၢ်သ့ၣ်တဖၣ်အဂီၢ်န့ၣ်လီၤ. လၢတၢ်အံၤအဃိ, Smyrna အ၀့ၢ်ဖဲအဆၢကတီၢ်အံၤန့ၣ် ခ၇ံၥ်ဖိသ့ၣ်တဖၣ် အိၣ်ဝဲအါအါကလဲၥ်လၢတလူၤပိၥ်ထွဲတၢ်ကလုၢ်အံၤဘၣ်န့ၣ်လီၤ. Polycarp, တၢ်အိၣ်ဖှိၣ်လၢအဆိအံၤ အခိၣ်နၢ်တဂၤ ဘၣ်တူၢ်သံအသးလၢအတၢ်နၥ်အဂီၢ်, (မၤထူ၇ၤ) လၢၦၤဂီၢ်မုၢ်အါဂၤအမဲၥ်ညါ, ဘၣ်တၢ်ဒွဲၣ်အူထီၣ်သမူအီၤ မ့ၢ်လၢအဂ့ၢ်လိၥ်ဒွဲၣ်ထီၣ်တၢ်နၢမူလၢ၇ိမ့ၤကစၢ်တဖၣ်အဂီၢ်အဃိန့ၣ်လီၤ. ဖဲအဘၣ်တၢ်စံးအီၤလၢကသမၢကစၢ်ခ၇ံၥ်လၢခံကတၢၢ်တဘျီအဂီၢ်န့ၣ်, ဖုသးၦၢ်တဂၤအံၤစံးဝဲဒၣ်, "ယမၤတၢ်လၢကစၢ်ယွၤအဂီၢ်ဃိးဆံဃုနံၣ်လံ, အဝဲတမၤကမၣ်ယၤနီတထံၣ်ဘၣ်, ဘၣ်မနုၤလၢယဘၣ်ကတိၤစံးအၢစံးသီ ယကစၢ်စီၤပၤလၢအအုၣ်က့ၤခီၣ်က့ၤယၤအံၤန့ၣ်လဲၣ်."

နံၣ်လၢအကယၤတဖၣ်အတီၢ်ပူၤအံၤ ၦၤပိၥ်မုၣ်ပိၥ်ခွါသ့ၣ်တဖၣ် သးအိၣ်လၢကလဲၤခီဖျိဘၣ်မၤထူ၇ၤအတၢ်သံလၢ ကဟ့ၣ်လီၤကွံၥ် အကစၢ်ခ၇ံၥ်အလီၢ်အဂီၢ်န့ၣ်လီၤ. တၢ်ဟ့ၣ်လီၤသးဒ်အံၤ ဒုးဟူးဒုးဂဲၤထီၣ်က့ၤ ပတၢ်သူၣ်ဒူသးဒူန့ၣ်လီၤ. အဝဲသ့ၣ်အတၢ်ဟ့ၣ်လီၤသးလၢခ၇ံၥ်အဂီၢ်အဂ့ၢ် အကျိၤအံၤ ဒုးသီထီၣ်က့ၤပနီၢ်ကစၢ်ဒၣ်ဝဲအတၢ်ဟ့ၣ်လီၤသးန့ၣ်လီၤ. တနွံအံၤ ပကကွၢ်လံၥ်စီဆှံအတၢ်သိၣ်လိနဲၣ်လိတနီၤလၢအဟ့ၣ်ဂံၢ်ဟ့ၣ်ဘါ Waldenses ဒီးၦၤမၤသီထီၣ်က့ၤတၢ်လၢခံတဖၣ်ဒ်သိးဒီး Huss ဒီး Jerome သ့ၣ်တဖၣ် အိၣ်တီအိၣ်လိၤလၢယွၤအပူၤတုၤဒၣ်လဲၥ်တၢ်စိတၢ်ကမီၤတမံၤဃီလၢအမၤသံ Polycarp အံၤ မၤပျံၤမၤဖုးအဝဲသ့ၣ်လၢကမၤသံမၤ၀ီကွံၥ်အီၤအဂီၢ်န့ၣ်လီၤ. ၇ိမ့ၤအတၢ်ပၢ၀ံၤ, အခဲအံၤစီၤသီပၤပၤအကတီၢ်န့ၣ်လီၤ.