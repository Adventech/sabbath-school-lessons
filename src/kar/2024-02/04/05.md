---
title:  တၢ်မၤဂ့ၤထီၣ်က့ၤတၢ်အဆၣ်တူၢ်ဂီၤ
date:   24/04/2024
---

`ဖး စံးထီၣ်ပတြၢၤ ၁၉း၇-၁၁; စံး ၁၁၉း၁၄၀း စံး ၁၁၉း၁၆၂; ဒီး ယံး၇မံယၤ ၁၅း၁၆ တက့ၢ်. စီၤဒၤနံးယ့လးဒီး၀ံယံး၇မံယၤအတၢ်ပၥ်သး ဒ်သိးလိၥ်အသးဘၣ်ဃးကစၢ်ယွၤကလုၢ်ကထါလၢအဒုးအိၣ်ထီၣ်တၢ်မၤဂ့ၤ ထီၣ်က့ၤတၢ်လၢၢ်အခၢၣ်သနၢၣ်န့ၣ်မ့ၢ်မနုၤလဲၣ်.`

ၦၤမၤဂ့ၤထီၣ်က့ၤတၢ်ဘူၣ်တၢ်ဘါတဂၤစုၥ်စုၥ် "သူၣ်ခုသးခု" လၢကစၢ်ယွၤအကလုၢ်ကထါအပူၤန့ၣ်လီၤ. အဝဲသ့ၣ် "မုၥ်လၤသးခု" လၢမၤယွၤတၢ်ဘၣ်အသးအပူၤန့ၣ်လီၤ. အဝဲသ့ၣ် "အဲၣ်" ယွၤအတၢ်မၤလိၥ် လီၤ. တၢ်မ့ၢ်တၢ်တီအခီၣ်ထံးခီၣ်ဘိလၢအလီၤဆီဒိၣ်ကတၢၢ်တမံၤလၢ တၢ်မၤဂ့ၤထီၣ်က့ၤတၢ်ဘူၣ်တၢ်ဘါအပူၤအံၤန့ၣ် မ့ၢ်ဝဲတၢ်သူၣ်ဖှံသးညီလၢ ဒိးန့ၢ်ဘၣ်အီၤလၢတၢ်ဖးလံၥ်စီဆှံအပူၤအံၤန့ၣ်လီၤ. တၢ်ဖးလံၥ်စီဆှံန့ၣ်, တမ့ၢ်တၢ်မၤအကီအခဲဘၣ်, တမ့ၢ်လၢအဘၣ်ဃးဒီးတၢ်သိၣ်တၢ်သီဘၣ်. တမ့ၢ်မူဒါအဒိၣ်တမံၤလၢကဘၣ်မၤအီၤဘၣ်, မ့ၢ်တၢ်မုၥ်လၤသးခုတၢ်န့ၣ်လီၤ. ဒ်အဝဲသ့ၣ်မၤလိကစၢ်ယွၤအကလုၢ်ကထါအသိးန့ၣ်, အဝဲသ့ၣ်ဘၣ်တၢ်လဲလိၥ် က့ၤအီၤလၢသးစီဆှံအတၢ်စိတၢ်ကမီၤန့ၣ်လီၤ.

Wycliffe အတၢ်သကဲၥ်ပ၀းအံၤ မ့ၢ်တၢ်အုၣ်အသးဆူတၢ်မၤလိန့ၢ် တၢ်လၢသးစီဆှံအတၢ်စိတၢ်ကမီၤဆီတလဲကွံၥ်တၢ်အပူၤန့ၣ်လီၤ. မ့ၢ်လံၥ်စီဆှံ တဘ့ၣ်အံၤလၢအဒုးကဲထီၣ်အဝဲသ့ၣ်ဒ်အမ့ၢ်ၦၤမၤဂ့ၤထီၣ်က့ၤတၢ်တဖၣ်အသိး န့ၣ်လီၤ. တၢ်ဂုၥ်ကျဲးစၢးဟံးန့ၢ်တၢ်မ့ၢ်တၢ်တီအတၢ်လီၣ်ဖျါအဒိၣ်အမုၢ်အံၤ ဒုးအိၣ်ထီၣ်တၢ်အသီဒီးတၢ်သူၣ်ဆူၣ်သးဆူၣ်လၢတၢ်သ့ၣ်ညါနၢ်ပၢၢ်အတၢ်ဂံၢ် တၢ်ဘါခဲလၢၥ်အပူၤန့ၣ်လီၤ. ဒုးဒိၣ်ထီၣ်လဲၢ်ထီၣ်သးအတၢ်သ့ၣ်ညါနၢ်ပၢၢ် တၢ်တဖၣ်ဒီး ဒုးၦၢ်ထီၣ်တၢ်ဆၢတဲၥ်လၢအဂ့ၤန့ၣ်လီၤ. တၢ်မၤလိကစၢ်ယွၤ အကလုၢ်ကထါန့ၣ် ဒုးဂ့ၤထီၣ်တၢ်ဆိကမိၣ်, သးအတၢ်တူၢ်ဘၣ်ခီၣ်ဘၣ်, ဒီးတၢ်သူၣ်ဟူးသးဂဲၤကိးမံၤဒဲးန့ၣ်လီၤ. ဟ့ၣ်ၦၤတၢ်တိၥ်ပၥ်အတၢ်ဂၢၢ် တၢ်ကျၢၤ, တၢ်သူၣ်စူၤသးစူၤ, တၢ်သူၣ်ဒူသးဒူဒီး တၢ်အိၣ်ဂၢၢ်ဆိးကျၢၤ, ဒုးဂ့ၤထီၣ်ပတၢ်သကဲၥ်ပ၀းဒီးမၤစီဆှံထီၣ်က့ၤပသူၣ်ပသးန့ၣ်လီၤ. တၢ်ဖး ကစၢ်ယွၤအကလုၢ်ကထါလၢတၢ်သူၣ်အိၣ်သးအိၣ်ဒီးတၢ်ယူးယီၣ်ပၥ်ကဲ အပူၤန့ၣ် ဟဲစိၥ်န့ၢ်ၦၤမၤလိတၢ်ဖိသ့ၣ်တဖၣ်အတၢ်ထံၣ်လိၥ်သးဒီးယွၤလၢ အမူဝဲတဂၤ, ဟ့ၣ်လီၤၦၤကညီတၢ်ကူၣ်သ့လၢအဒိၣ်ထီၣ်အါထီၣ်ဝဲ, တၢ်သိၣ် တၢ်သီလၢအဒိၣ်အမုၢ်စ့ၢ်ကီး အါန့ၢ်ဒံးၦၤကညီအတၢ်သိၣ်လိနဲၣ်လိအတၢ် ဂုၥ်ကျဲးစၢးသ့ၣ်တဖၣ်န့ၣ်လီၤ. The Great Controversy, p. 94.

`ဖး ၂တံၤမသ့း ၂း၁-၃ တက့ၢ်. တၢ်ဟ့ၣ်ကူၣ်ဟ့ၣ်ဖးလၢစီၤပီလူး ဟ့ၣ်လီၤစီၤတံၤမသ့းဘၣ်ဃးဒီးတၢ်နီၤလီၤကစၢ်ယွၤအကလုၢ်ကထါန့ၣ် မ့ၢ်မနုၤလဲၣ်.`

ကစၢ်ယွၤအကလုၢ်ကထါအတၢ်မ့ၢ်တၢ်တီဒီးတၢ်အုၣ်က့ၤခီၣ်က့ၤ အတၢ်သူၣ်ဖှံသးညီလၢကစၢ်ခ၇ံၥ်အပူၤန့ၣ် မၤၦဲၤၦၤဘှီဂ့ၤထီၣ်က့ၤတၢ်ဘူၣ် တၢ်ဘါသ့ၣ်တဖၣ်အသူၣ်ကံၢ်သးလဲလၢက၇ၤလီၤအီၤအဂီၢ်န့ၣ်လီၤ. John Wycliffe သူအတၢ်အိၣ်မူအဆၢကတီၢ်လၢကွဲးခီကျိၥ်က့ၤကစၢ်ယွၤအကလုၢ် ကထါဆူအဲကလံးအကျိၥ် လၢတၢ်ဂ့ၢ်တၢ်ကျိၤထဲခံဧိၤအံၤအပူၤ - ကစၢ်ခ၇ံၥ် ဆီတလဲကွံၥ်အီၤ ခီဖျိယွၤအကလုၢ်ကထါ, ဒီးတၢ်အဲၣ်ကစၢ်ခ၇ံၥ်ဟ့ၣ်အီၤ တၢ်ဂံၢ်တၢ်ဘါလၢက၇ၤလီၤတၢ်လၢအမၤလိဘၣ်ဝဲဃုၥ်ဒီးၦၤဂၤသ့ၣ်တဖၣ်န့ၣ် လီၤ.

တချုးလၢ Wycliffe အကတီၢ်ဒ်ဘၣ်န့ၣ်, လံၥ်စီဆှံလၢအဲးကလံး အကျိၥ်န့ၣ် အိၣ်ထဲတစဲးဖိန့ၣ်လီၤ. အဝဲသံတချုးလၢ ပၤပၤစီၤသီ လၢ၇ိမ့ၤ အံၤဖီၣ်န့ၢ်အီၤဒ်ဘၣ်ဒၣ်လဲၥ်, ၦၤခူၣ်ထီၣ်က့ၤအစိၣ်, ဒွဲၣ်အူထီၣ်ကွံၥ်ဒီးဖှံလီၤ ကွံၥ်အဖၣ်ဆါတဖၣ်ဆူထံကျိမိၢ်ၦၢ်အပူၤန့ၣ်လီၤ. ဘၣ်ဆၣ်ဒီး, ဒ်သိးဖၣ်ဆါ သ့ၣ်တဖၣ်အံၤလီၤမုၢ်ြပံ့ပါလၢထံကျါအသိး, ကစၢ်ယွၤအကလုၢ်ကထါ, တၢ်မူအထံအံၤ၇ၤလီၤအသးဒိၣ်ဒိၣ်မုၢ်မုၢ်ခီဖျိအတၢ်ဖံးတၢ်မၤအဘျုးအဖှိၣ် အဃိန့ၣ်လီၤ. လၢတၢ်အံၤအဃိ, ကစၢ်ယွၤသူ Wycliffe, "တၢ်မၤဂ့ၤထီၣ် က့ၤတၢ်အဆၣ်တူၢ်ဂီၤ" အံၤန့ၣ်လီၤ.