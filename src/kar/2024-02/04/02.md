---
title:  ဘၣ်တၢ်မၤနးမၤဖှီၣ်သနၥ်က့မၤနၢၤတၢ်
date:   21/04/2024
---

`ဖး ဒၤနံးယ့လး ၇း၂၃-၂၅ ဒီး လီၣ်ဖျါ ၁၂း၆, ၁၄ တက့ၢ်. လံၥ်စီဆှံအဆၢတဖၣ်အံၤ ဘၣ်ထွဲလိၥ်အသးဒီး၀ံအကလုၢ်ကထါအဆၢကတီၢ် ဖဲလဲၣ်တကတီၢ်န့ၣ်လဲၣ်.`

ဖဲကစၢ်ယွၤအၦၤဂီၢ်မုၢ်အိၣ်တီအိၣ်လိၤလၢအပူၤအကတီၢ်န့ၣ်, မုၣ်ကီၤလံၢ်သူၣ်ဒိၣ်သးဖျိးထီၣ်ဝဲလီၤ. တၢ်မၤနးမၤဖှီၣ်အသီန့ၣ် ပိၥ်ထွဲထီၣ် အခံန့ၣ်လီၤ. စီၤဒၤနံးယ့လးပၥ်ဖျါထီၣ်တၢ်ဆၢကတီၢ်ဖဲတၢ်အိၣ်ဖှိၣ် "ဒုးတၢ်" ဒီး "မၤနးမၤဖှီၣ်" ယွၤအၦၤစီဆှံတဖၣ်အဂ့ၢ်န့ၣ်လီၤ. (ဒၤနံးယ့လး ၇း၂၁, ၂၅). စီၤယိၤဟၣ်ပၥ်ဖျါထီၣ်တၢ်ဆၢကတီၢ်တမံၤဃီအံၤ ဖဲကစၢ်ယွၤအတၢ် အိၣ်ဖှိၣ်ဘၣ်ဃ့ၢ်ပူၤဖျဲးအသးဆူၦၢ်မုၢ်ကနၢအပူၤ ဖဲတၢ်ကလုၢ်အီၣ်လုၢ်အီအီၤ လၢ "ဆၢအလီၢ်တဆၢ, ဒီးအဆၢတဖၣ်ဒီးတခီဆၢ" န့ၣ်လီၤ. (လီၣ်ဖျါ ၁၂း၁၄) လီၣ်ဖျါ ၁၂း၆ ပၥ်ဖျါအါထီၣ်ဝဲလၢ, "ပိၥ်မုၣ်" တၢ်အိၣ်ဖှိၣ်အံၤ ဃ့ၢ်ကွံၥ်ဆူ ၦၢ်မုၢ်ကနၢဖဲယွၤ "ကတဲၥ်ကတီၤ" အလီၢ်န့ၣ်လီၤ. ကစၢ်ယွၤအၦၤဂီၢ်မုၢ် ဘၣ်တၢ်လုၢ်အီၣ်လုၢ်အီအီၤလၢၦၢ်မုၢ်ကနၢအပူၤန့ၣ်လီၤ. အကလုၢ်ကထါ ဟ့ၣ်ဂံၢ်ဟ့ၣ်ဘါဒီးဒုးမူဒုးဂဲၤအဝဲသ့ၣ်ဖဲတၢ်ဂ့ၢ်လိၥ်ဘှီလိၥ်ဆဲးမၤအသးဖဲပၤပၤ (Pope) အတၢ်ပၢတၢ်ြပးဖဲတၢ်ခံးသူအံၤအဆၢကတီၢ်န့ၣ်လီၤ.

ကစၢ်ယွၤအၦၤဂီၢ်မုၢ်ထံၣ်န့ၢ် "တၢ်လီၢ်ကတီၤပၥ်သး" လၢအဝဲသ့ၣ် ဂီၢ်လၢယွၤန့ၣ်လီၤ. လၢတၢ်အိၣ်မူအတၢ်ကိးတၤအဒိၣ်ကတၢၢ်အပူၤန့ၣ်, ကစၢ်ယွၤကတိၤပၥ်တၢ်လီၢ်ထီဘိလၢ ၦၤပိၥ်အခံတီတီလိၤလိၤတဖၣ်အဂီၢ်န့ၣ် လီၤ. ဖဲတၢ်လ့ပစီအဒိၣ်ကတၢၢ်အဆၢကတီၢ်န့ၣ်, ကစၢ်ယွၤအၦၤဂီၢ်မုၢ်ထံၣ်န့ၢ် တၢ်ပူၤဖျဲးအလီၢ်လၢအတၢ်အဲၣ်ဒီးအတၢ်ကဟုကယၥ်အပူၤန့ၣ်လီၤ. (ကွၢ် စံးထီၣ်ပတြၢၤ ၄၆).

အနံၤ ၁၂၆၀ ဒီးဆၢအလီၢ်တဆၢ, ဒီးအဆၢတဖၣ်ဒီးတခီဆၢ ဖဲလီၣ်ဖျါ ၁၂း၆, ၁၄ အပူၤအံၤ ဘၣ်ထွဲလိၥ်အသးတမံၤဃီ, မ့ၢ်တဆၢကတီၢ်ဃီ (၃ သီတခီ x ၃၆၀ = ၁၂၆၀ နံၤ) န့ၣ်လီၤ. ၀ံအတၢ်စံးပၥ်လၢလံၥ်စီဆှံအပူၤန့ၣ် ဘၣ်တၢ်ပၥ်ဖျါထီၣ်အီၤလၢတၢ်အဒိအတဲၥ်သ့ၣ်တဖၣ်န့ၣ်လီၤ. ၀ံကလုၢ်ကထါ ဖဲဒၤနံးယ့လးဒီးလီၣ်ဖျါအပူၤန့ၣ်, တနံၤန့ၣ် ဒ်သိးဒီးတနံၣ်န့ၣ်လီၤ. ပထံၣ်ဘၣ် နံၤဒီးနံၣ်အတၢ်ပၥ်ဖျါအံၤ ဖဲ ၄မိၤၡွ ၁၄း၃၄ ဒီး ယဃ့းစက့လး ၄း၆ အပူၤ န့ၣ်လီၤ.

နံၤသီ - နံၣ် အတၢ်သိၣ်တၢ်သီအံၤ တအိၣ်ထဲလၢလံၥ်စီဆှံအဆၢ ခံဆၢအပူၤအံၤန့ၣ်ဘၣ်, မ့မ့ၢ်တခီလၢလံၥ်စီဆှံဒီတဘ့ၣ်ညါအတၢ်ခီၣ်ထံး ခီၣ်ဘိအပူၤန့ၣ်လီၤ. Dr. William Shea, ၦၤကွဲးနီၣ်ကွဲးဃါတၢ်ဒီး ၦၤနၢ်ပၢၢ် လံၥ်စီဆှံအလီၢ်လံၤတကတြူၢ်အံၤ ဟ့ၣ်လီၤလံၥ်စီဆှံတၢ်အုၣ်အသး ၂၃ ကျိၤ လၢအဘၣ်ဃးဒီးတၢ်သိၣ်တၢ်သီအအံၤန့ၣ်လီၤ. ၦၤကွဲးဖျါထီၣ်လံၥ်စီဆှံ အခီပညီတဖၣ်သူတၢ်သိၣ်လိအအံၤလၢနံၣ်အကယၤဒီးအကယၤတဖၣ် အတီၢ်ပူၤလံန့ၣ်လီၤ.

Visigoths, Vndals ဒီး Ostrogoths အံၤ မ့ၢ်ၦၤကလုၥ်ဒူၣ်သ့ၣ် တဖၣ်လၢအစူၢ်နၥ်တၢ်လီၤဆီန့ၣ် ၇ိမ့ၤအတၢ်သိၣ်လိသီလိသ့ၣ်တဖၣ်န့ၣ်လီၤ. မုၢ်နံၤ ၁၂၆၀ စးထီၣ်အသးဖဲ Ostrogoths, ကလုၥ်ဒူၣ်အလီၢ်ခံကတၢၢ်တဖု ဘၣ်တၢ်မၤနၢၤအီၤဒီးနီဟးထီၣ်ကွံၥ်အီၤဖဲ A.D. ၅၃၈ အဆၢကတီၢ်န့ၣ်လီၤ. နီၢ်သးအတၢ်ခံးသူအဆၢကတီၢ်အံၤ ဆဲးလဲၤအသးတုၤလၢ A.D. ၁၇၉၈ အဆၢကတီၢ်ဖဲ Napoleon အသုခိၣ်ကျၢၢ် Berthier သုးကွံၥ်ပၤပၤဆူ၇ိမ့ၤ အပူၤန့ၣ်လီၤ. ခ၇ံၥ်ဖိလၢပဂံၢ်ဒွးအနီၢ်ဂံၢ်မးတဘၣ်လၢၤဘၣ်တဖၣ်အံၤ တၢ်မၤသံအဝဲသ့ၣ်ဖဲဆၢကတီၢ်ယံၥ်မးအံၤအပူၤလီၤ, အဂ့ၢ်ဒ်လဲၣ် အဝဲသ့ၣ် ဒိကနၣ်ကစၢ်ယွၤအကလုၢ်ကထါအဃိန့ၣ်လီၤ. အဝဲသ့ၣ်မၤနၢၤတၢ်လၢ တၢ်သံအပူၤဒၣ်လဲၥ်န့ၣ်လီၤ. လၢကစၢ်ခ၇ံၥ်အပူၤန့ၣ်, အဝဲသ့ၣ်ဒိးန့ၢ်ဘၣ် တၢ်သဘခ့ျလၢတၢ်ကမၣ်အပူၤဒီးလၢတၢ်ဒဲးဘးအတၢ်ပၢတၢ်ြပးအဖီလၥ်, မၤနၢၤကွံၥ်တၢ် "ခီဖျိသိဖိအသွံၣ်" န့ၣ်လီၤ. ကစၢ်ခ၇ံၥ်အတၢ်မၤနၢၤမုၣ်ကီၤလံၢ် လၢထူၣ်စုညါအလိၤအံၤ မ့ၢ်အဝဲသ့ၣ်အတၢ်မၤနၢၤန့ၣ်လီၤ. အဝဲသ့ၣ် သံဘၣ်ဆၣ်, အတၢ်သံန့ၣ် မ့ၢ်တၢ်တစိၢ်ဖိတုၤလၢကစၢ်ခ၇ံၥ်ဟဲက့ၤတစုန့ၣ် လီၤ.

`လံၥ်စီဆှံ၀ံအကလုၢ်ကထါလၢ အလၢထီၣ်ၦဲၤထီၣ်တ့ၢ်သ့ၣ်တဖၣ်အံၤ ဟ့ၣ်ဂံၢ်ဟ့ၣ်ဘါနတၢ်စူၢ်တၢ်နၥ်သ့ဝဲဒ်လဲၣ်.`