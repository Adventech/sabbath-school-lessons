---
title:  တၢ်ဆိကမိၣ်ဆူညါအဂီၢ်
date:   10/05/2024
---

"ဖဲလံၥ်စီဆှံအံၤဘၣ်တၢ်တြီဃၥ်အီၤလၢတၢ်ဘူၣ်တၢ်ဘါဒီး ထံကီၢ် အတၢ်က၇ၢက၇ိအကတီၢ်အံၤ, ဖဲအတၢ်အုၣ်အသးအံၤ ဘၣ်တၢ်လွဲန့ၢ်အကျဲ ဒီးမုၣ်ကီၤလံၢ်ဒီးၦၤကညီအတၢ်ဂုၥ်ကျဲးစၢးလၢကဃၣ်ၦၤကညီအသးယံၤဒီး လံၥ်စီဆှံအံၤ, ဖဲၦၤလၢအ၇ၤလီၤအတၢ်စီဆှံအံၤ ဘၣ်တၢ်လူၤဃုမၤသံအီၤ, မၤနးမၤဖှီၣ်, ဒၢနုၥ်လီၤဆူတၢ်ပူၤယိၥ်, မၤသံလၢအတၢ်စူၢ်တၢ်နၥ်အပူၤ မ့တမ့ၢ် ဘၣ်ဃ့ၢ်ကွံၥ်ဆူကစၢၢ်ကလိဒီးလၢၢ်ပူၤလ့ပူၤအကတီၢ်န့ၣ်, ၦၤအုၣ်အသးအတီ အလိၤအံၤ စံးကတိၤ၀ံကလုၢ်ကထါလၢထၢၣ်တၢ်ကံးညၥ်အပူၤအံၤန့ၣ်လီၤ. ဘၣ်ဆၣ်ဒီး အဝဲသ့ၣ်ဆဲးအုၣ်အသးလၢ အနံၣ် ၁၂၆၀ အတီၢ်ပူၤအံၤန့ၣ်လီၤ. လၢတၢ်ခံးဒိၣ်ကတၢၢ်အကတီၢ်န့ၣ်, ၦၤအိၣ်တီအိၣ်လိၤလၢအအဲၣ်ကစၢ်ယွၤ အကလုၢ်ကထါန့ၣ် အိၣ်ဒံးဝဲဒီးအသူၣ်အိၣ်သးအိၣ်ယွၤအလၤကပီၤန့ၣ်လီၤ. တၢ်ဟ့ၣ်တၢ်ကူၣ်သ့, တၢ်စိတၢ်ကမီၤ, တၢ်ပၢတၢ်ြပးဆူခ့ၦၤအတီအလိၤ တဖၣ်အံၤအအိၣ် ဒ်သိးကဘိးဘၣ်သ့ၣ်ညါလီၤတၢ်မ့ၢ်တၢ်တီလၢတၢ်ဆၢကတီၢ် ခဲလၢၥ်အံၤအပူၤန့ၣ်လီၤ." Ellen G. White, The Great Controversy, pp. 267, 268.

"ဖဲကီၢ်ဖ၇းစ့ၣ်ဂ့ၢ်လိၥ်ကစၢ်ယွၤလၢၦၤဂီၢ်မုၢ်အမဲၥ်ညါဒီး တယူးယီၣ် ပၥ်ကဲလံၥ်စီဆှံအံၤအကတီၢ်န့ၣ်, ၦၤအၢၦၤသီဒီးသးအၢသးသီလၢတၢ်ခံးကျါ သူၣ်ခုသးခုလၢအဒိးန့ၢ်ဘၣ်တၢ်မၤနၢၤလၢအသူၣ်လီသးကွံဝဲယံၥ်တ့ၢ်လံအံၤ လၢအမ့ၢ်, ဘီမုၢ်လၢအတအိၣ်ဒီးကစၢ်ယွၤအကလုၢ်ကထါဘၣ်...ကစၢ်ယွၤ အသးအတၢ်စၢဃၥ်, လၢအBကီမုၣ်ကီၤလံၢ်အတၢ်စိတၢ်ကမီၤလၢအအၢအံၤ, ဘၣ်တၢ်သုးကွံၥ်အီၤဒီး ၦၤလၢအမုၥ်လၤသးဖှံလၢထဲတမံၤန့ၣ် မ့ၢ်ဝဲၦၤကညီ အတၢ်အၢတၢ်သီလၢတၢ်ဟ့ၣ်အခွဲးလၢကအိၣ်ထီၣ်အသးအဂီၢ်န့ၣ်လီၤ. ၦၤလၢ အဃုထၢမၤတၢ်ပူထီၣ်တၢ်အံၤ ကဘၣ်ကူးက့ၤတၢ်သၣ်ဖဲဟီၣ်ခိၣ်အံၤလၢၦဲၤဒီး တၢ်အၢတၢ်သီဒိၣ်ဒိၣ်လၢတၢ်ပၥ်ဖျါအီၤတသ့ဝဲဘၣ်န့ၣ်လီၤ. စးထီၣ်လၢ ကီၢ်ဟးဂူၥ်ဟးဂီၤဒီး ၀့ၢ်လၢအလီၤၦီၢ်ကွံၥ်သ့ၣ်တဖၣ်အပူၤန့ၣ်, တၢ်ကိးပသူ ထီၣ်လၢအလီၤပျံၤလီၤဖုးအံၤ ဘၣ်တၢ်နၢ်ဟူအီၤခဲလၢၥ်- တၢ်ကိးပသူထီၣ်လၢ တၢ်နးတၢ်ဖှီၣ်, တၢ်သူၣ်ကိၢ်သးဂီၤအဒိၣ်ကတၢၢ်အပူၤအံၤန့ၣ်လီၤ. ကီၢ်ဖ၇းစ့ၣ် ဟူး၀းဝဲဒိၣ်ဒိၣ်ကလဲၥ် ဒ်ဟီၣ်ခိၣ်ဟူးအသိးန့ၣ်လိၤ. တၢ်ဘူၣ်တၢ်ဘါ, တၢ်သိၣ်တၢ်သီ, ၦၤကညီအတၢ်၇့လိၥ်သးအသနူ, ဟံၣ်ဒူၣ်ဃီဒူၣ်, ထံကီၢ်ဒီး တၢ်အိၣ်ဖှိၣ် - တၢ်သ့ၣ်တဖၣ်ခဲလၢၥ်အံၤ ဘၣ်တၢ်သိၣ်ဃီၣ်အီၤလၢစုလၢ အတယူးယီၣ်ပၥ်ကဲယွၤဘၣ်, စုလၢအထီဒါကစၢ်ယွၤအတၢ်သိၣ်တၢ်သီအံၤ န့ၣ်လီၤ. The Great Controversy, p. 286.

"မ့တမ့ၢ်ဒ်လၢတၢ်အိၣ်ဖှိၣ်လူၤပိၥ်ထွဲကစၢ်ယွၤအတၢ်၇ဲၣ်တၢ်ကျဲၤ ဘၣ်, တူၢ်လိၥ်တၢ်ကပီၤကိးထံၣ်ဒဲး, မၤလၢၦဲၤတၢ်မၤကိးမံၤလၢအအိၣ်ဖျါအံၤ ဒ်ဘၣ်ဒီး, တၢ်ဘူၣ်တၢ်ဘါကလီၤထွံလီၤယွၤကွံၥ်ဒီးတၢ်အဲၣ်ထူအဲၣ်ယွၤန့ၣ် ကလီၤမၢ်ကွံၥ်ဝဲဒၣ်န့ၣ်လီၤ." The Great Controversy, p. 316.