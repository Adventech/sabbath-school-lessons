---
title:  ၦၤအုၣ်အသးခံဂၤဂဲၤဆၢထၢၣ်သမူထီၣ်က့ၤ
date:   08/05/2024
---

`ဖး လီၣ်ဖျါ ၁၁း၁၁ တက့ၢ်. လံၥ်စီဆှံအဆၢအံၤ စံးကတိၤဆိပၥ် တၢ်ဂ့ၢ်တၢ်ကျိၤဘၣ်ဃးကစၢ်ယွၤအကလုၢ်ကထါန့ၣ်ဒ်လဲၣ်.`

ဖဲၦၤဖ၇းစ့ၣ်ဖိအတၢ်ပူထီၣ်၀ံၤအလီၢ်ခံန့ၣ်, ကစၢ်ယွၤအကလုၢ်ကထါ ကမူထီၣ်က့ၤကဒီးတဘျီန့ၣ်လီၤ. တၢ်မၤဂ့ၤထီၣ်က့ၤတၢ်အဒိၣ်အမုၢ်ကအိၣ် ထီၣ်ဝဲဒၣ်လီၤ. တၢ်ပျံၤတၢ်ဖုးကလီၤဘၣ်ၦၤသ့ၣ်တဖၣ်လၢ အထံၣ်ကစၢ်ယွၤ အကလုၢ်ကထါအံၤ ကဲထီၣ်ယွၤအတၢ်အုၣ်က့ၤခီၣ်က့ၤတၢ်မူအတၢ်စိ တၢ်ကမီၤအံၤအဃိန့ၣ်လီၤ. ဖဲအနံၣ် ၁၈၀၀ အကတၢၢ်အဆၢကတီၢ်န့ၣ်, ကစၢ်ယွၤဒုးအိၣ်ထီၣ်ပိၥ်မုၣ်, ပိၥ်ခွါသ့ၣ်တဖၣ်လၢအဟ့ၣ်လီၤသးဒ်သိးကစိၥ် တၢ်သးခုအကစီၣ်ဆူဟီၣ်ခိၣ်အကတၢၢ်အပူၤန့ၣ်လီၤ. ၦၤဂီၢ်မုၢ်သ့ၣ်တဖၣ် ၇ၤလီၤလံၥ်စီဆှံအတၢ်ကစီၣ်ခခ့ျမးန့ၣ်လီၤ. ၦၤလၢအကျါတဂၤန့ၣ် မ့ၢ်ဝဲ William Carey, လၢအလဲၤဆူကီၤလၤသူကီၢ် (India) ဒီးကွဲးခီကျိၥ် လံၥ်စီဆှံလၢကလုၥ်ဒူၣ်ဖဲန့ၣ်အကျိၥ်တဆံဘျဲၣ်ဘျဲၣ်အပူၤအံၤန့ၣ်လီၤ. ခီဖျိ လံၥ်စီဆှံအတၢ်စိတၢ်ကမီၤအတၢ်ဟ့ၣ်ဂံၢ်ဟ့ၣ်ဘါအဃိ, ၦၤစိၥ်တၢ်သးခု အကစီၣ်တဖၣ် လဲၤဆူဟီၣ်ခိၣ်ချၢဒီတဘ့ၣ်ညါန့ၣ်လီၤ.

တမ့ၢ်တၢ်ဘၣ်န့ၢ်အတီၤတမံၤလၢတၢ်သးအိၣ်စိၥ်တၢ်သးခုကစီၣ် အတၢ်မၤအံၤ အိၣ်ထီၣ်ဝဲဖဲဖ၇းစ့ၣ်ထံဖိကီၢ်ဖိပူထီၣ်တၢ်၀ံၤအံၤအလီၢ်ခံန့ၣ်ဘၣ်. ကစၢ်ယွၤအကလုၢ်ကထါန့ၣ် မ့ၢ်ကလုၢ်ကထါလၢအအိၣ်မူဝဲ, ဒီးလၢၦၤအါဂၤ အတၢ်ထံၣ်န့ၣ်ဖျါမးလၢ "သံကွံၥ်" ဝဲဘၣ်ဆၣ်, အိၣ်မူဒံးဝဲလၢၦၤစူၢ်က့ၤနၥ်က့ၤ တၢ်သ့ၣ်တဖၣ်အပူၤ ဒီးကဂဲၤဆၢထၢၣ်ကဒိးတဘျီလၢသးသမူအလၢအၦဲၤပူၤ ဒ်လံၥ်လီၣ်ဖျါအတၢ်စံးပၥ်အိၣ်ဝဲအသိးန့ၣ်လီၤ. ၦၤတနၥ်ထူနၥ်ယွၤလၢအမ့ၢ် Voltaire စံးကတိၤဒိၣ်တ့ၢ်အကိၥ်တဘျီဒ်အံၤ, "ယသးကိၢ်လၢၦၤဂီၢ်မုၢ်သ့ၣ် တဖၣ်ကစံးကတိၤကဒီးၦၤတဆံခံဂၤဒုးအိၣ်ထီၣ်ခ၇ံၥ်ဖိအတၢ်ဘူၣ်တၢ်ဘါအံၤ န့ၣ်လီၤ. ယကဒုးနဲၣ်ဖျါလၢၦၤတဂၤကအိၣ်ထီၣ်ဝဲလၢမၤဟးဂီၤအီၤန့ၢ်ဝဲန့ၣ် လီၤ. အဝဲသံတ့ၢ်ပူၤကွံၥ်အစိၤတဖၣ်အစိၤန့ၣ်လံလီၤ. ၦၤလၢအကကွဲၢ်တဖၣ် ဖီၣ်လိၥ်စုလၢကဒုးတၢ်ဒီးလံၥ်စီဆှံန့ၣ်လီၤ. ဘၣ်ဆၣ်ဒီးကဟးဂီၤအဂီၢ်န့ၣ် စီၤစုၤယံၤဝဲမး, ဖဲလံၥ်စီဆှံအိၣ်ထဲအကယၤဧိၤဖဲ Voltaire အစိၤန့ၣ်, ခဲအံၤ အိၣ်ဝဲအကထိဒီးအကထိတဖၣ်န့ၣ်လီၤ. ဒ်ၦၤမၤဂ့ၤထီၣ်က့ၤတၢ်ဘူၣ်တၢ်ဘါ အတၢ်ကတိၤအိၣ်ဝဲအသိး, လံၥ်စီဆှံန့ၣ် မ့ၢ်ၦၤပိၥ်တၢ်ဖိတဂၤအထးကိၣ်လိၣ် လၢအမၤဟးဂီၤခွံၣ်ခူၣ် (ကွါ) သ့ၣ်တဖၣ်အါအါကလဲၥ်န့ၣ်လီၤ." Ellen G. White, The Great Controversy, p. 288.

`ဖး စံးထီၣ်ပတြၢၤ ၁၁၉း၈၉ ဒီး စံးထီၣ်ပတြၢၤ ၁၁၁း၇, ၈ တက့ၢ်. လံၥ်စီဆှံအဆၢသ့ၣ်တဖၣ်အံၤ စံးကတိၤၦၤတၢ်ဂ့ၢ်ဘၣ်ဃးဒီးလံၥ်စီဆှံန့ၣ် ဒ်လဲၣ်, ဒီးဘၣ်မနုၤပနၥ်န့ၢ်အီၤသ့လဲၣ်.`

ကစၢ်ယွၤကလုၢ်ကထါကဘၣ်တၢ်ထီဒါအီၤန့ၣ်လီၤ, မ့တမ့ၢ် ဘၣ်တၢ်ဆီၣ်ဘံၣ်ဆီၣ်ဘၢအီၤသ့ဝဲန့ၣ်လီၤ, ဘၣ်ဆၣ်တၢ်မၤဟးဂီၤအီၤတသ့ နီတဘျီဘၣ်လီၤ. တုၤဒၣ်လဲၥ် ၦၤလၢအကိးလီၤအသးခ၇ံၥ်ဖိသ့ၣ်တဖၣ် မၤဟးဂီၤလံၥ်စီဆှံအတၢ်စိတၢ်ကမီၤလၢကျဲအဘိဘိသ့ၣ်တဖၣ်, သံကွၢ်သံဒိး လံၥ်စီဆှံအတၢ်ကွဲးတနီၤလၢ အမ့ၢ်ၦၤကညီအတၢ်ကွဲးအဃိ, ဒုးအိၣ်ထီၣ် ကစၢ်ယွၤကလုၢ်ကထါအံၤလၢအလၤအကပီၤတအိၣ်ဘၣ်န့ၣ်လီၤ.

ပတဘၣ်တူၢ်လိၥ်တၢ်လ့ပစီလၢ ကထီဒါကစၢ်ယွၤအကလုၢ်ကထါ အံၤန့ၣ်နီတစုဘၣ်. ကစၢ်ယွၤအကလုၢ်ကထါအံၤ အိၣ်မူဒ်တုၤမုၢ်မဆါတနံၤညါ အံၤ, ကတိၤတၢ်ဒီးၦၤကညီအသူၣ်ကံၢ်သးလဲတဖၣ်, ကသါနုၥ်တၢ်မူအသီလၢ ၦၤလၢအဲၣ်ဒိးဒိကနၣ်ကစၢ်ယွၤအကလုၢ်ကထါဒီး ပိၥ်အတၢ်သိၣ်လိသီလိအံၤ တဖၣ်န့ၣ်လီၤ.

`၀ံအကလုၢ်ကထါလၢအလီၤဆီဒၣ်တၢ်အစံးတၢ်ဒီးနနီၢ်ကစၢ်ထဲ တဂၤဧိၤန့ၣ် မ့ၢ်မနုၤလဲၣ်ဒီး ဘၣ်မနုၤအဃိလဲၣ်.`