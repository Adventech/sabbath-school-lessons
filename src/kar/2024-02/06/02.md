---
title:  ၦၤအုၣ်အသးခံဂၤ
date:   05/05/2024
---

`ဖး လီၣ်ဖျါ ၁၁း၃-၆ တက့ၢ်. ပၥ်ဖျါထီၣ်တၢ်အမံၤအသၣ်ခံမံၤလၢ နထံၣ်အီၤဖဲလံၥ်စီဆှံဆၢအပူၤအံၤန့ၣ်တက့ၢ်.`

ဖဲ လံၥ်စကၤ၇ယၤ ၄ အပူၤန့ၣ်, ၀ံထံၣ်သ့ၣ်စၤယံးခံထူၣ်အိၣ်လၢ မ့ၣ်အူဒၢမိၢ်ၦၢ်ထူအဃၢၤ, တထံးလၢစုထွဲဒီးတထံးလၢစုစ့ၣ် - တၢ်တမံၤဃီလၢ ပထံၣ်န့ၢ်အီၤဖဲ လီၣ်ဖျါ ၁၁ အပူၤန့ၣ်လီၤ. ဘၣ်တၢ်စံးဘၣ်စီၤကၤ၇ယၤလၢ အမ့ၢ်, "ၦၤဒိးဖှူအသးခံဂၤလၢဆၢထၢၣ်လၢဟီၣ်ခိၣ်ဒီဘ့ၣ်ညါအကစၢၢ်အဃၢၤ" န့ၣ်လီၤ. (စကၤ၇ယၤ ၄း၁၄). သ့ၣ်စၤယံးဟ့ၣ်လီၤသိလၢမ့ၢ်အူဒၢထူၣ်အပူၤ ဒ်သိးကဆဲးဟ့ၣ်လီၤမ့ၣ်အူအတၢ်ကပီၤအဂီၢ်န့ၣ်လီၤ. တၢ်ဒုးသ့ၣ်နီၣ်ထီၣ်က့ၤ ၦၤလၢ ၦၤကွဲးထါစံးထီၣ်ပတြၢၤအံၤ ကွဲးဝဲလၢအမ့ၢ်, "နကလုၢ်နကထါန့ၣ် မ့ၢ်မ့ၣ်အူဒၢတဖျၢၣ်လၢယခီၣ်အဂီၢ် ဒီးတၢ်ကပီၤတဖျၢၣ်လၢယကျဲအဂီၢ်လီၤ" အံၤန့ၣ်လီၤ. စံး ၁၁၉း၁၀၅. သိန့ၣ် ဘၣ်တၢ်ဒိလီၤအီၤသးစီဆှံန့ၣ်လီၤ. စကၤ၇ယၤ ၂း၄, ၆. စီၤယိၤဟၣ်ထံၣ်တၢ်ဖဲ လီၣ်ဖျါ ၁၁ အပူၤအံၤ ပၥ်ဖျါထီၣ် ကစၢ်ယွၤအကလုၢ်ကထါလၢအဘၣ်တၢ်၇ၤလီၤအီၤလၢသးစီဆှံအတၢ်စိ တၢ်ကမီၤဒ်သိးကမၤကပီၤဟီၣ်ခိၣ်အံၤအဂီၢ်န့ၣ်လီၤ.

တၢ်အုၣ်အသးခံမံၤအံၤ ပၥ်ဖျါထီၣ်၀ံအကလုၢ်ကထါသ့ဝဲဒီး ဒုးစူၤ လီၤတၢ်ဖဲအဝဲသ့ၣ်ကတိၤပၥ်စၢၤ၀ံအကလုၢ်ကထါအကတီၢ်န့ၣ်လီၤ. အဝဲသ့ၣ် ဒုးအိၣ်ထီၣ်ထံလၢတၢ်သွံၣ်သ့ဒီးမၤဟးဂီၤကွံၥ်ဟီၣ်ခိၣ်လၢတၢ်ဆါသံသတြိၥ် သ့ဝဲန့ၣ်လီၤ. လၢကစၢ်ယွၤအကလုၢ်အံၤန့ၣ်, စီၤအ့ၤလံယၤစံးလၢ မူခိၣ်တစူၤ လီၤလၢကီၢ်အံၣ်စ၇့လးဘၣ်, ဒီးလၢယွၤအတၢ်စံးဆၢအတၢ်ထုကဖၣ်အပူၤ, မူခိၣ်တစူၤလီၤလၢကီၢ်အံၣ်စ၇့လးအပူၤဘၣ် သၢနံၣ်ဒီးတခီညါအတီၢ်ပူၤန့ၣ် လီၤ. (ယၤကိၥ် ၅း၁၇). ဒီးအဝဲဃ့တၢ်လၢယွၤကဒီး, ဒီးမူခိၣ်စူၤလီၤဝဲ ဖဲဘဧၤလးအ၀ံသ့ၣ်တဖၣ်ဒုးပတုၥ်တၢ်ဃ့ထီလၢကီၢ်ပူၤအံၤတသ့လၢၤဘၣ် အလီၢ်ခံန့ၣ်လီၤ. ၁စီၤပၤ ၁၇, ၁၈. ခီဖျိကစၢ်ယွၤအကလုၢ်ဃိ, စီၤမိၤၡွ ဒုးအိၣ်ထီၣ်တၢ်ဆါသံသတြိၥ်အကလုၥ်ကလုၥ်ဆူကီၢ်အဲၤကူပတူးဖိသ့ၣ် တဖၣ်အကျါ, ပၥ်ဃုၥ်ဒီးတၢ်ဒုးကဲထီၣ်ထံလၢတၢ်သွံၣ်, မ့ၢ်လၢစီၤပၤဖၤ၇ိၤ ဂ့ၢ်လိၥ်လၢကပျၢ်ကွံၥ်ၦၤအံၣ်စ၇့လးဖိသ့ၣ်တဖၣ်အဃိန့ၣ်လီၤ. ၂မိၤၡွ ၇.

ၦၤလၢအဃုမၤဟးဂီၤကစၢ်ယွၤအကလုၢ်ကထါတဖၣ်န့ၣ် ကဘၣ် တၢ်အီၣ်ကွံၥ်အီၤလၢမ့ၣ်အူန့ၣ်လီၤ. ကစၢ်ယွၤစံးဝဲ, "မ့ၢ်သုကတိၤတၢ်ကတိၤ တထံၣ်န့ၣ်ဒီး, ကွၢ်ကွၢ်, ယကပၥ်ယတၢ်ကတိၤလၢနကိၥ်ပူၤလၢမ့ၣ်အူ, ဒီးၦၤဂီၢ်မုၢ်အံၤလၢသ့ၣ်မုၢ်, ဒီးကအီၣ်ကွံၥ်ဝဲလီၤ. (ယံး၇မံယၤ ၅း၁၄). ကစၢ်ယွၤအကလုၢ်ကထါစံၣ်ညီၣ်ၦၤခဲလၢၥ်လၢအတတူၢ်လိၥ်အီၤဘၣ်တဖၣ် န့ၣ်လီၤ. အကလုၢ်ကထါန့ၣ် မ့ၢ်မ့ၣ်အူဒၢလၢကိၥ်ပူၤအံၤန့ၣ်လီၤ.

ဖဲ ယိၤဟၣ် ၅း၃၉ အပူၤန့ၣ်, ကစၢ်ခ၇ံၥ်ဘိးဘၣ်သ့ၣ်ညါလီၤလၢ လံၥ်စီဆှံအလီၢ်လံၤတကတြူၢ်အံၤ အုၣ်အသးလၢအဂ့ၢ်အကျိၤန့ၣ်လီၤ. အဝဲစံးစ့ၢ်ကီးလၢ တၢ်သးခုအကစီၣ်အံၤ ကဘၣ်တၢ်ဘိးဘၣ်သ့ၣ်ညါလီၤ ဒ်အမ့ၢ် "တၢ်အုၣ်အသး" ဆူဟီၣ်ခိၣ်ဒီဘ့ၣ်ညါအပူၤ (မးသဲ ၂၄း၁၄) ဒီး လံၥ်စီဆှံအသီတကတြူၢ်, ဃုၥ်ဒီးအလီၢ်လံၤအံၤ ကပၥ်ဖှိၣ်ထီၣ်အသးလၢ တၢ်အုၣ်အသးအခီၣ်ထံးခီၣ်ဘိအပူၤန့ၣ်လီၤ. တၢ်ကတိၤတမံၤဃီဒ်အမ့ၢ် တၢ်အုၣ်အသးအံၤ အိၣ်ဖျါလၢလံၥ်လီၣ်ဖျါ ၁၁း၃ အပူၤန့ၣ်လီၤ.

တၢ်အုၣ်အသးခံဂၤအံၤ မ့ၢ်မနုၤလဲၣ်. ခီဖျိလံၥ်စီဆှံအတၢ်ပၥ်ဖျါဒီး လီၣ်ဖျါ ၁၁ အတၢ်ပၥ်ဖျါထီၣ်အံၤန့ၣ်, တၢ်အုၣ်အသးခံမံၤအံၤ မ့ၢ်ဝဲလံၥ်စီဆှံ အလီၢ်လံၤတကတြူၢ်ဒီးလံၥ်စီဆှံအသီတကတြူၢ်လၢအဒုးသ့ၣ်ညါကစၢ်ယွၤ အတၢ်ကပီၤ ဒီးတၢ်မ့ၢ်တၢ်တီဆူဟီၣ်ခိၣ်အံၤန့ၣ်လီၤ.

`ခ၇ံၥ်ဖိအါအါကလဲၥ် လၢမုၢ်မဆါတနံၤညါအံၤပၥ်ကွံၥ်လံၥ်စီဆှံ အလီၢ်လံၤတကတြူၢ်လၢတၢ်ဃၢၤ, စံးလၢအတလိၣ်လၢၤဘၣ်အဂ့ၢ်န့ၣ်လီၤ. အဂ့ၢ်ဒ်လဲၣ် စံးဝဲလၢအဝဲသ့ၣ်အိၣ်ဒီးလံၥ်စီဆှံအသီတကတြူၢ်အဃိလံန့ၣ် လီၤ. တၢ်အၢအဒိၣ်ကတၢၢ်လၢတၢ်ပၥ်အသးဒ်အံၤန့ၣ် မ့ၢ်မနုၤလဲၣ်.`