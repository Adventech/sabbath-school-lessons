---
title:  တၢ်အုၣ်အသးခံမံၤ (ၦၤအုၣ်အသးခံဂၤ)
date:   04/05/2024
---

### hတၢ်မၤလိတနွံအံၤအဂီၢ်ဖး
လီၣ်ဖျါ ၁၁း၃-၆; စကၤ၇ယၤ ၄း၁၄; လီၣ်ဖျါ ၁၂း၅, ၆, ၁၄; ဒၤနံးယ့လး ၇း၂၅; ယၡါယၤ ၅၄း၁၇; စံးထီၣ်ပတြၢၤ ၁၁၉း၈၉; လီၣ်ဖျါ ၁၁း၁၅-၁၈.

> <p>တၢ်ကလုၢ်ထူ</p>
> "နီၣ်ဧိၤမံၤဧိၤန့ၣ်ဃ့ထီကွံၥ်, သံၣ်ဧိၤဖီဧိၤန့ၣ် လီၤညွံးလီၤဘဲဝဲလီၤ. မ့မ့ၢ်ပကစၢ်အကလုၢ်ကထါန့ၣ် ကအိၣ်ဝဲကဆိးဝဲလီၤစိၤလီၤထီလီၤ" (ယၡါယၤ ၄၀း၈).

နံၣ်လၢအကယၤဒီးအကယၤတဖၣ်အတီၢ်ပူၤအံၤ ကစၢ်ယွၤအကလုၢ် ကထါ ဘၣ်တၢ်ဖှီဟးဂီၤကွံၥ်အီၤ, တၢ်သးဒ့ဒီဒီးတပၥ်ကဲအီၤဘၣ်န့ၣ်လီၤ. ဘၣ်တၢ်စၢဃၥ်အီၤ, ခးတံၢ်ဃၥ်ဒီးသီး လၢ၇ိမ့ၤပၤပၤစီၤသီဖၠၣ်သ့ၣ်တဖၣ်အပူၤ, ဘၣ်တၢ်ဒွဲၣ်အူအီၤလၢကမျၢၢ်သ့ၣ်တဖၣ်အမဲၥ်ညါ ဒီးဘၣ်တၢ်ဖှီယၥ်ကွံၥ်အီၤ န့ၣ်လီၤ. ၦၤလၢအစူၢ်က့ၤနၥ်က့ၤလံၥ်စီဆှံတဖၣ်အံၤ ဘၣ်တၢ်နံၤဘၣ်ဖၣ်လဲ အီၤ, တၢ်ဒုၣ်ဒွဲၣ်ဒီးဘၣ်တၢ်ဒၢနုၥ်အီၤဆူဃိၥ်ပူၤဒီး ဘၣ်တၢ်မၤသံအဝဲသ့ၣ် တဖၣ်န့ၣ်လီၤ. လၢတၢ်ခဲလၢၥ်အံၤအဖီခိၣ်န့ၣ်, ကစၢ်ယွၤကလုၢ်ကထါမၤနၢၤ တ့ၢ်တၢ်န့ၣ်လီၤ.

တၢ်အိၣ်ဖှိၣ်လၢစိၤခၢၣ်စးအံၤ မၤအၢမၤနးၦၤလၢအအိၣ်တီအိၣ်လိၤ တဖၣ်, ခ၇ံၥ်ဖိလၢအစူၢ်က့ၤနၥ်က့ၤလံၥ်စီဆှံတဖၣ်န့ၣ်လီၤ. ဘၣ်ဆၣ်ဒီး ကစၢ်ယွၤအကလုၢ်ကထါမၤကပီၤထီၣ်က့ၤတၢ်ခံးန့ၣ်လီၤ. တၢ်ဆီၣ်ဘံး ဆီၣ်ဘၢဒီးတၢ်မၤအၢမၤနးဒုးပတုၥ်တၢ်၇ၤလီၤကစၢ်ယွၤအကလုၢ်ကထါ တသ့ဝဲဘၣ်န့ၣ်လီၤ. ဒ်အဲးကလံးအၦၤကွဲးခီကျိၥ်လံၥ်စီဆှံ William Tyndale ဘၣ်တၢ်စံၣ်ညီၣ်အီၤလၢအတၢ်စူၢ်တၢ်နၥ်ပူၤအသိး, ဘၣ်တၢ်သံကွၢ်အီၤလၢ မတၤတဂၤလၢမၤစၢၤအီၤအါကတၢၢ်ဒ်သိးက၇ၤလီၤကစၢ်ယွၤအကလုၢ်ကထါ အံၤအဂ့ၢ်စ့ၢ်ကီးန့ၣ်လီၤ. အဝဲဆိကမိၣ်ထီၣ်တၢ်သံကွၢ်အံၤဒီးစံးဆၢဝဲ, "ဘံၡၢၣ် လၢ၀့ၢ်ဒၢၤဟၤ" မ့တမ့ၢ် "ဒၢၤဟၤအသီခါ" န့ၣ်လီၤ. ၦၤစံၣ်ညီၣ်တၢ်သ့ၣ်တဖၣ် ဖုးသံပျီၢ်ဂီၤဘၣ်မးအသးန့ၣ်လီၤ.

Tyndale ကတိၤဖျါထီၣ်က့ၤဝဲလၢတၢ်လီၢ်အဂၤတပူၤ လၢဘံၡၢၣ်ပူၤ လံၥ်စီဆှံလၢအကွဲးခီကျိၥ်က့ၤဝဲလၢအဲးကလံးအကျိၥ်အံၤ ဒီးဒွဲၣ်အူအီၤလၢ ၦၤဂီၢ်မုၢ်အမဲၥ်ညါအဂ့ၢ်န့ၣ်လီၤ. တၢ်လၢဘံၡၢၣ်တသ့ၣ်ညါဘၣ်န့ၣ် မ့ၢ်ဝဲ အတၢ်မၤစၢၤတၢ်ဒိၣ်ဒိၣ်မုၢ်မုၢ်လၢတၢ်မ့ၢ်တၢ်တီအဂီၢ်န့ၣ်လီၤ. အဝဲၦ့ၤလံၥ်စီဆှံ အံၤလၢအလုၢ်အၦ့ၤဒိၣ်န့ၢ်ဒံးအဘၣ်တၢ်ဆါအီၤန့ၣ်လီၤ. ခီဖျိအၦ့ၤလံၥ်စီဆှံအံၤ လၢအလုၢ်အၦ့ၤဒိၣ်အဃိ, Tyndale ပူးနံးလံၥ်စီဆှံသ့ဝဲအါန့ၢ်ဒံးဘၣ်တၢ်ဒွဲၣ် အူကွံၥ်အီၤန့ၣ်လီၤ. တၢ်မ့ၢ်တၢ်တီလၢအဘၣ်တၢ်ဆီၣ်ဘံးဆီၣ်ဘၢအီၤအံၤ, အိၣ်ဖျါထီၣ်က့ၤတဘျီ၀ံၤတဘျီ, ကပီၤထီၣ်ဝဲလၢအတၢ်ကပီၤဒိၣ်ကတၢၢ်အပူၤ န့ၣ်လီၤ.

တနွံအံၤ, ပကဃုသ့ၣ်ညါတၢ်ထီဒါလံၥ်စီဆှံဒီးခ၇ံၥ်ဖိအတၢ်စူၢ်တၢ်နၥ် အအၢကတၢၢ်တမံၤန့ၣ်လီၤ. ဖဲ ဖ၇းစ့ၣ်ကလုၥ် (French) အတၢ်ပူထီၣ် အကတီၢ်န့ၣ်, တၢ်သွံၣ်ယွၤလၢကီၢ်ဖ၇းစ့ၣ်အကျဲမုၣ်သ့ၣ်တဖၣ်အပူၤန့ၣ်လီၤ. စဲးလၢအကျီတဲၥ်ၦၤကိၥ်န့ၣ် ဘၣ်တၢ်ပၥ်အီၤလၢၦၤဂီၢ်မုၢ်သ့ၣ်တဖၣ်အတၢ် အိၣ်ဖှိၣ်အလီၢ်, ဒီးၦၤလၢအကထိဒီးအကထိသ့ၣ်တဖၣ်န့ၣ် ဘၣ်တၢ်ဒီၣ်တဲၥ် ကွံၥ်အကိၥ်ဘိန့ၣ်လီၤ. တၢ်တစူၢ်တနၥ်ယွၤဘၣ်န့ၣ် ကဲထီၣ်ထံကီၢ်အတၢ် ဘူၣ်ထီၣ်ဘါထီၣ်တၢ်န့ၣ်လီၤ. ဘၣ်ဆၣ်ဒီး, ကစၢ်ယွၤအကလုၢ်ကထါအတၢ် အုၣ်အသးန့ၣ်, တၢ်ဒုးဘှီၣ်အီၤတသ့ဝဲဘၣ်န့ၣ်လီၤ.