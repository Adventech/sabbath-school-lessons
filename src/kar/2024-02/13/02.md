---
title:  တၢ်မုၢ်လၢ်လၢဆၢကတီၢ်ကီခဲအပူၤ
date:   23/06/2024
---

`ဖး လီၣ်ဖျါ ၂၂း၁၁, ၁၂; ဒၤနံးယ့လး ၁၂း၁, ၂; ဒီး ယံး၇မံယၤ ၃၀း၅-၇ တက့ၢ်. တၢ်မၤအသးတချုးဖဲကစၢ်ခ၇ံၥ်အတၢ်ဟဲက့ၤခံဘျီတဘျီ အကတီၢ်န့ၣ် မ့ၢ်မနုၤလဲၣ်.`

တၢ်သးကညီၤလၢၦၤကညီအဂီၢ်ကးတံၥ်သး၀ံၤန့ၣ်, တၢ်ဆၢကတီၢ် အကီအခဲပိၥ်ထီၣ်အခံလၢ တမၤတ့ၢ်အသးနီတစုလၢၦၤကလုၥ်တကလုၥ် အိၣ်ထီၣ်ဝဲလံၤလံၤ တုၤလၢအတကတီၢ်ခဲအံၤန့ၣ်လီၤ. လီၣ်ဖျါအဆၢဒိၣ် ၁၆ ပၥ်ဖျါထီၣ်တၢ်နးတၢ်ဖှီၣ် ၇ မံၤလၢအဘၣ်တၢ်ဂၢ်လီၤအီၤဆူဟီၣ်ခိၣ်ချၢအံၤ န့ၣ်လီၤ. ဘၣ်ဆၣ်ဒီး, ဒ်သိးတၢ်ဆါသံသတြိၥ်လၢအလီၤဘၣ်ကီၢ်အဲၤကူပတူး အသိး, ကစၢ်ယွၤအၦၤဂီၢ်မုၢ်တဖၣ်န့ၣ် ကဘၣ်တၢ်ဒီသဒၢဃၥ်အဝဲသ့ၣ်လၢ တၢ်နးတၢ်ဖှီၣ်အံၤန့ၣ်လီၤ. တိၢ်နီၣ်တၢ်အၢၣ်လီၤလၢဒၤနံးယ့လးအပူၤတက့ၢ်, "ဒီးၦၤလၢအမံၤကွဲးအသးလၢလံၥ်ပူၤတဂၤလၢ်လၢ်န့ၣ် ကပူၤကဖျဲးဝဲလီၤ" (ဒၤနံးယ့လး ၁၂း၁). တၢ်အံၤကဘၣ်ထွဲဒီး "လံၥ်မူ" န့ၣ်လီၤ. (ဖံလံးပံၤ ၄း၃; လီၣ်ဖျါ ၁၃း၈; လီၣ်ဖျါ ၂၂း၁၉). ပမ့ၢ်အိၣ်တီအိၣ်လိၤလၢကစၢ်ခ၇ံၥ် အပူၤန့ၣ်, အမံၤတဘၣ်တၢ်တြူၥ်ကွံၥ်အီၤလၢလံၥ်မူအပူၤလ့ၤတက့ၤဘၣ်န့ၣ် လီၤ (လီၣ်ဖျါ ၃း၅).

`ဖး ၁ယိၤဟၣ် ၃း၁-၃; ယိၤဟၣ် ၈း၂၉; ဒီး ၁၄း၃၀. တၢ်ကတဲၥ် ကတီၤလၢ အလၢအၦဲၤထဲတမံၤဧိၤ ဖဲတၢ်ကီတၢ်ခဲအဆၢကတီၢ်လၢ ကဟဲဝဲ အံၤန့ၣ်မ့ၢ်မနုၤလဲၣ်.`

ဖဲတၢ်နးတၢ်ဖှီၣ်အဆၢကတီၢ်အပူၤန့ၣ်, ကစၢ်ယွၤအၦၤဂီၢ်မုၢ်သ့ၣ် တဖၣ်န့ၣ် အိၣ်ဒီးတၢ်၇့လိၥ်မုၥ်လိၥ်သးဒီးကစၢ်ခ၇ံၥ်ဒိၣ်ဒိၣ်ယိၥ်ယိၥ် လၢမတၤ တမံၤမးဆီတလဲအီၤတန့ၢ်ဘၣ်န့ၣ်လီၤ. အဝဲသ့ၣ်အတၢ်သူၣ်လီသးကွံန့ၣ် မ့ၢ်တၢ်ကမၤမုၥ်ကစၢ်ခ၇ံၥ်အသးလၢတၢ်ကိးမံၤဒဲးအပူၤ, ခီဖျိသးစီဆှံ အတၢ်မၤန့ၣ်, အဝဲသ့ၣ်ကစီဆှံဝဲဒ်ကစၢ်ခ၇ံၥ်စီဆှံအသိးန့ၣ်လီၤ. တၢ်တမံၤ လၢ်လၢ်မးလၢကစၢ်ခ၇ံၥ်အသးကံၢ်ပူၤအံၤ ကတူၢ်လိၥ်မုၣ်ကီၤလံၢ်အတၢ်လံၣ် တၢ်လီန့ၣ်တအိၣ်ဝဲဘၣ်. ပလီၣ်ဖျါထီၣ်အတၢ်သကဲၥ်ပ၀းဒ်အံၤသ့ဝဲစ့ၢ်ကီး န့ၣ်လီၤ.

`ဖး စံး ၂၇း၅; စံး ၉၁း၁-၁၁; ဒီး လီၣ်ဖျါ ၃း၁၀-၁၂ တက့ၢ်. တၢ်အုၣ်ခီၣ်သးအနီၢ်ကီၢ်အတၢ်အၢၣ်လီၤလၢကစၢ်ယွၤဟ့ၣ်ၦၤတၢ်ကီတၢ်ခဲ, တၢ်နးတၢ်ဖှီၣ်အကတီၢ်အံၤန့ၣ် မ့ၢ်မနုၤလဲၣ်.`

ၦၤအိၣ်ဝဲတနီၤလၢာအနၢ်ပၢၢ်ကမၣ်တၢ်လၢ အမ့ၢ်တၢ်အိၣ်မူခီဖျိ တၢ်ကီတၢ်ခဲအကတီၢ်အံၤ တအိၣ်ဒီးၦၤနုၥ်လီၤမၤစၢၤတၢ်လၢအဘၢၣ်စၢၤ နီတဂၤဘၣ်လီၤ. ကစၢ်ခ၇ံၥ်မၤကတၢၢ်အတၢ်နုၥ်လီၤမၤတၢ်လၢတၢ်ဘၢၣ်စၢၤ လၢမူခိၣ်အတၢ်လီၢ်စီဆှံအပူၤအံၤ ဖဲၦၤတဂၤစုၥ်စုၥ်မၤတၢ်ဆၢတဲၥ်လၢ အလီၢ်ခံကတၢၢ်၀ံၤဝဲလၢယွၤ မ့တမ့ၢ် တၢ်ထီဒါယွၤအပူၤအဂီၢ်န့ၣ်လီၤ. တၢ်အံၤ တမ့ၢ်အခီပညီအိၣ်ဝဲလၢပတအိၣ်ထဲတဂၤဧိၤ ဖဲတၢ်ဆၢကတီၢ်အံၤအပူၤ, နၥ်ထဲလၢပနီၢ်ကစၢ်ဒၣ်ဝဲအဂံၢ်အဘါအံၤန့ၣ်ဘၣ်. ကစၢ်ခ၇ံၥ်ဟ့ၣ်ၦၤ တၢ်လီၤတံၢ်လီၤဆဲးလၢအဝဲကအိၣ်ဒီးၦၤထီဘိန့ၣ်လီၤ. (မးသဲ ၂၈း၂၀). တၢ်စူၢ်တၢ်နၥ်, နၥ်တၢ်ဖဲတထံၣ်ဝဲဘၣ်အဆၢကတီၢ်, နၥ်တၢ်တုၤဒၣ်လဲၥ် ဟီၣ်ခိၣ်လၢပခိၣ်ပဃၢၤသ့ၣ်တဖၣ်အံၤဟးဂူၥ်ဟးဂီၤကွံၥ်ဝဲအကတီၢ်န့ၣ်လီၤ. ဖဲတၢ်ကီတၢ်ခဲအဆၢကတီၢ်အပူၤအံၤန့ၣ်, ပတၢ်စူၢ်တၢ်နၥ်အဂံၢ်ဆူၣ်ဘါဆူၣ် ထီၣ်ဝဲဒီး ပတၢ်ဆၢမုၢ်လၢ်လၢတၢ်အထူအယိၥ်အဂီၢ်အါထီၣ်ဂီၢ်ထီၣ်ဝဲလၢ ပတၢ်သူၣ်လီသးကွံထဲတမံၤအံၤန့ၣ် မ့ၢ်ဝဲတၢ်အိၣ်မူဒီးကစၢ်ခ၇ံၥ်လီၤထူ လီၤယိၥ်အံၤန့ၣ်လီၤ.