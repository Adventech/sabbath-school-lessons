---
title:  အနံၣ်တကထိလၢဟီၣ်ခိၣ်ချၢ
date:   25/06/2024
---

လီၣ်ဖျါအဆၢဒိၣ် ၁၉ ကတၢၢ်လၢတၢ်ပၥ်ဖျါထီၣ်ကစၢ်ခ၇ံၥ်အတၢ် ဟဲက့ၤဒီးတၢ်မၤဟးဂီၤၦၤအၢၦၤသီသ့ၣ်တဖၣ်န့ၣ်လီၤ. ဘၣ်ဆၣ်ဒီးတၢ်ဃဲၤပူ အံၤတ၀ံၤဒံးဝဲဘၣ်. လီၣ်ဖျါအဆၢဒိၣ် ၂၀ ဆှၢဃီၤန့ၢ်ၦၤတၢ်ဆၢကတီၢ်လၢ အယံၥ်ဝဲအနံၣ် ၁၀၀၀ လၢအဘၣ်တၢ်သ့ၣ်ညါအီၤလၢအမ့ၢ် "တၢ်တကထိ အဆၢကတီၢ်" န့ၣ်လီၤ.

`ဖး လီၣ်ဖျါ ၂၀း၁-၃ တက့ၢ်. ဖဲကစၢ်ခ၇ံၥ်ဟဲက့ၤလီၤန့ၣ်, မုၣ်ကီၤလံၢ်အဘူၣ်အတီၢ်အံၤ ကမ့ၢ်မနုၤလဲၣ်.`

တၢ်ပၥ်ဖျါထီၣ်လၢ လီၣ်ဖျါ ၂၀း၁-၃ အံၤ မ့ၢ်တၢ်အဒိတမံၤန့ၣ်လီၤ. မုၣ်ကီၤလံၢ်အံၤ ဘၣ်တၢ်စၢဃၥ်အီၤဒီးပျံၤထး ဒီးခးတံၢ်ဃၥ်ဒီးသီးလၢတၢ်ယိၥ် အပူၤအံၤန့ၣ် တမ့ၢ်အနီၢ်ကီၢ်ဘၣ်. လၢနံၣ် ၁၀၀၀ အပူၤန့ၣ်, အဝဲ ဘၣ်အိၣ်လၢတၢ်သယုၢ်အပူၤ ဖဲဟီၣ်ခိၣ်အံၤလၢၦၤတအိၣ်နီတဘၣ်အကတီၢ်, ဘၣ်တၢ်စၢဃၥ်အီၤခီဖျိတၢ်မၤအသးလၢအနီၢ်ကစၢ်ဒၣ်ဝဲဒုးအိၣ်ထီၣ်တ့ၢ်န့ၣ် လီၤ. ဖဲ ၂ပ့းတရူး ၂း၄ အပူၤန့ၣ်, ပဖးလၢမုၣ်ကီၤလံၢ်ဒီးအကလူးတဖၣ် ဘၣ်တၢ်ပၥ်လီၤဆီအီၤလၢတၢ်စံၣ်ညီၣ်အဂီၢ် ခီဖျိ "တၢ်ခံးသူအတၢ်စၢဃၥ်" န့ၣ်လီၤ. မုၣ်ကီၤလံၢ်ကဘၣ်တၢ်စၢဃၥ်အီၤဆူဟီၣ်ခိၣ်အံၤ ခီဖျိတၢ်အိၣ် အသးအပျံၤသကွီၤ, လၢကလ့ပစီၦၤတအိၣ်ဘၣ်နီတဂၤဘၣ်အပူၤန့ၣ်လီၤ. လၢအနံၣ် ၁၀၀၀ အဂီၢ်အံၤ အဝဲကထံၣ်ဘၣ်တၢ်အိၣ်လီၤဃီ, တၢ်ဟးဂူၥ် ဟးဂီၤ, ဒီးတၢ်ကီတၢ်ခဲလၢအတၢ်ပူထီၣ်ဒုးအိၣ်ထီၣ်တ့ၢ်ဝဲအံၤန့ၣ်လီၤ.

ဟ့းလ့ၣ်အလံၥ်မဲၥ်ဖျၢၣ်လၢအဘၣ်တၢ်ကွဲးခီကျိၥ်အီၤလၢအမ့ၢ် "တၢ်ပူၤယိၥ်လၢအခံဒးတအိၣ်ဘၣ်" အံၤ ပထံၣ်န့ၢ်လၢအဲကလံးအကျိၥ်လၢ အမ့ၢ်လံၥ်မဲၥ်ဖျၢၣ်တမံၤဃီဒီး "တၢ်ယိၥ်ပူၤ" န့ၣ်လီၤ. မ့ၢ်လံၥ်မဲၥ်ဖျၢၣ်တမံၤဃီ လၢအဘၣ်တၢ်သူအီၤဖဲလံၥ်စီဆှံလၢအဘၣ်တၢ်ကွဲးခီကျိၥ်အီၤလၢဟ့းလ့ၣ် အကျိၥ် (Septuagint) အပူၤ လၢအပၥ်ဖျါထီၣ်ဟီၣ်ခိၣ်အံၤအဂ့ၢ် ဖဲတၢ်တ့ လီၤအီၤဆိအကတီၢ်န့ၣ်လီၤ. "ဒီးဟီၣ်ခိၣ်န့ၣ် အိၣ်သယုၢ်, ဒီးအိၣ်ကလီ ကလီလီၤ. ဒီးတၢ်ခံးအိၣ်ဝဲလၢတၢ်ယိၥ်အထံဖံးခိၣ်" လီၤ. (၁မိၤၡွ ၁း၂). ဖဲလံၥ်စီဆှံလၢဟ့းလ့ၣ်အကျိၥ်ပူၤ လံၥ်မဲၥ်ဖျၢၣ် "ယိၥ်" အံၤန့ၣ် မ့ၢ်ဝဲဟ့းလ့ၣ် အလံၥ်မဲၥ်ဖျၢၣ်လၢအမ့ၢ် "ၠဘပျျသျယ" "တၢ်ယိၥ်ပူၤ" န့ၣ်လီၤ. ပၥ်ဖျါထီၣ် ဟီၣ်ခိၣ်လၢအအိၣ်သယုၢ်အံၤန့ၣ်လီၤ. "တၢ်ပူၤယိၥ်လၢအခံဒးတအိၣ်ဘၣ်" အံၤ တမ့ၢ်လၢတၢ်ကအိပူၤဖးလဲၢ်အိၣ်လၢဟီၣ်ခိၣ်အဖီလၥ် မ့တမ့ၢ် ဟီၣ်ခိၣ် တဲၤဖးလၢအအီထီၣ်ကိၥ်ပူၤလၢတၢ်ဘၣ်တ့အကျါအံၤန့ၣ်ဘၣ်. မုၣ်ကီၤလံၢ် တၢ်ဒဲးဘးဒီးတၢ်မၤဟးဂီၤအတၢ်မၤ, ဃုၥ်ဒီးတၢ်ဟးဂူၥ်ဟးဂီၤအဒိၣ်အမုၢ် တချုးလၢတၢ်ဟဲက့ၤလီၤခံဘျီတဘျီဒံးဘၣ်န့ၣ်, ဒုးအိၣ်ထီၣ်ဟီၣ်ခိၣ်ကဒီးတဘျီ လၢတၢ်ခံးသူအပူၤ, ဟီၣ်ခိၣ်လၢအက့ၢ်အဂီၤတအိၣ်ဘၣ်ဒ်လၢတၢ်တ့လီၤအီၤ အခီၣ်ထံးအသိးန့ၣ်လီၤ.

`ဖး ယံး၇မံယၤ ၄း၂၃-၂၆ ဒီး ယံး၇မံယၤ ၂၅း၃၃ တက့ၢ်. ၀ံပၥ်ဖျါထီၣ်တၢ်ထံၣ်အံၤ ဒ်လဲၣ်တကလုၥ်လဲၣ်.`

၀ံဒုးဆူၣ်ထီၣ်တၢ်ကတိၤဖဲအံၤ ဘၣ်ဃးတၢ်ဟးဂူၥ်ဟးဂီၤအဒိၣ်အမုၢ် ဖဲကစၢ်ခ၇ံၥ်အတၢ်ဟဲက့ၤခံဘျီတဘျီအကတီၢ်ဒီး လၢမတၤတဂၤမးကအိၣ် လီၤတဲၥ်အိၣ်မူလၢဟီၣ်ခိၣ်ချၢအံၤလၢၤဘၣ်လၢအနံၣ် ၁၀၀၀ အတီၢ်ပူၤအံၤန့ၣ် လီၤ. မုၣ်ကီၤလံၢ်ဒီးအကလူးအၢသီတဖၣ် ကအိၣ်လီၤတဲၥ်ဝဲဒ်သိးကထံၣ်ဘၣ် တၢ်မၤဟးဂီၤအဒိၣ်အမုၢ်လၢအဝဲဒုးအိၣ်ထီၣ်ခီဖျိအတၢ်ပူထီၣ်အံၤန့ၣ်လီၤ. တၢ်ဘၣ်တ့ခဲလၢၥ် ကသ့ၣ်ညါတၢ်အသီတမံၤလၢတၢ်ဒဲးဘးအဘူးအလဲ မ့ၢ်တၢ်သံန့ၣ်လီၤ. ကစၢ်ယွၤကမၤ၀ံၤတၢ်ဒဲးဘးအတၢ်ကီတၢ်ခဲအံၤလၢ အိၣ်ထီၣ်တသ့လၢၤနီတစုဘၣ်န့ၣ်လီၤ. (နၤဃူၣ် ၁း၉). ကစၢ်ယွၤမၤအီၤလၢ ကျဲသၢဘိန့ၣ်လီၤ. တၢတထံၣ်န့ၣ်, အဝဲလီၣ်ဖျါထီၣ်အတၢ်အဲၣ်လၢအဆၢ တအိၣ်ဘၣ်, တၢ်သူၣ်အိၣ်သးအိၣ်အတၢ်ဖံးတၢ်မၤလၢ ကအုၣ်က့ၤခီၣ်က့ၤ ၦၤကညီအဂီၢ်န့ၣ်လီၤ. ခံထံၣ်တထံၣ်န့ၣ်, ကစၢ်ယွၤလီၣ်ဖျါထီၣ်အတၢ်တီ တၢ်လိၤ, တၢ်တကွၢ်မဲၥ်တၢ်ဘၣ်ဒီး တၢ်မ့ၢ်တၢ်တီန့ၣ်လီၤ. သၢထံၣ်တထံၣ်န့ၣ်, ကစၢ်ယွၤဟ့ၣ်တၢ်ဘၣ်တ့ခဲလၢၥ်အခွဲးလၢကထံၣ်တၢ်ဒဲးဘးဒီးတၢ်ပူထီၣ်အဘျုး အဖှိၣ်လၢအလၢၥ်လၢၥ်ဆ့ဆ့အဂီၢ်န့ၣ်လီၤ.