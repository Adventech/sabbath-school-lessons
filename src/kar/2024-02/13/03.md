---
title:  တၢ်မုၢ်လၢ်လၢကစၢ်ခ၇ံၥ်အတၢ်ဟဲက့ၤဘူးကတုၤအပူၤ
date:   24/06/2024
---

`ဖး ယိၤဟၣ် ၁၄း၁-၃ ဒီး တံတူး ၂း၁၁-၁၄. လၢတၢ်ကိးတၤ တဖၣ်လၢခါဆူညါဒီးတၢ်ကီတၢ်ခဲဆၢကတီၢ်လၢကဟဲဝဲအပူၤအံၤအဂီၢ်, လံၥ်စီဆှံအဆၢသ့ၣ်တဖၣ်အံၤ ကဲဂံၢ်ကဲဘါဝဲဘၣ်မနုၤလဲၣ်.`

ကစၢ်ခ၇ံၥ်တၢ်ကတိၤလၢအမ့ၢ်, "သုတသူၣ်ကိၢ်သးဂီၤတဂ့ၤယ" အံၤ မ့ၢ်တၢ်စံးကတိၤအုၣ်ခီၣ်သးလီၤတံၢ်လီၤဆဲးလၢအဝဲတပၥ်တ့ၢ်ကွံၥ်ၦၤနီတစု ဘၣ်ဒီး ကဟဲက့ၤကဒီးတစုဟံးန့ၢ်က့ၤၦၤဆူဟံၣ်န့ၣ်လီၤ. ဟီၣ်ခိၣ်အံၤ တမ့ၢ် ပဟံၣ်ဘၣ်. လံၥ်စီဆှံအသီတကတြူၢ်အဆၢဖိတဖၣ်န့ၣ် စံးကတိၤကစၢ်ခ၇ံၥ် အတၢ်ဟဲက့ၤအဂ့ၢ် တဆၢလၢ ၂၅ ဆၢအကျါန့ၣ်လီၤ. ဖဲမုၢ်နံၤအတၢ်ခံးသူ အိၣ်ဝဲဒီးတၢ်အိၣ်ဖှိၣ်- ထံကီၢ်တၢ်စိကမီၤအတၢ်မၤအၢမၤနးအိၣ်ထီၣ်ဝဲလၢ ကမၤပျံၤမၤဖုးပတၢ်အိၣ်မူအံၤအကတီၢ်န့ၣ်, ကစၢ်ခ၇ံၥ်အတၢ်ဟဲက့ၤအတၢ် အၢၣ်လီၤအံၤ မၤလၢၦဲၤပသးဒီးတၢ်မုၢ်လၢ်န့ၣ်လီၤ. အဝဲအံၤမ့ၢ် "တၢ်မုၢ်လၢ် အတၢ်ဆိၣ်ဂ့ၤ" လၢအထိၣ်ဟူးထိၣ်ဂဲၤယွၤအၦၤဂီၢ်မုၢ်လၢအတီအလိၤသ့ၣ် တဖၣ်လၢ စိၤကိးစိၤအပူၤန့ၣ်လီၤ.

`ဖး လီၣ်ဖျါ ၆း၁၅-၁၇ ဒီး ယၡါယၤ ၂၅း၈, ၉ တက့ၢ်. ထိၣ်သတြီၤ ၦၤလၢအဘၣ်တၢ်မၤပူၤဖျဲးအီၤတဖၣ်ဒီး ၦၤလၢအလီၤမၢ်ကွံၥ်တဖၣ်အတၢ် ပၥ်သးလၢအအိၣ်ဖျါဖဲလံၥ်စီဆှံအဆၢပူၤသ့ၣ်တဖၣ်အံၤတက့ၢ်. တၢ်လၢ အလီၣ်ဖျါထီၣ်တၢ်ပၥ်အသးခံမံၤအတၢ်လီၤဆီအံၤန့ၣ် မ့ၢ်မနုၤလဲၣ်.`

ၦၤအၢၦၤသီသ့ၣ်တဖၣ် သ့ၣ်ညါလၢတၢ်ဒဲးဘးအဘူးအလဲန့ၣ်လီၤပျံၤ လီၤဖုးဝဲဒိၣ်မး ဖဲၦၤတီၦၤလိၤသ့ၣ်တဖၣ်တူၢ်လိၥ်တၢ်ဘျုးတၢ်ဖှိၣ်လၢအလီၤလိၣ် လီၤလးအံၤအဆၢကတီၢ်န့ၣ်လီၤ. တၢ်ပူထီၣ်ကစၢ်ယွၤဆှၢတၢ်ဆူတၢ်ပျံၤ တၢ်ဖုး, တၢ်ကမၣ်, တၢ်စံၣ်ညီၣ်ဒီးလၢအကတၢၢ်န့ၣ် တၢ်လီၤမၢ်အထူအယိၥ် န့ၣ်လီၤ. ပတၢ်စံးဆၢက့ၤကစၢ်ယွၤအတၢ်ဘျုးတၢ်ဖှိၣ်ဆှၢၦၤဆူတၢ်ပျၢ် တၢ်ဒဲးဘး, တၢ်ဃူတၢ်ဖိး, ဒီးတၢ်သူၣ်ဖှံသးညီဖဲအတၢ်ဟဲက့ၤဒီးအလၤ အကပီၤအပူၤန့ၣ်လီၤ.

`ဖး လီၣ်ဖျါ ၁၅း၃, ၄ ဒီး လီၣ်ဖျါ ၁၉း၇ တက့ၢ်. ၦၤလၢအဘၣ် တၢ်အုၣ်က့ၤခီၣ်က့ၤအီၤသ့ၣ်တဖၣ်ကစံးဆၢက့ၤတၢ်အုၣ်က့ၤခီၣ်က့ၤလၢၦဲၤဒီး တၢ်လၤတၢ်ကပီၤလၢ အဘၣ်တၢ်ကတဲၥ်ကတီၤပၥ်လၢအလုၢ်အၦ့ၤတအိၣ် ဘၣ်ခီဖျိကစၢ်ခ၇ံၥ်အံၤသ့ဝဲဒ်လဲၣ်.`

"ကစၢ်ခ၇ံၥ်အထူၣ်စုညါအံၤ ကမ့ၢ်ၦၤဘၣ်တၢ်အုၣ်က့ၤခီၣ်က့ၤအီၤ သ့ၣ်တဖၣ်အတၢ်သး၀ံၣ်ဒီး အတၢ်မၤလိလၢတၢ်အထူအယိၥ်အကတီၢ်အပူၤ န့ၣ်လီၤ. လၢကစၢ်ခ၇ံၥ်အဘၣ်တၢ်မၤလၤမၤကပီၤအီၤအပူၤအံၤ အဝဲသ့ၣ် ကထံၣ်ဘၣ်ကစၢ်ခ၇ံၥ်လၢတလုၢ်ထီၣ်အသးလၢအမ့ၢ်...ဟီၣ်ခိၣ်အကစၢ်, ၦၤလၢအစံၣ်ညီၣ်ၦၤခဲလၢၥ်အတၢ်ဟဲ၀ံတဂၤဘၣ်, ဘၣ်ဆၣ်ဟ့ၣ်လီၤကွံၥ် အသးသမူဒီးဆီၣ်လီၤအနီၢ်ကစၢ်ဒၣ်ဝဲအသးလၢအတၢ်အဲၣ်ၦၤကညီအံၤ ကဒုးသူၣ်ဟူးသးဂဲၤတၢ်ဘၣ်တ့အတၢ်လီၤလးဒီးအတၢ်ယူးယီၣ်န့ၣ်လီၤ." Ellen G. White, The Great Controversy, p. 651.

`ဖး လီၣ်ဖျါ ၁၂း၁၇; လီၣ်ဖျါ ၁၇း၁၃, ၁၄; ဒီး လီၣ်ဖျါ ၁၉း၁၁-၁၆ တက့ၢ်. ကွံၢ်ထံလီၤတံၢ်လီၤဆဲးလၢလံၥ်စီဆှံဆၢသ့ၣ်တဖၣ်အံၤ အတၢ်ပၥ်ဖျါအဒိၣ်ခဲလၢၥ်တက့ၢ်. တၢ်လၢအစဲဘူးလိၥ်အသးတဆီဘၣ် တဆီ လၢလံၥ်စီဆှံအဆၢသ့ၣ်တဖၣ်စံးဘၣ်ဃးဟီၣ်ခိၣ်အတၢ်ဒုးလၢအကတၢၢ် ဒီးကစၢ်ခ၇ံၥ်အတၢ်မၤနၢၤလၢၥ်လၢၥ်ဆ့ဆ့န့ၣ် မ့ၢ်မနုၤလဲၣ်.`