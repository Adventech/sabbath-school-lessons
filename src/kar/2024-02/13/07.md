---
title:  တၢ်ဆိကမိၣ်ဆူညါအဂီၢ်
date:   28/06/2024
---

"ဖဲန့ၣ်ပျီမုၢ်ဖးလဲၢ်အိၣ်ထီၣ်အသးလၢ အမ့ၢ်တၢ်လူၢ်တၢ်တြီၤလၢ အဃံလၤဒီးကစၢ်ယွၤအကစၢၢ်တဖၣ် ပၥ်ဖျါထီၣ်အတၢ်အိၣ်လၢလီၢ်ထီၣ်ထီ န့ၣ်လီၤ. လၢတၢ်မုၥ်တၢ်ခုၣ်အပျီမုၢ်ပူၤဒီး ထံမူကျိတဖၣ်ဒီးတၢ်လၢ အဃၣ်ဃၢၤန့ၣ် ကစၢ်ယွၤအၦၤဂီၢ်မုၢ်လၢအမ့ၢ်ၦၤလဲၤတၢ်ယံၤဖိဒီး ၦၤဟး၀့ၤ၀ီၤ ဖိလၢယံၥ်တ့ၢ်တဖၣ်အံၤ ကထံၣ်န့ၢ်အဟံၣ်အဃီန့ၣ်လီၤ.

"ဖဲန့ၣ်, ၦၤလၢအသံတသ့ဘၣ်တဖၣ် ကကွၢ်စိဃီၤလၢတၢ်သူၣ်မံ သးမံအပူၤ လၢအလီၤမၢ်တသ့နီတဘျီ, တၢ်ဘၣ်တ့အစိကမီၤအတၢ်လီၤလး, တၢ်အုၣ်က့ၤခီၣ်က့ၤအတၢ်အဲၣ်တၢ်ခူသူၣ်တဖၣ်န့ၣ်လီၤ. တၢ်အၢတၢ်သီ တအိၣ်, ဒုၣ်ဒါလၢကလ့ပစီတၢ်အဂီၢ်တအိၣ်လၢၤဘၣ်. တၢ်သ့တၢ်ဘၣ် ကိးမံၤဒဲး ကဒိၣ်ထီၣ်ဂီၢ်ထီၣ်ဝဲန့ၣ်လီၤ. တၢ်သ့ၣ်ညါနၢ်ပၢၢ်တၢ်အတၢ်လိၣ်ဘၣ်, တၢ်ဒုးသူၣ်ကိၢ်သးဂီၤပသူၣ်ပသး မ့တမ့ၢ် တၢ်မၤလီၤဘှံးပဂံၢ်ပဘါတဖၣ် တအိၣ်လၢၤဘၣ်. ဖဲအံၤန့ၣ်, တၢ်ဖံးတၢ်မၤအလီၤဘီလီၤမုၢ်ကတၢၢ်အံၤ ကဘၣ်တၢ်ဖံးမၤအီၤ, ကထီၣ်ဘးဆူတၢ်သူၣ်အိၣ်သးအိၣ်အထီကတၢၢ်အလီၢ်, ကတုၤထီၣ်ဆူတၢ်ပညိၣ်အထီကတၢၢ်, ဒီးကဘၣ်တုၤထီၣ်ဒံးဆူတၢ်ထီၣ်ထီ အလီၢ်ဒံး, ဒီးကကွၢ်တၢ်လီၤလးလၢတၢ်ကမၢကမၣ်အပူၤ, ကဘၣ်နၢ်ပၢၢ် ဒ်တၢ်မ့ၢ်တၢ်တီအသီ, ကဒိးန့ၢ်ဘၣ်ဒံးသးအတၢ်စိတၢ်ကမီၤလၢနီၢ်ခိအဂီၢ်န့ၣ် လီၤ." Ellen G. White, The Great Controversy, pp. 625, 677.

"လၢတၢ်မုၥ်လၤသးခုလၢကတိၤအဂ့ၢ်မးတသ့ဘၣ်အပူၤအံၤ, ၦၤဟီၣ်ခိၣ်ဖိသ့ၣ်တဖၣ် နုၥ်လီၤဆူတၢ်သူၣ်ဖှံသးညီဒီး တၢ်ကူၣ်သ့လၢအအိၣ်ဒီး ၦၤတလီၤကမၣ်ဘၣ်တဖၣ်အံၤန့ၣ်လီၤ. အဝဲသ့ၣ်နီၤလီၤသကိးတၢ်သ့ၣ်ညါ နၢ်ပၢၢ်တဖၣ်အတၢ်လုၢ်ဒိၣ်ၦ့ၤဒိၣ်လၢအဒိးန့ၢ်ဘၣ်ဝဲလၢအစိၤစိၤအဃၣ်ဃၣ် လၢအထံၣ်ဘၣ်ကစၢ်ယွၤအတၢ်မၤအံၤအပူၤန့ၣ်လီၤ. လၢအဝဲသ့ၣ်အတၢ်ထံၣ် တကဒုဘၣ်အပူၤ, ကွၢ်စိဃီၤဝဲတၢ်ဘၣ်တ့အတၢ်လၤတၢ်ကပီၤလၢအမ့ၢ် - မုၢ်ဒီးဆၣ်တဖၣ် ဒီးတၢ်လၢဘၣ်ဃးအဝဲသ့ၣ်ခဲလၢၥ် - တ၇ံးအသးလၢ အဂ့ၢ်အကျိၤဘၣ်ဘၣ်, အိၣ်၀းတ၇ံးကစၢ်ယွၤအလီၢ်ပစိၥ်အံၤန့ၣ်လီၤ. လၢတၢ်ခဲလၢၥ်အကျါ စးထီၣ်လၢအဆံးကတၢၢ်တုၤလၢအဒိၣ်ကတၢၢ်, တၢ်ဘၣ်တ့ကစၢ်အမံၤန့ၣ် ဘၣ်တၢ်ကွဲးလၢအလိၤ, ဒီးလၢတၢ်ခဲလၢၥ်တဖၣ် အလိၤအံၤ, ကစၢ်ယွၤတၢ်စိတၢ်ကမီၤအထူးအတီၤအိၣ်ဖျါထီၣ်အသးန့ၣ်လီၤ." The Great Controversy, pp. 677, 678

"တၢ်ဂ့ၢ်လိၥ်ဘှီလိၥ်အသးအဒိၣ်အမုၢ်အံၤ ကတၢၢ်ကွံၥ်ဝဲလီၤ. တၢ်ဒဲးဘးဒီးၦၤတၢ်ဒဲးဘးဖိတဖၣ် တအိၣ်လၢၤဘၣ်. တၢ်ဘၣ်တ့ခဲလၢၥ်န့ၣ် ကဆှီဝဲဒၣ်န့ၣ်လီၤ. တၢ်ဃူတၢ်ဖိးအိၣ်ထီၣ်လၢတၢ်ဘၣ်တ့အဒိၣ်အမုၢ်ပူၤအံၤ န့ၣ်လီၤ. ၦၤလၢအတ့လီၤတၢ်ခဲလၢၥ်အဂၤ ဒုးယွၤလီၤတၢ်မူ, တၢ်ကပီၤဒီး တၢ်သူၣ်ခုသးခုဆူတၢ်လီၢ်လၢအဆၢတဲၥ်ဝဲတသ့ဘၣ်အပူၤန့ၣ်လီၤ. စးထီၣ်လၢ တၢ်အဆံးကတၢၢ်တုၤလၢဟီၣ်ခိၣ်အဒိၣ်ကတၢၢ်အံၤ တၢ်ခဲလၢၥ်, လၢအဝဲသ့ၣ် အတၢ်ဃံလၤအအိၣ်ခူသူၣ်တသ့ဘၣ်ဒီး တၢ်သူၣ်ဖှံသးညီလၢအလၢအၦဲၤအံၤ, ကဘိးဘၣ်သ့ၣ်ညါလီၤကစၢ်ယွၤအတၢ်အဲၣ်န့ၣ်လီၤ." The Great Controversy, p. 678.