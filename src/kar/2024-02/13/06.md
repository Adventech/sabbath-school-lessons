---
title:  တၢ်လီၤထူလီၤယိၥ်ခံမံၤ
date:   27/06/2024
---

`ဖး ၂က၇ံၣ်သူး ၅း၁၀း ၇ိမ့ၤ ၁၄း၁၀, ၁၁; ဒီး လီၣ်ဖျါ ၂၀း၁၁-၁၅ တက့ၢ်. လံၥ်စီဆှံအဆၢတဖၣ်စံးကတိၤဘၣ်ဃးၦၤအၢၦၤသီသ့ၣ်တဖၣ်အံၤ အဂ့ၢ် ဘၣ်မနုၤလၢအဝဲသ့ၣ်ဂဲၤဆၢထၢၣ်သမူထီၣ်က့ၤန့ၣ်လဲၣ်.`

လၢကမၤ၀ံၤမၤတဲၥ်ကွံၥ်တၢ်ဒဲးဘးအတၢ်ကီတၢ်ခဲ ဒ်သိးတၢ်အၢ တၢ်သီတအိၣ်လၢၤနီတစုဘၣ်အဂီၢ်န့ၣ်, ၦၤကိးဂၤဒဲးကဘၣ်နၢ်ပၢၢ်လၢ ကစၢ်ယွၤန့ၣ် မ့ၢ်ဝဲတီဝဲဒီး တကွၢ်ဒိၣ်ဆံးအါစှၤတၢ်လၢအတၢ်မၤခဲလၢၥ်အပူၤ န့ၣ်လီၤ. လၢအကတၢၢ်န့ၣ်, ၦၤကိးဂၤဒဲးကတီၤလီၤဒီးပၥ်ပနီၣ်ကစၢ်ယွၤ အတၢ်တီတၢ်လိၤလၢတၢ်ဂ့ၢ်လိၥ်ဘှီလိၥ်သးအဒိၣ်အမုၢ်တပူၤ, တုၤဒၣ်လဲၥ် မုၣ်ကီၤလံၢ်ဒီးအကလူးအၢသီတဖၣ်ဒီးလၢအဆိကမိၣ်တၢ်တီတၢ်လိၤတအိၣ် ဘၣ်လၢတၢ်ပူထီၣ်အဂီၢ်အံၤကသ့ၣ်ညါဝဲန့ၣ်လီၤ. ကွၢ်လၢ Ellen G. White အတၢ်ထံၣ်အံၤတက့ၢ်. "တုၤမ့ၢ်တၢ်မၤနီၣ်မၤဃါအလံၥ်ဘၣ်တၢ်အိးထီၣ်အီၤ တဘျီဃီ, ဒီးကစၢ်ခ၇ံၥ်အမဲၥ်ကွၢ်ဃီၤၦၤအၢၦၤသီသ့ၣ်တဖၣ်အကတီၢ်န့ၣ်, အဝဲသ့ၣ် သ့ၣ်ညါလၢတၢ်ဒဲးဘးကိးမံၤဒဲးလၢအဝဲသ့ၣ်မၤကမၣ်တ့ၢ်ဝဲန့ၣ်လီၤ. အဝဲသ့ၣ်ထံၣ်လၢအခီၣ်ခါတဖၣ်ဟးယံၤထီၣ်ဒီးကျဲလၢအဂ့ၤဒီးအစီဆှံတဖၣ်, တၢ်ပၥ်ထီၣ်ထီသးဒီးတၢ်ပူထီၣ်တၢ် စိၥ်အဝဲသ့ၣ်ဆူတၢ်မၤကမၣ်ကစၢ်ယွၤ အတၢ်သိၣ်တၢ်သီအပူၤန့ၣ်လီၤ. တၢ်လီန့ၢ်၈့ၤန့ၢ်အတၢ်လ့ပစီလၢ အဝဲသ့ၣ် ဟ့ၣ်ဂံၢ်ဟ့ၣ်ဘါခီဖျိတၢ်မုၥ်လၤလၢတၢ်ဒဲးဘးအပူၤ, တၢ်ဆိၣ်ဂ့ၤဆိၣ်၀ါ ဘိးဃၣ်ကွံၥ်အသး, တၢ်သးဟ့ကစၢ်ယွၤအၦၤစိၥ်တၢ်ကစီၣ်ဖိ, တၢ်ဂ့ၢ်လိၥ် တၢ်ဟ့ၣ်ပလီၢ်, တၢ်တြီဆၢခီၣ်ဆၢတၢ်ဘျုးတၢ်ဖှိၣ်ဒီးတၢ်သးကညီၤ, သးလၢ အတပီၢ်ယၢ်လီၤသးဘၣ်သ့ၣ်တဖၣ်အံၤ ဖျါထီၣ်ဝဲခဲလၢၥ်ဒ်အဘၣ်တၢ်ကွဲးအီၤ လၢလံၥ်မဲၥ်ဖျၢၣ်မ့ၣ်အူအသိးန့ၣ်လီၤ...

"ၦၤအၢၦၤသီလၢဟီၣ်ခိၣ်အံၤခဲလၢၥ်န့ၣ်, ကဘၣ်အိၣ်ဖျါလၢ ကစၢ်ယွၤအတၢ်စံၣ်ညီၣ်အလီၢ် မ့ၢ်လၢအဝဲသ့ၣ်အတၢ်ဂုၥ်ကျဲးစၢးမၤဟးဂီၤဒီး ထီဒါမူခိၣ်အတၢ်ပၢတၢ်ြပးအဖီခိၣ်အဃိန့ၣ်လီၤ. တၢ်လၢဃ့ကညးဝဲအဂီၢ်န့ၣ် တအိၣ်နီတမံၤဘၣ်, တၢ်ခွဲးယၥ်လၢအဝဲသ့ၣ်အဂီၢ်တအိၣ်လၢၤဘၣ်, ဒီးတၢ်စံၣ်ညီၣ်လၢတၢ်သံလီၤထူလီၤယိၥ်အံၤ ဘၣ်တၢ်ဘိးဘၣ်သ့ၣ်ညါလီၤလၢ အဝဲသ့ၣ်အဂီၢ်န့ၣ်လီၤ." The Great Controversy, pp. 666, 668.

`ဖး လီၣ်ဖျါ ၂၀း၉; စံး ၃၇း၂၀း ဒီး မၤလကံ ၄း၁-၂ တက့ၢ်. လံၥ်စီဆှံအဆၢသ့ၣ်တဖၣ်အံၤ ဟ့ၣ်ၦၤတၢ်သ့ၣ်ညါဘၣ်ဃးဒီးတၢ်မၤဟးဂီၤကွံၥ် တၢ်ဒဲးဘးဒီး ၦၤတၢ်ဒဲးဘးဖိလၢၥ်လၢၥ်ဆ့ဆ့ဒီးတၢ်အဘျုးအဖှိၣ်လၢၦၤတီ ၦၤလိၤအဂီၢ်န့ၣ် မ့ၢ်မနုၤလဲၣ်.`

တၢ်ကစီၣ်လၢအဂ့ၤန့ၣ် မ့ၢ်ဝဲမုၣ်ကီၤလံၢ်ဒီးအကလူးအၢသီတဖၣ် ကဘၣ်တၢ်မၤဟးဂီၤအီၤလၢ ကးဒီးမ့ၣ်အူအနိၣ်န့ၣ်လီၤ. ဖဲ လီၣ်ဖျါ ၂၀း၉ အတၢ်ပၥ်ဖျါအပူၤန့ၣ်, အဝဲသ့ၣ်ကဘၣ်တၢ်ယုၢ်လီၤအီၤ, ဒီးတမ့ၢ်တၢ်မၤအၢ မၤနးအဝဲသ့ၣ်အစိၤစိၤအဃၣ်ဃၣ်ဘၣ်လီၤ. လံၥ်စီဆှံဆူညါတတီသူ တၢ်ပၥ်ဖျါလၢအမ့ၢ်အစိၤစိၤအဃၣ်ဃၣ်န့ၣ်လီၤ. တၢတၢ်သူအီၤအဖီခိၣ် အဂီၢ်အံၤ, လံၥ်မဲၥ်ဖျၢၣ်လၢအမ့ၢ် 'အစိၤစိၤအဃၣ်ဃၣ်' အံၤ အခီပညီတအိၣ်ဝဲ ထီဘိလၢအမ့ၢ် "အကတၢၢ်တအိၣ်ဘၣ်" အဂီၢ်န့ၣ်ဘၣ်, ဘၣ်ဆၣ်, အခီပညီ မ့ၢ်ဝဲတၢ်မၤတမံၤ မ့ၢ်လၢထီၣ်ၦဲၤထီၣ်ဒီးကတၢၢ်ဝဲသ့လီၤ. (၂မိၤၡွ ၂၁း၆; ၁ၡမူၤအ့လး ၁း၂၂, ၂၈; ယူဒၤ ၇; ဒီး ၂ပ့းတရူး ၂း၄-၆). ၦၤလၢ အလီၤမၢ်ကွံၥ်တဖၣ်အဂီၢ်န့ၣ်, တၢ်မၤဟးဂီၤအံၤဒၣ်ဝဲ မ့ၢ်တၢ်လီၤထူလီၤယိၥ် လီၤ. ကစၢ်ယွၤန့ၣ် တမ့ၢ်ၦၤမၤနးမၤဖှီၣ်တၢ်လီၤထူလီၤယိၥ်တဂၤဘၣ်.

`လၢအကတၢၢ်န့ၣ်, တၢ်အထူအယိၥ်တမံၤလၢခံမံၤအကျါအံၤ အိၣ်ဒီးပဝဲဒၣ် ခဲလၢၥ်န့ၣ်လီၤ. ၦၤလၢအဟါမၢ်ကွံၥ်တဖၣ်န့ၣ်, လၢအဘူၣ်အတီၢ်တဂ့ၤဘၣ် အပူၤ, ဒီးန့ၢ်ဘၣ် "အဘူးအလဲ" လၢအဝဲသ့ၣ်ဃုမၤန့ၢ်ဝဲလၢအမ့ၢ် - တၢ်သံ အထူအယိၥ်အံၤန့ၣ်လီၤ. လၢန့ၣ်အမဲၥ်ညါ, ပတၢ်မုၢ်လၢ်ထဲတမံၤဧိၤ ပတအဲၣ်ဒီး ဒိးန့ၢ်ဘၣ်တၢ်လၢပကြၢးဒိးန့ၢ်အီၤ - တၢ်သံအံၤ, ဘၣ်မနုၤလၢ ပထံၣ်န့ၢ်အီၤခီဖျိလၢတၢ်စူၢ်နၥ်ကစၢ်ခ၇ံၥ်အတၢ်တီတၢ်လိၤအပူၤအဃိန့ၣ် လဲၣ်.`