---
title:  တၢ်ဒုးလၢသးတၢ်ဆိကမိၣ်အဂီၢ်
date:   18/04/2024
---

`ဖး ၂က၇ံၣ်သူး ၄း၃-၆ တက့ၢ်. "လၢအဝဲသ့ၣ်အပူၤ ဟီၣ်ခိၣ် အကစၢ်မၤခံးၦၤလၢအတစူၢ်တနၥ်ဘၣ်အသး" ၂က၇ံၣ်သူး ၄း၄ လံၥ်စီဆှံ တဆၢအံၤ အခီပညီမ့ၢ်မနုၤလဲၣ်. ဘၣ်မနုၤလၢအဝဲသ့ၣ်မဲၥ်ခံးဝဲအဃိလဲၣ်. မဲၥ်ကအိးထီၣ်အသးလၢကျဲဒ်လဲၣ်.`

"သး" အံၤ လၢဟ့းလ့ၣ်အကျိၥ်န့ၣ်မ့ၢ်ဝဲ "noema" န့ၣ်လီၤ. အခီပညီန့ၣ်မ့ၢ်ဝဲ "တၢ်သ့ၣ်ညါ" မ့တမ့ၢ် သးအတၢ်သ့ၣ်ညါနၢ်ပၢၢ်တၢ်တဖၣ် န့ၣ်လီၤ. ၦၤမုၢ်နွံနံၤဖိအလံၥ်မိၢ်ၦၢ်လၢ အပၥ်ဖျါထီၣ်လံၥ်စီဆှံအခီပညီ ဒုးနဲၣ်ဖျါလံၥ်စီဆှံအဆၢဖိအံၤလၢအမ့ၢ်, "တၢ်ဒုးလၢမုၣ်ကီၤလံၢ်ဒီးကစၢ်ခ၇ံၥ် အဘၢၣ်စၢၤအံၤန့ၣ် မ့ၢ်တၢ်ဒုးလၢၦၤကညီဒီးသးတဖၣ်အဂီၢ်န့ၣ်လီၤ. (၇ိမ့ၤ ၇း၂၃, ၂၅; ၁၂း၂; ၂က၇ံၣ်သူး ၃း၁၄; ၁၁း၃; ဖံလံးပံၤ ၂း၅; ၄း၇, ၈). မုၣ်ကီၤလံၢ်အတၢ်ဖံးတၢ်မၤအဒိၣ်ကတၢၢ်န့ၣ် မ့ၢ်တၢ်မၤဘျီၣ် မ့တမ့ၢ် တၢ်မၤခံး ၦၤကညီအသးန့ၣ်လီၤ. အဝဲမၤတၢ်အံၤလၢကထုးကွံၥ်ၦၤကညီလၢကဖး ကစၢ်ယွၤအကလုၢ်ကထါ, မၤသဘံၣ်သဘုၣ်သးအတၢ်ဆိကမိၣ်ခီဖျိတၢ်မၤ အါလၢဟီၣ်ခိၣ်အတၢ်အိၣ်မူအဂီၢ်, ဒီးခီဖျိတၢ်ပၥ်ထီၣ်ထီနီၢ်ကစၢ်ဒၣ်ဝဲအသး တဖၣ်န့ၣ်လီၤ.

ၦၤလၢအလီၤမၢ်ကွံၥ်တဖၣ်အတၢ်သ့ၣ်ညါတအိၣ်ဘၣ်န့ၣ် တမ့ၢ်လၢ အဝဲသ့ၣ်, သ့ၣ်ညါတၢ်တသ့ဘၣ်အဃိဘၣ်. မ့ၢ်လၢအဝဲသ့ၣ်တသ့ၣ်ညါဝဲဘၣ် အဃိန့ၣ်လီၤ. ၦၤအါအါကလဲၥ်အိၣ်ဒီးတၢ်အခွဲးအယၥ်တဖၣ်လၢ ကသ့ၣ်ညါ တၢ်မ့ၢ်တၢ်တီအဂီၢ်လီၤ, ဘၣ်ဆၣ်တဃုထၢလၢကနၥ်တၢ်ဘၣ်ဒီးမုၣ်ကီၤလံၢ် မၤခံးအဝဲသ့ၣ်အမဲၥ်ချံတဖၣ်န့ၣ်လီၤ. မုၣ်ကီၤလံၢ်အဘီအမုၢ်န့ၣ်, မ့ၢ်ဘီမုၢ်လၢ အခံးသူလီၤ. ဒ်ၦၤမုၢ်နွံနံၤဖိအလံၥ်မိၢ်ၦၢ်လၢအပၥ်ဖျါထီၣ်လံၥ်စီဆှံအခီပညီ, (SDA Bible Commentary) စံးကတိၤအါထီၣ်ဒ်အံၤ, 'တၢ်သးခုအကစီၣ်အံၤ မ့ၢ်ကျဲထဲတဘိဧိၤလၢမုၣ်ကီၤလံၢ်အတၢ်ကူၣ်ထီၣ်ဖးလီၤအၢသီဒီး အတၢ်လံၣ် တၢ်လီအံၤအိၣ်ဖျါထီၣ်ဝဲဒီးမ့ၢ်စ့ၢ်ကီးတၢ်တမံၤလၢၦၤကညီထံၣ်တၢ်ကပီၤလၢ တၢ်ခံးကျါအံၤသ့ဝဲဒၣ်န့ၣ်လီၤ." vol. 6, p. 854. တၢ်ဂ့ၢ်မိၢ်ၦၢ်လၢလံၥ်စီဆှံ အသီတကတြူၢ်အံၤန့ၣ် မ့ၢ်ကစၢ်ခ၇ံၥ်တၢ်အိၣ်မူ, တၢ်သံဒီး တၢ်ဂဲၤဆၢထၢၣ် က့ၤအဂ့ၢ်အကျိၤန့ၣ်လီၤ. ကစၢ်ခ၇ံၥ်န့ၣ် မ့ၢ်တၢ်သးခုအကစီၣ်အကံၢ်အလဲဒီး ကစၢ်ယွၤအကလုၢ်ကထါအတၢ်ဂ့ၢ်မိၢ်ၦၢ်န့ၣ်လီၤ. ကစၢ်ယွၤကလုၢ်ကထါ ခဲလၢၥ်န့ၣ် အုၣ်အသးလၢကစၢ်ခ၇ံၥ်အဂ့ၢ်အကျိၤလီၤ" (ယိၤဟၣ် ၅း၃၉).

`ဖး ယိၤဟၣ် ၁း၄, ၅, ၉ ဒီး ၁၄ တက့ၢ်. လံၥ်စီဆှံအဆၢသ့ၣ် တဖၣ်အံၤ စံးကတိၤကစၢ်ခ၇ံၥ်အဂ့ၢ်အကျိၤဒ်လဲၣ်. ကွၢ်ထံလီၤဆီဒၣ်တၢ် ယိၤဟၣ် ၁း၁၄ န့ၣ်တက့ၢ်.`

ဖဲခ၇ံၥ်ဖိအတၢ်အိၣ်ဖှိၣ်အဆၢကတီၢ်ဖဲအနံၣ်အကယၤတဖၣ်အတီၢ် ပူၤန့ၣ်, ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် ဟ့ၣ်လီၤသးဆူကစၢ်ခ၇ံၥ်အပူၤ ဒ်အမ့ၢ်တၢ်ကပီၤလၢတၢ်ခံးကျါအသိးန့ၣ်လီၤ. အဝဲသ့ၣ်ဘၣ်တၢ်ၦ့ၤက့ၤအီၤလၢ ခ၇ံၥ်အတၢ်ဘျုးတၢ်ဖှိၣ်ဒီး ဘၣ်တၢ်ဆီတလဲကွံၥ်အဝဲသ့ၣ်လၢကစၢ်ခ၇ံၥ် အတၢ်အဲၣ်န့ၣ်လီၤ. တၢ်သံဒၣ်လဲၥ် မၤထီၣ်တဲၥ်တၢ်သူၣ်တီသးတီအတၢ် စၢဃၥ်ဒီးကစၢ်ခ၇ံၥ်တသ့ဝဲဘၣ်. အဝဲသ့ၣ်, သ့ၣ်ညါမုၣ်ကီၤလံၢ်အတၢ်လံၣ် တၢ်လီ ခီဖျိကစၢ်ခ၇ံၥ်အတၢ်သးခုကစီၣ်အတၢ်လၤတၢ်ကပီၤန့ၣ်လီၤ. ကစၢ်ခ၇ံၥ်အိၣ်ဒီးၦၤကညီပိၥ်မုၣ်ပိၥ်ခွါသ့ၣ်တဖၣ် ဒီးလၢကစၢ်ခ၇ံၥ်အဘျုး အဖှိၣ်အပူၤန့ၣ် အဝဲသ့ၣ်ဆၢထၢၣ်ဂၢၢ်ကျၢၤဒူဒူလၢတၢ်မ့ၢ်တၢ်တီအဂီၢ်န့ၣ်လီၤ. ဖဲနံၣ်အကယၤအဆိတဖၣ်အဆၢကတီၢ်န့ၣ်, ကစၢ်ခ၇ံၥ်တၢ်အဲၣ်အတၢ်ကပီၤ, အဘျုးအဖှိၣ်ဒီး တၢ်မ့ၢ်တၢ်တီတဖၣ်ကပီၤထီၣ်လၢတၢ်ခံးကျါကိးဆၢကတီၢ်ဒဲး န့ၣ်လီၤ.