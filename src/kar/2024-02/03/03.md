---
title:  ထွံၣ်မံၤလၢအအၢဝဲသီဝဲ
date:   15/04/2024
---

`ဖး မၤတၢ် ၂၀း၂၇-၃၂ တက့ၢ်. တၢ်ဟ့ၣ်ပလီၢ်အလီၤတံၢ်လီၤဆဲး လၢစီၤပီလူးစံးဘၣ်ၦၤ အ့းဖ့းစူးဖိဘၣ်ဃးတၢ်ညိကွံၥ်တၢ်မ့ၢ်တၢ်တီန့ၣ် မ့ၢ်မနုၤလဲၣ်.`

စီၤပီလူးအတၢ်ဟ့ၣ်ကူၣ်အတၢ်တိၥ်ပၥ်အံၤ မ့ၢ်ဝဲလၢတၢ်အိၣ်ဖှိၣ် ကဘၣ်ကတဲၥ်ကတီၤသးလၢတၢ်ကမၤအသးအဂီၢ်န့ၣ်လီၤ. ဖဲလံၥ်စီဆှံ အဆၢတဖၣ်အပူၤအံၤ အဝဲပၥ်ဖျါထီၣ်အတၢ်ဘၣ်ယိၣ်ဘၣ်ဘီအလၢအဒိၣ် တမံၤန့ၣ်လီၤ.

အတၢ်ဘၣ်ယိၣ်န့ၣ်မ့ၢ်ဝဲ, "ထွံၣ်မံၤဒူလၢအတသးလီဘၣ်သိဂီၢ်မုၢ် တဖၣ်န့ၣ်, ကဟဲနုၥ်လၢသုကျါလီၤ" မၤတၢ် ၂၀း၂၉. မ့ၢ်စံးလၢအဂၤတမံၤန့ၣ်, ၦၤစူၢ်က့ၤနၥ်က့ၤတၢ်တဖၣ် ကဘၣ်သဂၢၢ်ဒီးတၢ်မၤအၢမၤနးဒိၣ်ဒိၣ်ကလဲၥ်လီၤ လၢတၢ်အိၣ်ဖှိၣ်အံၤအပူၤဒၣ်ဝဲန့ၣ်လီၤ.

တၢ်မၢဖိစီၤပီလူးပၥ်ဖျါထီၣ်အတၢ်ဘၣ်ယိၣ်ဖဲအစံးဝဲဒၣ်, "ဒီးၦၤကဂဲၤ ဆၢထၢၣ်လၢသုကျါဒၣ်သုဝဲ, ဒီးစံၣ်တဲၤတဲလီၤတၢ်လၢအဒၢက့ၣ်တဖၣ်, ဒ်သိး အပျဲၢ်အဘီၣ်ကပိၥ်အခံလီၤ" မၤတၢ် ၂၀း၃၀. တၢ်လၢအထီဒါခ၇ံၥ်ဖိ အတၢ်နၥ်တဖၣ် ကဟဲနုၥ်လီၤလၢတၢ်အိၣ်ဖှိၣ်အပူၤန့ၣ်လီၤ. တၢ်သိၣ်လိသီလိ ကမၣ်တဖၣ် ကဟံးန့ၢ်ယွၤအတၢ်မ့ၢ်တၢ်တီအလီၢ်န့ၣ်လီၤ. ၦၤသူခိၣ်ဖိအလုၢ် အလၢ်အတၢ်မၤတဖၣ် ကမၤနၢၤတၢ်န့ၣ်လီၤ. နံၣ် ၄ ကယၤ ၅ ကယၤ အဆၢကတီၢ်အတၢ်မၤဃူလိၥ်ဖိးလိၥ်တၢ်ဟဲနုၥ်လီၤဆူခ၇ံၥ်ဖိအတၢ်အိၣ်ဖှိၣ် အပူၤဃုၥ်ဒီးမံၡၢၣ်အတၢ်ဖံးတၢ်မၤအတၢ်ဒိၣ်ထီၣ်ထီထီၣ်န့ၣ်လီၤ. ဘၣ်ဆၣ်ဒီး တၢ်အဘျုးအဖှိၣ်လၢအလီၤပျံၤလီၤဖုးဒိၣ်ကတၢၢ်န့ၣ် မ့ၢ်ဝဲ, တၢ်ဟးသဒၣ်ကွံၥ် ကစၢ်ယွၤအကလုၢ်ကထါအတၢ်မ့ၢ်တၢ်တီန့ၣ်လီၤ.

`ဖး ၂သ့းစၤလနံ ၂း၇-၁၂ တက့ၢ်. စီၤပီလူးပၥ်ဖျါထီၣ်တၢ်ဟးသဒၣ် ကွံၥ်တၢ်စူၢ်တၢ်နၥ်အဂ့ၢ်န့ၣ်ဒ်လဲၣ်. အဝဲသ့ၣ်ကဘၣ်ကွၢ်တၢ်သကဲၥ်ပ၀း မနုၤတမံၤလဲၣ်.`

စီၤပီလူးစံးတၢ်လၢအမ့ၢ်, "တၢ်ခူသူၣ်လၢအတအိၣ်ဘၣ်ဒီးတၢ်သိၣ် တၢ်သီဘၣ်အံၤန့ၣ်, မၤတ့ၢ်တၢ်လံ" အဝဲအံၤန့ၣ် မ့ၢ်တၢ်လၢအ၇့ဒိၣ်တမံၤမး န့ၣ်လီၤ. ဖဲစီၤပီလူးအဆၢကတီၢ်ဒၣ်လဲၥ်, တၢ်ဟးသဒၣ်ကွံၥ်တၢ်မ့ၢ်တၢ်တီ ဘၣ်ဃးယွၤအတၢ်မၤလိၥ်န့ၣ် စးထီၣ်အိၣ်အသးကယီကယီလံန့ၣ်လီၤ. တၢ်ဟးသဒၣ်အံၤ အိၣ်အါထီၣ်လၢနံၣ်အကယၤလၢအလီၢ်ခံတဖၣ်အံၤအပူၤ န့ၣ်လီၤ.

မ့ၢ်ဘၣ်ထိၣ်သတြီၤဒီးတၢ်မၤလိၥ်ခံထံၣ်တထံၣ်န့ၣ်, တၢ်ဘါထီၣ် တၢ်ဂီၤတၢ်ဖီၣ်သ့ၣ်တဖၣ် ဟဲနုၥ်လီၤဆူတၢ်အိၣ်ဖှိၣ်အပူၤန့ၣ်လီၤ. တၢ်ဂီၤ တၢ်ဖီၣ်လၢအကကွဲၢ်တဖၣ် အိၣ်ဖျါဝဲလၢၦၤဘါတၢ်ဂီၤတၢ်ဖီၣ်တဖၣ်အတၢ်ဘူၣ် တၢ်ဘါအဂီၢ်န့ၣ်လီၤ. ဒ်သိးကဒုးအိၣ်ထီၣ်ၦၤသူခိၣ်ဖိသ့ၣ်တဖၣ်ကကဲထီၣ် ခ၇ံၥ်ဖိညီညီအဂီၢ်န့ၣ်, ၦၤသူခိၣ်ဖိအတၢ်ဂီၤတၢ်ဖီၣ်လၢအပၥ်ဝဲလၢယွၤတဖၣ် ဘၣ်တၢ်ကိးက့ၤအမံၤလၢတၢ်စီဆှံန့ၣ်လီၤ. မုၢ်ခီၣ်ထံးနံၤ, မုၢ်နံၤလၢၦၤဘါ တၢ်ဂီၤတၢ်ဖီၣ်သ့ၣ်တဖၣ်ဘူၣ်ထီၣ်ဘါထီၣ်မုၢ်အယွၤနံၤအံၤန့ၣ်, ဘၣ်တၢ်တူၢ်လိၥ် အီၤတဆီဘၣ်တဆီ ဒ်အမ့ၢ်ခ၇ံၥ်ဖိတဖၣ်အတၢ်ဘူၣ်ထီၣ်ဘါထီၣ်အမုၢ်နံၤ လၢအမၤလၤမၤကပီၤက့ၤကစၢ်ခ၇ံၥ်အတၢ်ဂဲၤဆၢထၢၣ်အမုၢ်နံၤအဂီၢ်န့ၣ်လီၤ. မုၢ်နံၤလၢအကမၣ်, လၢလံၥ်စီဆှံတပၥ်ဖျါထီၣ်အီၤလၢအမ့ၢ်မုၢ်အိၣ်ဘှံးအနံၤ ဘၣ်အံၤ, ဘၣ်တၢ်လူၤပိၥ်ထွဲဒီးဘူၣ်ထီၣ်ဘါထီၣ်ယွၤလၢနံၤအဝဲအံၤ တုၤမုၢ်မဆါတနံၤညါအံၤန့ၣ်လီၤ.

`တၢ်မၤဃူလိၥ်ဖိးလိၥ်တၢ်လၢပထံၣ်ဘၣ် အဟဲနုၥ်လီၤဆူတၢ်အိၣ်ဖှိၣ် အပူၤ လၢမုၢ်မဆါတနံၤညါအံၤန့ၣ်မ့ၢ်မနုၤလဲၣ်. တၢ်လၢအ၇့ဒိၣ်န့ၢ်ဒံးအအံၤ န့ၣ်, မ့ၢ်နဒုးအိၣ်ထီၣ်တၢ်မၤဃူလိၥ်ဖိးလိၥ်တၢ်မနုၤတမံၤလဲၣ်. တဘျီတခီၣ်န့ၣ် မ့ၢ်ဝဲတၢ်မၤကျဲၣ်ကျီဃုၥ်တၢ်မ့ၢ်တၢ်တီဒီးတၢ်ကမၣ်န့ၣ်ဧါ.`