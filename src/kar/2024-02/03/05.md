---
title:  ကစၢ်ယွၤအကလုၢ်ကထါဃုၥ်ဒီးၦၤကညီအတၢ်ကူၣ်တၢ်ဆး
date:   17/04/2024
---

သးစီဆှံမၤတၢ်လၢပသးအတၢ်ဆိကမိၣ်တဖၣ်အပူၤန့ၣ်လီၤ. အဝဲ ကွဲမုၥ်ၦၤလၢကလူၤဃုသ့ၣ်ညါတၢ်ဘၣ်တ့အတၢ်ခူသူၣ်တဖၣ်န့ၣ်လီၤ. ဒ်ၦၤတဂၤစံးကတိၤဝဲအသိး, "ပဝဲဒၣ်ခ၇ံၥ်ဖိတဖၣ်အံၤ, ပတကွၢ်ထံကွၢ်ဆး ပတၢ်ဆိကမိၣ်ဖဲတၢ်ဘါယွၤသ၇ိၥ်အပဲတြီအံၤန့ၣ်ဘၣ်." ဘၣ်ဆၣ်သနၥ်က့, ၦၤကညီအတၢ်ဆိကမိၣ်အဂ့ၢ်အကျိၤအဒိၣ်အမုၢ်ထဲတမံၤဧိၤအံၤ ကထံၣ်န့ၢ် ကစၢ်ယွၤအကလုၢ်ကထါတၢ်မ့ၢ်တၢ်တီအံၤတသ့ဝဲဘၣ်န့ၣ်လီၤ. တၢ်မ့ၢ် တၢ်တီန့ၣ် တမ့ၢ်အဘၣ်ဃးဒီးၦၤကညီအတၢ်ဆိကမိၣ်န့ၣ်ဘၣ်. မ့ၢ်တၢ်တမံၤ လၢအဘၣ်ဃးဒီးယွၤအတၢ်လီၣ်ဖျါန့ၣ်လီၤ.

`ဖး ကတိၤဒိ ၁၆း၂၅; စံၣ်ညီၣ်ကွီၢ် ၂၁း၂၅; ဒီး ယၡါယၤ ၅၃း၆ တက့ၢ်. လံၥ်စီဆှံအဆၢတဖၣ်အံၤ လီၣ်ဖျါထီၣ်ဘၣ်ဃးမုၣ်ကီၤလံၢ်အတၢ်လံၣ် တၢ်လီအတၢ်ကူၣ်ပၥ်မနုၤတဖၣ်လဲၣ်.`

မုၣ်ကီၤလံၢ်အတၢ်လံၣ်တၢ်လီလၢအဘၣ်ဒိတၢ်သ့ဒိၣ်တမံၤန့ၣ် မ့ၢ်အတၢ်ဆှၢၦၤလၢ ကနၥ်ၦၤကညီအတၢ်ဆိကမိၣ်အကျိၤအကျဲလၢ အတအိၣ် ဒီးသးစီဆှံအတၢ်ဟ့ၣ်ဘၣ်ဒီး တဘၣ်ထွဲဒီးယွၤအကလုၢ်ကထါဘၣ်အံၤ, လၢၦဲၤမးလၢကနၢ်ပၢၢ်ယွၤအတၢ်ဘၣ်အသးလံန့ၣ်လီၤ. ကျဲကအိၣ်သ့ၣ်သ့ၣ် လၢဖျါဘၣ်မးဝဲလၢပဂီၢ် မ့တမ့ၢ်လၢၦၤဒီတဖုညါအဂီၢ်န့ၣ်လီၤ. ဘၣ်ဆၣ်ဒီး ကမၣ်ဝဲသ့လၢကစၢ်ယွၤအမဲၥ်ညါလၢၥ်လၢၥ်ဆ့ဆ့န့ၣ်လီၤ.

လၢအပူၤကွံၥ်စှၤနံၣ်န့ၣ်, ယမါဒီးယၤဆၢတဲၥ်လီၤသးလၢ ကလဲၤ ဟးဆူသ့ၣ်ၦၢ်တီၣ်ကျါဘူးဒီးတၢ်အိၣ်ဘှံးလီၢ်ဖဲ ပကမံတနၤအဂီၢ်အံၤန့ၣ်လီၤ. အနီၢ်နီၢ်န့ၣ်, ယမ့ၢ်ၦၤလၢအသ့ၣ်ညါကျဲဂ့ၤဂ့ၤတဂၤ ဒီးတုၤမ့ၢ်ပဟးယံၥ်ထီၣ် တနၣ်၇ံၣ်, ပိၥ်ထီၣ်ကျဲဖိတနီၤဒီး, ယနၥ်လီၤယသးလၢယဟဲက့ၤကဒါက့ၤ ကဘၣ်အဂီၢ်န့ၣ်လီၤ. ဘၣ်ဆၣ်ဒီး တယံၥ်ဘၣ်န့ၣ် ပသ့ၣ်ညါလၢပကျဲကမၣ် လၢသ့ၣ်ၦၢ်ကျါလံန့ၣ်လီၤ. မုၢ်လီၤနုၥ်ထီၣ်လံဒီး ယပျံၤတၢ်ဒိၣ်ဒိၣ်ကလဲၥ်န့ၣ် လီၤ. လီၤသးခုဒိၣ်မးလၢပဘၣ်သဂၢၢ်ဒီးၦၤဟးလိၣ်ကွဲအဂၤတဖၣ်လၢ အသ့ၣ်ညါကျဲအဃိန့ၣ်လီၤ. ပကျဲကမၣ်န့ၣ် အိၣ်ဝဲ ၅ မံးလးမးလံဘၣ်ဆၣ် ဘူးဒီးကျဲမုၢ်ဒံးန့ၣ်လီၤ. မ့ၢ်လၢအဝဲသ့ၣ်သိလ့ၣ်အိၣ်ဘူးဖဲန့ၣ်အဃိ, အဝဲသ့ၣ် က့ၤကိးဃုၥ်စ့ၢ်ကီးၦၤလၢပတၢ်အိၣ်ဘှံးအလီၢ်န့ၣ်လီၤ. ထံၣ်န့ၢ်ၦၤတဂၤလၢ အသ့ၣ်ညါကျဲဒီး ၦၤတဂၤဂၤလၢအဆှၢက့ၤၦၤဆူပအိၣ်ဆိးလီၢ်သ့ဝဲအံၤ ဒုးအိၣ်ထီၣ်တၢ်လီၤဆီလၢပဂီၢ်ဒိၣ်မးန့ၣ်လီၤ.

ကစၢ်ယွၤတပၥ်တ့ၢ်ကွံၥ်ၦၤထဲတဂၤဧိၤ ဖဲပလဲၤတၢ်လၢဟီၣ်ခိၣ်ချၢ ဆူမူခိၣ်အံၤန့ၣ်ဘၣ်. သးစီဆှံဒုးနဲၣ်ၦၤကစၢ်ယွၤကလုၢ်ကထါစီဆှံလၢ အဆှၢက့ၤၦၤဆူဟံၣ်န့ၣ်လီၤ. တၢ်မ့ၢ်တၢ်တီဒီးတၢ်ကမၣ်, တၢ်ဘၣ်ဒီး တၢ်ကမၣ်, တၢ်ဂ့ၤဒီးတၢ်အၢ - ပနီၤဖးတၢ်သ့ၣ်တဖၣ်အံၤသ့ခီဖျိကစၢ်ယွၤ အကလုၢ်ကထါအတၢ်ကပီၤအဃိန့ၣ်လီၤ. တၢ်လၢအထီဒါကစၢ်ယွၤ အကလုၢ်ကထါန့ၣ် မ့ၢ်တၢ်ကမၣ်န့ၣ်လီၤ. ဒီးတၢ်ကမၣ်န့ၣ်လီၤပျံၤလီၤဖုးဝဲ ထီဘိ, တၢ်လၢအဘၣ်ထွဲလိၥ်အသးဒီးကစၢ်ယွၤအကလုၢ်ကထါန့ၣ် မ့ၢ်တၢ်မ့ၢ် တၢ်တီဒီးတၢ်ဂ့ၤတၢ်၀ါန့ၣ်လီၤ. အ၇့ဒိၣ်မးလၢပပၥ်ကစၢ်ယွၤအကလုၢ် ကထါအံၤလၢအမ့ၢ်တၢ်ဆၢတဲၥ်တၢ်မ့ၢ်တၢ်တီဒီးတၢ်သကဲၥ်ပ၀းလၢပဂီၢ်န့ၣ်လီၤ.

`ဘၣ်မနုၤလၢၦၤကညီအသးအံၤ မ့ၢ်တအိၣ်ဒီးသးစီဆှံအတၢ်မၤစၢၤ ဘၣ်န့ၣ် နီၤဖးကစၢ်ယွၤအတၢ်မ့ၢ်တၢ်တီတသ့ဝဲဘၣ်လဲၣ်. စံးကတိၤသကိး တၢ်ဂ့ၢ်တၢ်ကျိၤဘၣ်ဃးၦၤကညီအတၢ်သ့ၣ်ညါနၢ်ပၢၢ်ဒီးယွၤအတၢ်လီၣ်ဖျါ အဂ့ၢ်အကျိၤတက့ၢ်. ၦၤကညီအတၢ်ဆိကမိၣ်အဂ့ၢ်အကျိၤန့ၣ် မၤစၢၤၦၤလၢ တနၢ်ပၢၢ်ယွၤအတၢ်လီၣ်ဖျါသ့ဝဲဒ်လဲၣ်. အဒိ, ကွၢ် ဒၤနံးယ့လးအဆၢဒိၣ် ၂ လၢအဘၣ်ဃးဒီးဟီၣ်ခိၣ်အတၢ်စံၣ်စိၤတဲစိၤအဂ့ၢ် စးထီၣ်လၢကီၢ်ဘၤဘူလိၤ တုၤလၢခါဆူညါအဂီၢ်န့ၣ်တက့ၢ်. ၀ံအကလုၢ်ကထါ ဒ်သိးအအံၤဃ့ကညး တၢ်ဆူၣ်ဆူၣ်ကလဲၥ်ဆူၦၤကညီအတၢ်သ့ၣ်ညါနၢ်ပၢၢ်အဂ့ၢ်အကျိၤအပူၤ လၢကျဲဒ်လဲၣ်.`