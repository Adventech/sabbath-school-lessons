---
title:  ဘၣ်တၢ်ဟ့ၣ်ဂံၢ်ဟ့ၣ်ဘါခီဖျိတၢ်မုၢ်လၢ်
date:   11/05/2024
---

### တၢ်မၤလိတနွံအံၤအဂီၢ်ဖး
၁သ့းစၤလနံ ၄း၁၃-၁၈; မးသဲ ၂၄း၂၇, ၃၀, ၃၁; ၂ပ့းတရူး ၁း၁၉-၂၁; ဒၤနံးယ့လး ၈း၁၄; ဒၤနံးယ့လး ၉း၂၀-၂၇; ဧ့စြၤ ၇း၇-၁၃.

> <p>တၢ်ကလုၢ်ထူ</p>
> "ဒီးၦၤကစံး, လၢမုၢ်တနံၤန့ၣ်ကွၢ်ကွၢ်, အဝဲဒၣ်အံၤမ့ၢ်ပကစၢ်လီၤ. ပကွၢ်လၢ်တ့ၢ်အကျဲဒီးကအုၣ်က့ၤခီၣ်က့ၤၦၤလီၤ. အဝဲဒၣ်အံၤ မ့ၢ်ယွၤလီၤ. ပကွၢ်လၢ်တ့ၢ်အကျဲလီၤ. ပကသူၣ်ဖှံသးညီ, ဒီးပကသးခုလၢအတၢ်အုၣ်က့ၤ ခီၣ်က့ၤအပူၤလီၤ" (ယၡါယၤ ၂၅း၉).

ကစၢ်ခ၇ံၥ်အတၢ်ဟဲက့ၤလီၤခံဘျီတဘျီန့ၣ် မ့ၢ်တၢ်ဂ့ၢ်မိၢ်ၦၢ်အကံၢ် အလဲလၢလံၥ်စီဆှံအပူၤအံၤန့ၣ်လီၤ. မ့ၢ်လုၣ်ထူတဘိလၢအအိၣ်လၢလံၥ်စီဆှံ ကဘျံးပၤခဲလၢၥ်အံၤအပူၤန့ၣ်လီၤ. ၦၤသ့လံၥ်သ့လဲၢ်တဂၤစံးဝဲလၢ လံၥ်စီဆှံ အလီၢ်လံၤတကတြူၢ်အံၤအပူၤန့ၣ် တၢ်ကွဲးဖျါထီၣ်ကစၢ်ခ၇ံၥ်အတၢ်ဟဲက့ၤလီၤ ခံဘျီတဘျီအဂ့ၢ်အိၣ်ဝဲဒၣ် ၁၈၄၅ ဘျီမးန့ၣ်လီၤ. လံၥ်စီဆှံအသီတကတြူၢ် အဆၢဒိၣ် ၂၆၀ အပူၤန့ၣ်, တၢ်ပၥ်ဖျါထီၣ်ကစၢ်ခ၇ံၥ်အတၢ်ဟဲက့ၤခံဘျီတဘျီ အဂ့ၢ်အါန့ၢ်ဒံးအဘျီ ၃၀၀ န့ၣ်လီၤ. အဆၢဖိ ၂၅ ဆၢအကျါန့ၣ် ဘၣ်တၢ်ပၥ်ဖျါထီၣ်အီၤ ၁ ဆၢန့ၣ်လီၤ. လံၥ်စီဆှံအသီတကတြူၢ် ၂၇ ဘ့ၣ် အကျါ, ၂၃ ဘ့ၣ်န့ၣ်ပၥ်ဖျါထီၣ်တၢ်ကမၤအသးအဒိၣ်အမုၢ်အံၤန့ၣ်လီၤ. ဖဲတၢ်မၤဂ့ၤထီၣ်က့ၤတၢ်ဘူၣ်တၢ်ဘါလၢယူ၇ိၤပၤအပူၤအံၤ ဘၣ်တၢ်တြီအီၤ, မၤတ့ၥ်တၥ်အီၤခီဖျိတၢ်မၤလီၤမုၢ်လီၤဖးဒီးတၢ်ထီဒါအကလုၢ်ကလုၥ်အဃိ, ခ၇ံၥ်ဖိတဖၣ်လၢအဟးထီၣ်ကွံၥ်ဆူ၇ိမ့ၤအတၢ်အိၣ်ဖှိၣ်အပူၤအံၤ အဂံၢ်စဲၤလီၤ အသးလၢဟီၣ်ခိၣ်အသီအပူၤ, လၢအပၥ်ဃုၥ်ဒီးကီၢ်အမဲ၇ံကၣ်ကီၢ်စၢဖှိၣ်, ဖဲၦၤအါအါကလဲၥ်ဂုၥ်ကျဲးစၢးဟံးန့ၢ်တၢ်မ့ၢ်တၢ်တီ, ဃုၥ်ဒီးကစၢ်ခ၇ံၥ်အတၢ် ဟဲက့ၤလီၤခံဘျီတဘျီအတၢ်မ့ၢ်တၢ်တီစ့ၢ်ကီးန့ၣ်လီၤ.

လၢအကျါန့ၣ် မ့ၢ်ဝဲ William Miller, ၦၤဘျၢထံခ၇ံၥ်ဖိလၢအမၤစံၥ် တဂၤအံၤန့ၣ်လီၤ. လၢအတၢ်ဖးလံၥ်စီဆှံအံၤအပူၤန့ၣ် နၥ်ဝဲလၢကစၢ်ခ၇ံၥ် ကဟဲက့ၤလီၤလၢတယံၥ်ဘၣ်အတီၢ်ပူၤ, တုၤဒၣ်လဲၥ်လၢအနီၢ်ကစၢ်ဒၣ်ဝဲ အတၢ်အိၣ်မူအစိၤအံၤအဃိ, အဝဲစးထီၣ်စံၣ်တဲၤတဲလီၤတၢ်ကစီၣ်အံၤန့ၣ်လီၤ. Miller စးထီၣ်တၢ်ဟူးတၢ်ဂဲၤတမံၤ, လၢအဘၣ်သဂၢၢ်ဒီးတၢ်သူၣ်ဟးဂူၥ် သးဟးဂီၤဒိၣ်ဒိၣ်ကလဲၥ်ဘၣ်ဆၣ်, ဒုးအိၣ်ထီၣ်လံၥ်စီဆှံအတၢ်မ့ၢ်တၢ်တီဆူ ၦၤအါဂၤအဂီၢ် လၢအဘျုးအဖှိၣ်အိၣ်တုၤမုၢ်မဆါတနံၤအံၤဒံးန့ၣ်လီၤ.

တနွံအံၤအတၢ်မၤလိန့ၣ်, ပကဃုသ့ၣ်ညါတၢ်ဂ့ၢ်လၢအမ့ၢ်ဘၣ်မနုၤ လၢကစၢ်ခ၇ံၥ်အတၢ်ဟဲက့ၤခံဘျီတဘျီအံၤ မၤၦဲၤၦၤစူၢ်က့ၤနၥ်က့ၤတၢ်သ့ၣ် တဖၣ်အသးဒီး တၢ်သူၣ်ဖှံသးညီလၢနံၣ်အကယၤတဖၣ်အတီၢ်ပူၤ ဒီးဒ်သိး ပကအိၣ်ကတဲၥ်ကတီၤသးလၢတၢ်မၤအသးအဒိၣ်အမုၢ်အံၤအဂီၢ်န့ၣ်လီၤ.