---
title:  William Miller ဒီးလံၥ်စီဆှံ
date:   14/05/2024
---

ဒ်ကစၢ်ယွၤသူၦၤမၤဂ့ၤထီၣ်က့ၤတၢ်ဘူၣ်တၢ်ဘါသ့ၣ်တဖၣ်လၢ ကလူၤဃုထံၣ်န့ၢ်က့ၤတၢ်ပၥ်တီပၥ်လိၤလၢ တၢ်နၥ်ကစၢ်ခ၇ံၥ်ထဲတမံၤဧိၤအသိး, အဝဲသူ William Miller ဒ်သိးကဃုထံၣ်န့ၢ်က့ၤတၢ်မ့ၢ်တၢ်တီ ဘၣ်ဃး ကစၢ်ခ၇ံၥ်အတၢ်ဟဲက့ၤခံဘျီတဘျီအဂီၢ်န့ၣ်လီၤ. ဒ် Miller ဖးကစၢ်ယွၤ ကလုၢ်ကထါအသိး, အဝဲထံၣ်န့ၢ်ဝဲလၢ ကစၢ်ခ၇ံၥ်အတၢ်အဲၣ်အီၤအံၤ ဒိၣ်န့ၢ်ဒံး အဝဲဆိကမိၣ်ဝဲအဂ့ၢ်သ့န့ၣ်လီၤ. ဃုၥ်ဒီးလံၥ်စီဆှံ, ထိၣ်ဒံးဘိဒီးလံၥ်ဖိ တဘ့ၣ်အံၤ, အဝဲစးထီၣ်ဖးလံၥ်စီဆှံလၢ ၁မိၤၡွဒီး တဖးဝဲခခ့ျခခ့ျဘၣ် ခီဖျိအဘၣ် ယိၣ်ဝဲလၢတနၢ်ပၢၢ်ဝဲဘၣ်အဃိန့ၣ်လီၤ. ခီဖျိအတၢ်ထိၣ်သတြီၤလံၥ်စီဆှံ တတီၤဘၣ်တတီၤဒီး အဝဲတူၢ်လိၥ်လၢလံၥ်စီဆှံအနီၢ်ကစၢ်ဒၣ်ဝဲကပၥ်ဖျါထီၣ် တၢ်အခီပညီန့ၣ်လီၤ.

`ဖး ယၡါယၤ ၂၈း၉, ၁၀း ကတိၤဒိ ၈း၈, ၉; ယိၤဟၣ် ၁၆း၁၃; ဒီး ၂ပ့းတရူး ၁း၁၉-၂၁ တက့ၢ်. တၢ်သိၣ်လိသီလိလၢတၢ်နၢ်ပၢၢ်လံၥ်စီဆှံ အခီပညီလၢနထံၣ်န့ၢ်အီၤဖဲလံၥ်စီဆှံအဆၢသ့ၣ်တဖၣ်အပူၤအံၤန့ၣ် မ့ၢ်မနုၤ လဲၣ်.`

ဒ် William Miller ထိၣ်သတြီၤလံၥ်စီဆှံအဆၢသ့ၣ်တဖၣ်အသိး, တၢ်ခူသူၣ်တဖၣ်လၢလံၥ်စီဆှံအပူၤအံၤ အိးထီၣ်အသးလၢအမဲၥ်ညါန့ၣ်လီၤ. အဝဲဃုထံၣ်သ့ၣ်ညါတၢ်ဒ်သိးၦၤတဂၤလၢအဃုတၢ်လုၢ်ဒိၣ်ၦ့ၤဒိၣ်လၢ အအိၣ် ခူသူၣ်ဒီး ဘၣ်တၢ်ဟ့ၣ်လီၤအီၤအဘျုးအဖှိၣ်န့ၣ်လီၤ. သးစီဆှံအိးထီၣ် ကစၢ်ယွၤအကလုၢ်ကထါလၢ ကနၢ်ပၢၢ်ဝဲအဂီၢ်န့ၣ်လီၤ. အဝဲလူၤဃုသ့ၣ်ညါ ၀ံအကလုၢ်ကထါဒ်သိးဒီးအတၢ်သူၣ်ဆူၣ်သးဆူၣ်လၢတၢ်ဖးလံၥ်စီဆှံအံၤန့ၣ် လီၤ.

`ဖး ဒၤနံးယ့လး ၁း၁၇; ဒၤနံးယ့လး ၂း၄၅; ၁ပ့းတရူး ၁း၁၀, ၁၁; ဒီး လီၣ်ဖျါ ၁း၁-၃ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိၦၤ ဘၣ်ဃးဒီးတၢ်နၢ်ပၢၢ်၀ံအကလုၢ်ကထါလၢလံၥ်စီဆှံပူၤအံၤန့ၣ် မ့ၢ်မနုၤလဲၣ်.`

တၢ်အဒိၣ်သ့ၣ်တဖၣ်လၢလံၥ်၀ံအကလုၢ်ကထါအပူၤန့ၣ် တဘၣ် တၢ်ကးတံၥ်ဃၥ်အီၤလၢအမ့ၢ်တၢ်ခူသူၣ်တမံၤဘၣ်. တၢ်အဲၣ်ကစၢ်န့ၣ် ဟ့ၣ်လီၤၦၤ၀ံအကလုၢ်ကထါအတၢ်ကတိၤ ဒ်သိးကဟ့ၣ်ၦၤတၢ်ကတဲၥ်ကတီၤ သးလၢတၢ်ကမၤအသးတယံၥ်လၢၤဘၣ် ဖဲဟီၣ်ခိၣ်ချၢအံၤန့ၣ်လီၤ. William Miller နၢ်ပၢၢ်ဝဲထံထံဆးဆးလၢ၀ံအကလုၢ်ကထါန့ၣ် မ့ၢ်အကစၢ်ဒၣ်ဝဲ ပၥ်ဖျါထီၣ်တၢ်အခီပညီလီၤ. ၀ံကလုၢ်ကထါအဒိအတဲၥ်တဖၣ်န့ၣ် လံၥ်စီဆှံ ပၥ်ဖျါထီၣ်ဝဲဒၣ်ဖျါဖျါန့ၣ်လီၤ. တၢ်ဒူတၢ်ဃိၤတဖၣ် ဘၣ်တၢ်ဒိလီၤအီၤလၢ စီၤပၤမ့တမ့ၢ်ဘီမုၢ်သ့ၣ်တဖၣ်န့ၣ်လီၤ (ဒၤနံးယ့လး ၇း၁၇, ၂၃). ကလံၤန့ၣ် ဘၣ်တၢ်ဒိလီၤအီၤလၢ တၢ်မၤဟးဂီၤတၢ်လီၤ (ယံး၇မံယၤ ၄၉း၃၆). ထံဘၣ်တၢ်ဒိလီၤအီၤလၢၦၤကလုၥ် မ့တမ့ၢ် ၦၤဂီၢ်မုၢ်တဖၣ်လီၤ (လီၤဖျါ ၁၇း၁၅). ပိၥ်မုၣ် ဘၣ်တၢ်ဒိလီၤအီၤလၢအမ့ၢ်တၢ်အိၣ်ဖှိၣ်လီၤ (ယံး၇မံယၤ ၆း၂; အ့းဖ့းစူး ၅း၂၂-၃၂). ၀ံအကလုၢ်ကထါဘၣ်ဃးတၢ်ဆၢကတီၢ်ဖဲ ဒၤနံးယ့လးဒီးလီၣ်ဖျါအပူၤအံၤ တၢ်ဟ့ၣ်လီၤစ့ၢ်ကီးလၢတၢ်ကတိၤကျိၥ်အဒိ သ့ၣ်တဖၣ်, ၀ံကလုၢ်ကထါတသီ ဘၣ်တၢ်ဒိလီၤအီၤလၢတနံၣ်န့ၣ်လီၤ (၄မိၤၡွ ၁၄း၃၄; ယဃ့းစက့လး ၄း၆). ဖဲ William Miller သူလံၥ်စီဆှံအတၢ်ထိၣ် တၢ်ဒွးဒ်အံၤအသိးဒီး, အဝဲဖုးဘၣ်မးအသးလၢ အတၢ်ထံၣ်န့ၢ်ဘၣ်ဃးဒီး ကစၢ်ခ၇ံၥ်အတၢ်ဟဲက့ၤလီၤခံဘျီတဘျီအဂ့ၢ်န့ၣ်လီၤ.

`ဘၣ်မနုၤလၢတၢ်နၢ်ပၢၢ်၀ံကလုၢ်ကထါအတၢ်ဟ့ၣ်ဒိဟ့ၣ်တဲၥ်သ့ၣ် တဖၣ်န့ၣ် အ၇့ဒိၣ်မးလၢပတၢ်စူၢ်တၢ်နၥ်အပူၤလဲၣ်.`