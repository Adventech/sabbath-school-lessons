---
title:  ၀ံအကလုၢ်ကထါအဆၢကတီၢ်လၢအထီကတၢၢ်
date:   16/05/2024
---

`ဖး ဧ့စြၤ ၇း၇-၁၃. တၢ်ဟ့ၣ်လိၤတၢ်ကလုၢ်လၢအဟ့ၣ်လီၤ ၦၤအံၣ်စ၇့လးဖိလၢအဘၣ်တၢ်ဖီၣ်န့ၢ်အီၤတဖၣ် လၢပၤ၇ၣ်အကီၢ်ပူၤအံၤ ဒ်သိးကက့ၤတ့ထီၣ်က့ၤအတၢ်လုၢ်ဟံၣ်အဂီၢ်န့ၣ် မ့ၢ်အဆၢကတီၢ်ဖဲလဲၣ်.`

ပၤ၇ၣ်အစီၤပၤ, စီၤအၢ်တၤၡါၡတၤဟ့ၣ်လိၤတၢ်ကလုၢ်ဖဲ ၄၅၇ B.C. န့ၣ်လၤ. တၢ်ကလုၢ်အံၤ လၢတၢ်ကလုၢ်သၢထံၣ်အကျါ မ့ၢ်အလီၢ်ခံကတၢၢ် လၢအဟ့ၣ်ၦၤယူဒၤဖိသ့ၣ်တဖၣ်အခွဲး ဒ်သိးကက့ၤတ့ထီၣ်က့ၤ၀့ၢ်ယရူၤၡလ့ၣ် ဒီးမၤဂ့ၤထီၣ်က့ၤတၢ်လုၢ်ဟံၣ်အတၢ်ဘူၣ်ထီၣ်ဘါထီၣ်အတၢ်၇ဲၣ်တၢ်ကျဲၤန့ၣ် လီၤ. တၢ်ကလုၢ်သၢဘျီတဘျီအံၤ မ့ၢ်တၢ်ကလုၢ်လၢအလၢအၦဲၤကတၢၢ် ဒုးအိၣ်ထီၣ် ၂၃၀၀ သီ၀ံအကလုၢ်ကထါအတၢ်စံးပၥ်အံၤစးထီၣ်အသးန့ၣ် လီၤ.

`ဖး ဒၤနံးယ့လး ၉း၂၅, ၂၆ တက့ၢ်. ၀ံကလုၢ်ကထါအဆၢကတီၢ် ဒီတကတီၢ်အံၤန့ၣ် မ့ၢ်အစးထီၣ်အသးဖဲလဲၣ်. တၢ်မၤအသးအဒိၣ်အမုၣ်သ့ၣ် တဖၣ်လၢလံၥ်စီဆှံစံးဆိပၥ်ဝဲန့ၣ် မ့ၢ်မနုၤလဲၣ်.`

လၢ၀ံအကလုၢ်ကထါတၢ်စံးပၥ်အံၤအပူၤန့ၣ်, စီၤဒၤနံးယ့လးကတိၤ ပၥ်စၢၤဝဲလၢ "စးထီၣ်လၢတၢ်ကလုၢ်လဲၤထီၣ်လၢကမၤဂ့ၤထီၣ်က့ၤဒီး တ့ထီၣ် က့ၤ၀့ၢ်ယရူၤၡလ့ၣ်" တုၤလၢ မ့းၡံအၤအကတီၢ်န့ၣ် မ့ၢ်ဝဲ ၆၉ နွံလၢ၀ံအတၢ် ကတိၤ မ့တမ့ၢ် ၄၈၃ သီလၢ၀ံအတၢ်ကတိၤ မ့တမ့ၢ် ၄၈၃ နံၣ်လၢအမ့ၢ် တၢ်အနီၢ်ကီၢ်န့ၣ်လီၤ. စးထီၣ်လၢတၢ်ကလုၢ်အံၤဟးထီၣ်ဖဲ ၄၅၇ B.C. န့ၣ်, ၄၈၃ န့ၣ်အံၤတုၤလီၤဝဲဖဲ A.D. ၂၇ န့ၣ်လီၤ. တၢ်ကတိၤ, "မ့းၡံအၤ" အံၤ အခီပညီမ့ၢ်ဝဲ "ၦၤဒိးဖှူအသးတဂၤ" န့ၣ်လီၤ. ဖဲ A.D. ၂၇ န့ၣ်, ကစၢ်ခ၇ံၥ် ဒိးဘျၢအသးဒီးဒိးန့ၢ်ဘၣ်တၢ်ဒိးဖှူအီၤလၢသးစီဆှံန့ၣ်လီၤ. (မၤတၢ် ၁၀း၃၈). တုၤမ့ၢ်အဒိးဘျၢအသးလၢထံ၀ံၤဒီး, အဝဲလံၤဆူကၤလံၤလါ, "စံၣ်တဲၤတဲလီၤ ယွၤအဘီအမုၢ်အတၢ်သးခုကစီၣ်, စံးဝဲဒၣ်, အဆၢကတီၢ်လၢထီၣ်ၦဲၤထီၣ်လံယ" (မၢ်ကူး ၁း၁၄, ၁၅).

ဖဲတၢ်ယီၤထီၣ်သီအဆၢကတီၢ်, A.D. ၃၁, ဖဲ၀ံကလုၢ်ကထါ နွံအလီၢ်ခံကတၢၢ်အခၢၣ်သး, ခ၇ံၥ်ဒိးဘျၢအသး ၃ နံၣ်ဘျဲၣ်၀ံအလီၢ်ခံ, အဝဲ ဘၣ်တၢ်ပျၤထီၣ်အီီၤလၢထူၣ်စုညါအလိၤန့ၣ်လီၤ. တၢ်လုၢ်ထီၣ်ပၥ်ထီၣ်လၢ အဒုးနဲၣ်ဆူယွၤအသိဖိအံၤန့ၣ် ကတၢၢ်ကွံၥ်ဝဲလၢကစၢ်ခ၇ံၥ်အတၢ်လုၢ်ထီၣ် အသးလၢ က၇ၤနံၤအဒီခိၣ်အံၤန့ၣ်လီၤ. တၢ်အဒိအတဲၥ်သ့ၣ်တဖၣ်အံၤ လၢခံက့ၤန့ၣ်မၤကတၢၢ်ကွံၥ်တၢ်လုၢ်ထီၣ်ပၥ်ထီၣ်အတၢ်အလုၢ်အလၢ်ခဲလၢၥ် န့ၣ်လီၤ.

`ဖး ဒၤနံးယ့လး ၉း၂၇ တက့ၢ်. အနွံ နွံဆံ၀ံအကလုၢ်ကထါအံၤ ကတၢၢ်ကွံၥ်ဝဲဒၣ်ဒ်လဲၣ်.`

အနွံ နွံဆံ, မ့တမ့ၢ် ၄၉၀ နံၣ်လၢအဘၣ်တၢ်ဟ့ၣ်လီၤအီၤဆူၦၤယူဒၤဖိ အဂီၢ်အံၤ ကတၢၢ်ဝဲဖဲ A.D. ၃၄, ဖဲၦၤယူဒၤဖိခိၣ်နၢ်ဒီးၦၤသးၦၢ်အတၢ် အိၣ်ဖှိၣ်တဖၣ်ဂ့ၢ်လိၥ်တၢ်သးခုအကစီၣ်အံၤန့ၣ်လီၤ. (မၤတၢ် ၆း၈-၇း၆၀).

ထုးကွံၥ် ၄၉၀ နံၣ်လၢ ၂၃၀၀ နံၣ် ၀ံအကလုၢ်ကထါအပူၤအံၤ ဒီးကအိၣ်က့ၤဝဲ ၁၈၁၀ နံၣ်လၢ ၀ံအကလုၢ်ကထါအံၤကလၢထီၣ်ၦဲၤထီၣ်ဝဲ အဂီၢ်န့ၣ်လီၤ. အအံၤပဒိးန့ၢ်ဘၣ်ဝဲ ၁၈၄၄ န့ၣ်လီၤ. William Miller ဒီး ၦၤမုၢ်နွံနံၤဖိလၢအဆိသ့ၣ်တဖၣ်န့ၣ် နၥ်ဝဲလၢ တၢ်လီၢ်စီဆှံဖဲ ဒၤနံးယ့လး ၈း၁၄ အံၤန့ၣ် မ့ၢ်ဟီၣ်ခိၣ်အံၤ, ဒီးအဝဲသ့ၣ်ထံၣ်ဝဲလၢကစၢ်ခ၇ံၥ်ကဟဲက့ၤဒီးမၤကဆှီ က့ၤဟီၣ်ခိၣ်အံၤလၢမ့ၣ်အူဖဲ ၁၈၄၄ နံၣ်န့ၣ်လီၤ. (ကွၢ် တၢ်အဒိအတဲၥ်လၢ မုၢ်ဃုနံၤတက့ၢ်).