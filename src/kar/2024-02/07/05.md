---
title:  မုၢ်ဟါမုၢ်ဂီၤ (သီ) ၂၃၀၀ ဖဲ ဒၤနံးယ့လး ၈း၁၄ အပူၤ
date:   15/05/2024
---

William Miller ကွၢ်ထံကွၢ်ဆးဝဲ, သ့ၣ်ညါဝဲလၢ တၢ်မၤအသး သ့ၣ်တဖၣ်လၢ၀ံကလုၢ်ကထါစံးပၥ်ဝဲန့ၣ် လၢထီၣ်ၦဲၤထီၣ်လီၤတံၢ်လီၤဆဲးန့ၣ် လီၤ. အနံၣ် ၄၀၀ လၢစီၤအၤဘြၤဟၣ်အစၢၤအသွဲၣ်အတၢ်လဲၤခီဖျိ, ၦၤအံၣ်စ၇့လးဖိအတၢ်လဲၤလၢၦၢ်မုၢ်ကနၢအပူၤအနံၣ် ၄၀, ၦၤအံၣ်စ၇့လးဖိ ဘၣ်တၢ်က့ၤစိၥ်အီၤဆူတခီထံတခီကီၢ်အနံၣ် ၇၀ ဒီး ၀ံဒၤနံးယ့လးအတၢ် စံးပၥ်အနွံ ၇၀ လၢတၢ်ဟ့ၣ်လီၤဆူၦၤအံၣ်စ၇့လးဖိသ့ၣ်တဖၣ်အဂီၢ်န့ၣ်လီၤ. (၁မိၤၡွ ၁၅း၁၃; ၃မိၤၡွ ၁၃း၃၄; ၀ံယံး၇မံယၤ ၂၅း၁၁; ဒီး ဒၤနံးယ့လး ၉း၂၄).

`ဖး မၢ်ကူး ၁း၁၅; ကလၤတံ ၄း၄; ဒီး ၇ိမ့ၤ ၅း၆ တက့ၢ်. လံၥ်စီဆှံ အဆၢသ့ၣ်တဖၣ်အံၤ စံးကတိၤဘၣ်ဃးကစၢ်ယွၤအတၢ်ဆၢကတီၢ်လၢ အတၢ်ဟဲက့ၤလီၤတၢတဘျီအဂီၢ်အံၤန့ၣ်ဒ်လဲၣ်.`

ဒ် Miller မၤလိ၀ံကလုၢ်ကထါအတၢ်ထံၣ်လၢညါတဖၣ်ဒီး ထိၣ်သတြီၤလံၥ်စီဆှံတတီၤဘၣ်တတီၤဒီး, အဝဲဆၢတဲၥ်ဝဲလၢ ကစၢ်ယွၤ မ့ၢ်အိၣ်ဒီးအတၢ်ဆၢကတီၢ်လၢလံၥ်စီဆှံဒီတဘ့ၣ်ညါအပူၤအံၤဒီး, အဝဲကအိၣ် ဒီးအတၢ်ဆၢကတီၢ်ဘၣ်ဃးဒီးကစၢ်ခ၇ံၥ်အတၢ်ဟဲက့ၤလီၤခံဘျီတဘျီအဂီၢ် န့ၣ်လီၤ.

`ဖး ဒၤနံးယ့လး ၈း၁၄. တၢ်မၤအသးမနုၤတမံးအိၣ်ထီၣ်အသးဖဲ အသီ ၂၃၀၀ အကတၢၢ်အံၤန့ၣ်လဲၣ်.`

William Miller တူၢ်လိၥ်တၢ်ထံၣ်လၢၦၤအါဂၤတူၢ်လိၥ်ဝဲလၢအမ့ၢ် "တၢ်မၤကဆှီဒဲစီဆှံ" အံၤ မ့ၢ်တၢ်သ့စီကွံၥ်ဟီၣ်ခိၣ်လၢမ့ၣ်အူန့ၣ်လီၤ. အဝဲ ဖးကစၢ်ယွၤကလုၢ်ကထါလၢတၢ်သူၣ်အိၣ်သးအိၣ်အပူၤ ဒ်သိးကနၢ်ပၢၢ် တၢ်မၤအသးလၢအ၇့ဒိၣ်မးတမံၤအံၤန့ၣ်လီၤ. အဝဲထံၣ်ဘၣ်တၢ်စဲဘူးလိၥ် အသးဖဲ ဒၤနံးယ့လးအဆၢဒိၣ် ၈ ဒီး ၉ အဘၢၣ်စၢၤန့ၣ်လီၤ. ဖဲဒၤနံးယ့လး ၈ အပူၤန့ၣ်, မူခိၣ်ၢလူးအံၤ တၢ်စံးဘၣ်အီၤလၢ, "ဒုးနၢ်ပၢၢ်ၦၤတဂၤအံၤလၢ တၢ်ထံၣ်တၢ်လၢညါခီအဂ့ၢ်" န့ၣ်လီၤ. (ဒၤနံးယ့လး ၈း၁၆). တုၤလၢ အဆၢအကတၢၢ်ဒီး, တၢ်အိၣ်လီၤတဲၥ်က့ၤထဲတတီၤဖိဧိၤ ဖဲ ဒၤနံးယ့လး ၈အပူၤအံၤ လၢအတဘၣ်တၢ်ကတိၤဖျါထီၣ်အခီပညီဘၣ်, (ဒၤနံးယ့လး ၈း၂၇) လၢအမ့ၢ်ဝဲ, အသီ ၂၃၀၀ န့ၣ်လီၤ. လၢခံန့ၣ်, မူခိၣ်ကလူးဟဲက့ၤကဒါဆူ စီၤဒၤနံးယ့လးအအိၣ်ဒီးစံးဘၣ်အီၤ, "ယဟဲထီၣ်ဒ်သိးယကသိၣ်လိနၤလၢ တၢ်ကူၣ်တၢ်ဆးလီၤ" (ဒၤနံးယ့လး ၉း၂၂, ၂၃, ၂၅-၂၇). တၢ်အံၤ မ့ၢ်တၢ်မၤစၢၤလၢကနၢ်ပၢၢ်ဘၣ်ဃးအသီ ၂၃၀၀ အံၤန့ၣ်လီၤ.

ပသ့ၣ်ညါတၢ်ဂ့ၢ်အံၤန့ၣ်လီၤ, အဂ့ၢ်ဒ်လဲၣ်တုၤမ့ၢ်အမၤလိၥ် စီၤဒၤနံးယ့လးလၢ "ကတိၢ်န့ၢ်တၢ်အကလုၢ်ဒီးနၢ်ပၢၢ်တၢ်ထံၣ်လၢညါခီ" ၀ံၤဒီး, ကလူးအတၢ်ကတိၤအဆိကတၢၢ်တဖျၢၣ်န့ၣ်မ့ၢ်ဝဲ, "တၢ်နွံအဘျီနွံဆံ ပၥ်အသးလၢနၦၤဂီၢ်မုၢ်ဒီးန၀့ၢ်စီဆှံအဂီၢ်" န့ၣ်လီၤ. (ဒၤနံးယ့လး ၉း၂၂). လံၥ်မဲၥ်ဖျၢၣ်လၢအဘၣ်တၢ်ကွဲးခီကျိၥ်အီၤလၢအမ့ၢ်, "ပၥ်လီၤဃၥ်" အခီပညီအံၤ မ့ၢ်ဝဲ, "ဒီၣ်တဲၥ်ကွံၥ်" န့ၣ်လီၤ. တၢ်နွံအဘျီနွံဆံ, ၄၉၀ နံၣ်အံၤ ကဘၣ် တၢ်ဒီၣ်တဲၥ်ကွံၥ်အီၤလီၤ. ဘၣ်ဆၣ်ဒီးလၢတၢ်မနုၤအဂီၢ်လဲၣ်. တၢ်ထံၣ် လၢညါဘၣ်ဃး ၂၃၀၀ သီအံၤ ဘၣ်ထွဲဃုၥ်ဒီးဒၤနံးယ့လးအဆၢဒိၣ် ၈ လၢဒၤနံးယ့လးတနၢ်ပၢၢ်ဝဲဘၣ်ဒီး အဝဲအံၤမူခိၣ်ကလူးဟဲဒီးစံးဘၣ်တဲဘၣ် က့ၤအီၤန့ၣ်လီၤ.

ဒီးဖဲအနွံ နွံဆံစးထီၣ်သးအကတီၢ်န့ၣ်, "တၢ်မၤလိၥ်လဲၤထီၣ်ဒ်သိး ၦၤကမၤသီထီၣ်က့ၤယရူၤၡလ့ၣ်" န့ၣ်လီၤ. (ဒၤနံးယ့လး ၉း၂၅). Miller သ့ၣ်ညါလၢ အဝဲမ့ၢ်နၢ်ပၢၢ်မုၢ်နံၤအဝဲအံၤဒီး, အဝဲကသ့ၣ်ညါအနွံ နွံဆံ စးထီၣ်သးဒီးအသီ ၂၃၀၀ စးထီၣ်အသးအကတီၢ်န့ၣ်လီၤ.