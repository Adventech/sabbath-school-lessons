### တၢ်ဂ့ၢ်လိၥ်ဘှီလိၥ်အဒိၣ်အမုၢ် တၢ်ကကတိၤဆှၢနုၥ်

တၢ်မ့ၢ်သံကွၢ်နၤ, "တၢ်ဂ့ၢ်မိၢ်ၦၢ်လၢလံၥ်စီဆှံခဲလၢၥ်အံၤအပူၤန့ၣ် မ့ၢ်မနုၤလဲၣ်. မ့ၢ်နကစံးဆၢနဲဒ်လဲၣ်. မ့ၢ်ကစၢ်ခ၇ံၥ်ဧါ. မ့ၢ်တၢ်အုၣ်က့ၤ ခီၣ်က့ၤအတၢ်တိၥ်ပၥ်ဧါ. မ့ၢ်ထူၣ်စုညါဧါ, မ့ၢ်လီၤတၢ်သၢမံၤလၢၥ်အံၤ ပၥ်ဃုၥ်ဝဲဒၣ်န့ၣ်လီၤ. ဘၣ်ဆၣ်ဒီးတၢ်အ၇့ဒိၣ်သၢမံၤအံၤ ပၥ်ဖျါထီၣ်တၢ်ဂ့ၢ် မိၢ်ၦၢ်လၢအအါန့ၢ်ဒ်အအံၤန့ၣ်မ့ၢ်ဝဲ, "တၢ်ဂ့ၢ်လိၥ်ဘှီလိၥ်အဒိၣ်အမုၢ်, မ့တမ့ၢ်, တၢ်ဒုးတၢ်ယၥ်အဒိၣ်အမုၢ်" န့ၣ်လီၤ. တၢ်ဂ့ၢ်မိၢ်ၦၢ်အဝဲအံၤ အိၣ်လၢလံၥ်စီဆှံ အပူၤသကုၤဆးဒး, စးထီၣ်လၢ ၁မိၤၡွ တုၤလီၤလၢလံၥ်လီၣ်ဖျါအပူၤန့ၣ်လီၤ.

တၢ်ဂ့ၢ်လိၥ်ဘှီလိၥ်သးအဒိၣ်အမုၢ်အံၤ စးထီၣ်အသးလၢမူခိၣ်ဘီမုၢ် ဖဲမုၣ်ကီၤလံၢ်ပူထီၣ်ကစၢ်ယွၤအကတီၢ်န့ၣ်လီၤ. လၢမူခိၣ်အတၢ်ဒုးတၢ်ယၤ အခၢၣ်သးအံၤန့ၣ်, တၢ်ဂ့ၢ်တၢ်ကျိၤဘၣ်ဃးကစၢ်ယွၤအတၢ်အဲၣ်အံၤ အိၣ်ဝဲ ဖဲန့ၣ်လီၤ. မ့ၢ်ယွၤအံၤအိၣ်ဒီးတၢ်အဲၣ်တၢ်ကွံအလၢအၦဲၤဧါ. မ့ၢ်အအိၣ်ဒီး အတၢ်သးအိၣ်အတၢ်ဘၣ်တ့သ့ၣ်တဖၣ်အံၤလီၤတံၢ်လီၤဆဲးဧါ. မ့တမ့ၢ် အဝဲ မ့ၢ်ယွၤလၢအပၢဆူၣ်တၢ်ဖဲဒၣ်အသးထဲလၢအသးအိၣ်ဝဲတမံၤဧိၤန့ၣ်ဧါ.

တခွါထၢၣ်အံၤ အတၢ်မၤလိကွၢ်ကဒါက့ၤတၢ်စံၣ်စိၤတဲစိၤလၢ ကစၢ်ယွၤအတၢ်ထံၣ်အပူၤ, ဒ်၀ံကလုၢ်ကထါပၥ်ဖျါထီၣ်အသိး, စးထီၣ်လၢ ကစၢ်ခ၇ံၥ်အဆၢကတီၢ်တုၤလီၤလၢပဆၢကတီၢ်ဒီးခါဆူညါအဂီၢ်န့ၣ်လီၤ. ကစၢ်ယွၤန့ဆၢၣ်န့ၣ် မ့ၢ်တၢ်အဲၣ်တၢ်ကွံလီၤ, လၢတၢ်န့ၣ်အဃီ, အတၢ်မၤ ခဲလၢၥ်န့ၣ် မ့ၢ်လၢတၢ်အဲၣ်တၢ်ကွံအပူၤန့ၣ်လီၤ. ဘၣ်ဆၣ်ဒီး ကစၢ်ယွၤ အတၢ်အဲၣ်န့ၣ် ဘၣ်တၢ်လီၣ်ဖျါအီၤတဆီဘၣ်တဆီ ဖဲတၢ်ဂ့ၢ်လိၥ်ဘှီလိၥ်သး အိၣ်ထီၣ်ဝဲအကတီၢ်န့ၣ်လီၤ. ပထံၣ်ဘၣ်ယွၤအတၢ်အဲၣ်အဒိၣ်အယိၥ် အါကတၢၢ်န့ၣ် ဖျါခီဖျိလၢထူၣ်စုညါအလိၤန့ၣ်လီၤ. ဖဲက၇ၤနံၤအဒီခိၣ်န့ၣ်, ကစၢ်ယွၤအတၢ်အဲၣ်လီၣ်ဖျါထီၣ်အသးလၢတၢ်ဘၣ်တ့ခဲလၢၥ်အမဲၥ်ညါ, ဖဲကစၢ်ခ၇ံၥ်လုၢ်ထီၣ်အသးသမူဒ်သိးကအုၣ်က့ၤခီၣ်က့ၤၦၤဟီၣ်ခိၣ်ဖိဒီး မုၣ်ကီၤလံၢ်ဘၣ်တၢ်မၤနၢၤအီၤလၢၥ်လၢၥ်ဆ့ဆ့န့ၣ်လီၤ.

ဘၣ်ဆၣ်ဒီးတၢ်ဒုးဆဲးလဲၤအသးဒံးန့ၣ်လီၤ. မုၣ်ကီၤလံၢ်ဂုၥ်ကျဲးစၢး မၤဟးဂီၤကစၢ်ခ၇ံၥ်လၢထူၣ်စုညါအလိၤဒီး လၢနံၣ်အကယၤအတီၢ်ပူၤတဖၣ် ပထံၣ်ဘၣ်လၢဂုၥ်ကျဲးစၢးမၤဟးဂီၤယွၤအၦၤဂီၢ်မုၢ်သ့ၣ်တဖၣ်န့ၣ်လီၤ. မုၣ်ကီၤလံၢ်မၤအၢမၤနးကစၢ်ခ၇ံၥ်အတၢ်အိၣ်ဖှိၣ်ဒီး မၤသံၦၤလၢအကကွဲၢ် ဘၣ်ဆၣ်, ကစၢ်ယွၤအိၣ်ဆိးဒီးအၦၤအဂီၢ်မုၢ်ဒီးတဟးသဒၣ်ကွံၥ်ဝဲနီတစုဘၣ်.

တခွါထၢၣ်အံၤ ကကွၢ်ကဒါက့ၤတၢ်ဂ့ၢ်လိၥ်ဘှီလိၥ်သးအဒိၣ်အမုၢ်အံၤ အတၢ်မၤအသး, စးထီၣ်လၢတၢ်ပူထီၣ်ဖဲမူခိၣ်အံၤအဂ့ၢ်န့ၣ်လီၤ. ပကကွၢ်ထံ ကွၢ်ဆးတၢ်ဂ့ၢ်မိၢ်ၦၢ်အ၇့ဒိၣ်တဖၣ်လၢ တၢ်ထီဒါလိၥ်သးလၢမုၣ်ကီၤလံၢ်ဒီး ကစၢ်ခ၇ံၥ်အဘၢၣ်စၢၤအံၤန့ၣ်လီၤ. ပကထံၣ်ဘၣ်ၦၤ (Waldenses) ၀ါဒဲစံး အတၢ်သူၣ်ဒူသးဒူအဒိၣ်အမုၢ်လၢ တၢ်မၤအၢမၤနးအပူၤဒီး ၦၤမၤဂ့ၤထီၣ်က့ၤ တၢ်ဘူၣ်တၢ်ဘါတဖၣ်အတၢ်ဆၢတဲၥ်လၢကလူၤပိၥ်ထွဲလံၥ်စီဆှံအတၢ်မ့ၢ်တၢ်တီ လၢတၢ်မၤအၢမၤနး, မၤသံမၤ၀ီ, တၢ်စၢဃၥ်, တၢ်ဒွဲၣ်အူသမူအဝဲသ့ၣ်အကျါ ဒၣ်လဲၥ်အပူၤအကတီၢ်န့ၣ်လီၤ.

လၢတၢ်စံးကတိၤၦၤသ့ၣ်တဖၣ်အဂ့ၢ်လၢအအိၣ်ဒီးနီၢ်သးအဂံၢ်ဘါ ဆူၣ်တဖၣ်အံၤအပူၤန့ၣ်, Ellen G. White ပၥ်ဖျါထီၣ်ဝဲလၢ "လံၥ်စီဆှံန့ၣ် မ့ၢ်အဝဲသ့ၣ်တၢ်စိတၢ်ကမီၤ, ဒီးခီဖျိလံၥ်စီဆှံအံၤအဝဲသ့ၣ်ဒိးန့ၢ်ဘၣ်တၢ်စူၢ် တၢ်နၥ်အဂၢၢ်ကျၢၤန့ၣ်လီၤ. တၢ်စူၢ်တၢ်နၥ်ယွၤဒီး အကလုၢ်ကထါအံၤ ဒုးမူ ဒုးဂဲၤၦၤစီဆှံသ့ၣ်တဖၣ်အံၤဒ်အဝဲသ့ၣ်ဟ့ၣ်လီၤအသးသမူလၢတၢ်ဒွဲၣ်အူသမူ အဝဲသ့ၣ်လၢမ့ၢ်အူအပူၤအံၤအသိးန့ၣ်လီၤ." The Great Controversy, p. 249.

တၢ်ဘူၣ်တၢ်ဘါအတၢ်မၤဂ့ၤထီၣ်က့ၤတၢ်အံၤ စိၥ်တၢ်မ့ၢ်တၢ်တီ အမ့ၣ်အူဆှိလၢအကဲၤကပီၤဒိၣ်ဒိၣ်ကလဲၥ်န့ၣ်လီၤ. ၦၤဘှီဂ့ၤထီၣ်က့ၤတၢ်ဘူၣ် တၢ်ဘါတဖၣ်အံၤ ပၥ်ကစၢ်ယွၤအကလုၢ်ကထါအမ့ၢ်အဝဲသ့ၣ်တၢ်အုၣ်က့ၤ ခီၣ်က့ၤအလီၤတံၢ်လီၤဆဲးခီဖျိကစၢ်ယွၤအဘျုးအဖှိၣ်အဃိ, ဒုးအိၣ်ထီၣ်တၢ်ဟူး တၢ်ဂဲၤလၢ William Miller ဒီးၦၤအါအါကလဲၥ်လၢဟီၣ်ခိၣ်ချၢအံၤအတၢ် ၇ၤလီၤကစၢ်ခ၇ံၥ်အတၢ်ဟဲက့ၤအဂ့ၢ်အကျိၤန့ၣ်လီၤ.

ကစၢ်ယွၤဒုးအိၣ်ထီၣ်ၦၤမုၢ်နွံနံၤဖိအတၢ်အိၣ်ဖှိၣ်လၢအအိၣ်သူၣ် လီၤအသးလၢၦၤဘှီဂ့ၤထီၣ်တၢ်ဘူၣ်တၢ်ဘါတဖၣ်အံၤ အတၢ်နၥ်လၢကဒုးအိၣ် ထီၣ်က့ၤလံၥ်စီဆှံအတၢ်မ့ၢ်တၢ်တီလၢအလီၤမၢ်တ့ၢ်ဝဲလၢအနံၣ်ကယၤတဖၣ် အပူၤန့ၣ်လီၤ. တၢ်ဖံးတၢ်မၤအဂ့ၢ်မိၢ်ၦၢ်န့ၣ် မ့ၢ်ဝဲတၢ်၇ၤလီၤမူခိၣ်ကလူး သၢဂၤအတၢ်ကစီၣ်ဖဲ လီၣ်ဖျါ ၁၄း၆-၁၂ အံၤအပူၤ လၢအမ့ၢ်ကစၢ်ယွၤ အတၢ်ဟ့ၣ်ပလီၢ်လၢအလီၢ်ခံကတၢၢ်လၢတယံၥ်ဘၣ်အတီၢ်ပူၤကဟဲဝဲဒၣ်အံၤ အဂ့ၢ်လီၤ.

တၢ်၇ၤလီၤမူခိၣ်ကလူးအတၢ်ကစီၣ်အံၤ ဒုးအိၣ်ထီၣ်မုၣ်ကီၤလံၢ် အတၢ်သူၣ်ဒိၣ်သးဖျိးတၢ်, ဒ်အမ့ၢ်ပယိၤလၢအဘၣ်တၢ်ပၥ်ဖျါအီၤလၢစီၤယိၤဟၣ် အသိးအံၤန့ၣ်လီၤ. 'ဒီးပယိၤအသးဒိၣ်ထီၣ်ပိၥ်မုၣ်, ဒီးလဲၤဒုးတၢ်ဒီးအချံ အသၣ်လၢအအိၣ်လီၤတဲၥ်, လၢအတိၢ်န့ၢ်ယွၤအတၢ်မၤလိၥ်, ဒီးအိၣ်ဒီး တၢ်အုၣ်အသးဘၣ်ဃးဒီးယ့ၣ်ရှူးတဖၣ်န့ၣ်လီၤ. ဒီးဆၢထၢၣ်လၢမဲးခိၣ်လၢ ပီၣ်လဲၣ်နံၤလီၤ.' လီၣ်ဖျါ ၁၂း၁၄. ပကမၤလိဘၣ်စ့ၢ်ကီးဒီးတၢ်ဂ့ၢ်လိၥ် ဘှီလိၥ်သးအဒိၣ်အမုၢ်အတၢ်မၤအသးတဖၣ်, ပၥ်ဃုၥ်ဒီးကစၢ်ယွၤအတၢ်အဲၣ် အတၢ်မၤနၢၤမုၣ်ကီၤလံၢ်အတၢ်ပၢတၢ်ြပးဒီးလ၇ၥ်အတၢ်စိတၢ်ကမီၤဒီးဒုးအိၣ် ထီၣ်မူခိၣ်ဒီးဟီၣ်ခိၣ်အသီအံၤအဂ့ၢ်န့ၣ်လီၤ.

တခွါထၢၣ်တၢ်မၤလိအတၢ်ဂ့ၢ်မိၢ်ၦၢ်အံၤ မ့ၢ်လံၥ်စီဆှံဘၣ်ဆၣ်, ပကသူလံၥ်လၢအမ့ၢ် The Great Controversy လၢ Ellen G. White ကွဲးအီၤအံၤ လၢအမ့ၢ်ပတၢ်မၤလိသကိးတၢ်ဂ့ၢ်တၢ်ကျိၤတဖၣ်အံၤအဂီၢ်န့ၣ်လီၤ. ခွါထၢၣ်အတၢ်မၤလိကိးနွံဒဲးအံၤ အိၣ်သူၣ်လီၤအသးလၢ လံၥ်အံၤအတၢ်ဒုးနဲၣ် ကျဲလၢကမၤလိအါထီၣ်တၢ်ဒီး နီၤလီၤသကိးတၢ်လၢပသ့ၣ်ညါအီၤတဖၣ်လၢ အမ့ၢ် "ကသ့ၣ်ညါကစၢ်ခ၇ံၥ်အတၢ်အဲၣ်" အ့းဖ့းစူး ၃း၁၉ အဂ့ၢ်အံၤန့ၣ်လီၤ.