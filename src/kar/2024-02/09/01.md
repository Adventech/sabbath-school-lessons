---
title:  ကစၢ်ယွၤအတၢ်ပၢတၢ်ြပးအခီၣ်ထံးခီၣ်ဘိ
date:   25/05/2024
---

### တၢ်မၤလိတနွံအံၤအဂီၢ်ဖး
လီၣ်ဖျါ ၁၄း၆-၁၂; စံၣ်တဲၤတဲလီၤတၢ် ၁၂း၁၃, ၁၄; ကတိၤဒိ ၂၈း၉; ဒၤနံးယ့လး ၇း၂၅.

> <p>တၢ်ကလုၢ်ထူ</p>
> "ဒီးပယိၤအသးဒိၣ်ထီၣ်ပိၥ်မုၣ်, ဒီးလဲၤဒုးတၢ်ဒီးအချံအသၣ်, လၢအအိၣ်လီၤတဲၥ်လၢအတိၢ်န့ၢ်ယွၤအတၢ်မၤလိၥ်, ဒီးအိၣ်ဒီးတၢ်အုၣ်အသး ဘၣ်ဃးဒီးယ့ၣ်ရှူးတဖၣ်န့ၣ်လီၤ. ဒီးဆၢထၢၣ်လၢမဲးခိၣ်လၢပီၣ်လဲၣ်နံၤလီၤ" (လီၣ်ဖျါ ၁၂း၁၇).

ခီဖျိတၢ်ဖးလံၥ်စီဆှံလၢတၢ်လၢၥ်ဂံၢ်လၢၥ်ဘါအပူၤအဃိ, ၦၤမုၢ်နွံနံၤဖိ သ့ၣ်တဖၣ် နၢ်ပၢၢ်တၢ်သိၣ်တၢ်သီအ၇့ဒိၣ်ဖဲတၢ်လီၢ်အစီဆှံကတၢၢ်အပူၤ လၢမူခိၣ်အဘီအမုၢ်ပူၤန့ၣ်လီၤ. ကွၢ်ထံကစၢ်ယွၤအတၢ်သိၣ်တၢ်သီအကံၢ် အလဲအံၤဒီး, အဝဲသ့ၣ်ထံၣ်န့ၢ်မုၢ်အိၣ်ဘှံးနံၤအဒိၣ်အယိၥ်လၢအမ့ၢ်တၢ်မၤလိၥ် လွံၢ်ထံၣ်တထံၣ်န့ၣ်လီၤ. အနီၢ်နီၢ်န့ၣ်, တၢ်မၤလိၥ်အံၤ ပၥ်ဖျါထီၣ်ကစၢ်ယွၤလၢ အမ့ၢ်တၢ်ဘၣ်တ့အကစၢ်တဂၤအါန့ၢ်ဒံးတၢ်မၤလိၥ်အဂၤတဖၣ် လၢအမ့ၢ် တၢ်ဘူၣ်တၢ်ဘါအမ့ၢ်အတီအခီၣ်ထံးခီၣ်ဘိ- တၢ်ဂ့ၢ်မိၢ်ၦၢ်လၢအဘၣ်ထွဲဒီး ဟီၣ်ခိၣ်အတၢ်စံၣ်စိၤတဲစိၤလၢမုၢ်နံၤခံကတၢၢ်အကတီၢ်န့ၣ်လီၤ (ကွၢ် လီၣ်ဖျါ ၁၄း၆-၁၂).

မုၣ်ကီၤလံၢ်အတၢ်ပညိၣ်လၢအခီၣ်ထံးခီၣ်ဘိလံၤလံၤန့ၣ် မ့ၢ်တၢ်မၤ ဟးဂီၤတၢ်ဘူၣ်ထီၣ်ဘါထီၣ်ယွၤ ခီဖျိတၢ်မၤစှၤလီၤယွၤအတၢ်သိၣ်တၢ်သီ အလၤကပီၤန့ၣ်လီၤ. အဝဲသ့ၣ်ညါလၢထဲတၢ်မၤကမၣ်တၢ်မၤလိၥ် "ထဲတထံၣ် ဧိၤ" အံၤ အခီပညီမ့ၢ်ဝဲ "တၢ်မၤကမၣ်တၢ်မၤလိၥ်အဂၤတဖၣ်ခဲလၢၥ်လီၤ" (ယၤကိၥ် ၂း၁၀) လၢတၢ်အံၤအဃိ, အဝဲဟ့ၣ်ဂံၢ်ဟ့ၣ်ဘါၦၤဂီၢ်မုၢ်သ့ၣ်တဖၣ် လၢကမၤကမၣ်ကစၢ်ယွၤအတၢ်သိၣ်တၢ်သီန့ၣ်လီၤ. မုၣ်ကီၤလံၢ်သးဟ့ မုၢ်အိၣ်ဘှံးအနံၤလီၤ, အဂ့ၢ်ဒ်လဲၣ်မ့ၢ်လၢအဒုးသ့ၣ်နီၣ်ထီၣ်က့ၤၦၤဂီၢ်မုၢ်သ့ၣ် တဖၣ်လၢတၢ်ဘၣ်တ့အကစၢ်ဒီး ဒ်သိးတၢ်ကဘၣ်ဘူၣ်ထီၣ်ဘါထီၣ်အီၤဒ်လဲၣ် ဒ်လဲၣ်အဂ့ၢ်န့ၣ်လီၤ. ဘၣ်ဆၣ်ဒီး ဘၣ်တၢ်ကွဲးနီၣ်ကွဲးဃါစ့ၢ်ကီးအီၤလၢ ကစၢ်ယွၤအတၢ်သိၣ်တၢ်သီအပူၤလၢဒဲအတၢ်လီၢ်စီဆှံကတၢၢ်အပူၤန့ၣ်လီၤ. အဂ့ၢ်ဒ်လဲၣ်, တၢ်သိၣ်တၢ်သီန့ၣ်, ပၥ်ဖျါထီၣ်တၢ်ဒဲးဘးအဃိန့ၣ်လီၤ. ၦၤကညီမ့ၢ်ဃုထံၣ်ယွၤလၢတၢ်တီတၢ်လိၤအပူၤဒ်န့ၣ်, အတၢ်သိၣ်တၢ်သီ ကဆဲးအိၣ်လၢအိၣ်ၦဲၤဒ်ဝဲဒၣ်, ပၥ်ဃုၥ်စ့ၢ်ကီးဒီးမုၢ်အိၣ်ဘှံးနံၤအတၢ်မၤလိၥ် န့ၣ်လီၤ.

တၢ်မၤလိအံၤ အတၢ်ပညိၣ်အံၤဒ်သိးကပၥ်ဖျါထီၣ်တၢ်ဘၣ်ထွဲလိၥ် အသးလၢအမ့ၢ်ဒဲစီဆှံ, ကစၢ်ယွၤအတၢ်သိၣ်တၢ်သီ, မုၢ်အိၣ်ဘှံးအနံၤဒီး တၢ်နးတၢ်ဖှီၣ်လၢအကဟဲဘၣ်ဃးဒီးတၢ်ဒူတၢ်ဃိၤအတၢ်မၤတဖၣ်န့ၣ်လီၤ. ပကဃုမၤလိစ့ၢ်ကီးမုၢ်အိၣ်ဘှံးနံၤအတၢ်ဘၣ်ထွဲလိၥ်အသးဒီးမုၢ်နံၤခံကတၢၢ် အစိၤအဃၣ်အံၤန့ၣ်လီၤ.