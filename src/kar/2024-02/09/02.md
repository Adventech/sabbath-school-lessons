---
title:  တၢ်လီၢ်စီဆှံဒီးတၢ်သိၣ်တၢ်သီ
date:   26/05/2024
---

`ဖး လီၣ်ဖျါ ၁၁း၁၉; ၂မိၤၡွ ၂၅း၁၆; ၂မိၤၡွ ၃၁း၁၈; ဒီး လီၣ်ဖျါ ၁၂း၁၇ တက့ၢ်. လံၥ်စီဆှံအဆၢသ့ၣ်တဖၣ်အံၤ ဒုးနဲၣ်တၢ်မနုၤတမံၤလၢ တၢ်အၢၣ်လီၤအီလီၤအတလါအပူၤ ဖဲတၢ်လီၢ်အစီဆှံကတၢၢ်အံၤန့ၣ်လဲၣ်.`

တၢ်ပျၢ်တၢ်ကမၣ်အမုၢ်နံၤအံၤ မ့ၢ်တၢ်စံၣ်ညီၣ်အမုၢ်နံၤလီၤ. ၦၤအံၣ်စ၇့လးဖိခဲလၢၥ် ဘၣ်တၢ်ဟ့ၣ်လီၤအဝဲသ့ၣ်တၢ်ကလုၢ်လၢကဘၣ် ပၥ်ဃုၥ်လၢတၢ်သ့ၣ်နီၣ်ပီၢ်ယၢ်လီၤက့ၤသးအဂီၢ်, ကွၢ်ထံကွၢ်ဆးက့ၤအသူၣ် အသးတဖၣ်ဒီး ပၥ်ကတီၢ်ကွံၥ်တၢ်ဖံးတၢ်မၤခဲလၢၥ်န့ၣ်လီၤ. ၃မိၤၡွ ၂၃း၂၉-၃၁. ဖဲမုၢ်တနံၤအံၤအတီၢ်ပူၤန့ၣ်, ၦၤလုၢ်တၢ်ဒိၣ်ကနုၥ်လီၤဆူတၢ်လီၢ်အစီဆှံ ကတၢၢ်အပူၤ လၢကမၤတၢ်ပျၢ်တၢ်ဒဲးဘးအဂီၢ်န့ၣ်လီၤ. ဖဲန့ၣ်, လၢတၢ်လီၢ် စီဆှံကတၢၢ်အပူၤအံၤ, အိၣ်ဒီးတၢ်သိၣ်တၢ်သီအတလါတဖျၢၣ်န့ၣ်လီၤ. လၢတလါအပူၤအံၤ အိၣ်ဒီးကစၢ်ယွၤအတၢ်မၤလိၥ်အထံၣ်တဆံ, ဘၣ်တၢ်ကွဲး အီၤလၢလၢၣ်ဘ့ၣ်ဘၣ်အပူၤန့ၣ်လီၤ. တလါအခိၣ်ကးလၢအမ့ၢ်ထူအံၤ ဘၣ်တၢ်ကိးအီၤလၢတၢ်သးကညီၤအလီၢ်ဆ့ၣ်နီၤ, ဖဲတၢ်သွံၣ်ဘၣ်တၢ်ဖှံလီၤ အီၤလၢကမၤကဆှီကွံၥ်တၢ်လီၢ်စီဆှံလၢတၢ်ဒဲးဘးအံၤန့ၣ်လီၤ. ကစၢ်ယွၤ အတၢ်အိၣ်ဆိးအံၤ အိၣ်ဖျါလၢတၢ်လၤတၢ်ကပီၤအပူၤ ဖဲတၢ်သးကညီၤ အလီၢ်ဆ့ၣ်နီၤအဖီခိၣ်အံၤန့ၣ်လီၤ. တၢ်လုၢ်ထီၣ်ကိးထံၣ်ဒဲး လီၣ်ဖျါထီၣ် ကစၢ်ယွၤအတၢ်သးကညီၤဆူၦၤတၢ်ဒဲးဘးဖိသ့ၣ်တဖၣ်အဂီၢ်, ဘၣ်ဆၣ်ဒီး ဖဲတၢ်ပျၢ်တၢ်ကမၣ်အမုၢ်နံၤန့ၣ် တၢ်လီၣ်ဖျါထီၣ်လၢတၢ်ဒဲးဘးအံၤကဘၣ် တၢ်သ့ၣ်နီၣ်ထီၣ်က့ၤအီၤတုၤလၢတၢ်စံၣ်ညီၣ်အမုၢ်နံၤန့ၣ်လီၤ. (ဧ့ၤဘြံၤ ၁၀း၃) ဒီးဘၣ်တၢ်သုးကွံၥ်အီၤသ့ထဲလၢတၢ်နၥ်ကစၢ်ခ၇ံၥ်အသွံၣ်အတၢ်သ့စီကွံၥ် တၢ်ဒဲးဘးတမံၤဧိၤအံၤန့ၣ်လီၤ. (၁ပ့းတရူး ၁း၁၈, ၁၉) ဖဲအံၤ, လၢကစၢ်ယွၤ အမဲၥ်ညါန့ၣ်, တၢ်သးကညီၤဒီးတၢ်တီတၢ်လိၤန့ၣ် ပၥ်ဖှိၣ်ထီၣ်အသးန့ၣ်လီၤ.

ဖဲအတၢ်ကွၢ်ဆူမူခိၣ်ဘီမုၢ်အတၢ်လီၢ်စီဆှံအပူၤန့ၣ်, စီၤယိၤဟၣ် ထံၣ်ဝဲ, "ယွၤအတၢ်လုၢ်ဟံၣ်အိးထီၣ်အသး" ဒီး "တၢ်အၢၣ်လီၤအီလီၤ အတလါအိၣ်ဖျါထီၣ်ဝဲ" (လီၣ်ဖျါ ၁၁း၁၉). The Great Controversy မၤအါထီၣ်ကဒီးဝဲဒ်အံၤ, "လၢတၢ်စီဆှံကတၢၢ်အတၢ်စီဆှံအပူၤ ဖဲမူခိၣ် အတၢ်လီၢ်စီဆှံအပူၤန့ၣ်, ကစၢ်ယွၤအတၢ်သိၣ်တၢ်သီန့ၣ် ဘၣ်တၢ်ပၥ်အီၤ စီစီဆှံဆှံ- တၢ်သိၣ်တၢ်သီလၢကစၢ်ယွၤစံးကတိၤအီၤလၢအနီၢ်ကစၢ်ဒၣ်ဝဲ လၢကစၢၢ်စံးနါလီသီၣ်အကျါအဆၢကတီၢ်အံၤဒီး ဘၣ်တၢ်ကွဲးအီၤလၢ အနီၢ်ကစၢ်ဒၣ်ဝဲအစုလၢလၢၢ်ဘ့ၣ်ဘၣ်အလိၤအံၤန့ၣ်လီၤ. ကစၢ်ယွၤ အတၢ် သိၣ်တၢ်သီလၢတၢ်လီၢ်စီဆှံအပူၤ လၢမူခိၣ်အံၤ မ့ၢ်တၢ်အခီၣ်ထံးခီၣ်ဘိ, လၢအမ့ၢ်အဘၣ်တၢ်ကွဲးအီၤလၢ လၢၢ်ဘ့ၣ်ဘၣ်အလိၤ ခီဖျိစီၤမိၤၡွလၢ လံၥ် ၅ ဘ့ၣ်အံၤအပူၤ လၢအကမၣ်ဝဲတသ့ဘၣ်န့ၣ်လီၤ. ၦၤလၢအနၢ်ပၢၢ်တၢ်အံၤ ကိးဂၤဒဲးန့ၣ် ဘၣ်တၢ်ဆှၢအီၤလၢကထံၣ်တၢ်စီဆှံ, ကစၢ်ယွၤအတၢ်သိၣ်တၢ်သီ အသကဲၥ်ပ၀းလၢအဆီတလဲသးတသ့ဝဲဘၣ်အံၤန့ၣ်လီၤ." Ellen G. White, The Great Controversy, p. 434.

ဒ်ၦၤမုၢ်နွံနံၤဖိလၢအဆိသ့ၣ်တဖၣ် ဖးကစၢ်ယွၤကလုၢ်ကထါဘၣ်ဃး တၢ်လီၢ်စီဆှံအဂ့ၢ်အကျိၤအသိး, အဝဲသ့ၣ်သ့ၣ်ညါဝဲတၢ်အခီပညီအယိၥ်လၢ ကစၢ်ယွၤအတၢ်သိၣ်တၢ်သီဒီးအိၣ်ဘှံးနံၤအံၤ မ့ၢ်တၢ်မၤလိၥ်အကံၢ်အလဲအံၤ အဂ့ၢ်န့ၣ်လီၤ. အဝဲစံးကတိၤဝဲလၢ ကစၢ်ယွၤအတၢ်သိၣ်တၢ်သီအံၤ တၢ်မ့ၢ်ထံၣ် အီၤလၢတၢ်အၢၣ်လီၤအီလီၤအတလါလၢတၢ်လီၢ်စီဆှံအပူၤဒီး, ထူၣ်စုညါ မၤကတၢၢ်ကွံၥ်အီၤတသ့ဝဲဘၣ်န့ၣ်လီၤ.

`ဆိကမိၣ်ထီၣ်မုၢ်အိၣ်ဘှံးနံၤတက့ၢ်, ဟဲဆူနအိၣ် တနၣ်၇ံၣ်န့ၣ် မံးလး ၁၀၀၀ ကိးနွံဒဲးန့ၣ်လီၤ. မ့ၢ်အစံးကတိၤၦၤတၢ်ဂ့ၢ်အ၇့ဒိၣ်ဘၣ်ဃးတၢ်ဘၣ်တ့ အတၢ်သိၣ်လိမနုၤတမံၤလဲၣ်. တၢ်စူၢ်တၢ်နၥ်အတၢ်သိၣ်လိသီလိလၢအစိ ကမီၤဒိၣ်, မၤအသးကဒီးတဘျီဘၣ်တဘျီ, ကဲထီၣ်တၢ်ဒုးသ့ၣ်နီၣ်ထီၣ်က့ၤတၢ် ဒ်အံၤလၢအဂုၤအဂၤအိၣ်ဝဲတမံၤမံၤစ့ၢ်ဧါ.`