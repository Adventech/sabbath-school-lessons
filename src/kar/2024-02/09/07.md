---
title:  တၢ်ဆိကမိၣ်ဆူညါအဂီၢ်
date:   31/05/2024
---

"လၢလံၥ်စီဆှံအတၢ်အုၣ်အသးတအိၣ်ဘၣ်လၢအဂီၢ်န့ၣ်, ၦၤအါအါ ကလဲၥ်လၢတၢ်ကိၢ်တၢ်ဂီၤတအိၣ်ဝဲဘၣ်အပူၤ စံးကတိၤဃ့ထီၣ်တခီန့ၢ်တၢ်- သးပ့ၤနီၣ်ကွံၥ်ဝဲလၢတၢ်တမံၤဃီအံၤ ဘၣ်တၢ်မၤထီဒါကစၢ်ခ၇ံၥ်ဒီးအတၢ်မၢဖိ သ့ၣ်တဖၣ်န့ၣ်လီၤ. 'ဘၣ်မနုၤလၢပၦၤဒိၣ်ၦၤထီသ့ၣ်တဖၣ်အံၤ တနၢ်ပၢၢ် တၢ်သံကွၢ်ဘၣ်ဃးမုၢ်အိၣ်ဘှံးအနံၤအံၤဘၣ်န့ၣ်လဲၣ်. ဘၣ်ဆၣ်ဒီး ၦၤစှၤဂၤ နၥ်တၢ်ဒ်နနၥ်အီၤအသိးန့ၣ်လီၤ. တမ့ၢ်လၢနဘၣ်ဒီးၦၤသ့ၦၤဘၣ်လၢအဂၤ ခဲလၢၥ်တဖၣ်လၢဟီၣ်ခိၣ်ချၢအံၤန့ၣ် ကမၣ်အဃိန့ၣ်ဘၣ်လီၤ.'

"လၢကမၤနၢၤတၢ်စံးကတိၤဂ့ၢ်လိၥ်ဘှီလိၥ်တၢ်ဒ်အံၤအဂီၢ်န့ၣ်, လိၣ်ဝဲလၢကဘၣ်စံးကတိၤလံၥ်စီဆှံအတၢ်သိၣ်လိနဲၣ်လိဒီး တၢ်စံၣ်စိၤတဲစိၤ လၢကစၢ်ယွၤမၤတၢ်လၢအၦၤဂီၢ်မုၢ်အဂီၢ်လၢစိၤခဲလၢၥ်တဖၣ်အပူၤန့ၣ်လီၤ." Ellen G. White, The Great Controversy, p. 455.

"ခ၇ံၥ်ဖိလၢအပူၤကွံၥ်အစိၤတဖၣ်န့ၣ်, အိၣ်ဘှံးလၢတၢ်ဘူၣ်ထီၣ် ဘါထီၣ်မုၢ်အနံၤ, မုၢ်ခီၣ်ထံးအနံၤ, စံးမးလၢမ့ၢ်လၢအမၤတၢ်ဒ်အံၤအဃိ, အဝဲသ့ၣ်ပၢၤလံၥ်စီဆှံအမုၢ်အိၣ်ဘှံးအနံၤ, ဒီးခဲအံၤန့ၣ် ခ၇ံၥ်ဖိအမ့ၢ်အတီ အိၣ်ဝဲလၢတၢ်အိၣ်ဖှိၣ်ကိးဖုဒဲးအပူၤ, ပၥ်ဃုၥ်စ့ၢ်ကီးဒီး၇ိမ့ၤအတၢ်အိၣ်ဖှိၣ်အံၤ လၢအနၥ်ဝဲဒၣ်လၢမုၢ်တၢတနံၤအံၤ မ့ၢ်မုၢ်အိၣ်ဘှံးအနံၤလၢကစၢ်ယွၤပၥ်လီၤ ဝဲဒၣ်န့ၣ်လီၤ. ကစၢ်ယွၤတူၢ်လိၥ်အဝဲသ့ၣ်အတၢ်ပၥ်လီၤအသးအယိအတီ, ဒီးအတၢ်တီတၢ်လိၤလၢယွၤအမဲၥ်ညါန့ၣ်လီၤ. ဘၣ်ဆၣ်ဒီး ဖဲမုၢ်တၢတနံၤ အတၢ်ဘူၣ်ထီၣ်ဘါထီၣ်အမုၢ်နံၤအံၤ ဘၣ်တၢ်ပၥ်လီၤအီၤလၢအမ့ၢ်တၢ်သိၣ် တၢ်သီဒီး, ဟီၣ်ခိၣ်အံၤအမဲၥ်ကထံၣ်ထီၣ်တၢ်ဘၣ်ဃးလၢမုၢ်အိၣ်ဘှံးနံၤအမ့ၢ် အတီအမူအဒါအဂ့ၢ်, ဖဲၦၤတဂၤလၢ်လၢ်မ့ၢ်လုၢ်သ့ၣ်ခါပတၥ်ကစၢ်ယွၤ အတၢ်မၤလိၥ်, ကဒိကနၣ်တၢ်ကတိၤလၢအစိကမီၤတဒိၣ်န့ၢ်၇ိမ့ၤဘၣ်ဒီး, ကဒိကနၣ်ပၢ်ပၢ်အတၢ်ကလုၥ်အါန့ၢ်ဒံးယွၤအကလုၢ်ကထါန့ၣ်လီၤ. အဝဲ ဟ့ၣ်လီၤတၢ်သညူးသၦၢ်ဆူ၇ိမ့ၤအအိၣ်ဒီး ဆူတၢ်စိတၢ်ကမီၤတဖၣ်လၢ အဒုးအိၣ်ထီၣ်တၢ်သိၣ်တၢ်သီလၢကပၥ်စီဆှံ၇ိမ့ၤအံၤအဂီၢ်န့ၣ်လီၤ. အဝဲ ဘူၣ်ထီၣ်ဘါထီၣ်တၢ်ဒူတၢ်ဃိၤဒီးအဂီၤအံၤန့ၣ်လီၤ. ဒ်ၦၤကညီစူးကွံၥ်တၢ်လၢ ကစၢ်ယွၤစံးလၢအမ့ၢ်အတၢ်န့ၢ်စိန့ၢ်ကမီၤအံၤဒီး လၢအလီၢ်န့ၣ်ယူးယီၣ်မၤလၤ မၤကပီၤတၢ်လၢ၇ိမ့ၤဃုထၢလၢအမ့ၢ်အတၢ်စိတၢ်ကမီၤအံၤဒီး, အဝဲသ့ၣ် ကအိၣ်ဒီးတၢ်သူၣ်တီသးတီလၢ၇ိမ့ၤအဖီခိၣ်အံၤလၢအမ့ၢ်- 'တၢ်ဒူတၢ်ဃိၤ အတၢ်ပနီၣ်' အံၤန့ၣ်လီၤ. ဒီးတၢ်အံၤတချုးလၢအဖျါထီၣ်ဝဲလီၤတံၢ်လီၤဆဲးလၢ ၦၤဂီၢ်မုၢ်သ့ၣ်တဖၣ်အမဲၥ်ညါဒ်ဘၣ်ဒီး, ဒီးဖဲအဝဲသ့ၣ်ကဘၣ်ဃုထၢယွၤ အတၢ်မၤလိၥ်ဒီးၦၤကညီအတၢ်မၤလိၥ်ခံမံၤအံၤအဘၢၣ်စၢၤအကတီၢ်န့ၣ်, ၦၤလၢအဆဲးမၤတၢ်ကမၣ်ဒံးတဖၣ်, ကဒိးန့ၢ်ဘၣ် 'တၢ်ဒူတၢ်ဃိၤအတၢ်ပနီၣ်' န့ၣ်လီၤ." The Great Controversy, p. 449.