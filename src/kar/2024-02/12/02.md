---
title:  အိၣ်တီအိၣ်လိၤဆူယွၤဒီးအကလုၢ်ကထါအပူၤ
date:   16/06/2024
---

`ဖး ကတိၤဒိ ၂၃း၂၃; ယိၤဟၣ် ၈း၃၂; ဒီး ယိၤဟၣ် ၁၇း၁၇ တက့ၢ်. တၢ်ဒ်သိးလိၥ်အသးလၢလံၥ်စီဆှံဆၢသ့ၣ်တဖၣ်အပူၤအံၤန့ၣ် မ့ၢ်မနုၤလဲၣ်.`

လၢစိၤဃၣ်တဖၣ်ဒီတကတီၢ်အပူၤန့ၣ်, တၢ်ထီဒါလိၥ်သးအဒိၣ်အမုၢ် အံၤ မ့ၢ်တ့ၢ်တၢ်ဒုးတၢ်ယၤလၢ တၢ်မ့ၢ်တၢ်တီဒီး တၢ်ကမၣ်အဘၢၣ်စၢၤန့ၣ်လီၤ. မုၣ်ကီၤလံၢ်န့ၣ် မ့ၢ်ၦၤကတိၤကဘျံးကဘျၣ်, ဒီးမ့ၢ်တၢ်ကတိၤကဘျံးကဘျၣ် အပၢ်လီၤ" ယိၤဟၣ် ၈း၄၄. ကစၢ်ခ၇ံၥ်န့ၣ် မ့ၢ်တၢ်မ့ၢ်တၢ်တီခဲလၢၥ်အကစၢ် လီၤ. အဝဲဘိးဘၣ်သ့ၣ်ညါလီၤဝဲလၢ, "ယဲဒၣ်အံၤ ယမ့ၢ်ကျဲ, ဒီးတၢ်မ့ၢ်တၢ်တီ, ဒီးတၢ်မူလီၤ" (ယိၤဟၣ် ၁၄း၆). တၢ်မ့ၢ်တၢ်တီလၢအဒုးထူၣ်ဖျဲးထီၣ်က့ၤ ၦၤလၢမုၣ်ကီၤလံၢ်အတၢ်လံၣ်တၢ်လီအပူၤအံၤန့ၣ်, ဘၣ်တၢ်ထံၣ်န့ၢ်အီၤလၢ ကစၢ်ယွၤအကလုၢ်ကထါအပူၤန့ၣ်လီၤ. လံၥ်စီဆှံပၥ်ဖျါထီၣ်မုၣ်ကီၤလံၢ် အတၢ်ကူၣ်ထီၣ်ဖးလီၤဒီး လီၣ်ဖျါထီၣ်ကစၢ်ယွၤအတၢ်တိၥ်ပၥ်တဖၣ်န့ၣ်လီၤ. ကစၢ်ယွၤအကလုၢ်ကထါန့ၣ် မ့ၢ်မ့ၣ်အူဒၢတဖျၢၣ်လၢပခီၣ်အဂီၢ်န့ၣ်လီၤ. (စံး ၁၁၉း၁၀၅). ၦၤကွဲးထါစံးထီၣ်ပတြၢၤဘိးဘၣ်သ့ၣ်ညါလီၤလၢ, "တၢ်အိးထီၣ် နကလုၢ်ကထါန့ၣ် မၤကပီၤထီၣ်တၢ်ဒီး ဒုးနၢ်ပၢၢ်ၦၤလၢအတမၤလိဘၣ်တၢ်ဘၣ် လီၤ" (စံး ၁၁၉း၁၃၀). အဝဲမၤအါထီၣ်ကဒီးလၢ, "နကလုၢ်ကထါအခီၣ်ထံးန့ၣ် မ့ၢ်အမ့ၢ်အတီလီၤ" (စံး ၁၁၉း၁၆၀).

`ဖး ၂ပ့းတရူး ၁း၁၆-၂၀ တက့ၢ်. တၢ်အုၣ်ခီၣ်အသးလၢ တၢ်မၢဖိ ဟ့ၣ်ၦၤဘၣ်ဃးဒီး၀ံအကလုၢ်ကထါန့ၣ် မ့ၢ်မနုၤလဲၣ်. တၢ်အဒိအတဲၥ်လၢ အဝဲသူဝဲဒၣ်လၢကဒုးနဲၣ်ကစၢ်ယွၤအတၢ်ကတိၤလၢ ၀ံအတၢ်စံးပၥ်အပူၤ လၢအ၇့ဒိၣ်အံၤန့ၣ် မ့ၢ်မနုၤလဲၣ်.`

တမ့ၢ်လၢပလူၤပိၥ်ထွဲ "တၢ်ဃဲၤပူလၢအဘၣ်တၢ်ဒုးအိၣ်ထီၣ်အီၤ ဒ်ကလီတၢ်၀့ၤတၢ်" အဂီၢ်ဘၣ်. ကစၢ်ယွၤအကလုၢ်ကထါလၢ၀ံအတၢ်စံးပၥ် အပူၤအံၤ မၤကပီၤထီၣ်ကျဲလၢညါခီန့ၣ်လီၤ. ကစၢ်ယွၤကလုၢ်ကထါတဖၣ် မၤစၢၤၦၤလၢကနီၤဖးတၢ်မ့ၢ်တၢ်တီဒီး တၢ်ကမၣ်တဖၣ်န့ၣ်လီၤ. လံၥ်စီဆှံ မ့ၢ်တအိၣ်ဘၣ်ဒီး, တၢ်ကပၥ်လီၤတဲၥ်ၦၤလၢ ၦၤကညီအတၢ်ဆိကမိၣ်လၢ အကျိၤတအိၣ်ဘၣ်ဒီး ဘၣ်ဆလီန့ၢ်ၦၤညီကဒၣ်န့ၣ်လၤ. "ကစၢ်ယွၤအၦၤ ဂီၢ်မုၢ်တဖၣ် ဘၣ်တၢ်ဆှၢအီၤဆူကစၢ်ယွၤအကလုၢ်ကထါအအိၣ် ဒ်အမ့ၢ် တၢ်တြီဆၢဃၥ်ထီဒါသ၇ၣ်ကမၣ်ဒီး တၢ်၀ံတၢ်နါလၢတၢ်ခံးကျါအတၢ်လံၣ် တၢ်လီတဖၣ်အဂီၢ်န့ၣ်လီၤ. မုၣ်ကီၤလံၢ်သူတၢ်အပီးအလီကိးမံၤဒဲးလၢသူဝဲသ့ ဒ်သိးကတြီဆၢၦၤကညီလၢသုတဒိးန့ၢ်ဘၣ်လံၥ်စီဆှံအတၢ်ကူၣ်သ့တဂ့ၤအဂီၢ်, အဂ့ၢ်ဒ်လဲၣ်, လံၥ်စီဆှံအတၢ်ကတိၤတထံၣ်လၢ်လၢ်န့ၣ် လီၣ်ဖျါထီၣ်အတၢ်လံၣ် တၢ်လီန့ၣ်လီၤ...တၢ်လီတၢ်၀့ၤလၢအလီၢ်ခံကတၢၢ်န့ၣ် လၢတယံၥ်ဘၣ် အတီၢ်ပူၤအံၤ ကအိၣ်ဖျါထီၣ်အသးလၢပမဲၥ်ညါန့ၣ်လီၤ. ၦၤထီဒါကစၢ်ခ၇ံၥ်အံၤ ကမၤတၢ်လီၤလိၣ်လီၤလးအတၢ်မၤတဖၣ်လၢပမဲၥ်ညါန့ၣ်လီၤ. မုၣ်ကီၤလံၢ် အတၢ်မၤဒိးအံၤ ဘူးထီၣ်မးလၢကမ့ၢ်တၢ်အဘၣ်တမံၤလၢအကီမးလၢ ကနီၤဖး အဝဲသ့ၣ်အဆၢထဲတမံၤပနီၤဖးအဆၢသ့န့ၣ် မ့ၢ်လံၥ်စီဆှံအံၤန့ၣ်လီၤ... မတၤတဂၤမးဆၢထၢၣ်ဂၢၢ်ကျၢၤလၢတဂ့ၢ်လိၥ်ဘှီလိၥ်သးအဒိၣ်လၢအလီၢ်ခံ ကတၢၢ်အံၤတန့ၢ်ဘၣ်, ထဲလၢၦၤလၢအတိၥ်ဃၥ်အသးဒီးလံၥ်စီဆှံအတၢ်မ့ၢ် တၢ်တီအံၤမးကတၢၢ်ကျၢၤဝဲဒၣ်လီၤ. လၢသးသမူကိးဖျၢၣ်ဒဲးအအိၣ်န့ၣ်, တၢ်မၤကွၢ်ကဟဲဝဲလီၤ. မ့ၢ်ယကဒိကနၣ်ကစၢ်ယွၤအါန့ၢ်ဒံးၦၤကညီဧါ. တၢ်ဆၢတဲၥ်အနၣ်၇ံၣ်န့ၣ် တုၤဝဲလၢအဆၢကတီၢ်ခဲအံၤစ့ၢ်ကီးလံန့ၣ်လီၤ. မ့ၢ်ပခီၣ်အိၣ်သူၣ်လီၤအသးလၢ ကစၢ်ယွၤကလုၢ်ကထါလၢအဆီတလဲသး တသ့ဘၣ်အံၤအပူၤလံၥ်ဧါ. မ့ၢ်ပအိၣ်ကတီၤသးလၢကဆၢထၢၣ်ဂၢၢ်ကျၢၤ လၢကတြီဆၢတၢ်ဒီးကဟုကယၥ်ကစၢ်ယွၤအတၢ်မၤလိၥ်တဖၣ် ဒီးကစၢ်ခ၇ံၥ် အတၢ်စူၢ်တၢ်နၥ်န့ၣ်လံဧါ." Ellen G. White, The Great Controversy, pp. 593, 594.