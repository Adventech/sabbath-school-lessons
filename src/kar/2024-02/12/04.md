---
title:  ပကဘၣ်ဘူၣ်ထီၣ်ဘါထီၣ်မတၤတဂၤလဲၣ်
date:   18/06/2024
---

လၢမုၢ်နံၤခံကတၢၢ်အပူၤန့ၣ်, တၢ်ဂ့ၢ်လိၥ်ဘှီလိၥ်အဒိၣ်အမုၢ်ကမၤ အသး, ကအိၣ်ဖျါထီၣ်ဝဲလၢတၢ်ဘူၣ်ထီၣ်ဘါထီၣ်တၢ်အပူၤန့ၣ်လီၤ. မ့ၢ်ပဘူၣ် ထီၣ်ဘါထီၣ်တၢ်ဘၣ်တ့အကစၢ်ဧါ မ့တမ့ၢ် ပဘူၣ်ထီၣ်ဘါထီၣ်တၢ်ဒူတၢ်ဃိၤ ဒီးအဂီၤန့ၣ်ဧါ. တၢ်အိၣ်လၢအခၢၣ်သးတအိၣ်ဘၣ်. မူခိၣ်ကလူးတၢတဂၤလၢ လီၣ်ဖျါ ၁၄ အပူၤအံၤ ဃ့ကညးၦၤပိၥ်မုၣ်ပိၥ်ခွါသ့ၣ်တဖၣ်လၢက "ဘူၣ်ထီၣ် ဘါထီၣ်ၦၤလၢ အတ့မူခိၣ်ဒီးဟီၣ်ခိၣ်, ဒီးပီၣ်လဲၣ်ဒီးထံထီၣ်ပၢၢ်တဖၣ်န့ၣ်တက့ၢ်" (လီၣ်ဖျါ ၁၄း၇). လၢတၢ်ဆီၣ်ထွဲမူခိၣ်အတၢ်ဃ့ကညးအဂီၢ်, မူခိၣ်ကလူး သၢဂၤတဂၤ လီၣ်ဖျါထီၣ်တၢ်လၢ ကမၤအသးခီဖျိတၢ်ဘူၣ်ထီၣ်ဘါထီၣ်တၢ်ဒူ တၢ်ဃိၤအံးအဃိန့ၣ်လီၤ. "အဝဲဒၣ်ကဘၣ်အီယွၤအတၢ်သးဒိၣ်ထီၣ်အစပံးထံ လၢအတဃါဃုၥ်ဘၣ်ဝဲဒီးဘၣ်တၢ်ဂၢ်လီၤအီၤလၢအတၢ်သးဒိၣ်ထီၣ်အလီခီပူၤ" (လီၣ်ဖျါ ၁၄း၁၀) မ့ၢ်ထိၣ်သတြီၤန့ၣ်, ၦၤလၢအဘူၣ်ထီၣ်ဘါထီၣ်တၢ်ဘၣ်တ့ အကစၢ်န့ၣ် ဘၣ်တၢ်ပၥ်ဖျါထီၣ်အဝဲသ့ၣ်လၢအမ့ၢ်, "ၦၤလၢအတိၢ်န့ၢ်ယွၤ အကလုၢ်ကထါဒီး တၢ်နၥ်ဘၣ်ဃးဒီးယ့ၣ်ရှူးန့ၣ်လီၤ" (လီၣ်ဖျါ ၁၄း၁၂).

တၢ်ဘၣ်တ့န့ၣ် မ့ၢ်တၢ်အခီၣ်ထံးခီၣ်ဘိလၢတၢ်ဘူၣ်ထီၣ်ဘါထီၣ် အမ့ၢ်အတီန့ၣ်လီၤ. (လီၣ်ဖျါ ၄း၁၁). မ့ၢ်လၢကစၢ်ယွၤတ့လီၤတၢ်ခဲလၢၥ် ခီဖျိကစၢ်ခ၇ံၥ်အဃိ" (အ့းဖ့းစူး ၃း၉), မုၣ်ကီၤလံၢ်သးဟ့တၢ်ဘၣ်တ့အကစၢ်ဒီး ဂုၥ်ကျဲးစၢးဆီတလဲကွံၥ်မုၢ်အိၣ်ဘှံးနံၤ, တၢ်ဘၣ်တ့အတၢ်သ့ၣ်နီၣ်ထီၣ်အံၤ, ခီဖျိဟီၣ်ခိၣ်အတၢ်စိတၢ်ကမီၤန့ၣ်လီၤ. (ဒၤနံးယ့လး ၇း၂၅). တၢ်ထီဒါလိၥ် သးလၢကဟဲဝဲလၢအဘၣ်ဃးဒီးကစၢ်ယွၤအတၢ်သိၣ်တၢ်သီအဖီခိၣ်အံၤ အကံၢ်အလဲန့ၣ် မ့ၢ်တၢ်န့ၢ်စိန့ၢ်ကမီၤန့ၣ်လီၤ. မုၣ်ကီးလံၢ်မ့ၢ်မၤဟးဂီၤကွံၥ် မုၢ်အိၣ်ဘှံးနံၤအတၢ်ဘူၣ်ထီၣ်ဘါထီၣ်အံၤဒီး, အဝဲကဘိးဘၣ်သ့ၣ်ညါလီၤလၢ အတၢ်စိတၢ်ကမီၤအံၤဒိၣ်န့ၢ်ဒံးကစၢ်ယွၤအဂ့ၢ်န့ၣ်လီၤ. ဒ်သိးကမၤန့ၢ်တၢ်အံၤ အဂီၢ်, မုၣ်ကီၤလံၢ်ကဂုၥ်ကျဲးစၢးမၤဆူၣ်မၤစိၤ မ့တမ့ၢ် ထုးန့ၢ်ပျၤလၢဟီၣ်ခိၣ်ချၢ ခဲလၢၥ်အသးလၢကတူၢ်လိၥ်အိၣ်ဘှံးနံၤလၢအကမၣ်အံၤန့ၣ်လီၤ.

မ့ၢ်ကီမးလၢကထံၣ်ဘၣ်တၢ်မၤအသးဒ်အံၤ ဖဲအဆၢကတီၢ်ခဲအံၤ ဒၣ်လဲၥ်, ဒ်ပကွၢ်လၢအပူၤကွံၥ်အသိး, ဟီၣ်ခိၣ်အံၤဆီတလဲအသးကယီကယီလံ န့ၣ်လီၤ. Covid-19 အတၢ်ကီတၢ်ခဲဒုးနဲၣ်ၦၤလၢ, ဖဲတနၤအတီၢ်ပူၤအံၤ, ပဟီၣ်ခိၣ်ကဲထီၣ်တၢ်လီၢ်လီၤဆီသ့ဝဲဒၣ်န့ၣ်လီၤ. ပမ့ၢ်တသ့ၣ်ညါတၢ်မၤ အသးလၢအတုၤဆူတၢ်ဒူတၢ်ဃိၤအအိၣ်ဘၣ်ဆၣ်ဒီး, တကီမးလၢပကဆိကမိၣ် ထီၣ်အီၤအဂီၢ်န့ၣ်ဘၣ်. ဟီၣ်ခိၣ်တဂၢၢ်တကျၢၤဝဲနီတစဲးဘၣ်, ဒီးတၢ်ဒိၣ်ထီၣ် ထီထီၣ်လၢအလီၤလိၣ်လီၤလးမးအံၤအိၣ်ဝဲအကတီၢ်န့ၣ်, တၢ်လၢလံၥ်စီဆှံ ဟ့ၣ်ပလီၢ်တၢ်အံၤ ကမၤအသးခခ့ျဒိၣ်ထီၣ်န့ၢ်ဒံးပဆိကမိၣ်အီၤအဂ့ၢ်န့ၣ်လီၤ.

`ဖး လီၣ်ဖျါ ၁၃း၁၃-၁၇ တက့ၢ်. တၢ်စံၣ်ညီၣ်အလီၤတံၢ်လၢ ကလီၤဘၣ်ၦၤအတဒိးတၢ်ဒူတၢ်ဃိၤအတၢ်ပနီၣ်ဘၣ်တဖၣ်န့ၣ် မ့ၢ်မနုၤလဲၣ်.`

ၦၤလၢအတီဒီးကစၢ်ခ၇ံၥ်တဖၣ်န့ၣ်, ဒ်အထီဒါတၢ်လူၤပိၥ်ထွဲတၢ်ဒူ တၢ်ဃိၤဒီးအဂီၤအသိး, ကဘၣ်သဂၢၢ်ဒီးတၢ်ဆါတၢ်ၦ့ၤအတၢ်စံၣ်ညီၣ်ဃုၥ်ဒီး တၢ်သံအတၢ်မၤပျံၤမၤဖုးစ့ၢ်ကီးန့ၣ်လီၤ. ၦၤကညီအတၢ်အိၣ်မူကအိၣ်ဒ်ဒၣ်တၢ် ဒ်အအိၣ်ညီနုၢ်ဝဲအသိး, တၢ်တတီတလိၤ, တၢ်သူၣ်လီသးကွံတၢ်စိတၢ်ကမီၤ, ဒီးတၢ်စုဆူၣ်ခီၣ်တကးအတၢ်မၤတဖၣ်န့ၣ်လီၤ. မ့ၢ်နၥ်သက့ဒီး, တၢ်လၢ ပတသ့ၣ်ညါဒ်ဘၣ်တၢ်ဂ့ၢ်လီၤတံၢ်လီၤဆဲးလၢမုၢ်နံၤခံကတၢၢ်အတၢ်မၤသး အကတၢၢ်အဂ့ၢ်သနၥ်က့, တကီလၢပကထံၣ်စိဃီၤတၢ်မၤအၢမၤနးလၢ မ့ၢ်နံၤကတၢၢ်အံၤအဂီၢ်ဘၣ်. တၢ်မ့ၢ်ကွဲးအဂ့ၢ်လၢတၢ်ထံၣ်အဂၤတမံၤ ဘၣ်ဆၣ်ဒီး, တၢ်ကတိၤလၢစီၤယိၤဟၣ်ကွဲးဝဲန့ၣ် ကတိၤတၢ်ခဲလၢၥ်လီၤ. စံးကတိၤဘၣ်ဃးကစၢ်ခ၇ံၥ်အဂ့ၢ်န့ၣ်လီၤ. စီၤယိၤဟၣ်ကွဲးဝဲလၢ, "ၦၤအုၣ် အသးလၢၦၤကညီအဂ့ၢ်အကျိၤအလီၢ်တအိၣ်ဘၣ်. အဂ့ၢ်ဒ်အံၤ, တၢ်အိၣ်လၢ ၦၤကညီအပူၤန့ၣ်သ့ၣ်ညါဒၣ်ဝဲလီၤ" (ယိၤဟၣ် ၂း၂၅).

`ဆိကမိၣ်ထီၣ်ၦၤကညီအတၢ်တတီတလိၤဒီးတၢ်အၢတၢ်သီလၢ အဝဲသ့ၣ်မၤဝဲသ့တဖၣ်တက့ၢ်. တၢ်သ့ၣ်တဖၣ်အံၤ ဒုးနဲၣ်လၢမုၢ်နံၤအကတၢၢ် တၢ်ကမၤအသးအံၤလၢကျဲဒ်လဲၣ်. တၢ်လၢအ၇့ဒိၣ်န့ၢ်ဒံးအအံၤစ့ၢ်ကီးန့ၣ်, တၢ်မ့ၢ်တၢ်တီအံၤ သိၣ်လိၦၤလၢကပၢၤက့ၤပနီၢ်ကစၢ်ဒၣ်ဝဲအသးန့ၣ် ကမ့ၢ် မနုၤတမံၤလဲၣ်.`