---
title:  တၢ်ဆိကမိၣ်ဆူညါအဂီၢ်
date:   21/06/2024
---

တၢ်ဆၢကတီၢ်လၢအဆိဒ်သိး ၁၈၅၁ အံၤ, ၦၤမုၢ်နွံနံၤဖိသ့ၣ်တဖၣ် သ့ၣ်ညါ လီၣ်ဖျါ ၁၃း၁၁-၁၇ အတၢ်ဒူတၢ်ဃိၤခံဒုတဒုလၢ အမ့ၢ် ကီၢ်အမဲ၇ကၣ် ကိၢ်စၢဖှိၣ်အံၤန့ၣ်လီၤ. ဘၣ်ဆၣ်ဒီးကီမးလၢကထံၣ်ကီၢ်အမဲ၇ကၣ်ကီၢ်စၢဖှိၣ် ဖဲအဆၢကတီၢ်အံၤလၢအကဒုးအိၣ်ထီၣ်ဟီၣ်ခိၣ်လၢကဘူၣ်ထီၣ်ဘါထီၣ်တၢ်ဒူ တၢ်ဃိၤအခီၣ်ထံးတဒုအံၤအဂီၢ်န့ၣ်လီၤ. (လီၣ်ဖျါ ၁၃း၁၂). တုၤလၢ ၁၈၈၀ ဒၣ်လဲၥ်စ့ၢ်ကီး ကီၢ်အမဲ၇ကၣ်ကီၢ်စၢဖှိၣ်အကဘီဒုးသုးအိၣ်ဒၣ်ထဲကဘီ အလီၢ်လံၤဖီဃးအဘ့ၣ်လွံၢ်ဆံဒံးန့ၣ်လီၤ.

ဘၣ်ဆၣ်ဒီး, တုၤလၢတၢ်ဒုးလၢအခုၣ်အံၤ၀ံၤအလီၢ်ခံန့ၣ်, (cold war လၢကီၢ်ရူၡၣ်ဒီးအမဲ၇ကၣ်အဘၢၣ်စၢၤ) ဘၣ်ဃးဒီးသုးမုၢ်သံၣ်ဘိအဂံၢ်အဘါန့ၣ် တၢ်စိတၢ်ကမီၤတမံၤမးလၢကသတြဲၤထီၣ်ဒီးကီၢ်အမဲက၇ၣ်အံၤတအိၣ်နီလၢၤ ဘၣ်. ကီၢ်အမဲ၇ကၣ်ထံဖိကီၢ်ဖိသ့ၣ်တဖၣ် ဒိးန့ၢ်ဘၣ်တၢ်သဘခ့ျလၢအလီၤလိၣ် လီၤလးဘၣ်ဆၣ်, တၢ်ဆၢကမီၢ်မ့ၢ်ကီခဲထီၣ်ဒီး, တကီဘၣ်ဝဲမးလၢကထံၣ်ဘၣ် တၢ်သဘခ့ျအံၤ တၢ်ကဘၣ်ဆီၣ်တံၢ်လီၤအီၤအဂီၢ်အံၤန့ၣ်ဘၣ်လီၤ. တုၤဒၣ်လဲၥ် တၢ်ကမၤလီၤစှၤအီၤလၢၥ်လၢၥ်ဆ့ဆ့မးန့ၣ်လီၤ. ၦၤအါအါကလဲၥ်နၥ်ဝဲလၢ တုၤအဆၢကတီၢ်အံၤဒၣ်လဲၥ် ပထံၣ်ဘၣ်တၢ်သ့ၣ်တဖၣ်အံၤမၤအသးလံန့ၣ် လီၤ.

"ၦၤခဲလၢၥ်လၢအဂ့ၢ်လိၥ်ဒိကနၣ်မုၢ်အိၣ်ဘှံးနံၤလၢအကမၣ်အံၤန့ၣ်, တၢ်ကဟ့ၣ်အီၤတၢ်စံၣ်ညီၣ်ဒီး လၢခံကတၢၢ်န့ၣ် တၢ်ကဘိးဘၣ်သ့ၣ်ညါလီၤလၢ အဝဲသ့ၣ်ကြၢးဒိးန့ၢ်တၢ်စံၣ်ညီၣ်သံန့ၣ်လီၤ. လၢအဂၤတကပၤန့ၣ်, ၦၤလၢ အသူၣ်ဖှံသးညီလၢကစၢ်ယွၤအတၢ်သိၣ်တၢ်သီလၢအမ့ၢ်တၢ်ဘၣ်တ့ကစၢ် အမုၢ်အိၣ်ဘှံးနံၤတဖၣ်အံၤ, တၢ်ကထီဒါအီၤလၢအမ့ၢ်ၦၤလုၢ်သ့ၣ်ခါပတၥ် တၢ်သိၣ်တၢ်သီသ့ၣ်တဖၣ်အံၤန့ၣ်လီၤ." Ellen G. White, The Great Controversy, p. 604.

"ဒ်ကလံၤမုၢ်ဟဲဘူးထီၣ်အသိး, ၦၤအါအါကလဲၥ်လၢအအိၣ်ဒီး တၢ်နၥ်လၢမူခိၣ်ကလူးသၢဂၤတဂၤအတၢ်ကစီၣ်အပူၤ, ဘၣ်ဆၣ်တဘၣ် တၢ်ပၥ်စီဆှံအီၤလၢတၢ်မ့ၢ်တၢ်တီခီဖျိတၢ်ဒိကနၣ်ဒ်ဘၣ်အံၤ, ဟးသဒၣ်ကွံၥ် အတၢ်စူၢ်တၢ်နၥ်ဒီး မၤသကိးတၢ်ဒီးၦၤလၢအထီဒါတၢ်မ့ၢ်တၢ်တီသ့ၣ်တဖၣ်န့ၣ် လီၤ. ခီဖျိတၢ်ပၥ်ဖှိၣ်ထီၣ်သးဒီး ဟီၣ်ခိၣ်ဒီးမၤသကိးတၢ်လၢအတၢ်ဘၣ်သး အပူၤအံၤ, အဝဲသ့ၣ်ထံၣ်တၢ်တမံၤဃီဃုၥ်ဒီးဟီၣ်ခိၣ် ဒီးဖဲတၢ်မၤကွၢ် အဆၢကတီၢ်ဘၣ်ဒီး, အဝဲသ့ၣ်ဃုထၢလၢကျဲညီတဘိ, လၢၦၤအါဂၤသးအိၣ် ဝဲဒၣ်န့ၣ်လီၤ. ၦၤလၢအအိၣ်ဒီးတၢ်သ့တၢ်ဘၣ်အဒိၣ်အမုၢ်, လၢအသူၣ်ဖှံ သးညီတ့ၢ်လၢတၢ်မ့ၢ်တၢ်တီအပူၤအံၤတဖၣ်န့ၣ်, ကသူအတၢ်စိတၢ်ကမီၤလၢ ကလံၣ်အီၣ်လီအီၣ်ဒီးဆှၢကမၣ်သးသမူသ့ၣ်တဖၣ်န့ၣ်လီၤ. အဝဲသ့ၣ်ကဲထီၣ် ဒုၣ်ဒါအအၢကတၢၢ်လၢ အဒီပုၢ်ဝဲၢ်လၢအပူၤကွံၥ်သ့ၣ်တဖၣ်န့ၣ်အဂီၢ်လီၤ. ဖဲၦၤပၢၤမုၢ်အိၣ်ဘှံးနံၤတဖၣ် ဘၣ်တၢ်ကိးဃီၤအီၤဆူတၢ်စံၣ်ညီၣ်အလီၢ် အမဲၥ်ညါ လၢကစံးဆၢက့ၤဘၣ်ဃးအတၢ်စူၢ်တၢ်နၥ်အကတီၢ်န့ၣ်, ၦၤဟးသဒၣ် တၢ်စူၢ်တၢ်နၥ်တဖၣ် မ့ၢ်မုၣ်ကီၤလံၢ်အခၢၣ်စးလၢအသ့ကတၢၢ်လၢကပၥ်ဒ့ၣ် ပၥ်ကမၢ်တၢ်, ဒီးခီဖျိအတၢ်ပၥ်ဖျါလၢအကမၣ်ဒီးအတၢ်မၤကစုဒုအပူၤ ဒုးအိၣ်ထီၣ်တၢ်သူၣ်ဒိၣ်သးဖျိးလၢၦၤပၢတၢ်တဖၣ်အပူၤ ဒ်သိးကထီဒါၦၤပၢၤ မုၢ်အိၣ်ဘှံးနံၤတဖၣ်န့ၣ်လီၤ." Ellen G. White, The Great Controversy, p. 608.