---
title:  တၢ်စဲပနီၣ်ဃၥ်လၢမူခိၣ်ဘီမုၢ်အဂီၢ်
date:   17/06/2024
---

လၢတၢ်ကီတၢ်ခဲကဟဲဝဲဘၣ်ဃးတၢ်ဘူၣ်ထီၣ်ဘါထီၣ်တၢ်အဂ့ၢ် အပူၤန့ၣ်, ကစၢ်ယွၤအၦၤဂီၢ်မုၢ်လၢ အအိၣ်တီအိၣ်လိၤတဖၣ် တလဲၤနုၥ်ဘၣ်ဆူ ဟီၣ်ခိၣ်အတၢ်မၤဆူၣ်မၤစိးအပူၤန့ၣ်ဘၣ်လီၤ. (လီၣ်ဖျါ ၁၄း၁၂). အဝဲသ့ၣ် ကဘၣ်တၢ်စဲပနီၣ်အီၤလၢသးစီဆှံ (အ့းဖ့းစူး ၄း၃၀) ဒီးတၢ်မၤဟူးမၤဂဲၤအီၤ တသ့လၢၥ်ဘၣ်န့ၣ်လီၤ. လၢပျၢၤန့ၣ် တၢ်ပနီၣ်တဖၣ်အံၤ ဘၣ်တၢ်သူအီၤလၢ ပဒိၣ်အလံၥ်တၢ်ကွဲးနီၣ်ကွဲးဃါအတၢ်အၢၣ်လီၤအီလီၤအဂီၢ်န့ၣ်လီၤ. မ့ၢ်တၢ်မၤအီၤလီၤဆီ, ၦၤတဂၤအတၢ်ပနီၣ်န့ၣ်လီၤ. မ့ၢ်လၢတၢ်ဂ့ၢ်လိၥ် ဘှီလိၥ်သးအလီၢ်ခံကတၢၢ်အံၤ အိၣ်သူၣ်လီၤအသးလၢတၢ်ဘူၣ်ထီၣ်ဘါထီၣ် အဖီခိၣ် ဒီးကစၢ်ယွၤအတၢ်စိတၢ်ကမီၤ ဒ်အဘၣ်တၢ်လီၣ်ဖျါထီၣ်အီၤလၢ အတၢ်မၤလိၥ်ပူၤအံၤအသိး, ပကမုၢ်လၢ်လၢကစၢ်ယွၤအတၢ်ပနီၣ်အံၤ စဲဘူး လၢအတၢ်သိၣ်တၢ်သီအဖီခိၣ်န့ၣ်လီၤ. (ထိၣ်သတြီၤ ယၡါယၤ ၈း၁၆).

`ဖး ၂မိၤၡွ ၂၀း၈-၁၁. တၢ်ပနီၣ်အသံးအကၥ်, တၢ်ပနီၣ်အမိၢ်ၦၢ် လၢပပၣ်ဃုၥ်ဖဲမုၢ်အိၣ်ဘှံးနံၤအတၢ်မၤလိၥ်န့ၣ် မ့ၢ်မနုၤလဲၣ်.`

ဖဲအံၤတၢ်လၢအပၣ်ဃုၥ်လၢတၢ်ပနီၣ်အပူၤအံၤ အိၣ်ဝဲသၢမံၤန့ၣ်လီၤ. (၁) မံၤလၢအဘၣ်ဃးဒီးတၢ်ပနီၣ်အံၤ "ယွၤနကစၢ်" (၂) အလီၢ်အလၤ "ၦၤလၢအတ့လီၤတၢ်"- တၢ်ဘၣ်တ့အကစၢ် (၃) ဒီး ဟီၣ်က၀ီၤလၢအပၢဝဲ, "မူခိၣ်ဒီးဟီၣ်ခိၣ်, ပီၣ်လဲၣ်ဒီးတၢ်အိၣ်လၢအပူၤခဲလၢၥ်န့ၣ်လီၤ. တၢ်စဲပနီၣ်အံၤ အါစုအါဘျီလၢလံၥ်စီဆှံအပူၤန့ၣ် ဘၣ်တၢ်ကိးအီၤလၢတၢ်ပနီၣ်န့ၣ်လီၤ. (၇ိမ့ၤ ၄း၁၁). တၢ်ကတိၤခံဖျၢၣ်အံၤ သတြဲၤလိၥ်အသးကဒဲကဒဲသ့လီၤ. ဒ်ကစၢ်ယွၤ အတၢ်ပနီၣ် မ့တမ့ၢ် စဲပနီၣ်တၢ်မၤလိၥ်လၢသးကံၢ်ပူၤဒီး, အိၣ်ဘှံးနံၤ မ့ၢ်တၢ်အကံၢ်အလဲလၢတၢ်ဂ့ၢ်လိၥ်ဘှီလိၥ်သးအကတၢၢ်အပူၤအံၤန့ၣ်လီၤ. (ယဃ့းစက့လး ၂၀း၁၂, ၂၀း လီၣ်ဖျါ ၁၂း၁၇).

`ထိၣ်သတြီၤ လီၣ်ဖျါ ၇း၁, ၂ ဒီး လီၣ်ဖျါ ၁၄း၁ ဃုၥ်ဒီး လီၣ်ဖျါ ၁၃း၁၆, ၁၇ တက့ၢ်. ကစၢ်ယွၤအတၢ်စဲပနီၣ်ဒီးတၢ်ဒူတၢ်ဃိၤအတၢ်ပနီၣ်န့ၣ် တၢ်ကဘၣ်ဟံးန့ၢ်အီၤဖဲလဲၣ်. ဘၣ်မနုၤလၢနဆိကမိၣ်လၢအလီၤဆီလိၥ် အသးန့ၣ်လဲၣ်.`

ကစၢ်ယွၤအတၢ်စဲပနီၣ်အံၤ ဘၣ်တၢ်ပၥ်အီၤလၢခိၣ်တိသၣ် (ခိၣ်တဒိ သၣ်) အလိၤန့ၣ်လီၤ. ခိၣ်တိသၣ်အံၤ မ့ၢ်သးအတၢ်ဒိလီၤတမံၤဒိး ကဲတၢ်အခၢၣ်စးလၢတၢ်သ့ၣ်ညါအတၢ်ဆၢတဲၥ်အဂီၢ်န့ၣ်လီၤ. တၢ်ဒူတၢ်ဃိၤ အတၢ်ပနီၣ်န့ၣ် ဘၣ်တၢ်ဟံးန့ၢ်အီၤလၢခိၣ်တိသၣ် မ့တမ့ၢ် လၢစုလိၤဒုးနဲၣ်ဖျါ လၢၦၤဂီၢ်မုၢ်သ့ၣ်တဖၣ်သ့ၣ်ညါတၢ်ဂ့ၢ်တၢ်ကျိၤလီၤတံၢ်လီၤဆဲးဒီးလၢအကစၢ် ဒၣ်ဝဲအတၢ်ဃုထၢအပူၤ, တူၢ်လိၥ်မုၣ်ကီၤလံၢ်အတၢ်လံၣ်တၢ်လီတဖၣ် မ့တမ့ၢ် သးလီၤပလိၥ်လၢကလူၤပိၥ်ထွဲတၢ်ဘူၣ်ထီၣ်ဘါထီၣ်ကမၣ်လၢကဟးဆှဲးတၢ်သံ အဂီၢ်န့ၣ်လီၤ.

မုၣ်ကီၤလံၢ်တၢ်၀ံတၢ်နါသးဟ့ၦၤလၢအဒိကနၣ်ကစၢ်ယွၤန့ၣ်လီၤ. တၢ်ဂ့ၢ်လိၥ်ဘှီလိၥ်အဒိၣ်အမုၢ်တုၤလၢအကတၢၢ်ဖဲပယိၤ (မုၣ်ကီၤလံၢ်) ဒုးတၢ်ဒီးၦၤစူၢ်က့ၤနၥ်က့ၤတၢ်လၢအအိၣ်လီၤတဲၥ်တဖၣ်လၢအ "တိၢ်န့ၢ် ကစၢ်ယွၤအကလုၢ်ကထါဒီး တၢ်နၥ်ဘၣ်ဃးဒီးယ့ၣ်ရှူး" န့ၣ်လီၤ (လီၣ်ဖျါ ၁၄း၁၂). အဝဲသ့ၣ်အိၣ်ဂၢၢ်ဆိးကျၢၤလၢအတၢ်တီတၢ်လိၤဆူခ၇ံၥ်အပူၤန့ၣ် လီၤ.

`ဘၣ်မနုၤလၢတၢ်တီတၢ်လိၤတနံၤဘၣ်တနံၤဆူကစၢ်ခ၇ံၥ်အပူၤအံၤ မ့ၢ်နီၣ်၀ံၥ်ခံလၢတၢ်အိၣ်ကတီၤသးအဂီၢ် ဖဲတၢ်ကီတၢ်ခဲအလီၢ်ခံကတၢၢ်အံၤ အကတီၢ်န့ၣ်လဲၣ်.`