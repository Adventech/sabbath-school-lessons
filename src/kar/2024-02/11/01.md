---
title:  တၢ်ထီဒါလိၥ်အသးလၢကမၤအသးဘူးထီၣ်ဝဲ
date:   08/06/2024
---

### တၢ်မၤလိတနွံအံၤအဂီၢ်ဖး
လီၣ်ဖျါ ၁၄း၇, ၉, ၁၂; လီၣ်ဖျါ ၄း၁၁; လီၣ်ဖျါ ၁၃း၁, ၂; လီၣ်ဖျါ ၁၂း၃-၅; လီၣ်ဖျါ ၁၃း၁၁-၁၈.

> <p>တၢ်ကလုၢ်ထူ</p>
> "မၤစီဆှံအီၤလၢနတၢ်မ့ၢ်တၢ်တီတက့ၢ်. နကလုၢ်နကထါန့ၣ် မ့ၢ်တၢ်မ့ၢ်တၢ်တီလီၤ" (ယိၤဟၣ် ၁၇း၁၇).

တၢ်အပီးအလီလၢဘၣ်ဃးဒီးကသံၣ်ကသီလၢတၢ်ဒုးကဲထီၣ်အီၤ လၢအဘၣ်တၢ်ကိးအီၤလၢတၢ်မူအဆံးတမံၤလၢအဒိၣ်ထဲသိးဒီးဟုသးတဖျၢၣ် လၢတၢ်ဆဲးလီၤအီၤဆူၦၤဆါအဖံးအညၣ်ကျါသ့ဝဲအိၣ်တမံၤန့ၣ်လီၤ. တၢ်ပီးလီအံၤအိၣ်ဃုၥ်ဒီးတၢ်ဂ့ၢ်တၢ်ကျိၤဘၣ်ဃးဒီးၦၤဆါအတၢ်ဆူးတၢ်ဆါ အတၢ်စံၣ်စိၤတဲစိၤ, လၢတၢ်ဒိးန့ၢ်ဘၣ်အီၤသ့ခီဖျိကသံၣ်အတၢ်ပီးတၢ်လီအံၤ အတၢ်လဲၤဘၣ်ဖံးညၣ်အကျါတဖၣ်အံၤအပူၤန့ၣ်လီၤ. ခ၇ံၥ်ဖိတနီၤနီၤ ထံၣ်ဝဲလၢအမ့ၢ်တၢ်ကူၣ်ထီၣ်ဖးလီၤလၢကမၤလၢထီၣ်ၦဲၤထီၣ်တၢ်ဒူတၢ်ဃိၤ အတၢ်ပနီၣ်န့ၣ်လီၤ. ၦၤလၢအဂၤတဖၣ်အဂီၢ်န့ၣ်, တၢ်ဒူတၢ်ဃိၤအတၢ်ပနီၣ်အံၤ ဘၣ်ဃးဒီးတၢ်ခူသူၣ်လၢတၢ်အီၣ်တၢ်အီအဒၢတဖၣ်အလိၤ, မ့တမ့ၢ် တၢ်ဂံၢ် တၢ်ဒွးအနီၢ်ဂံၢ်လၢအအိၣ်ခူသူၣ်ဝဲလၢစ့ဒီလၢၤ (dollar) အလိၤ လၢတၢ်ပၥ်ဖှိၣ် ထီၣ်အနီၢ်ဂံၢ်အိၣ်ဝဲ ၆၆၆ အံၤန့ၣ်လီၤ. လၢၦၤတနီၤနီၤအဂီၢ်န့ၣ်, တၢ်အံၤ ဘၣ်ဃးဒီးကီၢ်စၢဖှိၣ်အကဘီယူၤ မ့တမ့ၢ် ကီၢ်စၢဖှိၣ်သ့ၣ်တဖၣ်န့ၣ်လီၤ.

တၢ်မၤလိတနွံအံၤ အတၢ်ပညိၣ်န့ၣ် မ့ၢ်ဝဲတၢ်လီၣ်ဖျါထီၣ်တၢ်ဘူၣ်ထီၣ် ဘါထီၣ်လၢအထီဒါလိၥ်သးလၢအကဟဲဝဲအံၤန့ၣ်လီၤ. မုၣ်ကီၤလံၢ်ကတၤတၢ် ဒီးကစၢ်ယွၤအတၢ်ပၢတၢ်ြပးအစိကမီၤ ခီဖျိတၢ်မၤဆံးလီၤစှၤလီၤကစၢ်ယွၤ အတၢ်သိၣ်တၢ်သီအံၤန့ၣ်လီၤ. လီၤဆီဒၣ်တၢ်, အိၣ်ဘှံးနံၤအံၤ ကမ့ၢ် တၢ်ထီဒါလိၥ်သးအကံၢ်အလဲလၢတၢ်ဘူၣ်ထီၣ်ဘါထီၣ်အဖီခိၣ်န့ၣ်လီၤ. မုၣ်ကီၤလံၢ်သးဟ့မုၢ်အိၣ်ဘှံးနံၤလီၤ, အဂ့ၢ်ဒ်လဲၣ် မ့ၢ်လၢအသးဟ့တၢ်ဘၣ်တ့ အကစၢ်အဃိန့ၣ်လီၤ. အဝဲကသူတၢ်မၤဆူၣ်မၤစိးတၢ်, တၢ်ဆီၣ်တံၢ်မၤနၢၤ တၢ်, ဒီးမၤန့ၢ်ဆူၣ်ၦၤလၢကဟးသဒၣ်ကွံၥ်ပတၢ်ဟ့ၣ်လီၤသးလၢခ၇ံၥ်အအိၣ် န့ၣ်လီၤ. တၢ်စူၢ်တၢ်နၥ်အတၢ်ဘၣ်ဂံၥ်ဂူၥ်လိၥ်သးကအိၣ်ထီၣ်ဝဲလၢမုၢ်နံၤ အဘၣ်ဒီး မုၢ်နံၤကမၣ်လၢကဘူၣ်ထီၣ်ဘါထီၣ်တၢ်အဂီၢ်န့ၣ်လီၤ. ကစၢ်ယွၤ အတၢ်ဃ့ကညးအလီၢ်ခံကတၢၢ်အံၤ မ့ၢ်တၢ်ကွဲမုၥ်လၢကအိၣ်တီအိၣ်လိၤလၢ ခ၇ံၥ်အပူၤ တုၤဒၣ်လဲၥ်တၢ်မၤနးမၤဖှီၣ်, တၢ်ပနံၥ်တၢ်ကၤအတၢ်တြီ, တၢ်ဒၢနုၥ်ဆူဃိၥ်ပူၤဒီး တၢ်စံၣ်ညီၣ်သံအပူၤအံၤမးန့ၣ်လီၤ. တၢ်မၤလိတနွံအံၤ ကတိၤဘၣ်ဃးကစၢ်ခ၇ံၥ်အတၢ်ဂံၢ်တၢ်ဘါလၢကဆှၢခီဖျိၦၤဆူဟီၣ်ခိၣ်အတၢ် ထီဒါလိၥ်သးလီၢ်ခံကတၢၢ်အံၤအပူၤန့ၣ်လီၤ.