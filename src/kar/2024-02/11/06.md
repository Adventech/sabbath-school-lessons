---
title:  တၢ်ဒူတၢ်ဃိၤလၢဟီၣ်ခိၣ်လၥ်
date:   13/06/2024
---

`ဖး လီၣ်ဖျါ ၁၃း၁၁-၁၈ တက့ၢ်. တၢ်ဒူတၢ်ဃိၤခံဒုတဒုအံၤ လီၤဆီလိၥ်အသးဒီးတၢ်ဒူတၢ်ဃိၤတၢတဒု ဖဲ လီၣ်ဖျါ ၁၃ အပူၤအံၤန့ၣ်ဒ်လဲၣ်.`

တၢ်ဒူတၢ်ဃိၤတၢတဒုန့ၣ် ဟဲထီၣ်လၢပီၣ်လဲၣ်ပူၤ, ခံဒုတဒုန့ၣ် "ဟဲထီၣ်လၢဟီၣ်ခိၣ်လၥ်" န့ၣ်လီၤ. (လီၣ်ဖျါ ၁၃း၁၁). ပီၣ်လဲၣ်ဘၣ်တၢ်ဒိ လီၤအီၤလၢ "ၦၤကညီအကလုၥ်တဖၣ်, ဒီးၦၤဂီၢ်မုၢ်, ဒီးၦၤကလုၥ်ကလုၥ်, ဒီးၦၤကတိၤတၢ်အကျိၥ်တဖၣ်" န့ၣ်လီၤ. ဟီၣ်ခိၣ်န့ၣ် တၢ်ဒိလီၤအီၤလၢ တၢ်အိၣ်အလီၢ်လၢၦၤဂီၢ်မုၢ်စှၤဝဲလၢဟီၣ်ခိၣ်ချၢအံၤန့ၣ်လီၤ. (လီၣ်ဖျါ ၁၇း၁၅). တၢ်ဒူတၢ်ဃိၤအံၤ, ဟဲအိၣ်ဖျါထီၣ်ဝဲအဆၢကတီၢ်ဖဲ ၁၇၈၉ လၢအဘူးဒီး တၢ်အကတီၢ်အံၤန့ၣ်လီၤ.

အမဲ၇ကၣ်ကီၢ်စၢဖှိၣ်အံၤ ဘၣ်ထွဲလိၥ်အသးဒီးတၢ်အိၣ်ဖျါအအံၤ န့ၣ်လီၤ. အဝဲသ့ၣ်ဘိးဘၣ်သ့ၣ်ညါလီၤအတၢ်သဘခ့ျဖဲ ၁၇၇၆ နံၣ်, ပၥ်ဂၢၢ် ပၥ်ကျၢၤအတၢ်သိၣ်တၢ်သီဖဲ ၁၇၈၉ နံၣ် ဒီးဘၣ်တၢ်ပၥ်ပနီၣ်အဝဲသ့ၣ်လၢ အမ့ၢ်ဟီၣ်ခိၣ်အတၢ်စိတၢ်ကမီၤဖဲတကထိခွံကယၤအဆၢကတီၢ်အပူၤအံၤန့ၣ် လီၤ.

စီၤယိၤဟၣ်ဆဲးပၥ်ဖျါထီၣ်ဝဲလၢ, "အိၣ်ဝဲဒီးအနၢၤခံဘိ, ဒ်သိဖိအသိး, ဒီးကတိၤတၢ်ဒ်ပယိၤအသိးန့ၣ်လီၤ" (လီၣ်ဖျါ ၁၃း၁၁). လၢလံၥ်စီဆှံ ၀ံအကလုၢ်ကထါအပူၤန့ၣ်, နၢၤတဖၣ်အံၤ ဘၣ်တၢ်ဒိလီၤအီၤလၢတၢ်စိ တၢ်ကမီၤန့ၣ်လီၤ. တၢ်ဒူတၢ်ဃိၤအံၤ တဒ်သိးဒီးလၢတၢတဒုန့ၣ်ဘၣ်, တအိၣ်ဒီး အခိၣ်သလုးတဖၣ်ဘၣ်, အခီပညီမ့ၢ်ဝဲ, တၢ်စိတၢ်ကမီၤအံၤ တမ့ၢ်စီၤပၤ အတၢ်ပၢတၢ်ြပးဘၣ်န့ၣ်လီၤ. နၢၤခံဘိန့ၣ် ဘၣ်တၢ်ဒိလီၤအီၤလၢတၢ်ပၢ တၢ်ြပးအထူသနူအခီၣ်ထံးခီၣ်ဘိခံမံၤလၢ အမ့ၢ်ကီၢ်အမဲ၇ကၣ်ကီၢ်စၢဖှိၣ်အံၤ အတၢ်စိတၢ်ကမီၤဒီးအတၢ်ကဲထီၣ်လိၣ်ထီၣ်သး, အတၢ်မၤနၢၤလၢအမ့ၢ် - ထံရူၢ်ကီၢ်သဲးဒီးတၢ်ဘူၣ်တၢ်ဘါတၢ်သဘခ့ျန့ၣ်လီၤ.

`ဖး လီၣ်ဖျါ ၁၃း၁၁, ၁၂ တက့ၢ်. နထံၣ်တၢ်ဆီတလဲအသးလၢ တၢ်ဒူတၢ်ဃိၤအံၤအပူၤ, ဒီးမ့ၢ်အစံးကတိၤတၢ်ဒ်လဲၣ်.`

ထံကီၢ်လၢအလီၤဂၥ်သိဖိ, သူၣ်စူၤသးစူၤအံၤ ကတိၤတၢ်ဒ်ပယိၤ အသိးန့ၣ်လီၤ. မၤတၢ်လၢ "တၢ်ဒူတၢ်ဃိၤအခီၣ်ထံးတဒုအစိအကမီၤခဲလၢၥ်" (လီၣ်ဖျါ ၁၃း၁၂) ဒီးညိကွံၥ်အတၢ်သိၣ်တၢ်သီလၢအမ့ၢ်တၢ်ဘူၣ်ထီၣ်ဘါထီၣ် သဘခ့ျအံၤ, မၢ "ၦၤအိၣ်လၢဟီၣ်ခိၣ်ချၢတဖၣ် ဘူၣ်ထီၣ်ဘါထီၣ်တၢ်ဒူတၢ်ဃိၤ အခီၣ်ထံးတဒု" န့ၣ်လီၤ (လီၣ်ဖျါ ၁၃း၁၂). ကီၢ်အမဲ၇ကၣ်ကီၢ်စၢဖှိၣ်အံၤ အကတီခိၣ်၇ိၥ်မဲလၢ ကဒုးအိၣ်ထီၣ်တၢ်လိၣ်လၢ ၦၤကိးဂၤဒဲးလၢဟီၣ်ခိၣ်ချၢအံၤ ကဘူၣ်ထီၣ်ဘါထီၣ်တၢ်ဒူတၢ်ဃိၤလၢအခီၣ်ထံးတဒုခီဖျိတၢ်ပၥ်ပနီၣ်ပၢ်ပၢ် အစီၤသီအံၤ အနီၢ်သးဒီးအနီၢ်ခိအတၢ်စိတၢ်ကမီၤခံမံၤလၢၥ်န့ၣ်လီၤ. ဒ်၀ံအကလုၢ်အကထါအံၤ ပၥ်ဖျါထီၣ်ဝဲအသိး, ကီၢ်အမဲ၇ကၣ် ကီၢ်စၢဖှိၣ်အံၤ ကဒုးအိၣ်ထီၣ်တၢ်ဒူတၢ်ဃိၤအဂီၤ - တၢ်စၢဖှိၣ်တၢ်အိၣ်ဖှိၣ်ဒီးထံကီၢ်အတၢ်စိ တၢ်ကမီၤ - ဒီးကမၢန့ၢ်ၦၤကိးဂၤဒဲးလၢကဘူၣ်ထီၣ်ဘါထီၣ်တၢ်ဂီၤအံၤန့ၣ်လီၤ.

တၢ်လၢအထုးန့ၢ်ပသးန့ၣ် မ့ၢ်ဝဲဖဲတၢ်ဆၢကတီၢ်ဖဲပသ့ၣ်ညါတၢ်ဒူ တၢ်ဃိၤအခီၣ်ထံးတဒုအံၤ အိၣ်ဒီးအတၢ်စိတၢ်ကမီၤအဆၢကတီၢ်န့ၣ်, ကီၢ်အမဲ၇ကၣ် ကီၢ်စၢဖှိၣ်အံၤ သုးဒီးကျိၣ်စ့အဂံၢ်အဘါန့ၣ် တဘၣ်တၢ်ထံၣ်န့ၢ် အီၤဒ်အဆၢကတီၢ်ခဲအံၤအသိးန့ၣ်ဘၣ်.

`ဆိကမိၣ်ထီၣ်ထံရူၢ်ကီၢ်သဲအတၢ်တဂၢၢ်တကျၢၤဘၣ်လၢ ကီၢ်အမဲ၇ကၣ် ကီၢ်စၢဖှိၣ်အပူၤ လၢမုၢ်မဆါတနံၤညါအံၤန့ၣ်တက့ၢ်. ၀ံကလုၢ်ကထါအံၤ ကလၢထီၣ်ၦဲၤထီၣ်ဝဲလၢ မုၢ်ကအိၣ်ဝဲတနံၤအဆၢကတီၢ် လၢကျဲဒ်လဲၣ်.`