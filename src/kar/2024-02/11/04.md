---
title:  တၢ်ဒုးနဲၣ်ဖျါထီၣ်တၢ်ဒူတၢ်ဃိၤ (၁)
date:   11/06/2024
---

`ဖး လီၣ်ဖျါ ၁၃း၁, ၂ တက့ၢ်. တၢ်ဒူတၢ်ဃိၤအံၤ မ့ၢ်အဟဲထီၣ် ဖဲလဲၣ်, ဒီးမတၤတဂၤဟ့ၣ်အီၤတၢ်စိတၢ်ကမီၤလဲၣ်.`

လံၥ်လီၣ်ဖျါဒုးနဲၣ်ဖျါပယိၤ ဒ်အမ့ၢ်မုၣ်ကီၤလံၢ်အသိးန့ၣ်လီၤ. လီၣ်ဖျါ ၁၂း၃-၅ စံးလၢ ပယိၥ်ဂုၥ်ကျဲးစၢးမၤဟးဂီၤ, "ဖိသၣ်ပိၥ်ခွါ, ဖဲအအိၣ်ဖျဲၣ်လီၤ အကတီၢ်တဘျီဃီ" လၢခံန့ၣ် "တၢ်ဟံးန့ၢ်အဖိဆူယွၤအအိၣ်ဒီးဆူအလီၢ်ပစိၥ် လီၤ." မ့ၢ်ဝဲမုၣ်ကီၤလံၢ်, တၢ်၀ံတၢ်နါအံၤလၢအမၤတၢ်ခီဖျိ၇ိမ့ၤအတၢ်ပၢ တၢ်ြပးလၢအဂုၥ်ကျဲးစၢးမၤဟါဂီၤကစၢ်ခ၇ံၥ်န့ၣ်လီၤ. (ကွၢ် မးသဲ ၂း၁၆-၁၈). ကစၢ်ယွၤဒီးၦၤကညီအဒုၣ်အဒါလၢအသူၣ်က့ၣ်သးကါအံၤ မၤတၢ်ခီဖျိထံကီၢ် ဒီးတၢ်ဘူၣ်တၢ်ဘါအတၢ်က၇ၢက၇ိတဖၣ် ဒ်သိးကမၤလၢထီၣ်ၦဲၤထီၣ်အဝဲသ့ၣ် အတၢ်တိၥ်ပၥ်န့ၣ်လီၤ.

တၢ်စံးကတိၤၦၤဘၣ်ဃးဒီး တၢ်ဒူတၢ်ဃိၤအတၢ်စိတၢ်ကမီၤန့ၣ်ဒ်အံၤ, "ဒီးတၢ်ဒူတၢ်ဃိၤဟ့ၣ်အီၤလၢအစိအကမီၤဒီးအလီၢ်ပစိၥ်ဒီးတၢ်ပၢတၢ်ြပး အဒိၣ်အမုၢ်လီၤ" (လီၣ်ဖျါ ၁၃း၂). ၀ံအကလုၢ်အကထါအံၤလၢထီၣ်ၦဲၤထီၣ် တ့ၢ်အနံၣ်လၢအကယၤတဖၣ်အလီၢ်ခံ ဖဲ၇ိမ့ၤအစီၤပၤ Constantine သုးအ၀့ၢ်ခိၣ်လၢ ၀့ၢ်၇ိမ့ၤဆူ Constantinople, အဆၢကတီၢ်ခဲအံၤန့ၣ် မ့ၢ်ကီၢ် (တူၤ၇ကံၤ) Turkey န့ၣ်လီၤ. ပၥ်လီၤတဲၥ်ကွံၥ်၀့ၢ်၇ိမ့ၤ, ကဲသးအ၀့ၢ်ခိၣ်, အလီၢ်ဆ့ၣ်နီၤလၢတၢ်ကီတၢ်ခဲအပူၤန့ၣ်လီၤ. လၢတၢ်အံၤအဃိ, ၇ိမ့ၤအတၢ်ပၢ တၢ်ြပးဟ့ၣ်တၢ်ဒူတၢ်ဃိၤအံၤလၢအလီၢ်ဆ့ၣ်နီၤ မ့တမ့ၢ် အ၀့ၢ်ခိၣ်န့ၣ်လီၤ.

Isaac Backus ပၥ်ဖျါထီၣ်ဝဲဒ်အံၤ, "ခီဖျိတၢ်သုးကွံၥ်ထံကီၢ်အတၢ်ပၢ တၢ်ြပး, အ၀့ၢ်ခိၣ်ဆူ Constantinoble,..... အံၤအဃိ, Constantine ဟ့ၣ်လီၤကျဲလၢ၇ိမ့ၤအဘံၡၢၣ် (သီခါဖးဒိၣ်) လၢကပၥ်ထီၣ်ထီအသးလၢ ၦၤကညီအဖီခိၣ်ခဲလၢၥ်လၢဟီၣ်ခိၣ်ချၢအံၤ, ဒီးကစၢ်ယွၤလၢမူခိၣ်အံၤအဖီခိၣ် န့ၣ်လီၤ." The Infinite Importance of the Obedience of Faith, and of Separaton from the World, p. 16, တၢ်ကွဲးဒုးနဲၣ်ဖဲ Le Roy Edwin Froom အပူၤ The Prophetic Faith of Our Fathers, vol. 3, p. 213. Thomas Hobbes ပၥ်ဖျါထီၣ်ဝဲဒ်အံၤ, "စီၤသီပၢ်ပၢ် (Pope) န့ၣ် မ့ၢ်၇ိမ့ၤအဘီအမုၢ်အတၢ်ပၢတၢ်ြပးလၢအသံကွံၥ်ဝဲအ၀ံအကလၤ, ဆ့ၣ်နီၤ ကူသိးထီၣ်ဒီး၇ိမ့ၤဘီမုၢ်အတၢ်သွၣ်ခိၣ်အခိၣ်သလုးန့ၣ်လီၤ." Leviathan (New York: Oxford Univresity Press, 1996), p. 386. တၢ်ကွၢ်ဃု သ့ၣ်ညါတၢ်လီၤတံၢ်လီၤဆဲးလီၣ်ဖျါထီၣ်ဝဲလၢ တၢ်ဒူတၢ်ဃိၤလၢပီၣ်လဲၣ်ပူၤ ဖဲလီၣ်ဖျါ ၁၃ အပူၤအံၤ မ့ၢ်တၢ်ဘူၣ်တၢ်ဘါလၢအဟးသဒၣ်ကွံၥ်တၢ်နၥ် နီၢ်ကီၢ်အံၤအစိကမီၤလၢအဟဲထီၣ်လၢ၇ိမ့ၤဘီမုၢ်အပူၤ ဒီးကဲထီၣ်ဟီၣ်ခိၣ် ဒီဘ့ၣ်အတၢ်ဘူၣ်ထီၣ်ဘါထီၣ်အီၤအလီၢ်န့ၣ်လီၤ. (လီၣ်ဖျါ ၁၃း၃, ၄). တၢ်ဒူတၢ်ဃိၤအံၤ တမ့ၢ်ၦၤအနီၢ်ခိတဂၤဘၣ်, မ့ၢ်တၢ်ဘူၣ်တၢ်ဘါအတၢ်က၇ၢ က၇ိလၢအဟံးန့ၢ်ကစၢ်ယွၤအလုၢ်ကထါတၢ်မ့ၢ်တၢ်တီလၢၦၤကညီအတၢ်သိၣ် တၢ်သီအဂီၢ်န့ၣ်လီၤ.

`ဖး လီၣ်ဖျါ ၁၃း၁, ၆ တက့ၢ်. တၢ်ကတိၤအမိၢ်ၦၢ်လၢ အပၥ်ဖျါထီၣ် တၢ်ဒူတၢ်ဃိၤအတၢ်စိတၢ်ကမီၤန့ၣ် မ့ၢ်မနုၤလဲၣ်.`

လံၥ်စီဆှံပၥ်ဖျါထီၣ်တၢ်မၤကမၣ်ဖဲ ယိၤဟၣ် ၁၀း၃၃ ဒီး လူၤကၣ် ၅း၂၁ အပူၤ လၢတၢ်အဒိခံမံၤန့ၣ်လီၤ. (၁) ၦၤကညီတဂၤလၢအစံးလီၤ အသးလၢအမ့ၢ်ယွၤ, ဒီး (၂) ၦၤကညီတဂၤလၢအစံးလီၤအသးလၢအအိၣ်ဒီး တၢ်စိတၢ်ကမီၤလၢကပျၢ်တၢ်ဒဲးဘးအဂီၢ်န့ၣ်လီၤ. တၢ်ပၥ်တၢ်ကမၣ်လၢ ကစၢ်ခ၇ံၥ်အဖီခိၣ်သ့ၣ်တဖၣ်အံၤတတီတလိၤဘၣ်, အဂ့ၢ်ဒ်လဲၣ် အဝဲမ့ၢ် ကစၢ်ယွၤအမ့ၢ်အတီတဂၤ, ဒီးလၢတၢ်န့ၣ်အဃိ, အိၣ်ဒီးတၢ်စိကမီၤလၢ ကပျၢ်ကွံၥ်တၢ်ဒဲးဘးန့ၣ်လီၤ. ၇ိမ့ၤပၢ်ပၢ်အတၢ်ပၢတၢ်ြပးအိၣ်ဒီးအတၢ်သိၣ် တၢ်သီလီၤဆီခံမံၤလၢလံၥ်စီဆှံကိးလၢတၢ်မၤကမၣ်တၢ်လၢအမ့ၢ်, အတၢ် ၇ၤလီၤလၢအသီခါသ့ၣ်တဖၣ်န့ၣ် အိၣ်ဒီးတၢ်စိကမီၤလၢကပျၢ်တၢ်ဒဲးဘးဒီး လၢပၢ်ပၢ် (Pope) အိၣ်ဒီးကစၢ်ယွၤအတၢ်စိကမီၤလၢဟီၣ်ခိၣ်ချၢအံၤန့ၣ်လီၤ.