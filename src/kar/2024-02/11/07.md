---
title:  တၢ်ဆိကမိၣ်ဆူညါအဂီၢ်
date:   14/06/2024
---

တၢ်ဘူၣ်ထီၣ်ဘါထီၣ်တၢ်ဒူတၢ်ဃိၤဒီးအဂီၤကတိၤဘၣ်ထွဲတၢ်ဒီး ဒၤနံးယ့လးအဆၢဒိၣ် ၃ လၢ စီၤၡၤဒ၇း, စီၤမ့ၤၡး, ဒီး စီၤဧဘ့ၤဒနကိၤတဖၣ် ဘၣ်တၢ်ဟ့ၣ်လီၤအဝဲသ့ၣ်တၢ်ကလုၢ်ခီဖျိဘၤဘူၤလိၣ်အစီၤပၤလၢကတီၤလီၤ ဘါထီၣ်တၢ်ဂီၤထူအံၤ မ့တမ့ၢ် ကဘၣ်တၢ်ကွံၥ်လီၤဆူမ့ၣ်အူကိၢ်အပူၤန့ၣ်လီၤ. ဘၤဘူၤလိၣ်လၢပျၢၤ, ဘၤဘူၤလိၣ်လၢမုၢ်မဆါတနံၤညါအံၤ - တၢ်ဂ့ၢ်တၢ်ကျိၤန့ၣ် မ့ၢ်တၢ်ဘူၣ်ထီၣ်ဘါထီၣ်လီၤ. တၢ်ဘူၣ်ထီၣ်ဘါထီၣ်အမ့ၢ်အတီဟဲထီၣ်လၢ သးလၢအဘၣ်တၢ်သိၣ်အီၤလၢကစၢ်ယွၤအကလုၢ်ကထါ, အသးသမူလၢ ဘၣ်တၢ်ဆီတလဲကွံၥ်အီၤလၢအတၢ်အဲၣ်, ဒီးသးလၢအၦဲၤဒီးအသးစီဆှံန့ၣ်လီၤ. မ့မ့ၢ်ဒ်န့ၣ်ဒီး, ပတ "လီၤဂၥ်ဒီးဟီၣ်ခိၣ်" အံၤန့ၣ်ဘၣ်, မ့မ့ၢ်တခီအိၣ်မူလၢ ယွၤအတၢ်ဘၣ်သးအပူၤလၢ အဘၣ်တၢ်ထံၣ်န့ၢ်အီၤလၢအကလုၢ်အကထါပူၤ န့ၣ်လီၤ. တၢ်အံၤန့ၣ် မ့ၢ်ပတၢ်ပူၤဖျဲးအလီၢ်ထဲတမံၤဧိၤန့ၣ်လီၤ.

"ကစၢ်ယွၤတမၤန့ၢ်ဆူတၢ်သူၣ်အိၣ်သးအိၣ် မ့တမ့ၢ် သးအတၢ် ဆိကမိၣ်အတၢ်သ့ၣ်ညါဘၣ်, ဘၣ်ဆၣ်ဒီး, မုၣ်ကီၤလံၢ်အတၢ်မၤထီဘိအံၤန့ၣ် မ့ၢ်ဝဲ - ကပၢၦၤတဖၣ်လၢအဝဲလွဲန့ၢ်ဝဲတန့ၢ်ဘၣ်တဖၣ် - တၢ်မၤဆူၣ်တၢ်ခီဖျိ တၢ်အၢတၢ်သီန့ၣ်လီၤ. ခီဖျိတၢ်မၤပျံၤ မ့တမ့ၢ် တၢ်မၤဆူၣ်အံၤအပူၤ အဝဲသးအိၣ်လၢကပၢၦၤကညီအတၢ်သ့ၣ်ညါနၢ်ပၢၢ်ဒီး ကဒုးအိၣ်ထီၣ်အီၤလၢ အကစၢ်ဒၣ်ဝဲအဂီၢ်န့ၣ်လီၤ. ဒ်သိးကမၤလၢထီၣ်ၦဲၤထီၣ်တၢ်ဒ်အံၤအဂီၢ် ခီဖျိ တၢ်ဘူၣ်တၢ်ဘါဒီးပဒိၣ်အတၢ်ပၢတၢ်ြပးအစိကမီၤခံမံၤလၢၥ်အံၤအပူၤ, သုးဃီၤအဝဲသ့ၣ်လၢကဒိကနၣ်ၦၤကညီအတၢ်သိၣ်တၢ်သီလၢတၢ်ထီဒါ ကစၢ်ယွၤအတၢ်သိၣ်တၢ်သီအဂီၢ်န့ၣ်လီၤ." Ellen G. White, The Great Controversy, p. 591.

"ဒ်သိးကဆၢထၢၣ်ဂၢၢ်ကျၢၤလၢတၢ်လ့ပစီလၢအဝဲသ့ၣ်မဲၥ်ညါအဂီၢ်, အဝဲသ့ၣ်ကဘၣ်နၢ်ပၢၢ်ကစၢ်ယွၤအတၢ်ဘၣ်သးဒ်အလီၣ်ဖျါထီၣ်အသးလၢ အကလုၢ်ကထါအပူၤလီၤ. အဝဲသ့ၣ်မၤလၤမၤကပီၤယွၤသ့ထဲအတၢ်နၢ်ပၢၢ် ကစၢ်ယွၤအတကဲၥ်ပ၀းလၢအမ့ၢ်အတီ, အတၢ်ပၢတၢ်ြပး, ဒီးအတၢ်တိၥ်ပၥ် တဖၣ်ဒီး အိၣ်မူဒ်တၢ်သ့ၣ်တဖၣ်အံၤအတၢ်နဲၣ်အသိးန့ၣ်လီၤ. ထဲၦၤလၢ အဂၢၤအသးဒီးလံၥ်စီဆှံအတၢ်မ့ၢ်တၢ်တီတဖၣ်အံၤ ကဆၢထၢၣ်ဂၢၢ်ကျၢၤလၢ တၢ်ထီဒါလိၥ်အသးလၢခံကတၢၢ်အံၤန့ၣ်လီၤ." The Great Controversy, p. 593.

"ဘၣ်ဆၣ်ဒီး ကစၢ်ယွၤကအိၣ်ဒီးၦၤဂီၢ်မုၢ်လၢဟီၣ်ခိၣ်ချၢအံၤ လၢအပၢၤဃၥ်လံၥ်စီဆှံဒီးထဲလံၥ်စီဆှံတမံၤဧိၤအံၤ မ့ၢ်အတၢ်သိၣ်လိသီလိ အတီၤပတီၢ်ဒီး တၢ်ဆီတလဲကွံၥ်သးခဲလၢၥ်အခီၣ်ထံးခီၣ်ဘိန့ၣ်လီၤ. ၦၤသ့ ၦၤဘၣ်အတၢ်ဆိကမိၣ်, စဲအ့ၣ်အတၢ်ထိၣ်တၢ်ဒွး, တၢ်သိၣ်တၢ်သီလၢၦၤနၥ် အီၤတဖၣ် မ့တမ့ၢ် ခ၇ံၥ်ဖိအတၢ်အိၣ်ဖှိၣ်အတၢ်ဆၢတဲၥ်သ့ၣ်တဖၣ်, တၢ်အိၣ်ဖှိၣ်အါဘၣ်ဆၣ် အတၢ်ဃူတၢ်ဖိးတအိၣ်ဘၣ်, ၦၤအါဂၤအတၢ်ဘၣ် အသး- တဘၣ်ပၥ်လၢအမ့ၢ်တၢ်အုၣ်အသးလၢထီဒါတၢ်ဘူၣ်တၢ်ဘါအတၢ်စူၢ် တၢ်နၥ် မ့တမ့ၢ် တူၢ်လိၥ်အီၤအံၤဘၣ်န့ၣ်လီၤ. တချုးလၢတူၢ်လိၥ်တၢ်စူၢ် တၢ်နၥ်တမံၤဂ့ၤတမံၤဂ့ၤအံၤန့ၣ်, ပကဘၣ်ဃုကွၢ်တၢ်လၢအမ့ၢ် "ကစၢ်ယွၤစံးဝဲ" အံၤ အတၢ်ဆီၣ်ထွဲန့ၣ်လီၤ." Ellen G. White, The Great Controversy, p. 595.