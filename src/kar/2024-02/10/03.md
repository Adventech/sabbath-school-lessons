---
title:  တၢ်သံလၢလံၥ်စီဆှံအလီၢ်လံၤတကတြူၢ်အပူၤ
date:   03/06/2024
---

`ဖး စံးထီၣ်ပတြၢၤ ၆း၅; စံးထီၣ်ပတြၢၤ ၁၁၅း၁၇; ၁စီၤပၤ ၂း၁၀ ၁စီၤပၤ ၁၁း၄၃; ဒီး ၁စီၤပၤ ၁၄း၂၀ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိ ဘၣ်ဃးတၢ်သံအဂ့ၢ်အကျိၤဒ်လဲၣ်.`

လံၥ်စီဆှံအလီၢ်လံၤတကတြူၢ်တသိၣ်လိလၢသးသမူအံၤသံတသ့ ဘၣ်အဂ့ၢ်န့ၣ်ဘၣ်. တသိၣ်စ့ၢ်ကီးလၢ တုၤမ့ၢ်သံ၀ံၤဒီး ၦၤတီၦၤလိၤသ့ၣ်တဖၣ် ယူၤထီၣ်ဆူမူခိၣ်ဘီမုၢ်လၢတၢ်မူထူယိၥ်အဂီၢ်ဒီး ၦၤတတီတလိၤတဖၣ် လဲၤလီၤဆူလ၇ၥ်အပူၤ ဖဲအဝဲသ့ၣ်ဘၣ်တၢ်ဒွဲၣ်ထီၣ်ကွံၥ်အီၤလီၤစိၤလီၤထီအံၤ အဂ့ၢ်န့ၣ်ဘၣ်. လံၥ်စီဆှံသိၣ်လိဝဲလၢတၢ်သံအံၤ မ့ၢ်တၢ်မံန့ၣ်လီၤ. လံၥ်စီၤပၤတဖၣ် သူတၢ်ကတိၤဖျါလၢအမ့ၢ်, "အဝဲသ့ၣ်အိၣ်ဘှံး (မံမုၥ်) ဃုၥ်ဒီး အပၢ်တဖၣ်" လၢအတၢ်ပၥ်ဖျါပၢ်သ့ၣ်တဖၣ်တၢ်အတၢ်သံအဂ့ၢ်န့ၣ်လီၤ. လံၥ်ထါစံးထီၣ်ပတြၢၤကတိၤလၢအမ့ၢ် "မံသံ" (စံး ၁၃း၃, ထိၣ်သတြီၤ စံး ၉၀း၅) လၢတၢ်ဘၣ်ထွဲဒီးတၢ်သံန့ၣ်, စီၤယိၤဘးစံးကတိၤဝဲလၢအမ့ၢ် "တဖုသံနီၣ်ထီၣ် ဘၣ် (ယိၤဘး ၁၄း၁၂). ၦၤကွဲးထါစံးထီၣ်ပတြၢၤဖိမၤအါထီၣ်ဝဲလၢ, "မ့မ့ၢ် ယဲဒၣ်အံၤ ယကထံၣ်ဘၣ်နမဲၥ်လၢတၢ်တီတၢ်လိၤအပူၤလီၤ. တုၤဖုသံနီၣ် အိၣ်ဒီးနက့ၢ်နဂီၤဒီး, ယကမံသူၣ်မံသးလီၤ" (စံး ၁၇း၁၅).

ဖဲၦၤအၤရူၢ်တဖၣ်ဘၣ်တၢ်ဒုးနၢၤအီၤဒီး မၤဟးဂီၤအီၤအကတီၢ်န့ၣ်, သုးဖိလၢအသံသ့ၣ်တဖၣ်န့ၣ် ဘၣ်တၢ်ကိးလၢ, "တၢ်မံသပ့ၤ" န့ၣ်လီၤ (စံး ၁၇း၁၅). တၢ်နၢ်ပၢၢ်လၢအမ့ၢ်တၢ်သံအံၤ ကလၤလၢအတအိၣ်ဒီးနီၢ်ခိ ဘၣ်ဟး၀့ၤဟး၀ီၤ, ဆဲးကျိးဒီးၦၤလၢအအိၣ်မူတဖၣ်အံၤ တမ့ၢ်လံၥ်စီဆှံ အတၢ်ပၥ်ဖျါဘၣ် မ့ၢ်ၦၤဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ်အလုၢ်အလၢ် တမံၤန့ၣ်လီၤ.

တၢ်တနၢ်ပၢၢ်တၢ်မ့ၢ်တၢ်တီဘၣ်ဃးဒီးတၢ်သံအံၤဘၣ်န့ၣ်, ဒုးအိၣ်ထီၣ် ကျဲဂ့ၤလၢမုၣ်ကီၤလံၢ်အတၢ်လံၣ်တၢ်လီၦၤအဂီၢ်န့ၣ်လီၤ. "ၦၤအါအါကလဲၥ် ကဘၣ်သဂၢၢ်ဒီးတၢ်၀ံတၢ်ကလၤလၢအလိၣ်ထီၣ်အသးလၢအဝဲသ့ၣ်အဘူး အတံၢ် မ့တမ့ၢ် တံၤသကိးတဖၣ်ဒီးကစံးလၢတၢ်လီၤပျံၤလီၤဖုးလၢတၢ်တစူၢ် တနၥ်ယွၤဘၣ်အပူၤန့ၣ်လီၤ. တၢ်လီၤဆီဒ်အံၤကအိၣ်ဖျါထီၣ်အသးဒီး မၤတၢ်လီၤလိၣ်လီၤလးတဖၣ်လၢ ကပၢၤဃၥ်အတၢ်ပၥ်မၤအသးအဂီၢ်အံၤန့ၣ် လီၤ. ပဘၣ်အိၣ်ဒီးတၢ်ကတဲၥ်ကတီၤသးလၢ ကဆၢထၢၣ်ထီၣ်ဒါအဝဲသ့ၣ် ခီဖျိလံၥ်စီဆှံအတၢ်မ့ၢ်တၢ်တီလၢတၢ်သံတသ့ၣ်ညါတၢ်နီတမံၤဒီး တၢ်လၢ အပၥ်ဖျါထီၣ်အသးတဖၣ်န့ၣ် မ့ၢ်မုၣ်ကီၤလံၢ်အကလူးလၢအလီၤကမၣ်တဖၣ် န့ၣ်လီၤ." Ellen G. White, The Great Controversy, p. 560.

`ဖး ဒၤနံးယ့လး ၁၂း၂ ဒီး ယိၤဘး ၁၉း၂၅, ၂၆ တက့ၢ်. တၢ်အသံး အကၥ်လၢအဘၣ်ဃးဒီးတၢ်သံအဂ့ၢ်အကျိၤလၢအဘၣ်တၢ်မၤအါထီၣ်အီၤ ဖဲလံၥ်စီဆှံအဆၢတဖၣ်အပူၤအံၤန့ၣ် မ့ၢ်မနုၤလဲၣ်.`

တၢ်သံန့ၣ် မ့ၢ်တၢ်အိၣ်ဘှံးလၢတၢ်မံအပူၤ တုၤလၢတၢ်ဂဲၤဆၢထၢၣ် က့ၤအကတီၢ်န့ၣ်လီၤ. တၢ်၀ံတၢ်ကလၤလၢအနီၢ်ခိတအိၣ်ဘၣ်, ဟး၀့ၤ၀ီၤ ဆဲးကျိးဒီးၦၤလၢအမူတဖၣ်အံၤန့ၣ်တအိၣ်ဘၣ်. ၦၤဘါတၢ်ဂီၤတၢ်ဖှီၣ်သ့ၣ် တဖၣ်န့ၣ် နၥ်လၢတၢ်၀ံတၢ်ကလၤအိၣ်ဝဲ, ၦၤအံၣ်စ၇့လးဖိသ့ၣ်တဖၣ်နၢ်ပၢၢ် တၢ်သံလၢအမ့ၢ်တၢ်မံတုၤလၢတၢ်ဂဲၤဆၢထၢၣ်က့ၤအမုၢ်ဆ့ၣ်ဂီၤအကတီၢ်န့ၣ် လီၤ.

ပသူၣ်အုးသးအုးလၢၦၤသံကွံၥ်တဂၤအဖီခိၣ်ဘၣ်ဆၣ်, ဆိကမိၣ်လၢ ၦၤလၢအသံလၢခ၇ံၥ်ပူၤတဖၣ်အဂ့ၢ်တက့ၢ်, အဝဲသ့ၣ်ဘံၣ်လီၤအမဲၥ်လၢ တၢ်သံအပူၤ, တၢ်ဆၢကတီၢ်ယံၥ်ဝဲဒၣ်ထဲလဲၣ်တုၤလၢကစၢ်ခ၇ံၥ်ဟဲက့ၤလီၤ တစုဒၣ်လဲၥ်, တၢ်ဆူညါတမံၤလၢအဝဲသ့ၣ်သ့ၣ်ညါန့ၣ် မ့ၢ်တၢ်ဟဲက့ၤလီၤခံဘျီ တဘျီန့ၣ်လီၤ. တၢ်ဆိကမိၣ်လၢ ကအိၣ်ဒီးအဝဲသ့ၣ်ဖဲတၢ်ဂဲၤဆၢထၢၣ် အဆၢကတီၢ်န့ၣ် ကမ့ၢ်ဝဲ အီµ ကစၢ်ခ၇ံၥ်ဟဲက့ၤသၦၢ်ကတၢၢ်လီၤမၢၣ်.