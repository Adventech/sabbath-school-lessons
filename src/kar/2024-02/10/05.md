---
title:  တၢ်နၥ်တၢ်၀ံတၢ်ကလၤလၢမုၢ်နံၤခံကတၢၢ်တဖၣ်အကတီၢ် (၁)
date:   05/06/2024
---

`ဖး မးသဲ ၂၄း၅, ၁၁, ၂၄; ၂သ့းစၤလနံ ၂း၇-၉; လီၣ်ဖျါ ၁၃း၁၃, ၁၄ ဒီး လီၣ်ဖျါ ၁၆း၁၃, ၁၄ တက့ၢ်. တၢ်လံၣ်တၢ်လီတဖၣ်လၢၦၤဂီၢ်မုၢ် ကဘၣ်သဂၢၢ်အီၤလၢမုၢ်နံၤခံကတၢၢ်တဖၣ်အကတီၢ်န့ၣ် မ့ၢ်မနုၤလဲၣ်.`

တၢ်၀ံတၢ်နါ မ့တမ့ၢ် မုၣ်ကီၤလံၢ်ကသူ "အတၢ်ပနီၣ်လီၤလးတဖၣ် ဒီးတၢ်လီၤလးဖးဒိၣ်သ့ၣ်တဖၣ်" လၢကလီန့ၢ်ၦၤဂီၢ်မုၢ်တချုးကစၢ်ခ၇ံၥ်ဟဲက့ၤ ဒ်ဘၣ်န့ၣ်လီၤ. လၢအတၢ်စံးကတိၤဘၣ်ဃးတၢ်၀ံတၢ်ကလၤအတၢ်စိတၢ်ကမီၤ တၢ်လံၣ်တၢ်လီအဂ့ၢ်န့ၣ်, Aညါနူ Rသိမငါကနဖ ပၥ်ဖျါထီၣ်ဝဲဒ်အံၤ, "အဝဲသ့ၣ် အတၢ်ကတိၤလွဲန့ၢ်အစိအကမီၤအံၤ တဘၣ်တၢ်ထံၣ်န့ၢ်အီၤလၢအတၢ်ကစီၣ် အပူၤအံၤန့ၣ်ဘၣ်, မ့ၢ်စ့ၢ်ကီးလၢအဝဲသ့ၣ်တၢ်စိတၢ်ကမီၤလၢအမ့ၢ် "တၢ်ပနီၣ်" မ့တမ့ၢ် "တၢ်မၤလီၤလးတဖၣ်" န့ၣ်လီၤ. အဝဲသ့ၣ်မၤတၢ်ပနီၣ်လီၤလးဒ်သိး ကထုးန့ၢ်ၦၤကညီအသးအဂီၢ်န့ၣ်လီၤ. တၢ်ပနီၣ်လီၤလးလၢမုၣ်ကီၤလံၢ် တၢ်၀ံတၢ်နါမၤဝဲအံၤ ဒုးနဲၣ်ဖျါတၢ်၀ံတၢ်နါသၢဒုအတၢ်ပၥ်ဖှိၣ်ထီၣ်တၢ်စိ တၢ်ကမီၤအတၢ်ကစီၣ် (ပယိၤ, တၢ်ဒူတၢ်ဃိၤဒီး၀ံအဘျၣ်တဖၣ်) အံၤ မ့ၢ်တၢ်၀ံတၢ်ကလၤအတၢ်အိၣ်ဖျါ - အတၢ်ခီၣ်ထံးခီၣ်ဘိန့ၣ် တမ့ၢ်အဟဲလၢ ယွၤဘၣ်. ဒ်မူခိၣ်အတၢ်ဂ့ၢ်လိၥ်ဘှီလိၥ်သးအံၤ ကတုၤလၢအလီၢ်ခံကတၢၢ် အသိးဒီး, မုၣ်ကီၤလံၢ်အတၢ်စိတၢ်ကမီၤကဟဲနုၥ်လီၤလၢၦၤကညီအတၢ်စံၣ်စိၤ တဲစိၤအပူၤ လၢတဒ်သိးဒီးအံၤနီတစုဒ်ဘၣ်န့ၣ်လီၤ. တၢ်နၥ်တၢ်၀ံတၢ်ကလၤ လၢအတအိၣ်သူၣ်လီၤအသးလၢလံၥ်စီဆှံအပူၤအံၤဘၣ်လၢအမ့ၢ်တၢ်သံ တသ့ဘၣ်အံၤန့ၣ်, ဘူးတ့ၢ်မးလၢကဖီၣ်စၢဃၥ်ဟီၣ်ခိၣ်အံၤမးန့ၣ်လီၤ." The Closing of the Cosmic Conflict: Role of the Three Angels Messages," unpublished manuscript, p. 6.

`ဘၣ်မနုၤလၢတၢ်နၥ်ပတၢ်သူၣ်ဟူးသးဂဲၤအံၤ လီၤပျံၤလီၤဖုးဝဲဒိၣ်မး န့ၣ်လဲၣ်. ပဒိးန့ၢ်ဘၣ်တၢ်လဲၤခီဖျိလၢအဝဲသ့ၣ်အတၢ်ဂ့ၤမ့ၢ်ဂ့ၤ, အတၢ်အၢ မ့ၢ်ဂ့ၤ လၢပတၢ်နၥ်အပူၤအံၤမနုၤတမံၤလဲၣ်. မုၣ်ကီၤလံၢ်ကွၢ်ကပၥ်ကွံၥ် ပတၢ်ဆိကမိၣ်အကျိၤအကွၥ်ဒီး ထုးန့ၢ်ပတၢ်သူၣ်ဟူးသးဂဲၤအံၤလၢကျဲဒ်လဲၣ်.`

"မုၣ်ကီၤလံၢ်ကတီၤပၥ်တ့ၢ်အတၢ်ဂုၥ်ကျဲးစၢးလၢအလီၢ်ခံကတၢၢ် လၢကလီန့ၢ်ဟီၣ်ခိၣ်အံၤယံၥ်တ့ၢ်လံ - အဝဲကတီၤပၥ်တစဲးဘၣ်တစဲးလၢ အတၢ်ဒုးဒိၣ်ထီၣ်တၢ်စူၢ်တၢ်နၥ်တၢ်၀ံတၢ်ကလၤလၢအလိၣ်ဝဲဒိၣ်ကတၢၢ် တမံၤအံၤန့ၣ်လီၤ. အဝဲတတုၤဒ်ဆူအတၢ်တိၥ်ပၥ်လၢအအဲၣ်ဒိးဝဲအလီၢ်ဒ်ဘၣ်, ဘၣ်ဆၣ်ဒီး, ကတုၤထီၣ်ဝဲလၢတၢ်ဆၢကတီၢ်အိၣ်လီၤတဲၥ်က့ၤအလီၢ်ခံတဖၣ် အံၤန့ၣ်လီၤ...အိၣ်က့ၤဒၣ်ထဲလၢတၢ်ပၢၤဃၥ်အီၤလၢကစၢ်ယွၤအတၢ်စိ တၢ်ကမီၤ, ခီဖျိတၢ်နၥ်အကလုၢ်ကထါ, ဟီၣ်ခိၣ်ဒီဘ့ၣ်ကဘၣ်လီၤထွံလီၤယွၤ ဘၣ်လၢတၢ်လီတၢ်၀့ၤအပူၤန့ၣ်လီၤ. ၦၤဂီၢ်မုၢ်သ့ၣ်တဖၣ် ဘၣ်တၢ်မၤမံခ့ မံသပ့ၤအီၤလၢတၢ်အိၣ်ပလီၢ်အပူၤ, ဖုသံနီၣ်ထီၣ်က့ၤထဲလၢခီဖျိအဒိးန့ၢ်ဘၣ် ကစၢ်ယွၤအတၢ်သးဒိၣ်ယွၤလီၤဘၣ်အဝဲသ့ၣ်အဃိန့ၣ်လီၤ." Ellen G. White, The Great Controversy, pp. 561, 562.

ပတၢ်ပူၤဖျဲးအလီၢ်န့ၣ် မ့ၢ်ကစၢ်ခ၇ံၥ်ဒီးအကလုၢ်ကထါန့ၣ်လီၤ. တကီဝဲဘၣ်လၢကထံၣ်ၦၤလၢအကကွဲၢ်တဖၣ်, အကကွဲၢ်လၢအကထိဒၣ်လဲၥ် တနၢ်ပၢၢ်တၢ်သံအဂ့ၢ်အကျိၤအံၤ ကလီၤထွံလီၤယွၤကွံၥ်ခီဖျိတၢ်လီတၢ်၀့ၤလၢ အပၣ်ဃုၥ်ဒီးတၢ်နၢ်ပၢၢ်လၢၦၤသံအိၣ်မူဒံးဝဲလၢတၢ်သံအလီၢ်ခံအဂ့ၢ်န့ၣ်လီၤ.

`တုၤအဆၢကတီၢ်အံၤဒၣ်လဲၥ်, တၢ်လံၣ်တၢ်လီလၢအအိၣ်ညီနုၢ်လၢ ၦၤလၢအနၢ်ပၢၢ်တၢ်သံလၢအမ့ၢ်တၢ်မံအံၤ ကဘၣ်တၢ်ဒီတဒၢအဝဲသ့ၣ်လၢ မနုၤတမံၤလဲၣ်.`