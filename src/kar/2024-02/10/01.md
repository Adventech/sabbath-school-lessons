---
title:  တၢ်နၥ်တၢ်၀ံတၢ်ကလၤအိၣ်ဖျါထီၣ်ဝဲ
date:   01/06/2024
---

### တၢ်မၤလိတနွံအံၤအဂီၢ်ဖး
မးသဲ ၁၀း၂၈; စံၣ်တဲၤတဲလီၤတၢ် ၉း၅; ယၡါယၤ ၈း၁၉, ၂၀း ယိၤဟၣ် ၁၁း၁၁-၁၄, ၂၁-၂၅; ၁သ့းစၤလနံ ၄း၁၆, ၁၇; လီၣ်ဖျါ ၁၆း၁၃, ၁၄; မးသဲ ၂၄း၂၃-၂၇; ၂သ့းစၤလနံ ၂း၉-၁၂.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, ကစၢ်အကစၢ်ဒၣ်ဝဲ ကဟဲလီၤလၢမူခိၣ်အိၣ်ဒီး တၢ်ကိးပသူ, ဒီးကလူးအခိၣ်တဂၤအကလုၢ်သီၣ်, ဒီးအိၣ်ဒီးယွၤအကွဲၤဒီး, ၦၤလၢအသံလၢခ၇ံၥ်အပူၤတဖၣ်န့ၣ် ကဂဲၤဆၢထၢၣ်ဆိဝဲ, တုုၤနုၤတစု, ၦၤလၢအမူဒီးအိၣ်ဒံးပဝဲဒၣ်အံၤ, တၢ်ကထုးထီၣ်န့ၢ်ၦၤတပူၤဃီဒီးအဝဲသ့ၣ်, ဆူတၢ်အၢၣ်အပူၤ, ဒ်သိးပကသဂၢၢ်ကစၢ်လၢမူကပိၥ်လိၤ, ဒီးပကအိၣ်ဒီး ကစၢ်အစိၤစိၤအဃၣ်ဃၣ်ဒ်န့ၣ်လီၤ" (၁သ့းစၤလနံ ၄း၁၆, ၁၇).

လၢအပူၤကွံၥ်အနံၣ်စှၤဆံန့ၣ်, တၢ်ကွဲးအိၣ်ဖျါထီၣ်တမံၤလၢ အဘၣ်ထွဲဒီးတၢ်ဘူးထီၣ်ကသံအတၢ်လဲၤခီဖျိအဂ့ၢ်လၢ အမ့ၢ်ၦၤလၢအသံတ့ၢ် ဒီးမူထီၣ်က့ၤဝဲတဖၣ်ပၥ်ဖျါထီၣ်တၢ်မၤအသးလၢတလီၤနၥ်မးဝဲတၢ်လၢအဝဲသ့ၣ် ထံၣ်ဘၣ်ဒီးနၢ်ဟူဘၣ်ဝဲတဖၣ်ဖဲ "သံဝဲ" အကတီၢ်န့ၣ်လီၤ. ၦၤလၢအကကွဲၢ် သ့ၣ်တဖၣ် နၥ်ဝဲလၢတၢ်ပၥ်ဖျါအံၤ မ့ၢ်တၢ်အုၣ်အသးလၢၦၤသံတဖၣ်န့ၣ် တသံဝဲအနီၢ်ကီၢ်ဘၣ်န့ၣ်လီၤ. တၢ်စူၢ်တၢ်နၥ်တၢ်၀ံတၢ်ကလၤအခီၣ်ထံး ခီၣ်ဘိအံၤ မ့ၢ်မုၣ်ကီၤလံၢ်အတၢ်လံၣ်တၢ်လီလၢအ၇ၤလီၤသးအါအါကလဲၥ်မး အံၤန့ၣ်လီၤ.

အနီၢ်နီၢ်န့ၣ်, တၢ်နၥ်တၢ်၀ံတၢ်ကလၤအံၤ စးထီၣ်အသးလၢသ၀ီ ဧ့ၤဒ့ၣ်ဃုၥ်ဒီးဂုၢ်အတၢ်လံၣ်နီၢ်အံၣ်အုလၢအမ့ၢ်, "သုတသံဒီးသုတသံဘၣ်ဘၣ်" အံၤန့ၣ်လီၤ (၁မိၤၡွ ၃း၄). တၢ်အံၤပၥ်လီၤတၢ်ဒုးအိၣ်ထီၣ်တၢ်အခီၣ်ထံး ခီၣ်ဘိလၢတၢ်ဘူၣ်တၢ်ဘါအတၢ်ဟူးတၢ်ဂဲၤအဒိၣ်ကတၢၢ်ဖဲ အနံၣ် ၁၉၀၀ အတီၢ်ပူၤဃုၥ်ဒီး Fသထ အဒီပုၢ်ဝဲၢ်မုၣ်တဖၣ် အတၢ်၇ၤလီၤအကလုၢ်, လၢခံန့ၣ် အၢၣ်လီၤက့ၤဝဲလၢအမ့ၢ်တၢ်လီတၢ်၀့ၤတမံၤလၢ အဝဲသ့ၣ်ဒိးန့ၢ်ဘၣ်တၢ်စံးဆၢ သ့လၢအတၢ်သံကွၢ်သ့ၣ်တဖၣ်အပူၤဆူၦၤသံတဖၣ်အအိၣ်န့ၣ်လီၤ.

တၢ်မၤလိအံၤအတၢ်ပညိၣ်န့ၣ် ကဒုးနဲၣ်ၦၤလၢပတၢ်ပၢၤလီၤပသး လၢမုၣ်ကီၤလံၢ်အတၢ်လံၣ်တၢ်လီလၢမုၢ်နံၤခံကတၢၢ်အံၤသ့ထဲတမံၤန့ၣ် မ့ၢ်ဝဲ ပတၢ်၇့ဒီးခ၇ံၥ် လၢပနီၢ်ကစၢ်ဒၣ်ဝဲဒီးပအိၣ်ဂၢၢ်ဆိးကျၢၤလၢလံၥ်စီဆှံအတၢ် သိၣ်လိနဲၣ်လိအပူၤန့ၣ်လီၤ. တၢ်အံၤပၥ်ဃုၥ်ဒီးအတၢ်သိၣ်လိနဲၣ်လိဘၣ်ဃး ဒီးတၢ်သံအဂ့ၢ်, တၢ်လၢပထံၣ်ဘၣ်, ပနၢ်ဟူဘၣ်ဒီး ပသးကစံးကတိၤတမံၤဂ့ၤ တမံၤဂ့ၤဒၣ်လဲၥ်န့ၣ်လီၤ.