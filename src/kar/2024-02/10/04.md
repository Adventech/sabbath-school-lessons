---
title:  တၢ်သံလၢလံၥ်စီဆှံအသီတကတြူၢ်အပူၤ
date:   04/06/2024
---

`ဖး ယိၤဟၣ် ၁၁း၁၁-၁၄, ၂၁-၂၅; ၂တံၤမသ့း ၁း၁၀း ၁က၇ံၣ်သူး ၁၅း၅၁-၅၄ ဒီး ၁သ့းစၤလနံ ၄း၁၅-၁၇ တက့ၢ်. ၦၤကွဲးလံၥ်စီဆှံအသီ တကတြူၢ်အတၢ်ပၥ်ဖျါထီၣ်တၢ်သံအဂ့ၢ်အံၤ မ့ၢ်ထိၣ်သတြီၤဒီးလံၥ်စီဆှံ အလီၢ်လံၤတကတြူၢ်န့ၣ် ကမ့ၢ်ဝဲဒ်လဲၣ်.`

လံၥ်စီဆှံအလီၢ်လံၤဒီးလံၥ်စီဆှံအသီခံကတြူၢ်လၢၥ်န့ၣ် သူတၢ်သံ အဒိအတဲၥ်အံၤလၢ အမ့ၢ်တၢ်မံန့ၣ်လီၤ. လၢလံၥ်စီဆှံအပူၤန့ၣ်, တၢ်ပၥ်ဖျါထီၣ် တၢ်ကတိၤလၢအမ့ၢ် "တၢ်မံ" အံၤ ဘၣ်ထွဲလိၥ်အသးဒီးတၢ်သံအံၤ အိၣ်ဝဲ အစှၤကတၢၢ် ၅၃ သၢဘျီမးန့ၣ်လီၤ. ၦၤကွဲးလံၥ်စီဆှံတဖၣ်အသးလီၤပလိၥ် အသးလၢတၢ်သ့ၣ်နီၣ်ထီၣ်တအိၣ်လၢၤလၢၦၤသံသ့လၢအပၥ်တ့ၢ်ကွံၥ်အနီၢ်ခိ တဘျီဃီ ဖဲတၢ်သံအကတီၢ်အံၤန့ၣ်လီၤ.

လံၥ်စီဆှံအသီတကတြူၢ်မၤအါထီၣ်တၢ်ဂ့ၢ်တၢ်ကျိၤအဂၤတမံၤလၢ အအိၣ်ပၥ်လၢလံၥ်စီဆှံအလီၢ်လံၤတကတြူၢ်အပူၤလၢအမ့ၢ်, တၢ်ဂဲၤဆၢထၢၣ် က့ၤလၢတၢ်လၤတၢ်ကပီၤအပူၤ ဖဲကစၢ်ခ၇ံၥ်ဟဲက့ၤလီၤအကတီၢ်န့ၣ်လီၤ.

လံၥ်တၢ်သးခုအကစီၣ်ပၥ်ဂၢၢ်ပၥ်ကျၢၤလၢတၢ်မူအထူအယိၥ်အံၤ အိၣ်ထဲလၢကစၢ်ခ၇ံၥ်အပူၤန့ၣ်လီၤ. တၢ်၀ံတၢ်နါလၢလ၇ၥ်အပူၤခဲလၢၥ်အံၤန့ၣ် ဟံးန့ၢ်ဆူၣ်ၦၤစူၢ်က့ၤနၥ်က့ၤတၢ်သ့ၣ်တဖၣ်အတၢ်အုၣ်ခီၣ်လၢတၢ်မူအထူအယိၥ် ပူၤအံၤတန့ၢ်ဝဲဘၣ်လီၤ. ကစၢ်ခ၇ံၥ်မၤနၢၤတၢ်သံလၢထူၣ်စုညါအလိၤန့ၣ်လီၤ. တၢ်သွၣ်ခိၣ်ဖီၣ်ဃၥ်ၦၤသံသ့ၣ်တဖၣ်အံၤတန့ၢ်လၢၤဘၣ်. ကစၢ်ခ၇ံၥ်အတၢ် ဂဲၤဆၢထၢၣ်သမူထီၣ်က့ၤအံၤ မ့ၢ်တၢ်အုၣ်ခီၣ်အသးလၢၦၤစူၢ်က့ၤနၥ်က့ၤ တၢ်ခဲလၢၥ်တဖၣ်အံၤ မုၢ်တနံၤန့ၣ် ကဂဲၤဆၢထၢၣ်က့ၤလၢတၢ်သွၣ်ခိၣ် ဖဲအတၢ်ဟဲက့ၤလီၤအကတီၢ်အံၤန့ၣ်လီၤ.

ကွၢ်စီၤပီလူးအတၢ်ကတိၤအံၤတက့ၢ်, "အဂ့ၢ်ဒ်အံၤ, ၦၤသံ မ့ၢ်တဂဲၤဆၢထၢၣ်က့ၤဘၣ်ဒီး, ခ၇ံၥ်တဂဲၤဆၢထၢၣ်က့ၤစ့ၢ်ကီးဘၣ်ဝဲဘၣ်. ဒီးခ၇ံၥ်မ့ၢ်တဂဲၤဆၢထၢၣ်က့ၤဘၣ်ဒီး, သုနၥ်တၢ်မ့ၢ်တၢ်ကလီကလီ, သုအိၣ်ဒံး မးလၢသုတၢ်ဒဲးဘးအပူၤလီၤ. မ့မ့ၢ်ဒ်န့ၣ်ဒီး, ၦၤလၢအမံဝဲလၢခ၇ံၥ်အပူၤ တဖၣ်န့ၣ်, မ့ၢ်အဟးဂီၤစ့ၢ်ကီးလီၤ" ၁က၇ံၣ်သူး ၁၅း၁၆-၁၈. ဖဲတၢ်သံ အဆၢကတီၢ်န့ၣ်, ၦၤလၢအသံတဂၤ မ့ၢ်တုၤတ့ၢ်လၢမူခိၣ်အဘီအမုၢ်အပူၤဒီး, လံၥ်စီဆှံအတၢ်ပၥ်ဖျါအံၤ အခီပညီကအိၣ်ဝဲမနုၤတမံၤလဲၣ်. တၢ်ကတိၤလၢ အမ့ၢ်, "အဝဲသ့ၣ်ဟါမၢ်ကွံၥ်ဝဲ" အံၤန့ၣ် မ့မ့ၢ်အဝဲသ့ၣ်အိၣ်လၢမူခိၣ်လံဒီး, လံၥ်စီဆှံအဆၢအံၤ အခီပညီအိၣ်ဝဲမနုၤတမံၤလဲၣ်.

လၢအလီၢ်အံၤ, စီၤပီလူးအတၢ်ပၥ်ဖျါခဲလၢၥ်န့ၣ် မ့ၢ်ဝဲလၢကစၢ်ခ၇ံၥ် အတၢ်ဂဲၤဆၢထၢၣ်သမူထီၣ်က့ၤအံၤ မ့ၢ်ပတၢ်ဂဲၤဆၢထၢၣ်က့ၤအခီၣ်ထံးခီၣ်ဘိ ဒီးလၢတၢ်ဂဲၤဆၢထၢၣ်က့ၤအံၤ မ့ၢ်တအိၣ်ဘၣ်ဒီး "သုတၢ်နၥ်န့ၣ် မ့ၢ်တၢ်ကလီ ကလီ, သုအိၣ်ဒံးမးလၢသုတၢ်ဒဲးဘးအပူၤ" ဒီးၦၤသံသ့ၣ်တဖၣ်န့ၣ် အိၣ်ဒံးဒၣ် တၢ်လၢတၢ်သွၣ်ခိၣ်အပူၤ, လီၤမၢ်ကွံၥ်ဝဲဒၣ်န့ၣ်လီၤ.

လံၥ်စီဆှံအဆၢသ့ၣ်တဖၣ်အံၤ ဘၣ်ထွဲလိၥ်အသးလၢလၢၦဲၤၦဲၤဒီး လံၥ်စီဆှံဆၢအဂၤတဖၣ် ဘၣ်ဃးဒီးတၢ်မုၢ်လၢ်လၢပအိၣ်ဒီးတၢ်ဂဲၤဆၢထၢၣ်က့ၤ ဖဲကစၢ်အတၢ်ဟဲက့ၤလၢပကဒိးန့ၢ်ဘၣ် "တၢ်န့ၢ်သါလၢအတဟးဂီၤဘၣ်, ဒီးတဘၣ်အၢဘၣ်, ဒီးတလီၤညွံးဘၣ်" န့ၣ်လီၤ (၁ပ့းတရူး ၁း၄). ဘၣ်ဆၣ်ဒီး, ၦၤသံတဖၣ်မ့ၢ်အိၣ်လၢမူခိၣ်လံဒီး, ဘၣ်မနုၤလၢစီၤပ့းတရူးစံးကတိၤတၢ်န့ၢ်သါ လၢ "အအိၣ်ပၥ်စၢၤ" လၢပဂီၢ်အဂ့ၢ်အံၤန့ၣ်လဲၣ်. ဖျါမးထံထံဆးဆးလၢ ၦၤစူၢ်က့ၤနၥ်က့ၤတၢ်သ့ၣ်တဖၣ်လၢလံၥ်စီဆှံအသီအပူၤအံၤ ကွၢ်လၢ်ကစၢ်ခ၇ံၥ် အတၢ်ဟဲက့ၤခံဘျီတဘျီဒီး တၢ်ဂဲၤဆၢထၢၣ်က့ၤလၢတၢ်သံအပူၤ, ဒီးတၢ်မုၢ်လၢ် အံၤဒုးဟူးဟုးဂဲၤအဝဲသ့ၣ်လၢကအိၣ်တီအိၣ်လိၤလၢတၢ်လ့ပစီအကျါန့ၣ်လီၤ.

`ဘၣ်မနုၤလၢတၢ်ဂဲၤဆၢထၢၣ်က့ၤအံၤ မ့ၢ်တၢ်မုၢ်လၢ်လၢအစိကမီၤ ဒိၣ်မးလၢၦၤခ၇ံၥ်ဖိသ့ၣ်တဖၣ်အံၤအဂီၢ်လဲၣ်. ပမ့ၢ်အိၣ်ဒီးထူၣ်စုဘၣ်ဆၣ်, တၢ်ဂဲၤဆၢထၢၣ်က့ၤမ့ၢ်တအိၣ်ဘၣ်န့ၣ်, ကမၤအသးဒ်လဲၣ်. ပကအိၣ်ဒီး တၢ်မုၢ်လၢ်မနုၤတမံၤလဲၣ်. ဘၣ်မနုၤလၢတၢ်ဂဲၤဆၢထၢၣ်က့ၤအံၤ အ၇့ဒိၣ်မး လၢပတၢ်စူၢ်တၢ်နၥ်တကပၤအပူၤန့ၣ်လဲၣ်.`