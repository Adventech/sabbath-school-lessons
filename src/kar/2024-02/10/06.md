---
title:  တၢ်နၥ်တၢ်၀ံတၢ်ကလၤလၢမုၢ်နံၤခံကတၢၢ်တဖၣ်အကတီၢ် (၂)
date:   06/06/2024
---

ပတၢ်မုၢ်လၢ်လၢတၢ်အုၣ်က့ၤအဂီၢ်န့ၣ်, အိၣ်သူၣ်လိၤအသးလၢ ကစၢ်ခ၇ံၥ်အပူၤန့ၣ်လီၤ. အစုလၢအဘၣ်အၢဒီးတၢ်သွံၣ်အံၤ ကိးဃီၤၦၤလၢ ကတူၢ်လိၥ်တၢ်လုၢ်လၢတဘၣ်ဟ့ၣ်အလုၢ်အၦ့ၤဘၣ်, လၢအကတီၤပၥ်အသး ခီဖျိတၢ်အဲၣ်လၢအကတၢၢ်တသ့ဘၣ်အံၤန့ၣ်လီၤ. တယံၥ်လၢၤဘၣ်ဒီး ကစၢ်ယွၤကဟဲက့ၤလီၤ, က့ၤကိးက့ၤၦၤလၢဘၣ်ဃးဒီးအီၤန့ၣ်လီၤ. တံတူး ၂း၁၃. ကိးကစၢ်ခ၇ံၥ်အတၢ်ဟဲက့ၤလီၤခံဘျီတဘျီလၢအမ့ၢ်, "တၢ်မုၢ်လၢ်လၢ အဘၣ်တၢ်ဆိၣ်ဂ့ၤ" န့ၣ်လီၤ.

မုၣ်ကီၤလံၢ်အတၢ်ပညီၣ်န့ၣ် မ့ၢ်တၢ်မၤဟးဂီၤတၢ်မုၢ်လၢ်အအံၤန့ၣ် လီၤ. အဝဲကမၤတၢ်လီၤလး, တၢ်ပနီၣ်လီၤလးဒီး တၢ်လီၤကမၢကမၣ်တဖၣ်, တမံၤလၢ်လၢ်ဂ့ၤ, လၢတၢ်လီၢ်တပူၤလၢ်လၢ်ဂ့ၤ လၢအဆှၢၦၤဂီၢ်မုၢ်သ့ၣ်တဖၣ် ယံၤဒီးလံၥ်စီဆှံအတၢ်မ့ၢ်တၢ်တီဒီးကစၢ်ခ၇ံၥ်အတၢ်အုၣ်က့ၤခီၣ်က့ၤန့ၣ်လီၤ.

"ဖဲအံၤမ့ၢ်ၦၤစီဆှံအတၢ်၀ံသးစူၤ, ၦၤလၢအတိၢ်န့ၢ်ယွၤအတကလုၢ် အကထါ, ဒီးတၢ်နၥ်ဘၣ်ဃးဒီးယ့ၣ်ရှူးန့ၣ်လီၤ" (လီၣ်ဖျါ ၁၄း၁၂). လၢတၢ်ဂဲၤပျုၢ်ဂဲၤဆှးအလီၢ်ခံကတၢၢ်န့ၣ်, မုၣ်ကီၤလံၢ်ကမၤတၢ်လၢအမၤဝဲသ့ ခဲလၢၥ်လၢBကီဆၢဃၥ်ၦၤဂီၢ်မုၢ်ဒ်သိးသုတတိၢ်န့ၢ်ကစၢ်ယွၤအကလုၢ်ကထါ မ့တမ့ၢ် သုတအိၣ်ဒီးတၢ်နၥ်ဘၣ်ဃးကစၢ်ခ၇ံၥ်တဂ့ၤ မ့တမ့ၢ် ခံမံၤလၢၥ် တဘျီဃီအဂီၢ်န့ၣ်လီၤ. လၢတၢ်န့ၣ်အဃိ, တၢ်လိၣ်လၢကဘၣ်ပလီၢ်သးလၢ တၢ်သိၣ်လိလၢအပၣ်ဃုၥ်ဒီးတၢ်မၤတၢ်ပနီၣ်လီၤလးဒီး တၢ်လီၤကမၢကမၣ်ဒီး တၢ်မၤတၢ်လီၤလးတဖၣ်အံၤလၢကဒုးဃၣ်ကွံၥ်ၦၤယံၤဒီးၦၤအိၣ်လီၤတဲၥ်တဖၣ် အတၢ်တကဲၥ်ပ၀းခံမံၤအံၤန့ၣ်လီၤ.

`ဖး မးသဲ ၂၄း၂၃-၂၇; ၂က၇ံၣ်သူး ၁၁း၁၃, ၁၄; ဒီး ၂သ့းစၤလနံ ၂း၉-၁၂ တက့ၢ်. လံၥ်စီဆှံအဆၢသ့ၣ်တဖၣ်အံၤ စံးၦၤဘၣ်ဃးမုၣ်ကီၤလံၢ် အတၢ်လံၣ်တၢ်လီအတၢ်စိတၢ်ကမီၤဒီးအတၢ်ဖံးတၢ်မၤအကျိၤအကွၥ်အဂ့ၢ် မနုၤတမံၤလဲၣ်.`

တၢ်ဆၢကတီၢ်လၢအလီၢ်ခံကတၢၢ်န့ၣ်, မုၣ်ကီၤလံၢ်ကသူၣ်ထီၣ် အတၢ်လံၣ်လၢအလီၢ်ခံကတၢၢ် "တၢ်ထံၣ်လၢအလီၤပျံၤလီၤဖုးကလီၣ်ဖျါထီၣ် အသးလၢမူခိၣ်, မုၣ်ကီၤလံၢ်လၢအမၤတၢ်လီၤလးတဂၤအံၤ အတၢ်စိတၢ်ကမီၤ န့ၣ်လီၤ. မုၣ်ကီၤလံၢ်အတၢ်၀ံတၢ်နါတဖၣ် ကလဲၤဆူဟီၣ်ခိၣ်အစီၤလိၣ်စီၤပၤ အအိၣ်, ဒီးဆူဟီၣ်ခိၣ်ချၢခဲလၢၥ်, ကစၢဃၥ်ဝဲဒီးတၢ်လံၣ်တၢ်လီတဖၣ်, ဒီးဃ့ကညးအဝဲသ့ၣ်လၢကပၥ်ဖှိၣ်ထီၣ်သးဒီးမုၣ်ကီၤလံၢ်လၢအတၢ်ဒုးအလီၢ်ခံ ကတၢၢ်တဘျီဒီး မူခိၣ်အတၢ်ပၢတၢ်ြပးအံၤန့ၣ်လီၤ. ခီဖျိမုၣ်ကီၤလံၢ်အခၢၣ်စး တဖၣ်အံၤအဃိ, စီၤပၤဒီးအၦၤဂီၢ်မုၢ်ခံဖုလၢၥ် ကဘၣ်တၢ်လံၣ်တၢ်လီဒ်သိးသိး န့ၣ်လီၤ. ၦၤကအိၣ်ထီၣ်ဝဲဒၣ်လၢကပၥ်မၤအသးလၢအမ့ၢ်ကစၢ်ခ၇ံၥ်အနီၢ် ကစၢ်ဒၣ်ဝဲ, ဒီးစံးလၢတၢ်ကဘၣ်ဘူၣ်ထီၣ်ဘါထီၣ်အီၤလၢအဘၣ်ဃးထဲ ၦၤအုၣ်က့ၤခီၣ်က့ၤတၢ်တဂၤအံၤန့ၣ်လီၤ. အဝဲသ့ၣ်ကမၤတၢ်လီၤလိၣ်လီၤလး အဒိၣ်အမုၢ်လၢတၢ်မၤဘျါက့ၤတၢ်အဂီၢ်ဒီး စံးလီၤအသးလၢအအိၣ်ဒီးမူခိၣ် အတၢ်လီၣ်ဖျါလၢအထီဒါလံၥ်စီဆှံတၢ်အုၣ်အသးန့ၣ်လီၤ.

ဒ်တၢ်လံၣ်တၢ်လီအတၢ်ဖံးတၢ်မၤအဒိၣ်ကတၢၢ်တုၤဝဲအကတီၢ်အံၤ, မုၣ်ကီၤလံၢ်အနီၢ်ကစၢ်ဒၣ်ဝဲ ကလိၣ်ထီၣ်အသးလၢကစၢ်ခ၇ံၥ်န့ၣ်လီၤ. တၢ်အိၣ်ဖှိၣ်အိၣ်ခိးကါၢ်လၢ်ကစၢ်ခ၇ံၥ်အတၢ်ဟဲယံၥ်တ့ၢ်လံဒ်အမ့ၢ်အတၢ်မၤ လၢထီၣ်ၦဲၤထီၣ်အတၢ်မုၢ်လၢ်အသိးန့ၣ်လီၤ. အခဲအံၤန့ၣ်, ၦၤလံၣ်တၢ်လၢ အဒိၣ်တဂၤအံၤ ကဒုးအိၣ်ဖျါဝဲလၢကစၢ်ခ၇ံၥ်ဟဲက့ၤန့ၣ်လီၤ. လၢဟီၣ်ခိၣ်ချၢ တၢ်လီၢ်လီၤဆီအပူၤတဖၣ်န့ၣ်, မုၣ်ကီၤလံၢ်လိၣ်ထီၣ်အသးလၢအမ့ၢ်တၢ်စိဒိၣ် ကမီၤဒိၣ်လၢအကြပုၢ်က့ပီၤ, လီၤဂၥ်ဒ်ၦၤကညီဖိခွါအက့ၢ်အဂီၤလၢစီၤယိၤဟၣ် ဟ့ၣ်လီၤဖဲလီၣ်ဖျါအပူၤအံၤန့ၣ်လီၤ. (လီၣ်ဖျါ ၁း၁၃-၁၅)." Ellen G. White, The Great Controversy, p. 624.

`ဘၣ်မနုၤလၢတၢ်နၢ်ပၢၢ်တၢ်မ့ၢ်တၢ်တီလၢအဘၣ်ဃးဒီးကစၢ်ခ၇ံၥ် အတၢ်ဟဲက့ၤအံၤ, ဃုၥ်စ့ၢ်ကီးဒီးတၢ်သံအဂ့ၢ်အံၤ, အ၇့ဒိၣ်မးလၢတဒိးန့ၢ် ဘၣ်တၢ်လံၣ်တၢ်လီညီညီဘၣ်အဂီၢ်လဲၣ်.`