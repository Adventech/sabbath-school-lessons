---
title:  တၢ်စူၢ်တၢ်နၥ်တၢ်၀ံတၢ်ကလၤအဘျုးအဖှိၣ်လၢအအၢအသီ
date:   02/06/2024
---

တၢ်ဃဲၤလၢအမ့ၢ်တၢ်သံအံၤ မ့ၢ်တၢ်လဲၤနုၥ်ဆူတၢ်အိၣ်မူအသီ တပတီၢ်အပူၤန့ၣ် အိၣ်သူၣ်လီၤအသးလၢသးသမူအံၤသံဝဲတသ့ဘၣ်အတၢ်စူၢ် တၢ်နၥ်အပူၤန့ၣ်လီၤ. ၦၤဘူၣ်ထီၣ်ဘါထီၣ်တၢ်ဂီၤတၢ်ဖီၣ်အတၢ်စူၢ်တၢ်နၥ် ဒ်အံၤဟဲနုၥ်စှံၢ်လီၤလၢတၢ်အိၣ်ဖှိၣ်အပူၤ လၢအဆိဆၢကတီၢ်ဒ်အဒုးဟးထီၣ်ကွံၥ် လံၥ်စီဆှံအတၢ်သူၣ်လီၤသးအခီၣ်ထံးလၢအတၢ်ဂုၥ်ကျဲးစၢးဒုးအိၣ်ထီၣ် အတၢ်စူၢ်တၢ်နၥ်အံၤလၢ၇ိမ့ၤအဘီအမုၢ်အပူၤအံၤန့ၣ်လီၤ. "တၢ်နၥ်လၢ အမ့ၢ်သးသမူသံတသ့ဘၣ်အံၤ မ့ၢ်၇ိမ့ၤအတၢ်သိၣ်လိနဲၣ်လိအါအါကလဲၥ် အကျါတမံၤ, ဟံးန့ၢ်ဝဲလၢၦၤဘူၣ်ထီၣ်ဘါထီၣ်တၢ်ဂီၤတဖၣ်အအိၣ်, ဒုးကဲထီၣ် တၢ်ဘူၣ်တၢ်ဘါတမံၤဃီဃုၥ်ဒီးခ၇ံၥ်ဖိအတၢ်စူၢ်တၢ်နၥ်န့ၣ်လီၤ." Ellen G. White, The Great Controversy, p. 549.

> <p></p>
> "ဒီးၦၤလၢအမၤသံပနီၢ်ခိ, ဒီးမၤသံပသးတသ့ဘၣ်တဖၣ်န့ၣ်, သုတပျံၤအီၤတဂ့ၤ, မ့မ့ၢ်ဂ့ၤန့ၢ်အန့ၣ်ပျံၤၦၤလၢအမၤဟးဂီၤပသးဒီးပနီၢ်ခိလၢ လ၇ၥ်ပူၤသ့တဂၤန့ၣ်တက့ၢ်" (မးသဲ ၁၀း၂၈).

`လံၥ်စီဆှံအဆၢထဲတဆၢအံၤ စံးကတိၤၦၤဘၣ်ဃးသးသမူသံ တသ့ဘၣ်အဂ့ၢ်အကျိၤန့ၣ်ဒ်လဲၣ်.`

ကစၢ်ယွၤတြီဃၥ်အၦၤဂီၢ်မုၢ်တဖၣ်လၢ သုတဒုးပၣ်ဃုၥ်အသးလၢ တၢ်အိၣ်တဒၢလၢၦၤဟီၣ်ခိၣ်ဖိတနၢ်ပၢၢ်ဘၣ်တဖၣ်အပူၤတမံၤဂ့ၤတမၠိဂ့ၤန့ၣ် လီၤ. "ၦၤကတိၤတၢ်ဒီးၦၤသံ" မ့တမ့ၢ် "တၢ်၀ံတၢ်ကလၤ" မ့တမ့ၢ် "ၦၤလၢ အကိးထီၣ်ၦၤသံသ့" တၢ်သ့ၣ်တဖၣ်အံၤ တဘၣ်တၢ်ပျဲအိၣ်အီၤလၢအဝဲသ့ၣ် အကျါနီတစဲးဘၣ်န့ၣ်လီၤ (၅မိၤၡွ ၁၈း၁၁). ၦၤသ့ၣ်တဖၣ်အံၤ တဘၣ် တၢ်ကွံၥ်သံအီၤလၢလၢၢ်န့ၣ်လီၤ (၃မိၤၡွ ၂၀း၂၇). တၢ်ဟ့ၣ်တၢ်ကမၣ်အံၤ ဖျါမးလၢအဆူၣ်မးလီၤ, ဘၣ်ဆၣ်တၢ်ပၥ်လီၤအီၤလၢကဒီသဒၢၦၤအံၣ်စ၇့လးဖိ လၢကဘူၣ်ထီၣ်ဘါထီၣ်ယွၤလၢအကမၣ်သ့ၣ်တဖၣ်န့ၣ်လီၤ.

တၢ်နါမုၣ်အတၢ်အူတၢ်သမူအတၢ်မၤန့ၣ် မ့ၢ်တၢ်၀ံတၢ်နါအတၢ်မၤ န့ၣ်လီၤ. မ့ၢ်လၢအကွဲန့ၢ်လွဲန့ၢ်ၦၤဂီၢ်မုၢ်လၢတၢ်ဘူၣ်ထီၣ်ဘါထီၣ်အကမၣ်ဒီး မၤဒီးတၢ်၇့လိၥ်မုၥ်လိၥ်အမ့ၢ်အတီဒီးယွၤန့ၣ်လီၤ, ဘၣ်ဆၣ်ဒီး မၤသူၣ်မံသးမံသး အတၢ်လိၣ်ဘၣ်လၢအဒိၣ်အယိၥ်အံၤတသ့ဝဲနီတစုဘၣ်န့ၣ်လီၤ. တၢ်နၥ်တၢ်၀ံ တၢ်ကလၤအံၤ မ့ၢ်မုၣ်ကီၤလံၢ်အတၢ်တိၥ်အကံၢ်အလဲတမံၤလၢ ကဟံးန့ၢ် ဟီၣ်ခိၣ်အံၤလၢအတၢ်စၢဃၥ်အပူၤန့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်အဘျုး အဖှိၣ်ဒီးအတၢ်စိတၢ်ကမီၤဒုးပူၤဖျဲးၦၤလၢအဘၣ်တၢ်စၢဃၥ်အီၤတဖၣ်လၢ တၢ်အၢတၢ်သီအတၢ်စၢဃၥ်အံၤန့ၣ်လီၤ.

`ဖး စံၣ်တဲၤတဲလီၤတၢ် ၉း၅; ယိၤဘး ၇း၇-၉; ဒီး ယၡါယၤ ၈း၁၉, ၂၀ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိၦၤဘၣ်ဃးဒီးတၢ်သံ ဒီးတၢ်ဆဲးကျိးဒီးၦၤသံအဂ့ၢ်အကျိၤမနုၤတမံၤလဲၣ်.`

မ့ၢ်တဘၣ်ထွဲလိၥ်အသးဒီးလံၥ်စီဆှံဘၣ်ဆၣ်သနၥ်က့, တၢ်နၥ်လၢ ၦၤသံသ့ၣ်တဖၣ်လဲၤဆူမူခိၣ်တဘျီဃီ ဖဲတၢ်သံအကတီၢ်အံၤ အိၣ်တ့ၢ်ဝဲ ယံၥ်မးလံဒီး သူၣ်လီၤအသးကျၢၤတုၤဒၣ်လဲၥ်ကီမးလၢၦၤဂီၢ်မုၢ်သ့ၣ်တဖၣ် ကညိကွံၥ်အီၤအဂီၢ်န့ၣ်လီၤ. ၦၤဂီၢ်မုၢ်သူလံၥ်စီဆှံအဆၢတနီၤနီၤလၢ ကဂုၥ်ကျဲးစၢးပၥ်ဂၢၢ်ပၥ်ကျၢၤအတၢ်စူၢ်တၢ်နၥ်အံၤန့ၣ်လီၤ. ဘၣ်ဆၣ်ဒီး, တၢ်သိၣ်လိလၢအကမၣ်အံၤ ပၥ်အဝဲသ့ၣ်လၢတၢ်တြီဆၢမုၣ်ကီၤလံၢ်အတၢ်လံၣ် တၢ်လီတဖၣ်တသ့ဝဲဘၣ် လီၤဆီဒၣ်တၢ်လၢမုၢ်နံၤကီခဲလၢခံကတၢၢ်အံၤအပူၤ န့ၣ်လီၤ.

`နတၢ်လဲၤခီဖျိလၢကဂုၥ်ကျဲးစၢးပၥ်ဖျါထီၣ်တၢ်သံအဂ့ၢ်ဆူခ၇ံၥ်လၢ အဂၤတဖၣ်အအိၣ်န့ၣ် ကမ့ၢ်မနုၤလဲၣ်. မ့ၢ်အိၣ်တမံၤမံၤဒီး, တၢ်လၢ နထံၣ် အီၤလၢအဘျုးအဖှိၣ်အိၣ်န့ၣ် မ့ၢ်မနုၤလဲၣ်.`