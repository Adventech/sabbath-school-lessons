---
title:  သးခုတလ့ၢ်လၢတၢ်ဂဲၤဆၢထၢၣ်သမူထီၣ်က့ၤအပူၤ
date:   22/09/2024
---

`ဖး မၢ်ကူး ၁၅း၄၂-၁၆း၆. တၢ်မၤအသးဖဲအံၤမနုၤလဲၣ်, ဒီးဘၣ်မနုၤလၢတၢ်ဝဲအံၤကြၢးဘၣ်ဝဲလၢတၢ်ဂဲၤဆၢထၢၣ်သမူထီၣ်က့ၤ တၢ်သးခုအကစီၣ်န့ၣ်လဲၣ်.`

ၦၤကွဲးတၢ်သးခုအကစီၣ်ခဲလၢၥ်တဖၣ် အသးလီၤပလိၥ်လိၥ်သးလၢ ယ့ၣ်ရှူးဂဲၤဆၢထၢၣ်သမူထီၣ်က့ၤအမုၢ်နံၤန့ၣ် မ့ၢ်လၢ "မုၢ်ကတဲၥ်ကတီၤအနံၤ" လီၤ (မးသဲ ၂၇း၆၂; မၢ်ကူး ၁၅း၄၂; လူၤကၣ် ၂၃း၅၄; ယိၤဟၣ် ၁၉း၁၄, ၃၁, ၄၂). ၦၤကွဲးဒုးသ့ၣ်ညါတၢ်ဖိအါဂၤသ့ၣ်နၢ်ပၢၢ်ဝဲလၢတၢ်မၤအသးအံၤ ကဲထီၣ်ဝဲလၢမုၢ်ယဲၢ်နံၤမုၢ်ဟါခီတုၤလၢ မုၢ်ဃုနံၤမုၢ်လီၤနုၥ်အတီၢ်န့ၣ်လီၤ. ယ့ၣ်ရှူးသံဝဲဒၣ်လၢမုၢ်ဃုနံၤဟါခီ ဒီးဘၣ်တၢ်ပၥ်လီၤအီၤလၢတၢ်သွၣ်ခိၣ်လၢ အဆိအခခ့ျတချုးမုၢ်လီၤနုၥ်န့ၣ်လီၤ.

လၢမုၢ်အိၣ်ဘှံးနံၤအတီၢ်ပူၤန့ၣ်, ကစၢ်ခ၇ံၥ်အိၣ်ဘှံးဝဲလၢ တၢ်သွၣ်ခိၣ် အပူၤ, ဒ်အပျဲၢ်အဘီၣ်သ့ၣ်တဖၣ်အိၣ်ဘှံးဝဲအသိးန့ၣ်လီၤ. "..ဒီးဒ်တၢ်မၤလိၥ် အသိးန့ၣ်, အိၣ်ဘှံးဝဲလၢအိၣ်ဘှံးအနံၤန့ၣ်လီၤ" (လူၤကၣ် ၂၃း၅၅), မ့မ့ၢ် ယ့ၣ်ရှူးမၤဆံးလီၤစှၤလီၤတၢ်မၤလိၥ်လွံၢ်ထံၣ်တထံၣ်အလၤကပီၤန့ၣ်, တၢ်လီၤဆီကအိၣ်ဝဲဒၣ်ဖဲအံၤလီၤ.

လၢမုၢ်နွံနံၤအမုၢ်နၤန့ၣ်, ပိၥ်မုၣ်သ့ၣ်တဖၣ် ကတီၤပၥ်စၢၤတၢ်နၢမူ တဖၣ်, ဒီးလၢမုၢ်ခီၣ်ထံးအနံၤဂီၤဂီၤန့ၣ်, အဝဲသ့ၣ်လဲၤဆူတၢ်သွၣ်ခိၣ် လၢတၢ်သးအိၣ်မၤလၢၦဲၤထီၣ်တၢ်ပၥ်လီၤယ့ၣ်ရှူးအစိၣ်လၢတၢ်ဖှူသိန့ၣ်လီၤ. မ့ၢ်မး, ယ့ၣ်ရှူးတအိၣ်ဝဲဖဲန့ၣ်ဘၣ်.

လၢခံကယၤနံၣ် (second century) အမဲၥ်ညါဆိကတၢၢ်ခါန့ၣ်, ၦၤခ၇ံၥ်ဖိသ့ၣ်တဖၣ် တိၢ်န့ၢ်ပၥ်စၢၤဝဲလၢယ့ၣ်ရှူးဂဲၤဆၢထၢၣ်က့ၤလၢ မုၢ်ခီၣ်ထံး အနံၤ (Sunday) န့ၣ်လီၤ. မ့ၢ်လၢတၢ်န့ၣ်အဃိ တၢ်ပၥ်စီဆှံမုၢ်ခီၣ်ထံးအနံၤ ဟဲကဲထီၣ်ဝဲဒၣ်ဖဲန့ၣ်စ့ၢ်ကီးလီၤ. ဘၣ်ဆၣ်ဒီး တၢ်သိၣ်လိၦၤလၢ လံၥ်စီဆှံ အသီတကတြူၢ်အပူၤအိၣ်ဒ်လဲၣ်.

`ဖး ကလီးစဲ ၂း၁၀-၁၂. တၢ်ပၥ်သ့ၣ်နီၣ်ထီၣ်က့ၤယ့ၣ်ရှူးအတၢ် ဂဲၤဆၢထၢၣ်က့ၤလၢ လံၥ်အတၢ်အၢၣ်လီၤအီလီၤအသီအပူၤန့ၣ် မ့ၢ်တၢ်မနုၤ လဲၣ်.`

တၢ်ပၥ်သ့ၣ်နီၣ်ထီၣ်က့ၤယ့ၣ်ရှူးအတၢ်ဂဲၤဆၢထၢၣ်က့ၤအဂီၢ် လၢတၢ်ပၥ်စီဆှံမုၢ်ခီၣ်ထံးအနံၤန့ၣ် ဘၣ်ထွဲလိၥ်သးလၢ လံၥ်စီဆှံအတၢ်ကတိၤ တအိၣ်နီတထံၣ်ဘၣ်. တၢ်ကွဲးဘၣ်ထွဲန့ၣ် အိၣ်ဒၣ်လၢတၢ်ဒိးဘျၢအသးလၢ ထံအဂ့ၢ်အကျိၤအပူၤ, "မၤသးဒ်န့ၣ်ဒီး, ပဘၣ်တၢ်ခူၣ်လီၤကွံၥ်ဒီးအီၤ ဆူတၢ်သံ အပူၤလၢတၢ်ဘျၢအဃိ, ဒ်သိး, ဒ်ခ၇ံၥ်ဂဲၤဆၢထၢၣ်က့ၤလၢတၢ်သံအပူၤ လၢပၢ်အလၤကပီၤအသိးန့ၣ်, ပကလဲၤတၢ်ပဝဲဒၣ် လၢတၢ်မူအသီ, ဒ်န့ၣ် အသိးစ့ၢ်ကီးလီၤ" (၇ိမ့ၤ ၆း၄).

တမ့ၢ်ဘၣ်လၢတၢ်နၢ်ပၢၢ်အကမၣ်ဘၣ်ထွဲတၢ်ဘူၣ်တၢ်ဘါလၢ မုၢ်ခီၣ်ထံးအနံၤန့ၣ်ဘၣ်, မ့ၢ်ဒၣ်လၢကစၢ်ခ၇ံၥ်ဂဲၤဆၢထၢၣ်သမူထီၣ်က့ၤအဃိ ပၦၤကွၢ်လၢ်တၢ်ဖိသ့ၣ်တဖၣ် ဘၣ်သးခုတလ့ၢ်လၢအဃိန့ၣ်လီၤ. လၢအဝဲ အတၢ်သံဒီးအတၢ်ဂဲၤဆၢထၢၣ်က့ၤအဃိ ယ့ၣ်ရှူးမၤနၢၤကွံၥ်တၢ်သံလံ, ဒီးလၢ အဝဲအတၢ်ဂဲၤဆၢထၢၣ်အပူၤ ပဒိးန့ၢ်ဘၣ်တၢ်လီၤတံၢ်လၢပဝဲဒၣ်အဂီၢ်လီၤ.

"ယွၤ, ပကစၢ်ယ့ၣ်ရှူးခ၇ံၥ်အပၢ်, မ်အဘၣ်တၢ်ဆိၣ်ဂ့ၤတက့ၢ်. အဝဲဒၣ်, ဒ်အတၢ်သးကညီၤဒိၣ်အသိး, မၤလိၣ်ထီၣ်ကဒီးၦၤလၢ တၢ်မုၢ်လၢ် အမူအပူၤ, လၢယ့ၣ်ရှူးခ၇ံၥ်အတၢ်ဂဲၤဆၢထၢၣ်လၢတၢ်သံအဃိ" (၁ပ့းတရူး ၁း၃) လီၤ. ကွၢ်လၢစီၤပီလူးအတၢ်လီၤတံၢ်ဘၣ်ဃးဒီးယ့ၣ်ရှူးအတၢ် ဂဲၤဆၢထၢၣ်က့ၤန့ၣ်တက့ၢ်. ပဝဲသ့ၣ်စ့ၢ်ကီး ပဒိးန့ၢ်ဘၣ်တၢ်လီၤတံၢ်လၢအီၤ သ့ဝဲဒ်လဲၣ်.