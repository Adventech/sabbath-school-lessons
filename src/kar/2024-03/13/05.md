---
title:  အိၣ်ဖျါထီၣ်လၢနီၢ်မၤ၇ံဒီးၦၤအဂၤတဖၣ်
date:   25/09/2024
---

`ဖး မၢ်ကူး ၁၆း၉-၂၀. လံၥ်စီဆှံအဆၢတဖၣ်အံၤ ဒုးသ့ၣ်ညါ အါထီၣ်ၦၤဘၣ်ဃးတၢ်ဂဲၤဆၢထၢၣ်သမူထီၣ်က့ၤအဂ့ၢ်ဒ်လဲၣ်.`

မၢ်ကူး ၁၆း၉-၂၀ ဒီတဆၢညါအံၤ လဲၤသဃဲၤလိၥ်သးဒီးလံၥ်စီဆှံဆၢ အဂၤတဖၣ် လၢလံၥ်စီဆှံအသီတကတြူၢ်အပူၤ (မးသဲ ၂၈း၁, ၉, ၁၀း ယိၤဟၣ် ၂၀း၁၁-၁၈; လူၤကၣ် ၈း၂) စံးဝဲ ၦၤလၢအထံၣ်ယ့ၣ်ရှူးသမူထီၣ်က့ၤလၢ တၢ်သွၣ်ခိၣ်န့ၣ် မ့ၢ်နီၢ်မၤ၇ံမၤကဒၤလ့ၣ်န့ၣ်လီၤ. ဒီးၦၤခံဂၤထံၣ်လိၥ်သးဒီး ယ့ၣ်ရှူး ဖဲအတၢ်လဲၤကျဲဆူသ၀ီအ့းမၤအူန့ၣ်လီၤ (လူၤကၣ် ၂၄း၁၃-၃၅). အပျဲၢ်အဘီၣ်တဆံတဂၤ ဘၣ်တၢ်မၢလီၤအီၤလၢအကလဲၤဆူဟီၣ်ခိၣ်ဒီဘ့ၣ် လၢယ့ၣ်ရှူးအနီၢ်ကစၢ်ဒၣ်ဝဲန့ၣ်လီၤ (မးသဲ ၂၈း၁၆-၂၀း လူၤကၣ် ၂၄း၁၆-၄၉; ယိၤဟၣ် ၂၀း၁၉-၂၃).

ၦၤလၢအထံၣ်ဘၣ်ယ့ၣ်ရှူးအဆိကတၢၢ် မ့ၢ်ဝဲနီၢ်မၤ၇ံမၤကဒၤလ့ၣ်လီၤ (ယိၤဟၣ် ၂၀း၁၁-၂၈). ပိၥ်မုၣ်အဂၤတဖၣ်စ့ၢ်ကီး ထံၣ်ဘၣ်ဝဲန့ၣ်လီၤ (မးသဲ ၂၈း၈-၁၀). လီၤဆီဒၣ်တၢ် ၦၤလၢအထံၣ်ဘၣ်ယ့ၣ်ရှူးဆၢထၢၣ်သမူထီၣ်က့ၤ အဆိကတၢၢ်န့ၣ် မ့ၢ်ဝဲဒၣ်ၦၤပိၥ်မုၣ်သ့ၣ်တဖၣ်န့ၣ်လီၤ. မ့ၢ်လၢပိၥ်မုၣ်စိၤလၢညါ သ့ၣ်တဖၣ် တဒိးန့ၢ်ဘၣ်တၢ်ပၥ်ဒိၣ်ပၥ်ထီလၢအဝဲသ့ၣ်အတၢ်အုၣ်အသးဘၣ်. တၢ်ဂ့ၤတမံၤအံၤ မ့မ့ၢ်တၢ်ကဘျံးကဘျၣ်န့ၣ်ဒီး တၢ်ကပၥ်ဖျါထီၣ်ဝဲၦၤလၢ အထံၣ်ဘၣ်ယ့ၣ်ရှူးတဖၣ် ကမ့ၢ်ၦၤပိၥ်ခွါဘၣ်သ့ၣ်သ့ၣ်လီၤ. ဘၣ်ဆၣ်ခဲအံၤ တၢ်ပၥ်ဖျါထီၣ်ဝဲ တမ့ၢ်ပိၥ်ခွါဘၣ်, တမ့ၢ်စ့ၢ်ကီးအပျဲၢ်အဘီၣ် ၁၂ ဂၤဘၣ်, မ့ၢ်ဝဲ ပိၥ်မုၣ်လီၤ.ပိၥ်မုၣ်တဂၤအံၤ လဲၤတဲဘၣ်တၢ်ကစီၣ်ဆူအပျဲၢ်အဘီၣ်သ့ၣ်အအိၣ် ဘၣ်ဆၣ်အဝဲသ့ၣ်တနၥ်ဝဲဘၣ်. ကမ့ၢ်ဝဲတၢ်ဆိကမိၣ်မှံအတၢ်ကစီၣ်အဃိဧါ. မ့တမ့ၢ်နီၢ်မၤ၇ံန့ၣ် မ့ၢ်ပိၥ်မုၣ်အဃိဧါ. အပျဲၢ်အဘီၣ်သ့ၣ်တဖၣ်တနၥ်လၢ ယ့ၣ်ရှူးဂဲၤထၢၣ်သမူထီၣ်က့ၤဒံးဘၣ်.

ၦၤကတီၤအိၣ်ၦိၤစၢၤတၢ်လၢ အဘၣ်ဃးဒီးတၢ်ဂဲၤဆၢထၢၣ်သမူ ထီၣ်က့ၤတဖၣ် ဆှၢနုၥ်ဝဲလၢပိၥ်မုၣ်တဖၣ် မ့ၢ်ၦၤအဆိကတၢၢ်လၢအထံၣ်ဘၣ် ယ့ၣ်ရှူးအတၢ်ဂဲၤထၢၣ်သမူထီၣ်က့ၤန့ၣ် မ့ၢ်တၢ်ဟ့ၣ်ဆူၣ်ထီၣ်တၢ်ပနီၣ်လီၤဆီ ဒ်သိးဒီးပကနၥ်တၢ်ဂဲၤဆၢထၢၣ်သမူထီၣ်က့ၤလီၤတံၢ်လီၤဆဲးအဂီၢ်န့ၣ်လီၤ.

`တၢ်ဂဲၤဆၢထၢၣ်သမူထီၣ်က့ၤအကစီၣ်အံၤ မ့မ့ၢ်သၢဖျၢၣ်တၢ်လံၣ် တၢ်လီအကစီၣ်ဒီး (မၢ်ကူး ၁၆း၁၄) အတၢ်ကစီၣ်အံၤအခီပညီ မ့ၢ်တအိၣ် လၢၤဘၣ်န့ၣ် ကမၤအသးဒ်လဲၣ်.`

မ့ၢ်ဝဲလီၤ, တၢ်ကစီၣ်တမံၤအံၤ မ့မ့ၢ်လၢၦၤကညီအတၢ်ကူၣ်ဃဲၣ် တၢ်န့ၣ်ဒီး ဘၣ်မနုၤအဃိလၢအဝဲသ့ၣ်ဘၣ်မၤတၢ်ဒ်အံၤလဲၣ်. ယ့ၣ်ရှူး သိၣ်ဃီၣ်သီဃီၣ်အဝဲသ့ၣ်လၢ အဝဲသ့ၣ်အခိၣ်ကိၤအဃိလံ. လံၥ်တၢ်သးခု ကစီၣ်စံးတ့ၢ်ဝဲ, စးထီၣ်လၢတၢ်ဖီၣ်န့ၢ် အိၣ်အဆၢကတီၢ်တုၤလၢအဝဲဆၢထၢၣ် သမူထီၣ်က့ၤအဘၢၣ်စၢၤ အပျဲၢ်အဘီၣ်တဖၣ်ဖျါဒ်သိးၦၤလၢအသူၣ်ဃၢ  သးဃၢ, တၢ်တူၢ်ဘၣ်တမုၥ်တပၢၤ, ဘၣ်တၢ်မၢ, ဘၣ်တၢ်ဆိကမိၣ်ကမၣ် အဝဲသ့ၣ်န့ၣ်လီၤ. တၢ်ဂဲၤထၢၣ်သမူထီၣ်က့ၤအတၢ်ကစီၣ်အံၤ မ့တမ့ၢ် တၢ်နီၢ်ကီၢ်ဘၣ်ဒီး အဝဲသ့ၣ်အတၢ်တူၢ်ဘၣ်တဖၣ် မ့ၢ်တၢ်ကလီကလီလီၤ.

ပထံၣ်ဘၣ်ဖျါဖျါလၢအပျဲၢ်အဘီၣ်တဖၣ်တဲဖျါထီၣ်တၢ်ဂဲၤဆၢထၢၣ် သမူထီၣ်က့ၤအကစီၣ်ဒူဒူ ဒီးကဲထီၣ်စ့ၢ်ကီးတၢ်ပနီၣ်ဒိၣ်ဒိၣ်မုၣ်မုၣ်လၢ ၦၤခဲလၢၥ် အဂီၤန့ၣ်လီၤ.

`ဒ်သိးပသုတတုၤဃီၤဆူတၢ်သးဒ့ဒီဒီး တၢ်တနၥ်ဘၣ်တၢ်အထုပူၤ အဂီၢ် ပကဘၣ်ဒီသဒၢပသးဒ်လဲၣ်. ဘၣ်မနုၤအဃိလၢ ပကဘၣ်အိၣ်စဲဘူး လိၥ်သးဒီးကစၢ်ယ့ၣ်ရှူးခ၇ံၥ်ကိးမုၢ်နံၤဒ်လဲၣ်.`