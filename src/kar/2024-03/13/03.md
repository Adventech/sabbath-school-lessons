---
title:  လၢၢ်န့ၣ်တလ့ၣ်ကွံၥ်လံအသးလံ
date:   23/09/2024
---

`ဖး မၢ်ကူး ၁၆း၁-၈ ဒီး ၁က၇ံၣ်သူး ၁၅း၁-၈. တၢ်မၤအသးညီနုၢ် မနုၤတဖၣ်အိၣ်လၢလံၥ်စီဆှံအဆၢသ့ၣ်တဖၣ်အံၤအပူၤလဲၣ်.`

တၢ်ဂဲၤဆၢထၢၣ်သမူထီၣ်က့ၤအဂ့ၢ်အကျိၤဝဲအံၤ အိၣ်ဖျါထီၣ်ဝဲလၢ လံၥ်တၢ်သးခုအကစီၣ်ကိးဘ့ၣ်ဒဲးအပူၤလီၤ. ၦၤကွဲးလံၥ်ကိးဂၤဒဲးန့ၣ် ပၥ်ဖျါထီၣ်တၢ်အိၣ်အသးသ့ၣ်တဖၣ်လၢ အတၢ်သ့ၣ်ညါ, အတၢ်နၢ်ပၢၢ်အပူၤ သကိးသကိးလီၤ. ဘၣ်ဆၣ်, အဝဲသ့ၣ်ကိးဂၤဒဲးအိၣ်ဒီးတၢ်လီၤပလိၥ်လၢ တၢ်နၢ်ပၢၢ်အဂ့ၢ်မိၢ်ၦၢ်လၢ ၁က၇ံၣ်သူး ၁၅း၁-၈ အပူၤန့ၣ်လီၤ.

တၢ်ထံၣ်လွံၢ်ခါအံၤ အိၣ်ဖျါဝဲတဘျီဘၣ်တဘျီ - အတၢ်သံ, အတၢ် ဘၣ်ဘျၢလီၤအီၤ, အတၢ်ဂဲၤဆၢထၢၣ်က့ၤ, ဒီးၦၤထံၣ်ဘၣ်အီၤန့ၣ်လီၤ. ပထံၣ်ဘၣ် အတၢ်သံဒီးအတၢ်ဘျၢလီၤအီၤ န့ၣ်လၢ လံၥ်မၢ်ကူး ၁၅ အပူၤ, ဒီး အတၢ်ဂဲၤဆၢထၢၣ်က့ၤ ဒီး ၦၤထံၣ်ဘၣ်အီၤ န့ၣ်လၢအဆၢဒိၣ် ၁၆ အပူၤန့ၣ် လီၤ. မၢ်ကူး ၁၆း၇ န့ၣ် တဲဘၣ်ၦၤလၢ တၢ်ထံၣ်လိၥ်သးလၢ ကၤလံၤလါန့ၣ်, ဒ်အစံးဘၣ်တ့ၢ်သုအသိးန့ၣ်, သုကထံၣ်အီၤဖဲန့ၣ်လီၤ (ကွၢ်စ့ၢ်ကီးလၢ ယိၤဟၣ် ၂၁).

ၦၤတနီၤနီၤထံၣ်ဘၣ်ၦၤခ၇ံၥ်ဖိသ့ၣ်တဖၣ်အတၢ်စူၢ်တၢ်နၥ်လၢ ကစၢ်ဂဲၤဆၢထၢၣ်က့ၤအလီၤလိၢ်လီၤလးန့ၣ်လီၤ. ဘၣ်ဆၣ်တၢ်ဟ့ၣ်လီၤ တၢ်အုၣ်အသးလၢ အအိၣ်ဂၢၥ်ဝဲတဖၣ်အိၣ်ဝဲဒၣ်အါမးလီၤ.

အခီၣ်ထံးတခါ, တၢ်လၢၦၤကိးဂၤဒဲးဘၣ်မၤန့ၣ် မ့ၢ်ဘၣ်နၥ်တၢ်လၢ ကစၢ်ယွၤမ့ၢ်ၦၤတ့လီၤတၢ် (၁မိၤၡွ ၁ ဒီး ၂) ဒီးတၢ်နၢ်ပၢၢ်လၢ တၢ်ဂဲၤဆၢထၢၣ် က့ၤအဂ့ၢ်အကျိၤန့ၣ်, မ့ၢ်တၢ်လီၤလးတခါန့ၣ်လီၤ. ကစၢ်ယွၤလၢအတ့လီၤ မူခိၣ်က၀ီၤ, ဒီးဟ့ၣ်လီၤသးသမူလၢဟီၣ်ခိၣ်, အိၣ်ဝဲဒီးအစိအကမီၤလၢ ဒုးဂဲၤဆၢထၢၣ်က့ၤကစၢ်ခ၇ံၥ်ကဲဝဲဒၣ်လီၤ.

လၢခံတခါ, အတၢ်သွၣ်ခိၣ်န့ၣ် အိၣ်ကလီဝဲဒၣ်လီၤ. တၢ်စံးစိၤ တဲစိၤကူၣ်သ့ (historian) ၦၤတနၥ်ကစၢ်ယွၤဘၣ်ဒၣ်လဲၥ်န့ၣ် တူၢ်လိၥ် တၢ်ဂ့ၢ်ဝဲအံၤလီၤ. မ့တမ့ၢ်ဘၣ်ဒ်န့ၣ်ဒီး တၢ်ကစီၣ်လၢခ၇ံၥ်ဂဲၤဆၢထၢၣ်က့ၤန့ၣ် ကဟးဂီၤကွံၥ်ဝဲလၢအခီၣ်ထံးလံၤလံၤန့ၣ်လံလီၤ. အဝဲအစိၣ် မ့ၢ်အိၣ်တ့ၢ်လၢ အတၢ်သွၣ်ခိၣ်ဒံးန့ၣ်ဒီး ကကဲထီၣ်တၢ်ကစီၣ်အမုၥ်တသ့ဘၣ်လီၤ.

ဒီးလၢခံတခါ, ၦၤတဲလၢအပျဲၢ်အဘီၣ်သ့ၣ်ဟုၣ်န့ၢ်အဝဲအစိၣ်န့ၣ် တမ့ၢ်ဘၣ်. အပျဲၢ်အဘီၣ်သ့ၣ်လဲၤခီဂၥ်ၦၤသုးဖိခိးကွၢ်တၢ်သ့ၣ်တန့ၢ်စ့ၢ်ကီး ဘၣ်. မ့ၢ်အဝဲသံၣ်မၤန့ၢ်ဒၣ်ဝဲကလိၥ်န့ၣ်, ဘၣ်မနုၤၦၤတဖီၣ်န့ၢ်အီၤသ့ၣ် နီတစုလဲၣ်. မ့ၢ်လၢၦၤခိၣ်နၢ်သ့ၣ်တဖၣ်သ့ၣ်ညါဝဲလၢ အပျဲၢ်အဘီၣ်သ့ၣ် တမၤဘၣ်ဝဲဘၣ်န့ၣ်လီၤ.

မ့ၢ်စ့ၢ်ကီး, ၦၤကမျၢၢ်အါဂၤအုၣ်အသးလၢထံၣ်ဘၣ်ခ၇ံၥ်လၢ အဂဲၤဆၢထၢၣ်သမူထီၣ်က့ၤတဂၤန့ၣ်လီၤ. ပၥ်ဃုၥ်ဒီးအပျဲၢ်အဘီၣ်သ့ၣ် ဒီးၦၤအါဂၤန့ၣ်တမ့ၢ်ၦၤထံၣ်တၢ်အဆိကတၢၢ်ဘၣ်. ဒီးၦၤတဂၤလၢအမ့ၢ်တ့ၢ် ခ၇ံၥ်ဒုၣ်ဒါ, စီၤပီလူးစံးလၢ အဝဲထံၣ်ဘၣ်ကစၢ်လၢအဂဲၤဆၢထၢၣ်သမူထီၣ်က့ၤ တဂၤန့ၣ် တကးဘၣ်, အဝဲဆီတလဲကွံၥ်အတၢ်ထံၣ်တၢ်ဆိကမိၣ်ဒီး သးသမူ အတၢ်လဲၤဆူညါသ့ၣ်တဖၣ်လၢၥ်လၢၥ်ဆ့ဆ့, လီၤလီၤဆီဆီန့ၣ်လီၤ.

လၢခံကတကၢ်, (တၢ်ဂ့ၢ်အါမံၤအါမၠိအိၣ်ထီၣ်ဘၣ်ဆၣ်) ပစံးသ့လၢ ခ၇ံၥ်ဖိတၢ်အိၣ်ဖှိၣ်ဟဲကဲထီၣ်ဒိၣ်ထီၣ်န့ၣ် မ့ၢ်လၢၦၤထံၣ်ဘၣ်ခ၇ံၥ်အတၢ် ဂဲၤထၢၣ်သမူထီၣ်က့ၤသ့ၣ်တဖၣ်အတၢ်အုၣ်အသးအဃိန့ၣ်လီၤန့ၣ်တမ့ၢ်ဘၣ်ဧါ. တၢ်ဂဲၤထၢၣ်သမူထီၣ်အံၤ မ့မ့ၢ်တၢ်လံၣ်တၢ်လီန့ၣ် ဘၣ်မနုၤအဃိလၢ ၦၤသ့ၣ် တဖၣ်အံၤဟ့ၣ်လီၤအသးသမူကဲလဲၣ်. မ့ၢ်လၢၦၤသ့ၣ်တဖၣ်အံၤ တပတုၥ်ကွံၥ် အတၢ်အုၣ်အသးအဃိ, ခ၇ံၥ်သံ၀ံၤအလီၢ်ခံတဘျီဃီဒီး နံၣ်လၢအဟဲလၢခံ သ့ၣ်တဖၣ်, ပထံၣ်ဘၣ်တၢ်ဂဲၤထၢၣ်သမူထီၣ်က့ၤအတၢ်စိတၢ်ကမီၤလၢ အလၢၦဲၤဒီးတၢ်မၤနၢၤအတၢ်ပနီၣ်န့ၣ် အိၣ်ဖျါထီၣ်ပျီပျီဖျါဖျါန့ၣ်လီၤ.

ၦၤတဂၤမ့ၢ်သံကွၢ်နၤ ကစၢ်ခ၇ံၥ်ဂဲၤထၢၣ်သမူထီၣ်က့ၤန့ၣ် နကပၥ် ပနီၣ်အီၤဒ်လဲၣ်န့ၣ်ဒီး နကစံးဆှၢဒ်လဲၣ်.