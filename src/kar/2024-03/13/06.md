---
title:  လဲၤဆူဟီၣ်ခိၣ်ဒီဘ့ၣ်
date:   26/09/2024
---

`ဖး မၢ်ကူး ၁၆း၁၄-၂၀ တက့ၢ်. ကစၢ်ယ့ၣ်ရှူးခ၇ံၥ်စံးဘၣ်တၢ်မနုၤ ဆူအပျဲၢ်အဘီၣ် ဖဲအဝဲလီၣ်ဖျါထီၣ်အသးန့ၣ်လဲၣ်. တၢ်ကတိၤသ့ၣ်တဖၣ်အံၤ အခီပညီမ့ၢ်အိၣ်လၢၦၤခ့ခါခဲအံၤသ့ၣ်တဖၣ်အဂီၢ်လဲၣ်.`

ယ့ၣ်ရှူးကတိၤထီၣ်တၢ်အဆိကတၢၢ်တထံၣ်ဆူအပျဲၢ်အဘီၣ်အအိၣ် န့ၣ် ဘၣ်တၢ်ကွဲးက့ၤတဆီလၢ မၢ်ကူး ၁၆း၁၄ န့ၣ်လီၤ. အဝဲဒူဝဲအလိၤလၢ အတနၥ်ဘၣ်တၢ်ဘၣ်အဃိ ဒီးလၢအသးကိၤဝဲအဃိလီၤ. တၢ်သံကွၢ်ဘၣ်ဃး ဒီးတၢ်တနၥ်ဘၣ်တၢ်န့ၣ် တမ့ၢ်တၢ်ဂ့ၢ်ကီဆံးဆံးဖိလၢပစိၤခဲအံၤဘၣ်. လၢအပျဲၢ်အဘီၣ်အစိၤဒၣ်လဲၥ် အဝဲသ့ၣ်ဘၣ်ထဲးဂံၢ်ထဲးဘါလၢ တၢ်နၥ် အဃိလီၤ (မးသဲ ၂၈း၁၇; ယိၤဟၣ် ၂၀း၂၄-၂၉), အဝဲသ့ၣ်တဖၣ် ထံၣ်ဘၣ်ဝဲကစၢ်ယ့ၣ်ရှူးခ၇ံၥ်လၢအနီၢ်ကစၢ်ဒီး ထံၣ်ဘၣ်ဝဲတၢ်လီၤလးလၢ ယ့ၣ်ရှူးမၤဝဲၦဲၤမဲၥ်ၦဲၤနါလီၤ.

တဘျီ၀ံၤတဘျီ ကစၢ်ခ၇ံၥ်ပၥ်ဖျါထီၣ်ဝဲအတၢ်ဂဲၤထၢၣ်သမူထီၣ်န့ၣ် မ့ၢ်တၢ်နီၢ်ကီၢ်လီၤ. လၢတၢ်န့ၣ်အဃိ အဝဲသ့ၣ်ပၥ်ဖှိၣ်ထီၣ်တၢ်ပနီၣ်ဒီး တၢ်အုၣ်သးဒီးသူၣ်ထီၣ်ဝဲခီၣ်တဃၥ်လၢအကျၢၤလၢတၢ်နၥ်အဖီခိၣ်န့ၣ်လီၤ.

၀ံၤဒီးယ့ၣ်ရှူးမၢလီၤဝဲအပျဲၢ်အဘီၣ်တဖၣ် ဒ်သိးကစိၥ်ထီၣ်တၢ်သးခု အကစီၣ်ဆူဟီၣ်ခိၣ်ဒီဘ့ၣ်လီၤ. အတၢ်မၢလီၤတခါအံၤ ဒိၣ်ဝဲ, လဲၢ်ဝဲလီၤ. အဝဲသ့ၣ်ကဘၣ်လဲၤဆူဟီၣ်ခိၣ်ဒီတဖျၢၣ် ဒီးကဘၣ်စံၣ်တဲၤတဲလီၤတၢ်သးခု အကစီၣ်ဆူၦၤကိးဂၤဒဲးအအိၣ်လီၤ. ယ့ၣ်ရှူးစံးဝဲလၢ တၢ်မၤအံၤအဃိ သုကထံၣ်ဘၣ်တၢ်တီၢ်တၢ်ဖခ့ျ, ဒီးတၢ်ကီတၢ်ခဲန့ၣ်လီၤ. ၦၤလၢအနၥ်တၢ်တဖၣ် ကဘၣ်တၢ်အုၣ်က့ၤခီၣ်က့ၤဒီး ၦၤလၢတနၥ်တၢ်တဖၣ် ကဘၣ်တၢ်စံၣ်ညီၣ်   လီၤ.

ယ့ၣ်ရှူးစံးစ့ၢ်ကီးဝဲ ၦၤလၢအစိၥ်ထီၣ်တၢ်သးခုကစီၣ်သ့ၣ်တဖၣ်န့ၣ် တၢ်ပနီၣ်တဖၣ်ကမၤအသးဒ်အံၤလီၤ. ကဟီထီၣ်ကွံၥ်တၢ်နါ, ကကတိၥ်တၢ် လၢပခ့ျၤအသီတဖၣ်, ကဘၣ်တၢ်ကဟုကယၥ်လၢတၢ်အၢတၢ်သီ, ကမၤဘျါက့ၤ ၦၤဆူးၦၤဆါန့ၣ်လီၤ. ၦၤတနီၤနီၤနၢ်ပၢၢ်ကမၣ် မၢ်ကူး ၁၆း၁၈ အဃိ ဟံးထီၣ် ဂုၢ်ဧိၤဒးဧိၤလၢအိၣ်ဒီးအစုၣ်အပျၢ် ဒ်သိးကဒုးနဲၣ်အတၢ်စူၢ်တၢ်နၥ်လီၤ. တၢ်မၤဒ်သိးအံၤတဖၣ် လၢလဲၤတလၢအခၢးတၢ်န့ၣ် တအိၣ်ဒီးတၢ်ပျဲအီၤဘၣ်. ယ့ၣ်ရှူးစံးဝဲထဲၦၤလၢအမၤတၢ်သးခုကစီၣ်အတၢ်မၤသ့ၣ်တဖၣ် ကဒိးန့ၢ်ဘၣ် တၢ်ဒီသဒၢဒ်စီၤပီလူးမၤတၢ်လၢၦၤဂၤအဂီၢ် ဒီးယွၤကဟုကယၥ်အီၤလၢ တၢ်အၢတၢ်သီအသိးန့ၣ်လီၤ (မၤတၢ် ၂၈း၃-၆).

မ့ၢ်ဝဲလီၤ, လံၥ်စီဆှံတသိၣ်လိဝဲလၢ ၦၤခ၇ံၥ်ဖိသ့ၣ်တဖၣ် ကဘၣ် တၢ်ကဟုကယၥ်လၢတၢ်အၢတၢ်သီထီဘိဘၣ်. မ့ၢ်ဝဲလၢတၢ်သးခုကစီၣ် အတၢ်မၤအဃိ ယွၤမၤတၢ်လီၤလးလၢအကြၢးဝဲဘၣ်ဝဲအဆၢကတီၢ်န့ၣ်လီၤ. ဘၣ်ဆၣ်တဘျီဘျီ, ၦၤခ၇ံၥ်ဖိတဖၣ် ဘၣ်သဂၢၢ်ဒီးတၢ်ဖှီၣ်တၢ်ယၥ် လၢတၢ်အုၣ်သးအဃိန့ၣ်လီၤ. လၢတၢ်န့ၣ်အဃိ, တၢ်တူၢ်ဖှီၣ်တူၢ်ယၥ်သ့ၣ် တဖၣ် ကဲထီၣ်ဝဲတၢ်နၥ်အဂံၢ်အဘါအဂၤတမံၤလၢ ၦၤလၢတစူၢ်တနၥ်ဒံး ဘၣ်တၢ်တဖၣ်အဂီၢ်လီၤ.

မၤသးဒ်န့ၣ်ဒီး ကစၢ်န့ၣ် ကတိၤတၢ်ဒီးအဝဲသ့ၣ်အလီၢ်ခံ ဒီးဘၣ်တၢ် စိၥ်ထီၣ်အီၤဆူမူခိၣ်ဒီး ဆ့ၣ်နီၤဝဲလၢယွၤအစုထွဲလီၤ (မၢ်ကူး ၁၆း၁၉). ယ့ၣ်ရှူး က့ၤထီၣ်ဆူမူခိၣ်ဒီး ဆ့ၣ်နီၤဘၣ်ဝဲလၢယွၤအစုထွဲ, မ့ၢ်တၢ်လီၢ်လၢ လၢၦဲၤဒီး တၢ်စိဒိၣ်ကမီၤထီ, မ့ၢ်လၢယ့ၣ်ရှူးမၤနၢၤတၢ်ခဲလၢၥ်လံအဃိလီၤ.

ပၥ်သးတၢ်ကတီလၢခံကတၢၢ်လၢစံးဝဲ, ဒီးအဝဲသ့ၣ်တဖၣ် လဲၤစံၣ်တဲၤ တဲလီၤတၢ်ကိးပူၤဒဲး, ဒီးကစၢ်န့ၣ် မၤဃုၥ်တၢ်ဒီးအီၤ ဒီးမၤဂၢၢ်မၤကျၢၤတၢ် အကလုၥ်ကထါလၢ တၢ်ပနီၣ်မၤအသးလၢအီၤလီၤ (မၢ်ကူး ၁၆း၂၀). ယ့ၣ်ရှူးအိၣ်ဒီးၦၤစိၥ်တၢ်သးခုကစီၣ်ဒီး အိၣ်ဒီးတၢ်အၢၣ်လီၤအီလီၤလၢ  အမ့ၢ်ဝဲ, ဒီးကွၢ်ကွၢ်, ယအိၣ်ဒီးသုကိးမုၢ်နံၤမုၢ်နၤဒဲး တုၤလၢတၢ်အစိၤ   ကတၢၢ်လီၤ.

`တၢ်ကတိၤ "ယအိၣ်ဒီးသုကိးမုၢ်နံၤမုၢ်နၤဒဲး တုၤလၢတၢ်အစိၤ ကတၢၢ်လီၤ" (မးသဲ ၂၈း၂၀) အံၤ ကဲထီၣ်တၢ်မၤမုၥ်မၤဂၢၢ်ပသးလၢပဂီၢ် ဒီးကြၢးပစိၥ်ထီၣ်တၢ်သးခုကစီၣ်အတၢ်ဖံးတၢ်မၤလၢ အမ့ၢ်လဲၤစံၣ်တဲၤတဲလီၤ တၢ်လၢတၢ်လီၤကိးပူၤဒဲးဒ်လဲၣ်.`