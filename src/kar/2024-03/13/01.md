---
title:  ကစၢ်လၢအဂဲၤဆၢထၢၣ်က့ၤ
date:   21/09/2024
---

### တၢ်မၤလိတနွံအံၤအဂီၢ်ဖး
မၢ်ကူး ၁၅း၄၂-၄၇; မၢ်ကူး ၁၆; ကလီးစဲ ၂း၁၀-၁၂; ၁က၇ံၣ်သူး ၁၅း၁-၈; ဒၤနံးယ့လး ၉း၂၄-၂၇; ယိၤဟၣ် ၂၀း၁၁-၁၈.

> <p>တၢ်ကလုၢ်ထူ</p>
> "ဒီးအဝဲဒၣ်စံးဘၣ်အီၤ, သုတကမၢကမၣ်တဂ့ၤ. သုဃုၦၤနစၤ၇့းဖိ ယ့ၣ်ရှူးလၢ ၦၤပျၤထီအီၤလၢထူၣ်စုညါအလိၤလီၤ. ဂဲၤဆၢထၢၣ်က့ၤလံဝဲလံ. တအိၣ်ဘၣ်ဖဲအံၤဘၣ်. ကွၢ်ကွၢ်, အလီၢ်ဖဲၦၤပၥ်လီၤအီၤတက့ၢ်" (မၢ်ကူး ၁၆း၆).

တၢ်ပျၤထီယ့ၣ်ရှူးလၢထူၣ်စုညါအလိၤန့ၣ် မ့ၢ်တၢ်အုၣ်အသးလၢ အကမၤဂၢၢ်မၤကျၢၤအပျဲၢ်အဘီၣ်တဖၣ် အတၢ်မုၢ်လၢ်ဒီးအတၢ်စူၢ်တၢ်နၥ်န့ၣ် လီၤ. အဝဲန့ၣ် တမ့ၢ်ထဲမုၢ်နံၤမုၢ်သီတဖၣ်လၢ တၢ်ခံးအကဒုလီၤဘၣ်လၢ အဝဲသ့ၣ်အကစၢ်အတၢ်သံအဂီၢ်ဘၣ်, မ့ၢ်စ့ၢ်ကီးလၢတၢ်ပျံၤလီၤဘၣ်လၢ အဝဲသ့ၣ်နီၢ်ကစၢ်အသးသမူအဂီၢ်န့ၣ်လီၤ (ယိၤဟၣ် ၂၀း၁၉).

လၢလံၥ်မၢ်ကူး ၁၆, တၢ်ကစီၣ်အံၤအကတၢၢ်အပူၤန့ၣ်, ပကကွၢ် တၢ်ပိၥ်ထွဲသ့ၣ်တဖၣ်လၢအတၢ်သံ၀ံၤအလီၢ်ခံန့ၣ်လီၤ.

တၢ, ပကထံၣ်ဘၣ်အဝဲအတၢ်ဂဲၤဆၢထၢၣ်က့ၤအတီၢ်ပူၤန့ၣ် ဘၣ်မနုၤ အဃိပိၥ်မုၣ်သ့ၣ်တဖၣ်ဟဲဆူတၢ်သွၣ်ခိၣ် လၢနွံနံၤအကျါမုၢ်ခီၣ်ထံးတနံၤ ဂီၤဂီၤန့ၣ်လဲၣ်. ဘၣ်တဘျီဘျီန့ၣ် ကဲထီၣ်တၢ်မဲၥ်ဆှးလၢၦၤကွၢ်လၢ်တၢ်ဖိသ့ၣ် တဖၣ်အဂီၢ် မ့ၢ်လၢၦၤတနီၤနီၤဟံးကမၣ်တၢ်အခီပညီလၢ မုၢ်ခီၣ်ထံးနံၤ အစီအဆှံအဃိန့ၣ်လီၤ. ပဘၣ်သးခုလၢတၢ်ဂဲၤဆၢထၢၣ်သမူထီၣ်က့ၤအဂီၢ် သၦၢ်, ဘၣ်ဆၣ် တဘၣ်မ့ၢ်လၢတၢ်ဘူၣ်ထီၣ်ဘါထီၣ်တၢ်အကမၣ်ဘၣ်န့ၣ်လီၤ.

ခံ, တၢ်မၤလိပၥ်ဖျါထီၣ်လံၥ်အဆၢဖိတဖၣ်လၢ လံၥ်မၢ်ကူး ၁၆ ပူၤ အခီၣ်ထံးန့ၣ်, အိၣ်စဲဘူးလိၥ်သးလၢတၢ်ကတိၤအဂ့ၢ်မိၢ်ၦၢ်လၢလံၥ်ဒီဘ့ၣ်ညါ အပူၤန့ၣ်လီၤ. တၢ်မၤလိလၢ မုၢ်ခံနံၤဒီးလၢမုၢ်သၢနံၤန့ၣ် ကဒုးနၢ်ပၢၢ်ၦၤ အတၢ်အိၣ်အသးန့ၣ်လီၤ.

သၢ, လၢမုၢ်လွံၢ်နံၤဒီးမုၢ်ယဲၢ်နံၤအတၢ်မၤလိန့ၣ် ကမၤထံမၤဆးၦၤ လၢတၢ်ဆိကမိၣ်ယွၤအတၢ်မၤလၢအပၥ်လီၤဝဲလၢပမဲၥ်ညါန့ၣ်လီၤ. တၢ်မၤလိ ဝဲအံၤ ကကတၢၢ်ဝဲလၢတၢ်ကိးတၤတၢ်လၢမၢ်ကူးအတၢ်သးခုအကစီၣ် ဆူဟီၣ်ခိၣ်ဒီဖျၢၣ်ညါန့ၣ်လီၤ.