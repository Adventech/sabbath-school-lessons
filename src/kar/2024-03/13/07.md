---
title:  တၢ်ဆိကမိၣ်ဆူညါအဂီၢ်
date:   27/09/2024
---

ဖး Ellen G. White အလံၥ်, "ကစၢ်ဂဲၤထၢၣ်လံ" ဒီး "လဲၤဒုးကဲထီၣ် ၦၤကလုၥ်တဖၣ်လၢယပျဲၢ်ယဘီၣ်" လၢ _The Desire of Ages_, pp. 818-828 အပူၤန့ၣ်တက့ၢ်.

လၢၦၤစူၢ်က့ၤနၥ်က့ၤတၢ်တဖၣ်အဂီၢ်န့ၣ် ကစၢ်ခ၇ံၥ်အတၢ်ဂဲၤထၢၣ် သမူထီၣ်န့ၣ် မ့ၢ်တၢ်မူလီၤ. တၢ်မူလၢအလီၤမၢ်ကွံၥ်ဝဲလၢ တၢ်ဒဲးဘးအဃိန့ၣ် ပထံၣ်န့ၢ်က့ၤဝဲလၢ ပတၢ်အုၣ်က့ၤခီၣ်က့ၤကစၢ်အအိၣ်လီၤ. တၢ်မူလၢန့ၣ် အိၣ်ဝဲလၢအအိၣ်ဒီးသးအိၣ်ဟ့ၣ်လီၤဝဲဆူၦၤလၢသးအိၣ်ဒိးန့ၢ်တၢ်မူတဖၣ်န့ၣ် လီၤ. အဝဲဒၣ်ပၥ်ဖှိၣ်ၦၤတီၦၤလိၤ ဒ်သိးကဟ့ၣ်လီၤဝဲတၢ်မူထူယိၥ်လီၤ. သးသမူလၢအဟ့ၣ်လီၤဝဲလၢ ၦၤကညီအဂီၢ်န့ၣ် ဟံးကဒီးဝဲလံဒ်သိးကဟ့ၣ် လီၤက့ၤၦၤကညီသ့ၣ်တဖၣ်တၢ်မူန့ၣ်လီၤ. "မ့မ့ၢ်ယဲဒၣ်အံၤ ဒ်သိးအကန့ၢ်ဘၣ် တၢ်မူဒီးန့ၢ်ဘၣ်အါအါကလဲၥ် ဒီးယဟဲယဲလီၤ."

ဖဲဒၣ်ၦၤလၢအအီထံလၢယကဟ့ၣ်အီၤတဂၤဂၤန့ၣ် တၢ်တသူလၢၤ ဘၣ်အသးလၢထံနီတခီၣ်ဘၣ်. မ့မ့ၢ်ထံလၢယဟ့ၣ်အီၤန့ၣ် ကကဲထီၣ်ထံထီၣ်ပၢၤ လၢအပူၤဒီး ကထီၣ်ဘးဆူတၢ်မူလီၤထူလီၤယိၥ်လီၤ. ၦၤလၢအအီၣ်ယညၣ်, ဒီးအီယသွံၣ်န့ၣ် အိၣ်ဒီးတၢ်မူထူယိၥ်လီၤ, ဒီးယကဒုးဂဲၤဆၢထၢၣ်က့ၤအီၤလၢ မုၢ်နံၤကတၢၢ်လီၤ (ယိၤဟၣ် ၁၀း၁၀း ၄း၁၄; ၆း၅၄).

လၢၦၤစူၢ်က့ၤနၥ်က့ၤတၢ်တဂၤအဂီၢ် တၢ်သံန့ၣ် မ့ၢ်ဒၣ်တၢ်တဆံး တက့ၢ်လီၤ. ကစၢ်ခ၇ံၥ်စံးဝဲလၢ တၢ်သံအံၤ မ့ၢ်ဝဲတၢ်တစိၢ်ဖိလီၤ. ၦၤတဂၤလၢ အဟံးဃၥ်ယကလုၢ်န့ၣ် တထံၣ်န့ၢ်ဘၣ်တၢ်သံဘၣ်, ဒီးတပလၢၢ်ဘၣ်စ့ၢ်ကီးဝဲ တၢ်သံန့ၣ်ဘၣ်. လၢၦၤခ၇ံၥ်ဖိသ့ၣ်တဖၣ်အဂီၢ် တၢ်သံန့ၣ် မ့ၢ်ဒၣ်တၢ်မံတစိၢ်ဖိ လၢတၢ်ဘVၣ်ဘှီၣ်အတၢ်ခံးကျါန့ၣ်လီၤ. သးသမူန့ၣ် ဘၣ်တၢ်ပၥ်အိၣ်ဒီးခ၇ံၥ် လၢယွၤအပူၤလီၤ. ကစၢ်ခ၇ံၥ်လၢအမ့ၢ်တၢ်မူကစၢ် မ့ၢ်ဟဲက့ၤလီၤအိၣ်ဖျါထီၣ် ဒီးၦၤလၢအမံမုၥ်လၢခ၇ံၥ်အပူၤတဖၣ် ကအိၣ်ဖျါထီၣ်ကဒီးလၢတၢ်လၤကပီၤ န့ၣ်လီၤ.

လၢၦၤတအိၣ်ဒီးယွၤတဖၣ်အၦၤကွဲးတၢ်စံၣ်စိၤတဲစိၤဒၣ်လဲၣ် မ့ၢ်ၦၤလၢ အတတူၢ်လိၥ်တၢ်ဂဲၤထၢၣ်သမူထီၣ်ဘၣ်ဆၣ် အၢၣ်လီၤဝဲလၢ ယ့ၣ်ရှူး ဘၣ်တၢ်မၤသံအီၤဒီး သံ၀ံၤအလီၢ်ခံ ၦၤအါဂၤထံၣ်ဘၣ်အတၢ်ဂဲၤထၢၣ်သမူ ထီၣ်က့ၤအဃိ အဝဲသ့ၣ်ဒုးအိၣ်ထီၣ်ခ၇ံၥ်ဖိတၢ်အိၣ်ဖှိၣ် ဒ်အမ့ၢ်တၢ်ဂဲၤဆၢထၢၣ် သမူထီၣ်အဘျုးန့ၣ်လီၤ. ၦၤတနီၤစံးစ့ၢ်ကီးဝဲဒ်အံၤလီၤ. ယ့ၣ်ရှူးအိၣ်ဒီး အဒီပုၢ်ဝဲၢ်တဃံၥ် မ့တမ့ၢ် အပျဲၢ်အဘီၣ်တဖၣ်ထံၣ်မှံကမူၤကမၥ်ဒီး ဆိမိၣ်ဝဲ လၢယ့ၣ်ရှူးလီၤ. ၦၤတနီၤစံးစ့ၢ်ကီးဝဲလၢ ယ့ၣ်ရှူးန့ၣ် တသံနီၢ်ကီၢ်ဘၣ်, အိၣ်ဒၣ်သံတယူၥ်ဒီးနီၣ်ထီၣ်က့ၤလီၤ. ၦၤတနီၤစံးဝဲလၢ မူခိၣ်ကလူးတဖၣ် လဲလီၤဒီးဟံးန့ၢ်က့ၤအစိၣ်န့ၣ်လီၤ. တၢ်သ့ၣ်တဖၣ်အံၤ ပစံးလၢအဘၣ်တသ့ ဒီးပနၥ်အီၣ်တၢ်သ့ၣ်တဖၣ်အံၤတသ့စ့ၢ်ကီးဘၣ်.