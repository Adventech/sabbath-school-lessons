### လံၥ်မၢ်ကူးအတၢ်သးခုကစီၣ်

လၢလံၥ်မၢ်ကူးစးထီၣ်သးအခီၣ်ထံးန့ၣ် ၦၤဖးလံၥ်ဖိသ့ၣ်ညါလၢ ယ့ၣ်ရှူးမ့ၢ်မတၤတဂၤလဲၣ်လံ. မ့းၡံအၤ, ယွၤအဖိခွါန့ၣ်လီၤ. (မၢ်ကူး ၁း၁) မ့ၢ်နၥ်သက့ဒီး, ၦၤဂီၢ်မုၢ်လၢတၢ်ကွဲးအံၤအပူၤတဖၣ် ဘၣ်ဂုၥ်ကျဲးစၢးဂဲၤပျုၢ် ဂဲၤဆှးလၢကသ့ၣ်ညါအီၤ ဒီးတၢ်လၢအဘၣ်ဃးဒီးအီၤ - တပၣ်ဃုၥ်ဒီးၦၤလၢ အမၤဘၣ်ဃးအသးဒီးတၢ်၀ံတၢ်နါတဖၣ်န့ၣ်ဘၣ်လီၤ. တၢ်၀ံတၢ်နါသ့ၣ်ညါ ကစၢ်ခ၇ံၥ်လီၤတံၢ်လီၤဆဲးဒီး ပျံၤတၢ်လၢအတၢ်စံးတၢ်ကတိၤအံၤအပူၤန့ၣ်လီၤ.

ဘၣ်ဆၣ်ဒီး ကစၢ်ခ၇ံၥ်ဟ့ၣ်လီၤတၢ်ကလုၢ်လၢ ကအိၣ်ဘှီၣ်ကလၥ် လၢတၢ်ဂ့ၢ်တၢ်ကျိၤအံၤအပူၤန့ၣ်လီၤ. ဘၣ်မနုၤလၢအဝဲဟ့ၣ်လီၤတၢ်ကလုၢ်ဆူ တၢ်နါအအိၣ် လၢကပၥ်တၢ်အံၤလၢအမ့ၢ်တၢ်ခူသူၣ်အဂီၢ်လဲၣ်. ၦၤကၠိဖိတဖၣ် လၢအမၤလိလံၥ်စီဆှံအဂ့ၢ်လီၤတံၢ်လီၤဆဲးန့ၣ် ဘၣ်ဆိကမိၣ်တၢ်ဂ့ၢ်အံၤ ယံၥ်မးလၢအနံၣ်ကယၤတဖၣ်လံန့ၣ်လီၤ. တုၤဒၣ်လဲၥ်ၦၤသ့လံၥ်သ့လဲၢ်တဖၣ် ဟ့ၣ်တၢ်ဂ့ၢ်တၢ်ကျိၤအံၤအမံၤလၢ, "မ့းၡံအၤအတၢ်ခူသူၣ်" န့ၣ်လီၤ. ဘၣ်မနုၤလၢတၢ်သးခုအကစီၣ်အဲၣ်ဒိးလၢပကအိၣ်ဘှီၣ်ကလၥ်လၢအဘၣ်ဃး ကစၢ်ခ၇ံၥ်အဂ့ၢ်န့ၣ်လဲၣ်.

တၢ်လၢအကဖျါလီၤတံၢ်လီၤဆဲးလၢပတၢ်လဲၤခီဖျိလံၥ်မၢ်ကူး အတၢ်သးခုကစီၣ်အံၤ တမ့ၢ်ထဲတၢ်ခူသူၣ်လၢလံၥ်အံၤအပူၤဘၣ်- တၢ်လီၣ်ဖျါ လၢအလီၤလိၣ်လီၤလးအိၣ်ဝဲဖဲအံၤစ့ၢ်ကီးန့ၣ်လီၤ. ဘၣ်တၢ်ကိးအီၤသ့လၢ တၢ်လီၣ်ဖျါ/တၢ်ခူသူၣ်အဂ့ၢ်အကျိၤဒီး အိၣ်ဝဲသကုၤဆးဒးလၢလံၥ်မၢ်ကူး အတၢ်သးခုကစီၣ်ပူၤလီၤ, ဘၣ်ဆၣ်ဒီးလၢတၢ်ခူသူၣ်အံၤအကတၢၢ်န့ၣ်, အိၣ်ဒီးတၢ်ကတၢၢ်လၢအလီၤကမၢကမၣ်, ဘၣ်တၢ်ဟံးန့ၢ်အလီၢ်လၢကစၢ်ခ၇ံၥ် အတၢ်လီၣ်ဖျါထီၣ်အစိအကမီၤဒိၣ်န့ၣ်လီၤ. လံၥ်မၢ်ကူးအံၤ ပနီၤဖးအီၤဖျါဖျါ သ့ဝဲခံတီၤန့ၣ်လီၤ. ပနီၤဖးတဝာ်ခံကုးသ့ဝဲန့ၣ်လီၤ. အဆၢဒိၣ်တၢတုၤလၢ အဆၢဒိၣ်ဃိးဘူးထီၣ်အကတၢၢ်န့ၣ် စံးကတိၤဘၣ်ဃးဒီးတၢ်သံကွၢ်လၢ အ၇့ဒိၣ်မးဝဲလၢအမ့ၢ်, ကစၢ်ခ၇ံၥ်အံၤ မ့ၢ်မတၤတဂၤလဲၣ်အဂ့ၢ်အံၤန့ၣ်လီၤ. တၢ်စံးဆၢန့ၣ် အိၣ်ဖျါဝဲလၢအတၢ်သိၣ်လိသီလိဒီး အတၢ်မၤတၢ်လီၤလးသ့ၣ် တဖၣ်အပူၤန့ၣ်လီၤ. အဝဲမၤနၢၤတၢ်အၢတၢ်သီတဘျီ၀ံၤတဘျီ, ဟဲစိၥ်န့ၢ် တၢ်မုၢ်လၢ်ဆူၦၤလၢအဘၣ်တၢ်ဆီၣ်ဘံးဆီၣ်ဘၢအီၤတဖၣ်, ဒီးသိၣ်လိသီလိ တၢ်မ့ၢ်တၢ်တီဆူၦၤကညီအသူၣ်ကံၢ်သးလဲအပူၤန့ၣ်လီၤ. တၢ်သ့ၣ်တဖၣ်အံၤ ကိးသတြီထီၣ်ဆူၦၤဖးလံၥ်စီဆှံတဖၣ်အဂီၢ်လၢအဝဲမ့ၢ်မ့းၡံအၤ, ခ၇ံၥ်တဂၤ, လၢၦၤဧ့ၤဘြံၤဖိတဖၣ်အိၣ်ခိးမးယံၥ်တ့ၢ်လံန့ၣ်လီၤ.

မ့ၢ်နၥ်သက့ဒ်န့ၣ်ဒီး, တချုးလၢလံၥ်အခၢၣ်သးတုၤဒ်ဘၣ်န့ၣ်, ပထံၣ်ဘၣ်ၦၤလၢတၢ်၀ံတၢ်နါတလီၤဘၣ်လၢအလိၤဘၣ်တဂၤ ဘိးဘၣ်သ့ၣ်ညါ လီၤဘၣ်ဃးလၢကစၢ်ခ၇ံၥ်မ့ၢ်မတၤတဂၤလဲၣ်အဂ့ၢ်, ဒီးလၢတၢ်အံၤအဃိ, စံးဆၢက့ၤတၢ်သံကွၢ်လၢအအိၣ်ထီၣ်လၢလံၥ်အဆိတဝာ်အံၤအပူၤ ဘၣ်ဃး ကစၢ်ခ၇ံၥ်အံၤမ့ၢ်မတၤတဂၤလဲၣ်အဂ့ၢ်န့ၣ်လီၤ. ၦၤတဂၤအံၤ မ့ၢ်စီၤပ့းတရူး လၢအစံးဝဲဒၣ်, "နမ့ၢ်ခ၇ံၥ်လီၤ" မၢ်ကူး ၈း၂၉.

လံၥ်မၢ်ကူးလၢခံတဝာ်, စးထီၣ်ဖဲ မၢ်ကူး ၈း၃၁ တုၤလၢလံၥ် အကတၢၢ်အံၤ စံးဆၢတၢ်သံကွၢ်လၢအဂၤတမံၤလၢအမ့ၢ်, ကစၢ်ခ၇ံၥ်န့ၣ် ကလဲၤဆူတၢ်လီၢ်မနုၤလဲၣ်- အဂ့ၢ်အံၤန့ၣ်လီၤ. တၢ်စံးဆၢအံၤ လီၤပျံၤလီၤဖုး, လီၤကမၢကမၣ်ဒိၣ်မးန့ၣ်လီၤ. အဝဲကလဲၤဆူထူၣ်စုညါအလိၤ, ဆူတၢ်သံလၢ အလၤကပီၤတအိၣ်ဘၣ်ဒီး လီၤမဲၥ်ဆှးအဒိၣ်ကတၢၢ်အပူၤ ဖဲ၇ိမ့ၤအတၢ်ပၢ တၢ်ြပးအဆၢကတီၢ်အံၤန့ၣ်လီၤ. ၦၤပိၥ်အခံသ့ၣ်တဖၣ်ဆၢမုၢ်လၢ်ဝဲလၢ ကမၤနၢၤကွံၥ်၇ိမ့ၤအတၢ်စိတၢ်ကမီၤဒီး ဒုးအိၣ်ထီၣ်ကီၢ်အံၣ်စ၇့လးလၢအဂံၢ် ဆူၣ်ဘါဆူၣ်အံၤန့ၣ် ကဲထီၣ်လၢမ့းၡံအၤအဂီၢ်တၢ်အဘူၣ်အတီၢ်လၢအဝဲသ့ၣ် တဆၢမုၢ်လၢ်ဘၣ်အပူၤန့ၣ်လီၤ.

ကစၢ်ခ၇ံၥ်အပျဲၢ်အဘီၣ်လၢ အထံၣ်တၢ်ကဒုကဒု, နၢ်ပၢၢ်တၢ်တၡဲ ဘၣ်တဖၣ်, တနၢ်ပၢၢ်တၢ်လၢအစံးကတိၤဝဲသ့ၣ်တဖၣ်အံၤန့ၣ်ဘၣ်. ဒ်လံၥ် အတၢ်ပၥ်ဖျါထီၣ်ခါဆူညါအသိး, အဝဲသ့ၣ်သံကွၢ်တၢ်သူၣ်အုးသးအုးအဒိၣ် အမုၢ်အံၤအဂ့ၢ်အကျိၤစှၤလီၤဝဲတုၤဒၣ်လဲၥ်အဝဲသ့ၣ်အိၣ်ဘှီၣ်ကလၥ်လၢ တၢ်မ့ၢ်တၢ်တီလၢတအဲၣ်ဒိးတူၢ်လိၥ်ဘၣ်အံၤအဂ့ၢ်န့ၣ်လီၤ.

တၢ်မၤအသးလီၤသူၣ်ဟးဂူၥ်သးဟးဂီၤဒိၣ်ထီၣ်တစဲးဘၣ်တစဲး ဖဲကစၢ်ခ၇ံၥ်သဂၢၢ်ဒီးၦၤတၢ်ဘူၣ်တၢ်ဘါခိၣ်နၢ်တဖၣ်လၢ အအဲၣ်ဒိးကူၣ်သံ အီၤအံၤန့ၣ်လီၤ. ပျဲၢ်ဘီၣ်သ့ၣ်တဖၣ် အတၢ်မုၢ်လၢ်လၢဘီမုၢ်အိၣ်ဒီးအလၤ ကပီၤအံၤန့ၣ် ဖုးသံပျီၢ်ဂီၤဘၣ်အသး ဖဲကစၢ်ခ၇ံၥ်ဘၣ်တၢ်ဖီၣ်န့ၢ်အီၤ, ဘၣ်သဂၢၢ်ဒီးတၢ်သမံသမိး, ဒီးတၢ်ပျၤထီၣ်လၢထူၣ်စုညါအလိၤလၢအမၤ ဟးဂီၤအဝဲသ့ၣ်အတၢ်ဆၢမုၢ်လၢ်သ့ၣ်တဖၣ်န့ၣ်လီၤ.

ဘၣ်ဆၣ်ဒီး, လၢတၢ်ခဲလၢၥ်အံၤအတၢ်လဲၤခီဖျိအပူၤ ကစၢ်ခ၇ံၥ် ပၥ်ဖျါထီၣ်အတၢ်ကစီၣ်လၢအဖျါဂ့ၤဒီးတဖုၣ်ထံၣ်ဖုၣ်ထီဘၣ်အံၤလၢ အကလဲၤ တၢ်အလီၢ်ဒီး တၢ်လၢအခီပညီမ့ၢ်ဝဲအဝဲကသံဒီးဂဲၤဆၢထၢၣ်က့ၤကဒီးတဘျီ အဂ့ၢ်န့ၣ်လီၤ. ကိၣ်ဒီးစပံးထံလီခီလၢဟါခီတၢ်အိၣ်အလီၢ်ခံကတၢၢ်အံၤ ကမ့ၢ်ကစၢ်ခ၇ံၥ်အသွံၣ်ဒီးအနီၢ်ခိအခၢၣ်စးန့ၣ် (မးသဲ ၁၄း၂၂-၂၅) ဒီးအဝဲ ကကဲထီၣ်ၦၤဟ့ၣ်လီၤသးလၢၦၤကညီအါဂၤအၦ့ၤလီၤ (မၢ်ကူး ၁၀း၄၅).

ဘၣ်ဆၣ်ဒီးအခီပညီတမ့ၢ်လၢအဝဲလဲၤဆူထူၣ်စုညါအလိၤလၢ တၢ်အိၣ်ဂၢၢ်တပၢၢ်အပူၤတမ့ၢ်ဘၣ်. ဖဲက့ၤသစ့ၤမနၤအလီၢ်န့ၣ်, အဝဲ ဘၣ်ဂဲၤပျုၢ်ဂဲၤဆှးလၢအတၢ်ဆၢတဲၥ်အပူၤ (မၢ်ကူး ၁၄း၃၂-၄၂) ဒီးလၢ ထူၣ်စုညါအလိၤန့ၣ် အဝဲကိးပသူထီၣ်လၢတၢ်သူၣ်ဟးဂူၥ်သးဟးဂီၤအပူၤလၢ အမ့ၢ်, "အ့းလိအံၤ, အ့းလိအံၤ, လၤမါစၤဘၤဃသၤနံ, အခီပညီမ့ၢ်, ယကစၢ်ဧၢ, ယကစၢ်ဧၢ, ဘၣ်မနုၤနလဲၤသဒၣ်ယၤလဲၣ်" (မၢ်ကူး ၁၅း၃၄). မၢ်ကူးအတၢ်သးခုကစီၣ်ဒုးနဲၣ်ၦၤတၢ်ခံးသူလၢ ကစၢ်ခ၇ံၥ်လဲၤခီဖျိဘၣ်လၢ အမ့ၢ်ပတၢ်အုၣ်က့ၤခီၣ်က့ၤအလုၢ်အၦ့ၤန့ၣ်လီၤ. ဘၣ်ဆၣ်ဒီးထူၣ်စုညါအံၤ တမ့ၢ်တၢ်လဲၤအကတၢၢ်ဒံးဘၣ်. လၢအတၢ်ဂဲၤဆၢထၢၣ်က့ၤ၀ံၤအလီၢ်ခံန့ၣ်, အဝဲပၥ်လီၤအသးလၢ ကထံၣ်လိၥ်သးဒီးအပျဲၢ်သ့ၣ်တဖၣ်ဖဲကၤလံးလါ- ဒီး, ဒ်ပသ့ၣ်ညါအသိး ခ၇ံၥ်ဖိအတၢ်အိၣ်ဖှိၣ်စးထီၣ်အသးဖဲအံၤန့ၣ်လီၤ.

မ့ၢ်တၢ်ဃဲၤတမံၤလၢအလီၤတိၢ်လီၤဆိဒိၣ်မး, ဘၣ်တၢ်ကတိၤအခီ ပညီလၢၦဲၤဝဲဃုၥ်ဒီးတၢ်ကတိၤစှၤကိၥ်ဖိလၢၦၤကွဲးလံၥ်ဖိအနီၢ်ကစၢ်ဒၣ်ဝဲ အအိၣ်န့ၣ်လီၤ. အဝဲကတိၤဖျါထီၣ်ပူအံၤယိယိ, ၀ံၤကဒီးန့ၣ်, ပျဲတၢ်ကတိၤ ဒၣ်ဝဲ, တၢ်ဟူးတၢ်ဂဲၤဒီးတၢ်မၤပၥ်ဖျါထီၣ်အနီၢ်ကစၢ်ဒၣ်ဝဲအတၢ်မၤဘၣ်ဃးဒီး နစၤ၇့းဖိယ့ၣ်ရှူးအတၢ်အိၣ်မူဒီးအတၢ်သံအဂ့ၢ်န့ၣ်လီၤ.