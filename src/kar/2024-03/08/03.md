---
title:  ကစၢ်ခ၇ံၥ်ဒီးဖိသၣ်တဖၣ်
date:   19/08/2024
---

`ဖး မၢ်ကူး ၁၀း၁၃-၁၆ တက့ၢ်. ကစၢ်ခ၇ံၥ်မၤတၢ်မနုၤတမံၤလၢ ၦၤဟဲစိၥ်ဖိသၣ်ဆူအအိၣ်ဖၣ်အံၤအဂီၢ်လဲၣ်.`

ဖဲဖိသၣ်သ့ၣ်တဖၣ်န့ၣ် ဘၣ်တၢ်သူၣ်လီသးကွံအီၤလၢပျၢၤအကတီၢ် (လီၤဆီဒၣ်တၢ်ပိၥ်ခွါဖိတဖၣ်) တၢ်အိၣ်ဖျဲၣ်ဒီးဖိသၣ်အတၢ်အိၣ်မူအကတီၢ်န့ၣ် တမ့ၢ်တၢ်လၢအညီဝဲဘၣ်. ကသံၣ်ကသီလၢကအံးထွဲကွၢ်ထွဲတၢ်အဂီၢ် မ့ၢ်တအိၣ်ဘၣ်ဒီးတၢ်ဘၣ်ယိၣ်လၢမိၢ်အိၣ်ဖျဲၣ်ဖိတဖၣ်ဒီး ဖိသၣ်အိၣ်ဖျဲၣ်သီ, ဖိသၣ်ဆံးသ့ၣ်တဖၣ်ဒီး ဖိသၣ်သ့ၣ်တဖၣ်ခဲလၢၥ်အဂီၢ် ဟါမၢ်ကွံၥ်ဝဲတသ့ ဘၣ်န့ၣ်လီၤ. ၦၤကလုၥ်အလုၢ်အလၢ်အိၣ်ဝဲအါမးလၢ အအိၣ်ဒီးအကသံၣ် လၢပျၢၤဒီးတၢ်အူတၢ်ပီအတၢ်ကံၢ်တူၥ်တဖၣ်လၢကဒီတဒၢၦၤဂံၢ်စၢ်ဘါစၢ်သ့ၣ် တဖၣ်အံၤလၢ တၢ်သူၣ်က့ၣ်သးက့ၣ်အတၢ်စိတၢ်ကမီၤအပူၤန့ၣ်လီၤ.

ဖဲဖိသၣ်ဘၣ်တၢ်လိၣ်ဘၣ်အီၤအကတီၢ်န့ၣ်, အဝဲသ့ၣ်မ့ၢ်ၦၤလၢ အဆံးကတၢၢ်ဒ်သိးဒီးကုၢ်န့ၣ်လီၤ (ကလၤတံ ၄း၁, ၂). လၢဟ့းလ့ၣ်, ၇ိမ့ၤ ပၢတၢ်အကတီၢ်န့ၣ်, ၦၤလၢအက့ၢ်အဂီၤတလၢၦဲၤဘၣ်, မ့တမ့ၢ် ၦၤလၢ တၢ်တလိၣ်ဘၣ်အီၤတဖၣ်န့ၣ် ဘၣ်တၢ်ကွၢ်ကပၥ်အဝဲသ့ၣ်တုၤဒၣ်လဲၥ် ဘၣ်တၢ်တ့ၢ်လီၤကွံၥ်အဝဲသ့ၣ်လၢထံကျိပူၤန့ၣ်လီၤ. ၦၤပိၥ်ခွါဖိသ့ၣ်တဖၣ်န့ၣ် အလုၢ်အၦ့ၤဒိၣ်န့ၢ်ဒံးပိၥ်မုၣ်သ့ၣ်တဖၣ်ဒီး အါစုအါဘျီဘၣ်တၢ်ပၥ်သံကွံၥ် ပိၥ်မုၣ်ဖိသၣ်သ့ၣ်တဖၣ်ဒ်န့ၣ်လီၤ. တဘျီဘျီဖိသၣ်ဒ်အံၤသ့ၣ်တဖၣ် တၢ်မၤပူၤဖျဲးက့ၤအီၤထဲတမံၤဧိၤလၢ တၢ်လုၢ်ဒိၣ်ထီၣ်အဝဲသ့ၣ် ဒ်သိးကဆါလီၤ ကွံၥ်အီၤဒ်အမ့ၢ်ကုၢ်အသိးန့ၣ်လီၤ.

ပျဲၢ်ဘီၣ်သ့ၣ်တဖၣ် ဖျါမးလၢတနၢ်ပၢၢ်ကစၢ်ခ၇ံၥ်အတၢ်သိၣ်လိ နဲၣ်လိဖဲ မၢ်ကူး ၉ အပူၤဘၣ်ဃးဒီးတၢ်ဒိးန့ၢ်ကစၢ်ယွၤအဘီအမုၢ်ဒ်သိးဒီး ဖိသၣ်တဖၣ်အံၤအဃိအဂ့ၢ်န့ၣ်လီၤ (မၢ်ကူး ၉း၃၃-၃၇). အဆၢကတီၢ် ခဲအံၤန့ၣ် အဝဲသ့ၣ်တြီတၢ်ဟဲစိၥ်ဖိသၣ်ဆူကစၢ်ခ၇ံၥ်အအိၣ်လၢ ကဒိးန့ၢ်ဘၣ် တၢ်ဆိၣ်ဂ့ၤအဂီၢ်, ဘၣ်သ့ၣ်သ့ၣ်အဝဲသ့ၣ်ကဆိကမိၣ်လၢကစၢ်ခ၇ံၥ် အဆၢကတီၢ်တအိၣ်လၢတၢ်မၤယိယိဖိအံၤအဂီၢ်ဘၣ်န့ၣ်လီၤ.

အဝဲသ့ၣ်ကမၣ်လီၤ. ကစၢ်ခ၇ံၥ်သးဒိၣ်ထီၣ်လီၤ. လၢမၢ်ကူး ဒီတဘ့ၣ်ညါအပူၤအံၤန့ၣ်, ကစၢ်အိၣ်ဒီးအတၢ်စံးဆၢက့ၤၦၤဂီၢ်မုၢ်လၢ အဆူၣ် အိၣ်ဝဲဒီးအတၢ်စံးဆၢလၢအဒိၣ်အမုၢ် ဆူၦၤဂီၢ်မုၢ်အအိၣ်အံၤ မ့ၢ်တၢ်ထုးလီၤဖး ဖိသၣ်ယံၤဒီးအီၤန့ၣ်လီၤ.

အဝဲစံးကတိၤတၢ်ဆူၣ်ဆူၣ်လၢပျဲၢ်ဘီၣ်သ့ၣ်တဖၣ်အံၤ ဒ်သိးသုတမၤ တံၥ်တၥ်ဖိသၣ်တဖၣ်ဘၣ်အဂီၢ်န့ၣ်လီၤ. ဘၣ်မနုၤအဃိလဲၣ်. ကစၢ်ယွၤ အဘီအမုၢ်န့ၣ် မ့ၢ်ၦၤသ့ၣ်တဖၣ်န့ၣ်အတၢ်ဒီး ၦၤတဂၤလၢ်လၢ်ကဘၣ်အိၣ်မူ ဒ်သိးဖိသၣ်အတၢ်အိၣ်ဖျါဒီးအတၢ်ပၥ်သးအသိး, ကမ့ၢ်တၢ်စံးကတိၤတၢ် ယိယိဖိလၢ အမ့ၢ်တၢ်စူၢ်နၥ်ကစၢ်ယွၤလီၤတံၢ်လီၤဆဲးအံၤအဂ့ၢ်န့ၣ်လီၤ.

"မ်နသကဲၥ်ပ၀းလၢ အတလီၤဂၥ်ကစၢ်ခ၇ံၥ်ဘၣ်န့ၣ် ဒုးကဲထီၣ်အီၤ လၢအမ့ၢ်ကစၢ်ခ၇ံၥ်အခၢၣ်စးတဂ့ၤ. ပၥ်ၦၤဖိသၣ်သ့ၣ်တဖၣ်ယံၤဒီးကစၢ်ခ၇ံၥ် ခီဖျိနတၢ်သးတအိၣ်ဒီးနတၢ်သူၣ်ကိၤသးကိၤအံၤန့ၣ်တဂ့ၤ. တဘၣ်ဒုးအိၣ်ထီၣ် တၢ်မၤအသးနီတစုလၢမူခိၣ်ဘီမုၢ်အံၤတမ့ၢ်တၢ်လီၢ်မုၥ်လၢအဝဲသ့ၣ်အဂီၢ် ဘၣ်န့ၣ်တဂ့ၤ. တဘၣ်စံးကတိၤလၢတၢ်ဘူၣ်တၢ်ဘါအဂ့ၢ်အံၤ မ့ၢ်တၢ်တမံၤလၢ ဖိသၣ်သ့ၣ်တဖၣ်တနၢ်ပၢၢ်အီၤဘၣ်န့ၣ်တဂ့ၤ, မ့တမ့ၢ် မၤတၢ်လၢအမ့ၢ်ဖိသၣ် သ့ၣ်တဖၣ်တကြၢးလၢတူၢ်လိၥ်ဒ်ကစၢ်ခ၇ံၥ်ဘၣ်ဖဲအဝဲသ့ၣ်မ့ၢ်ဖိဆံးအကတီၢ် အခါါန့ၣ်တဂ့ၤ. သိၣ်ကမၣ်အဝဲသ့ၣ်လၢကစၢ်ခ၇ံၥ်အတၢ်ဘူၣ်တၢ်ဘါန့ၣ် မ့ၢ်တၢ်သူၣ်အုးသးအုးအတၢ်ဘူၣ်တၢ်ဘါဒီး မ့ၢ်ဟဲဆူကစၢ်ခ၇ံၥ်အအိၣ်န့ၣ် အဝဲသ့ၣ်ကဘၣ်ညိကွံၥ်တၢ်လၢဟ့ၣ်အဝဲသ့ၣ်တၢ်သူၣ်ဖှံသးညီလၢ တၢ်အိၣ်မူ အပူၤအံၤအဂီၢ်န့ၣ်တဂ့ၤ." Ellen G. White, _The Ministry of Healing_, pp. 43, 44.

`မ့ၢ်နလီၣ်ဖျါထီၣ်ကစၢ်ခ၇ံၥ်ဖဲဖိသၣ်သ့ၣ်တဖၣ်အိၣ်လၢနခိၣ်နဃၢၤ အကတီၢ်န့ၣ်သ့ဝဲဒ်လဲၣ်.`