---
title:  သိၣ်လိနဲၣ်လိအပျဲၢ်အဘီၣ်တဖၣ် (၂)
date:   17/08/2024
---

### တၢ်မၤလိတနွံအံၤအဂီၢ်ဖး
မၢ်ကူး ၁၀း ၁မိၤ ၁း၂၇; ၁မိၤၡွ ၂း၂၄; ကလၤတံ ၄း၁, ၂; ၇ိမ့ၤ ၆း၁-၁၁; ယၡါယၤ ၁၁း၁-၁၆.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, ၦၤကညီဖိခွါအံၤ, တဟဲဘၣ်ဝဲဒ်သိးၦၤကမၤအီၤလၢ အခ့အၦၤအတၢ်ဘၣ်. မ့ၢ်ဒ်သိးအကမၤအခ့အၦၤအတၢ်မၤ, ဒီးဟ့ၣ်လီၤ အသးလၢၦၤကညီအါဂၤအၦ့ၤလီၤ" (မၢ်ကူး ၁၀း၄၅).

တနွံအံၤ တၢ်မၤလိန့ၣ် မ့ၢ်ဝဲမၢ်ကူးအဆၢဒိၣ် ၁၀, မၤ၀ံၤကွံၥ် ကစၢ်ခ၇ံၥ်အတၢ်သိၣ်လိနဲၣ်လိအပျဲၢ်အဘီၣ်လၢ အလီၤဆီအံၤတတီၤ လၢကကတဲၥ်ကတီၤတၢ်လၢထူၣ်စုညါအဂီၢ်အံၤန့ၣ်လီၤ. တၢ်ကွဲးတဝာ်လၢ လံၥ်စီဆှံအဆၢဒိၣ်အံၤအပူၤန့ၣ်, ဘၣ်ဃးဒီးပျဲၢ်ဘီၣ်နီၢ်ကစၢ်ဒၣ်ဝဲအဂ့ၢ်ဒီး အဂၤတဖၣ်န့ၣ် ဘၣ်ဃးတၢ်ကဲပျဲၢ်ဘီၣ်သ့ၣ်တဖၣ်အံၤ အ၇့ဒိၣ်အဂ့ၢ်အကျိၤ ဘၣ်ဆၣ် ဘၣ်တၢ်ပၥ်ဖျါအီၤလၢၦၤအဂၤတဖၣ်လၢအ၇့ဒီးကစၢ်ခ၇ံၥ်န့ၣ်လီၤ. ၦၤဖၤ၇ံၤၡဲတဖၣ် ဟဲဒီးတဲးလိၥ်ဃိလိၥ်အသးဒီးအီၤဘၣ်ဃးဒီးတၢ်ထုးလီၤ ဖှၣ်လိၥ်သးအဂ့ၢ်န့ၣ်လီၤ. မိၢ်ပၢ်သ့ၣ်တဖၣ် ဟဲစိၥ်ဖိသၣ်ဆူကစၢ်ခ၇ံၥ်အိၣ် လၢကဒိးန့ၢ်ဘၣ်တၢ်ဆိၣ်ဂ့ၤဆိၣ်၀ါအဂီၢ်န့ၣ်လီၤ. ၦၤထူးၦၤတီၤတဂၤ သံကွၢ် တၢ်မူထူယိၥ်အဂ့ၢ်ဒီး ၦၤမဲၥ်တထံၣ်တၢ်ဘၣ်တဂၤ ဃ့တၢ်လၢအမဲၥ်ကထံၣ် ထီၣ်က့ၤအဂီၢ်န့ၣ်လီၤ.

လံၥ်မၢ်ကူးအဆၢဒိၣ်အံၤ အိၣ်ဒီးတၢ်သိၣ်လိလၢအ၇့ဒိၣ်တဖၣ် ဘၣ်ဃးဒီးတၢ်ပိၥ်ကစၢ်ခ၇ံၥ်ခံအခီပညီ, လီၤဆီဒၣ်တၢ်လၢအဘၣ်ထွဲလိၥ် အသးဒီးတၢ်အိၣ်မူဖဲအံၤဒီးအဆၢကတီၢ်ခဲအံၤအဂ့ၢ်, တၢ်ဆီဟံၣ်ဆီဃီ, ဖိသ့ၣ်တဖၣ်, ကဘၣ်၇့ဒီးတၢ်ထူးတၢ်တီၤဒ်လဲၣ်အဂ့ၢ်, ဒီးတၢ်အဘျုးအဖှိၣ်လၢ ကဒိးန့ၢ်ဘၣ်အီၤလၢပိၥ်ကစၢ်ခ၇ံၥ်ခံအဂ့ၢ်တဖၣ်န့ၣ်လီၤ. လၢအကတၢၢ်န့ၣ်, မ့ၢ်တၢ်မၤဘျါက့ၤၦၤမဲၥ်တထံၣ်တၢ်ဘၣ်ခံဂၤတဂၤအဂ့ၢ် (မၢ်ကူး ၁၀း၄၆-၅၂ ထိၣ်သတြီၤဒီး မၢ်ကူး ၈း၂၂-၂၆) လၢအိၣ်ဒီးလံၥ်တၢ်မၤကတၢၢ်ကွံၥ်အီၤ အဆၢတဖၣ် (မၢ်ကူး ၁၀း၂၂-၁၀း၅၂) တၢ်ပၥ်ဖျါထီၣ်ဂ့ၤဂ့ၤလၢအဘၣ်ဃးဒီး တၢ်ပိၥ်ကစၢ်ခ၇ံၥ်အခံအဘျုးအဖှိၣ်ဒီးကဆှၢအီၤတုၤအလီၢ်အကျဲန့ၣ်လီၤ.

မ့ၢ်ပၥ်ဖှိၣ်ခဲလၢၥ်န့ၣ်, တၢ်မၤလိဒုးကတဲၥ်ကတီၤၦၤပိၥ်ကစၢ်ခ၇ံၥ် ခံသ့ၣ်တဖၣ် - ပျဲၢ်ဘီၣ်လၢအပူၤကွံၥ်အနံၣ် ၂၀၀၀ မ့ၢ်ဂ့ၤ, ပျဲၢ်ဘီၣ်လၢ အနံၣ်ခံကထိအခဲအံၤမ့ၢ်ဂ့ၤအဂီၢ် - လၢအဘၣ်ဃးဒီးတၢ်ကိးတၤတဖၣ်လၢ ကဟဲဘၣ်တၢ်အပျဲၢ်အဘီၣ်သ့ၣ်တဖၣ်အံၤအဂီၢ်န့ၣ်လီၤ.