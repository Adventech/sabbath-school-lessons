---
title:  တၢ်ပၥ်ကီးလၢအဂ့ၤကတၢၢ်
date:   20/08/2024
---

`ဖး မၢ်ကူး ၁၀း၁၇-၃၁ တက့ၢ်. တၢ်မၤလိလၢအ၇့ဒိၣ်နီၢ်မးတမံၤ ဘၣ်ဃးတၢ်နၥ်ဒီးတၢ်ကဲတၢ်အခ့အၦၤအံၤ အဘျုးအဖှိၣ်အိၣ်လၢၦၤတဂၤ လၢ်လၢ်အဂီၢ်, ဖှီၣ်မ့ၢ်ဂ့ၤ, ထူးတီၤမ့ၢ်ဂ့ၤ, တၢ်ဘၣ်ထွဲလိၥ်အသးဖဲအံၤန့ၣ် မ့ၢ်မနုၤလဲၣ်.`

ၦၤပိၥ်ခွါအတၢ်ဟဲဆူကစၢ်ခ၇ံၥ်အအိၣ်အံၤ လၢတၢ်ယူးယီၣ် ကစၢ်ခ၇ံၥ်ဒီး တၢ်ဆီၣ်လီၤသးအပူၤန့ၣ်လီၤ. အဝဲဟဲဃ့ၢ်ဒီးတီၤလီၤလၢ အမဲၥ်ညါ, ဒီးသံကွၢ်တၢ်သံကွၢ်လၢအ၇့ဒိၣ်မးလၢသးသမူကိးဖျၢၣ်ဒဲးအဂီၢ် လၢအမ့ၢ် - တၢ်လိၣ်သ့ၣ်တဖၣ်လၢ ကဒိးန့ၢ်ဘၣ်တၢ်မူအထူအယိၥ်န့ၣ် မ့ၢ်မနုၤလဲၣ်. ကစၢ်ခ၇ံၥ်စံးဆၢပၥ်ဖျါထီၣ်တၢ်မၤလိၥ်အဘီတဆံလၢ လၢၢ်ဘ့ၣ်ဘၣ်ခံဘ့ၣ်တဘ့ၣ်အလိၤန့ၣ်လီၤ. မၤကဒီးတစုၦၤတဂၤအံၤ ပၥ်ဖျါထီၣ်အတၢ်မၤအလၢအၦဲၤခီဖျိတၢ်စံးကတိၤလၢအဝဲပၢၤဝဲခဲလၢၥ် စးထီၣ်လၢအသးစၢ်ဒံးအကတီၢ်မးန့ၣ်လီၤ.

လၢလံၥ်တၢ်သးခုအကစီၣ်ခဲလၢၥ်အကျါန့ၣ်, ထဲလံၥ်မၢ်ကူးတဘ့ၣ် ဧိၤအံၤ ဒုးနဲၣ်ဖျါကစၢ်ခ၇ံၥ်အဲၣ်ၦၤအဝဲအံၤအဂ့ၢ်န့ၣ်လီၤ. တၢ်လၢအလီၤ သူၣ်အိၣ်သးအိၣ်ဘၣ်ဃးဒီးၦၤတဂၤအံၤအတၢ်ဖံးတၢ်မၤန့ၣ် အိၣ်ဝဲဖဲအံၤလီၤ. ဘၣ်ဆၣ်ဒီးကစၢ်ခ၇ံၥ်မၤကွၢ်အတၢ်တီတၢ်လိၤ ခီဖျိတၢ်သံကွၢ်အီၤလၢ ကဆါကွံၥ်တၢ်ကိးမံၤဒဲးဒီးပိၥ်အခံအဂ့ၢ်န့ၣ်လီၤ. အဝဲဟးထီၣ်တဘျီဃီလီၤ, အဂ့ၢ်ဒ်လဲၣ် မ့ၢ်လၢတၢ်အိၣ်ဒီးအီၤအါအါကလဲၥ်အဃိန့ၣ်လီၤ. အနီၢ်နီၢ်န့ၣ်, အဝဲတပၢၤတၢ်မၤလိၥ်သ့ၣ်တဖၣ်န့ၣ်ဘၣ်. အဝဲလုၢ်သ့ၣ်ခါပတၥ်တၢ်မၤလိၥ် တၢတထံၣ်လၢအပၥ်တၢ်တမံၤဒိၣ်န့ၢ်ဒံးယွၤလၢအတၢ်အိၣ်မူအပူၤအံၤန့ၣ်လီၤ. အတၢ်ထူးတၢ်တီၤတဖၣ်န့ၣ် မ့ၢ်တၢ်ဂီၤတၢ်ဖီၣ်လၢအဂီၢ်န့ၣ်လီၤ.

၀ံၤကဒီးန့ၣ်, ကစၢ်ခ၇ံၥ်တဲဖျါထီၣ်လၢတၢ်ထူးတၢ်တီၤန့ၣ် မ့ၢ်တၢ်လၢ ကွဲန့ၢ်လွဲန့ၢ်တၢ်တမံၤသ့ဝဲဒီး ညီမးလၢဆၣ်ဖိကီၢ်ဖိဒိၣ်ဒ်သိးဒီးကီၤလၤအူး ၀ၣ်ဖျိထးအမဲၢ်ခံပူၤသ့ဝဲဒိၣ်န့ၢ်ဒံးၦၤထူးတီၤတဖၣ်ကလဲၤနုၥ်ဆူမူခိၣ်ဘီမုၢ်ပူၤ အဂ့ၢ်န့ၣ်လီၤ.

ပျဲၢ်ဘီၣ်တဖၣ်လီၤကမၢကမၣ်မးလၢကစၢ်ခ၇ံၥ်အတၢ်စံးတၢ်ကတိၤ အံၤဒီး ဆိကမိၣ်ထီၣ်လၢမ့ၢ်မတၤတဂၤကတုၤလၢတၢ်အုၣ်က့ၤခီၣ်က့ၤအံၤန့ၣ် လဲၣ်အဂ့ၢ်လီၤ. ကစၢ်ခ၇ံၥ်ဟ့ၣ်လီၤတၢ်ကလုၢ်ဖဲ မၢ်ကူး ၁၀း၂၇ အပူၤ  စံးလၢ, "တသ့ဘၣ်ဒီးၦၤကညီဘၣ်ဆၣ်ဒီး, တသ့ဘၣ်ဒီးယွၤန့ၣ်တမ့ၢ်ဘၣ်."

မၢ်ကူး ၁၀း၂၇ အံၤ ဖျါမးလၢမ့ၢ်တၢ်ဂ့ၤတမံၤလၢ ကမၤကတၢၢ်ပူ ဒ်အံၤန့ၣ်လီၤ, နလဲၤဆူမူခိၣ်ဘီမုၢ်လၢနကစၢ်ဒၣ်နဝဲတသ့ဘၣ်, နလိၣ် ကစၢ်ယွၤအတၢ်ဘျုးတၢ်ဖှိၣ်ဒ်သိးဒီးနကဘၣ်တၢ်အုၣ်က့ၤခီၣ်က့ၤနၤန့ၣ်လီၤ.

ဘၣ်ဆၣ်ဒီး စီၤပ့းတရူးကတိၤထီၣ်ဖျဲးဖးဒိၣ်တၢ်လၢအဝဲဒီးအတံၤ သကိးတဖၣ်ပၥ်တ့ၢ်တၢ်ကိးမဲၤဒဲးလၢကပိၥ်ကစၢ်ခ၇ံၥ်အခံန့ၣ်လီၤ. ကစၢ်ခ၇ံၥ် စံးဆၢအီၤလၢ တၢ်လၢအပၥ်တ့ၢ်ဝဲကိးမံၤဒဲးဒီး ပိၥ်ထီၣ်အခံအံၤန့ၣ် တမ့ၢ် တၢ်နီတမံၤဘၣ်ဖဲနထိၣ်သတြီၤအီၤဒီး တၢ်လၢနကဒိးန့ၢ်ဘၣ်အီၤဒီးခဲအံၤဒီး, "ခဲကိၥ်တဃၣ်" အဂီၢ်န့ၣ်လီၤ.

ဖဲအံၤန့ၣ် တၢ်ဂ့ၢ်တၢ်ကျိၤမ့ၢ်ဒ်အံၤလီၤ, တၢ်လၢအမၤဆှဲမၤလဲက့ၤ ၦၤကညီအတၢ်သရူးကမၣ်န့ၣ် မ့ၢ်ကစၢ်ခ၇ံၥ်အတၢ်သံဒီး ၀ံၤကဒီးန့ၣ် မ့ၢ်အတၢ်ဘျုးတၢ်ဖှိၣ်ဒီးအတၢ်ဂဲၤဆၢထၢၣ်သမူထီၣ်က့ၤသ့ၣ်တဖၣ်လၢ အလုၢ် ဘၢကွံၥ်အတၢ်မၤလိၥ်တဖၣ်အံၤန့ၣ်လီၤ.

`ဖး ၇ိမ့ၤ ၆း၁-၁၁ တက့ၢ်. လံၥ်စီဆှံအဆၢသ့ၣ်တဖၣ်အံၤ လီၣ်ဖျါထီၣ်ကစၢ်ယွၤအတၢ်ဘျုးတၢ်ဖှိၣ်လၢပတၢ်အိၣ်မူအပူၤ, လၢပၥ်တီ ပၥ်လိၤၦၤဒီးဒုးသီထီၣ်ၦၤလၢအပူၤခံမံၤလၢၥ်သ့ဝဲလၢကျဲဒ်လဲၣ်.`