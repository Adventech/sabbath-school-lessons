---
title:  ကစၢ်ယွၤအတၢ်ကူၣ်ထီၣ်ဖးလီၤလၢတၢ်တ့တၢ်ဖျီအဂီၢ်
date:   18/08/2024
---

`ဖး မၢ်ကူး ၁၀း၁-၁၂, ဃုၥ်စ့ၢ်ကီးဒီး ၁မိၤၡွ ၁း၂၇ ဒီး ၁မိၤၡွ ၂း၂၄ တက့ၢ်. တၢ်ကူၣ်ထီၣ်လၢၦၤဖၤ၇ံၤၡဲသ့ၣ်တဖၣ်အတၢ်သံကွၢ်အံၤအပူၤ လၢအဘၣ်ဃးဒီးတၢ်ထုးလီၤဖှၣ်လိၥ်သးအံၤန့ၣ် မ့ၢ်မနုၤလဲၣ်, ဒီးကစၢ်ခ၇ံၥ် ဟ့ၣ်တၢ်သိၣ်လိသီလိလၢအတၢ်စံးဆၢက့ၤအပူၤအံၤန့ၣ် မ့ၢ်မနုၤလဲၣ်.`

ဖဲလံၥ်စီဆှံအဆၢပူၤအံၤန့ၣ်, ၦၤဖၤ၇ံၤၡဲတဖၣ် သံကွၢ်ကစၢ်ခ၇ံၥ်လၢ ပိၥ်ခွါထုးလီၤဖှၣ်အသးဒီး အမါန့ၣ်မ့ၢ်ဘၣ်ထွဲလိၥ်အသးဒီးတၢ်သိၣ်တၢ်သီဧါ အဂ့ၢ်အကျိၤန့ၣ်လီၤ. လၢဖၤ၇ံၤၡဲသ့ၣ်တဖၣ်အကျါန့ၣ်, တၢ်ထုးလီၤဖှၣ်သး ဒ်အံၤန့ၣ် မ့ၢ်တၢ်လၢအဘၣ်ထွဲလိၥ်အသးဒီးတၢ်သိၣ်တၢ်သီန့ၣ်လီၤ. တၢ်သံကွၢ် ဖဲအံၤန့ၣ်မ့ၢ်ဝဲ, တၢ်ထုးဖှၣ်သးအံၤ အိၣ်သူၣ်လီၤအသးလၢမနုၤအဖီခိၣ်လဲၣ်. Shammai ကၠိပၥ်ဖျါထီၣ်တၢ်သ့ၣ်တဖၣ်အံၤဆူၣ်ဒိၣ်ဝဲတစဲး - ထဲလၢၦၤလၢ အဖိအိၣ်သဘၣ်သ့ၣ်တဖၣ်အဂီၢ်, တၢ်ကွၢ်ကပၥ်တၢ်ဆီဟံၣ်ဆီဃီအမူဒါ, တၢ်တအိၣ်တီအိၣ်လိၤလၢတၢ်ဆီဟံၣ်ဆီဃီဘၣ်အပူၤတဖၣ်န့ၣ်လီၤ. Hillel ကၠိဒု အတၢ်ထံၣ်စၢ်ဝဲတစဲးတူၥ်လိၥ်တၢ်ထုးလီၤဖှၣ်သးအံၤလၢ တၢ်ကိးမံၤဒဲး အပူၤသ့ဝဲမး, ဘၣ်ဆၣ်အတၢ်ဟ့ၣ်ခွဲးလၢကထုးလီၤဖှၣ်သးအံၤကီခဲဝဲ, မၤစၢၤ တၢ်လၢကမၤစၢ်လီၤက့ၤတၢ်ဂ့ၢ်တၢ်ကျိၤသ့ၣ်တဖၣ်န့ၣ်လီၤ.

လၢတၢ်န့ၣ်အဃိ, ဖျါမးဝဲလၢလီၤဆီမးတမံၤလၢ အဝဲသ့ၣ်ကွၢ်ကစၢ် ခ၇ံၥ်လၢတၢ်ထုးဖှၣ်သးအံၤ ဘၣ်တၢ်တူၢ်လိၥ်အီၤသ့တသ့အဂ့ၢ်န့ၣ်လီၤ. တၢ်လၢအအိၣ်ခူသူၣ်လၢတၢ်သံကွၢ်အံးအလီၢ်ခံန့ၣ် မ့ၢ်ဝဲ, အဝဲသ့ၣ်အတၢ်ကူၣ် ထီဒါကစၢ်ခ၇ံၥ် ဒ်သိးကထံၣ်ဘၣ်တၢ်ကီတၢ်ခဲဃုၥ်ဒီးစီၤဟ့ၤ၇ိၥ်, ၦၤပၢတၢ်ဖိ ဖဲတၢ်လီၢ်အံၤအပူၤလၢကစၢ်ခ၇ံၥ်အိၣ်ဝဲအလီၢ်အံၤန့ၣ်လီၤ. စီၤဟ့ၤ၇ိၥ် ထုးဖှၣ်သးဒီးအမါ ဒီးဟံးန့ၢ်နီၢ်ဟ့ၤ၇ိၥ်ဒံလၢအမ့ၢ်အဝဲၢ်အမါန့ၣ်လီၤ. ဟ့ၤ၇ိၥ် ဒီၣ်တဲၥ်ကွံၥ်စီၤယိၤဟၣ်အကိၥ်ဘိ မ့ၢ်လၢအတၢ်ဟ့ၣ်ပလီၢ်အီၤဘၣ်ဃး အတၢ်မၤတဘၣ်လိၥ်အသးဒီးတၢ်သိၣ်တၢ်သီအံၤအဃိန့ၣ်လီၤ (ကွၢ် မးသဲ ၁၄း၁-၁၂).

ကစၢ်ခ၇ံၥ်တြီဆၢအဝဲသ့ၣ်အတၢ်သံကွၢ်လၢအနီၢ်ကစၢ်ဒၣ်ဝဲ အတၢ်ကတိၤ, သံကွၢ်ၦၤဖၤ၇ံၤၡဲတဖၣ် ဘၣ်ဃးဒီးစီၤမိၤၡွအတၢ်မၤလိၥ်အဂ့ၢ် န့ၣ်လီၤ. အတၢ်စံးဆၢၦၤဖၤ၇ံၤၡဲအံၤ ပထံၣ်န့ၢ်အီၤ ဖဲ ၅မိၤၡွ ၂၄း၁-၄ အပူၤ လၢအပၥ်ဖျါထီၣ်တၢ်ဂ့ၢ်တၢ်ကျိၤလၢ တၢ်ထုးဖှၣ်သးလၢတၢ်ဆီဟံၣ်ဆီဃီ၀ံၤ အလီၢ်ခံအဂ့ၢ်န့ၣ်လီၤ. ၦၤအံၣ်စ၇့လးဖိလၢစီၤမိၤၡွအစိၤတဖၣ်န့ၣ်, မၤညီနုၢ်ဝဲ တၢ်ထုးဖှၣ်သးအဂ့ၢ်အတၢ်လူၤပိၥ်ထွဲအံၤန့ၣ်လံလီၤ. တၢ်ဂ့ၢ်တၢ်ကျိၤလၢ တၢ်သိၣ်တၢ်သီပၥ်ဖျါထီၣ်ဖဲ ၅မိၤၡွ ၂၄ အပူၤအံၤ အခီပညီအိၣ်ဝဲလၢ တၢ်ကတဲၥ်ကတီၤတၢ်ကဟုကယၥ်လၢပိၥ်မုၣ်သ့ၣ်တဖၣ်အဂီၢ်န့ၣ်လီၤ. ဘၣ်ဆၣ်ဒီးလၢကစၢ်ခ၇ံၥ်အဆၢကတီၢ်အံၤန့ၣ်, ဘၣ်တၢ်မၤသဘံၣ်သဘုၣ် အီၤလၢ Hillel တၢ်သိၣ်လိအကၠိ, ဒုးအိၣ်ထီၣ်တၢ်ထုးဖှၣ်သးညီဒိၣ်ထီၣ်လၢ တၢ်ကိးမံၤဒဲးအပူၤန့ၣ်လီၤ. လၢတၢ်န့ၣ်အဃိ, တၢ်သိၣ်တၢ်သီလၢအခီပညီ အိၣ်လၢကဘၣ်ကဟုကယၥ်ပိၥ်မုၣ်တဖၣ်အံၤအဂီၢ်န့ၣ် ဘၣ်တၢ်ပၥ်အီၤလၢ တၢ်ဃၢၤလံန့ၣ်လီၤ.

လၢကစံးကတိၤတၢ်ဂ့ၢ်တၢ်ကျိၤဘၣ်ဃးဒီး ၅မိၤၡွ ၂၄ အဂ့ၢ်န့ၣ်, ကစၢ်ခ၇ံၥ်က့ၤစံးဘၣ်က့ၤလၢကစၢ်ယွၤအတၢ်တိၥ်ပၥ်လၢတၢ်ဆီဟံၣ်ဆီဃီ အဂီၢ်လၢအခီၣ်ထံးခီၣ်ဘိအံၤ ဖဲ ၁မိၤၡွ ၁ ဒီး ၂ အပူၤန့ၣ်လီၤ. အဝဲ ပၥ်ဖျါထီၣ်ဝဲကစၢ်ယွၤတ့လီၤပိၥ်ခွါဒီးပိၥ်မုၣ် (၁မိၤ ၁း၂၇) ၦၤခံဂၤန့ၣ်လီၤ. ၀ံၤကဒီးန့ၣ် အဝဲပၥ်ဖှိၣ်တၢ်မ့ၢ်တၢ်တီအံၤဃုၥ်ဒီး ၁မိၤ ၂း၂၄ လၢၦၤပိၥ်ခွါ ကဟးသဒၣ်အမိၢ်ပၢ်ဒီးကဘျုးအသးဒီးအမါ ဒီးၦၤခံဂၤအံၤကကဲထီၣ် တသွံၣ်ဃီ, တညၣ်ဃီအဂ့ၢ်န့ၣ်လီၤ. တၢ်ပၥ်ဖှိၣ်ထီၣ်အတၢ်ထံၣ်အံၤ ကဲထီၣ် ကစၢ်ခ၇ံၥ်အတၢ်ပၥ်ဂၢၢ်ပၥ်ကျၢၤအဂံၢ်ခီၣ်ထံးလၢတၢ်ဆီဟံၣ်ဆီဃီအတၢ် စၢဃၥ်အဂီၢ်အံၤန့ၣ်လီၤ. တၢ်လၢကစၢ်ယွၤပၥ်ဃုၥ်အီၤန့ၣ်, ၦၤကညီ သုတမၤလီၤဖးအီၤတဂ့ၤ.

`နၦၤတၢ်အိၣ်ဖှိၣ်ဖိသ့ၣ်တဖၣ်န့ၣ် မၤတၢ်လၢကဒုးဂၢၢ်ကျၢၤ တၢ်ဆီဟံၣ်ဆီဃီအံၤသ့ဝဲလၢကျဲဒ်လဲၣ်. မ့ၢ်နမၤစၢၤၦၤလၢအထံၣ်ဘၣ် တၢ်ကီတၢ်ခဲလၢတၢ်ဆီဟံၣ်ဆီဃီအတၢ်ဘၣ်ဂံၥ်ဂူၥ်အံၤသ့ဝဲဒ်လဲၣ်.`