---
title:  တၢ်သးဘၣ်အၢဘၣ်ဃးဒီးတၢ်မၤသယုၢ်
date:   03/09/2024
---

`ဖး မၢ်ကူး ၁၃း၁၄-၁၈ တက့ၢ်. တၢ်အကဒုလၢကစၢ်ခ၇ံၥ် ဟ့ၣ်လီၤဒ်သိးကသ့ၣ်ညါ "တၢ်သးဘၣ်အၢဘၣ်ဃးဒီးတၢ်မၤသယုၢ်" အံၤန့ၣ် မ့ၢ်မနုၤလဲၣ်.`

ကစၢ်ခ၇ံၥ်ပၥ်ဖျါထီၣ်တၢ်အကံၢ်အလဲဘၣ်ဃး၀့ၢ်ယရူၤၡလ့ၣ် အတၢ်လီၤၦီၢ်အဂ့ၢ် ဖဲမၢ်ကူး ၁၃း၁၄ အပူၤန့ၣ်လီၤ. အဝဲအဲၣ်ဒိးစံးလၢအမ့ၢ် "တၢ်သးဘၣ်အၢဘၣ်ဃးဒီးတၢ်မၤသယုၢ်" အံၤန့ၣ်လီၤ. ကစၢ်ခ၇ံၥ်စံးဝဲလၢ ၦၤဖးလံၥ်ဖိကြၢးနၢ်ပၢၢ်အီၤန့ၣ်လီၤ. ဃုၥ်ဒီးတၢ်စံးတၢ်ကတိၤတဖၣ်အံၤန့ၣ်, ကစၢ်ခ၇ံၥ်နဲၣ်အပျဲၢ်အဘီၣ်တဖၣ်လၢ လံၥ်ဒၤနံးယ့လးန့ၣ်လီၤ. တၢ်စံး တၢ်ကတိၤအံၤ အိၣ်ဖျါဝဲဖဲ ဒၤနံးယ့လး ၉း၂၇; ဒၤနံးယ့လး ၁၁း၃၁; ဒီး ဒၤနံးယ့လး ၁၂း၂၁, ဃုၥ်ဒီးတၢ်လဲၤသတြဲၤထီၣ်ဖဲ ဒၤနံးယ့လး ၈း၁၃ န့ၣ် လီၤ.

`ဖး ဒၤနံးယ့လး ၉း၂၆, ၂၇ တက့ၢ်. "ၦၤဒိးဖှူအသးအံၤ" နံၤ မ့ၢ်မတၤတဂၤလဲၣ်. အဝဲမ့ၢ်စီၤပၤလၢအကဟဲတဂၤအံၤန့ၣ်ဧါ.`

"ၦၤဒိးဖှူအသးတဂၤ" ဖဲဒၤနံးယ့လး ၉း၂၆ အပူၤအံၤန့ၣ်, လၢဧ့ၤဘြံၤ အကျိၥ်န့ၣ် ma s iah, လၢကိၤလၤ၀ါအကျိၥ်န့ၣ်, Messiah န့ၣ်လီၤ. မ့ၢ်မၤလိ ဒၤနံးယ့လး ၉း၂၄-၂၇ အပူၤလီၤတံၢ်လီၤဆဲးန့ၣ်, ဖျါၡဲမးလၢၦၤဒိးဖှူအသး တဂၤအံၤ ဘၣ်ထွဲလိၥ်အသးဒီးကစၢ်ခ၇ံၥ်အတၢ်ဟဲအံၤန့ၣ်လီၤ.

ဘၣ်ဆၣ်ဒီး, "စီၤပၤလၢကဟဲတဂၤ" အံၤ မ့ၢ်မတၤတဂၤလဲၣ်, ၦၤလၢ အဟဲစိၥ်တၢ်သယုၢ်လၢ၀့ၢ်ယရူၤၡလ့ၣ်အံၤန့ၣ်ဧါ. ၀့ၢ်အံၤ ဘၣ်တၢ်မၤဟးဂီၤ အီၤလၢ ၇ိမ့ၤအသုးခိၣ်ကျၢၢ် တံတူၥ်န့ၣ်လီၤ. လၢတၢ်န့ၣ်အဃိ, ဖျါလၢ ဘၣ်ထွဲလိၥ်အသးလၢအဝဲမ့ၢ် "စီၤပၤလၢအကဟဲတဂၤ" အံၤ ဖဲဒၤနံးယ့လး ၉း၂၆, ၂၇ အပူၤအံၤန့ၣ်လီၤ. ၦၤခံဂၤအံၤ ဘၣ်ထွဲလိၥ်အသးလီၤ, အဂ့ၢ်ဒ်လဲၣ် တၢ်လၢၦၤမၤမ့းၡံအၤအံၤန့ၣ် ဒုးအိၣ်ထီၣ်၀့ၢ်အံၤအဘူၣ်အတီၢ်န့ၣ်လီၤ.

ဘၣ်ဆၣ်ဒီး, တၢ်လၢ "တၢ်သးဘၣ်အၢဘၣ်ဃးဒီးတၢ်သယုၢ်" လၢကစၢ်ခ၇ံၥ်စံးကတိၤအံၤန့ၣ် မ့ၢ်မနုၤလဲၣ်. ၦၤသ့လံၥ်သ့လဲၢ်အါဒံအါဂၤ နၥ်ဝဲလၢတၢ်သးဘၣ်အၢအံၤ တၢ်ဒိလီၤအီၤလၢ Antiochus Epiphanes အတၢ်မၤလၢတယူးယီၣ်ပၥ်ကဲတၢ်လုၢ်ဟံၣ်ဘၣ်ဖဲတချုးကစၢ်ခ၇ံၥ်အိၣ်ဖျဲၣ်ဒံး ဘၣ်အနံၣ် ၂၀၀ ဃၣ်ဃၣ်န့ၣ်လီၤ. တၢ်အံၤတမ့ၢ်စ့ၢ်ကီးဒ်ဘၣ်လီၤ. ကစၢ်ခ၇ံၥ်ပၥ်ဖျါထီၣ် "တၢ်သးဘၣ်အၢဘၣ်ဃးဒီးတၢ်မၤသယုၢ်" ဒ်အမ့ၢ် တၢ်တမံၤလၢကမၤအသးလၢအနီၢ်ကစၢ်ဒၣ်ဝဲအဆၢကတီၢ်အလီၢ်ခံလီၤ, လၢတၢ်န့ၣ်အဃိ တမ့ၢ်လၢကဘၣ်ထွဲလိၥ်အသးဒီးတၢ်လၢအမၤသးအနံၣ် ခံကယၤတချုးလၢအဟဲမၤတၢ်လၢဟီၣ်ခိၣ်ချၢဒံးဘၣ်န့ၣ်လီၤ.

လၢအလီၢ်န့ၣ်, တၢ်သးဘၣ်အၢအံၤ ကမ့ၢ်တၢ်သူၣ်လီၤ၇ိမ့ၤအတၢ် ဘူၣ်တၢ်ဘါအပတီၢ်လၢ ကီၢ်အံၣ်စ၇့လးအပူၤ ဖဲတၢ်ဂုၥ်န့ၢ်၀့ၢ်ယရူၤၡလ့ၣ် အကတီၢ်ဖဲခ၇ံၥ်နံၣ် ၆၀ အကတၢၢ်အံၤန့ၣ်လီၤ. အဝဲအံၤ မ့ၢ်တၢ်ပနီၣ်လၢ ခ၇ံၥ်ဖိသ့ၣ်တဖၣ်ကဘၣ်ဃ့ၢ်ကွံၥ်ဝဲဒီးအဝဲသ့ၣ်ဃ့ၢ်ဝဲဒၣ်န့ၣ်လီၤ.

`ဒ်ကစၢ်ခ၇ံၥ်စံးတ့ၢ်ပၥ်ဝဲအသိး, ၀့ၢ်ယရူၤၡလ့ၣ်န့ၣ် ဘၣ်တၢ်ဒုးန့ၢ် အီၤလီၤ. ပမၤလိလၢကစူၢ်အီၤနၥ်အီၤကသ့ဝဲဒ်လဲၣ်ဒီး ပနၥ်လံၥ်စီဆှံလၢ အတၢ်စံးပၥ်သ့ၣ်တဖၣ်အံၤသ့ဝဲဒ်လဲၣ်.`