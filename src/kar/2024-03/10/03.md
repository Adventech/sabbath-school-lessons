---
title:  လၢၢ်လၢလၢၢ်အဖီခိၣ်တအိၣ်လီၤတဲၥ်ဘၣ်
date:   02/09/2024
---

`ဖး မၢ်ကူး ၁၃း၁-၁၃ တက့ၢ်. ပျဲၢ်ဘီၣ်သ့ၣ်တဖၣ် စံးဆၢကစၢ်ခ၇ံၥ် အတၢ်ကတိၤဘၣ်ဃးဒီးတၢ်လုၢ်ဟံၣ်န့ၣ်ဒ်လဲၣ်, ဒီးတၢ်အခီပညီလၢ ကစၢ် ခ၇ံၥ်အတၢ်စံးဆၢက့ၤအဝဲသ့ၣ်န့ၣ် မ့ၢ်မနုၤလဲၣ်.`

ဒ်ပသ့ၣ်ညါတ့ၢ်အသိး, တၢ်လုၢ်ဟံၣ်အတၢ်သူၣ်ထီၣ်အံၤ မ့ၢ်တၢ်လၢ အလီၤလိၣ်လီၤလးမးန့ၣ်လီၤ. Josephus စံးဝဲလၢ Royal Portico, လၢတၢ်သူၣ်ထီၣ်ကလံၤထံးတကပၤန့ၣ်, အိၣ်ဒီးလၢၢ်ထူၣ် ၁၆၂ ထူၣ်, ဒိၣ်ဝဲ တုၤဒၣ်လဲၥ်ၦၤပိၥ်ခွါသၢဂၤဘၣ်ဖိးဟုမး၀းဝဲန့ၣ်လီၤ. (Antiquities, ၁၅.၁၁၅ ဘး ၄၁၃-၄၁၄) ကစၢ်ခ၇ံၥ်စံးလၢ ကဘၣ်တၢ်မၤလီၤၦီၢ်အီၤခဲလၢၥ်န့ၣ်လီၤ. တၢ်စံးပၥ်လၢအဘၣ်ဃးဒီးတၢ်သူၣ်ထီၣ်လၢအလီၤလိၣ်လီၤလးအံၤ ကသီၣ် ထီၣ်လၢၦၤဒိကနၣ်တၢ်ဖိအဂီၢ် ဒ်သိးဒီးဟီၣ်ခိၣ်အစိၤကတၢၢ်အသိးန့ၣ်လီၤ.

"ဒ်ကစၢ်ခ၇ံၥ်တၢ်ထုးန့ၢ်အသးလၢ တၢ်လုၢ်ဟံၣ်အတၢ်သူၣ်ထီၣ်လၢ အလီၤလိၣ်လီၤလးတဖျၢၣ်အံၤအသိး, တၢ်ဆိကမိၣ်လၢ ၦၤလၢအဘၣ် တၢ်တတူၢ်လိၥ်အီၤအဂၤအံၤအပူၤ ကမ့ၢ်မနုၤလဲၣ်. တၢ်အိၣ်ဖျါလၢအမဲၥ်ညါ အံၤ မ့ၢ်တၢ်လၢအဃံလၤမးတမံၤ, ဘၣ်ဆၣ်, လၢတၢ်သးအုးအပူၤ အဝဲ စံးကတိၤဒ်အံၤ, ယထံၣ်ခဲလၢၥ်လီၤ. တၢ်သူၣ်ထီၣ်အံၤ လီၤလိၣ်လီၤလးဝဲ အနီၢ်ကီၢ်န့ၣ်လီၤ. နထံၣ်ဘၣ်လၢတၢ်ဒူၣ်သ့ၣ်တဖၣ်န့ၣ် ဟးဂီၤဝဲတသ့ဘၣ်, ဘၣ်ဆၣ်ဒိကနၣ်ယကလုၢ်တက့ၢ်. ဆၢကတီၢ်ကဟဲဖဲ လၢၢ်လၢလၢၢ်အဖီခိၣ် လၢတၢ်တမၤလီၤၦီၢ်ကွံၥ်ဘၣ်န့ၣ်, တၢ်တဒုးအိၣ်လီၤတဲၥ်နီတဖျၢၣ်ဘၣ်." Ellen G. White, _The Desire of Ages_, p. 627.

ပျဲၢ်ဘီၣ်သ့ၣ်တဖၣ် အဲၣ်ဒိးသ့ၣ်ညါလၢ ကစၢ်ခ၇ံၥ်အတၢ်စံးပၥ်အံၤ ကမၤအသးဆံးယံၥ်လဲၣ်အဂ့ၢ်န့ၣ်လီၤ. လၢတၢ်န့ၣ်အဃိ, ဖဲမၢ်ကူး ၁၃း၄ အပူၤန့ၣ်, ၦၤစှၤဂၤလၢအမ့ၢ်, စီၤပ့းတရူး, စီၤယၤကိၥ်, စီၤယိၤဟၣ်ဒီး စီၤအၣ်ဒ၇့း သံကွၢ်အီၤလၢတၢ်ဆၢကတီၢ်န့ၣ်လီၤ. အဝဲသ့ၣ်အဲၣ်ဒိးသ့ၣ်ညါလၢ တၢ်သ့ၣ် တဖၣ်အံၤ ကမၤအသးဆံးယံၥ်လဲၣ်အဂ့ၢ်ဒီး တၢ်ပနီၣ်သ့ၣ်တဖၣ် ကမ့ၢ် ဒ်လဲၣ်တချုးလၢတၢ်ကမၤအသးဒ်ဘၣ်န့ၣ်လီၤ.

တၢ်လၢအလီၤတိၢ်လီၤဆီအဒိၣ်ဖဲ မၢ်ကူး ၁၃း၅-၁၃ အပူၤန့ၣ် မ့ၢ်ဝဲလၢ ကစၢ်ခ၇ံၥ်တသူအတၢ်ဆၢကတီၢ်အါအါလၢ ကပၥ်ဖျါထီၣ်ဘၣ်ဃး ၀့ၢ်ယရူၤၡလ့ၣ်အတၢ်ဟးဂီၤအဂ့ၢ်ဘၣ်, မ့မ့ၢ်တခီ မ့ၢ်တၢ်ဟ့ၣ်ပလီၢ်ပျဲၢ်ဘီၣ် သ့ၣ်တဖၣ် ဘၣ်ဃးဒီးတၢ်လၢအဝဲသ့ၣ်ကဘၣ်မုၢ်လၢ်လၢကဒုးအိၣ်ထီၣ် တၢ်မၤလၢခ၇ံၥ်ဖိအတၢ်အိၣ်ဖှိၣ်အဆိအဂီၢ်အံၤန့ၣ်လီၤ. ဖျါလၢအမ့ၢ် တၢ်တညီဘၣ်တမံၤန့ၣ်လီၤ.

လၢန့ၣ်အမဲၥ်ညါ, အဝဲသ့ၣ်န့ၣ် ကဘၣ်တၢ်မၤအၢမၤနးအီၤ, ဒၢနုၥ် လီၤလၢဃိၥ်ပူၤ, ဘၣ်တၢ်သမံသမိး, ဒီးတနီၤနီၤန့ၣ် ကဘၣ်တၢ်မၤသံမၤ၀ီအီၤ န့ၣ်လီၤ. ဘၣ်ဆၣ်ဒီး, လၢတၢ်ခဲလၢၥ်အံၤအပူၤန့ၣ်, ကစၢ်ခ၇ံၥ်ဒုးနဲၣ်လၢ တၢ်ဆၢကတီၢ်တတုၤဒံးဘၣ်န့ၣ်လီၤ. အဝဲသ့ၣ်တဖၣ် သုတဘၣ်တၢ်လံၣ်လီ အီၤလၢတၢ်မၤအသးအံၤတဂ့ၤအဂီၢ်န့ၣ်လီၤ. လၢန့ၣ်အမဲၥ်ညါ, သးစီဆှံ ဟ့ၣ်အဝဲသ့ၣ်တၢ်စံးတၢ်ကတိၤလၢ ကဘၣ်ကတိၤဝဲလၢအဆၢကတီၢ်ဘၣ်ဘၣ် တုၤဒၣ်လဲၥ်အဝဲသ့ၣ်တံၤသကိးသ့ၣ်မ့ၢ်ဟးသဒၣ်ကွံၥ်အဝဲသ့ၣ်န့ၣ်လီၤ.

တၢ်လၢပကဘၣ်ဟံးန့ၢ်အီၤလၢကစၢ်ခ၇ံၥ်အတၢ်စံးကတိၤအဆိလၢ အဘၣ်ဃးဒီး၀ံအကလုၢ်ကထါအံၤန့ၣ် မ့ၢ်ကစၢ်ယွၤအၦၤဂီၢ်မုၢ်တဖၣ် တဘၣ် ပျံၤတၢ်ကီတၢ်ခဲအဆၢကတီၢ်အံၤဘၣ်အဂ့ၢ်န့ၣ်လီၤ. အဝဲသ့ၣ်ကဘၣ်ဆိးသီ လီၤ, အဂ့ၢ်ဒ်လဲၣ်န့ၣ် ကစၢ်ယွၤအသးစီဆှံန့ၣ် ကဆှၢအဝဲသ့ၣ်လၢတၢ်နး တၢ်ဖှီၣ်အံၤအပူၤန့ၣ်လီၤ.

`နတၢ်လဲၤခီဖျိဘၣ်ဃးဒီးတၢ်နးတၢ်ဖှီၣ်လၢအကဟဲဝဲလၢနပိၥ် ကစၢ်ခ၇ံၥ်အခံအံၤန့ၣ် မ့ၢ်မနုၤလဲၣ်. နမ့ၢ်တအိၣ်ဒီးတၢ်လဲၤခီဖျိနီတမံၤ  ဘၣ်ဒီး, မ့ၢ်နကဘၣ်သံကွၢ်လီၤနသးလၢနပိၥ်ကစၢ်ခ၇ံၥ်အခံအံၤန့ၣ်ဧါ.`