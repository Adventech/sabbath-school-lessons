---
title:  တၢ်နးတၢ်ဖှီၣ်အဒိၣ်အမုၢ်
date:   04/09/2024
---

`ဖး မၢ်ကူး ၁၃း၁၉ တက့ၢ်. လံၥ်စီဆှံအဆၢအံၤ ဘၣ်ထွဲလိၥ် အသးဒီးမနုၤလဲၣ်.`

မၢ်ကူး ၁၃း၁၄ ပၥ်တၢ်သးဘၣ်အၢဘၣ်ဃးဒီးတၢ်မၤသယုၢ်အံၤလၢ အမ့ၢ်တၢ်တခူတမံၤလၢလံၥ်စီဆှံအဆၢအံၤတ၇ံးအသးလၢအဖီခိၣ်န့ၣ်လီၤ (ကွၢ်မုၢ်သၢနံၤအတၢ်မၤလိ) မၢ်ကူး ၁၃း၉ ဒုးနဲၣ်တၢ်ဆီတလဲအသးအတၢ်ပနီၣ် စ့ၢ်ကီးန့ၣ်လီၤ. စံးကတိၤတၢ်ဂ့ၢ်ဘၣ်ထွဲလိၥ်အသးဒီးတၢ်နးတၢ်ဖှီၣ်လၢ တဒ်သိးဒီးတၢ်ဂၤနီတမံၤဘၣ်စးထီၣ်လၢဟီၣ်ခိၣ်ဘၣ်တၢ်တ့လီၤအီၤလံၤလံၤ န့ၣ်လီၤ. တၢ်အံၤဒုးနဲၣ်ပၥ်စၢၤတၢ်လၢကမၤအသးဒိၣ်ထီၣ်ဝဲ မ့တမ့ၢ် တၢ်မၤအၢ မၤနးဒိၣ်ဒိၣ်မုၢ်မုၢ်ဒိၣ်န့ၢ်ဒံး၀့ၢ်ယရူၤၡလ့ၣ်အတၢ်လီၤၦီၢ်ကွံၥ်အကတီၢ်န့ၣ်လီၤ. မၢ်ကူး ၁၃း၁၉ ဒုးနဲၣ်စ့ၢ်ကီးလၢတၢ်ကမၤအသး, ပၥ်ဖျါထီၣ်တၢ်လၢ ကမၤ အသးတဖၣ်လၢကစၢ်ခ၇ံၥ်အိၣ်မူ၀ံၤအလီၢ်ခံတဖၣ်အတီၢ်ပူၤန့ၣ်လီၤ.

ဒ် မၢ်ကူး ၁၃း၁၄ ဒုးသီၣ်ထီၣ်၀ံအတၢ်စံးပၥ်ဖဲ ဒၤနံးယ့လး ၉ ပူၤအံၤအသိး, ဖဲ မၢ်ကူး ၁၃း၁၉-၂၃ အပူၤ တၢ်ပၥ်ဖျါထီၣ်တၢ်မၤအၢမၤနး အဒိၣ်အမုၢ်အံၤ ဒုးသီၣ်ထီၣ်ကဒါက့ၤ၀ံအကလုၢ်ကထါ ဖဲဒၤနံးယ့လး ၇ ဒီး ၈ အပူၤ ဖဲနၢၤဖိတဘိအတၢ်စိတၢ်ကမီၤမၤအၢမၤနးကစၢ်ယွၤအၦၤဂီၢ်မုၢ်, "အကတီၢ်တကတီၢ်, ဒီးအကတီၢ်တဖၣ်, ဒီးဖးဖီအကတီၢ်" (ဒၤနံးယ့လး ၇း၂၅) ၀ံကလုၢ်ကထါအဆၢကတီၢ်အံၤ မ့ၢ် ၁၂၆၀ နံၤ ဒ်သိးလိၥ်အသးဒီး ၁၂၆၀ နံၣ်အနီၢ်ကီၢ်န့ၣ်လီၤ. (၄မိၤၡွ ၁၄း၃၄; ယဃ့းစက့လး ၄း၆) တၢ်ဆၢကတီၢ်အံၤ စးထီၣ်အသးဖဲ ၅၃၈ A.D. တုၤလီၤဆူ ၁၇၉၈ န့ၣ်လီၤ. ဖဲ ၁၇၉၈, နပိလယၢၣ်ဆှၢဃီၤအသုးခိၣ်ကျၢၢ်ဒ်သိးကလဲၤဖီၣ်ပၢ်ပၢ်စီၤသီ အဂီၢ်န့ၣ်လီၤ. ဖဲတၢ်ဆၢကတီၢ် ၁၂၆၀ အတီၢ်ပူၤအံၤန့ၣ်, နၢၤဖိအတၢ်စိ တၢ်ကမီၤအံၤ မၤအၢမၤနးဒီးမၤသံၦၤလၢအသးတလီၤပလိၥ်ဒီးအတၢ်အိၣ်ဖှိၣ် အတၢ်ပၢတၢ်ြပးဘၣ်န့ၣ်လီၤ.

`ဖး မၢ်ကူး ၁၃း၂၀-၂၃ တက့ၢ်. တၢ်မုၢ်လၢ်လၢကစၢ်ယွၤဟ့ၣ်လီၤ အၦၤဂီၢ်မုၢ် ဖဲတၢ်မၤအၢမၤနးအဆၢကတီၢ်အံၤ မ့ၢ်မနုၤလဲၣ်ဒီး တၢ်ဟ့ၣ်ပလီၢ် လၢယွၤဟ့ၣ်လီၤအၦၤဂီၢ်မုၢ်တချုးလၢတၢ်အံၤမၤအသးဒ်ဘၣ်န့ၣ် မ့ၢ်မနုၤလဲၣ်.`

မၢ်ကူး ၁၃း၂၀ စံးကတိၤတၢ်မၤအၢမၤနးအကတီၢ်ဖုၣ်လီၤလၢ ကစၢ်ယွၤအၦၤဂီၢ်မုၢ်အဂီၢ်န့ၣ်လီၤ. မ့ၢ်ဘၣ်ကွၢ်လၢတၢ်စံၣ်စိၤတဲစိၤအပူၤန့ၣ်, တၢ်မၤအၢမၤနးစှၤလီၤဝဲတစဲးဖဲတၢ်မၤဂ့ၤထီၣ်က့ၤတၢ်ဘူၣ်တၢ်ဘါအကတီၢ် (ခ၇ံၥ်ဖိလၢအထီဒါက့ၤပၢ်ပၢ်အတၢ်ပၢ) အံၤ မၤဖုၣ်လီၤကွံၥ်တၢ်နးတၢ်ဖှီၣ် အကတီၢ်န့ၣ်လီၤ. ဒ်နၢၤဖိအတၢ်စိတၢ်ကမီၤဆံးလီၤစှၤလီၤဝဲဒၣ်အသိး, ၦၤအါအါကလဲၥ်ပၥ်ဖှိၣ်ထီၣ်သးဒီးၦၤမၤဂ့ၤထီၣ်က့ၤတၢ်တဖၣ်န့ၣ်လီၤ. ဘၣ်ဆၣ်ဒီး, နၢၤဖိတဘိအံၤ အတၢ်စိတၢ်ကမီၤန့ၣ် ကအိၣ်ထီၣ်ကဒီးတဘျီ, ဒ်၀ံအကလုၢ်ကထါဖဲ လီၣ်ဖျါအဆၢဒိၣ် ၁၃ အပူၤအံၤ ပၥ်ဖျါထီၣ်ဝဲအသိး န့ၣ်လီၤ.

ဖဲမၢ်ကူး ၁၃း၂၁-၂၃ အပူၤန့ၣ်, ကစၢ်ခ၇ံၥ်ဟ့ၣ်ပလီၢ်တၢ်မၤပျံၤ မၤဖုးအဂၤတမံၤလၢ အမ့ၢ်၀ံဘျၣ်ဒီးကစၢ်ခ၇ံၥ်အဘျၣ်တဖၣ် ကဟဲအိၣ်ထီၣ် အသးတချုးလၢအဝဲဟဲက့ၤလီၤဒ်ဘၣ်န့ၣ်လီၤ. ကစၢ်ခ၇ံၥ်ဟ့ၣ်ပလီၢ်ၦၤပိၥ် အခံသ့ၣ်တဖၣ်လၢ ကပလီၢ်သးလၢၦၤသ့ၣ်တဖၣ်အံၤအဂ့ၢ်န့ၣ်လီၤ.

ဆၢကတီၢ်ဖဲကစၢ်ခ၇ံၥ်ဟ့ၣ်ပလီၢ်ဘၣ်ဃးကစၢ်ခ၇ံၥ်အဘျၣ် အဂ့ၢ်န့ၣ်, အတၢ်ဟူးတၢ်ဂဲၤမးတစးထီၣ်အသးဂ့ၤဂ့ၤဒ်ဘၣ်, ဘၣ်ဆၣ်ဒီး, အဝဲစံးကတိၤဆိပၥ်တၢ်ဂ့ၢ်လၢအလီၤလိၣ်လီၤလးလၢအမၤအသးနီၢ်ကီၢ်အံၤ သ့ဝဲဒၣ်န့ၣ်လီၤ. (တုၤမုၢ်မဆါတနံၤအံၤစ့ၢ်ကီး ၦၤစံးလီၤသးလၢ ကစၢ်ခ၇ံၥ် အိၣ်ဝဲ) တၢ်စံးပၥ်အံၤ ဒုးဒိၣ်ထီၣ်ပတၢ်စူၢ်တၢ်နၥ်လၢကစၢ်ယွၤကလုၢ်ကထါ အပူၤသ့ဝဲလၢကျဲဒ်လဲၣ်.