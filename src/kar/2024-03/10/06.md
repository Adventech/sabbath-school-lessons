---
title:  ၦၤကညီဖိခွါတၢ်ဟဲ
date:   05/09/2024
---

`ဖး မၢ်ကူး ၁၃း၂၄-၃၂ တက့ၢ်. တၢ်မၤအသးအဒိၣ်အမုၢ်လၢ တၢ်ပၥ်ဖျါထီၣ်ဖဲအံၤန့ၣ် မ့ၢ်မနုၤလဲၣ်.`

တၢ်ဂုၤဂၤလၢကမၤအသးတချုးလၢကစၢ်ခ၇ံၥ်ဟဲဒီးအလၤအကပီၤ ဒ်ဘၣ်န့ၣ်, တၢ်ပနီၣ်ဂုၤဂၤဒ်သိးဒီးမုၢ်, လါဒီးဆၣ်န့ၣ်တအိၣ်ဝဲဘၣ်. လံၥ်စီဆှံ အသီတကတြူၢ်န့ၣ် ၦဲၤမးဒီး၀ံကလုၢ်ကထါအတၢ်စံးပၥ်တဖၣ်ဒုးနဲၣ်ဆူ တၢ်ကမၤအသးလီၤလိၣ်လီၤလးအံၤအအိၣ်န့ၣ်လီၤ. တၢ်မၢဖိစီၤပီလူး ပၥ်ဖျါထီၣ်ဝဲလၢၥ်လၢၥ်ဆ့ဆ့ဖဲ ၁သ့းစၤလနံ ၄း၁၃-၁၈ အပူၤ, ဖဲအစံးကတိၤ တၢ်ဂ့ၢ်ဘၣ်ဃးၦၤလၢအမံမုၥ်လၢခ၇ံၥ်ပူၤတဖၣ် ကဂဲၤဆၢထၢၣ်သမူထီၣ်က့ၤဒီး သဂၢၢ်ၦၤစီဆှံလၢအအိၣ်မူဝဲတဖၣ်လၢကလံၤကျါ ဒ်သိးကထံၣ်လိၥ်သးဒီး ကစၢ်ခ၇ံၥ်အဂီၢ်န့ၣ်လီၤ. ဖဲ ၁က၇ံၣ်သူး ၁၅ အပူၤန့ၣ်, တၢ်မၢဖိစံးကတိၤ တၢ်လီၤတံၢ်လီၤဆဲးဘၣ်ဃးဒီးတၢ်ဂဲၤဆၢထၢၣ်က့ၤလၢတၢ်သံအပူၤ လၢကမၤ အသးဖဲကစၢ်ခ၇ံၥ်ဟဲက့ၤလီၤအကတီၢ်န့ၣ်လီၤ.

စီၤပ့းတရူးစ့ၢ်ကီး ပၥ်ဖျါထီၣ်မုၢ်နံၤဒိၣ်အံၤဖဲ ၂ပ့းတရူး ၃း၃-၁၃ အပူၤ, တဲဖျါထီၣ်လၢကစၢ်ခ၇ံၥ်အံၤတမၤယံၥ်မၤနီၢ်အသးလၢ အတၢ်အၢၣ်လီၤအီလီၤ အံၤန့ၣ်ဘၣ်, ဘၣ်ဆၣ်အဲၣ်ဒိးလၢအၦၤဂီၢ်မုၢ်ခဲလၢၥ်ကသ့ၣ်နီၣ်ပီၢ်ယၢ်လီၤက့ၤ အသးအဂီၢ်န့ၣ်လီၤ. ဒီးလီၣ်ဖျါအိၣ်ဒီးကစၢ်ခ၇ံၥ်အတၢ်ဟဲက့ၤလီၤအဂ့ၢ် လီၤတံၢ်လီၤဆဲးန့ၣ်လီၤ. (ကွၢ် လီၣ်ဖျါ ၁း၇း လီၣ်ဖျါ ၆း၁၂-၁၇; လီၣ်ဖျါ ၁၄း၁၄-၂၀ ဒီး လီၣ်ဖျါ ၁၉း၁၁-၂၁). တၢ်ပၥ်ဖျါထီၣ်တၢ်သိၣ်လိနဲၣ်လိ ဃူဃူဖိးဖိး ဖဲလံၥ်စီဆှံအသီတကတြူၢ်အပူၤအံၤန့ၣ် မ့ၢ်ဝဲကစၢ်ခ၇ံၥ်အတၢ် ဟဲက့ၤလီၤအံၤလၢအနီၢ်ကစၢ်ဒၣ်ဝဲ, အနီၢ်ကီၢ်, တၢ်ကထံၣ်အီၤ, ဒီးကနၢ်ဟူ ဘၣ်ခဲလၢၥ်န့ၣ်လီၤ. ဖဲအဟဲဆၢကတီၢ်န့ၣ်, ၦၤကိးဂၤဒဲးကထံၣ်အီၤန့ၣ်လီၤ.

မ့ၢ်ကစၢ်ခ၇ံၥ်ပၥ်အခီပညီလၢအမ့ၢ် "တၢ်တစိၤအံၤဧါ" ဒီး "မုၢ်တနံၤန့ၣ်" မ့တမ့ၢ် "တၢ်ဆၢကတီၢ်နၣ်၇ံၣ်ဝဲန့ၣ်" ဧါ. တၢ်စံးတၢ်ကတိၤအံၤ ဒုးအိၣ်ထီၣ်တၢ်ကီတၢ်ခဲလၢၦၤအါအါကလဲၥ်အဂီၢ်အဂ့ၢ်ဒ်လဲၣ်တၢ်အစိၤ အဃၣ်လၢကစၢ်ခ၇ံၥ်စံးကတိၤတ့ၢ်အံၤ ၦၤသ့ၣ်တဖၣ်န့ၣ်သံဝဲလၢၥ်လံလီၤ.

တၢ်ပၥ်ဖျါတၢ်ဂ့ၢ်တၢ်ကျိၤအိၣ်အါမး ဖဲလံၥ်စီဆှံဆၢအံၤအပူၤ လၢအဟ့ၣ်ကူၣ်ဟ့ၣ်ဖးတၢ်န့ၣ်လီၤ. ၦၤတနီၤနီၤဂ့ၢ်လိၥ်ဘှီလိၥ်လၢ "စိၤဃၣ်အံၤ" ဘၣ်ဃးဒီးၦၤကလုၥ်တကလုၥ်, လၢအမ့ၢ်ၦၤယူဒၤဖိန့ၣ်လီၤ. မ့ၢ်စံးဒ်အံၤန့ၣ်, ၦၤယူဒၤဖိသ့ၣ်တဖၣ် တချုးလၢကစၢ်ခ၇ံၥ်ဟဲဒံးဘၣ်န့ၣ်, တဟးဂီၤကွံၥ်ဝဲဘၣ် လီၤ. တၢ်ပၥ်ဖျါအဂၤတမံၤန့ၣ်, စံးကတိၤဘၣ်ဃးၦၤဂီၢ်မုၢ်တစိၤလၢအထံၣ် တၢ်ပနီၣ်လၢမၤအသးအံၤလၢထီၣ်ၦဲၤထီၣ်ဝဲဒ်သိးၦၤလၢအတသံဘၣ်တချုးလၢ ကစၢ်ခ၇ံၥ်ဟဲဒံးဘၣ်အကတီၢ်န့ၣ်လီၤ.

ဘၣ်ဆၣ်ဒီး တၢ်ပၥ်ဖျါယိယိဖိ မ့ၢ်ဝဲအတၢ်ကဘၣ်ကွၢ်ထံကွၢ်ဆး မၢ်ကူး ၁၃း၃၀ လၢကစၢ်ခ၇ံၥ်သူလံၥ်မဲၥ်ဖျၢၣ် "အအံၤ" လၢအမ့ၢ် "တၢ်တစိၤ အံၤ" ဒီး ဖဲမၢ်ကူး ၁၃း၃၂ န့ၣ်, လံၥ်မဲၥ်ဖျၢၣ်လၢအမ့ၢ်, "တၢ်အန့ၣ်" ဒ်အမ့ၢ် "မုၢ်တနံၤန့ၣ်" ဒ်သိးဒီး "မုၢ်တနံၤန့ၣ်ဒီးနၣ်၇ံၣ်အဝဲန့ၣ်" န့ၣ်လီၤ. ဖဲမၢ်ကူး ၁၃ အပူၤန့ၣ်, လံၥ်မဲၥ်ဖျၢၣ် "အအံၤ" (houtos, haute, touto) ဘၣ်တၢ်ပၥ်ဖျါ ထီၣ်အီၤအါဖဲ အဆၢဖိ ၁-၁၃ အပူၤ, ပၥ်ဖျါထီၣ်တုၤလၢတၢ်မၤဟးဂီၤ ၀့ၢ်ယရူၤၡလ့ၣ်, ဒ်မၢ်ကူး ၁၃း၃၀ ပၥ်ဖျါထီၣ်ဝဲအသိးန့ၣ်လီၤ. ဘၣ်ဆၣ် သနၥ်က့, မၢ်ကူး ၁၃း၃၂ ပၥ်ဖျါလၢကစၢ်ခ၇ံၥ်အတၢ်ဟဲခံဘျီတဘျီအဂ့ၢ် လၢအမ့ၢ်ခါဆူညါအဂီၢ်ဒီး အိၣ်ယံၤဒီးခ၇ံၥ်နံၣ်တကယၤအဆၢကတီၢ်န့ၣ်လီၤ. လၢအကတၢၢ်န့ၣ်, မၢ်ကူး ၁၃း၃၂ သူတၢ်ကတိၤ "တၢ်န့ၣ်" စံးကတိၤတၢ်မၤ အသးလၢ အယံၤဒီးခ၇ံၥ်နံၣ်တကယၤအဆၢကတီၢ်န့ၣ်လီၤ.