---
title:  မုၢ်နံၤလၢခံကတၢၢ်တဖၣ်
date:   31/08/2024
---

### တၢ်မၤလိတနွံအံၤအဂီၢ်ဖး
မၢ်ကူး ၁၂း၄၁-၄၄; မၢ်ကူး ၁၃း၁-၃၂; ဒၤနံးယ့လး ၉း၂၄-၂၇; ဒၤနံးယ့လး ၇း၂၅; ၁သ့းစၤလနံ ၄း၁၃-၁၈.

> <p>တၢ်ကလုၢ်ထူ</p>
> "တုၤနုၤတစု ၦၤကထံၣ်ဘၣ်ၦၤကညီဖိခွါအံၤဟဲလီၤလၢတၢ်အၢၣ် တဖၣ်အကျါ အိၣ်ဒီးအစိဒိၣ်အကမီၤဒိၣ်, ဒီးအလၤအကပီၤလီၤ. ဒီးတုၤနုၤ တစုကမၢလီၤအကလူးတဖၣ်ဒီး ကဒုးအိၣ်ဖှိၣ်၇ိဖှိၣ်အၦၤဃုထၢဖိတဖၣ်လၢ ကလံၤလွံၢ်ကျိၤ, လၢဟီၣ်ခိၣ်အကတၢၢ်ပၢၢ်လၢမူခိၣ်အကတၢၢ်လီၤ" (မၢ်ကူး ၁၃း၂၆, ၂၇).

တနွံညါအံၤအတၢ်မၤလိန့ၣ် စးထီၣ်အသးလၢပူဖုၣ်ကိၥ်တယုၢ် ဖဲမၢ်ကူးအဆၢဒိၣ် ၁၂ အကတၢၢ် ဖဲကစၢ်ခ၇ံၥ်စံးကတိၤတၢ်ဆူၣ်ဆူၣ် ဘၣ်ဃးဒီးၦၤမုၣ်ကမဲတဂၤအတၢ်မၤဆံးကိၥ်ဖိအဂ့ၢ်န့ၣ်လီၤ. ဘၣ်ဆၣ်ဒီး, တၢ်မၤလိအကံၢ်အလဲလၢတနွံညါအံၤအဂီၢ်န့ၣ် ဘၣ်ဃးဒီးမၢ်ကူးအဆၢဒိၣ် ၁၃, တၢ်စံးပၥ်ဘၣ်ဃးဒီး၀့ၢ်ယရူၤၡလ့ၣ်အတၢ်လုၢ်ဟံၣ်အဂ့ၢ် လၢအလီၤပျံၤမးဒီး တၢ်လၢအဂၤသ့ၣ်တဖၣ်အဂ့ၢ်န့ၣ်လီၤ. တၢ်မၤလိအံၤန့ၣ်, ဘၣ်ထွဲဃုၥ်သးဒီး မးသဲ ၂၄ ဒီး လူၤကၣ် ၂၁ ဒီး, စံးကတိၤတၢ်ဂ့ၢ်ဘၣ်ဃး၀့ၢ်ယရူၤၡလ့ၣ် လီၤၦီၢ်ကွံၥ်အဂ့ၢ်ဒီးဆူညါ, တုၤလၢဟီၣ်ခိၣ်အကတၢၢ်အဂ့ၢ်အံၤခံမံၤလၢၥ်န့ၣ် လီၤ.

တၢ်လၢ မၢ်ကူး ၁၃ ပၥ်ဖျါထီၣ်ၡဲၡဲန့ၣ် မ့ၢ်တၢ်စံးပၥ်လၢ၀ံသ့ၣ်တဖၣ် အဆၢကတီၢ်လံၤလံၤ, ကစၢ်ခ၇ံၥ်အဆၢကတီၢ်, တုၤလၢမုၢ်နံၤအကတၢၢ်, အတၢ်ဟဲက့ၤခံဘျီတဘျီအပူၤန့ၣ်လီၤ. တၢ်လၢအပိၥ်ထွဲအခံန့ၣ် ဘၣ်တၢ်သ့ၣ်ညါအီၤလၢ, "တၢ်ပၥ်ဖျါထီၣ်၀ံကလုၢ်ကထါအတၢ်စံးပၥ်လၢ မုၢ်နံၤခံကတၢၢ်အဂီၢ်အတၢ်စံၣ်စိၤတဲစိၤ" ဒ်အထီဒါလိၥ်အသးဒီးတၢ်ဂုၥ်ကျဲးစၢး ပၥ်ဖျါထီၣ်၀ံအတၢ်စံးပၥ်သ့ၣ်တဖၣ်အံၤ လၢပူၤကွံၥ်အသိးန့ၣ်လီၤ.

ဒ်ကစၢ်ခ၇ံၥ်အတၢ်သိၣ်လိအါအါကလဲၥ်လၢ မၢ်ကူး ၁၃ အပူၤအံၤ န့ၣ်, ကစၢ်ခ၇ံၥ်အတၢ်သိၣ်လိနဲၣ်လိအံၤ မ့ၢ်တၢ်စံးဆၢတၢ်သံကွၢ် မ့တမ့ၢ် အပျဲၢ်အဘီၣ်သ့ၣ်တဖၣ်အတၢ်နၢ်ပၢၢ်ကမၣ်တဖၣ်န့ၣ်လီၤ. အပျဲၢ်အဘီၣ် တၢ်သံကွၢ် မ့တမ့ၢ် တၢ်နၢ်ပၢၢ်ကမၣ်သ့ၣ်တဖၣ်အံၤ ဟ့ၣ်ကစၢ်ခ၇ံၥ်တၢ်ခွဲး တၢ်ယၥ်လၢကသိၣ်လိတၢ်မ့ၢ်တၢ်တီတဖၣ်လၢ အ၇့ဒိၣ်မးလၢခ၇ံၥ်ဖိအတၢ် အိၣ်မူဒီးအတၢ်လဲၤခီဖျိအဂီၢ်န့ၣ်လီၤ. ကစၢ်ခ၇ံၥ်တစံးထဲတၢ်ကမၤအသး အဂ့ၢ်ဘၣ် မ့မ့တခီ ဒုးသ့ၣ်ညါအပျဲၢ်အဘီၣ်အဆၢကတီၢ်ဖဲန့ၣ်ဒီးခဲအံၤတဖၣ် ခဲလၢၥ်လၢကကတီၤပၥ်သးလၢတၢ်ကီတၢ်ခဲတဖၣ်အဂီၢ်န့ၣ်လီၤ.