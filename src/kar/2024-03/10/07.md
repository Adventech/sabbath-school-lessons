---
title:  တၢ်ဆိကမိၣ်ဆူညါအဂီၢ်
date:   06/09/2024
---

ဖး Ellen G. White, "On the Mount of Olives," in _The Desire of Ages_, pp. 627-636.

တၢ်မၤအသးအိၣ်ထီၣ်လၢဟီၣ်ခိၣ်ချၢအါအါကလဲၥ် လၢအမၤတံၥ်တၥ် တၢ်ဒိၣ်မးန့ၣ်လီၤ. ၦၤဂီၢ်မုၢ်သ့ၣ်တဖၣ် ပျံၤတၢ်ဖုးတၢ်ခီဖျိတၢ်မၤအသးသ့ၣ် တဖၣ်အံၤအဃိန့ၣ်လီၤ. ပဝဲဒၣ်ၦၤမုၢ်နွံနံၤဖိသ့ၣ်တဖၣ် ဃုၥ်ဒီးပတၢ်သ့ၣ်ညါ တၢ်ကမၤအသးအံၤ သူတၢ်သ့ၣ်တဖၣ်အံၤလၢကဒုးနဲၣ်ၦၤဂီၢ်မုၢ်သ့ၣ်တဖၣ်ဆူ တၢ်မုၢ်လၢ်အပူၤ လၢပအိၣ်ဒီးကစၢ်ခ၇ံၥ်ဒီးတၢ်အၢၣ်လီၤလၢအတၢ်ဟဲက့ၤ ခံဘျီတဘျီအဂ့ၢ်ကသ့ဝဲဒ်လဲၣ်.

"အဂ့ၢ်ဒ်လဲၣ်, မ့ၢ်လၢပတသ့ၣ်ညါကစၢ်ခ၇ံၥ်အတၢ်ဟဲက့ၤအဆၢ ကတီၢ်လီၤတံၢ်လီၤဆဲးဘၣ်အဃိ, တၢ်စံးပၥ်ၦၤလၢ ကဘၣ်ဆိးသီ, 'အခ့အၦၤ လၢအကစၢ်ဟဲက့ၤထံၣ်န့ၢ်လၢအဆိးသီဝဲတဖၣ်န့ၣ်, ဘၣ်ဆိၣ်ဂ့ၤဝဲလီၤ' (လူၤကၣ် ၁၂း၃၇). ၦၤလၢအဆိးသီလၢကစၢ်ခ၇ံၥ်အတၢ်ဟဲက့ၤအဂီၢ်အံၤ တအိၣ်ခိး လၢတၢ်ကၢၣ်တၢ်ကျူအပူၤဘၣ်န့ၣ်လီၤ. တၢ်ဆၢမုၢ်လၢ်ကစၢ်ခ၇ံၥ်အတၢ် ဟဲက့ၤအံၤ, ဒ်သိးကဟ့ၣ်ၦၤကညီတဖၣ်တၢ်ပျံၤယွၤဒီး ပျံၤအတၢ်စံၣ်ညီၣ်လၢ တၢ်မၤကမၣ်တၢ်အဂီၢ်န့ၣ်လီၤ. မ့ၢ်တၢ်ဒုးဖုသံနီၣ်ထီၣ်အဝဲသ့ၣ်လၢ တၢ်ဒဲးဘး ဒိၣ်အပူၤ ခီဖျိတၢ်ဂ့ၢ်လိၥ်ကစၢ်ခ၇ံၥ်အတၢ်သးကညီၤအံၤအဃိန့ၣ်လီၤ. ၦၤလၢအိၣ်ခိးကွၢ်လၢ်ကစၢ်ခ၇ံၥ်တဖၣ်န့ၣ် ကမၤကဆှီထီၣ်က့ၤအဝဲသ့ၣ် အသူၣ်အသးခီဖျိတၢ်ဒိကနၣ်တၢ်မ့ၢ်တၢ်တီန့ၣ်လီၤ. လၢတၢ်ဆိးသီဆူၣ်ဆူၣ် အပူၤ အဝဲသ့ၣ်ပၥ်ဖှိၣ်ထီၣ်အတၢ်မၤတီမၤလိၤသ့ၣ်တဖၣ်န့ၣ်လီၤ. အဂ့ၢ်ဒ်လဲၣ်, အဝဲသ့ၣ်န့ၣ် သ့ၣ်ညါဝဲလၢကစၢ်အံၤ အိၣ်လၢပဲတြီထံးအဃိ, အဝဲသ့ၣ် အတၢ်သူၣ်အိၣ်သးန့ၣ် ပၥ်ဖှိၣ်ထီၣ်အသးဒီးယွၤအတၢ်ကူၣ်ဘၣ်ကူၣ်သ့လၢ တၢ်အုၣ်က့ၤခီၣ်က့ၤသးသမူအတၢ်မၤအပူၤန့ၣ်လီၤ. ၦၤသ့ၣ်တဖၣ်အံၤန့ၣ် မ့ၢ်ခ့ၦၤတဖၣ်လၢအတီအလိၤ ဒီးအိၣ်ဒီးတၢ်ကူၣ်သ့လၢကစၢ်ပၥ်ဝဲလၢ အၦၤမၤတၢ်ဖိအဖီခိၣ်, ဒ်သိးအကဒုးအီၣ်အတၢ်ဖဲအဆၢအကတီၢ်ဘၣ်ဝဲန့ၣ် လီၤ. (မၢ်ကူး ၁၂း၄၂). အဝဲသ့ၣ်န့ၣ် မ့ၢ်ၦၤလၢအဘိးဘၣ်သ့ၣ်ညါလီၤ တၢ်မ့ၢ်တၢ်တီလၢအ၇့ဒိၣ်မးလၢဆၢကတီၢ်ခဲအံၤန့ၣ်လီၤ. ဒ်စီၤဃနိး, စီၤနိအၤ, စီၤအၤဘြၤဟၣ် ဒီးစီၤမိၤၡွအသိး, အဝဲသ့ၣ်ဘိးဘၣ်သ့ၣ်ညါလီၤတၢ်မ့ၢ် တၢ်တီလၢအဝဲသ့ၣ်အဆၢကတီၢ်, ဒီးလၢတၢ်အံၤအဃိ, ကစၢ်ခ၇ံၥ်အခ့အၦၤ လၢဆၢကတီၢ်ခဲအံၤန့ၣ် ကဟ့ၣ်လီၤတၢ်ဟ့ၣ်ပလီၢ်ဆူၦၤလၢအဝဲသ့ၣ်အစိၤအံၤ သ့ၣ်တဖၣ်အဂီၢ်န့ၣ်လီၤ." Ellen G. White, _The Desire of Ages_, p. 634.