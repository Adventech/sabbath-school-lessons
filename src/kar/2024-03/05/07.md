---
title:  တၢ်ဆိကမိၣ်ဆူညါအဂီၢ်
date:   02/08/2024
---

ဖး Ellen G. White, "Peace, Be Still" and "The Touch of Faith," pp. 333-348 in _The Desire of Ages_ န့ၣ်တက့ၢ်.

"ၦၤခဲလၢၥ်လၢအအိၣ်လၢယွၤအတၢ်သိၣ်လိနဲၣ်လိအဖီလၥ်န့ၣ်, တဘၣ်လီၣ်ဖျါထီၣ်တၢ်အိၣ်မူလၢ အဘၣ်ဃးဒီးဟီၣ်ခိၣ် ဒီးအလုၢ်အလၢ် တဖၣ်အံၤဘၣ်ဒီး ၦၤကိးဂၤဒဲးလိၣ်ဘၣ်ဝဲတၢ်လဲၤခီဖျိလၢကဒိးန့ၢ်တၢ်ကူၣ်သ့ လၢအဘၣ်ဃးဒီးယွၤအတၢ်ဘၣ်သးန့ၣ်လီၤ. ပဝဲဒၣ်တဂၤစုၥ်စုၥ် ဘၣ်နၢ်ဟူ အစံးကတိၤတၢ်ဒီးၦၤလၢပသူၣ်ကံၢ်သးလဲအပူၤန့ၣ်လီၤ. ဒီးဖဲတၢ်ကလုၢ် သီၣ်လၢအဂၤအိၣ်ဘှီၣ်ဝဲ, ဒီးပအိၣ်ခိးတၢ်ဘှီၣ်ကလၥ်လၢအမဲၥ်ညါဒီး, ပသး အတၢ်အိၣ်ဘှီၣ်အံၤ နၢ်ဟူကစၢ်ယွၤအကလုၢ်လၢအသီၣ်ဒိၣ်ထီၣ်ဝဲဒၣ်န့ၣ်လီၤ. အဝဲအိၣ်ဆိးလၢပပူၤလီၤ, "အိၣ်ဃိကလၥ်ဒီးသ့ၣ်ညါလၢယမ့ၢ်ယွၤတက့ၢ်" (စံး ၄၆း၁၀). တၢ်ထဲတမံၤဧိၤအံၤ, ပထံၣ်န့ၢ်တၢ်အိၣ်ဘှံးအမ့ၢ်အတီသ့ဝဲဒၣ်န့ၣ် လီၤ. တၢ်အံၤမ့ၢ်ၦၤလၢကမၤတၢ်လၢယွၤအဂီၢ်ခဲလၢၥ်အတၢ်ဘၣ်ကတဲၥ် ကတီၤအသးဒ်အံၤန့ၣ်လီၤ. လၢတၢ်ဖံးတၢ်မၤအါဝဲဒီး သးသမူအတၢ်ကိၢ် တၢ်ဂီၤအါဝဲအပူၤအံၤ, သးလၢအအိၣ်သီထီၣ်က့ၤန့ၣ်, ကဘၣ်တၢ်လုၢ်ဘၢအီၤ ဒီးတၢ်ကပီၤဒီးတၢ်ဃူတၢ်ဖိးန့ၣ်လီၤ. တၢ်အိၣ်မူကပၥ်ဖျါထီၣ်တၢ်နၢမူဒီး လီၣ်ဖျါထီၣ်ယွၤအတၢ်စိတၢ်ကမီၤလၢကတုၤထီၣ်ဆူၦၤဂၤအသူၣ်ကံၢ်သးလဲပူၤ အဂီၢ်န့ၣ်လီၤ." Ellen G. White, _The Desire of Ages_, p. 363.

"သးလၢတၢ်သူၣ်မံသးမံတအိၣ်ဘၣ်န့ၣ်, ကသံကွၢ်တၢ်လၢအမ့ၢ်, ကစၢ်ခ၇ံၥ်မၤတၢ်လီၤလးအါအါဂီၢ်ဂီၢ်လၢ အဝဲထံၣ်ဘၣ်ဝဲအံၤမ့ၢ်သ့ဒီး, ဘၣ်မနုၤလၢအဟ့ၣ်တၢ်အိၣ်ဆူၣ်အိၣ်ခခ့ျ, တၢ်ဂံၢ်တၢ်ဘါဒီးတၢ်ထူးတၢ်တီၤဆူ အၦၤဂီၢ်မုၢ်ခဲလၢၥ်အအိၣ်, ဒုးထူၣ်ဖျဲးထီၣ်အဝဲသ့ၣ်လၢတၢ်မၤအၢမၤနးအပူၤ, ဒီးပၥ်ထီၣ်ထီအဝဲသ့ၣ်လၢတၢ်စိတၢ်ကမီၤဒီးတၢ်လၤတၢ်ကပီၤအပူၤအံၤတသ့ ဘၣ်ဧါ. တၢ်တမံၤလၢအဝဲစံးလီၤအသးလၢအဟဲလၢယွၤအအိၣ် ဒီးအတၢ် တတူၢ်လိၥ်လၢအမ့ၢ်အံၣ်စ၇့လးအစီၤပၤဘၣ်အံၤ မ့ၢ်တၢ်ခူသူၣ်တမံၤလၢ ၦၤဂီၢ်မုၢ်သ့ၣ်တဖၣ်တနၢ်ပၢၢ်ဝဲဘၣ်န့ၣ်လီၤ. အတၢ်ဂ့ၢ်လိၥ်အံၤန့ၣ် ဘၣ်တၢ် နၢ်ပၢၢ်ကမၣ်အီၤန့ၣ်လီၤ. ၦၤအါဂၤနၢ်ပၢၢ်ဝဲလၢအစံးကတိၤအတၢ်တဲလီၤ အသးလၢ အမ့ၢ်စီၤပၤအံၤတဘူၣ်ဘၣ်, အဝဲနီၢ်ကစၢ်ဒၣ်ဝဲအသးဒ့ဒီလၢ အမ့ၢ်တၢ်မၤအံၤအိၣ်ဒီးယွၤအတကဲၥ်ပ၀းအဂ့ၢ်န့ၣ်လီၤ. လၢတၢ်အံၤအဃိ, အဝဲသ့ၣ်အိၣ်ဒီးတၢ်သးဒ့ဒီဒီးတၢ်ချံလၢမုၣ်ကီၤလံၢ်ဖှံလီၤအံၤ သူထီၣ်သၣ်ထီၣ် ဝဲဒၣ်လၢတၢ်နၢ်ပၢၢ်ကမၣ်ဒီးတၢ်သံၣ်သူမီၤကျၥ်အပူၤန့ၣ်လီၤ." _The Desire of Ages_, p. 385.