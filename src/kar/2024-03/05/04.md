---
title:  ဃုၥ်ဒီးကစၢ်ခ၇ံၥ်လၢလ့ၣ်ကဟၣ်အတၢ်လိၢ်ကွဲအပူၤ
date:   30/07/2024
---

`ဖး မၢ်ကူး ၅း၂၁-၂၄ တက့ၢ်. တၢ်ဂ့ၢ်တၢ်ကျိၤလၢအဖျါဝဲဒိၣ်ဒိၣ် ကလဲၥ်လၢအဘၣ်ဃးဒီးကစၢ်ခ၇ံၥ်န့ၣ် မ့ၢ်မနုၤလဲၣ်.`

တၢ်ဘူၣ်တၢ်ဘါအခိၣ်, ၦၤဘူၣ်ဘျီၣ်အခိၣ်စီၤယၤအ့ၤရူးတဂၤအံၤ တမ့ၢ်ကစၢ်ခ၇ံၥ်အတံၤသကိးဘၣ် (မၢ်ကူး ၁း၂၂; မၢ်ကူး ၃း၂, ၆; လူၤကၣ် ၁၃း၁၄) လၢတၢ်အံၤအဃိ, အဝဲအသူၣ်ကဘၣ်ဒိသးကဘၣ်ဒိသ့ၣ်သ့ၣ်န့ၣ် လီၤ. အတၢ်သူၣ်ဘၣ်ဒိသးဘၣ်ဒိအံၤ ကမ့ၢ်လၢအဝဲတီၤလီၤကဒွံကျိၤလၢ ကစၢ်ခ၇ံၥ်အမဲၥ်ညါအံၤန့ၣ်လီၤ. အတၢ်ဃ့ကညးအံၤ မိၢ်ပၢ်ကိးဂၤဒဲး နၢ်ပၢၢ်ဝဲသ့န့ၣ်လီၤ- အဖိမုၣ်န့ၣ် သံတ့ၢ်ဝဲလံလီၤ. ဘၣ်ဆၣ်အဝဲအိၣ်ဒီး တၢ်နၥ်လၢကစၢ်ခ၇ံၥ်အပူၤလၢကမၤစၢၤအီၤန့ၣ်လီၤ. လၢတၢ်တစံးကတိၤတၢ် နီတဖျၢၣ်ဘၣ်အပူၤ, ကစၢ်ခ၇ံၥ်ဟးထီၣ်ပိၥ်ထီၣ်အပၢ်ခံဆူအဟံၣ်န့ၣ်လီၤ.

`ဖး မၢ်ကူး ၅း၂၅-၃၂ တက့ၢ်. တၢ်လၢအမၤတံၥ်တၥ်တၢ်လၢ စီၤယၤအ့းရူးအဟံၣ်အတၢ်လဲၤကျဲန့ၣ် မ့ၢ်မနုၤလဲၣ်.`

ပူအံၤ ကတၢၢ်ကွံၥ်ဝဲဒီးဟဲပၢၢ်ထီၣ်ကဒီးတမံၤလၢအမ့ၢ်တၢ်လီၤ သးကညီၤအဂီၢ် - ဘၣ်ဃးဒီးပိၥ်မုၣ်တဂၤတူၢ်ဘၣ်တၢ်ဆါ ၁၂ နံၣ်အံၤအဂ့ၢ် န့ၣ်လီၤ. တၢ်ကွဲးပူလၢ အဘၣ်ဃးဒီးစီၤယၤအ့ရူးဒီးပိၥ်မုၣ်အံၤ မ့ၢ်ကိၣ်လၢ အဘၣ်တၢ်မၤအီၤဒီးတၢ်ဖံးတၢ်ညၣ်အပူၤခံခါတခါန့ၣ်လီၤ. (ကွၢ် မၢ်ကူး ၃း၂၀-၃၅ ဖဲ တၢ်မၤလိ ၃ အပူၤ) ဖဲတၢ်ကွဲးအပူၤအံၤ, တၢ်လၢတၢ်ထိၣ်သတြီၤ အီၤန့ၣ်မ့ၢ်ဝဲ, စီၤယၤအ့းရူးဒီးပိၥ်မုၣ်တဂၤအံၤလၢအဟဲဆူကစၢ်ခ၇ံၥ်အအိၣ် လၢတၢ်မၤစၢၤအဂီၢ်အံၤန့ၣ်လီၤ.

ပိၥ်မုၣ်အံၤ ဟဲလၢကစၢ်ခ၇ံၥ်အလီၢ်ခံဒီး ထိးဘၣ်အကူအသိးန့ၣ် လီၤ. သတူၢ်ကလၥ်ဒီးအဝဲအတၢ်ဆါဘျါက့ၤဝဲဒၣ်န့ၣ်လီၤ. ဘၣ်ဆၣ်ဒီး ကစၢ်ခ၇ံၥ်အိၣ်ပတုၥ်ဒီးသံကွၢ်တၢ်ဒ်အံၤ, မ့ၢ်မတၤထိးဘၣ်ယကူယသိးတဂၤ လဲၣ်.

ပိၥ်မုၣ်လၢအဆါတ့ၢ်တဂၤအံၤ အိၣ်ဆူၣ်ထီၣ်က့ၤတဘျီဃီန့ၣ်လီၤ. ဘၣ်ဆၣ်ဒီး အဝဲပျံၤလၢကစၢ်ခ၇ံၥ်ကသးဒိၣ်ထီၣ်လၢတၢ်မၤအသးဒ်အံၤအဃိ န့ၣ်လီၤ. အတၢ်ဆိကမိၣ်န့ၣ် လီၤပျံၤလီၤဖုးဝဲလၢအဂီၢ်ဒိၣ်မးန့ၣ်လီၤ. ဘၣ်ဆၣ်ဒီး ကစၢ်ခ၇ံၥ်အဲၣ်ဒိးမၤဘျါတၢ်တမ့ၢ်ထဲလၢအဝဲအနီၢ်ခိဘၣ်, လၢအနီၢ်သးတခီပၤစ့ၢ်ကီးန့ၣ်လီၤ.

ကွၢ်ကဒါက့ၤဆူစီၤယၤအ့းရူးတက့ၢ်, (ကွၢ် မၢ်ကူး ၅း၃၅-၄၃) မ့ၢ်သးအတၢ်ဆိကမိၣ်လၢကီခဲမးဝဲတမံၤလၢ ၦၤပၢၤတၢ်လုၢ်ဟံၣ်သ့ၣ်တဖၣ် အဂီၢ်စ့ၢ်ကီးန့ၣ်လီၤ. ကစၢ်ခ၇ံၥ်တတူၢ်လိၥ်ၦၤလၢ အကလဲၤဃုၥ်တၢ်ဒီးအီၤ နီတဂၤဘၣ်, ထဲလၢမိၢ်ပၢ်ဒီးစီၤပ့းတရူး, စီၤယၤကိၥ်ဒီးစီၤယိၤဟၣ်န့ၣ်လီၤ. ကစၢ်ခ၇ံၥ်စံးဝဲ ဖိသၣ်ပိၥ်မုၣ်အံၤတသံဘၣ်, မ့ၢ်အမံသပ့ၤဘၣ်သးန့ၣ်လီၤ. အဝဲဟီထီၣ်ကွံၥ်ၦၤအအိၣ်ဒီးတၢ်သူၣ်အုးသးအုးတဖၣ်ခဲလၢၥ်ဒီး လဲၤနုၥ်ဆူ ပိၥ်မုၣ်ဖိသၣ်အလီၢ်မံပူၤန့ၣ်လီၤ. အဝဲဟံးထီၣ်ဖိသၣ်ပိၥ်မုၣ်အံအစုဒီးစံးဝဲဒၣ်, "Talitha loum" စီၤမၢ်ကူးကွဲးခီကျိၥ်က့ၤတၢ်ကတိၤအံၤလၢအမ့ၢ်, "ဖိသၣ် ပိၥ်မုၣ်ဖိဧၢ, ဂဲၤဆၢထၢၣ်တက့ၢ်" အနီၢ်နီၢ်န့ၣ်, တၢ်ကတိၤလၢအမ့ၢ် Talitha အခီပညီန့ၣ် မ့ၢ်ဝဲ "မ့ၣ်အူဒၢ" ဒီး ကမ့ၢ်သ့ၣ်သ့ၣ်လၢတၢ်မၤနဲၤဖိသၣ်အတၢ်ပီး တၢ်လီတမံၤလၢဟံၣ်ပူၤန့ၣ်လီၤ. တၢ်ဟ့ၣ်လီၤတၢ်ကလုၢ်လၢ ကဘၣ်အိၣ်ဘှီၣ် ကလၥ်အံၤ ကမ့ၢ်တၢ်ခူသူၣ်တမံၤလၢအအိၣ်ဖျါဝဲလၢမၢ်ကူးအပူၤ ဒီးဒုးနဲၣ်ဆူ ကစၢ်ခ၇ံၥ်အံၤလၢအမ့ၢ်မတၤတဂၤလဲၣ်အဂ့ၢ်ဒီး လၢအကတၢၢ်န့ၣ် အဝဲ အိၣ်ခူသူၣ်တသ့လၢၤဘၣ်န့ၣ်လီၤ.