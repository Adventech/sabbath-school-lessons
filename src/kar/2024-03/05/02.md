---
title:  ဒုးအိၣ်ဂၢၢ်တပၢၢ်ကလံၤမုၢ်
date:   28/07/2024
---

`ဖး မၢ်ကူး ၄း၃၅-၄၁ တက့ၢ်. တၢ်မၤအသးဖဲပူၤအပူၤအံၤန့ၣ် မ့ၢ်မနုၤလဲၣ်ဒီး ပဟံးန့ၢ်တၢ်မၤလိတဖၣ်လၢ အဘၣ်ဃးဒီးကစၢ်ခ၇ံၥ်အံၤ မ့ၢ်မတၤတဂၤလဲၣ်အဂ့ၢ်အံၤသ့ဝဲဒ်လဲၣ်.`

ဖဲမၢ်ကူးအဆၢဒိၣ် ၄ စးထီၣ်သးအပူၤအံၤန့ၣ်, ကစၢ်ခ၇ံၥ်လဲၤနုၥ်ဆူ ချံပူၤ လၢကသိၣ်က့ၤသီက့ၤၦၤဂီၢ်မုၢ်ဖဲထံကၢၢ်နံၤန့ၣ်လီၤ. ဖဲမၢ်ကူး ၄း၁၀-၁၂ အပူၤန့ၣ်, ဖျါလၢအဝဲကဟးထီၣ်ကွံၥ်လၢချံပူၤဒီး ကိးထီၣ်ထဲအပျဲၢ်အဘီၣ် တဖၣ်န့ၣ်လီၤ. တုၤမ့ၢ်သိၣ်လီၤသီလီၤတၢ်ဒီတနံၤကျၢၤညါ၀ံၤဒီး အပျဲၢ်အဘီၣ် တဖၣ်ကိးထီၣ်ကစၢ်ခ၇ံၥ် 'ဒ်အအိၣ်ဝဲအသိး' မ့ၢ်စံးလၢအဂၤတမံၤန့ၣ်, လီၤဘှံးလီၤတီၤဒိၣ်ဒိၣ်အကတီၢ်အံၤန့ၣ်လီၤ. အဝဲမံဘၣ်အသးတဘျီဃီလၢ ချံအပူၤ ကမ့ၢ်ဝဲဒၣ်လၢချံအခိၣ်သ့ၣ်သ့ၣ်န့ၣ်လီၤ. ကလံၤမုၢ်အိၣ်ထီၣ်အသး ဒိၣ်ဒိၣ်လၢနိၣ်ပူၤအံၤဒီး ချံကဘီအံၤဘူးတ့ၢ်မးလၢကလီၤဘျၢဝဲဃၣ်ဃၣ် အကတီၢ် ဖဲအပျဲၢ်အဘီၣ်တဖၣ်ကိးဂဲၤထၢၣ်အီၤန့ၣ်လီၤ. ကစၢ်ခ၇ံၥ်ဟ့ၣ်လီၤ တၢ်ကလုၢ်လၢကလံၤဒီးလပီလၢကအိၣ်ပတုၥ်ကွံၥ်အသးန့ၣ်လီၤ. တၢ်ဂၢၢ် တၢ်ကျၢၤဒိၣ်ဒိၣ်မုၢ်မုၢ်အိၣ်ထီၣ်အသးလၢနိၣ်အံၤအပူၤန့ၣ်လီၤ. ပနၢ်ပၢၢ် သ့မးလၢ ပျဲၢ်ဘီၣ်သ့ၣ်တဖၣ်အံၤကအိၣ်ဒီးတၢ်ပျံၤတၢ်ဖုးလၢထံၣ်ဘၣ်တၢ်စိ တၢ်ကမီၤအဒိၣ်အမုၢ်အံၤန့ၣ်လီၤ.

`ဖး စံးထီၣ်ပတြၢၤ ၁၀၄း၁-၉ တက့ၢ်. တၢ်ပၥ်ဖျါထီၣ်ယွၤအဂ့ၢ် အကျိၤဖဲအံၤန့ၣ် တၢ်ထိၣ်သတြီၤအီၤဒီးကစၢ်ခ၇ံၥ်လၢကျဲဒ်လဲၣ်.`

ပူလၢ မၢ်ကူး ၄း၃၅-၄၁ အပူၤအံၤ ဘၣ်ထွဲလိၥ်အသးဒီးလံၥ်စီဆှံ အတၢ်ကွဲးယိယိဖိလၢအမ့ၢ်, "ယွၤလီၣ်ဖျါထီၣ်အသး" မ့တမ့ၢ် အကလူးတဂၤ လီၣ်ဖျါထီၣ်အသးအဂ့ၢ်န့ၣ်လီၤ. တၢ်ဂ့ၢ်တၢ်ကျိၤယဲၢ်မံၤအံၤ မ့ၢ်တၢ်မၤအသး အိၣ်ဝဲခဲအံၤခဲအံၤန့ၣ်လီၤ. (၁) ယွၤအတၢ်စိတၢ်ကမီၤအိၣ်ဖျါထီၣ်, (၂) ၦၤကညီအတၢ်ပျံၤတၢ်ဖုး, (၃) တၢ်ဟ့ၣ်လီၤတၢ်ကလုၢ် "ပျံၤတၢ်တဂ့ၤ", (၄) တၢ်ကလုၢ်ကထါလၢကစၢ်ယွၤ မ့တမ့ၢ် မူခိၣ်ကလူးပၥ်ဖျါထီၣ်, (၅) ၦၤကညီ အတၢ်စံးဆၢဘၣ်ဃးတၢ်လီၣ်ဖျါထီၣ်အသးအဂ့ၢ်အကျိၤသ့ၣ်တဖၣ်န့ၣ်လီၤ. တၢ်ဂ့ၢ်တၢ်ကျိၤလွံၢ်ထံၣ်အိၣ်ထီၣ်အသးလၢပူအံၤအပူၤလၢအမ့ၢ်- တၢ်မၤဂၢၢ် ကွံၥ်ကလံၤမုၢ်အံၤ မ့ၢ်ယွၤလီၣ်ဖျါထီၣ်အတၢ်စိတၢ်ကမီၤ, ပျဲၢ်ဘီၣ်တဖၣ် အတၢ်ပျံၤတၢ်ဖုးအံၤ, မ့ၢ်ၦၤကညီအတၢ်ပျံၤတၢ်ဖုးန့ၣ်လီၤ. တၢ်သံကွၢ်လၢ အမ့ၢ်, "ဘၣ်မနုၤလၢသုပျံၤတၢ်လဲၣ်" အံၤမ့ၢ်ဝဲ, "ပျံၤတၢ်တဂ့ၤ" န့ၣ်လီၤ. ပျဲၢ်ဘီၣ်သ့ၣ်တဖၣ်အတၢ်သံကွၢ်လၢအမ့ၢ်, "တၢ်အံၤဒီးၦၤတဂၤအံၤမ့ၢ်ၦၤ ဒ်လဲၣ်" အံၤန့ၣ် မ့ၢ်ၦၤကညီအတၢ်စံးဆၢက့ၤတၢ်န့ၣ်လီၤ. တၢ်လၢအတအိၣ် ဘၣ်ဖဲအံၤန့ၣ် မ့ၢ်တၢ်လီၣ်ဖျါအတၢ်စံးတၢ်ကတိၤတဖၣ်န့ၣ်လီၤ. တၢ်လၢ အတအိၣ်ဘၣ်ဖဲအံၤန့ၣ်လၢအဘၣ်ဃးဒီးတၢ်ကတိၤလီၣ်ဖျါအံၤန့ၣ် မ့ၢ်တၢ်အိၣ်ခူသူၣ်တမံၤလၢ အအိၣ်လၢလံၥ်ဒီတဘ့ၣ်ညါအံၤအပူၤ ဖဲတၢ်မ့ၢ် တၢ်တီဘၣ်ဃးကစၢ်ခ၇ံၥ်အံၤကအိၣ်ဖျါထီၣ်အသးန့ၣ်လီၤ. ဖဲအံၤန့ၣ် အပျဲၢ်အဘီၣ်တဖၣ်အတၢ်သံကွၢ်လၢအမ့ၢ် "ၦၤတဂၤအံၤမ့ၢ်ၦၤဒ်လဲၣ်, ကလံၤဒီးပီၣ်လဲၣ်ဒိကနၣ်မးအကလုၢ်လဲၣ်. ဒုးအိၣ်ထီၣ်ၦၤဖးလံၥ်ဖိတဖၣ်လၢ ကစံးဆၢတၢ်ကတိၤလၢအတပၥ်ဖျါထီၣ်အသးဖဲအံၤဘၣ်လၢအမ့ၢ် - အဝဲအံၤ မ့ၢ်ယွၤအဖိခွါ, ကစၢ်ယွၤအနီၢ်ကစၢ်ဒၣ်ဝဲအံၤန့ၣ်လီၤ.

`ဆိကမိၣ်ထီၣ်ကစၢ်ယွၤအတၢ်စိတၢ်ကမီၤတက့ၢ်. မ့ၢ်နမၤလိ နသးလၢနကသန့ၤနသးလၢတၢ်စိတၢ်ကမီၤအံၤဒီး နၥ်အီၤလၢနတၢ်အိၣ်မူ အပူၤကသ့ဒ်လဲၣ်.`