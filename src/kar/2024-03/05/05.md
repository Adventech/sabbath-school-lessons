---
title:  တၢ်တတူၢ်လိၥ်ဘၣ်ဒီးတၢ်တူၢ်လိၥ်
date:   31/07/2024
---

`ဖး မၢ်ကူး ၆း၁-၆ တက့ၢ်. ဘၣ်မနုၤလၢကစၢ်ခ၇ံၥ်အဒူအသ၀ီ, အၦၤခူဖိ၀့ၢ်ဖိသ့ၣ်တဖၣ်တတူၢ်လိၥ်အီၤဘၣ်လဲၣ်.`

အါဒၣ်တက့ၢ်ဖဲ ၦၤလၢအအိၣ်ဖျဲၣ်ထီၣ်လၢ၀့ၢ်ဖိတဂၤအံၤ အမံၤ ဟူထီၣ်ဝဲဒီး, ၦၤ၀့ၢ်ဖိသ့ၣ်တဖၣ်အိၣ်ထီၣ်ဒီးတၢ်သူၣ်အိၣ်သးအိၣ်ဒိၣ်မးလီၤ. ဘၣ်ဆၣ်ဒီး, တမ့ၢ်၀့ၢ်နစၤ၇့းဘၣ်. အဝဲသ့ၣ်လီၤကမၢကမၣ်လၢကစၢ်ခ၇ံၥ် အတၢ်ဒိၣ်ထီၣ်ထီထီၣ်အဂ့ၢ် ဒ်အမ့ၢ်ၦၤသိၣ်က့ၤသီက့ၤတၢ်တဂၤ ဒီးၦၤမၤဘျါ က့ၤတၢ်တဂၤအသိးန့ၣ်လီၤ. အတၢ်ဆီတလဲလၢအမ့ၢ်ၦၤတ့တၢ်တဂၤဆူ သ၇ၣ်တဂၤအံၤဖျါမးလၢအဝဲသ့ၣ်တူၢ်လိၥ်ဝဲတသ့ဘၣ်န့ၣ်လီၤ. အဝဲသ့ၣ် ကအိၣ်ဒီးတၢ်သူၣ်ဟ့သးဟ့, တၢ်ပၥ်တၢ်ကမၣ်လၢကစၢ်ခ၇ံၥ်အံၤမၤတၢ်လီၤလး ဖဲကပ့း၇နီၣ်အပူၤန့ၣ်လီၤ (လူၤကၣ် ၄း၂၃) ဒီးအဝဲအိၣ်ဒီးအတၢ်အၢၣ်လီၤ အီလီၤဒီးအၦၤဟံၣ်ဖိ၀ံၤတ့ၢ်ဝဲလံန့ၣ်လီၤ (မၢ်ကူး ၃း၃၁-၃၅).

`ဖး မၢ်ကူး ၆း၇-၃၀ တက့ၢ်. တၢ်မၢဖိတဆံခံဂၤအတၢ်မၤအံၤ ထိၣ်သတြီၤဒီးဘျၢတၢ်စီၤယိၤဟၣ်တၢ်ဘၣ်ဒီၣ်တဲၥ်ကွံၥ်အကိၥ်အံၤသ့ဝဲလၢကျဲ ဒ်လဲၣ်.`

အဝဲအံၤ မ့ၢ်တၢ်ဖံးတၢ်ညၣ်အကိၣ်အပူတယုၢ်လၢ မၢ်ကူးအပူၤအံၤ န့ၣ်လီၤ (ကွၢ် မၢ်ကူး ၃) တက့ၢ်. တၢ်မၢဖိ ၁၂ ဂၤအတၢ်မၢလီၤအီၤ အတၢ်မၤလၢကစိၥ်ကစၢ်ခ၇ံၥ်အတၢ်ကစီၣ်လၢ တၢ်လီၢ်ကိးပူၤဒဲးအံၤ အိၣ်ဖျါ ထီဒါလိၥ်အသးဒီးစီၤယိၤဟၣ်အတၢ်အိၣ်လၢဃိၥ်ပူၤဒီးအတၢ်သံအံၤန့ၣ်လီၤ. ပျဲၢ်ဘီၣ်သ့ၣ်တဖၣ်အံၤ တၢ်စံးအဝဲသ့ၣ်လၢကဘၣ်လဲၤတၢ်ဖှံဖှံဖိသန့ၤသးလၢ ၦၤဂၤအတၢ်မၤစၢၤအဖီခိၣ်န့ၣ်လီၤ. တၢ်ကူၣ်ပၥ်ဒ်အံၤန့ၣ် ဒုးအိၣ်ထီၣ် ၦၤမၤတၢ်သးခုကစီၣ်ဖိတဖၣ် သန့ၤအသးလၢၦၤဂီၢ်မုၢ်လၢအမၤဝဲအတၢ်သ့ၣ် တဖၣ်အဂီၢ်, လၢအမၤစၢၤတၢ်ပၥ်ဖှိၣ်ထီၣ်အသးလၢၦၤလိၣ်ဘၣ်အဝဲသ့ၣ် တၢ်ကစီၣ်တဖၣ်အံၤအဂီၢ်န့ၣ်လီၤ.

ဘၣ်ဆၣ်ဒီး စီၤယိၤဟၣ်တအိၣ်ဒီးတၢ်ပၥ်ဖှိၣ်ထီၣ်အသးတပူၤဃီ ဃုၥ်ဒီးစီၤဟ့ၤ၇ိၥ်အဟံၣ်ဖိဃီဖိန့ၣ်ဘၣ်. စီၤယိၤဟၣ်အတၢ်သံန့ၣ် ဘၣ်တၢ်ပၥ်ဖျါထီၣ်အီၤလၢအမ့ၢ်တၢ်လီၤပျံၤလီၤဖုးတမံၤလၢ အမ့ၢ်နီၢ်ဟ့ၤ၇ိၤဒံ အတၢ်ကူၣ်မၤသံအီၤလၢအဟံးန့ၢ်တၢ်ခွဲးတၢ်ယၥ်လၢစီၤဟ့ၤ၇ိၥ်အဖီခိၣ် န့ၣ်လီၤ. နီၢ်ဟ့ၤ၇ိၤဒံ အဖိမုၣ်ဖျါလၢအဝဲပၥ်ဃုၥ်လၢတၢ်ခဲၣ်သူခဲၣ်ဂီၤတၢ် အတၢ်တိၥ်ပၥ်အံၤ ခီဖျိအတၢ်ဃ့ကညးလၢတကြၢးတဘၣ်အပူၤလၢအမ့ၢ် စီၤယိၤဟၣ်အခိၣ်သၣ်ဃံလၢ တၢ်ကဘၣ်ဟဲစိၥ်အီၤလၢလီခီဘံၣ်အပူၤန့ၣ်လီၤ.

တၢ်မၤဘှီၣ်စီၤယိၤဟၣ်အကလုၢ်ဒ်သိးအံၤ အိၣ်ထီၣ်အသးတဘျီဃီ ဒ်တၢ်မၢဖိတဆံခံဂၤစးထီၣ်၇ၤလီၤတၢ်သ့ၣ်နီၣ်ပီၢ်ယၢ်လီၤသးအတၢ်ကစီၣ်ဂ့ၢ် ဒ်သိးဒီးစီၤယိၤဟၣ်မၤတ့ၢ်ဝဲအသိးန့ၣ်လီၤ. စီၤယိၤဟၣ်အတၢ်သံအံၤ ဒုးအိၣ်ဖျါထီၣ်ကစၢ်ခ၇ံၥ်အတၢ်မၤန့ၣ်လီၤ. စီၤယိၤဟၣ်ဘၣ်တၢ်မၤသံအီၤ, တၢ်ခူၣ်လီၤကွံၥ်အီၤ, ဘၣ်တၢ်ပၥ်ဖျါထီၣ်လၢဂဲၤဆၢထၢၣ်သမူထီၣ်က့ၤအဂ့ၢ် (မၢ်ကူး ၆း၁၄-၁၆, ၂၉) ဒ်ကစၢ်ခ၇ံၥ်ကဘၣ်ဂဲၤဆၢထၢၣ်ဝဲအသိးန့ၣ်လီၤ (မၢ်ကူး ၁၅ ဒီး ၁၆). တၢ်ထိၣ်သတြီၤဒ်အံၤဒုးနဲၣ်လၢကစၢ်ခ၇ံၥ်ဒီးၦၤပိၥ်အခံသ့ၣ် တဖၣ်တၢ်ကီတၢ်ခဲလၢကဟဲဝဲဒၣ်အဂီၢ်န့ၣ်လီၤ.

မ့ၢ်တၢ်ညိကွံၥ်တ့ၢ်နၤ ဒ်သိးကစၢ်ခ၇ံၥ် မ့တမ့ၢ်လဲၤခီဖျိဘၣ်တၢ်ကီ တၢ်ခဲလၢနၢ်ပၢၢ်အီၤတသ့ဘၣ်န့ၣ် အိၣ်တဘျီဘျီဧါ. မ့ၢ်နဒိးန့ၢ်ဘၣ်တၢ်မၤလိ လၢတၢ်လဲၤခီဖျိအဝဲအံၤအပူၤ လၢကမၤစၢၤနၤဖဲနမ့ၢ်ဘၣ်သဂၢၢ်ဒီးတၢ်ဒ်သိး အအံၤမ့ၢ်အိၣ်ထီၣ်ဝဲန့ၣ်ကသ့ဒ်လဲၣ်.