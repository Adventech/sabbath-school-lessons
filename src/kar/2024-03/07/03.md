---
title:  တၢ်ကဲထီၣ်ပျဲၢ်ဘီၣ်အလုၢ်အၦ့ၤ
date:   12/08/2024
---

`ဖး မၢ်ကူး ၈း၃၁-၃၈ တက့ၢ်. ကစၢ်ခ၇ံၥ်သိၣ်လိတၢ်မနုၤတမံၤ လၢအဘၣ်ဃးဒီးတၢ်အဘူးအလဲလၢပိၥ်အခံအံၤန့ၣ်လဲၣ်.`

ပျဲၢ်ဘီၣ်သ့ၣ်တဖၣ်အံၤ တုၤဃီၤဝဲလၢတၢ်အ၇့ဒိၣ်အလီၢ် လၢအတၢ် ဘၣ်ထွဲလိၥ်အသးဒီးကစၢ်ခ၇ံၥ်အံၤန့ၣ်လီၤ. ခဲအံၤန့ၣ်, အဝဲသ့ၣ် သ့ၣ်ညါလၢ ကစၢ်ခ၇ံၥ်မ့ၢ်မ့းၡံအၤလံန့ၣ်လီၤ. ၦၤဖးလံၥ်မၢ်ကူးသ့ၣ်တဖၣ်အံၤ သ့ၣ်ညါဝဲ လၢလံၥ်စးထီၣ်အခီၣ်ထံးလံၤလံၤန့ၣ်လံ (မၢ်ကူး ၁း၁) ဒီးအိၣ်ဒီးတၢ်ဘျုး တၢ်ဖှိၣ်အါန့ၢ်ဒ်ပျဲၢ်ဘီၣ်သ့ၣ်တဖၣ်လၢတဂၢၢ်တကျၢၤဘၣ်အံၤန့ၣ်လီၤ.

ဖဲကစၢ်ခ၇ံၥ်ကိးအပျဲၢ်အဘီၣ်လၢအဆိန့ၣ်, အဝဲစံးလၢကဒုးကဲထီၣ် အဝဲသ့ၣ်လၢၦၤမၤညၣ်ၦၤကညီဖိလီၤ. (မၢ်ကူး ၁း၁၇). တၢ်စံးကတိၤ ဘၣ်ဃးတၢ်ကီတၢ်ခဲန့ၣ်တအိၣ်ဘၣ်. ဘၣ်ဆၣ်ဒီး, ခဲအံၤန့ၣ် အဝဲသ့ၣ် သ့ၣ်ညါလၢကစၢ်ခ၇ံၥ်အံၤ မ့ၢ်မတၤတဂၤလဲၣ်လံအဃိ, အဝဲပၥ်ဖျါထီၣ် အတၢ်ဟဲအတၢ်ပညိၣ်အဂ့ၢ်လၢ အဝဲကဘၣ်တူၢ်ဘၣ်တၢ်နးတၢ်ဖှီၣ်အါအါ, တၢ်ကဂ့ၢ်လိၥ်အီၤဒီးမၤသံအီၤ, ၀ံၤကဒီးတစုကဂဲၤဆၢထၢၣ်က့ၤလၢသၢသီ၀ံၤ အလီၢ်ခံန့ၣ်လီၤ.

မ့ၢ်တၢ်ကစီၣ်လၢအလီၤပျံၤဝဲမးန့ၣ်လီၤ. စီၤပ့းတရူး, ၦၤလၢ အစံး ကစၢ်ခ၇ံၥ်မ့ၢ်မ့းၡံအၤတဂၤအံၤ ကိးဃီၤအီၤလၢအကပၤဒီး တြီအီၤလၢ စံးကတိၤတၢ်ဂ့ၢ်သ့ၣ်တဖၣ်အံၤအဃိန့ၣ်လီၤ. တၢ်သ့ၣ်တဖၣ်အံၤ ဘၣ်တၢ်စံး ကတိၤလီၤအီၤလၢအတမ့ၢ်လိၤလိၤဘၣ်, ဘၣ်ဆၣ်ခဲအံၤ ၦၤကွဲးတၢ်သးခု အကစီၣ်ပၥ်ဖျါထီၣ်ကစၢ်ခ၇ံၥ်အတၢ်စံးတၢ်ကတိၤတဖၣ်လၢ အလီၤပျံၤလီၤဖုး ဒ်စီၤပ့းတရူးနၢ်ဟူတ့ၢ်ဝဲအသိးန့ၣ်လီၤ. အဝဲကိးစီၤပ့းတရူးလၢ မုၣ်ကီၤလံၢ်ဒီး စံးအီၤလၢဟးထီၣ်ကွံၥ်လၢအကျဲအကပူၤအံၤအလီၢ်လီၤ, အဂ့ၢ်ဒ်လဲၣ် တၢ်ဆိကမိၣ်ဒ်အံၤန့ၣ် မ့ၢ်တၢ်လၢအတဘၣ်ယွၤအသးဘၣ်အဃိန့ၣ်လီၤ.

"စီၤပ့းတရူးအတၢ်ကတိၤအံၤ တမ့ၢ်လၢကကဲထီၣ်တၢ်မၤစၢၤဒိၣ်ဒိၣ် လၢကစၢ်ခ၇ံၥ်အဂီၢ် ဖဲအဘၣ်သဂၢၢ်ဒီးတၢ်သမံသမိးအီၤအကတီၢ်အံၤန့ၣ်ဘၣ် လီၤ. တမ့ၢ်တၢ်လၢအဘၣ်ထွဲလိၥ်အသးဒီးကစၢ်ယွၤအတၢ်တိၥ်ပၥ် လၢဟီၣ်ခိၣ်လီၤမၢ်ကွံၥ်တဖျၢၣ်အံၤအဂီၢ်ဘၣ်ဒီး တၢ်မၤလိလၢကစၢ်ခ၇ံၥ် ဟဲသိၣ်လီၤသီလီၤလၢအတၢ်ဟ့ၣ်လီၤသးအံၤအဂီၢ်စ့ၢ်ကီးဘၣ်န့ၣ်လီၤ." Ellen G. White, _The Desire of Ages_, p. 415.

ၦၤပိၥ်ကစၢ်ခ၇ံၥ်ခံသ့ၣ်တဖၣ်န့ၣ် တၢ်ကိးအီၤလၢကအိၣ်ဒီးဖီတၢၣ် တမံၤဃီဒီးကစၢ်ခ၇ံၥ်လၢအမ့ၢ်ဟံးထီၣ်နီၢ်ကစၢ်အထူၣ်စုညါဒီး ပိၥ်အခံအံၤ န့ၣ်လီၤ. တၢ်ပျၤထီၣ်လၢထူၣ်စုညါအလိၤအံၤ အၢသီဝဲ, လၤကပီၤစှၤလီၤဝဲ, ဒီးလီၤပျံၤလီၤဖုးဝဲဒိၣ်ကတၢၢ်တမံၤလၢ ၦၤ၇ိမ့ၤဖိမၤဝဲအံၤန့ၣ်လီၤ. ၦၤကိးဂၤဒဲး အဲၣ်ဒိးဟးဆှဲးထူၣ်စုညါအံၤန့ၣ်လီၤ. လၢတၢ်အံၤအဃိ, ဘၣ်မနုၤလၢ ၦၤကိးဂၤဒဲးကဘၣ်ဟံးထီၣ်အနီၢ်ကစၢ်ဒၣ်ဝဲထူၣ်စုညါအံၤ မ့ၢ်တၢ်အဒိတမံၤလၢ တၢ်ဟ့ၣ်လီၤသးဆူကစၢ်ခ၇ံၥ်အအိၣ်အံၤန့ၣ်လဲၣ်.

ကစၢ်ခ၇ံၥ်ပၥ်ဖျါထီၣ်တမ့ၢ်ထဲလၢတၢ်ကဲအပျဲၢ်အဘီၣ်အံၤအလုၢ် အၦ့ၤန့ၣ်ဘၣ်, ပၥ်ဖျါထီၣ်စ့ၢ်ကီးလၢ တၢ်အလုၢ်အၦ့ၤအံၤန့ၣ်လီၤ. တၢ်လၢ အဖျါဝဲ ခံမံၤလၢခ၇ံၥ်ဖိအတၢ်စူၢ်တၢ်နၥ်အပူၤ လၢအမ့ၢ်ၦၤတဂၤသးသမူ လီၤမၢ်ကွံၥ်ဝဲ ဒ်သိးကဒိးန့ၢ်ဘၣ်က့ၤအဂီၢ်န့ၣ်လီၤ. မ့ၢ်ဘၣ်ထိၣ်သတြီၤတၢ်န့ၣ်, မ့ၢ်မၤန့ၣ် ဟီၣ်ခိၣ်ဒီတဘ့ၣ်ညါဒီး သးသမူမ့ၢ်လီၤမၢ်ကွံၥ်န့ၣ် အဘျုးတအိၣ်ဝဲ ဘၣ်လီၤ. ဒ်ၦၤစိၥ်တၢ်သးခုအကစီၣ်တဂၤအသိး Jim Elliott ပၥ်ဖျါထီၣ်လၢ အတၢ်ကွဲးအပူၤလီၤတံၢ်လီၤဆဲးဖဲ လါအီးထိဘၢၣ် ၂၈ သီ, ၁၉၄၉ နံၣ်အံၤ စံးလၢ, "ၦၤလၢအဟ့ၣ်တၢ်လၢအပၢၤဃၥ်ဝဲတသ့ဘၣ်ဒ်သိးကဒိးန့ၢ်ဘၣ် တၢ်လၢအလီၤမၢ်ကွံၥ်ဝဲလၢအဂီၢ်တသ့ဘၣ်န့ၣ်, တမ့ၢ်ၦၤဟးဂီၤဖိဘၣ်."

`"ၦၤလၢအသးလီအသးန့ၣ်, မၤဟါမၢ်ကွံၥ်အီၤလီၤ. ဒီးၦၤလၢ အသးဟ့လီၤအသးလၢဟီၣ်ခိၣ်ချၢအံၤ, ကန့ၢ်က့ၤအသးလီၤထူလီၤယိၥ်လီၤ" (ယိၤဟၣ် ၁၂း၂၅). မ့ၢ်နလဲၤခီဖျိဘၣ်တၢ်အနီၢ်ကီၢ်လၢ တၢ်ကတိၤအံၤ အဖီခိၣ်မနုၤတမံၤလဲၣ်.`