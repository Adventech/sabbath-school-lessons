---
title:  တၢ်ဆိကမိၣ်ဆူညါအဂီၢ်
date:   16/08/2024
---

ဖး Ellen G. White, "Ministry," and " Who is the Greatest," in _The Desire of Ages_, pp. 426-446 အပူၤတက့ၢ်.

"တချုးလၢတၢ်လၤတၢ်ကပီၤဒံးဘၣ်န့ၣ်, တၢ်ဆီၣ်လီၤသးအိၣ်ဝဲဒၣ် န့ၣ်လီၤ. ဒ်သိးကဟံးန့ၢ်တၢ်လီၢ်ထီၣ်ထီလၢၦၤကညီတဖၣ်အမဲၥ်ညါအဂီၢ်န့ၣ်, မူခိၣ်ဃုထၢၦၤမၤတၢ်ဖိဒ်ဘျၢတၢ်စီၤယိၤဟၣ်အသိး, ဟံးန့ၢ်တၢ်လီၢ်ဖုၣ်ကိၥ်ဖိ လၢယွၤအမဲၥ်ညါန့ၣ်လီၤ. ပျဲၢ်ဘီၣ်လၢအလီၤဂၥ်ဖိသၣ်အဒိၣ်ကတၢၢ်တဖၣ်န့ၣ်, မ့ၢ်ၦၤမၤတၢ်လၢယွၤအဂီၢ်အလၢအၦဲၤတဖၣ်န့ၣ်လီၤ. မူခိၣ်ၦၤမၤတၢ်ဖိတဖၣ် မၤသကိးတၢ်ဒီးအဝဲသ့ၣ်သ့ဝဲ, အဂ့ၢ်ဒ်လဲၣ်အဝဲသ့ၣ်တဃုတၢ်ပၥ်ထီၣ်ထီ အသးဘၣ် မ့မ့ၢ်တခီအဝဲသ့ၣ်မၤပူၤဖျဲးသးသမူသ့ၣ်တဖၣ်အဃိန့ၣ်လီၤEllen G. White, _The Desire of Ages_, p. 436.

"တၢ်လၢအဘၣ်တၢ်ဟ့ၣ်လီၤၦၤအံၤ ကဂ့ၤဝဲလၢတဂၤဒီးတဂၤ အဖီခိၣ်သ့ၣ်သ့ၣ် - တၢ်ကူၣ်ဘၣ်ကူၣ်သ့, အတၢ်မၤဂ့ၤတဖၣ်, တၢ်သကဲၥ်ပ၀း လၢအဂ့ၤ, ခ၇ံၥ်ဖိအတၢ်သိၣ်လိနဲၣ်လိ, တၢ်ဘူၣ်ထီၣ်ဘါထီၣ်အတၢ်လဲၤခီဖျိ - ပအိၣ်ဒီးပကမၢ်လၢ ၦၤလၢအဒိးန့ၢ်ဘၣ်စှၤန့ၢ်ၦၤတဖၣ်ဒီး ဒ်အိၣ်လၢပတၢ်စိ တၢ်ကမီၤအလိၤအသိး, ပကဘၣ်မၤတၢ်လၢအဝဲသ့ၣ်တဖၣ်အဂီၢ်န့ၣ်လီၤ. ပဂံၢ်ဘါမ့ၢ်ဆူၣ်ဒီး ပကဘၣ်ဖီၣ်ဃၥ်ၦၤလၢအဂံၢ်ဘါစၢ်သ့ၣ်တဖၣ်အစုန့ၣ်လီၤ. တၢ်လၤတၢ်ကပီၤအမူခိၣ်ကလူးတဖၣ်န့ၣ် ကွၢ်ထီၣ်ပၢ်အိၣ်လၢမူခိၣ်အံၤ အမဲၥ်ထီဘိ, အိၣ်ဒီးတၢ်သူၣ်ဖှံသးညီလၢ ကမၤၦၤအဆံးတဖၣ်အတၢ်မၤန့ၣ် လီၤ. သးသမူလၢကနိးကစုၥ်တဖၣ်, လၢအအိၣ်ဒီးတၢ်သကဲၥ်ပ၀းလၢအတဂ့ၤ ဘၣ်တဖၣ်အံၤ မ့ၢ်ၦၤလၢကဘၣ်မၤစၢၤဝဲဒၣ်သ့ၣ်တဖၣ်န့ၣ်လီၤ. မူခိၣ်ကလူး အိၣ်ဝဲဖဲတၢ်လိၣ်ဘၣ်အဝဲသ့ၣ်အဒိၣ်ကတၢၢ်အဆၢကတီၢ်အံၤစ့ၢ်ကီးန့ၣ်လီၤ. ၦၤလၢအဘၣ်ဒုးဒီးအနီၢ်ကစၢ်ဒၣ်ဝဲအသးအဒိၣ်ကတၢၢ်တဖၣ် ဒီးၦၤလၢ အခိၣ်အဃၢၤလီၤပျံၤလီၤဖုးတဖၣ်အဂီၢ်န့ၣ်, ကလူးအိၣ်လၢအဝဲသ့ၣ်အသိး အကျါန့ၣ်လီၤ. ဒီးလၢတၢ်ဖံးတၢ်မၤအပူၤအံၤန့ၣ်, ၦၤပိၥ်ကစၢ်ခ၇ံၥ်အခံသ့ၣ် တဖၣ်ကမၤသကိးတၢ်န့ၣ်လီၤ." p. 440.