---
title:  သိၣ်လိနဲၣ်လိအပျဲၢ်အဘီၣ်တဖၣ် (၁)
date:   10/08/2024
---

### တၢ်မၤလိတနွံအံၤအဂီၢ်ဖး
မၢ်ကူး ၈း၂၂-၃၈; မးသဲ ၂၀း၂၂-၃၄; ယိၤဟၣ် ၁၂း၂၅; မၢ်ကူး ၉း၁-၅၀း မၤလကံ ၄း၅, ၆; လူၤကၣ် ၉း၃၀, ၃၁.

> <p>တၢ်ကလုၢ်ထူ</p>
> "ဒီးကိးန့ၢ်ၦၤဂီၢ်မုၢ်ဒီးအပျဲၢ်အဘီၣ်ဆူအအိၣ်, ဒီးစံးဘၣ်အီၤ, ဖဲဒၣ် ၦၤလၢတၢ်မိၣ်ဟဲပိၥ်အသးလၢယခံတဂၤဂၤန့ၣ်, မ်အညိကွံၥ်အသးဒၣ်ဝဲ, ဒီးဟံးန့ၢ်အထူၣ်စုညါ, ဒီးပိၥ်ယခံတက့ၢ်" (မၢ်ကူး ၈း၃၄).

မၢ်ကူးလံၥ်တၢတဝာ်န့ၣ် ကွၢ်ထံကွၢ်ဆး, ဟ့ၣ်ၦၤတၢ်ဂ့ၢ်တၢ်ကျိၤလၢ ကစၢ်ခ၇ံၥ်အံၤ မ့ၢ်မတၤတဂၤလဲၣ်န့ၣ်လီၤ. အတၢ်သိၣ်လိသီလိဒီး အမၤ တၢ်လီၤလးလၢအစိဒိၣ်ကမီၤဒိၣ်အံၤ ဒုးနဲၣ်တၢ်တမံၤဃီန့ၣ်လီၤ. အဝဲ မ့ၢ်မ့းၡံအၤတဂၤန့ၣ်လီၤ. လၢတၢ်ကွဲးအ၇့ဒိၣ်အပူၤအံၤန့ၣ်, ကစၢ်ခ၇ံၥ် ကသံကွၢ်အပျဲၢ်အဘီၣ်တဖၣ်လၢ အဝဲသ့ၣ်နၥ်အီၤလၢမတၤတဂၤလဲၣ်အဂ့ၢ် အံၤန့ၣ်လီၤ.

စီၤပ့းတရူးကဟ့ၣ်လီၤတၢ်စံးဆၢအံၤတဲၥ်တဲၥ်ဖျုဖျုဒီး ကစၢ်ခ၇ံၥ် ကစံးကတိၤတဲဖျါတၢ်ဂ့ၢ်တၢ်ကျိၤလၢ အမ့ၢ်မ့းၡံအၤအတၢ်မၤအံၤ ကဆှၢအီၤ ဆူလဲၣ်ဆူလဲၣ်အဂ့ၢ်လၢ ပသ့ၣ်ညါလၢအမ့ၢ်ထူၣ်စုညါအံၤန့ၣ်လီၤ.

ဖဲ မၢ်ကူး ၈ အကတၢၢ်ဒီး တုၤဆူ မၢ်ကူး ၁၀ အကတၢၢ်န့ၣ်, ကစၢ်ခ၇ံၥ်သိၣ်လိအပျဲၢ်အဘီၣ်တဖၣ် ဘၣ်ဃးအတၢ်လဲၤကျဲအဂ့ၢ်န့ၣ်လီၤ. လၢလံၥ်စီဆှံအဆၢသ့ၣ်တဖၣ်အပူၤအံၤ, အဝဲကစံးကတိၤဆိပၥ်ဘၣ်ဃးဒီး ထူၣ်စုညါအဂ့ၢ်န့ၣ်လီၤ. တၢ်သိၣ်လိနဲၣ်လိလီၤဆီလၢ အဘၣ်ဃးဒီးတၢ်ကဲ အပျဲၢ်အဘီၣ်အဂ့ၢ်န့ၣ် ကပိၥ်ထီၣ်အခံန့ၣ်လီၤ. တၢ်သိၣ်လိနဲၣ်လိလၢ အစိကမီၤဒိၣ်မးအံၤ အိၣ်ကဲဘျုးတုၤမုၢ်မဆါတနံၤညါအံၤန့ၣ်လီၤ.

လံၥ်တၢ်သးခုကစီၣ်ခံဘ့ၣ်တဘ့ၣ်အံၤအပူၤန့ၣ် တၢ်ပၥ်ဖျါထီၣ် တၢ်မၤဘျါက့ၤၦၤမဲၥ်ဘျီၣ်ခံဂၤအဂ့ၢ်, တဂၤန့ၣ် ဖဲလံၥ်မၢ်ကူးအဆၢဒိၣ် ၈ အခၢၣ်သးဒီး အဂၤတဂၤန့ၣ် ဖဲအဆၢဒိၣ် ၁၀ အကတၢၢ်န့ၣ်လီၤ.တၢ်မၤ တၢ်လီၤလးအံၤ ဒုးနဲၣ်တၢ်လၢတၢ်မၤတၢ်အခ့အၦၤတၢ်မၤန့ၣ်ပၥ်ဃုၥ်ဒီးနီၢ်သး အတၢ်ထံၣ်ဘၣ်ဃးကစၢ်ခ၇ံၥ်န့ၣ် မ့ၢ်မတၤတဂၤဒီး အဝဲကလဲၤဝဲဆူလဲၣ် အဂ့ၢ်န့ၣ်လီၤ. ဒ်အတၢ်သိၣ်လိနဲၣ်လိအံၤ ကိးတၤတၢ်လၢအပျဲၢ်အဘီၣ်တဖၣ် လၢအပူၤကွံၥ် အနံၣ် ၂၀၀၀ အံၤအသိး, တၢ်သိၣ်လိအံၤ ဆဲးသဂၢၢ်ပျဲၢ်ဘီၣ် သ့ၣ်တဖၣ်လၢ မုၢ်မဆါတနံၤအံၤဒီးတၢ်အဘူးအလဲ, တၢ်ဘျုးတၢ်ဖှိၣ်လၢ ပိၥ်ကစၢ်ခ၇ံၥ်အခံအံၤအဂီၢ်န့ၣ်လီၤ.