---
title:  မ့ၢ်မတၤအဒိၣ်ကတၢၢ်တဂၤလဲၣ်
date:   14/08/2024
---

`ဖး မၢ်ကူး ၉း၃၀-၄၁ တက့ၢ်. တၢ်လီၤဆီလိၥ်အသးလၢ ကစၢ်ခ၇ံၥ် အတၢ်စံၤကတိၤပၥ်စၢၤအတၢ်သံဒီး အတၢ်ဂဲၤဆၢထၢၣ်က့ၤအဂ့ၢ်ခံဘျီ တဘျီအံၤန့ၣ် မ့ၢ်မနုၤလဲၣ်. (ထိၣ်သတြီၤဒီး မၢ်ကူး ၈း၃၁). ပျဲၢ်ဘီၣ်သ့ၣ် တဖၣ်န့ၣ် စံးကတိၤဂ့ၢ်လိၥ်ဘျီလိၥ်တၢ်ဂ့ၢ်မနုၤဒီး ကစၢ်ခ၇ံၥ်သိၣ်လိအဝဲသ့ၣ် ဒ်လဲၣ်.`

ဖဲအတၢ်စံးကတိၤပၥ်စၢၤတၢ်တၢတဘျီအပူၤန့ၣ်, ကစၢ်ခ၇ံၥ်ပၥ်ဖျါထီၣ် လၢၦၤတတူၢ်လိၥ်အီၤဘၣ်ဒီး ကမၤသံအီၤအဂ့ၢ်န့ၣ်လီၤ. လၢခံဘျီတဘျီ အပူၤန့ၣ်, အဝဲစံးကတိၤတၢ်ဂ့ၢ်လၢတၢ်ကဟ့ၣ်လီၤကွံၥ်အီၤအဂီၢ်န့ၣ်လီၤ. တဘျီအံၤန့ၣ်, ၦၤလၢကဟ့ၣ်လီၤအီၤန့ၣ် တစံးဝဲလၢအဂ့ၢ်ဘၣ်, ဘၣ်ဆၣ် ၦၤဖးလံၥ်ဖိသ့ၣ်ညါတ့ၢ်လံလီၤအဂ့ၢ်ဒ်လဲၣ် စီၤယူဒၤအက့ၢ်အဂီၤအိၣ်ဖျါဖဲန့ၣ် လီၤ. (ကွၢ် မၢ်ကူး ၃း၁၉). မၤကဒီးတစုအဝဲပၥ်ဖျါဝဲလၢတၢ်ကမၤသံအီၤဒီး ဂဲၤဆၢထၢၣ်က့ၤလၢသၢသီအလီၢ်ခံန့ၣ်လီၤ. ဘၣ်ဆၣ်ဒီးပျဲၢ်ဘီၣ်သ့ၣ်တဖၣ် သးတအိၣ်လၢတၢ်သံအံၤအဂ့ၢ် ဒ်သိးဒီးလၢအဆိတဘျီဒ်ဘၣ်လီၤ. တၢ်လၢ အဝဲသ့ၣ်တအဲၣ်ဒိးတူၢ်လိၥ်ဝဲဘၣ်န့ၣ် တစံးကတိၤဝဲအဂ့ၢ်ဘၣ်.

ဖဲ မၢ်ကူး ၈း၂၇ အပူၤန့ၣ်, ကစၢ်ခ၇ံၥ်အိၣ်ဝဲလၢကၤလံၤလါ အကလံၤစိးဘူးဒီးဖံလံးပံၤကဲၤစါ၇ံၤအသ၀ီတဖၣ်န့ၣ်လီၤ. ဖဲ မၢ်ကူး ၉း၃၀ အပူၤန့ၣ်, အဝဲလဲၤခီဂၥ်ကၤလံၤလါဒီး ဖဲမၢ်ကူး ၉း၃၃ န့ၣ် အဝဲလဲၤနုၥ်လီၤဆူ ကပ့း၇နီၣ်အပူၤန့ၣ်လီၤ. လၢတၢ်န့ၣ်အဃိ, တကီဝဲလၢကဆိကမိၣ်ထီၣ် အတၢ်လဲၤအဂ့ၢ်လၢကလံၤစိးဆူကလံၤထံးအံၤန့ၣ်ဘၣ်. ဘၣ်ဆၣ်သနၥ်က့, အဝဲလဲၤနုၥ်ဆူကပ့း၇နီၣ်ထဲတဂၤဧိၤ ဖဲအပျဲၢ်သ့ၣ်တဖၣ်အိၣ်တီၢ်လၢအလီၢ်ခံ န့ၣ်လီၤ. လၢဟံၣ်ပူၤန့ၣ်, အဝဲသံကွၢ်တၢ်ဂ့ၢ်တၢ်ကျိၤဘၣ်ဃးဒီးအပျဲၢ်အဘီၣ် စံးကတိၤသကိးတၢ်န့ၣ်လီၤ. မတၤတဂၤမးတကတိၤတၢ်ဘၣ်, မ့ၢ်တၢ်ပနီၣ် တမံၤလၢတၢ်သံကွၢ်အံၤ တမၤမုၥ်အဝဲသ့ၣ်အသးဘၣ်အဃိ, ဒ်သိးဒီးဖိသၣ် သ့ၣ်တဖၣ်ဘၣ်တၢ်ချုးန့ၢ်အီၤဖဲအမၤတၢ်ကမၣ်အကတီၢ်န့ၣ်မးလီၤ. အဝဲသ့ၣ် အတၢ်စံးတၢ်ကတိၤန့ၣ် ကဘၣ်မ့ၢ်ဝဲ, မ့ၢ်မတၤအဒိၣ်ကတၢၢ်တဂၤလဲၣ်အံၤ န့ၣ်လီၤ. ၦၤအိၣ်ဝဲဂီၢ်မုၢ်ဂီၢ်ပးမးလၢ သးတအိၣ်အၢၣ်လီၤတၢ်ဘၣ်, ဒီးတၢ်သံကွၢ် လၢအမ့ၢ်မတၤအဒိၣ်ကတၢၢ်တဂၤလဲၣ်အံၤန့ၣ် အဝဲသ့ၣ်ကိးဂၤဒဲးဆိကမိၣ် ထီၣ်ဝဲဒၣ်အဂ့ၢ်န့ၣ်လီၤ. ဘၣ်ဆၣ်ဒီး, လၢယွၤဘီမုၢ်အပူၤန့ၣ်, တၢ်ဆိကမိၣ်အံၤ တဘၣ်ထွဲလိၥ်အသးလၢၤဘၣ်.

ကစၢ်ခ၇ံၥ်စံးဆၢတၢ်ဂ့ၢ်တၢ်ကျိၤအံၤခံထံၣ်န့ၣ်လီၤ. တၢတထံၣ်န့ၣ်, အဝဲစံးကတိၤတၢ်ဖျါဖျါလၢ မ့ၢ်အဲၣ်ဒိးဘၣ်သးတၢန့ၣ် (တၢ်အဒိၣ်ကတၢၢ်) နကဘၣ်မ့ၢ်တၢ်အခ့အၦၤလီၤ. ၀ံၤကဒီးန့ၣ်, ကစၢ်ခ၇ံၥ်ပၥ်ဖျါထီၣ်တၢ် အခီပညီလၢတၢ်မၤန့ၣ်လီၤ. ဖဲအဆၢကတီၢ်အံၤန့ၣ်, ဖိသၣ်တဂၤဆၢထၢၣ်ဒီး ဒိကနၣ်တၢ်န့ၣ်လီၤ. ကစၢ်ခ၇ံၥ်ဟံးန့ၢ်ဖိသၣ်အံၤဒီး ပၥ်အီၤလၢၦၤတဖုအံၤ အခၢၣ်သးန့ၣ်လီၤ. လၢဖိသၣ်အံၤအဂီၢ်န့ၣ်, ကမ့ၢ်တၢ်လၢအလီၤသူၣ်အိၣ် သးအိၣ်မးန့ၣ်လီၤ. ဘၣ်ဆၣ်ဒီးကစၢ်ခ၇ံၥ်ဟံးန့ၢ်ဖိသၣ်လၢအစုတီၤလိၤ, ဒုးအိၣ်ဂၢၢ်ကျၢၤတၢ်မၤအသးန့ၣ်လီၤ. အဝဲသိၣ်လိတၢ်လၢ, သုမ့ၢ်တူၢ်လိၥ် ဖိသၣ်အံၤန့ၣ်, သုတူၢ်လိၥ်အီၤန့ၣ်လီၤ. ဒီးသုမ့ၢ်တူၢ်လိၥ်အီၤန့ၣ်, သုတူၢ်လိၥ် အပၢ်လီၤ. လၢတၢ်န့ၣ်အဃိ, ဖိသၣ်လၢအဆံးကတၢၢ်တဂၤအံၤ, ဘၣ်ထွဲလိၥ် အသးဒီးအပၢ်ကစၢ်ယွၤန့ၣ်လီၤ.

စီၤယိၤဟၣ်သံကွၢ်တၢ်ဘၣ်ဃးဒီးၦၤလၢတၢ်ချၢသ့ၣ်တဖၣ်အဂ့ၢ် ဒီးကစၢ်ခ၇ံၥ်သိၣ်လိတၢ်သိၣ်လိလၢအ၇့ဒိၣ်မးတမံၤလၢအမ့ၢ်, ၦၤလၢတထီဒါ ၦၤဘၣ်န့ၣ်, မ့ၢ်ၦၤလၢအအိၣ်ဒီးၦၤလီၤ. ကစၢ်ခ၇ံၥ်ပၥ်ဂၢၢ်ပၥ်ကျၢၤဝဲလၢ ခ၇ံၥ်အတၢ်မၤစၢၤန့ၣ် မ့ၢ်ဆံးဘၣ်ဆၣ်, တလဲၤကလီကလီဘၣ်ဒီး တၢ်ကထံၣ်န့ၢ် အီၤလၢမူခိၣ်န့ၣ်လီၤ.

`တၢ်ထိၣ်သတြီၤလံၥ်စီဆှံအတၢ်ဒိၣ်ကတၢၢ်ဒီးဟီၣ်ခိၣ်အတၢ်ဒိၣ် ကတၢၢ်အတၢ်ဆိကမိၣ်န့ၣ် မ့ၢ်မနုၤလဲၣ်. မ့ၢ်နလူၤဃုမၤန့ၢ်အီၤဆူလဲၣ် တကလုၥ်လဲၣ်.`