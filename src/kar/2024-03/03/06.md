---
title:  တၢ်ဖံးတၢ်ညၣ်ကိၣ်အပူ (၂)
date:   18/07/2024
---

`ဖး မၢ်ကူး ၃း၂၀-၂၃ တက့ၢ်. တၢ်လၢအဒုးအိၣ်ထီၣ်ကစၢ်ခ၇ံၥ် အဘူးအတံၢ်တဖၣ်လၢ အဝဲမ့ၢ်ၦၤပျုၢ်တဂၤန့ၣ် မ့ၢ်မနုၤလဲၣ်.`

တၢ်ပၥ်တၢ်ကမၣ်လၢအမ့ၢ်တၢ်အပျုၢ်တမံၤအံၤ မ့ၢ်တၢ်အဒိၣ်အမုၢ် တမံၤန့ၣ်လီၤ. အါဒၣ်တက့ၢ်တၢ်ကဲထီၣ်အသးအံၤန့ၣ် မ့ၢ်လၢၦၤတဂၤလၢ်လၢ် ဘၣ်သဂၢၢ်ဒီးအနီၢ်ကစၢ်ဒၣ်ဝဲအတၢ်ပူၤဖျဲးအဂီၢ်န့ၣ်လီၤ. ကစၢ်ခ၇ံၥ်အဟံၣ်ဖိ ဃီဖိသ့ၣ်တဖၣ် ဆိကမိၣ်ဝဲလၢကျဲဒ်အံၤအဂ့ၢ်လီၤ, အဂ့ၢ်ဒ်လဲၣ်အဝဲတဟံးန့ၢ် တၢ်ဆၢကတီၢ်လၢ ကအီၣ်တၢ်အီတၢ်အဂီၢ်ဘၣ်အဃိန့ၣ်လီၤ. အဝဲသ့ၣ်လဲၤ ဒ်သိးကဟံးန့ၢ်တၢ်ဆၢကတီၢ်လၢအဂီၢ်ဒီး ဖဲအံၤန့ၣ်တၢ်ဖံးတၢ်ညၣ်ကိၣ်အပူ အိၣ်ထီၣ်အသး, နုၥ်လီၤမၤတံၥ်တၥ်တၢ်မၤအသးလၢအပူၤအံၤလၢ အဘၣ်ဃး ဒီးၦၤကွဲးလံၥ်ဖိသ့ၣ်တဖၣ်အတၢ်ပၥ်တၢ်ကမၣ်လၢအဖီခိၣ်လၢအဘၣ်ဃးဒီး တၢ်၀ံတၢ်နါအံၤအဃိန့ၣ်လီၤ.

တၢ်လဲၤသဃဲၤလီၤဆီအိၣ်ထီၣ်အသးလၢ တၢ်ဖံးတၢ်ညၣ်ကိၣ်ပူလၢ အချၢဒီး တၢ်ဖံးတၢ်ညၣ်ကိၣ်လၢအပူၤခံယုၢ်အံၤအဘၢၣ်စၢၤန့ၣ်လီၤ. ကစၢ်ခ၇ံၥ် အဟံၣ်ဖိဃီဖိဒၣ်လဲၥ် အတၢ်ထံၣ်လၢအဖီခိၣ်န့ၣ် ဒ်သိးလိၥ်အသးဒီးၦၤကွဲး လံၥ်ဖိသ့ၣ်တဖၣ်န့ၣ်လီၤ. ဟံၣ်ဖိဃီဖိသ့ၣ်တဖၣ် စံးကစၢ်ခ၇ံၥ်လၢအမ့ၢ်ၦၤပျုၢ် တဂၤလီၤ. ၦၤကွဲးလံၥ်တဖၣ်စံးဝဲလၢကစၢ်ခ၇ံၥ်မၤသကိးတၢ်ဒီးတၢ်၀ံတၢ်နါ န့ၣ်လီၤ.

`ဖး မၢ်ကူး ၃း၃၁-၃၅ တက့ၢ်. ကစၢ်ခ၇ံၥ်အၦၤဟံၣ်ဖိဃီဖိသ့ၣ် တဖၣ်လိၣ်ဘၣ်မနုၤတမံၤလဲၣ်ဒီး ကစၢ်ခ၇ံၥ်က့ၤစံးဆၢက့ၤဒ်လၢကျဲဒ်လဲၣ်.`

တၢ်မၤအသးအံၤကလီၤတိၢ်လီၤဆီဝဲန့ၣ်လီၤ. နမိၢ် မ့တမ့ၢ် နဟံၣ်ဖိ ဃီဖိအဂၤတဖၣ်ဟဲထံၣ်နၤန့ၣ် မ့ၢ်နကထံၣ်အဝဲသ့ၣ်ဧါ. ဖဲအဆၢကတီၢ်အံၤန့ၣ်, တၢ်ကီတၢ်ခဲအိၣ်ထီၣ်အသးတမံၤလၢ ကစၢ်ခ၇ံၥ်အၦၤဟံၣ်ဖိဃီဖိသ့ၣ် တဖၣ်န့ၣ်, တမၤဘၣ်ထွဲလိၥ်အသးဒီးကစၢ်ယွၤအတၢ်ဘၣ်အသးဘၣ်န့ၣ်လီၤ. ကစၢ်ခ၇ံၥ်သ့ၣ်ညါတၢ်မ့ၢ်တၢ်တီဒီးလံၥ်စီဆှံအဆၢအံၤ မၤဂ့ၤထီၣ်က့ၤဟံၣ်ဒူၣ် ဃီဒူၣ်န့ၣ်လီၤ. ၦၤလၢအမၤယွၤအတၢ်ဘၣ်သးန့ၣ် မ့ၢ်အဒီပုၢ်ဝဲၢ်မုၣ်ဒီပုၢ်ဝဲၢ်ခွါ ဒီးအမိၢ်န့ၣ်လီၤ. အဝဲမ့ၢ်ယွၤအဖိခွါလီၤ, ဒီးၦၤလၢအမၤယွၤအတၢ်ဘၣ် အသးန့ၣ် မ့ၢ်အဟံၣ်ဖိဃီဖိန့ၣ်လီၤ.

လၢတၢ်စံၣ်စိၤတဲစိၤအပူၤအါစုအါဘျီမးန့ၣ်, ၦၤခ၇ံၥ်ဖိသ့ၣ်တဖၣ် ဘၣ်သဂၢၢ်ဒီးတၢ်ညိကွံၥ်အီၤလၢအမ့ၢ်အဘူးအတံၢ်အသိးန့ၣ်လီၤ. မ့ၢ်တၢ်လဲၤ ခီဖျိလၢအကီအခဲတမံၤမးန့ၣ်လီၤ. လံၥ်စီဆှံအဆၢဖဲမၢ်ကူးအပူၤအံၤ လီၣ်ဖျါထီၣ်လၢကစၢ်ခ၇ံၥ်အနီၢ်ကစၢ်ဒၣ်ဝဲလဲၤခီဖျိဘၣ်တၢ်တမံဃီဒ်အံၤန့ၣ် လီၤ. အဝဲနၢ်ပၢၢ်တၢ်အံၤဒီး မၤမုၥ်ထီၣ်က့ၤၦၤဂၤတဖၣ်အသးလၢ အလဲၤ ခီဖျိဘၣ်တၢ်တမံၤဃီဒ်အံၤအသိးန့ၣ်လီၤ.