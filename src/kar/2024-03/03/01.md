---
title:  တၢ်ဂ့ၢ်လိၥ်ဘှီလိၥ်တဖၣ်
date:   13/07/2024
---

### တၢ်မၤလိတနွံအံၤအဂီၢ်ဖး
မၢ်ကူး ၂း၁-၃း၆; မံကၤ ၆း၆-၈; ၁ၡမူၤအ့လး ၂၁း၁-၆; မၢ်ကူး ၃း၂၀-၃၅; လူၤကၣ် ၁၂း၅၃; လူၤကၣ် ၁၄း၂၆ တက့ၢ်.

> <p>တၢ်ကလုၢ်ထူ</p>
> "ဒီးစံးဘၣ်အီၤ, တၢ်လၢမုၢ်အိၣ်ဘှံးအနံၤန့ၣ်, ကဲထီၣ်ဝဲလၢ ၦၤကညီ အဂီၢ်လီၤ. တမ့ၢ်ဘၣ်ၦၤကညီလၢမုၢ်အိၣ်ဘှံးအနံၤအဂီၢ်ဘၣ်. မၤသးဒ်န့ၣ်ဒီး ၦၤကညီဖိခွါအံၤ မ့ၢ်မုၢ်အိၣ်ဘှံးအနံၤစ့ၢ်ကီးအကစၢ်လီၤ" (မၢ်ကူး ၂း၂၇, ၂၈).

မၢ်ကူး ၂း၁-၃း၆ အပူၤအံၤ အိၣ်ဒီးကစၢ်ခ၇ံၥ်အတၢ်စံးကတိၤ တၢ်ဂ့ၢ်တၢ်ကျိၤယဲၢ်မံၤလၢ အလဲၤသဃီၤဒီးတၢ်ဘူၣ်တၢ်ဘါခိၣ်နၢ်တဖၣ် အတၢ်သိၣ်လိသီလိန့ၣ်လီၤ. ပူအတၢ်ဂ့ၢ်တၢ်ကျိၤသ့ၣ်တဖၣ်အံၤ တၢ်ပၥ်ဖျါ ထီၣ်အီၤလီၤတံၢ်လီၤဆဲးဖုၣ်ကိၥ်ဖိဒီး ဘၣ်ထွဲလိၥ်အသးတမံၤဘၣ်တမံၤန့ၣ် လီၤ. တၢ်ဂ့ၢ်တၢ်ကျိၤလၢခံကတၢၢ်တမံၤန့ၣ် ဘၣ်ထွဲလိၥ်အသးဒီးအဂၤတဖၣ် ခဲလၢၥ်ဒီး က့ၤဆဲးကျိးက့ၤတၢ်ဂ့ၢ်တၢ်ကျိၤလၢအဆိကတၢၢ်တမံၤန့ၣ်လီၤ.

တၢ်ဂ့ၢ်တၢ်ကျိၤကိးမံၤဒဲးအံၤ ပၥ်ဖျါထီၣ်ကစၢ်ခ၇ံၥ်လၢအမ့ၢ်မတၤ တဂၤလဲၣ်အဂ့ၢ်ဒီး တၢ်အဒိအိၣ်ဝဲဖဲ မၢ်ကူး ၂း၁၀, ၁၇, ၂၀, ၂၈ အပူၤန့ၣ် လီၤ. တၢ်မၤလိလၢမုၢ်ခီၣ်ထံးနံၤ, မုၢ်ခံနံၤဒီး မုၢ်သၢနံၤအံၤအပူၤန့ၣ်, ကစံး ကတိၤအါထီၣ်တၢ်ဂ့ၢ်တၢ်ကျိၤအံၤအခီပညီဒီးကစၢ်ခ၇ံၥ်အတၢ်စံးတၢ်ကတိၤ လၢတၢ်သ့ၣ်တဖၣ်အံၤအပူၤန့ၣ်လီၤ.

မၢ်ကူး ၃း၂၀-၃၅ မ့ၢ်တၢ်လၢအဘၣ်ဃးဒီးမုၢ်လွံၢ်နံၤဒီးမုၢ်ယဲၢ်နံၤ အတၢ်မၤလိန့ၣ်လီၤ.

တၢ်လၢပကထံၣ်အီၤအံၤ မ့ၢ်စ့ၢ်ကီးတၢ်အဒိအတဲၥ်အကျိၤအကွၥ် လၢၦၤကွဲးတၢ်သးခုကစီၣ်သူဝဲလၢအဘၣ်တၢ်ကိးအီၤလၢအမ့ၢ်, " Sandwish အပူၤတဖၣ်" န့ၣ်လီၤ. တၢ်ပၥ်ဖျါဒ်အံၤသ့ၣ်တဖၣ်န့ၣ် အိၣ်ဖျါအသးအစှၤ ကတၢၢ်ဃုဘျီ ဖဲမၢ်ကူးအပူၤန့ၣ်လီၤ. လၢတၢ်ပၥ်ဖျါထီၣ်တမံၤဘၣ်တမံၤအံၤ အပူၤန့ၣ်, ပထံၣ်ဘၣ်ဝဲလၢကစၢ်ခ၇ံၥ်ဒီးအတၢ်မၤ, တၢ်ကဲအပျဲၢ်အဘီၣ်အဂ့ၢ် အကျိၤန့ၣ် မ့ၢ်တၢ်လၢအ၇့ဒိၣ်မးတမံၤလၢအဘၣ်တၢ်ပၥ်ဖျါထီၣ်အီၤအံၤန့ၣ် လီၤ.

တနွံအံၤပကဖးတၢ်ဂ့ၢ်တၢ်ကျိၤလၢအဘၣ်ဃးဒီးကစၢ်ခ၇ံၥ် ဒီးကွၢ်လၢ ပကဒိးန့ၢ်တၢ်မၤလိဒ်လဲၣ်ဒ်လဲၣ်အဂ့ၢ်န့ၣ်လီၤ.