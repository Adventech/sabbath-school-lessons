---
title:  တၢ်ကိးစီၤလ့ၤ၀ံဒီးတၢ်သံကွၢ်ဘၣ်ဃးတၢ်ဒုၣ်တၢ်အီၣ်တၢ်အီအဂ့ၢ်
date:   15/07/2024
---

`ဖး မၢ်ကူး ၂း၁၃-၂၂ တက့ၢ်. စီၤအၤလဖဲအဖိခွါ, စီၤလ့ၤ၀ံအံၤန့ၣ် မ့ၢ်မတၤတဂၤလဲၣ်ဒီး ဘၣ်မနုၤလၢတၢ်တြီအိၣ်လၢအကကဲထီၣ်ကစၢ်ခ၇ံၥ် အပျဲၢ်အဘီၣ်အဂီၢ်အံၤန့ၣ်လဲၣ်.`

ဖဲကစၢ်ခ၇ံၥ်အဆၢကတီၢ်န့ၣ်, ၦၤထၢတၢ်ခိတၢ်ခွဲတဖၣ်န့ၣ် မ့ၢ်ၦၤမၤ ၦၤဂီၢ်မုၢ်အတၢ်မၤလၢ၇ိမ့ၤ မ့တမ့ၢ် နီၢ်ကစၢ်အတၢ်ပၢတၢ်ြပးအဖီလၥ်အံၤန့ၣ် လီၤ. အဝဲသ့ၣ်န့ၣ် တမ့ၢ်လၢၦၤယူဒၤဖိတဖၣ်ဘၣ်အသးဒိၣ်ဒိၣ်ဘၣ်, မ့ၢ်လၢ အဟံးန့ၢ်တၢ်အါန့ၢ်ဒ်တၢ်ကြၢးဟံးန့ၢ်အီၤဒီးထူးတီၤအါန့ၢ်ဒံးအၦၤထံဖိကီၢ်ဖိ လၢအဂၤတဖၣ်အသိးဃိန့ၣ်လီၤ. ၦၤယူဒၤဖိအလံၥ်မိၢ်ၦၢ်လၢ အဘၣ်ဃးဒီး တၢ်ဘူၣ်တၢ်ဘါအတၢ်သိၣ်တၢ်သီလၢအမ့ၢ်, Mishnah tractate Tohoroth အံၤစံးဝဲဒၣ်, "ၦၤထၢတၢ်ခိတၢ်သွဲတဖၣ်မ့ၢ်လဲၤနုၥ်လီၤဆူဟံၣ်တဖျၢၣ်အပူၤအံၤ န့ၣ်, တၢ်လၢအအိၣ်ဖဲဟံၣ်အံၤအပူၤခဲလၢၥ်န့ၣ် တကဆှီဝဲလၢၤဘၣ်န့ၣ်လီၤ့"

လၢတၢ်န့ၣ်အဃိ, ၦၤသ့တၢ်သိၣ်တၢ်သီတဖၣ်သံကွၢ်လၢတၢ်တဘၣ် သးဘၣ်အပူၤလၢအမ့ၢ်, "ၦၤမနုၤလၢအအီၣ်ဃုၥ်တၢ်ဒီးၦၤထၢတၢ်ခိတၢ်သွဲဒီး ၦၤတၢ်ဒဲးဘးဖိသ့ၣ်တဖၣ်အံၤန့ၣ်လဲၣ်."

ကစၢ်ခ၇ံၥ်စံးဆၢအဝဲသ့ၣ်တၢ်သံကွၢ်ဒ်လဲၣ်. အဝဲတဂ့ၢ်လိၥ်တၢ် ဘၣ်လီၤ. လၢအလီၢ်န့ၣ်, အဝဲစံးလၢၦၤအိၣ်ဆူၣ်အိၣ်ခခ့ျသ့ၣ်တဖၣ်န့ၣ်, တလိၣ်ကသံၣ်က၇ၣ်ဘၣ်, မ့ၢ်ၦၤလၢအမၤတကဲဘၣ်တဖၣ်န့ၣ်လီၤ. လၢတၢ်အံၤအဃိ, ကစၢ်ခ၇ံၥ်န့ၣ် စံးလီၤအသးလၢအမ့ၢ်နီၢ်သးကသံၣ်သ၇ၣ် တဂၤ, ၦၤလၢအမၤဘျါက့ၤနီၢ်သးအတၢ်ဆါသ့တဂၤန့ၣ်လီၤ.

ကသံၣ်သ၇ၣ်န့ၣ် လဲၤဆူတၢ်လီၢ်ဖဲၦၤဆါအိၣ်ဝဲန့ၣ် မ့ၢ်အတကြၢး ဘၣ်ဧါ.

မၢ်ကူး ၂း၁၈-၂၂ ဟံးန့ၢ်တၢ်ဂ့ၢ်မိၢ်ၦၤလၢအသီတမံၤန့ၣ်လီၤ. မ့ၢ်တၢ်ကွဲးအကံၢ်အလဲလၢတၢ်ကွဲးတၢ်ဂ့ၢ်တၢ်ကျိၤယဲၢ်မံၤအကျါ လၢအဘၣ်ဃး ဒီးတၢ်ထီဒါလိၥ်အသးအဂ့ၢ်န့ၣ်လီၤ. တၢ်ကွဲးလၢအပူၤကွံၥ်အံၤ ဘၣ်ဃးဒီး တၢ်အီၣ်တၢ်အီအဂ့ၢ်လၢစီၤလ့ၤ၀ံအဟံၣ်န့ၣ်လီၤ. လၢခံတတီၤန့ၣ် ဘၣ်ထွဲလိၥ် အသးဒီးတၢ်ဒုၣ်တၢ်အီၣ်တၢ်အီအတၢ်သံကွၢ်န့ၣ်လီၤ. တၢ်သံကွၢ်အံၤ ဘၣ်ဃးဒီးစီၤယိၤဟၣ်အပျဲၢ်အဘီၣ်ဒီး ၦၤဖၤ၇ံၤၡဲသ့ၣ်တဖၣ်ဒုၣ်တၢ်အီၣ်တၢ်အီ ဘၣ်ဆၣ်, ကစၢ်ခ၇ံၥ်အပျဲၢ်အဘီၣ်တဖၣ် ဘၣ်မနုၤလၢတဒုၣ်တၢ်အီၣ်တၢ်အီ ဘၣ်အဂ့ၢ်အံၤန့ၣ်လီၤ. ကစၢ်ခ၇ံၥ်စံးဆၢလၢတၢ်ဒိတၢ်တဲၥ်လၢအဒိလီၤ အနီၢ်ကစၢ်ဒၣ်ဝဲအိၣ်ဖဲတၢ်တ့တၢ်ဖျီမူးအံၤအဂ့ၢ်အကျိၤန့ၣ်လီၤ. ဖဲတၢ်အီၣ်မူး အဆၢကတီၢ်အံၤ တမှံၤတပျီၤသ့ၣ်တဖၣ် မ့ၢ်ဒုၣ်တၢ်အီၣ်ဒီးကမ့ၢ်တၢ်လၢ အလီၤဆီတမံၤန့ၣ်လီၤ. ဘၣ်ဆၣ်ဒီး ကစၢ်ခ၇ံၥ်စံးကတိၤပၥ်တၢ်ကမၤအသး ဖဲတလးမူးပိၥ်ခွါအံၤ ကဘၣ်တၢ်ဟံးန့ၢ်အီၤလၢအမ့ၢ်တၢ်စံးပၥ်ထူၣ်စုညါ အတၢ်တူၢ်ဘၣ်အဂ့ၢ်အံၤန့ၣ်လီၤ. တၢ်ဆၢကတီၢ်ကအိၣ်ဝဲအါမးလၢ ကဘၣ် ဒုၣ်တၢ်အီၣ်တၢ်အီအဂီၢ်န့ၣ်လီၤ.

ကစၢ်ခ၇ံၥ်ဆဲးကတိၤဖျါထီၣ်တၢ်ဒိခံမံၤလၢ အလီၣ်ဖျါထီၣ်တၢ်ထိၣ် သတြီၤဘၣ်ဃးအတၢ်သိၣ်လိသီလိဒီး တၢ်ဘူၣ်တၢ်ဘါခိၣ်နၢ်တဖၣ်အတၢ် သိၣ်လိနဲၣ်လိအဂ့ၢ်လၢအမ့ၢ် - တၢ်ကူတၢ်သိးအလီၤလံၤန့ၣ်, ၦၤတဆးကျး အီၤလၢတၢ်သီနီတဂၤဘၣ်ဒီး တၢ်လၢထံဒၢတၢ်ဖံးအလီၢ်လံၤအပူၤန့ၣ်, ၦၤတဒၢနုၥ်ဘၣ်စပံးထံအသီနီတဂၤဘၣ်အဂ့ၢ်န့ၣ်လီၤ. မ့ၢ်မးတၢ်ထိၣ်သတြီၤ လၢအဂ့ၤတမံၤလၢအဘၣ်ဃးဒီးကစၢ်ခ၇ံၥ်အတၢ်သိၣ်လိနဲၣ်လိဒီး တၢ်ဘူၣ် တၢ်ဘါခိၣ်နၢ်တဖၣ်အတၢ်သိၣ်လိနဲၣ်လိအံၤအဘၢၣ်စၢၤန့ၣ်လီၤ. တၢ်အံၤ လီၣ်ဖျါထီၣ်တၢ်တဂ့ၤဘၣ်သ့ၣ်တဖၣ်လၢ တၢ်ဘူၣ်တၢ်ဘါခိၣ်နၢ်တဖၣ်မၤအသး ဒ်အံၤအပူၤန့ၣ်လီၤ. တၢ်ဘူၣ်တၢ်ဘါအမ့ၢ်အတီဒၣ်လဲၥ် လဲၤလီၤဆူတၢ်ခံး အပူၤသ့ဝဲဖဲၦၤဂီၢ်မုၢ်သ့ၣ်တဖၣ်အံၤ မ့ၢ်တပလီၢ်အသးဘၣ်အကတီၢ်န့ၣ်လီၤ.

`မုၢ်မဆါတနံၤအံၤ မတၤသ့ၣ်တဖၣ်အိၣ်ဝဲဒၣ်လၢအဘၣ်တၢ်ကွၢ် ကပၥ်အီၤဒ်ၦၤဃ့သွဲအသိး ဖဲကစၢ်ခ၇ံၥ်အဆၢကတီၢ်အံၤန့ၣ်လဲၣ်. ပမၤ ဘၣ်က့ၤပတၢ်ပၥ်သးလၢအဝဲသ့ၣ်အဖီခိၣ်ကသ့ဝဲလၢကျဲဒ်လဲၣ်.`