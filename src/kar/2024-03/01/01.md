---
title:  တၢ်သးခုအကစီၣ်စးထီၣ်အသး
date:   29/06/2024
---

### တၢ်မၤလိတနွံအံၤအဂီၢ်ဖး
မၤတၢ် ၁၃း၁-၅, ၁၃; မၤတၢ် ၁၅း၃၆-၃၉; မၢ်ကူး ၁း၁-၁၅; ယၡါယၤ ၄၀း၃; ဒၤနံးယ့လး ၉း၂၄-၂၇.

> <p>တၢ်ကလုၢ်ထူ</p>
> "ဒ်စီၤယိၤဟၣ်ဘၣ်တၢ်ဟ့ၣ်လီၤကွံၥ်အီၤအလီၢ်ခံန့ၣ်, ယ့ၣ်ရှူး ဟဲဆူကၤလံၤလါ, ဒီးစံၣ်တဲၤတဲလီၤယွၤအဘီအမုၢ်အတၢ်သးခုအကစီၣ်, ဒီးစံးဝဲဒၣ်, အဆၢအကတီၢ်လၢထီၣ်ၦဲၤထီၣ်လံ, ဒီးယွၤအဘီအမုၢ်ဘူးထီၣ်လံ, ပီၢ်ယၢ်လီၤက့ၤသုသး, ဒီးစူၢ်က့ၤနၥ်က့ၤတၢ်သးခုအကစီၣ်တက့ၢ်" (မၢ်ကူး ၁း၁၄, ၁၅).

မတၤကွဲးလံၥ်မၢ်ကူးအတၢ်သးခုကစီၣ်အံၤဒီး ဘၣ်မနုၤလၢတၢ်ကွဲး အီၤလဲၣ်. တၢ်သးခုကစီၣ်အလံၥ်တဘ့ၣ်မးတပၥ်ဖျါထီၣ်ၦၤကွဲးလံၥ်ဖိအမံၤ န့ၣ်ဘၣ်. လံၥ်တဘ့ၣ်လၢအဘူးကတၢၢ်လၢတၢ်ပၥ်ဖျါထီၣ်ၦၤကွဲးလံၥ်ဖိအမံၤန့ၣ် မ့ၢ်လံၥ်ယိၤဟၣ်လၢတၢ်အဲၣ်အီၤတဂၤအံၤအဂ့ၢ်န့ၣ်လီၤ. (ကွၢ် ယိၤဟၣ် ၂၁း၂၀, ၂၄).

မ့ၢ်နၥ်သက့ဒ်န့ၣ်ဒီး, လၢတၢ်ဆၢကတီၢ်အဆိလံၤလံၤန့ၣ်, လံၥ်တၢ်သးခုကစီၣ်တဘ့ၣ်လၢ်လၢ်အံၤ ဘၣ်ထွဲလိၥ်အသးဒီးတၢ်မၢဖိ (စီၤမးသဲ, စီၤယိၤဟၣ်) မ့တမ့ၢ် တၢ်မၢဖိအသကိးတဂၤန့ၣ်လီၤ. ပဟ့ၣ်အဒိ, လံၥ်လူၤကၣ် အတၢ်သးခုကစီၣ်အံၤ ဘၣ်ထွဲလိၥ်အသးဒီးစီၤပီလူးန့ၣ်လီၤ. (ကွၢ် ကလီးစဲ ၄း၁၂; ၂တံၤမသ့း ၄း၁၁; ဖံၤလံမိၣ် ၁း၂၄) တၢ်သးခုကစီၣ်လံၥ်မၢ်ကူးအံၤ ဘၣ်ထွဲလိၥ်အသးဒီးစီၤပ့းတရူးန့ၣ်လီၤ (၁ပ့းတရူး ၅း၁၃).

တၢ်သးခုအကစီၣ်လံၥ်မၢ်ကူးမ့ၢ်တပၥ်ဖျါထီၣ်အမံၤလၢလံၥ်စီဆှံ အဆၢပူၤနီတစုဘၣ်ဆၣ်သနၥ်က့, တၢ်အိၣ်ဖှိၣ်လၢအဆိအလုၢ်အလၢ်အံၤ ဒုးနဲၣ်ဖျါထီၣ်ၦၤကွဲးလံၥ်မၢ်ကူးအတၢ်သးခုကစီၣ်အံၤ မ့ၢ်ဝဲစီၤယိၤဟၣ်, တဘျီဘျီမ့ၢ်ၦၤလၢအလဲၤသကိးတၢ်ဒီးစီၤပီလူးဒီးစီၤဘၢ်နါဘၤ (မၤတၢ် ၁၃း၂, ၅) ဒီးလၢခံန့ၣ် မ့ၢ်ၦၤမၤသကိးတၢ်ဒီးစီၤပ့းတရူးန့ၣ်လီၤ (၁ပ့းတရူး ၅း၁၃).

ခီၣ်ခါအဆိတထံၣ်လၢတနွံညါအံၤန့ၣ် မ့ၢ်တၢ်မၤလိဘၣ်ဃး လံၥ်မၢ်ကူးအဂ့ၢ်ဒ်တၢ်ပၥ်ဖျါထီၣ်လၢလံၥ်စီဆှံအပူၤအသိး, ကွၢ်အတၢ်တလၢ တၦဲၤဘၣ်လၢအဆိဒီးအတၢ်မၤဂ့ၤထီၣ်က့ၤလၢခံန့ၣ်လီၤ. ၀ံၤကဒီးတစုန့ၣ် ကမၤလိလံၥ်မၢ်ကူးအတၢ်အိးထီၣ်တတီၤဃုၥ်ဒီးတၢ်ကွၢ်စိဆူပူအံၤလဲၤတၢ် အဂ့ၢ်အကျိၤ ဒီးကွၢ်ကဒါက့ၤဘၣ်မနုၤလၢတၢ်တကဲထီၣ်အသးဘၣ်ဒီး ၀ံၤကဒီးန့ၣ်, ၦၤမၤတၢ်သးခုကစီၣ်အံၤ ကွဲးလံၥ်စီဆှံအဆၢသ့ၣ်တဖၣ်အံၤ အဂ့ၢ်လဲၣ်န့ၣ်လီၤ.