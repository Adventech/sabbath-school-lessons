---
title:  တၢ်ဆိကမိၣ်ဆူညါအဂီၢ်
date:   05/07/2024
---

ဖး Ellen G. White အလံၥ်, "The Voice in the Wilderness," pp. 97-108, _The Desire of Ages_, ဒီး "Heralds of the Gospel," pp. 166-176 ဖဲ _The Acts of the Apostles_ အပူၤန့ၣ်တက့ၢ်.

မ့ၢ်မးတၢ်လၢအထုးန့ၢ်သးလၢ လီၣ်ဖျါ ၁၄း၆, ၇, မူခိၣ်ကလူး တၢတဂၤအတၢ်ကစီၣ်အံၤ, သဃဲၤထီၣ်လိၥ်အသးဒီး မၢ်ကူးအတၢ်သးခု အကစီၣ် ဖဲ မၢ်ကူး ၁း၁၅ အပူၤအံၤန့ၣ်လီၤ.

မူခိၣ်ကလူးတၢတဂၤဟဲစိၥ်တၢ်သးခုအကစီၣ်လီၤထူလီၤယိၥ် ဆူဟီၣ်ခိၣ်အံၤလၢမုၢ်နံၤခံကတၢၢ်အကတီၢ်လၢကဒုးအိၣ်ကတဲၥ်ကတီၤၦၤလၢ တၢ်ဟဲက့ၤလီၤခံဘျီတဘျီအဂီၢ်န့ၣ်လီၤ. ဒ်ကစၢ်ခ၇ံၥ်အတၢ်ကစီၣ်အသိး, မူခိၣ်ကလူးအတၢ်သးခုကစီၣ်လၢမုၢ်နံၤခံကတၢၢ်အဂီၢ်အံၤ အိၣ်ဒီးတၢ်ဒ်သိး လိၥ်အသးသၢမံၤဒ်အဖီလၥ်အသိးန့ၣ်လီၤ.

မူခိၣ်ကလူးတၢတဂၤ အတၢ်ကစီၣ်ဘိးဘၣ်သ့ၣ်ညါလီၤလၢ တၢ်စံၣ်ညီၣ်တချုးတၢ်ဟဲက့ၤလီၤအကတီၢ်ဒ်ဘၣ်, လၢအဘၣ်တၢ်စံးပၥ်အီၤဖဲ ၂၃၀၀ သီ ၀ံအကလုၢ်ကထါအပူၤ ဖဲ ဒၤနံးယ့လး ၈း၁၄ အပူၤ ဒီးလၢ အစးထီၣ်အသးဖဲ ၁၈၄၄ နံၣ်အံၤန့ၣ်လီၤ. တၢ်စံၣ်ညီၣ်ဟဲစိၥ်န့ၢ်ကစၢ်ယွၤ အဘီအမုၢ်ဆူအၦၤဂီၢ်မုၢ်လၢ တၢ်မၤနးမၤဖှီၣ်အီၤတဖၣ်အအိၣ်န့ၣ်လီၤ. (ဒၤနံးယ့လး ၇း၂၂). မူခိၣ်ကလူးတၢတဂၤကိးတၢ်လၢအပျံၤ, မၤလၤမၤကပီၤ, ဒီးဘူၣ်ထီၣ်ဘါထီၣ်ယွၤအဂီၢ်အံၤန့ၣ် မ့ၢ်တၢ်ကိးလၢကမၤတၢ်မၢဖိအတၢ်မၤ လၢအဘၣ်တၢ်ဟ့ၣ်လီၤဆူဟီၣ်ခိၣ်လၢမုၢ်နံၤအကတၢၢ်အံၤ ဒ်တၢ်ဒူတၢ်ဃိၤ အတၢ်စိတၢ်ကမီၤဖဲ လီၣ်ဖျါ ၁၃ အတၢ်ပၥ်ဖျါကစၢ်လၢအကမၣ်လၢကပျံၤ, မၤလၤမၤကပီၤဒီးဘူၣ်ထီၣ်ဘါထီၣ်အီၤအဂီၢ်အသိးန့ၣ်လီၤ.

ဒ်ကစၢ်ခ၇ံၥ်အတၢ်ကစီၣ်ဖဲ မၢ်ကူး ၁ အံၤ စဲဘူးလိၥ်အသးဒီး ၀ံကလုၢ်ကထါလၢ ဒၤနံးယ့လးအပူၤ လၢတၢ်၇ၤလီၤတၢ်သးခုအကစီၣ် အခီၣ်ထံးအံၤအဂီၢ်အသိးန့ၣ်, မူခိၣ်ကလူးတၢတဂၤအတၢ်ကစီၣ်စ့ၢ်ကီး စဲဘူး လိၥ်အသးဒီးလံၥ်ဒၤနံးယ့လးလၢဟီၣ်ခိၣ်အတၢ်စံၣ်စိၤတဲစိၤအကတၢၢ် အဆၢကတီၢ်အံၤန့ၣ်လီၤ.