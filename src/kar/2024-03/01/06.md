---
title:  တၢ်သးခုကစီၣ်ဒ်ကစၢ်ခ၇ံၥ်ပၥ်ဖျါအသိး
date:   04/07/2024
---

`ဖး မၢ်ကူး ၁း၁၄, ၁၅ တက့ၢ်. တၢ်သးခုအကစီၣ်လၢကစၢ်ခ၇ံၥ် ပၥ်ဖျါထီၣ်ဝဲသၢတီၤအံၤန့ၣ် မ့ၢ်မနုၤလဲၣ်.`

စီၤမၢ်ကူးပၥ်ဖျါထီၣ်ကစၢ်ခ၇ံၥ်အတၢ်ကစီၣ်ယိယိဖိဖဲအံၤန့ၣ်လီၤ. တၢ်သၢတီၤအံၤ ပထံၣ်န့ၢ်အီၤဖဲအဖီလၥ်အသိးန့ၣ်လီၤ.

| တၢ်အကလုၥ်ကလုၥ် | တၢ်ဂ့ၢ်တၢ်ကျိၤအခိၣ်တီ |
| --- | --- |
| ၀ံအတၢ်စံးပၥ်အဆၢကတီၢ် | တၢ်မၤအသးလၢထီၣ်ၦဲၤထီၣ်ဝဲဒၣ် |
| တၢ်အၢၣ်လီၤအီလီၤ | ကစၢ်ယွၤအဘီအမုၢ်ဘူးထီၣ်လံ |
| တၢ်ကိးလၢအခ့အၦၤအတၢ်မၤအပူၤ | သ့ၣ်နီၣ်ပီၢ်ယၢ်လီၤသးဒီးစူၢ်နၥ် တၢ်သးခုအကစီၣ် |

၀ံအကလုၢ်ကထါအတၢ်အတၢ်စံးပၥ်လၢကစၢ်ခ၇ံၥ်ပၥ်ဖျါထီၣ် အီၤအံၤ မ့ၢ်အနွံနွံဆံလၢ စီၤဒၤနံးယ့လး ၉း၂၄-၂၇ အပူၤအံၤန့ၣ်လီၤ. ၀ံကလုၢ်ကထါအံၤ လၢထီၣ်ၦဲၤထီၣ်လၢကစၢ်ခ၇ံၥ်အတၢ်ဒိးဘျၢအသးလၢထံ, ဖဲသးစီဆှံဖူအီၤလၢသိဒီး စးထီၣ်အတၢ်ဖံးတၢ်မၤအဂ့ၢ်အကျိၤန့ၣ်လီၤ (မၤတၢ် ၁၀း၃၈). အနွံနွံဆံအတၢ်လီၤလိၣ်လီၤလးအံၤ ဘၣ်တၢ်ပၥ်ဖျါထီၣ်အီၤ ဒ်အဖီလၥ်အသိးန့ၣ်လီၤ.

![Chart](https://sabbath-school-resources-assets.adventech.io/kar/ss/2024-03/01/chart.png)

ဖဲ၀ံအကလုၢ်ကထါအပူၤအံၤ, တသီန့ၣ် တၢ်ပၥ်ဖျါအီၤလၢအမ့ၢ် တနံၣ်န့ၣ်လီၤ. (၄မိၤၡွ ၁၄း၃၄; ယဃ့းစက့လး ၄း၆) ၀ံအကလုၢ်ကထါအံၤ စးထီၣ်အသးဖဲ ၄၅၇ B.C. ဃုၥ်ဒီးတၢ်သိၣ်တၢ်သီအတၢ်ကလုၢ်လၢ အဘၣ် တၢ်ဘိးဘၣ်သ့ၣ်ညါလီၤအီၤလၢ အၢ်တၤၡါၡတၤ, ပၣ်၇ၣ်အစီၤပၤလၢ အမ့ၢ် တၢ်မၤ၀ံၤကွံၥ်၀့ၢ်ယရူၤၡလ့ၣ်အတၢ်ဖံးတၢ်မၤအံၤန့ၣ်လီၤ (ဧ့စြၤ ၇).

၀ံအကလုၢ်ကထါ ၆၉ နွံအံၤ တုၤလီၤဝဲဆူ ၂၇ A.D., ဆၢကတီၢ် ဖဲကစၢ်ခ၇ံၥ်ဒိးဘျၢသးလၢထံဒီး ဘၣ်တၢ်ဖူအီၤလၢသးစီဆှံဖဲအစးထီၣ်အတၢ်ဖံး တၢ်မၤအကတီၢ်အံၤန့ၣ်လီၤ.

တၢ်ပျၤထီၣ်အီၤလၢထူၣ်စုညါအလိၤအံၤ ကမၤအသးလၢခံသၢနံၣ်ဘျဲၣ် အတီၢ်ပူၤန့ၣ်လီၤ.

လၢအကတၢၢ်န့ၣ်, အနွံနွံဆံအံၤ ကကတၢၢ်ကွံၥ်ဝဲဖဲ ၃၄ A.D. ဖဲစီၤစတ့ဖးဘၣ်တၢ်ကွံၥ်သံအီၤလၢလၢၢ် ဒီးတၢ်သးခုအကစီၣ်ကလဲၤဆူ ၦၤတခီဘီမုၢ်အအိၣ်, ဃုၥ်ဒီးၦၤယူဒၤဖိသ့ၣ်တဖၣ်အအိၣ်စ့ၢ်ကီးန့ၣ်လီၤ.

နမၤလိဘၣ်အနွံနွံဆံအဂ့ၢ်အကျိၤလၢ အလီၢ်ခံကတၢၢ်တဘျီန့ၣ် ဆံးယံၥ်လံလဲၣ်. တၢ်သ့ၣ်ညါ၀ံအကလုၢ်ကထါအံၤ မၤစၢၤနၤလၢနတၢ်နၥ် ကအါထီၣ်အဂီၢ် တမ့ၢ်ထဲလၢတၢ်နၥ်ကစၢ်ခ၇ံၥ်ဘၣ်, မ့မ့ၢ်တခီတၢ်ကြၢးဒီး ၀ံအကလုၢ်ကထါအတၢ်စံးပၥ်အံၤသ့ဝဲလၢကျဲဒ်လဲၣ်.