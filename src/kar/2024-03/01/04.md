---
title:  ၦၤစိၥ်တၢ်ကစီၣ်
date:   02/07/2024
---

`ဖး မၢ်ကူး ၁း၁-၈ တက့ၢ်. ၦၤလၢလံၥ်စီဆှံအဆၢပူၤတဖၣ်အံၤ မ့ၢ်မတၤသ့ၣ်တဖၣ်လဲၣ်, ဒီးအဝဲသ့ၣ်စံးကတိၤတၢ်မနုၤဒီးတၢ်မနုၤတမံၤလဲၣ်.`

လံၥ်စီဆှံအဆၢသ့ၣ်တဖၣ်အံၤ အိၣ်ဒီးၦၤလၢအ၇့ဒိၣ်သၢဂၤအဂ့ၢ်န့ၣ် လီၤ. ကစၢ်ခ၇ံၥ်, တၢ်ပၥ်ဖျါအဂ့ၢ်ဖဲ မၢ်ကူး ၁း၁, ပၢ်ကစၢ်, (တၢ်ပၥ်ဖျါထီၣ် အခီပညီဖဲ မၢ်ကူး ၁း၂) ဒီး, ဘျၢတၢ်စီၤယိၤဟၣ်, ၦၤစိၥ်တၢ်ကစီၣ်ဒီးၦၤစံၣ်တဲၤ တဲလီၤတၢ်လၢအမ့ၢ်ၦၤလၢတၢ်ပၥ်ဖျါအဂ့ၢ်အဒိၣ်ကတၢၢ်လၢလံၥ်စီဆှံဆၢ အလီၢ်ခံတဖၣ်အပူၤန့ၣ်လီၤ.

မၢ်ကူး ၁း၂, ၃ ပၥ်ဃုၥ်ဒီးတၢ်ပၥ်ဖျါထီၣ်လံၥ်စီဆှံအလီၢ်လံၥ် တကတြူၢ်လၢလံၥ်မၢ်ကူးအတၢ်ဒုးနဲၣ်ဖျါထီၣ်တၢ်ကမၤအသးလၢပူအံၤအပူၤ န့ၣ်လီၤ. လံၥ်မၢ်ကူးအတၢ်ပၥ်ဖျါလၢအကျဲၣ်ကျီအသးအံၤ ဟဲလၢလံၥ်စီဆှံ သၢဆၢအပူၤလၢအမ့ၢ်, ၂မိၤၡွ ၂၃း၂၀း ယၡါယၤ ၄၀း၃; ဒီး မၤလကံ ၃း၁.

`ဖး ၂မိၤၡွ ၂၃း၂၀း ယၡါယၤ ၄၀း၃; ဒီး မၤလကံ ၃း၁ တက့ၢ်. လံၥ်စီဆှံအဆၢသၢဆၢအံၤ အိၣ်ဒီးတၢ်ဒ်သိးလိၥ်အသးမနုၤတမံၤလဲၣ်.`

၂မိၤၡွ ၂၃း၂၀ ပၥ်ဖျါဘၣ်ဃးမူခိၣ်ကလူးတဂၤလၢ ယွၤကဆှၢဃီၤဆူ အံၣ်စ၇့လးအမဲၥ်ညါ ဒ်သိးကစိၥ်ခီအဝဲသ့ၣ်ဆူကီၢ်ကနၤဧၣ်အပူၤန့ၣ်လီၤ. ယၡါယၤ ၄၀း၃ စံးကတိၤဘၣ်ဃးကစၢ်ယွၤအတၢ်အိၣ်ဖျါထီၣ်လၢ ၦၢ်မုၢ်ကနၢ အပူၤဃုၥ်ဒီးကျဲမုၢ်ဖးဒိၣ်တဘိလၢ တၢ်ကတဲၥ်ကတီၤပၥ်စၢၤလၢအဂီၢ်န့ၣ်လီၤ. မၤလကံ ၃း၁ စံးကတိၤၦၤစိၥ်တၢ်ကစီၣ်တဂၤအဂ့ၢ်လၢ ကဘၣ်ကတဲၥ်ကတီၤ ကျဲလၢကစၢ်အဂီၢ်န့ၣ်လီၤ. လံၥ်စီဆှံဆၢသၢဆၢလၢၥ်အံၤ စံးကတိၤဘၣ်ဃး တၢ်လဲၤတၢ်က့ၤအဂ့ၢ်န့ၣ်လီၤ.

၀ံယၡါယၤအတၢ်ကွဲးအံၤ ဘၣ်ထွဲလိၥ်အသးဒီးဘျၢတၢ်စီၤယိၤဟၣ် အဂ့ၢ်အကျိၤအါအါကလဲၥ် ဒီးကွၢ်ထံကွၢ်ဆးလၢကစၢ်အကျဲအဂ့ၢ်န့ၣ်လီၤ. လၢမၢ်ကူးအတၢ်သးခုကစီၣ်အပူၤန့ၣ်, တၢ်ပၥ်ဖျါထီၣ်ကစၢ်ယ့ၣ်ရှူးခ၇ံၥ် အတၢ်လဲၤလၢကျဲအကတီၢ်န့ၣ်လီၤ. အတၢ်လဲၤကျဲလၢအခခ့ျဘၣ်တၢ်ပၥ်ဖျါ ထီၣ်အီၤဖဲတၢ်လဲၤအံၤအပူၤ, တၢ်လဲၤလၢကဆှၢအီၤဆူထူၣ်စုညါအလိၤ ဒီးတၢ်လုၢ်ထီၣ်သးလၢပဂီၢ်လၢတၢ်သံအပူၤအံၤန့ၣ်လီၤ.

ဘၣ်ဆၣ်ဒီး တၢ်သ့ၣ်တဖၣ်မၤသးအါအါကလဲၥ်တချုးလၢအတုၤဆူ ထူၣ်စုညါအလိၤဒ်ဘၣ်န့ၣ်လီၤ. တၢ်လဲၤအံၤ ပီၤစးထီၣ်အသးမးန့ၣ်လီၤဒီး စီၤမၢ်ကူးကစံးကတိၤဘၣ်ဃးတၢ်ဂ့ၢ်အအံၤန့ၣ်လီၤ.

လၢတၢ်ပၥ်ဖျါထီၣ်က့ၤလံၥ်စီဆှံအလီၢ်လံၤတကတြူၢ်အဂ့ၢ်အကျိၤ ဖဲမၢ်ကူး ၁း၂, ၃ အပူၤန့ၣ်, ဘျၢတၢ်စီၤယိၤဟၣ်ကိးထီၣ်လၢကသ့ၣ်နီၣ်ပီၢ်ယၢ် လီၤက့ၤသး, ဃၣ်ကွံၥ်သးလၢတၢ်ဒဲးဘးအပူၤဒီး ဟဲက့ၤဆူကစၢ်ယွၤအအိၣ် အဂီၢ်န့ၣ်လီၤ (မၢ်ကူး ၁း၄). ကူသိးဝဲဒ်၀ံယၡါယၤလၢပျၢၤအသိး (ထိၣ်သတြီၤ ၂စီၤပၤ ၁း၈) စံးကတိၤတၢ်ဂ့ၢ်တၢ်ကျိၤဖဲ မၢ်ကူး ၁း၇, ၈ အပူၤ လၢအဘၣ်ဃး ဒီးၦၤလၢကဟဲလၢအဝဲအလီၢ်ခံတဂၤလၢအဂံၢ်ဆူၣ်ဘါဆူၣ်ဒိၣ်န့ၢ်အီၤအဂ့ၢ်န့ၣ် လီၤ. အဝဲစံးလၢအတကြၢးမးလၢကဃ့ၣ်လီၤကွံၥ်အခီၣ်ဖံးအပျံၤဘၣ်အဂ့ၢ် အကျိၤအံၤ ပၥ်ထီၣ်ထီကစၢ်ခ၇ံၥ်အတၢ်ဟဲအံၤအဂ့ၢ်အကျိၤန့ၣ်လီၤ.