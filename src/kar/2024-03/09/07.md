---
title:  တၢ်ဆိကမိၣ်ဆူညါအဂီၢ်
date:   30/08/2024
---

ဖး Ellen G. White, "A Domed People," "The Temple Cleansed Again," and "Controversy," in _The Desire of Ages_, pp. 580-609.

"ကစၢ်ခ၇ံၥ်အတၢ်မၤလၢအဆိၣ်အၢသ့ၣ်စၤယံးလၢအတ့လီၤဝဲလၢ အနီၢ်ကစၢ်ဒၣ်ဝဲအတၢ်စိတၢ်ကမီၤအံၤန့ၣ် မ့ၢ်တၢ်ဟ့ၣ်ပလီၢ်ဆူတၢ်အိၣ်ဖှိၣ်ဒီး ခ၇ံၥ်ဖိသ့ၣ်တဖၣ်ခဲလၢၥ်အဂီၢ်န့ၣ်လီၤ. မ့ၢ်တအိၣ်မူလၢကစၢ်ယွၤအတၢ်သိၣ် တၢ်သီအပူၤဘၣ်န့ၣ်, မတၤတဂၤမးမၤစၢၤၦၤဂၤတသ့ဘၣ်. ဘၣ်ဆၣ်ဒီး ၦၤအိၣ်အါအါကလဲၥ်လၢတအိၣ်မူလၢကစၢ်ခ၇ံၥ်အတၢ်သးကညီၤအပူၤဘၣ်, အိၣ်မူလၢအနီၢ်ကစၢ်ဒၣ်ဝဲအတၢ်အဲၣ်လီၤသးအပူၤန့ၣ်လီၤ. ၦၤတနီၤနီၤ ဆိမိၣ်လီၤအသးလၢ အမ့ၢ်ခ၇ံၥ်ဖိလၢအဂ့ၤမးန့ၣ် တနၢ်ပၢၢ်တၢ်သ့ၣ်တဖၣ်လၢ ကဘၣ်မၤယွၤအတၢ်မၤဘၣ်န့ၣ်လီၤ. အဝဲကူၣ်ထီၣ်ဖးလီၤဒီး ဖးလံၥ်စီဆှံ သ့ၣ်တဖၣ်န့ၣ်လၢအနီၢ်ကစၢ်ဒၣ်ဝဲအဂီၢ်န့ၣ်လီၤ. အဝဲသ့ၣ်မၤတၢ်လၢအနီၢ် ကစၢ်ဒၣ်ဝဲအဂီၢ်လီၤ. တၢ်ဆၢကတီၢ်လၢအဘျုးအိၣ်ဖှိၣ်အိၣ်သ့ၣ်တဖၣ်န့ၣ် မ့ၢ်လၢအနီၢ်ကစၢ်ဒၣ်ဝဲအဂီၢ်န့ၣ်လီၤ. တၢ်အိၣ်မူခဲလၢၥ်န့ၣ် မ့ၢ်အဝဲအနီၢ်ကစၢ် ဒၣ်ဝဲအတၢ်ပညိၣ်န့ၣ်လီၤ. အဝဲသ့ၣ်တမၤတၢ်လၢၦၤဂၤအဂီၢ်ဘၣ်, ထဲလၢ အဝဲနီၢ်ကစၢ်ဒၣ်ဝဲအဂီၢ်န့ၣ်လီၤ. ကစၢ်ယွၤတ့လီၤအဝဲသ့ၣ်လၢ ကဘၣ် အိၣ်မူလၢဟီၣ်ခိၣ်အံၤလၢ ကမၤတၢ်လၢတၢ်တအဲၣ်လီၤသးဒၣ်ဝဲအပူၤန့ၣ်လီၤ. အဝဲမၤၦၤဒ်သိးကမၤတၢ်လၢၦၤဂၤအတၢ်မၤအဂီၢ် ဖဲတၢ်သ့အိၣ်ဒီးၦၤန့ၣ်လီၤ. ဘၣ်ဆၣ်ဒီး တၢ်အဲၣ်လီၤသးန့ၣ် ဒိၣ်နီၢ်မးအဃိ, အဝဲသ့ၣ်တထံၣ်တၢ်အဂုၤဂၤ နီတမံၤလၢၤဘၣ်. အဝဲသ့ၣ်တမၤဘၣ်ထွဲလိၥ်အသးဒီးၦၤကညီအတၢ်အိၣ်မူ အိၣ်ဂဲၤဘၣ်န့ၣ်လီၤ. ၦၤလၢအအိၣ်မူလၢအနီၢ်ကစၢ်ဒၣ်ဝဲအဂီၢ်န့ၣ် လီၤဂၥ် ဒ်သ့ၣ်စၤယံးတခိၣ်, လၢအပၥ်မၤအသး ဘၣ်ဆၣ်အသၣ်တအိၣ်ဘၣ်အံၤန့ၣ် လီၤ. အဝဲသ့ၣ်ဘူၣ်ထီၣ်ဘါထီၣ်တၢ်ဘၣ်ဆၣ် တအိၣ်ဒီးတၢ်ပီၢ်ယၢ်လီၤသး အတၢ်စူၢ်တၢ်နၥ်ဘၣ်. အဝဲသ့ၣ်ပၢၤကစၢ်ယွၤအတၢ်မၤလိၥ်ဘၣ်ဆၣ် တၢ်ဒိကနၣ်တအိၣ်ဝဲဘၣ်. အဝဲသ့ၣ်စံးကတိၤတၢ်ဘၣ်ဆၣ်တမၤတၢ်ဘၣ်. လၢတၢ်စံၣ်ညီၣ်သ့ၣ်စၤယံးအပူၤအံၤန့ၣ်, ကစၢ်ခ၇ံၥ်ပၥ်ဖျါထီၣ်အတၢ်သူၣ်ဟ့ သးဟ့ၦၤလၢအအိၣ်ဒီးတၢ်ပၥ်မၤအသးတဖၣ်အဖီခိၣ်န့ၣ်လီၤ. အဝဲဘိးဘၣ် သ့ၣ်ညါလီၤလၢ ၦၤမၤတၢ်ဒဲးဘးဖျါဖျါတဂၤန့ၣ် အတၢ်ကမၣ်စှၤန့ၢ်ဒံးၦၤလၢ အစံးလီၤအသးလၢအမၤယွၤအတၢ်, ဘၣ်ဆၣ်တအိၣ်ဒီးအသူအသၣ်လၢ ယွၤအလၤအကပီၤပူၤတဖၣ်န့ၣ်လီၤ." Ellen G. White, _The Desire of Ages_, p. 584.