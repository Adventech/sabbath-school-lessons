---
title:  မတၤတဂၤစံးလၢနမၤတၢ်အံၤသ့ဝဲဒၣ်လဲၣ်
date:   27/08/2024
---

`ဖး မၢ်ကူး ၁၁း၂၇-၃၃ တက့ၢ်. တၢ်ကိးတၤလၢတၢ်ဘူၣ်တၢ်ဘါ ခိၣ်နၢ်တဖၣ် ဟဲစိၥ်ဆူကစၢ်ခ၇ံၥ်အအိၣ်န့ၣ် မ့ၢ်မနုၤလဲၣ်ဒီးအဝဲစံးဆၢဝဲ ဒ်လဲၣ်.`

ကစၢ်ခ၇ံၥ်မၤကဆှီတၢ်လုၢ်ဟံၣ်တနံၤ၀ံၤအလီၢ်ခံန့ၣ်, တၢ်ဘူၣ် တၢ်ဘါခိၣ်နၢ်တဖၣ် သဂၢၢ်အီၤဖဲတၢ်လုၢ်ဟံၣ်အက၇ၢၢ်ပူၤ, သံကွၢ်အီၤလၢ အပူၤကွံၥ်တသီန့ၣ် မ့ၢ်အမၤတၢ်အံၤလၢ မတၤတဂၤအစိကမီၤအဂ့ၢ်အကျိၤ လဲၣ်အဂ့ၢ်န့ၣ်လီၤ. တမ့ၢ်လၢအဝဲသ့ၣ်သံကွၢ်ဘၣ်ဃးတၢ်မ့ၢ်တၢ်တီအဂ့ၢ်ဘၣ်, မ့ၢ်လၢကဒီးကအဲဝဲအဂီၢ်န့ၣ်လီၤ. အဝဲမ့ၢ်စံးလၢအတၢ်စိတၢ်ကမီၤအံၤ ဟဲလၢယွၤန့ၣ်, အဝဲသ့ၣ်ကသမၢဝဲလၢ ၦၤလဲးသမါယိယိဖိတဂၤလၢသ၀ီပူၤအံၤ ကအိၣ်ဒီးတၢ်စိတၢ်ကမီၤထဲန့ၣ်ညါလဲၣ်န့ၣ်လီၤ. အဝဲအၢၣ်လီၤဝဲလၢအတၢ်မၤ အံၤမ့ၢ်ၦၤကညီအတၢ်မၤဒီး, အဝဲသ့ၣ်ကစံးအီၤလၢအမ့ၢ်ၦၤပျုၢ်တဂၤန့ၣ်လီၤ.

ဘၣ်ဆၣ်ဒီးကစၢ်ခ၇ံၥ်ထံၣ်အဝဲသ့ၣ်အတၢ်ကူၣ်ပၥ်ဒီး စံးဝဲဒၣ်အဝဲ ကစံးဆၢအဝဲသ့ၣ်အတၢ်သံကွၢ်လၢ အဝဲသ့ၣ်မ့ၢ်စံးဆၢအတၢ်သံကွၢ်အံၤမးန့ၣ် လီၤ. အဝဲသံကွၢ်ဝဲလၢ ဘျၢတၢ်စီၤယိၤဟၣ်အတၢ်ဒိးဘျၢတၢ်အံၤ ဟဲလၢယွၤ မ့ၢ်ဟဲလၢၦၤကညီလဲၣ်အဂ့ၢ်န့ၣ်လီၤ. တထံၣ်ဃီန့ၣ်, တၢ်ဘူၣ်တၢ်ဘါခိၣ်နၢ် တဖၣ်ထံၣ်ဝဲလၢအဝဲသ့ၣ်မ့ၢ်ၦၤလၢအဘၣ်တၢ်ဒီးကအဲအီၤန့ၣ်လီၤ. အဝဲသ့ၣ် မ့ၢ်စံးလၢအဟဲလၢယွၤဒီး, ကစၢ်ခ၇ံၥ်ကစံးအဝဲသ့ၣ်, "ဘၣ်မနုၤလၢသုတနၥ် အီၤဘၣ်လဲၣ်." အဝဲသ့ၣ်မ့ၢ်စံးလၢအဟဲလၢၦၤကညီဒီး, အဝဲသ့ၣ်ပျံၤၦၤဂီၢ်မုၢ် သ့ၣ်တဖၣ်န့ၣ်လီၤ. လၢတၢ်န့ၣ်အဃိ, အဝဲလံၣ်တၢ်ဒီးစံးဝဲလၢတသ့ၣ်ညါဘၣ် အဂ့ၢ်န့ၣ်လီၤ. တၢ်အံၤဟ့ၣ်ကစၢ်ခ၇ံၥ်အတၢ်ခွဲးတၢ်ယၥ်လၢ ကဂ့ၢ်လိၥ်စံးဆၢ အဝဲသ့ၣ်တၢ်သံကွၢ်အံၤန့ၣ်လီၤ.

`ဖး မၢ်ကူး ၁၂း၁-၁၂ တက့ၢ်. ကစၢ်ခ၇ံၥ်မၤအါထီၣ်အတၢ်ဂ့ၢ်လိၥ် စံးဆၢတၢ်အံၤဒ်လဲၣ်တကလုၥ်လဲၣ်, ဒီးတၢ်ကဲထီၣ်အသးန့ၣ် မ့ၢ်မနုၤလဲၣ်.`

ကစၢ်ခ၇ံၥ်စံးကတိၤတၢ်အဒိအတဲၥ်ဘၣ်ဃးဒီးစပံးအလီၢ်, အကစၢ် တဂၤ, ၦၤမၤတၢ်ဖိလၢဟ့ၣ်ဝဲအဘူးအလဲတဖၣ် ဖဲတၢ်မၤအလီၢ်အံၤန့ၣ်လီၤ. ပူလၢကစၢ်ခ၇ံၥ်စံးကတိၤအံၤ အိၣ်ဒီးတၢ်ဒ်သိးလိၥ်သးတဖၣ်ဒိၣ်ဒိၣ်မုၢ်မုၢ် ဃုၥ်ဒီးစပံးမုၢ်အလီၢ်အတၢ်ကတိၤဒိလၢပထံၣ်န့ၢ်အီၤဖဲ ယၡါယၤ ၅ အပူၤ, ဖဲကစၢ်ယွၤဟဲစိၥ်တၢ်ထီဒါဆူအံၣ်စ၇့လးလၢအတတီတလိၤဘၣ်အံၤအဖီခိၣ် န့ၣ်လီၤ. ၦၤကိးဂၤဒဲးကသ့ၣ်ညါတၢ်လဲၤတတြဲၤထီၣ်အသး, လီၤဆီဒၣ်တၢ်, တၢ်ဘူၣ်တၢ်ဘါခိၣ်နၢ်တဖၣ်န့ၣ်လီၤ.

ပူအံၤအိၣ်ဖျါထီၣ်အသးလၢ တၢ်လီၤဆီဒိၣ်ကတၢၢ်အကျိၥ်အကွၥ်ပူၤ ဒ်ၦၤမၤတၢ်ဖိတဖၣ်ဂ့ၢ်လိၥ်ဟ့ၣ်တၤသၣ်တဖၣ်ဆူစပံးမုၢ်အလီၢ်အံၤအကစၢ် န့ၣ်လီၤ. လၢအလီၢ်န့ၣ်, အဝဲသ့ၣ်၇့ဒီးအခ့အၦၤအၢအၢ ဒီးမၤသံဝဲဒၣ်န့ၣ်  လီၤ. လၢအကတၢၢ်န့ၣ်, စပံးမုၢ်လီၢ်အကစၢ်ဆှၢဃီၤအဖိခွါလၢအအဲၣ်ဝဲ, ဆိကမိၣ်ဝဲလၢအဝဲသ့ၣ်ကပၥ်ကဲအီၤအဂီၢ်န့ၣ်လီၤ. ဘၣ်ဆၣ်ဒီးတမ့ၢ်ဒံးန့ၣ် ဘၣ်. အဝဲသ့ၣ်ဆိကမိၣ်ထီၣ်ဝဲလီၤတိၢ်လီၤဆီလၢ အမ့ၢ်မၤသံအဖိခွါအံၤန့ၣ်, စပံးမုၢ်အလီၢ်အံၤ ကမ့ၢ်အဝဲသ့ၣ်အတၢ်န့ၣ်လီၤ. အတၢ်ဆိကမိၣ်အံၤ ဆူၣ်မးဒီးတၢ်စံၣ်ညီၣ်လၢကလီၤဘၣ်အဝဲသ့ၣ်န့ၣ် တီဝဲလိၤဝဲန့ၣ်လီၤ.

တၢ်လၢကစၢ်ခ၇ံၥ်မၤအီၤဖဲပူအံၤအပူၤန့ၣ်, မ့ၢ်တၢ်ဟ့ၣ်လီၤတၢ်ဘူၣ် တၢ်ဘါခိၣ်နၢ်တဖၣ် တၢ်ဟ့ၣ်ပလီၢ်သၦၢ်ၦၢ်လၢအဝဲသ့ၣ်အခီၣ်ခါအံၤ လဲၤဆူလဲၣ်အဂ့ၢ်န့ၣ်လီၤ. လၢတၢ်ထံၣ်အံၤအပူၤ, ကစၢ်ခ၇ံၥ်အတၢ်ကတိၤ ဒိအံၤ မ့ၢ်တၢ်အဲၣ်အတၢ်ဟ့ၣ်ပလီၢ်ဆိန့ၣ်လီၤ. တစဲၤခံဒံးလၢအဝဲသ့ၣ်အဂီၢ် လၢကဆီတလဲကွံၥ်ဒီးဟးဆှဲးတၢ်စံၣ်ညီၣ်အံၤန့ၣ်ဘၣ်. တနီၤနီၤ, ကသ့ၣ်နီၣ် ပီၢ်ယၢ်လီၤက့ၤသး, ဆီတလဲသးဒီး တူၢ်လိၥ်ကစၢ်ခ၇ံၥ်န့ၣ်လီၤ. တနီၤနီၤဒု တမၤဝဲဒ်န့ၣ်ဘၣ်လီၤ.