---
title:  ၀့ၢ်ယရူၤၡလ့ၣ်အတၢ်ဂ့ၢ်လိၥ်ဘှီလိၥ် (အတၢ်ထီဒါလိၥ်အသး)တဖၣ်
date:   24/08/2024
---

### တၢ်မၤလိတနွံအံၤအဂီၢ်ဖး
မၢ်ကူး ၁၁; ၁စီၤပၤ ၁း၃၂-၄၈; စကၤ၇ယၤ ၉း၉, ၁၀း ယၡါယၤ ၅၆း၇း ယံး၇မံယၤ ၇း၁၁; မၢ်ကူး ၁၂း၁-၃၄.

> <p>တၢ်ကလုၢ်ထူ</p>
> "ဒီးတုၤသုဆၢထၢၣ်ဘါထုကဖၣ်တၢ်န့ၣ်ဒီး, သုမ့ၢ်ပၥ်တၢ်ကမၣ်လၢ ၦၤဂၤအလိၤဒီး, ပျၢ်အီၤဒ်သိးသုပၢ်အိၣ်လၢမူခိၣ်ကပျၢ်ကွံၥ်သုလီၤကမၣ် တၢ်စ့ၢ်ကီးတက့ၢ်" (မၢ်ကူး ၁၁း၂၅).

တၢ်ဂ့ၢ်လိၥ်ဘှီလိၥ်တမံၤ၀ံၤတမံၤတဖၣ် လၢကစၢ်ခ၇ံၥ်ဒီးတၢ်ဘူၣ် တၢ်ဘါခိၣ်နၢ်သ့ၣ်တဖၣ်အဘၢၣ်စၢၤအံၤ ဘၣ်တၢ်ပၥ်ဖျါထီၣ်အီၤ ဖဲ မၢ်ကူး ၂ ဒီး ၃ အပူၤအံၤန့ၣ်လီၤ. (ကွၢ် တၢ်မၤလိ ၃) လၢတနွံအံၤအတၢ်မၤလိအပူၤ, ဖဲကစၢ်ခ၇ံၥ်ဟဲတုၤလၢ၀့ၢ်ယရူၤၡလ့ၣ်အကတီၢ်, အဝဲအိၣ်ဒီးတၢ်ဂ့ၢ်လိၥ် ဘှီလိၥ်သးဃုမံၤဒီး ၦၤတၢ်ဘူၣ်တၢ်ဘါအခိၣ်အနၢ်တဖၣ်န့ၣ်လီၤ. တၢ်ဂ့ၢ်လိၥ် ဘှီလိၥ်အသးခံထံၣ်အံၤ လီၤဂၥ်ဒ်သိးအတၢ်မၤစးထီၣ်အသးဒီးအကတၢၢ် အဂ့ၢ်အကျိၤအံၤန့ၣ်လီၤ. တၢ်ဂ့ၢ်လိၥ်ဘှီလိၥ်တမံၤလၢ်လၢ်န့ၣ် ဘၣ်ထွဲလိၥ် အသးဒီးတၢ်အိၣ်အသးလၢခ၇ံၥ်အတၢ်အိၣ်မူအပူၤအံၤန့ၣ်လီၤ. ကစၢ်ခ၇ံၥ် အတၢ်သိၣ်လီၤသီလီၤ, မ့ၢ်နၥ်သက့လၢတၢ်ဂ့ၢ်လိၥ်ဘှီလိၥ်အသးဘၣ်ဆၣ်, မၤစၢၤၦၤစူၢ်က့ၤနၥ်က့ၤတၢ်သ့ၣ်တဖၣ်လၢ တၢ်စူၢ်တၢ်နၥ်အခီၣ်ထံးဒီး တၢ်အိၣ်မူအတၢ်လဲၤခီဖျိအနီၢ်ကီၢ်အံၤအပူၤခံမံၤလၢၥ်န့ၣ်လီၤ.

တၢ်ဘူၣ်တၢ်ဘါခိၣ်နၢ်တဖၣ် ဟဲဒ်သိးကကွၢ်ဆၢၣ်မဲၥ်တၢ်, မၤသဘံၣ် သဘုၣ်တၢ်, ဒီးမၤနၢၤကစၢ်ခ၇ံၥ်အဂီၢ်န့ၣ်လီၤ, ဘၣ်ဆၣ်ဒီး အဝဲသ့ၣ်တမၤနၢၤ တၢ်နီတစုဘၣ်. တၢ်မၤလိတနီၤလၢတနွံအံၤန့ၣ် ကကွၢ်ထံဆိကမိၣ်လၢ တၢ်မနုၤတမံၤလၢအဒုးအိၣ်ထီၣ်တၢ်ထီဒါကစၢ်ယွၤဒီး ကွၢ်ထံကွၢ်ဆးလၢ ခ၇ံၥ်ဖိသ့ၣ်တဖၣ်မၤတၢ်မနုၤတမံၤသ့ဝဲလၢ ကလဲၤခီဖျိတၢ်ကွၢ်တလိၥ်တၢ်ဒီး စံးကတိၤတၢ်လၢအဘၣ်သူၣ်ဘၣ်သးၦၤလၢ အဂ့ၢ်လိၥ်သးစီဆှံအတၢ်ကိးသ့ၣ် တဖၣ်အဂ့ၢ်န့ၣ်လီၤ.

ဖဲ မၢ်ကူး ၁၁ အပူၤန့ၣ်, ကစၢ်ခ၇ံၥ်အတၢ်ဖံးတၢ်မၤန့ၣ် ကမ့ၢ်ဝဲ ၀့ၢ်ယရူၤၡလ့ၣ်အပူၤ လၢဘူၣ်လဲၤကပၥ်အဂီၢ်အံၤန့ၣ်လီၤ (လါမးဒီးအ့ဖြ့ၤ) မၢ်ကူး ၁၁-၁၆ အံၤ အါန့ၢ်တၢ်မၤလိတနွံအဂီၢ်တစဲး, တၢ်ပၥ်ဖျါထီၣ်အတၢ် ဆၢကတီၢ်စှၤလီၤကွံၥ်ဝဲဖျါတစဲးဖိန့ၣ်လီၤ. လံၥ်စီဆှံအဆၢဒိၣ်လၢအဆိ ၁၀ န့ၣ်, တၢ်ဆၢကတီၢ်ယံၥ်ဝဲဒၣ်သၢနံၣ်ဒီးတဝာ်ဃၣ်ဃၣ်န့ၣ်လီၤ. တၢ်အံၤ အဆၢကတီၢ်လီၤဆှၤမးလၢတၢ်အ၇့ဒိၣ်လၢအကတၢၢ်အံၤအဂီၢ်န့ၣ်လီၤ.