---
title:  တၢ်မၤလိၥ်အဒိၣ်ကတၢၢ်
date:   29/08/2024
---

`ဖး မၢ်ကူး ၁၂း၂၈-၃၄ တက့ၢ်. ၦၤသ့လံၥ်သ့လဲၢ်လၢအလီၤဂၥ် တံၤသကိးအံၤ သံကွၢ်တၢ်သံကွၢ်အဒိၣ်အယိၥ်မနုၤတမံၤလဲၣ်. ဒီးကစၢ်ခ၇ံၥ် စံးဆၢတၢ်ခံမံၤအံၤန့ၣ်ဒ်လဲၣ်.`

လၢလံၥ်မၢ်ကူးတၢ်သးခုကစီၣ်အပူၤတုၤအအံၤန့ၣ်, တၢ်ဘူၣ်တၢ်ဘါ ခိၣ်နၢ်အါအါကလဲၥ်န့ၣ် မ့ၢ်ၦၤလၢအထီဒါကစၢ်ခ၇ံၥ်န့ၣ်လီၤ. တၢ်အံၤ မ့ၢ်တၢ်အနီၢ်ကီၢ်တမံၤ ဖဲ၀့ၢ်ယရူၤၡလ့ၣ်အပူၤ ဖဲကစၢ်ခ၇ံၥ်သဂၢၢ်ၦၤခိၣ်နၢ် တဖၣ်ဘၣ်ဃးဒီးတၢ်လုၢ်ဟံၣ်အတၢ်ဘူၣ်ထီၣ်ဘါထီၣ်အဂ့ၢ်လၢ အအိၣ်ဖျါ ဒိၣ်ကတၢၢ်လၢၦၤယူဒၤဖိသ့ၣ်တဖၣ်အဂီၢ်အံၤန့ၣ်လီၤ. လၢၦၤကွဲးလံၥ်ဖိသ့ၣ် တဖၣ်အဂီၢ် လၢကဒိကနၣ်တၢ်ကတိၤထီဒါဒီး ပၥ်ဒိၣ်ကစၢ်ခ၇ံၥ်အတၢ်စံးဆၢ တဖၣ်အံၤဒုးနဲၣ်ဖျါအဝဲသ့ၣ်တၢ်တီတၢ်လိၤဒီး တၢ်သူၣ်ဒူသးဒူလၢတၢ်သးဟ့ ကစၢ်ခ၇ံၥ်အကျါအံၤန့ၣ်လီၤ. ညီမးဝဲတစဲးလၢကဆၢထၢၣ်ကွၢ်အီၤဒ်အံၤ တုၤဒၣ်လဲၥ်မ့ၢ်သးအိၣ်ကစၢ်ခ၇ံၥ်ဘၣ်ဆၣ်သနၥ်က့န့ၣ်လီၤ. ဘၣ်ဆၣ်ဒီး ၦၤတဂၤအံၤတမၤဝဲဒ်န့ၣ်ဘၣ်.

ၦၤကွဲးလံၥ်ဖိတဂၤအံၤ ဒုးနဲၣ်လၢတၢ်ဘူၣ်တၢ်ဘါအဂံၢ်ခီၣ်ထံးဃုၥ်ဒီး အတၢ်သံကွၢ်လၢအမ့ၢ်တၢ်မၤလိၥ်မနုၤတမံၤလၢအ၇့ဒိၣ်ကတၢၢ်လဲၣ်အဂ့ၢ်န့ၣ် လီၤ. ကစၢ်ခ၇ံၥ်စံးဆၢက့ၤတၢ်ယိယိဖိဒီးၡဲမး, စံးကတိၤဖျါထီၣ်ဘၣ်ဃး ှ့နာၠ, တၢ်ပၥ်ဖျါထီၣ်တၢ်နၥ်လၢၦၤယူဒၤဖိအတၢ်ဘူၣ်တၢ်ဘါအပူၤ ဖဲ ၅မိၤၡွ ၆း၄, ၅ အပူၤန့ၣ်လီၤ. ကစၢ်ခ၇ံၥ်စံးဝဲ, တၢ်မၤလိၥ်အဒိၣ်ကတၢၢ်န့ၣ် မ့ၢ်တၢ်အဲၣ်ယွၤနကစၢ်လၢနသူၣ်ကံၢ်နသးလဲဒီးနသးဒီဖျၢၣ်ညါဒီးနဂံၢ်နဘါ ခဲလၢၥ်န့ၣ်လီၤ. တၢ်အံၤလၢအမ့ၢ်နနီၢ်ကစၢ်ခဲလၢၥ်ဒီတဂၤညါန့ၣ်လီၤ. ကစၢ်ခ၇ံၥ်ဟ့ၣ်ၦၤကွဲးလံၥ်ဖိတဂၤအံၤ အါထီၣ်တစဲးခီဖျိတၢ်ပၥ်ဖျါထီၣ် တၢ်မၤလိၥ်အ၇့ဒိၣ်ကတၢၢ်ခံထံၣ်တထံၣ်, ပၥ်ဖျါထီၣ်လံၥ်စီဆှံအလီၢ်လံၤ တကတြူၢ်ကဒီးတဘျီလီၤ, တဘျီအံၤ လၢ ၃မိၤၡွ ၁၉း၁၈, လၢအမ့ၢ်ကဘၣ် အဲၣ်ၦၤလၢနဃၢၤ ဒ်နအဲၣ်လီၤနသးအသိးန့ၣ်လီၤ.

တဘျီဘျီၦၤဂီၢ်မုၢ်သ့ၣ်တဖၣ်န့ၣ် ဆိကမိၣ်လၢညီမးဝဲလၢ ကစံးလၢ အဲၣ်တၢ်အဂီၢ်န့ၣ်လီၤ. လံၥ် ၅မိၤၡွ အတၢ်စံးတၢ်ကတိၤမၤစၢၤတၢ်လၢ ကပၥ်ဖျါထီၣ်တၢ်ဂ့ၢ်တၢ်ကျိၤအအံၤန့ၣ်လီၤ. တၢ်စံးတၢ်ကတိၤအံၤ အိၣ်ထီၣ် လၢပျၢၤ ဖဲၦၤၢလုၢ်တဖၣ်မၤတၢ်အၢၣ်လီၤအီလီၤအကတီၢ်, ဒီးတၢ်ကတိၤ, "တၢ်အဲၣ်တၢ်ကွံ" အံၤ မ့ၢ်တၢ်အိၣ်တီအိၣ်လိၤလၢတၢ်အၢၣ်လီၤအီလီၤ အတၢ်လိၣ်ဘၣ်, မၤလၢၦဲၤဝဲလၢတၢ်အိၣ်တီအိၣ်လိၤလၢအပူၤအဂီၢ်န့ၣ်လီၤ.

ၦၤကွဲးလံၥ်ဖိတဂၤအံၤ မ့ၢ်ၦၤတီၦၤလိၤတဂၤဒီး ထံၣ်ကစၢ်ခ၇ံၥ် အတၢ်စံးဆၢလၢယိယိဒီးၡဲၡဲအံၤန့ၣ်လီၤ. ၦၤတဂၤလၢ်လၢ်ဆိကမိၣ်ထီၣ်သ့လၢ တၢ်ဘူၣ်တၢ်ဘါခိၣ်နၢ်တဖၣ်အံၤ ကကွၢ်ဟ့တၢ်မ့ၢ်လၢၦၤကွဲးလံၥ်ဖိတဂၤအံၤ ပၥ်ဂၢၢ်ပၥ်ကျၢၤကစၢ်ခ၇ံၥ်အတၢ်စံးဆၢအံၤလၢအမ့ၢ်တၢ်ဘၣ်, တၢ်တမံၤအံၤ တမ့ၢ်လၢမတၤတဂၤမးသးအိၣ်လၢကမၤဝဲဒၣ်ဘၣ်န့ၣ်လီၤ. ကစၢ်ခ၇ံၥ်စ့ၢ်ကီး ပၥ်ဂၢၢ်ပၥ်ကျၢၤၦၤသ့လံၥ်သ့လဲၢ်တဂၤအံၤအတၢ်တီတၢ်လိၤဒီး စံးဝဲလၢ အတယံၤဒီးကစၢ်ယွၤအဘီအမုၢ်ဘၣ်အဂ့ၢ်န့ၣ်လီၤ. တယံၤဘၣ်န့ၣ် တမ့ၢ်လၢ အိၣ်လၢအပူၤဒံးဘၣ်. တၢ်လၢၦၤကွဲးလံၥ်တဂၤအံၤလိၣ်ဘၣ်ဝဲန့ၣ် မ့ၢ်တၢ်သ့ၣ်ညါကစၢ်ခ၇ံၥ်အံၤ လၢအမ့ၢ်မတၤတဂၤလဲၣ်ဒီးပိၥ်အခံလၢ အမ့ၢ် တၢ်နၥ်အတၢ်လဲၤဆူညါတတီၤန့ၣ်လီၤ.

ပမၤလိလၢကအဲၣ်ယွၤဒီးအဲၣ်ၦၤလၢပဃၢၤ ဒ်ပအဲၣ်လီၤပသးဒၣ်ဝဲ န့ၣ်သ့ဝဲဒ်လဲၣ်. ဘၣ်မနုၤလၢထူၣ်စုညါအံၤ မ့ၢ်နီၣ်၀ံၥ်ခံလၢတၢ်ပိၥ်ကစၢ်ခ၇ံၥ်ခံ အဂီၢ်လဲၣ်.