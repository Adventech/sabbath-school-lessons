---
title:  တၢ်မၤနၢၤအတၢ်လဲၤနုၥ်
date:   25/08/2024
---

`ဖး မၢ်ကူး ၁၁း၁-၁၁ ဒီး စကၤ၇ယၤ ၉း၉, ၁၀ တက့ၢ်. တၢ်မၤ အသးဖဲအံၤန့ၣ် မ့ၢ်မနုၤလဲၣ်.`

ပူတဝာ်အံၤ ဘၣ်ဃးဒီးကစၢ်ခ၇ံၥ်မၢလီၤအပျဲၢ်အဘီၣ်ခံဂၤဆူ သ၀ီ အဘူးတဖၣ်လၢကဟံးန့ၢ်ကသ့ၣ်ယီၤဖိတဒုလၢအဂီၢ် ဒ်သိးကလဲၤဒိးဝဲဆူ ၀့ၢ်ယရူၤၡလ့ၣ်အဂီၢ်န့ၣ်လီၤ. ဘၣ်မနုၤလၢဟံးန့ၢ်တၢ်ဆၢကတီၢ်အါမးလၢ တၢ်ဂ့ၢ်တၢ်ကျိၤအအံၤန့ၣ်လဲၣ်.

တၢ်စံးဆၢန့ၣ် အိၣ်အသးခံမံၤန့ၣ်လီၤ. တၢတထံၣ်န့ၣ်, မ့ၢ်လၢ အလီၢ်ဖျါထီၣ်တၢ်စံးပၥ်ဘၣ်ဃးဒီးကစၢ်ခ၇ံၥ်အတၢ်စိတၢ်ကမီၤ, မၤဆူၣ်ထီၣ် အတၢ်လၤတၢ်ကပီၤလၢအတၢ်လဲၤအံၤဒီး ဒုးစဲဘူးအီၤဒီးကစၢ်ယွၤအတၢ်ဘၣ် အသးန့ၣ်လီၤ. ခံထံၣ်တထံၣ်န့ၣ်, ပူအံၤက့ၤဒုးစဲဘူးလိၥ်အသးဒီးစကၤ၇ယၤ ၉း၉, ၁၀, လၢအစံးကတိၤဘၣ်ဃးစီၤပၤလၢအဒိးကသ့ၣ်လၤဖိဒီး လဲၤနုၥ်ဆူ ၀့ၢ်ယရူၤၡလ့ၣ်အပူၤအဂ့ၢ်န့ၣ်လီၤ. မ့ၢ်တၢ်လၢအဒုးသ့ၣ်နီၣ်ၦၤလၢ စီၤပၤ စီၤၡလိၤမိၤအတၢ်လဲၤနုၥ်ဆူ၀့ၢ်ယရူၤၡလ့ၣ်လၢကသ့ၣ်လၤအလိၤအဂ့ၢ် (၁စီၤပၤ ၁း၃၂-၄၈) ဖဲစီၤအဒိနံယါဂုၥ်ကျဲးစၢးဟံးန့ၢ်ဆူၣ်စီၤပၤအလီၢ်အလၤ ဒီးစီၤဒၤ၀ံး ဟ့ၣ်လီၤတၢ်ကလုၢ်လၢ စီၤၡလိၤမိၤကဘၣ်တၢ်ပၥ်အီၤလၢစီၤပၤဒီး ဒုးကုၢ်ထီၣ် စီၤပၤအခိၣ်သလုးန့ၣ်လီၤ.

"တချုးလၢကစၢ်ခ၇ံၥ်အိၣ်ဖျဲၣ်ထီၣ်ဒံးဘၣ်အနံၣ် ၅၀၀ အပူၤန့ၣ်, ၀ံစကၤ၇ယၤစံးကတိၤပၥ်စၢၤတၢ်လၢ စီၤပၤကဟဲဆူကီၢ်အံၣ်စ၇့လးအဂ့ၢ်န့ၣ် လီၤ. လၢတၢ်န့ၣ်အဃိ, တၢ်စံးပၥ်အံၤ ကလၢထီၣ်ၦဲၤထီၣ်ဝဲဒၣ်န့ၣ်လီၤ. ၦၤလၢအဂ့ၢ်လိၥ်စီၤပၤအတၢ်လၤတၢ်ကပီၤယံၥ်တ့ၢ်မးတဂၤအံၤ ဟဲဆူ ယရူၤၡလ့ၣ်လၢအဆၢကတီၢ်အံၤ ဒ်အမ့ၢ်ၦၤလၢအဘၣ်ဒိးန့ၢ်သါစီၤဒၤ၀ံးအလီၢ် ပစိၥ်အံၤန့ၣ်လီၤ." Ellen G. White, _The Desire of Ages_, p. 569.

၀့ၢ်ယရူၤၡလ့ၣ်န့ၣ် အိၣ်ဝဲလၢတၢ်လူၢ်တၢ်တြီၤအလီၢ်အကျဲလၢ အထီၣ်ထီဝဲဒၣ် ၂၄၀၀ ပ့ၣ်န့ၣ်လီၤ. ၦၤကအိၣ်ဝဲဒၣ် ၄၀ယ၀၀၀ တုၤလၢ ၅၀ယ၀၀၀ ဃၣ်ဃၣ် ဖဲကစၢ်ခ၇ံၥ်အဆၢကတီၢ်အံၤန့ၣ်လီၤ, ဘၣ်ဆၣ် ၦၤအါထီၣ် ဝဲဒၣ်ဖဲဘူၣ်လဲၤကပၥ်အဆၢကတီၢ်အံၤန့ၣ်လီၤ. ၀့ၢ်န့ၣ် အိၣ်ဒၣ်ထဲ ၂၅၀ အ့ကၢၢ်လီၤ, ဘၣ်ဆၣ်ဒီး, တၢ်လုၢ်ဟံၣ်အတၢ်လူၢ်အံၤ အိၣ်ဝဲ ၃၇ အ့ကၢၢ်ညါ လံလီၤ. တၢ်လုၢ်ဟံၣ်အက၇ၢၢ်အတၢ်ဃံလၤအံၤ အိၣ်ဒီးတၢ်စိကမီၤလၢ ၀့ၢ်အံၤအပူၤန့ၣ်လီၤ.

ကစၢ်ခ၇ံၥ်ဟဲနုၥ်ဝဲလၢ မုၢ်ထီၣ်တကပၤန့ၣ်လီၤ, ဟဲလီၤဝဲလၢ ကစၢၢ်သ့ၣ်စၤယံၤဒီး ဖျါမးလၢလဲၤနုၥ်လီၤဝဲခီဖျိထူအပဲတြီဖးဒိၣ်ဆူတၢ်လုၢ်ဟံၣ် အတၢ်လူၢ်ခိၣ်အပူၤန့ၣ်လီၤ. (ဆၢကတီၢ်ခဲအံၤ ဘၣ်တၢ်တိၥ်အီၤ) ၀့ၢ်ဒီ တ၀့ၢ်ညါဟူး၀းမးလၢအတၢ်ဟဲနုၥ်လီၤအံၤအဃိ, ၦၤကိးဂၤဒဲးသ့ၣ်ညါလၢ အတၢ်ဟဲနုၥ်လီၤအံၤ အခီပညီအဒိအတဲၥ်အတၢ်မၤန့ၣ်လီၤ. ၦၤဂီၢ်မုၢ်လၢ အပိၥ်ထီၣ်ကစၢ်ခ၇ံၥ်အခံတဖၣ်န့ၣ် ကိးပသူထီၣ်ဝဲ ဟိစါနၤ, တၢ်ကတိၤ တမံၤအခီပညီန့ၣ်မ့ၢ်ဝဲ, "မၤပူၤဖျဲးၦၤခဲအံၤ" ဘၣ်ဆၣ်ဒီးလၢခံတၢ်အခီပညီ အိၣ်ထီၣ်အသးလၢအမ့ၢ်, "စံးထီၣ်ပတြၢၤယွၤ" န့ၣ်လီၤ.

တၢ်ခူသူၣ်အဆၢကတီၢ်လၢကစၢ်ခ၇ံၥ်အဲၣ်ဒိးဝဲလၢမၢ်ကူးအဆၢဒိၣ် တဖၣ်အါအါအပူၤအံၤ, ဆၢကတီၢ်ခဲအံၤလဲၥ်ပူၤကွံၥ်လံ. ခဲအံၤကစၢ်ခ၇ံၥ် လဲၤနုၥ်ဆူ၀့ၢ်ယရူၤၡလ့ၣ်အပူၤဖျါဖျါ, လၢအမ့ၢ်စီၤပၤတဂၤအဒိအတဲၥ်အသိး န့ၣ်လီၤ. အဝဲလဲၤနုၥ်ဆူတၢ်လုၢ်ဟံၣ်အပူၤ, ဘၣ်မနုၤအဃိလဲၣ်န့ၣ် မ့ၢ်လၢ မုၢ်ဟါလီၤဝဲလံအဃိ, အဝဲကွၢ်တၢ်လၢအံၤလၢဘးဒီးအိၣ်ဘှံးအိၣ်သါဒီး အပျဲၢ်အဘီၣ်သ့ၣ်တဖၣ်လၢဘ့ၤသနံအပူၤန့ၣ်လီၤ. တၢ်လၢကဘၣ်ကဲထီၣ် တၢ်ပူထီၣ်တမံၤအံၤအလီၢ်န့ၣ် ကဲထီၣ်အသးလၢတၢ်အိၣ်ဘှံးအိၣ်သါဘVၣ်ဘVၣ် ဘှီၣ်ဘှီၣ်န့ၣ်လီၤ. ဘၣ်ဆၣ်ဒီး, ခဲမုၢ်ဆ့ၣ်တနံၤန့ၣ်, ကလီၤဆီဝဲဒၣ်န့ၣ်လီၤ.

တၢ်ဆိကမိၣ်လၢတၢ်ဒိးထီၣ်ကသ့ၣ်လၤအံၤ မ့ၢ်တၢ်လၢအပၥ် ဖျါထီၣ်တၢ်ဆီၣ်လီၤသးန့ၣ်လီၤ. ဘၣ်မနုၤလၢတၢ်အံၤအ၇့ဒိၣ်နီၢ်မး, လီၤဆီဒၣ် တၢ်လၢခ၇ံၥ်ဖိသ့ၣ်တဖၣ်န့ၣ်အဂီၢ်လဲၣ်. ပဝဲဒၣ်သ့ၣ်တဖၣ်, ခီဖျိထူၣ်စုညါ အတၢ်ထံၣ်အံၤ, ပပၥ်ကဖၢပသးသ့လၢမနုၤတမံၤလဲၣ်.