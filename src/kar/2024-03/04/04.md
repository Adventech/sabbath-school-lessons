---
title:  တၢ်အဂ့ၢ်အကျိၤလၢတၢ်ဒိတၢ်တဲၥ်တဖၣ်အဂီၢ်
date:   23/07/2024
---

`ဖး မၢ်ကူး ၄း၁၀-၁၂ တက့ၢ်. ဘၣ်မနုၤလၢကစၢ်ခ၇ံၥ်သိၣ်လိ သီလိတၢ်လၢတၢ်ဒိတၢ်တဲၥ်အပူၤအံၤန့ၣ်လဲၣ်.`

ပမ့ၢ်ကွၢ်ထဲတၢ်အမဲၥ်ဖံးခိၣ်န့ၣ်, တၢ်ဖးလံၥ်စီဆှံအဆၢတဖၣ်အံၤ ကဟ့ၣ်ၦၤတၢ်နၢ်ပၢၢ်လၢအမ့ၢ်ကစၢ်ခ၇ံၥ်သိၣ်က့ၤသီက့ၤတၢ်လၢ တၢ်အဒိ အပူၤအံၤန့ၣ် ဒ်သိးဒီးကပၥ်ၦၤလၢအိၣ်တၢ်ချၢတဖၣ်လၢ တၢ်ခံးကျါအဂီၢ်န့ၣ် လီၤ. ဘၣ်ဆၣ်ဒီး တၢ်နၢ်ပၢၢ်ဒ်သိးအံၤတဖၣ်န့ၣ် တဘၣ်ထွဲလိၥ်အသးဒီး ကစၢ်ခ၇ံၥ်အတၢ်မၤလၢမၢ်ကူးအဆၢဂၤတဖၣ်အပူၤန့ၣ်ဘၣ်. ဖဲမၢ်ကူး ၃း၅, ၆ အပူၤန့ၣ်, ကစၢ်ခ၇ံၥ်အသူၣ်အုးသးအုးလၢတၢ်ဘူၣ်တၢ်ဘါခိၣ်နၢ်တဖၣ်အံၤ အတၢ်သူၣ်ကိၤသးကိၤအဃိန့ၣ်လီၤ. ဖဲ မၢ်ကူး ၃း၂၂-၃၀ အပူၤန့ၣ်, ကစၢ် ခ၇ံၥ်တူၢ်လိၥ်တၢ်တဲးလိၥ်ဃိလိၥ်သးဒီးၦၤကွဲးလံၥ်ဖိသ့ၣ်တဖၣ် ဒီးပၥ်ဖျါထီၣ်ဝဲ လီၤတံၢ်လီၤဆဲးလၢအဝဲသ့ၣ်အတၢ်ထံၣ်ကမၣ်အပူၤအံၤန့ၣ်လီၤ. ဖဲ မၢ်ကူး ၁၂း၁-၁၂ အပူၤန့ၣ်, တၢ်ဘူၣ်တၢ်ဘါခိၣ်နၢ်တဖၣ်နၢ်ပၢၢ်လၢကစၢ်ခ၇ံၥ် အတၢ်ဒိတၢ်တဲၥ်လၢ အမ့ၢ်ၦၤစပံးမုၢ်လီၢ်အကစၢ်တဂၤအံၤန့ၣ် ဘၣ်ဃးဒီး အဝဲသ့ၣ်န့ၣ်လီၤ. အနီၢ်ကီၢ်န့ၣ် မ့ၢ်ဝဲတၢ်ဟ့ၣ်ပလီၢ်အဝဲသ့ၣ်လၢအတၢ် ကူၣ်ထီၣ်ထီဒါကစၢ်ခ၇ံၥ်အိၣ်ထီၣ်ဝဲဒီးတၢ်အဘျုးအဖှိၣ်လၢအအၢအသီတဖၣ် လူၤပိၥ်ထီၣ်အခံအဂ့ၢ်န့ၣ်လီၤ. အဝဲမ့ၢ်တအိၣ်ဒီးတၢ်ဘၣ်ယိၣ်လၢအဝဲသ့ၣ် အဂီၢ်ဘၣ်န့ၣ်, တမ့ၢ်လၢကဟ့ၣ်ပလီၢ်အဝဲသ့ၣ်ဒ်အံၤန့ၣ်ဘၣ်. လၢအကတၢၢ် န့ၣ်, ကစၢ်ခ၇ံၥ်အတၢ်စံးတၢ်ကတိၤဖဲ မၢ်ကူးအဆၢဒိၣ်လွံၢ်အပူၤအံၤ ဘၣ်ဆိကမိၣ်အီၤထံထံဆးဆးဒ်သိးကသ့ၣ်ညါတၢ်လၢအအဲၣ်ဒိးစံးဝဲဒၣ်အဂ့ၢ် န့ၣ်လီၤ. ကစၢ်ခ၇ံၥ်န့ၣ် တဲဖျါထီၣ်က့ၤတၢ်အခီပညီ ဖဲ ယၡါယၤ ၆း၉, ၁၀ အပူၤအံၤန့ၣ်လီၤ.

`ဖး ယၡါယၤ ၆း၁-၁၃ တက့ၢ်. တၢ်မၤအသးဒီး၀ံယၡါယၤ  ဖဲအံၤန့ၣ် မ့ၢ်မနုၤလဲၣ်, ဒီးတၢ်ကစီၣ်လၢအလဲၤစိၥ်ဟ့ၣ်လီၤအံၣ်စ၇့လးန့ၣ် မ့ၢ်မနုၤလဲၣ်.`

ယၡါယၤအတၢ်ထံၣ်လၢညါ လၢအမ့ၢ်ကစၢ်ယွၤအတၢ်လုၢ်ဟံၣ် အံၤန့ၣ် လုၥ်ဘၢအီၤဒီးကစၢ်ယွၤအလၤအကပီၤဒီး အနီၢ်ကစၢ်ဒၣ်ဝဲအတၢ် တဂ့ၤတ၀ါတဖၣ်န့ၣ်လီၤ. ကစၢ်ယွၤမၤကဆှီထီၣ်က့ၤအီၤဒီး မၢလီၤအီၤ ဃုၥ်ဒီးတၢ်ကစီၣ်လၢအလီၤပျံၤလီၤဖုးန့ၣ်လီၤ. ဒ်လံၥ်မၢ်ကူးအသိး, ဖျါမးလၢ အတဘၣ်ထွဲလိၥ်အသးဒီးလံၥ်ယၡါယၤအတၢ်ကွဲးလၢအဂၤတဖၣ် ဖဲတၢ်မၤမုၥ် ယွၤအၦၤဂီၢ်မုၢ်အသးအိၣ်ဝဲအါတစဲးန့ၣ်လီၤ.

ဖဲ ယၡါယၤ ၆ အပူၤန့ၣ် တၢ်ကစီၣ်အံၤ အခီပညီအိၣ်ဝဲလၢ ကမၤပျံၤမၤဖုးၦၤဂီၢ်မုၢ်သ့ၣ်တဖၣ် ဒ်သိးကဖုသံနီၣ်ထီၣ်ဒီးဃၣ်ကွံၥ်အသးဆူ အတၢ်အၢတၢ်သီကျဲတဖၣ်အပူၤအံၤအဂီၢ်န့ၣ်လီၤ. လၢမၢ်ကူးအပူၤအံၤန့ၣ်, နီၣ်၀ံၥ်ခံလၢကနၢ်ပၢၢ်ကစၢ်ခ၇ံၥ်အတၢ်စံးတၢ်ကတိၤဒီး အတၢ်သိၣ်လိနဲၣ်လိ အဂီၢ်န့ၣ်, ၦၤတဂၤလၢ်လၢ်ကဘၣ်မၤယွၤအတၢ်ဘၣ်အသးန့ၣ်လီၤ. (မၢ်ကူး ၃း၃၅). တၢ်အံၤဒုးဟဲနုၥ်ၦၤတဂၤလၢ်လၢ်ဆူကစၢ်ခ၇ံၥ်အဟံၣ်ဒူၣ်ဃီဒူၣ် အပူၤန့ၣ်လီၤ. ၦၤလၢအဆၢတဲၥ်တ့ၢ်တၢ်တဖၣ်လၢ ကစၢ်ခ၇ံၥ်အံၤ တၢ်၀ံ တၢ်နါအိၣ်လၢအပူၤအံၤန့ၣ် တဒိကနၣ်တၢ်ဘၣ်န့ၣ်လီၤ.

ကစၢ်ခ၇ံၥ်အတၢ်စံးကတိၤလၢ ယၡါယၤ ၆, အပူၤအံၤ အတၢ် ပညိၣ်န့ၣ် တမ့ၢ်လၢကစၢ်ယွၤန့ၣ် ပၥ်ၦၤဂီၢ်မုၢ်လၢတၢ်ချၢဘၣ်, မ့မ့ၢ်တခီ ထဲလၢအဝဲသ့ၣ်အနီၢ်ကစၢ်ဒၣ်ဝဲအတၢ်ထံၣ်ဒီး အတၢ်သူၣ်ကိၤသးကိးအံၤန့ၣ် တြီဃၥ်အဝဲသ့ၣ်ကတူၢ်လိၥ်တၢ်အုၣ်က့ၤခီၣ်က့ၤအတၢ်မ့ၢ်တၢ်တီအံၤန့ၣ်လီၤ.

တၢ်မ့ၢ်တၢ်တီန့ၣ် မ့ၢ်ဝဲတၢ်သ့ၣ်ညါနၢ်ပၢၢ်တၢ်ဒိတၢ်တဲၥ်ဘၣ်ဃးဒီး ၦၤဖှံတၢ်ချံအဂ့ၢ်န့ၣ်လီၤ. ၦၤကိးဂၤဒဲးဃုထၢလၢအဝဲသ့ၣ်မ့ၢ်ဟီၣ်ခိၣ်ဖဲလဲၣ် တကလုၥ်လဲၣ်အံၤန့ၣ်လီၤ. ၦၤကိးဂၤဒဲးဆၢတဲၥ်တၢ်လၢအနီၢ်ကစၢ်ဒၣ်ဝဲလၢ ကဟ့ၣ်လီၤသးဆူကစၢ်ခ၇ံၥ်အအိၣ် မ့တမ့ၢ်တဃုထၢလၢကဟ့ၣ်လီၤအသး အဂီၢ်ဘၣ်န့ၣ်လီၤ. လၢအကတၢၢ်န့ၣ်, ပဝဲဒၣ်တဂၤလၢ်လၢ်အံၤန့ၣ် ပဃုထၢ တၢ်န့ၣ်လီၤ.