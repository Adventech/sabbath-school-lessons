---
title:  ကစၢ်ခ၇ံၥ်အတၢ်ကတိၤကျိးတၢ်
date:   22/07/2024
---

ကစၢ်ခ၇ံၥ်စံၤကတိၤတၢ်ဒိတၢ်တဲၥ်၀ံၤလံဘၣ်ဆၣ် တဟ့ၣ်လီၤဝဲ အတၢ်ကတိၤအံၤအခီပညီတဘျီဃီဘၣ်န့ၣ်လီၤ. ဒ်လံၥ်စီဆှံဖဲ မၢ်ကူး ၄း၁ ပၥ်ဖျါထီၣ်ဝဲအသိး, ကစၢ်ခ၇ံၥ်စံးကတိၤလၢၦၤဂီၢ်မုၢ်အါအါဂီၢ်ဂီၢ်အမဲၥ်ညါ, ဒီးလၢခံက့ၤန့ၣ်လၢၦၤဂီၢ်မုၢ်စှၤတဖၣ်အကျါမး (မၢ်ကူး ၄း၁၀) အဝဲစံးကတိၤ တၢ်ဒိတၢ်တဲၥ်အံၤအခီပညီန့ၣ်လီၤ.

`ဖး မၢ်ကူး ၄း၁၃-၂၀ တက့ၢ်. ကစၢ်ခ၇ံၥ်ပၥ်ဖျါထီၣ်ၦၤဖှံတၢ်ချံအံၤ အခီပညီလၢမနုၤတမံၤလဲၣ်.`

ကစၢ်ခ၇ံၥ်ပၥ်ဖျါထီၣ်တၢ်အဒိအတဲၥ်အခီပညီခီဖျိတၢ်ဒုးအိၣ်ထီၣ် တၢ်အဂုၤအဂၤလၢ အတပၥ်ဃုၥ်လၢပူအံၤအပူၤ လၢတၢ်ဂ့ၢ်တၢ်ကျိၤလီၤတံၢ် လီၤဆဲးလၢပူအဂီၢ်အံၤန့ၣ်လီၤ. တၢ်အခီပညီန့ၣ် မ့ၢ်ဝဲတၢ်အဒိအတဲၥ်အံၤ မ့ၢ်တၢ်ယိယိဖိလၢအဘၣ်ထွဲဒီးဟီၣ်ခိၣ်တၢ်အိၣ်အသးအနီၢ်ကိၢ်အဂီၢ်န့ၣ်လီၤ.

ကစၢ်ခ၇ံၥ်ဒုးနဲၣ်ဖျါလၢတၢ်ချံအံၤန့ၣ်မ့ၢ် "တၢ်ကလုၢ်ကထါ" န့ၣ်လီၤ. တၢ်အံၤမ့ၢ်ဝဲကစၢ်ယွၤအကလုၢ်ကထါလၢ အဘၣ်တၢ်စံၣ်တဲၤတဲလီၤအီၤလၢ ကစၢ်ခ၇ံၥ်န့ၣ်လီၤ. ယၤကိၥ် ၁း၂၁ ပၥ်ဖျါထီၣ်လၢ, "မ်ဒ်န့ၣ်ဒီး ညိကွံၥ် ကယဲၢ်တၢ်ဘၣ်အၢဘၣ်သီ, ဒီးတၢ်အၢတၢ်သီအတၢ်လုၣ်ကိလုၣ်ကပၥ်ခဲလၢၥ် န့ၣ်တက့ၢ်. ဒိးန့ၢ်တၢ်ကလုၢ်သူၣ်လီၤအသး, လၢအုၣ်က့ၤခီၣ်က့ၤသုသးသ့န့ၣ် လၢတၢ်သူၣ်စူၤသးစူၤတက့ၢ်."

ဟီၣ်ခိၣ်ညၣ်လၢအလီၤဆီလိၥ်အသးန့ၣ်န့ၣ်, မ့ၢ်ၦၤဒိကနၣ်တၢ်ဖိလၢ အလီၤဆိလိၥ်အသးန့ၣ်လီၤ. လၢကစၢ်ခ၇ံၥ်အတၢ်စံးကတိၤဖျါထီၣ်တၢ် အခီပညီအပူၤန့ၣ်, ၦၤကိးဂၤဒဲးနၢ်ဟူကစၢ်ယွၤအကလုၢ်ကထါလၢ အမ့ၢ် ဟီၣ်ခိၣ်အကလုၥ်ကလုၥ်အံၤ ဒိးန့ၢ်ဘၣ်တၢ်ချံဖှံလီၤသးလၢအလိၤန့ၣ်လီၤ. ဘၣ်ဆၣ်ဒီး တၢ်တူၢ်လိၥ်တၢ်အံၤန့ၣ်လီၤဆီဝဲလီၤ. ဟီၣ်ခိၣ်လၢကျဲပူၤန့ၣ် ကိၤဝဲဒီးထိၣ်သ့ၣ်တဖၣ်ဟံးန့ၢ်ကွံၥ်တၢ်ချံလီၤ. ကစၢ်ခ၇ံၥ်ဒုးစဲဘူးမုၣ်ကီၤလံၢ် လၢအဟံးန့ၢ်ကွံၥ်တၢ်ချံအံၤန့ၣ်လီၤ. ဟီၣ်ခိၣ်လၢလၢၢ်ခိၣ်န့ၣ်တယိၥ်ဝဲဘၣ်. ကစၢ်ခ၇ံၥ်ဒုးစဲဘူးၦၤဂီၢ်မုၢ်လၢ အနၢ်ဟူတၢ်ဒ်အံၤသ့ၣ်တဖၣ်လၢ အတၢ်သူၣ် အိၣ်သးအိၣ်စှၤဝဲ, အဝဲတဂံၢ်ထီၣ်ဒွးထီၣ်တၢ်ကဲထီၣ်တၢ်အပျဲၢ်အဘီၣ်အံၤ အဘူးအလဲဘၣ်န့ၣ်လီၤ. ဟီၣ်ခိၣ်လၢတၤဆ|ၣ်တၤမဲအကျါ မၤဘၢသံကွံၥ် တၢ်ချံန့ၣ်လီၤ. ကစၢ်ခ၇ံၥ်တဲဖျါထီၣ်ဝဲလၢ အမ့ၢ်တၢ်အဲၣ်ဟီၣ်ခိၣ်အတၢ် အိၣ်မူဒီးတၢ်ထူးတၢ်တီၤလၢအမၤဘၢသံကွံၥ်ကစၢ်ယွၤအကလုၢ်ကထါအံၤ အဃိန့ၣ်လီၤ. ဘၣ်ဆၣ်ဒီး ဟီၣ်ခိၣ်ညၣ်လၢအဂ့ၤန့ၣ် မ့ၢ်ၦၤလၢအဒိကနၣ် ကစၢ်ယွၤအကလုၢ်ကထါဒီး ဟံးန့ၢ်ဝဲအဃိ, ဒိၣ်ထီၣ်ထီထီၣ်ဒုးသူထီၣ် သၣ်ထီၣ်ဝဲအါအါကလဲၥ်န့ၣ်လီၤ.

ကစၢ်ခ၇ံၥ်အတၢ်စံးကတိၤဖျါထီၣ်က့ၤတၢ်အထီကတၢၢ်န့ၣ်မ့ၢ်ဝဲ ဟီၣ်ခိၣ်လၢလၢၢ်ဒီးတၤဆ|ၣ်တၤမဲအကျါအံၤန့ၣ်လီၤ. လၢအတၢ်ပၥ်ဖျါ ဟီၣ်ခိၣ်လၢလၢၢ်ခိၣ်အၦၤဒိကနၣ်တၢ်ဖိအဂ့ၢ်န့ၣ်, ကစၢ်ခ၇ံၥ်ဒုးနဲၣ်တၢ်ထိၣ် သတြီၤတၢ်အက့ၢ်အဂီၤတဖၣ်န့ၣ်လီၤ- အဝဲသ့ၣ်ဒိးန့ၢ်ဘၣ်ကစၢ်ယွၤကလုၢ် ကထါလၢတၢ်သူၣ်ဖှံသးညီအပူၤ ဘၣ်ဆၣ်အဝဲသ့ၣ်မ့ၢ်တၢ်အပျဲၢ်အဘီၣ် ထဲတစိၢ်ဖိတလီၢ်ဧိၤန့ၣ်လီၤ. ဖဲတၢ်မၤနးမၤဖှီၣ်အိၣ်ထီၣ်အသးဒီး, အဝဲသ့ၣ် ဂုၤက့ၤအလီၢ်ခံန့ၣ်လီၤ. ဟီၣ်ခိၣ်လၢတၤဆ|ၣ်တၤမဲအၦၤဒိကနၣ်တၢ်ဖိတဖၣ် မ့ၢ်ဝဲတၢ်ထိၣ်သတြီၤတၢ်အဂီၢ်န့ၣ်လီၤ. အဝဲသ့ၣ်တဂုၤက့ၤအလီၢ်ခံခီဖျိ တၢ်ကီတၢ်ခဲတၢ်နးတၢ်ဖှီၣ်အဃိဘၣ်, ဘၣ်ဆၣ်မ့ၢ်လၢတၢ်ဆၢကတီၢ်ဂ့ၤအဃိ- အဝဲသ့ၣ်အတၢ်ပညိၣ်န့ၣ် အိၣ်ဝဲလၢဟီၣ်ခိၣ်အတၢ်ပီးတၢ်လီသ့ၣ်တဖၣ်အပူၤ လီၤ, တမ့ၢ်ကစၢ်ယွၤအဘီအမုၢ်ဘၣ်. အဝဲသ့ၣ်အတၢ်သူၣ်အိၣ်သးအိၣ်န့ၣ် မ့ၢ်ဝဲတၢ်သ့ၣ်တဖၣ်လၢဟီၣ်ခိၣ်ဟ့ၣ်လီၤအဝဲသ့ၣ်သ့အပူၤအံၤန့ၣ်လီၤ.

ကွၢ်ကဒါက့ၤနနီၢ်ကစၢ်ဒၣ်နဲနတၢ်အိၣ်မူအံၤန့ၣ်တက့ၢ်. မ့ၢ်နအိၣ် ဒီးကျဲ, လၢၢ် မ့တမ့ၢ် တၢ်ဆ|ၣ်တၢ်မဲအတၢ်သကဲၥ်ပ၀းအံၤ အိၣ်ထီၣ်လၢ နတၢ်အိၣ်မူအတၢ်လဲၤခီဖျိအပူၤအံၤဧါ. တၢ်သ့ၣ်တဖၣ်အံၤ အိၣ်ထီၣ်ဝဲသ့ ဒိၣ်န့ၢ်ဒံးနဆိကမိၣ်ထီၣ်အီၤန့ၣ်လီၤ. တၢ်ဃုထၢလၢနကဘၣ်ဆီတလဲကွံၥ်  အီၤ, မ့ၢ်အိၣ်ဝဲန့ၣ်, ကမ့ၢ်မနုၤလဲၣ်.