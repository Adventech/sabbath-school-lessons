---
title:  တၢ်ဆိကမိၣ်ဆူညါအဂီၢ်
date:   26/07/2024
---

ဖး Ellen G. White, "The Sower went Forth to Snow," pp. 33-61, _Christ's Object Lessons_ အပူၤန့ၣ်တက့ၢ်.

"တၢ်စီတၢ်ဆှံအမ့ၢ်အတီန့ၣ် မ့ၢ်တၢ်မၤယွၤအတၢ်လၢၥ်လၢၥ်ဆ့ဆ့ န့ၣ်လီၤ. အဝဲအံၤ မ့ၢ်တၢ်အိၣ်အသးလၢခ၇ံၥ်ဖိအတၢ်အိၣ်မူတီတီလိၤလိၤ အဂီၢ်န့ၣ်လီၤ. ကစၢ်ခ၇ံၥ်ဃ့လၢတၢ်ဟ့ၣ်လီၤအသးလၢၥ်လၢၥ်ဆ့ဆ့အဂီၢ်, လၢတၢ်သးဒ့ဒီတအိၣ်ဘၣ်အတၢ်ဖံးတၢ်မၤအပူၤန့ၣ်လီၤ. အဝဲဃ့သး, တၢ်သ့ၣ်ညါနၢ်ပၢၢ်, သးသမူဒီးတၢ်ဂံၢ်တၢ်ဘါန့ၣ်လီၤ. တၢ်တဘၣ်ပၥ်ဒိၣ် နီၢ်ကစၢ်ဒၣ်ဝဲအတၢ်အိၣ်အသးဘၣ်. ၦၤလၢအအိၣ်မူလၢအနီၢ်ကစၢ်ဒၣ်ဝဲန့ၣ် တမ့ၢ်ခ၇ံၥ်ဖိဘၣ်လီၤ.

"တၢ်အဲၣ်တၢ်ကွံန့ၣ် ကဘၣ်မ့ၢ်တၢ်သိၣ်လိနဲၣ်လိအတၢ်ဖံးတၢ်မၤ န့ၣ်လီၤ. တၢ်အဲၣ်တၢ်ကွံန့ၣ် မ့ၢ်ကစၢ်ယွၤအတၢ်ပၢတၢ်ြပးလၢမူခိၣ်ဘီမုၢ် ဒီးလၢဟီၣ်ခိၣ်အံၤအဃိ, ကဘၣ်မ့ၢ်ၦၤခ၇ံၥ်ဖိသ့ၣ်တဖၣ်အတၢ်သူၣ်ထီၣ် တၢ်သကဲၥ်ပ၀းအခီၣ်ထံးန့ၣ်လီၤ. ထဲတၢ်အဲၣ်တၢ်ကွံတမံၤအံၤ, ကဟ့ၣ်အီၤ တၢ်ဆၢထၢၣ်အဂၢၢ်အကျၢၤန့ၣ်လီၤ. ထဲတၢ်အဲၣ်တၢ်ကွံတမံၤအံၤ ဟ့ၣ်တၢ်ဂံၢ် တၢ်ဘါသ့လၢကဆၢထၢၣ်ဂၢၢ်ကျၢၤလၢတၢ်လ့ပစီအကျါန့ၣ်လီၤ.

"ဒီးတၢ်အဲၣ်ကလီၣ်ဖျါထီၣ်အသးလၢ တၢ်ဟ့ၣ်လီၤသးအပူၤအံၤန့ၣ် လီၤ. တၢ်အုၣ်က့ၤခီၣ်က့ၤအတၢ်တိၥ်ပၥ်န့ၣ် အိၣ်သူၣ်လီၤအသးလၢ တၢ်ဟ့ၣ်လီၤသးအဖီခိၣ်န့ၣ်လီၤ- တၢ်ဟ့ၣ်လီၤသး, တၢ်လုၢ်ထီၣ်သးလၢ အဒိၣ်အမုၢ်တုၤဒၣ်လဲၥ်ထိၣ်အီၤဒွးအီၤတသ့ဝဲဘၣ်န့ၣ်လီၤ. ကစၢ်ခ၇ံၥ် ဟ့ၣ်တၢ်ခဲလၢၥ်လၢပဂီၢ်န့ၣ်လီၤ, ဒီးၦၤလၢအတူၢ်လိၥ်ကစၢ်ခ၇ံၥ်န့ၣ် ကအိၣ်ဒီး တၢ်ကတဲၥ်ကတီၤအသးလၢကဟ့ၣ်လီၤအသးသမူခဲလၢၥ်လၢ ၦၤအုၣ်က့ၤ ခီၣ်က့ၤတၢ်တဂၤအမံၤအံၤန့ၣ်လီၤ. တၢ်လၢအကဟ့ၣ်လီၤၦၤလၢ အမ့ၢ် တၢ်လၤတၢ်ကပီၤဒီး တၢ်မံၤဂ့ၤသၣ်ဂ့ၤန့ၣ် ကဟဲဆူတၢ်ဂၤအမဲၥ်ညါခဲလၢၥ် န့ၣ်လီၤ." Ellen G. White, _Christ's Object Lesson_, pp. 48, 49.