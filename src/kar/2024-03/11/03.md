---
title:  ဟါတၢ်အီၣ်လၢအလီၢ်ခံကတၢၢ်
date:   09/09/2024
---

`ဖး မၢ်ကူး ၁၄း၂၂-၃၁ ဒီး ၂မိၤၡွ ၂၄း၈ တက့ၢ်. ခ၇ံၥ်ဖိအတၢ်စူၢ် တၢ်နၥ်လၢအခီပညီဒိၣ်ဝဲလၢဘၣ်တၢ်ထံၣ်န့ၢ်အီၤဖဲအံၤန့ၣ် မ့ၢ်မနုၤလဲၣ်.`

မၢ်ကူး ၁၄း၁၂ ဒုးသ့ၣ်ညါလၢတၢ်အီၣ်ကိၣ်လၢကိၣ်မံၣ်တပၥ်ဃုၥ် ဘၣ်အဆိကတၢၢ်တမံၤဖဲဘူၣ်လဲၤကပၥ်အသိးအံၤ ဘၣ်တၢ်လုၢ်ထီၣ်အီၤန့ၣ် လီၤ. တၢ်အီၣ်အံၤန့ၣ် မ့ၢ်ဝဲမုၢ်ယဲၢ်နံၤဟါအကတီၢ်န့ၣ်လီၤ. ဖဲဟါတၢ်အီၣ် အလီၢ်ခံကတၢၢ်အဆၢကတီၢ်အံၤန့ၣ်, ကစၢ်ခ၇ံၥ်ဒုးအိၣ်ထီၣ်တၢ်သ့ၣ်နီၣ်ထီၣ် အတၢ်ဖံးတၢ်မၤတမံၤန့ၣ်လီၤ. မ့ၢ်တၢ်လဲလိၥ်က့ၤအသးလၢ ၦၤယူဒၤဖိ အတၢ်မၤလၤမၤကပီၤဘူၣ်လဲၤကပၥ်အနံၤဒီး မ့ၢ်တၢ်တမံၤလၢအစဲးဘူးလိၥ် အသးဘျၢဘျၢဒီး ၦၤအံၣ်စ၇့လးဖိအတၢ်ဟးထီၣ်လၢအဲၤကူပတူးဒီး ဒီးကဲထီၣ် ကစၢ်ယွၤအၦၤတၢ်အၢၣ်လီၤအီလီၤဖဲ ကစၢၢ်စံးနါန့ၣ်လီၤ. လၢတၢ်ပၥ်ဂၢၢ် ပၥ်ကျၢၤတၢ်အၢၣ်လီၤအီလီၤ ဖဲ ၂မိၤၡွ ၂၄း၈ အပူၤန့ၣ်, စီၤမိၤၡွဖှံၦၤဂီၢ်မုၢ် သ့ၣ်တဖၣ်လၢတၢ်လုၢ်ထီၣ်အံၤအသွံၣ်ဒီးစံးဝဲဒၣ်, "ကွၢ်ကွၢ်, တၢ်သွံၣ် ဘၣ်ဃးဒီးတၢ်အၢၣ်လီၤအီလီၤဒီးသုလၢတၢ်ကတိၤအံၤခဲလၢၥ်အဂ့ၢ်အကျိၤ လီၤ.

မ့ၢ်တၢ်လၢအဒိၣ်အမုၢ်တမံၤ ဖဲကစၢ်ခ၇ံၥ်ဟါတၢ်အီၣ်အလီၢ်ခံ ကတၢၢ်တဘျီလၢ ကစၢ်ခ၇ံၥ်ဒုးအိၣ်ထီၣ်ဝဲဖဲအံၤ လၢအတလိၣ်သူလၢဘူၣ်လဲၤ ကပၥ်တၢ်အီၣ်အံၤအဂီၢ်ဘၣ်န့ၣ်လီၤ. အဂ့ၢ်ဒ်လဲၣ်ကစၢ်ခ၇ံၥ်န့ၣ် မ့ၢ်ယွၤ အသိဖိအဃိန့ၣ်လီၤ (ထိၣ်သတြီၤဒီး ယိၤဟၣ် ၁း၂၉). ကိၣ်လၢကစၢ်ခ၇ံၥ် ဟါတၢ်အီၣ်အံၤန့ၣ် ဒိလီၤဝဲလၢအမ့ၢ်အဖံးအညၣ်န့ၣ်လီၤ. တၢ်အၢၣ်လီၤ အီလီၤအသီ (ထိၣ်သတြီၤဒီး ယံး၇မံယၤ ၃၁း၃၁-၃၄ တက့ၢ်) အံၤ ဘၣ်တၢ်ဒိပနီၣ်ဃၥ်အီၤလၢကစၢ်ခ၇ံၥ်အသွံၣ် ဒီးလီခီကဲတၢ်အခၢၣ်စးန့ၣ်လီၤ. အဝဲစံးလၢ, "အအံၤမ့ၢ်ယသွံၣ်ဘၣ်ဃးဒီးတၢ်အၢၣ်လီၤအီလီၤအသီ, လၢအလူ လီၤအသးလၢၦၤအါဂၤအဂီၢ်" (မၢ်ကူး ၁၄း၂၄).

၀ံၤကဒီးတစုန့ၣ်, လၢတၢ်အံၤခဲလၢၥ်အပူၤ, ကစၢ်ခ၇ံၥ်စံးကတိၤ ပၥ်ဝဲလၢ အပျဲၢ်အဘီၣ်သ့ၣ်တဖၣ်ကညိကွံၥ်အီၤခဲလၢၥ်န့ၣ်လီၤ. အဝဲပၥ်ဖျါ ထီၣ်က့ၤ စကၤ၇ယၤ ၁၃း၇, လၢအစံးကတိၤဘၣ်ဃးနးလၢဆဲးၦၤကွၢ်သိတဂၤ ဒီးသိသ့ၣ်တဖၣ်န့ၣ် လီၤြပံလီၤ့ပါဝဲခဲလၢၥ်အဂ့ၢ်န့ၣ်လီၤ. ကစၢ်ခ၇ံၥ်န့ၣ် မ့ၢ်ၦၤကွၢ်သိ, ဒီးအပျဲၢ်အဘီၣ်သ့ၣ်တဖၣ်န့ၣ် မ့ၢ်သိဖိလီၤ. မ့ၢ်တၢ်ကစီၣ်လၢ ဆူၣ်ဒီးအဆီၣ်တံၢ်မၤနၢၤတၢ်တမံၤန့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်မၤအါထီၣ် တၢ်မုၢ်လၢ်အတၢ်ကတိၤ, စံးကတိၤကဒီးတၢ်စံးပၥ်လၢအဘၣ်ဃးဒီးတၢ်ဂဲၤ ဆၢထၢၣ်သမူထီၣ်က့ၤအဂ့ၢ်န့ၣ်လီၤ. ဘၣ်ဆၣ်ဒီး, အဝဲစံးကတိၤအါထီၣ်ဝဲ လၢအကလဲၤဆူကၤလံၤလါလၢအပျဲၢ်အဘီၣ်သ့ၣ်တဖၣ်အမဲၥ်ညါန့ၣ်လီၤ. တၢ်စံးပၥ်အံၤစံးကတိၤဘၣ်ဃးၦၤသးစၢ်တဂၤလၢကစၢ်ခ၇ံၥ်အတၢ်သွၣ်ခိၣ် အလီၢ်ဖဲ မၢ်ကူး ၁၄း၆ အပူၤ ဒီးလၢတၢ်အံၤအဃိ မ့ၢ်တၢ်လၢအဟဲစိၥ် တၢ်လီၤဆီအဒိၣ်တမံၤန့ၣ်လီၤ.

ဘၣ်ဆၣ်ဒီးတၢ်သ့ၣ်တဖၣ်အံၤလၢပျဲၢ်ဘီၣ်သ့ၣ်တဖၣ်ကတူၢ်လိၥ် အီၤန့ၣ် ကီဝဲဒၣ်ဒိၣ်မး, လီၤဆီဒၣ်တၢ်စီၤပ့းတရူး, လၢအဂ့ၢ်လိၥ်ဝဲလၢ ၦၤကိးဂၤဒဲးမ့ၢ်ဟးသဒၣ်ကွံၥ်နၤဘၣ်ဆၣ် အဝဲတမၤဒ်န့ၣ်ဘၣ်အဂ့ၢ်န့ၣ်လီၤ. ဘၣ်ဆၣ်ဒီးကစၢ်ခ၇ံၥ်ဆဲးကတိၤတၢ်လၢတၢ်နီၢ်ကီၢ်အပူၤ ဒီးစံးပၥ်ဝဲလၢ စီၤပ့းတရူးကသမၢအီၤသၢဘျီတချုးလၢဆီဖါအိၣ်အိထီၣ်ခံဘျီဒံးဘၣ်အဂ့ၢ်န့ၣ် လီၤ. တၢ်စံးပၥ်အံၤ ကဲထီၣ်တၢ်မၤအသးအဒိၣ်တမံၤဖဲကစၢ်ခ၇ံၥ်ဘၣ် တၢ်သမံသမိးအီၤအကတီၢ်ဒီး စီၤပ့းတရူးအတၢ်သမၢအီၤစ့ၢ်ကီးကဲထီၣ်တၢ်မၤ အသးအဒိၣ်ကတၢၢ်တမံၤန့ၣ်လီၤ.

`မ့ၢ်နဒိးန့ၢ်ဘၣ်တၢ်မၤလိလၢနအၢၣ်လီၤကစၢ်ယွၤတဘျီလၢ်လၢ် လၢနကမၤ မ့တမ့ၢ် နတမၤတၢ်တမံၤမံၤဒီးလၢအကတၢၢ်န့ၣ်, နမၤအီၤ မ့တမ့ၢ် နတမၤအီၤဘၣ်အံၤန့ၣ်ဒ်လဲၣ်.`