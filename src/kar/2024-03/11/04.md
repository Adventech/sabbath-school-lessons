---
title:  က့ၤသစ့းမနၤ
date:   10/09/2024
---

`ဖး မၢ်ကူး ၁၄း၃၂-၄၂ တက့ၢ်. ကစၢ်ခ၇ံၥ်ဃ့ဘါထုကဖၣ်တၢ် မနုၤတမံၤ ဖဲက့ၤသစ့းမနၤန့ၣ်လဲၣ်ဒီး အတၢ်ထုကဖၣ်အံၤ ဘၣ်တၢ်စံးဆၢ အီၤဒ်လဲၣ်.`

တုၤမ့ၢ်အဟးထီၣ်ကွံၥ်လၢ၀့ၢ်ယရူၤၡလ့ၣ်အပူၤ ဖဲအဝဲသ့ၣ်အီၣ်တၢ် ဘူၣ်လဲၤကပၥ်အံၤန့ၣ်, ကစၢ်ခ၇ံၥ်ဒီးအပျဲၢ်တဖၣ် လဲၤခီဂၥ်ကံ့ဒိၣ်အကျိ ဆူဖီက၇ၢၢ်လၢကစၢၢ်သ့ၣ်စၤယံးအကပၤန့ၣ်လီၤ. မံၤလၢအမ့ၢ်က့ၤသစ့းမနၤ အခီပညီန့ၣ် မ့ၢ်ဝဲၦၤ၀့ၤသိအလီၢ်, ဒုးနဲၣ်လၢဖဲအံၤန့ၣ် အိၣ်ဒီးၦၤဂံၥ်သ့ၣ်စၤယံး သၣ်သိအဆၢၣ်အိၣ်ဝဲအလီၢ်န့ၣ်လီၤ. တၢ်လီၢ်လီၤတံၢ်လီၤဆဲးတခီ တသ့ၣ်ညါ ဘၣ်အဂ့ၢ်ဒ်လဲၣ်, ၦၤ၇ိမ့ၤကူးလီၤသ့ၣ်ခဲလၢၥ် ဖဲကစၢၢ်သ့ၣ်စးယံၤအလိၤ ဖဲအဝဲသ့ၣ်ဟဲဒုးန့ၢ်ဟီၣ်က၀ီၤဖဲ ခ၇ံၥ်နံၣ် ၇၀ အကတီၢ်န့ၣ်လီၤ.

ဒ်ကစၢ်ခ၇ံၥ်လဲၤနုၥ်ဆူဖီက၇ၢၢ်ပူၤအသိး, အဝဲပၥ်တ့ၢ်ကွံၥ်အပျဲၢ် တဖၣ်ဒီး လဲၤဝဲဆူညါဃုၥ်ဒီးစီၤပ့းတရူး, စီၤယၤကိၥ်, ဒီးစီၤယိၤဟၣ်န့ၣ်လီၤ. ဘၣ်ဆၣ်ဒီး အဝဲပၥ်တ့ၢ်စ့ၢ်ကီးအဝဲသ့ၣ်ဒီး လဲၤဆူညါတစဲးလၢအနီၢ်ကစၢ် ဒၣ်ဝဲန့ၣ်လီၤ. တၢ်မၤစီၤစုၤသးဒ်အံၤ ပၥ်ဖျါထီၣ်လၢကစၢ်ခ၇ံၥ်အံၤ ဘၣ်လီၤဖးယံၤထီၣ်ယံၤထီၣ်ဒီး ထဲတဂၤဧိၤန့ၣ် ကဘၣ်သဂၢၢ်ဒီးတၢ်နးတၢ်ဖှီၣ် လၢကဟဲဝဲအဂီၢ်အံၤန့ၣ်လီၤ.

ကစၢ်ခ၇ံၥ်ဃ့ဘါထုကဖၣ်လၢတၢ်နးတၢ်ဖှီၣ်အလီခီအံၤ ကဘၣ် တၢ်သုးကွံၥ်အီၤအဂီၢ်လီၤ, ဘၣ်ဆၣ်ထဲလၢကစၢ်ယွၤအတၢ်ဘၣ်သးန့ၣ်လီၤ (မၢ်ကူး ၁၄း၃၆). အဝဲသူဧ့ၤဘြံၤအကျိၥ်, အးဘၤ, မၢ်ကူးကွဲးကျိၥ်ဝဲလၢ  အမ့ၢ်, "ပၢ်" န့ၣ်လီၤ. တၢ်ကတိၤအံၤအခီပညီတမ့ၢ်လၢ "ပါပါ" ဒ်ၦၤတနီၤနီၤ စံးဝဲအသိးန့ၣ်ဘၣ်. တၢ်ကတိၤအံၤ ဘၣ်တၢ်သူအီၤလၢဖိတဂၤကိးအပၢ်လၢ ၠဘင န့ၣ်လီၤ. (ကွၢ် Raymond E. Brown, The Death of the Messiah, Anchor Bible Reference Library[New York: Doubleday, 1994], vol. 1, pp. 172, 173 ဘၣ်ဆၣ်ဒီး, တၢ်သူတၢ်ကတိၤလၢအမ့ၢ် အးဘၤ, ပၢ်အံၤတအိၣ်ဒီးတၢ်ဘၣ်ထွဲလိၥ်အသးဖျါဖျါဘၣ်န့ၣ်လီၤ.

တၢ်လၢကစၢ်ခ၇ံၥ်ဃ့ဘါထုကဖၣ်န့ၣ် မ့ၢ်တၢ်ထုးကွံၥ်လီခီအတၢ်နး တၢ်ဖှီၣ်အံၤန့ၣ်လီၤ. ဘၣ်ဆၣ်ဒီးအဝဲဟ့ၣ်လီၤအသးလၢကစၢ်ယွၤအတၢ် ဘၣ်သးအစုပူၤန့ၣ်လီၤ (ထိၣ်သတြီၤကစၢ်ခ၇ံၥ်အတၢ်ထုကဖၣ်ဖဲ မးသဲ ၆း၁၀). ကဲထီၣ်တၢ်အိၣ်ဖျါလၢ တၢ်တူၢ်ဘၣ်ခီၣ်ဘၣ်အတၢ်ပၥ်ဖျါလၢကစၢ်ယွၤ အတၢ်စံးဆၢကစၢ်ခ၇ံၥ်အတၢ်ထုကဖၣ်လၢအမ့ၢ် "တန့ၢ်ဘၣ်" န့ၣ်လီၤ. အဝဲ တထုးကွံၥ်တၢ်နးတၢ်ဖှီၣ်အလီခီဘၣ်, အဂ့ၢ်ဒ်လဲၣ် ခီဖျိလၢတၢ်အုၣ်က့ၤ ခီၣ်က့ၤအံၤ ဘၣ်တၢ်ဟ့ၣ်လီၤအီၤဆူဟီၣ်ခိၣ်အဂီၢ်န့ၣ်လီၤ.

ဖဲနထံၣ်ဘၣ်တၢ်ကီတၢ်ခဲတဖၣ်န့ၣ်, မ့ၢ်တၢ်ဂံၢ်တၢ်ဘါတမံၤလၢ အိၣ်ဒီးတံၤသကိးတဖၣ်လၢအမၤစၢၤနၤန့ၣ်လီၤ. ဖဲ ဖံလံးပံၤ ၄း၁၃ အပူၤန့ၣ်, စီၤပီလူးစံးကတိၤဘၣ်ဃးအမၤတၢ်ခဲလၢၥ်လၢၦၤအဟ့ၣ်ဂံၢ်ဟ့ၣ်ဘါအီၤတဂၤ န့ၣ်လီၤ. ၦၤအါဒံအါဂၤသးပ့ၤနီၣ်ကွံၥ် ဖံလံးပံၤ ၄း၁၄, ဖဲစီၤပီလူးစးထီၣ်ဝဲလၢ, "ဘၣ်ဆၣ်ဒီး, သုမၤစၢၤယၤလၢယတၢ်နးတၢ်ဖှီၣ်အပူၤန့ၣ်လီၤ." တၢ်အံၤ မ့ၢ်တၢ်တမံၤလၢကစၢ်ခ၇ံၥ်လိၣ်ဘၣ်ဝဲဖဲ က့ၤသစ့းမနၤအံၤန့ၣ်လီၤ. အဝဲ ဟဲဆူအပျဲၢ်တဖၣ်အအိၣ်သၢဘျီ ဒ်သိးကဒိးန့ၢ်ဘၣ်တၢ်မၤမုၥ်အသးန့ၣ်လီၤ. အဝဲသ့ၣ်မံသပ့ၤဘၣ်သးသၢဘျီလၢၥ်လီၤ. လၢအကတၢၢ်န့ၣ်, အဝဲကိး ဂဲၤဆၢထၢၣ်အဝဲသ့ၣ်ဒ်သိးကလဲၤတၢ်ဒီးအီၤ လၢအတၢ်ဘၣ်သဂၢၢ်ဒီးတၢ်ကီ တၢ်ခဲအအံၤန့ၣ်လီၤ. အဝဲအိၣ်ဒီးတၢ်ကတဲၥ်ကတီၤအသးလံ, ဘၣ်ဆၣ် အပျဲၢ်အဘီၣ်တဖၣ် တအိၣ်ဒံးဒီးတၢ်ကတဲၥ်ကတီၤအသးဘၣ်.