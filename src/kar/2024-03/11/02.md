---
title:  လၢပသးပ့ၤနီၣ်တသ့ဘၣ်
date:   08/09/2024
---

`ဖး မၢ်ကူး ၁၄း၁-၁၁ တက့ၢ်. ပူခံယုၢ်လၢအဘျးလိၥ်အသး ဖဲအံၤန့ၣ် မ့ၢ်မနုၤလဲၣ်ဒီး အဝဲသ့ၣ်ဘၣ်ထွဲလိၥ်အသးတမံၤဒီးတမံၤလၢကျဲ ဒ်လဲၣ်.`

မၢ်ကူး ၁၄း၁ ဒုးနဲၣ်လၢဘူၣ်လဲၤကပၥ်အိၣ်က့ၤဝဲထဲခံနံၤန့ၣ်လီၤ. တၢ်ထံၣ်လိၥ်သးအံၤ မၤအသးဖဲမုၢ်ယဲၢ်နံၤ မ့တမ့ၢ်မုၢ်လွံၢ်နံၤဖဲတၢ်တနွံအံၤ အပူၤန့ၣ်လီၤ. တၢ်ဘူၣ်တၢ်ဘါခိၣ်နၢ်တဖၣ် အိၣ်ဒီးအတၢ်၇ဲၣ်တၢ်ကျဲၤ ဒီးအတၢ်ဆၢကတီၢ်လၢအပၥ်လီၤဝဲဒၣ်န့ၣ်လီၤ. အဝဲသ့ၣ်လိၣ်ဘၣ်ထဲတၢ်ဂ့ၢ် တၢ်ကျိၤတဖၣ်လၢ ကမၤလၢၦဲၤအဝဲသ့ၣ်ဖီတၢၣ်အဂီၢ်န့ၣ်လီၤ. တၢ်အံၤ ကမၤအသးလၢတၢ်လီၤကမၢကမၣ်အပူၤလီၤ.

လံၥ်စီဆှံအဆၢအံၤမ့ၢ်တၢ်ဖံးတၢ်ညၣ်အကိၣ်ယဲၢ်မံၤတမံၤ ဖဲမၢ်ကူး အပူၤအံၤန့ၣ်လီၤ. (ကွၢ် တၢ်မၤလိ ၃ တက့ၢ်). တၢ်ဃဲၤပူလၢတၢ်ကူၣ်ထီဒါ ကစၢ်ခ၇ံၥ်အံၤ စဲဘူးလိၥ်အသးဒီးပိၥ်မုၣ်လၢအဖူကစၢ်ခ၇ံၥ်အခိၣ်ဒီး တၢ်နၢမူ လၢအလုၢ်ဒိၣ်ၦ့ၤဒိၣ်အံၤန့ၣ်လီၤ. ၦၤလၢအဘၣ်တၢ်ဃဲၤအဂ့ၢ်ခံဂၤလၢပူအံၤ အပူၤန့ၣ် မၤတၢ်ကွၢ်ဆၢၣ်မဲၥ်လိၥ်အသးအတၢ်မၤတဖၣ် ဒုးနဲၣ်ဖျါထီၣ် တၢ်ထိၣ်သတြီၤလၢအလီၤဆဲးအဲးတမံၤန့ၣ်လီၤ.

ပိၥ်မုၣ်အံၤ မ့ၢ်မတၤတဂၤလဲၣ်န့ၣ် လံၥ်မၢ်ကူးတပၥ်ဖျါထီၣ်ဝဲဘၣ်. အတၢ်ဟ့ၣ်လၢအလီၤလိၣ်လီၤလးဆူကစၢ်ခ၇ံၥ်အအိၣ်အံၤ အိၣ်ဖျါလၢ အလီၤဆီလိၥ်အသးဒီးစီၤယူဒၤအတၢ်တတီတလိၤလၢဆါလီၤကွံၥ်အကစၢ် အံၤန့ၣ်လီၤ. ပိၥ်မုၣ်အံၤ တဘၣ်တၢ်ပၥ်ဖျါထီၣ်အမံၤဘၣ်, စီၤယူဒၤန့ၣ် တၢ်ပၥ်ဖျါထီၣ်အမံၤလၢအမ့ၢ်ပျဲၢ်ဘီၣ်တဆံခံဂၤအကျါန့ၣ်လီၤ. ပိၥ်မုၣ် တၢ်ဟ့ၣ်အလုၢ်အၦ့ၤအံၤ ဘၣ်တၢ်ဂံၢ်ထီၣ်အီၤဘၣ်ဆၣ်ဒီးစီၤယူဒၤအလုၢ် အၦ့ၤန့ၣ် မ့ၢ်ထဲတၢ်အၢၣ်လီၤလၢကျိၣ်စ့အံၤအဂီၢ်န့ၣ်လီၤ.

ပိၥ်မုၣ်မၤတၢ်အံၤလၢမနုၤအဂီၢ်လဲၣ်န့ၣ် တပၥ်ဖျါထီၣ်အီၤလီၤတံၢ် လီၤဆဲးဘၣ်, ဘၣ်ဆၣ်ဒီးၦၤတမှံၤလၢအအီၣ်တၢ်တဖၣ်န့ၣ် ဖုးဘၣ်အသးမး ခီဖျိအဝဲသ့ၣ်ဆိကမိၣ်လၢမ့ၢ်တၢ်လၢအမၤလၢၥ်ဂီၤတၢ်, ဘူးထီၣ်မးလၢ တၢ်အဘူးအလဲတနံၣ်ဂီၢ်အံၤ ဘၣ်တၢ်လူလီၤအီၤလၢကစၢ်ခ၇ံၥ်အဖီခိၣ်လၢ တၢ်ကလီကလီအပူၤန့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်နုၥ်လီၤကတိၤတၢ်လၢ အဘၢၣ်စၢၤ လၢတၢ်ဒီတဒၢအီၤအဂီၢ် ဒီးစံးဝဲဒၣ်လၢတၢ်လၢအမၤဝဲန့ၣ် ကဘၣ်တၢ်စံၣ်ဃဲၤက့ၤဖဲဒၣ်တၢ်သးခုအကစီၣ်ဘၣ်တၢ်စံၣ်တဲၤတဲလီၤလၢ ဟီၣ်ခိၣ်ဒီဘ့ၣ်ညါလၢတၢ်သ့ၣ်နီၣ်ထီၣ်က့ၤအီၤန့ၣ်လီၤ. တၢ်အံၤမ့ၢ်တၢ်တမံၤလၢ ပသးပ့ၤနီၣ်အီၤတသ့ဘၣ်န့ၣ်လီၤ. မ့ၢ်စဲဃဲၤလီၤ, လံၥ်တၢ်သးခုအကစီၣ် လွံၢ်ဘ့ၣ်လၢၥ်န့ၣ် စံးကတိၤတၢ်ဂ့ၢ်အံၤတမံၤဂ့ၤတမၠိဂ့ၤန့ၣ် မ့ၢ်လၢကစၢ်ခ၇ံၥ် အတၢ်စံးတၢ်ကတိၤလၢတၢ်ကဘၣ်သ့ၣ်နီၣ်ထီၣ်က့ၤအတၢ်မၤဂ့ၤအဃိန့ၣ်လီၤ.

စီၤယူဒၤအတၢ်ဆါလီၤကွံၥ်ကစၢ်ခ၇ံၥ်အံၤ, တမ့ၢ်တၢ်သးပ့ၤနီၣ် ကွံၥ်အီၤကသ့ဝဲတမံၤဘၣ်. စီၤမၢ်ကူးပၥ်တၢ်အံၤလၢအမ့ၢ်စီၤယူဒၤအတၢ် သူၣ်လီသးကွံတၢ်အဒိၣ်အဃိန့ၣ်လီၤ. လံၥ်ယိၤဟၣ်အတၢ်သးခုကစီၣ် ဒုၣ်အိၣ်ထီၣ်ဖျါဒိၣ်ထီၣ်တစဲးန့ၣ်လီၤ. (ယိၤဟၣ် ၁၂း၄-၆).

လံၥ်မၢ်ကူးဒုးပၥ်ဃုၥ်တၢ်ပၥ်ဖျါလံၥ်မဲၥ်ဖျၢၣ်လၢအမ့ၢ်, "ဂ့ၤဝဲ" ဒ်သိးဒီးဒုးနဲၣ်ဖျါတၢ်ပၥ်သးလီၤဆီခံမံၤအံၤ မ့တမ့ၢ် တၢ်ကူၣ်ထီၣ်ဖးလီၤခံမံၤအံၤ အဂ့ၢ် ဖဲတၢ်ဃဲၤအံၤအပူၤန့ၣ်လီၤ. ကစၢ်ခ၇ံၥ်ကိးပိၥ်မုၣ်တဂၤအတၢ်မၤအံၤ လၢအမ့ၢ်, "ဂ့ၤဝဲ" ဖဲမၢ်ကူး ၁၄း၆ အပူၤအံၤန့ၣ်လီၤ. အဝဲစံးလၢ, "သုမၤ တၢ်ဂ့ၤ" လၢၦၤဖှီၣ်ဖိယၥ်ဖိအဂီၢ်သ့ထီဘိလီၤ, (မၢ်ကူး ၁၄း၇) ဒီးဖဲ မၢ်ကူး ၁၄း၉ အပူၤန့ၣ်, ကစၢ်ခ၇ံၥ်အတၢ်မၤအံၤလၢအမ့ၢ်တၢ်သးခုအကစီၣ်အဂီၢ် န့ၣ်လီၤ. ဖဲ မၢ်ကူး ၁၄း၁၁ အပူၤန့ၣ်, စီၤယူဒၤဃု "တၢ်ခွဲးယၥ်လၢအဂ့ၤ" ဒ်သိးကဆါလီၤကွံၥ်ကစၢ်ခ၇ံၥ်အဂီၢ်န့ၣ်လီၤ. တၢ်ကွဲးဖျါတၢ်စံးတၢ်ကတိၤ သ့ၣ်တဖၣ်အံၤ ဒုးနဲၣ်လၢၦၤကညီအတၢ်ကူၣ်အၢထီဒါလၢကမၤဟးဂီၤမ့းၡံအၤ အံၤကကဲထီၣ်ဝဲတၢ်သးခုကစီၣ်အတၢ်ဃဲၤပူနီၢ်ကီၢ်လီၤ, အဂ့ၢ်ဒ်လဲၣ်, မ့ၢ်လၢ အဟဲဒုးမၤလၢၦဲၤထီၣ်ကစၢ်ယွၤအတၢ်ဘၣ်သးလၢဟ့ၣ်လီၤအဖိခွါလၢ တၢ်အုၣ်က့ၤခီၣ်က့ၤၦၤကညီခဲလၢၥ်အဂီၢ်အဃိန့ၣ်လီၤ.

`၇ိမ့ၤ ၈း၂၈ မၤစၢၤလၢကပၥ်ဖျါထီၣ်တၢ်မၤအသးဖဲအံၤန့ၣ်ဒ်လဲၣ်`