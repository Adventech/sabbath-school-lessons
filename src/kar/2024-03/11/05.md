---
title:  ပၢ်တ့ၢ်တၢ်ခဲလၢၥ်ဒ်သိးကဃ့ၢ်ထီၣ်ကွံၥ်လၢခ၇ံၥ်အအိၣ်
date:   11/09/2024
---

`ဖး မၢ်ကူး ၁၄း၄၃-၅၂ တက့ၢ်. တၢ်မၤအသးဖဲအံၤလၢအ၇့ဒိၣ်မး လၢတၢ်အုၣ်က့ၤခီၣ်က့ၤအတၢ်တိၥ်ပၥ်န့ၣ်မ့ၢ်မနုၤလဲၣ်.`

မ့ၢ်တၢ်လၢအလီၤပျံၤလီၤဖုးတမံၤမးလၢကစၢ်ခ၇ံၥ်အၦၤမၤတၢ်ဖိလၢ အဘူးဒီးအီၤတဂၤ ဟ့ၣ်လီၤကွံၥ်အီၤဆူအဒုၣ်အဒါအစုပူၤအံၤန့ၣ်လီၤ. လံၥ်တၢ်သးခုအကစီၣ်တပၥ်ဖျါထီၣ်လီၤတံၢ်လီၤဆဲးဘၣ်ဃးဒီးစီၤယူဒၤ အတၢ်ပၥ်သူၣ်ပၥ်သးအံၤန့ၣ်ဘၣ်. ဘၣ်ဆၣ်ဒီး, Ellen G. White ကွဲးဝဲ, "စီၤယူဒၤအိၣ်ဒီးတၢ်အဲၣ်ကျိၣ်စ့ဒိၣ်ဒိၣ်ကလဲၥ်ဘၣ်ဆၣ် အဝဲတမ့ၢ်ၦၤတဂၤလၢ အသူကမၣ်တၢ်ထီဘိ ဒ်သိးကမၤတၢ်ဒ်အံၤအသိးန့ၣ်ဘၣ်. အဝဲဒုးအိၣ်ထီၣ် တၢ်အၢတၢ်သီလၢအသးကံၢ်ပူၤ တုၤလၢအကဲထီၣ်လၢတၢ်ပၢအသးတမံၤန့ၣ် လီၤ. တၢ်အဲၣ်တၢ်စုလီၢ်ခီၣ်ခိၣ်ဒုးဆံးလီၤအတၢ်အဲၣ်ကစၢ်ခ၇ံၥ်အံၤန့ၣ်လီၤ. ခီဖျိတၢ်ကဲထီၣ်ကုၢ်လၢတၢ်အၢတၢ်သီတမံၤအံၤအဃိ, အဝဲဟ့ၣ်လီၤအသးဆူ မုၣ်ကီၤလံၢ်အစုပူၤ လၢအတၢ်ဆှၢအီၤဆူတၢ်ဒဲးဘးယိၥ်အံၤအပူၤန့ၣ်လီၤ." Ellen G. White, _The Desire of Ages_, p. 716.

တၢ်ဟ့ၣ်လီၤကွံၥ်ဒ်အံၤန့ၣ် ၦၤကိးဂၤဒဲးသးဆါဝဲဒၣ်န့ၣ်လီၤ (ထိၣ်သတြီၤ မးသဲ ၂၇း၃-၇). ဘၣ်ဆၣ်ဒီးစီၤယူဒၤအတၢ်မၤအံၤ အၢသီ လီၤဆီဝဲဒၣ်ဒိၣ်မးလီၤ, အဂ့ၢ်ဒ်လဲၣ် အဝဲဟ့ၣ်လီၤအကစၢ်ခီဖျိတၢ်ပၥ်မၤ အသးလၢ အမ့ၢ်တံၤသကိးအဃိန့ၣ်လီၤ. အဝဲဟ့ၣ်ၦၤဂီၢ်မုၢ်သ့ၣ်တဖၣ်န့ၣ် လၢတၢ်မၤနီၣ်မၤဃါတမံၤလၢ အဝဲမ့ၢ်နၢမူၦၤတဂၤအံၤန့ၣ် ကဘၣ်မ့ၢ်ၦၤလၢ အဝဲသ့ၣ်ဘၣ်ဖီၣ်အီၤန့ၣ်လီၤ. ဖျါဝဲလၢစီၤယူဒၤအဲၣ်ဒိးပၥ်ခူသူၣ်အတၢ်တတီ တလိၤအံၤလၢ ကစၢ်ခ၇ံၥ်ဒီးအပျဲၢ်ဘီၣ်သ့ၣ်တဖၣ်အမဲၥ်ညါန့ၣ်လီၤ. တၢ်သဘံၣ်သဘုၣ်အိၣ်ထီၣ်ဝဲဖဲၦၤဂီၢ်မုၢ်သ့ၣ်တဖၣ်အံၤ ဖီၣ်ကစၢ်ခ၇ံၥ်အကတီၢ် န့ၣ်လီၤ. ၦၤတဂၤထုးထီၣ်အနး (ယိၤဟၣ် ၁၈း၁၀, ၁၁ စံးလၢ အမ့ၢ်စီၤပ့းတရူး လီၤ) ဒီးဒီၣ်တဲၥ်ကွံၥ်ၦၤလုၢ်တၢ်ဒိၣ်အပျဲဲၢ်တဂၤအနၢ်န့ၣ်လီၤ. ကစၢ်ခ၇ံၥ် စံးကတိၤတၢ်ဒီးၦၤဂီၢ်မုၢ်, သိၣ်ဃီၣ်ဝဲလၢအမၤတၢ်အံၤလၢတၢ်ခူသူၣ်အပူၤ ဖဲအဝဲသ့ၣ်မၤဝဲဖျါဖျါသ့ဝဲဒၣ်ဖဲအသိၣ်လိသီလိတၢ်လၢတၢ်လုၢ်ဟံၣ်ပူၤ အဆၢကတီၢ်န့ၣ်လီၤ. ဘၣ်ဆၣ်ဒီး ကစၢ်ခ၇ံၥ်မၤကတၢၢ်လၢအတၢ်စံးကတိၤ လၢအမ့ၢ်ကစၢ်ယွၤအကလုၢ်ကထါအံၤ လၢထီၣ်ၦဲၤထီၣ်ဝဲလံန့ၣ်လီၤ. မ့ၢ်တၢ်ပနီၣ်အဂၤတမံၤလၢ တၢ်ကူၣ်အၢခံမံၤအိၣ်လၢတၢ်တူၢ်ဘၣ်ခီၣ်ဘၣ် အတၢ်ဃဲၤအပူၤ - လၢကစၢ်ယွၤအတၢ်ဘၣ်သးအံၤ ကလၢထီၣ်ၦဲၤထီၣ်ဝဲ တုၤဒၣ်လဲၥ်ၦၤကညီအတၢ်ဘၣ်အသးမၤတၢ်လၢကမၤဟးဂီၤကွံၥ်မ့းၡံအၤအံၤ အကတီၢ်န့ၣ်လီၤ.

ပျဲၢ်ဘီၣ်သ့ၣ်တဖၣ်ဃ့ၢ်ကွံၥ်ခဲလၢၥ်, ပၥ်ဃုၥ်ဒီးစီၤပ့းတရူးလၢအဟဲ ပၢၢ်ထီၣ်က့ၤဒီးလူၤပိၥ်ကစၢ်ခ၇ံၥ်လၢအယံၤဒီးလၢအကတၢၢ်န့ၣ် ထံၣ်ဘၣ် တၢ်ကီတၢ်ခဲန့ၣ်လီၤ. ဘၣ်ဆၣ် မၢ်ကူး ၁၄း၅၁, ၅၂ စံးကတိၤလၢ ၦၤသးစၢ် တဂၤပိၥ်ကစၢ်ခ၇ံၥ်အခံလၢအမ့ၢ်တၢ်ဂ့ၢ်တၢ်ကျိၤထဲတမံၤလၢအဘၣ်တၢ်ထံၣ်န့ၢ် အီၤဖဲအံၤ ဒီးတဘၣ်တၢ်ပၥ်ဖျါထီၣ်အီၤနီတပူၤ ဖဲတၢ်သးခုအကစီၣ်တၢ်ကွဲး တဖၣ်အပူၤန့ၣ်ဘၣ်လီၤ. ၦၤတနီၤနီၤဆိကမိၣ်လၢ ကမ့ၢ်စီၤမၢ်ကူးအနီၢ်ကစၢ် ဒၣ်ဝဲလီၤ, ဘၣ်ဆၣ်တၢ်အုၣ်အသးတအိၣ်ဝဲဘၣ်လီၤ. တၢ်လၢအလီၤဆီမး တမံၤန့ၣ်မ့ၢ်ဝဲ, အဝဲဃ့ၢ်ကွံၥ်လၢဘ့ၣ်ဆ့န့ၣ်လီၤ. ၦၤသးစၢ်တဂၤအံၤ, လၢအပၥ်တ့ၢ်ကွံၥ်တၢ်ခဲလၢၥ်လၢကပိၥ်ကစၢ်ခ၇ံၥ်အခံအလီၢ်န့ၣ်, ပၥ်တ့ၢ်တၢ် ခဲလၢၥ်ဒီး, ဃ့ၢ်သဒၣ်ကွံၥ်ကစၢ်ခ၇ံၥ်န့ၣ်လီၤ.

ဆိကမိၣ်ထီၣ်တၢ်လီၤပျံၤလီၤဖုးလၢ ကဲထီၣ်ကုၢ်လၢတၢ်အၢတၢ်သီ ထဲတမံၤအံၤ ဆှၢစီၤယူဒၤလၢကမၤတၢ်လၢအမၤတ့ၢ်ဝဲအံၤန့ၣ်တက့ၢ်. တၢ်အံၤ စံးကတိၤၦၤဘၣ်ဃးတၢ်သးဟ့တၢ်ဒဲးဘး, ဒီးခီဖျိယွၤအတၢ်ဘျုးတၢ်ဖှိၣ်အံၤ, မၤနၢၤကွံၥ်အီၤသ့ဝဲဒၣ်အဂ့ၢ်အံၤဒ်လဲၣ်.