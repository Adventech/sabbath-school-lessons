---
title:  နမ့ၢ်မတၤတဂၤလဲၣ်
date:   12/09/2024
---

`ဖး မၢ်ကူး ၁၄း၆၀-၇၂ တက့ၢ်. ထိၣ်သတြီၤကစၢ်ခ၇ံၥ်အတၢ် စံးဆၢက့ၤတၢ်မၤအသးအံၤလၢ ကျဲဒ်လဲၣ်လၢအသတြဲၤထီၣ်ဒီးစီၤပ့းတရူး မၤတ့ၢ်ဝဲန့ၣ်တက့ၢ်. ပဒိးန့ၢ်ဘၣ်တၢ်မၤလိသ့ၣ်တဖၣ်လၢ တၢ်လီၤဆိလိၥ် အသးအံၤန့ၣ် မ့ၢ်မနုၤလဲၣ်.`

မၢ်ကူး ၁၄း၅၃-၅၉ ပၥ်ဖျါထီၣ်ကစၢ်ခ၇ံၥ်ဘၣ်တၢ်ဟဲကိးအီၤဆူ ၦၤလုၢ်တၢ်အခိၣ်ခဲလၢၥ်, ဒီးၦၤသူၣ်က့သးၦၢ်, ဒီးၦၤကွဲးလံၥ်သ့ၣ်တဖၣ် အတၢ်အိၣ်ဖှိၣ်ဒီး တၢ်သမံသမိးအဆိတတီၤအပူၤန့ၣ်လီၤ. မ့ၢ်တၢ်မၤလၢ အသူၣ်ဟးဂူၥ်သးဟးဂီၤတမံၤန့ၣ်လီၤ. ၦၤခိၣ်ၦၤနၢ်သ့ၣ်တဖၣ်န့ၣ်, ဃုကစၢ်ခ၇ံၥ်အတၢ်ကမၣ်တဘျီ၀ံၤတဘျီန့ၣ်လီၤ. လံၥ်တၢ်သးခုအကစီၣ် ပၥ်ဖျါထီၣ်လၢတၢ်အုၣ်အသးန့ၣ် မ့ၢ်တၢ်လၢအကမၣ်ဒီး ၦၤအုၣ်အသးသ့ၣ် တဖၣ်န့ၣ် အတၢ်ဒ်သိးလိၥ်အသးတအိၣ်နီတစုဘၣ်န့ၣ်လီၤ.

လၢခံကတၢၢ်န့ၣ်, ၦၤလုၢ်တၢ်ဒိၣ်ဂဲၤဆၢထၢၣ်ဒီးစံးတၢ်ဒီးကစၢ်ခ၇ံၥ် လိၤလိၤန့ၣ်လီၤ. လၢအခီၣ်ထံးန့ၣ် ကစၢ်ခ၇ံၥ်တစံးဆၢဝဲဘၣ်. ဘၣ်ဆၣ်ဒီး ၦၤလုၢ်တၢ်ဒိၣ်ဒုးဆိၣ်အီၤတၢ်လၢယွၤအမဲၥ်ညါ (မးသဲ ၂၆း၆၃) ဒီးသံကွၢ် အီၤတၢ်သံကွၢ်ဘျၢဘျၢလၢအမ့ၢ်မ့းၡံအၤတဂၤအနီၢ်နီၢ်အဂ့ၢ်န့ၣ်လီၤ. ကစၢ် ခ၇ံၥ်တူၢ်လိၥ်ဝဲပျီပျီဒီးတီတီလၢ အမ့ၢ်မ့းၡံအၤအနီၢ်ကီၢ်ဒီး စံးကတိၤက့ၤ ဒၤနံးယ့လး ၇း၁၃, ၁၄ ဘၣ်ဃးဒီးၦၤကညီအဖိခွါလၢအဆ့ၣ်နီၤလၢယွၤအစုထွဲ ဒီးဟဲလီၤဆူမူခိၣ်လၢတၢ်အၢၣ်အကျါန့ၣ်လီၤ. တၢ်အံၤလၢၦၤလုၢ်တၢ်ဒိၣ်အဂီၢ် ဆူၣ်ဝဲမးတမံၤ, အဝဲဖှီယၥ်ကွံၥ်ကစၢ်ခ၇ံၥ်အကူအသိးဒီး ကိးတၢ်စံၣ်ညီၣ်လၢ ကစၢ်ခ၇ံၥ်အဂီၢ် လၢတၢ်အိၣ်ဖှိၣ်အံၤကမၤဝဲတဘျီဃီအဂီၢ်န့ၣ်လီၤ.

ၦၤခိၣ်ၦၤနၢ်သ့ၣ်တဖၣ်အံၤ စးထီၣ်မၤမဲၥ်ဆှးကစၢ်ခ၇ံၥ် ခီဖျိ တၢ်ထူးၦဲၥ်အီၤ, ကးဘၢအမဲၥ်, တီၢ်အီၤ, ဒီးကိးထီၣ်တၢ်ကလုၢ်လၢအဝဲ ကစံးကတိၤတၢ်လၢညါအဂီၢ်န့ၣ်လီၤ. ဖဲကစၢ်ခ၇ံၥ်ဘၣ်တၢ်သံကွၢ်အီၤ အဆၢကတီၢ်ဒီး အုၣ်အသးတီတီလိၤလိၤအဖၢမုၢ်န့ၣ်, စီၤပ့းတရူးအိၣ်လၢ တၢ်ချၢဒီးစံးကတိၤတၢ်လၢအတဘၣ်ဝဲဘၣ်န့ၣ်လီၤ. အဝဲအံၤတၢ်ဖံးတၢ်ညၣ် အကိၣ်ဃုမံၤတမံၤဒီး မ့ၢ်ပူလၢအကတၢၢ်ဖဲမၢ်ကူးအပူၤ, ဒီးဖဲအံၤန့ၣ် တၢ်စံးကတိၤဆဲးအဲးအံၤဆူၣ်ဝဲဒိၣ်မးန့ၣ်လီၤ. ဖဲအံၤန့ၣ်, တၢ်သကဲၥ်ပ၀းလၢ အလဲၤသဃဲၤန့ၣ်အိၣ်ဝဲခံမံၤ, ကစၢ်ခ၇ံၥ်ဒီးစီၤပ့းတရူး, မၤတၢ်မၤလၢအကွၢ် ဆၢၣ်မဲၥ်လိၥ်အသးန့ၣ်လီၤ. ကစၢ်ခ၇ံၥ်ဟ့ၣ်တၢ်အုၣ်အသးအတီအလိၤ, စီၤပ့းတရူးအုၣ်အသးကဘျံးကဘျၣ်န့ၣ်လီၤ. စီၤပ့းတရူးအံၤ တၢ်အခ့အၦၤ မ့တမ့ၢ် ၦၤလဲၤကွၢ်တၢ်ဖိသ့ၣ်တဖၣ်စံးကတိၤဆိတၢ်ဒီးအီၤသၢဘျီ, လၢကိးဘျီဒဲး အပူၤန့ၣ် အဝဲသမၢအတၢ်မၤသကိးတၢ်ဒီးကစၢ်ခ၇ံၥ်တုၤဒၣ်လဲၥ်ဆိၣ်လီၤ အသးလၢတၢ်ဂ့ၢ်အံၤန့ၣ်လီၤ.

ဖဲအဆၢကတီၢ်အံၤန့ၣ်, ဆီဖါအိၣ်အိထီၣ်ခံစုတစု, ဒီးတဘျီဃီန့ၣ်, စီၤပ့းတရူးသ့ၣ်နီၣ်ထီၣ်က့ၤကစၢ်ခ၇ံၥ်အတၢ်စံးပၥ်လၢအဝဲကသမၢအကစၢ် သၢဘျီ ဖဲမုၢ်နၤအဝဲအံၤန့ၣ်လီၤ. အဝဲထိၣ်လီၤဃံၢ်အသးဒီးဟီၣ်ဝဲဒၣ်န့ၣ်လီၤ. အဝဲအံၤမ့ၢ်တၢ်လၢအဆူၣ်တမံၤန့ၣ်လီၤ, လၢကစၢ်ခ၇ံၥ်အတၢ်သမံသမိး အကတၢၢ်န့ၣ်, အဝဲဘၣ်တၢ်ဘိၣ်ဘံအမဲၥ်ဒီးတၢ်တီၢ်အီၤ, ဟ့ၣ်အီၤတၢ်ကလုၢ် လၢကစံးကတိၤ၀ံအကလုၢ်ကထါအဂီၢ်န့ၣ်လီၤ. တၢ်အံၤအတၢ်ပညိၣ်န့ၣ် မ့ၢ်ဝဲလၢကနံၤဘၣ်ဖၣ်လဲအီၤ မ့ၢ်လၢအဝဲတထံၣ်ၦၤလၢအတီၢ်အီၤဘၣ်အံၤ အဃိန့ၣ်လီၤ. ဘၣ်ဆၣ်ဒီး, တၢ်ဆၢကတီၢ်လၢအဝဲမၤတၢ်ဒ်အံၤအဖၢမုၢ်န့ၣ်, စီၤပ့းတရူးန့ၣ် သမၢကစၢ်ခ၇ံၥ်လၢတၢ်ဖီလၥ်က၇ၢၢ်ပူၤ, မၤလၢၦဲၤကစၢ်ခ၇ံၥ် အတၢ်စံးပၥ်လၢအကျါတဖၣ်တမံၤန့ၣ်လီၤ. လၢအကတၢၢ်န့ၣ်, လၢတၢ်သမၢ ကစၢ်ခ၇ံၥ်အပူၤ, စီၤပ့းတရူးဒုးနဲၣ်ဖျါလၢကစၢ်ခ၇ံၥ်မ့ၢ်မ့းၡံအၤတဂၤန့ၣ်လီၤ.

တၢ်မုၢ်လၢ်အတၢ်စံးကတိၤလၢ နကဟ့ၣ်လီၤၦၤတဂၤလၢ အအဲၣ်ဒိး ပိၥ်ကစၢ်ခံဘၣ်ဆၣ်, မၤဝဲတသ့ဘၣ်အံၤန့ၣ် မ့ၢ်မနုၤလဲၣ်. ၦၤလၢပကျါအံၤ, လၢဆၢကတီၢ်တဖၣ်အပူၤ, လူၤပိၥ်ထွဲတၢ်လၢကစၢ်ခ၇ံၥ်အဲၣ်ဒိးအီၤန့ၣ် မ့ၢ်မတၤတဖၣ်လဲၣ်.