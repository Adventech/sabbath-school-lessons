---
title:  ဘၣ်တၢ်ဟံးန့ၢ်ဒီးသမံသမိးတ့ၢ်အီၤ
date:   07/09/2024
---

### တၢ်မၤလိတနွံအံၤအဂီၢ်ဖး
မၢ်ကူး ၁၄; ယိၤဟၣ် ၁၂း၄-၆; ၇ိမ့ၤ ၈း၂၈; ၂မိၤၡွ ၂၄း၈; ယံး၇မံယၤ ၃၁း၃၁-၃၄; စကၤ၇ယၤ ၁၃း၇.

> <p>တၢ်ကလုၢ်ထူ</p>
> "ဒီးစံးဝဲဒၣ်, အးဘၤ, ပၢ်ဧၢ, နသ့တၢ်လၢၥ်လီၤ. ဟံးထီၣ်ကွံၥ် လီခီအံၤလၢယအိၣ်တက့ၢ်. ဘၣ်ဆၣ်ဒီးဖဲဒၣ်ယသးတမ့ၢ်ဘၣ်, မ့ၢ်ဖဲဒၣ် နသးတက့ၢ်" (မၢ်ကူး ၁၄း၃၆).

မၢ်ကူးအဆၢဒိၣ် ၁၄-၁၆ အံၤ ဘၣ်တၢ်သ့ၣ်ညါအီၤလၢဒ်အမ့ၢ် "တၢ်တူၢ်ဘၣ်ခီၣ်ဘၣ်အတၢ်ဃဲၤ" န့ၣ်လီၤ, အဂ့ၢ်ဒ်လဲၣ် မ့ၢ်လၢအပၥ်ဖျါထီၣ် ကစၢ်ခ၇ံၥ်အတၢ်တူၢ်ဘၣ်တၢ်နးတၢ်ဖှီၣ်, တၢ်သံဒီးတၢ်ဂဲၤဆၢထၢၣ်က့ၤအဂ့ၢ် အဃိန့ၣ်လီၤ. ဒ်တၢ်ကွဲးနီၣ်အိၣ်ဝဲဖဲတၢ်မၤလိ ၉ အပူၤအံၤအသိး, မၢ်ကူး အဆၢဒိၣ်လၢအလီၢ်ခံဃုဆၢအံၤ ပၥ်ဃုၥ်လၢတၢ်မၤလိထဲလၢတနွံအတီၢ်ပူၤ အံၤန့ၣ်လီၤ. တၢ်မၤအသးအဒိၣ်အမုၢ်လၢ မၢ်ကူး ၁၄-၁၆ အပူၤအံၤ အိၣ်ဖဲ မုၢ်ယဲၢ်နံၤဒီးမုၢ်ဃုနံၤဖဲတၢ်တူၢ်ဘၣ်ခီၣ်ဘၣ်အနွံအံၤအပူၤန့ၣ်လီၤ. ကစၢ်ခ၇ံၥ် အတၢ်သံကမၤအသးဖဲမုၢ်ဃုနံၤန့ၣ်လီၤ, ဒီးဂဲၤဆၢထၢၣ်သမူထီၣ်က့ၤဖဲ မုၢ်ခီၣ်ထံးအနံၤန့ၣ်လီၤ.

တနွံအံၤ အတၢ်မၤလိကွၢ်ထံကွၢ်ဆး မၢ်ကူးအဆၢဒိၣ် ၁၄ စးထီၣ်လၢ တၢ်ဖံးတၢ်ညၣ်အကိၣ်အတၢ်ဃဲပူယဲၢ်မံၤတမံၤလၢ အဆဲးကျိးလိၥ်တၢ်ဟူး တၢ်ဂဲၤခံမံၤလၢ အကွၢ်ဆၢၣ်မဲၥ်လိၥ်အသးသကိးသကိးလၢ အဘၣ်ဃးဒီး ကစၢ်ခ၇ံၥ်န့ၣ်လီၤ. တၢ်အံၤန့ၣ်, တၢ်အီၣ်လၢဟါအလီၢ်ခံကတၢၢ် ဒီးတၢ်ဂဲၤ လိၥ်လၢက့ၤသစ့ၤမနၤပိၥ်ထီၣ်အခံန့ၣ်လီၤ. ၀ံၤကဒီးတစုန့ၣ်, တၢ်ဖီၣ်န့ၢ် ကစၢ်ခ၇ံၥ်ဒီး ဘၣ်တၢ်ဟံးန့ၢ်အီၤဆူၦၤခိၣ်နၢ်တဖၣ်အအိၣ်ဒီး သမံသမိးအီၤ န့ၣ်လီၤ. တၢ်သမံသမိးအတၢ်မၤအသးအံၤ ဘၣ်ထွဲလိၥ်အသးဒီးစီၤပ့းတရူး အတၢ်သမၢကစၢ်ခ၇ံၥ် ဒုးအိၣ်ထီၣ်တၢ်ဖံးတၢ်ညၣ်အကိၣ်အတၢ်ဃဲၤလၢ အလီၢ်ခံကတၢၢ်လၢအမ့ၢ်ဝဲဃုမံၤတမံၤဖဲမၢ်ကူးအပူၤန့ၣ်လီၤ. မၤကဒီးတစု, တၢ်ကွၢ်ဆၢၣ်မဲၥ်အတၢ်ဟူးတၢ်ဂဲၤခံထံၣ်အိၣ်ထီၣ်အသး, ဘၣ်ဆၣ်လၢ တၢ်ဒၢက့ၣ်အပူၤအံၤန့ၣ်, တၢ်မၤအသးအံၤ ပၥ်ဂၢၢ်ပၥ်ကျၢၤတၢ်မ့ၢ်တၢ်တီ တမံၤဃီန့ၣ်လီၤ.

လၢတၢ်ဃဲၤအံၤဒီတကတီၢ်ညါန့ၣ်, ပူလၢအသတြီၤလိၥ်အသးခံယုၢ် အံၤ လဲၤဃုၥ်တၢ်တပူၤဃီန့ၣ်လီၤ. လၢတၢ်အံၤအပူၤန့ၣ်, လံၥ်မၢ်ကူးဒုးနဲၣ်ဖျါ ၦၤဖးလံၥ်ဖိလၢတၢ်ကူၣ်အၢကူၣ်သီအံၤအဂ့ၢ် ဖဲအလီၣ်ဖျါထီၣ်ကစၢ်ခ၇ံၥ် အတၢ်မၤနၢၤအဂ့ၢ်အကျိၤန့ၣ်လီၤ.