---
title:  တၢ်ဆိကမိၣ်ဆူညါအဂီၢ်
date:   13/09/2024
---

ဖး Ellen G. White, "Before Annas and the Court of Caiaphas," "Judas," in _The Desire of Ages_, pp. 698-722.

"ဖဲတၢ်ဆိၣ်လၢအလီၤ၇ၢၢ်လီၤစၢၢ်အံၤ သီဝဲမးလၢစီၤပ့းတရူးအထးခိၣ် အံၤဒီး ဆီဖါအိၣ်အိထီၣ်သီၣ်ဃဲဝဲမးလၢအနၢ်ပူၤအကတီၢ်အံၤန့ၣ်, တၢ်အုၣ်က့ၤ ခီၣ်က့ၤအကစၢ်ဃၣ်ကွံၥ်အသးလၢ စံၣ်ညီၢ်ကွၢ်လၢအကွၢ်တၢ်လၢမဲၥ်တူၢ်ခံ တဖၣ်အံၤအအိၣ်, ဒီးကွၢ်ထံအပျဲၢ်လၢအသမၢအီၤတဂၤအံၤန့ၣ်လီၤ. လၢတဆၢကတီၢ်ဃီအပူၤန့ၣ်, စီၤပ့းတရူးအမဲၥ်ထံၣ်ဃီၤအတၢ်အုၣ်က့ၤခီၣ်က့ၤ အကစၢ်န့ၣ်လီၤ. လၢတၢ်ထံၣ်ကမွံလၢကပုၥ်လုးဖိအံၤအပူၤ, အဝဲဒိးန့ၢ် တၢ်သးကညီၤဒီးတၢ်သူၣ်အုးသးအုးအဒိၣ်အယိၥ်, ဘၣ်ဆၣ်တၢ်သူၣ်ဒိၣ်သးဖျိး တအိၣ်ဝဲဘၣ်လီၤ.

"စီၤပ့းတရူးတၢ်ထံၣ်မဲၥ်လၢအတူၢ်ဘၣ်ခီၣ်ဘၣ်တၢ်ဒီး လီၤသံလီၤ၀ါ အံၤ, ပျုၤလၢအကနိးကစုၥ်လၢဖျါမးလၢအအိၣ်ဒီးတၢ်အဲၣ်ဒီးတၢ်ပျၢ်တၢ်ဒဲးဘး အံၤ, ဆဲးဖျိအသးဒ်ပျၢ်တဘ့ၣ်အသိးန့ၣ်လီၤ. အတၢ်သ့ၣ်ညါနီၤဖးတၢ်န့ၣ် အိၣ်ထီၣ်ဝဲဒၣ်န့ၣ်လီၤ. အတၢ်သ့ၣ်နီၣ်ထီၣ်က့ၤဟူးထီၣ်ဂဲၤထီၣ်ဝဲဒၣ်န့ၣ်လီၤ. စီၤပ့းတရူးသ့ၣ်နီၣ်ထီၣ်က့ၤတၢ်လၢ အလဲၤပူၤကွံၥ်နၣ်၇ံၣ်တဖၣ်အပူၤ လၢအဝဲကလဲၤဃုၥ်တၢ်ဒီးအကစၢ် တုၤလၢဃိၥ်ပူၤဒီးတုၤတၢ်သံအပူၤအံၤန့ၣ် လီၤ. အဝဲသ့ၣ်နီၣ်ထီၣ်က့ၤအတၢ်သူၣ်အုးသးအုးလီၤအသးဖဲ အကစၢ်စံးအီၤ ဖဲတၢ်လီၢ်အဖီခိၣ် လၢအဝဲကသမၢအီၤသၢဘျီလၢတနၤဃီအပူၤအံၤန့ၣ်လီၤ. စီၤပ့းတရူးဘိးဘၣ်သ့ၣ်ညါလီၤတ့ၢ်တယံၥ်ဘၣ်လၢအဝဲတသ့ၣ်ညါကစၢ်ခ၇ံၥ် ဘၣ်, ဘၣ်ဆၣ်ဒီးအဆၢကတီၢ်ခဲအံၤန့ၣ် အဝဲသ့ၣ်ညါလၢတၢ်သူၣ်အုးသးအုး အပူၤ လၢအကစၢ်အံၤသ့ၣ်ညါအီၤဂ့ၤဂ့ၤအဂ့ၢ်ဒီး သ့ၣ်ညါအသးလီၤတံၢ် လီၤဆဲး, တၢ်ကမၣ်လၢအဝဲမၤဝဲအံၤ အနီၢ်ကစၢ်ဒၣ်ဝဲမးတသ့ၣ်ညါဝဲဘၣ် အဂ့ၢ်န့ၣ်လီၤ." Ellen G. White, _The Desire of Ages_, pp. 712-713.