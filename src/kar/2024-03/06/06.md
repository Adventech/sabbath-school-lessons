---
title:  ပလီၢ်သးလၢကိၣ်တဂ့ၤဘၣ်အံၤအဂီၢ်တက့ၢ်
date:   08/08/2024
---

`ဖး မၢ်ကူး ၈း၁၁-၁၃ တက့ၢ်. ၦၤဖၤ၇ံၤ၇ဲှသ့ၣ်တဖၣ် အတၢ် ကူၣ်ထီၣ်လၢအမၤဘၣ်ဒိကစၢ်ခ၇ံၥ်အသးအံၤန့ၣ် မ့ၢ်မနုၤလဲၣ်.`

ဘၣ်မနုၤလၢကစၢ်ခ၇ံၥ်တပၥ်ဖျါထီၣ်အတၢ်စိတၢ်ကမီၤလၢ ၦၤသ့ၣ် တဖၣ်အံၤအမဲၥ်ညါန့ၣ်ဘၣ်လဲၣ်. တၢ်ကီတၢ်ခဲအံၤ က့ၤကဒါက့ၤဆူ မၢ်ကူး ၃ အကတၢၢ်အပူၤအံၤ ဖဲကစၢ်ခ၇ံၥ်စံးကတိၤတၢ်ဂ့ၢ်ဘၣ်ဃးဒီးတၢ်မၤကမၣ် သးစီဆှံအံၤန့ၣ်လီၤ. ၦၤတဂၤလၢ်လၢ်အနၢ်မ့ၢ်တအၢဒီး အမဲၥ်မ့ၢ်တထံၣ် တၢ်ဘၣ်န့ၣ်, တၢ်မၤလီၤလးအဂၤတမံၤ, တုၤဒၣ်လဲၥ်တၢ်လီၤလးလၢမူခိၣ် ဒုးအိၣ်ထီၣ်တၢ်နၥ်လၢအဝဲပူၤတသ့ဘၣ်လီၤ. ကကဲထီၣ်တၢ်ဂ့ၢ်လိၥ်တၢ် ဒ်ၦၤဂၤလၢအပူၤကွံၥ်တဖၣ်အံၤအသိးန့ၣ်လီၤ. တၢ်မၤလီၤလးဒၣ်လဲၥ် ဒုးအိၣ် ထီၣ်တၢ်နၥ်လၢၦၤတစူၢ်တနၥ်တၢ်တဖၣ်အံၤအပူၤတသ့ဝဲဘၣ်.

`ဖး မၢ်ကူး ၈း၁၄-၂၀ တက့ၢ်. ကစၢ်ခ၇ံၥ်ပျဲၢ်ဘီၣ်သ့ၣ်တဖၣ် သးပ့ၤနီၣ်မနုၤလဲၣ်, ဒီးကစၢ်ခ၇ံၥ်စံးကတိၤတၢ်လၢအဂ့ၢ်အကျိၤအံၤမနုၤလဲၣ်.`

ကစၢ်ခ၇ံၥ်န့ၢ်တၢ်ခွဲးတၢ်ယၥ်အံၤလၢ ကဟ့ၣ်ပလီၢ်အပျဲၢ်အဘီၣ်သ့ၣ် တဖၣ်လၢ ကဘၣ်ပလီၢ်သးဘၣ်ဃးဒီးၦၤဖၤ၇ံၤၡဲဒီးစီၤဟ့ၤ၇ိၥ် "အကိၣ်မံၣ်" အံၤ အဂ့ၢ် (မၢ်ကူး ၈း၁၅) အခီပညီမ့ၢ်ဝဲအဝဲသ့ၣ်အတၢ်သိၣ်လိသီလိသ့ၣ်တဖၣ် အံၤအဂ့ၢ်န့ၣ်လီၤ. (ထိၣ်သတြီၤ မးသဲ ၁၆း၁၂).

ဘၣ်ဆၣ်ဒီး အပျဲၢ်အဘီၣ်တဖၣ် နၢ်ပၢၢ်ကမၣ်ဝဲဒီး ဆိကမိၣ်လၢ ကစၢ်ခ၇ံၥ်စံးကတိၤဘၣ်ဃးတၢ်ဟးဆှဲးတၢ်လၢ ကၦ့ၤကိၣ်အနီၢ်ကီၢ်အဂ့ၢ်န့ၣ် လီၤ. မ့ၢ်လၢပျဲၢ်ဘီၣ်သ့ၣ်တဖၣ်နၢ်ပၢၢ်ကမၣ်ဝဲအဃိ, ကစၢ်ခ၇ံၥ်ဟ့ၣ်အဝဲသ့ၣ် တၢ်သိၣ်လိသီလိန့ၣ်လီၤ. ကစၢ်ခ၇ံၥ်သံကွၢ်တၢ်သံကွၢ်သ့ၣ်တဖၣ်, တၢ်သံကွၢ် အဆိတဖၣ်ဘၣ်ဃးဒီးန့ဆၢၣ်အတၢ်ကူၣ်သ့ပၥ်ဖျါထီၣ်အတၢ်သူၣ်ဟးဂူၥ် သးဟးဂီၤလၢ အဝဲသ့ၣ်တနၢ်ပၢၢ်အတၢ်မၤအဂ့ၢ်အကျိၤဘၣ်အဃိန့ၣ်လီၤ. အတၢ်ကတိၤတဖၣ် မ့ၢ်တၢ်ဒုးသ့ၣ်နီၣ်ထီၣ်က့ၤတၢ်လၢအစံးဝဲဖဲ မၢ်ကူး ၄း၁၀-၁၂ အပူၤ ဘၣ်ဃးဒီးၦၤလၢအချၢတဖၣ် လၢအတနၢ်ပၢၢ်တၢ်ဘၣ်အဂ့ၢ်န့ၣ် လီၤ. အတၢ်ကတိၤလၢအဆူၣ်အံၤန့ၣ် ဒ်သိးဒီးကဒုးဖုသံနီၣ်ထီၣ်ပျဲၢ်ဘီၣ် တဖၣ်လၢ အနီၢ်သးတဟူးတဂဲၤဘၣ်အပူၤအံၤန့ၣ်လီၤ.

ဖဲ မၢ်ကူး ၈း၁၉, ၂၀ အပူၤန့ၣ်, ကစၢ်ခ၇ံၥ်သံကွၢ်တၢ်သံကွၢ် အနီၢ်ကီၢ်လၢတၢ်လုၢ်အီၣ်ၦၤဂီၢ်မုၢ် ၅၀၀၀ လၢကိၣ်၀ံၤဒီး မ့ၢ်အိၣ်တီၢ်ဒ်လၢ နၥ်ၦဲၤဖျဲၣ်လဲၣ်အဂ့ၢ် (မၢ်ကူး ၆း၃၀-၄၄) ဒီးၦၤဂီၢ်မုၢ် ၄၀၀၀ (မၢ်ကူး ၈း၁-၁၀) တၢ်အခီပညီမ့ၢ်ဝဲ ကဒုးနဲၣ်အဝဲသ့ၣ်ကြၢးနၢ်ပၢၢ်အဆၢကတီၢ်အံၤလၢ တၢ်စှၤဘၣ်ဆၣ်သနၥ်က့ တမ့ၢ်တၢ်ကီတၢ်ခဲလၢကစၢ်ခ၇ံၥ်အဂီၢ်ဘၣ်အဂ့ၢ် န့ၣ်လီၤ. အတၢ်သံကွၢ်အလီၢ်ခံကတၢၢ် ဖဲ မၢ်ကူး ၈း၂၁ အပူၤအံၤ မ့ၢ်တၢ်အနီၢ်ကီၢ်တမံၤကဒီး, "သုနၢ်တပၢၢ်ဘၣ်န့ၣ်, မ့ၢ်ဒ်လဲၣ်" လၢအကတၢၢ် န့ၣ်, ကွၢ်တၢ်လၢအဝဲသ့ၣ်လဲၤခီဖျိဘၣ်ဝဲဒီး ထံၣ်ဘၣ်ဝဲသ့ၣ်တဖၣ်လၢ အအိၣ်ဒီး ကစၢ်ခ၇ံၥ်အကတီၢ်အံၤန့ၣ်သ့ဝဲလီၤ.

`မ့ၢ်ပမၤလိတၢ်ဒ်သိးဒီးပသးကအိးထီၣ်အသးဘၣ်ဃးဒီးကစၢ်ယွၤ ဒီးအတၢ်အဲၣ်န့ၣ် မ့ၢ်တၢ်နီၢ်ကီၢ်အံၤကသ့ဝဲဒ်လဲၣ်. ကွၢ်တၢ်မၤအသး ခဲလၢၥ်လၢအဘၣ်တၢ်ဟ့ၣ်လီၤၦၤလၢယွၤဒီးအတၢ်အဲၣ်အဂီၢ်န့ၣ်တက့ၢ်. အါစုအါဘျီ, ဘၣ်မနုၤလၢပအိၣ်ဒီးတၢ်သးဒ့ဒီညီမးဝဲန့ၣ်လဲၣ်.`