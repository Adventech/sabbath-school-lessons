---
title:  ၦၤကညီအလုၢ်အလၢ်ဒီးကစၢ်ယွၤအတၢ်ကလုၢ်တဖၣ်
date:   04/08/2024
---

`ဖး မၢ်ကူး ၇း၁-၁၃ တက့ၢ်. တၢ်မ့ၢ်တၢ်တီလၢ အဘၣ်တၢ်ပၥ်ဖျါ ထီၣ်အီၤဖဲအံၤန့ၣ် မ့ၢ်မနုၤလဲၣ်.`

ၦၤတဂၤလၢ်လၢ်ဆိကမိၣ်ထီၣ်ဝဲသ့လၢ ၦၤဖိသၣ်တဖၣ်မၤလိဘၣ် တၢ်လၢအိၣ်ဘှံးနံၤတၢ်မၤလိအတီၤပူၤ ဒီးဟဲက့ၤဆူဟံၣ်စံးဘၣ်တဲဘၣ်အမိၢ် သ့ၣ်တဖၣ်လၢ တချုးအီၣ်တၢ်အီတၢ်ဘၣ်န့ၣ် တလိၣ်သ့ဃၢၤစုဘၣ်, အဂ့ၢ်ဒ်လဲၣ် မ့ၢ်လၢကစၢ်ခ၇ံၥ်စံးဝဲဒၣ်အဃိန့ၣ်လီၤ. ဘၣ်ဆၣ်ဒီးပူဖဲအံၤန့ၣ် တမ့ၢ်တၢ်လၢ အဘၣ်ဃးဒီးတၢ်အိၣ်ဆူၣ်အိၣ်ခခ့ျအဂ့ၢ်ဘၣ်.

ဖဲကစၢ်ခ၇ံၥ်အဆၢကတီၢ်န့ၣ်, ၦၤဂီၢ်မုၢ်သ့ၣ်တဖၣ် ဖဲတၢ်လီၢ် အအံၤန့ၣ် အလုၢ်အလၢ်အိၣ်ဝဲလၢအဘၣ်ဃးဒီးတၢ်ကဆှီန့ၣ်လီၤ. ဆၢကတီၢ်ဖဲ လံၥ်စီဆှံအလီၢ်လံၤဒီးအသီခံဘ့ၣ်အံၤအဘၢၣ်စၢၤန့ၣ်, တၢ်သ့စုဒ်သိးဒီး ကအိၣ်ကဆှီဒီအဂီၢ်န့ၣ် ဘၣ်တၢ်စံးကတိၤအီၤလၢၦၤဂီၢ်မုၢ်သ့ၣ်တဖၣ် ကဘၣ် မၤဝဲန့ၣ်လီၤ. လၢလံၥ်စီဆှံအလီၢ်လံၤအပူၤန့ၣ်, တၢ်သိၣ်တၢ်သီအံၤ ထဲလၢ ၦၤလုၢ်တၢ်ဒိၣ်သ့ၣ်တဖၣ် ကဘၣ်လူၤပိၥ်ထွဲဝဲန့ၣ်လီၤ. (၂မိၤၡွ ၃၀း၁၇-၂၁). ခီဖျိတၢ်အံၤအဃိ, တၢ်ဘူၣ်တၢ်ဘါခိၣ်နၢ်တဖၣ်ပၥ်ဒ့ၣ်ပၥ်ကမၢ်ကစၢ်ခ၇ံၥ် ဘၣ်ဃးဒီးအပျဲၢ်အဘီၣ်သ့ၣ်တဖၣ်အဂ့ၢ်န့ၣ်လီၤ.

ကစၢ်ခ၇ံၥ်တစံးဆၢက့ၤတၢ်အံၤအဂ့ၢ်တဘျီဃီဘၣ်. လၢအလီၢ်န့ၣ်, အဝဲစံးတၢ်ကတိၤတြီဃၥ်တၢ်လၢအပျဲၢ်အဘီၣ်အဂီၢ်ခံထံၣ်န့ၣ်လီၤ. တၢတထံၣ်န့ၣ်, အဝဲပၥ်ဖျါထီၣ်က့ၤ ၀ံယၡါယၤအတၢ်ကတိၤသိၣ်ဃီၣ်ဆူၣ်ဆူၣ် လၢကီၢ်တဘ့ၣ်မၤလၤမၤကပီၤကစၢ်ယွၤလၢထးခိၣ်အဂ့ၢ်လီၤ, ဘၣ်ဆၣ်ဒီး အသးန့ၣ် ယံၤဒီးယွၤဒိၣ်ဒိၣ်အဂ့ၢ်န့ၣ်လီၤ. (ယၡါယၤ ၂၉း၁၃).

အတၢ်စံးကတိၤဖျါထီၣ်က့ၤယၡါယၤအတၢ်ကွဲးအံၤ ဆဲးလဲၤဝဲဆူ တၢ်ပၥ်တၢ်ကမၣ်လၢအတၢ်ပၥ်ဒိၣ်ၦၤကညီအလုၢ်အလၢ်လၢကစၢ်ယွၤ အတၢ်ကလုၢ်အလီၢ်အံၤန့ၣ်လီၤ.

ကစၢ်ခ၇ံၥ်အတၢ်စံးဆၢက့ၤတၢ်ခံတီၤတတီၤန့ၣ် ဘၣ်ဃးလိၥ်အသး ဒီးယၡါယၤအတၢ်ကွဲးန့ၣ်လီၤ. ကစၢ်ခ၇ံၥ်ဟ့ၣ်လီၤတၢ်ကလုၢ်လၢ ကယူးယီၣ် မိၢ်ပၢ်သ့ၣ်တဖၣ်အဂီၢ် (၂မိၤၡွ ၂၀း၁၂) ဒီးလၢကဟုကယၥ်အဝဲသ့ၣ်လၢ အသးၦၢ်အကတီၢ်, ဒီးထိၣ်သတြီၤတၢ်အံၤဒီး တၢ်ဘူၣ်တၢ်ဘါအလုၢ်အလၢ် လၢအမ့ၢ်ၦၤတဂၤလၢ်လၢ်ဘၣ်ဟ့ၣ်ဆၢက့ၤယွၤလၢတၢ်တမံၤမံၤ (တၢ်ဟ့ၣ်) လၢအသူဒံးဝဲလၢအကစၢ်ဒၣ်ဝဲအဂီၢ် ဒီးဂ့ၢ်လိၥ်ဝဲလၢတသူအီၤလၢမိၢ်ပၢ်သးၦၢ် သ့ၣ်တဖၣ်အဂီၢ်ဘၣ်န့ၣ်လီၤ. ဆိကမိၣ်ကွၢ်တၢ်စံးကတိၤလၢအမ့ၢ်, "ယသးအုး ဒိၣ်မးယပါပါဧၢ, ယအဲၣ်ဒိးမၤစၢၤနၤလီၤ, ဘၣ်ဆၣ်ယဟ့ၣ်လီၤတိၢ်အံၤလၢ တၢ်လုၢ်ဟံၣ်အပူၤလံန့ၣ်လီၤ."

မ့ၢ်လၢတၢ်ပၥ်မၤသးဒ်အံၤအဃိ, ကစၢ်ခ၇ံၥ်စံးဆၢကဒါက့ၤတၢ်လၢ တၢ်ကတိၤဆူၣ်ဆူၣ်ကလဲၥ်အပူၤန့ၣ်လီၤ. အဝဲသ့ၣ်ပၥ်ၦၤကညီအလုၢ်အလၢ် သ့ၣ်တဖၣ်လၢ ကစၢ်ယွၤအကလုၢ်ကထါအဖီခိၣ် ဒီးလၢတၢ်မၤအံၤအဖီခိၣ် အဝဲသ့ၣ်မၤတၢ်ဒဲးဘးန့ၣ်လီၤ.

လၢတၢ်န့ၣ်အဃိ, တၢ်စံးဆၢက့ၤၦၤဖၤ၇ံၤၡဲသ့တဖၣ်န့ၣ် မ့ၢ်မနုၤလဲၣ်. ကစၢ်ခ၇ံၥ်အတၢ်စံးဆၢက့ၤအံၤ အဝဲတထံၣ်လၢတၢ်သ့ကဆှီစုအံၤ တမ့ၢ် တၢ်လၢအလီၤသူၣ်အိၣ်သးအိၣ်အီၤတမံၤဘၣ်ဒီး တမ့ၢ်တၢ်လၢအလိၣ်ဝဲလၢ ကဘၣ်ထွဲဒီးယွၤအတၢ်ဘၣ်အသးန့ၣ်ဘၣ်လီၤ. လၢအလီၢ်န့ၣ်, အဝဲစံးဆၢဝဲ ဖျါဖျါလၢ အတၢ်ဆီၣ်ထွဲတၢ်မၤလိၥ်တဖၣ်အထီဒါၦၤကညီအလုၢ်အလၢ်တဖၣ် န့ၣ်လီၤ. (ကွၢ် မၢ်ကူး ၁း၄၄; မၢ်ကူး ၇း၁၀း မၢ်ကူး ၁၀း၃-၈; မၢ်ကူး ၁၂း၂၆, ၂၉-၃၁).

မ့ၢ်ပအိၣ်ဒီးတၢ်အလုၢ်အလၢ်သ့ၣ်တဖၣ်လၢ အထီဒါလိၥ်အသးဒီး ကစၢ်ယွၤအတၢ်မၤလိၥ်တၢ်သိၣ်တၢ်သီသ့ၣ်တဖၣ်န့ၣ်ဧါ. မ့ၢ်အိၣ်ဒီး, ကမ့ၢ် တၢ်မနုၤသ့ၣ်တဖၣ်လဲၣ်.