---
title:  တၢ်ဟဲထီၣ်လၢအပူၤ
date:   03/08/2024
---

### တၢ်မၤလိတနွံအံၤအဂီၢ်ဖး
မၢ်ကူး ၇; ယၡါယၤ ၂၉း၁၃; ၂မိၤၡွ ၂၀း၁၂;  မၢ်ကူး ၈း၁၁-၂၁.

> <p>တၢ်ကလုၢ်ထူ</p>
> "တၢ်အိၣ်လၢခိလၢအလဲၤနုၥ်ဝဲဆူၦၤကညီအပူၤန့ၣ်, မၤတကဆှီဘၣ် အီၤတသ့ဘၣ် နီတမံၤဘၣ်. မ့မ့ၢ်တၢ်လၢအဟဲထီၣ်လၢအပူၤတဖၣ်န့ၣ်, မ့ၢ်တၢ်လၢအမၤတကဆှီဘၣ်ၦၤကညီလီၤ" (မၢ်ကူး ၇း၁၅).

တနွံအံၤ အတၢ်မၤလိန့ၣ် မ့ၢ်ဝဲမၢ်ကူးအဆၢဒိၣ် ၇ လၢ အမ့ၢ် ကစၢ်ခ၇ံၥ်အတၢ်ဒုးအိၣ်ထီၣ်တၢ်ဂ့ၢ်လိၥ်ဘှီလိၥ်ခီဖျိအတၢ်တတူၢ်လိၥ်တၢ်ဘူၣ် တၢ်ဘါအလုၢ်အလၢ်တဖၣ်အဃိန့ၣ်လီၤ. ဘၣ်ဆၣ်ဒီး, အဝဲမၤတၢ်အံၤ ကဲထီၣ်မးတၢ်လၢအဘျုးအဖှိၣ်အိၣ်ဝဲလၢခ၇ံၥ်ဖိတဖၣ်အတၢ်အိၣ်မူအပူၤ လၢမုၢ်မဆါတနံၤညါအံၤန့ၣ်လီၤ. ကစၢ်ခ၇ံၥ်ပၥ်ဖျါထီၣ်တၢ်ၦိၤၦီၢ်အခီပညီ လၢကနၢ်ပၢၢ်တၢ်ဂ့ၢ်တၢ်ကျိၤလၢအမ့ၢ်တၢ်နၥ်အမ့ၢ်အတီအံၤန့ၣ်လီၤ.

တၢ်အံၤအလီၢ်ခံန့ၣ်, အဝဲလဲၤဆူ စိၢ်ဒီးစံဒိၣ် ဒီးဘၣ်သဂၢၢ်လိၥ် အသးဒီးပိၥ်မုၣ်တဂၤလၢအမ့ၢ်ၦၤထဲတဂၤဧိၤလၢအစံးကတိၤဂ့ၢ်လိၥ်နၢၤတၢ်ဒီး ကစၢ်ခ၇ံၥ်လၢလံၥ်တၢ်သးခုကစီၣ်အံၤအပူၤန့ၣ်လီၤ. အတၢ်ဘၣ်သဂၢၢ်ဒီး ပိၥ်မုၣ်အံၤ တၢ်လီၤဆီတမံၤဒီးတၢ်စံးကတိၤခူသူၣ်အိၣ်ဒၣ်တနီၤလၢပိၥ်မုၣ်အံၤ စံးကတိၤအီၤ, ဒီးခီဖျိအတၢ်နၥ်ဃိ ကစၢ်ခ၇ံၥ်မၤလၢၦဲၤအတၢ်ဃ့ကညးန့ၣ် လီၤ.

မၢ်ကူး ၇, ဃုၥ်ဒီးတၢ်မၤဘျါက့ၤအဂၤတမံၤ, လီၣ်ဖျါထီၣ်တၢ်မ့ၢ် တၢ်တီလၢအ၇့ဒိၣ်တမံၤ, တုၤဒၣ်လဲၥ်တၢ်လီၤလးမ့ၢ်ဖျါဝဲဂ့ၤဘၣ်ဆၣ်, ထဲတၢ်လီၤလးတမံၤအံၤ တလၢၦဲၤဒံးလၢကအိးထီၣ်သးလၢတၢ်မ့ၢ်တၢ်တီအဂီၢ် ဒံးဘၣ်န့ၣ်လီၤ. လၢအကတၢၢ်န့ၣ်, တၢ်လီၤလးသ့ၣ်တဖၣ်န့ၣ် မၤတၢ်ဂ့ၤမနုၤ တမံၤလၢ တၢ်ဘူၣ်တၢ်ဘါခိၣ်နၢ်တဖၣ်လၢ အတတူၢ်လိၥ်ကစၢ်ခ၇ံၥ်ဘၣ်အံၤ အဂီၢ်သ့ဝဲဒ်လဲၣ်.

ဖဲမၢ်ကူးအဆၢဒိၣ် ၈ အပူၤန့ၣ်, တၢ်ပၥ်ဖျါထီၣ်ကိၣ်အတၢ်ဒိတၢ်တဲၥ် လၢအ၇့ဒိၣ်လၢတၢ်သိၣ်လိနဲၣ်လိဒီး တၢ်အလုၢ်အလၢ်တဖၣ်အဂီၢ်န့ၣ်လီၤ. ပူသ့ၣ်တဖၣ်အံၤန့ၣ် ပၥ်ဃုၥ်ဒီးတၢ်မၤလိတဖၣ်လၢအဘၣ်ဃးဒီးတၢ်အခီပညီ ဒီးတၢ်လူၤမၤထွဲတၢ်ဘူၣ်တၢ်ဘါအလုၢ်အလၢ်တဖၣ်န့ၣ်လီၤ.