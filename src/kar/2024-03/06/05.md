---
title:  အုးအးကတၥ်ပခ့ျၤ
date:   07/08/2024
---

`ဖး မၢ်ကူး ၇း၃၁-၃၇ တက့ၢ်. ၦၤဟဲစိၥ်မတၤတဂၤဆူကစၢ်ခ၇ံၥ် အအိၣ်လဲၣ်, ဒီးမ့ၢ်ကစၢ်ခ၇ံၥ်မၤတၢ်မနုၤတမံၤလၢအဂီၢ်န့ၣ်လဲၣ်.`

ကစၢ်ခ၇ံၥ်တဟဲက့ၤလၢ ကီၢ်စိၢ်ဒီးစံဒိၣ် ဆူကၤလံၤလါအံၤလၢ ကျဲအဘူးကတၢၢ်တဘိဘၣ်လီၤ. ဖျါမးလၢကစၢ်ခ၇ံၥ်လဲၤဆူကလံၤစိးလၢ စိၢ်တကပၤ, လဲၤထီၣ်ဆူစံဒိၣ်အတၢ်လီၢ်တကပၤ ၀ံၤကဒီးန့ၣ် လၢကီၢ်မိၢ်ၦၢ် အပူၤတၢ်လီၢ်ဆူကၤလံၤလါမုၢ်ထီၣ်ကလံၤစိးတကပၤဒီး လၢအကတၢၢ်န့ၣ် တုၤဝဲဘူးဒီးပီၣ်လဲၣ်နံၤန့ၣ်လီၤ. မ့ၢ်ကျဲလၢအိၣ်က၀ီၤအသးဒီး ဖျါမးလၢ ကစၢ်ခ၇ံၥ်ကဟံးန့ၢ်တၢ်ဆၢကတီၢ်အါတစဲးလၢကသိၣ်လိနဲၣ်လိအပျဲၢ်အဘီၣ် အဂီၢ်န့ၣ်လီၤ.

လံၥ်စီဆှံအဆၢအံၤ တစံးတၢ်လီၤတံၢ်လီၤဆဲးလၢ မတၤဟဲစိၥ် ၦၤတဂၤအံၤလဲၣ်အဂ့ၢ်န့ၣ်ဘၣ်လီၤ, ဘၣ်ဆၣ်ဒီး အတၢ်ကီတၢ်ခဲန့ၣ် ဖျါမးဝဲ လီၤတံၢ်လီၤဆဲး - အဝဲတနၢ်ဟူတၢ်ဘၣ်, စံးကတိၤတၢ်တသ့ဘၣ်န့ၣ်လီၤ. တၢ်တနၢ်ဟူတၢ်ဘၣ်န့ၣ် ဒုးယံၤထီၣ်ၦၤတဂၤလၢ်လၢ်ဒီးအခိၣ်အဃၢၤ ဒီးတၢ်နၢ်တအၢအဒိၣ်အမုၢ်န့ၣ် ကဲထီၣ်တၢ်ကိးတၤလၢစံးကတိၤတၢ်ကသ့ အဂီၢ်န့ၣ်လီၤ. ၦၤတဂၤအံၤအတၢ်ကီတၢ်ခဲန့ၣ် ကအိၣ်တ့ၢ်ဝဲယံၥ်မးဃၣ်ဃၣ် လံန့ၣ်လီၤ.

ကစၢ်ခ၇ံၥ်နၢ်ပၢၢ်ၦၤတဂၤအံၤအတၢ်ကီတၢ်ခဲဒီး ကိးအီၤလၢအကပၤ ထဲတဂၤဧိၤန့ၣ်လီၤ. ကစၢ်ခ၇ံၥ်အတၢ်မၤဘျါက့ၤၦၤတဂၤအံၤလီၤတိၢ် လီၤဆီမး, လီၤဆီဒၣ်တၢ်လၢၦၤဖးလံၥ်ဖိလၢအဆၢကတီၢ်ခဲအံၤသ့ၣ်တဖၣ် အဂီၢ်န့ၣ်လီၤ. အဝဲပၥ်လီၤအစုနၢတဖၣ်ဆူၦၤတဂၤအံၤအနၢ်ပူၤ, ထူးၦဲၥ် လီၤဝဲ, ထိးဘၣ်အပခ့ျၤဒီးသါတဖှိထီၣ်ဝဲဒၣ်န့ၣ်လီၤ. ကစၢ်ခ၇ံၥ်ထိးဘၣ် ၦၤတဂၤအံၤအတၢ်ဘၣ်ဒိဘၣ်ထံးအလီၢ်လၢ ကမၤဘျါက့ၤဝဲအဂီၢ်လီၤ, ဘၣ်ဆၣ်ဒီးဘၣ်မနုၤလၢအဝဲသါတဖှိထီၣ်ဒံးအံၤန့ၣ်လဲၣ်. အဝဲသါတဖှိထီၣ်အံၤ လၢၦၤနၢ်ဟူတၢ်သ့သ့ၣ်တဖၣ် တသ့ၣ်ညါနၢ်ပၢၢ်တၢ်မ့ၢ်တၢ်တီအံၤဘၣ်အဃိ, ၦၤလၢစံးကတိၤတၢ်သ့သ့ၣ်တဖၣ် ဂ့ၢ်လိၥ်တၢ်အုၣ်က့ၤခီၣ်က့ၤကစၢ်အံၤအဃိ န့ၣ်လီၤ." Ellen G. White, _The Desire of Ages_, p. 404.	ကစၢ်ခ၇ံၥ်မၤဘျါက့ၤၦၤတဂၤအံၤလၢ တၢ်လီၤလိၣ်လီၤလးအပူၤ ဒီးအဝဲနၢ်ဟူဒီးစံးကတိၤက့ၤတၢ်သ့ဝဲဒၣ်န့ၣ်လီၤ. အတၢ်သါတဖှိထီၣ်အံၤ ဒုးနဲၣ်ဖျါလၢတၢ်တြီဃၥ်လၢကစၢ်ယွၤပၥ်လီၤလၢအဂီၢ်ဘၣ်ဃးဒီးၦၤကညီ အတၢ်ဃုထၢသဘခ့ျအံၤအဂ့ၢ်န့ၣ်လီၤ. အဝဲတမၤန့ၢ်ဆူၣ်ၦၤကညီအတၢ် သးအိၣ်ဘၣ်. ၦၤကိးဂၤဒဲးအိၣ်ဒီးအတၢ်သဘခ့ျလၢကဃုထၢဝဲလၢမတၤတဂၤ ကပၢဆှၢအတၢ်အိၣ်မူအဂီၢ် - တၢ်ခံးသူအစီၤပၤဧါ မ့တမ့ၢ်တၢ်ကပီၤအစီၤပၤ ဧါအဂ့ၢ်န့ၣ်လီၤ. ကစၢ်ခ၇ံၥ်အိးထီၣ်ၦၤနၢ်တအၢအံၤ သ့ဝဲဘၣ်ဆၣ် တမၤ ဆူၣ်သးလၢအတစူၢ်တနၥ်တၢ်ဘၣ်တဖၣ်လၢ ကနၥ်အီၤလၢအမ့ၢ်မ့းၡံအၤ တဂၤအံၤအဂ့ၢ်န့ၣ်ဘၣ်လီၤ.

တၢ်ဂ့ၢ်ဖုၣ်ကိၥ်ဖိအံၤ ဒုးနဲၣ်ဖျါစ့ၢ်ကီးလၢ ကစၢ်ယွၤမၤတၢ်သ့လၢ ၦၤလၢအဟဲဆူအအိၣ်လၢတၢ်သူၣ်အိၣ်သးအိၣ်အပူၤအံၤန့ၣ်လီၤ. ဘၣ်သ့ၣ်သ့ၣ် နကလဲၤခီဖျိဘၣ်တၢ်အိၣ်ဘှီၣ်ကလၥ်လၢတၢ်၇ၤလီၤတၢ်စူၢ်တၢ်နၥ်အပူၤ, တူၢ်ဘၣ်တၢ်ပခ့ျၤကတၥ်လၢကစံးတၢ်ဂ့ၢ်တမံၤမံၤအဂီၢ်န့ၣ်လီၤ. တၢ်မၤလီၤလး အံၤဟ့ၣ်နၤတၢ်ဂံၢ်တၢ်ဘါသ့ဝဲလၢ ကစၢ်ခ၇ံၥ်အိးထီၣ်နနၢ်သ့လၢကနၢ်ဟူ ၦၤဂၤအတၢ်လိၣ်ဘၣ်ဒီး နီၤလီၤတၢ်ကစီၣ်လၢကစိၥ်ကဖီထီၣ်အဝဲသ့ၣ်လၢ တၢ်လဲၤအပူၤအံၤန့ၣ်လီၤ.

`မ့ၢ်နမၤတၢ်မနုၤတမံၤသ့လၢ နဒိးန့ၢ်ဘၣ်တၤလၣ်အံၤ လၢအဘၣ်ဃး ဒီးတၢ်နၢ်ဟူတၢ်ဒီးတၢ်စံးကတိၤတၢ်သ့အဂ့ၢ်အံၤသ့ဝဲဒ်လဲၣ်. မ့ၢ်နသူ တၢ်ဟ့ၣ်သ့ၣ်တဖၣ်အံၤလၢကျဲဒ်လဲၣ်.`