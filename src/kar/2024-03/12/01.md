---
title:  ဘၣ်တၢ်သမံသမိးဒီးပျၤထီၣ်လၢထူၣ်စုညါအလိၤ
date:   14/09/2024
---

### တၢ်မၤလိတနွံအံၤအဂီၢ်ဖး
မၢ်ကူး ၁၅; လူၤကၣ် ၁၃း၁; စံး ၂၂း၁၈; ယိၤဟၣ် ၂၀း၂၄-၂၉; ယိၤဟၣ် ၁း၁-၃; ဒၤနံးယ့လး ၉း၂၄-၂၇.

> <p>တၢ်ကလုၢ်ထူ</p>
> "ဒီးဘၣ်ခွံနၣ်၇ံၣ်ဒီး, ယ့ၣ်ရှူးကိးထီၣ်လၢအကလုၢ်ဖးဒိၣ်ဒီးစံးဝဲဒၣ်, အ့းလိအံၤ, အ့းလိအံၤ, လၤမါစၤဘၤဃသၤနံ, အခီပညီမ့ၢ်, ယကစၢ်ဧၢ, ယကစၢ်ဧၢ, ဘၣ်မနုၤလၢနလဲၤသဒၣ်ယၤလဲၣ်" (မၢ်ကူး ၁၅း၃၄).

မၢ်ကူးအဆၢဒိၣ် ၁၅ အံၤ မ့ၢ်တၢ်တူၢ်ဘၣ်ခီၣ်ဘၣ်အတၢ်ဃဲၤအကံၢ် အလဲန့ၣ်လီၤ. ပၥ်ဖျါထီၣ်ကစၢ်ခ၇ံၥ်တၢ်သမံသမိးအီၤအဂ့ၢ်, တၢ်စံၣ်ညီၣ်ဃၣ် အီၤ, သုးဖိသ့ၣ်တဖၣ်အတၢ်နံၤဘၣ်ဖၣ်လဲအီၤ, တၢ်ပျၤထီၣ်အီၤလၢထူၣ်စုညါ, ၀ံၤကဒီးန့ၣ် အတၢ်သံဒီးအတၢ်ခူၣ်လီၤကွံၥ်အီၤအဂ့ၢ်တဖၣ်န့ၣ်လီၤ. တၢ်မၤ အသးတဖၣ်လၢလံၥ်စီဆှံဆၢအံၤအပူၤန့ၣ် ဘၣ်တၢ်ပၥ်ဖျါထီၣ်အီၤလီၤတံၢ် လီၤဆဲး, ဆူၣ်ဆူၣ်, အဂ့ၢ်ဒ်လဲၣ် ၦၤကွဲးလံၥ်ဖိအဲၣ်ဒိးလၢတၢ်ဂ့ၢ်တၢ်ကျိၤ တဖၣ်အံၤ ကလီၣ်ဖျါထီၣ်အနီၢ်ကစၢ်ဝဲအတၢ်ဘိးဘၣ်သ့ၣ်ညါလီၤန့ၣ်လီၤ.

လၢလံၥ်စီဆှံအဆၢဒိၣ်ပူၤအံၤဒီတကတီၢ်ညါန့ၣ်, တၢ်ကတိၤဆဲးအဲး မ့ၢ်တၢ်လၢအဖျါဒိၣ်မးတမံၤအံၤန့ၣ်လီၤ. လၢတၢ်အံၤအဃိ, ကြၢးမးလၢ ကဘၣ်သ့ၣ်ညါတၢ်စံးကတိၤဆဲးအဲးအံၤအခီပညီအဂ့ၢ်အကျိၤန့ၣ်လီၤ.

တၢ်ကတိၤဆဲးအဲးအံၤ ပၥ်ဃုၥ်ဒီးတၢ်ပၥ်ဖှိၣ်သးသၢမံၤန့ၣ်လီၤ. (၁) တၢ်အခီပညီအိၣ်ခံမံၤ (၂) တၢ်ခံမံၤအံၤထီၣ်ဒါလိၥ်အသး မ့တမ့ၢ် လဲၤသတြီၤ လိၥ်အသးတမံၤဒီးတမံၤ, ဒီး (၃) ၦၤတဂၤလၢ်လၢ်အံၤ တထံၣ်တၢ်ကတိၤ ဆဲးအဲးဒီးတသ့ၣ်ညါလၢတၢ်မၤအသးဒီးတသ့ၣ်ညါလၢအဝဲမ့ၢ်ၦၤတဂၤလၢ ကဘၣ်တူၢ်ဘၣ်တၢ်အဘျုးအံၤဘၣ်န့ၣ်လီၤ.

တနွံအံၤ, စးထီၣ်လၢစီၤပံၤလးအတၢ်သံကွၢ်, "နၤအံၤ နမ့ၢ်ၦၤယူဒၤဖိ အစီၤပၤဧါ. တုၤလၢသုးဖိလၢအနံၤဘၣ်ဖၣ်လဲတၢ်တဖၣ် တုၤလၢထူၣ်စုညါ အလိၤ, လၢတၢ်ဘူၣ်တၢ်ဘါခိၣ်နၢ်တဖၣ်အတၢ်နံၤဘၣ်ဖၣ်လဲလၢအမ့ၢ်, "အဝဲ မၤပူၤဖျဲးၦၤအါဂၤတဖၣ်, အနီၢ်ကစၢ်ဒၣ်ဝဲမၤပူၤဖျဲးလီၤအသးတသ့ဘၣ်" တုၤတၢ်မုၢ်လၢ်လၢစီၤယိၤသးလၢအ၇ံၤမၤသဲအံၤန့ၣ်, လံၥ်စီဆှံအဆၢသ့ၣ် တဖၣ်အံၤ ၦဲၤဝဲဒီးတၢ်ကတိၤဆဲးအဲးလၢအဆါဝဲဘၣ်ဆၣ်သနၥ်က့ လီၣ်ဖျါထီၣ် တၢ်မ့ၢ်တၢ်တီလၢအစိကမီၤဒိၣ်ဘၣ်ဃးဒီးကစၢ်ခ၇ံၥ်အတၢ်သံဒီးအခီပညီ န့ၣ်လီၤ.