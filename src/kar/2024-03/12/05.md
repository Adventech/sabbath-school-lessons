---
title:  ဘၣ်တၢ်ကညိကွံၥ်အီၤလၢကစၢ်ယွၤ
date:   18/09/2024
---

`ဖး မၢ်ကူး ၁၅း၃၃-၄၁ တက့ၢ်. ကစၢ်ခ၇ံၥ်အတၢ်ကတိၤ ထဲတထံၣ်ဧိၤလၢထူၣ်စုညါအလိၤ ဖဲမၢ်ကူးအပူၤအံၤန့ၣ် မ့ၢ်မနုၤလဲၣ်. ကစၢ်ခ၇ံၥ်အတၢ်သံအံၤလၢပဂီၢ်ခဲလၢၥ်န့ၣ် အခီပညီအိၣ်ဝဲမနုၤတမံၤလဲၣ်.`

မၢ်ကူးတၢ်သးခုအကစီၣ်ဟ့ၣ်လီၤထူၣ်စုညါလၢ ဒ်အမ့ၢ်တၢ်လီၢ်ခံးသူ တပူၤ, လၢနီၢ်ခိဒီးနီၢ်သးအဂီၢ်ခံမံၤလၢၥ်န့ၣ်လီၤ. တၢ်ခံးသူအဒိၣ်အမုၢ်လၢ အစိဒိၣ်ကမီၤထီဟဲလီၤလၢက၇ၤနံၤအလိၤ ဖဲမုၣ်ဃ့ၢ်လီၤအဆၢကတီၢ် ဖဲမုၢ်ဃုနံၤ ၃း၀၀ နၣ်၇ံၣ်န့ၣ်လီၤ. (လံၥ်စီဆှံပၥ်ဖျါထီၣ်ဝဲလၢ ဃုနၣ်၇ံၣ် တုၤလၢ ခွံနၣ်၇ံၣ်, ယံၥ်ဝဲသၢနၣ်၇ံၣ်, တၢ်ဆၢကတီၢ်လၢတၢ်လီၢ်တပူၤဒီးတပူၤ တဒ်သိး ဘၣ်အဂ့ၢ်) "တုၤဃုနၣ်၇ံၣ်ဘၣ်ဒီး, တၢ်ခံးဝဲလၢကီၢ်ဒီဘ့ၣ်ညါ တုၤလီၤလၢ ခွံနၣ်၇ံၣ်လီၤ" မၢ်ကူး ၁၅း၃၃.

ကစၢ်ခ၇ံၥ်အတၢ်စံးတၢ်ကတိၤလၢထူၣ်စုညါအလိၤအံၤ ဘၣ်တၢ်ကိး အီၤလၢ "တၢ်စူးကွံၥ်အီၤအတၢ်ကိးပသူထီၣ်" ဒ်အဃ့ဘါထုကဖၣ်တၢ်ကိးထီၣ်ဝဲ အသိး, ဘၣ်မနုၤလၢနညိကွံၥ်ယၤဘၣ်လဲၣ်အံၤန့ၣ်လီၤ. အဝဲပၥ်ဖျါထီၣ်က့ၤ စံးထီၣ်ပတြၢၤ ၂၂း၁ အတၢ်ကွဲးန့ၣ်လီၤ. တၢ်ပၥ်ဖျါထီၣ်က့ၤလံၥ်စံးထီၣ်ပတြၢၤ အဂၤအိၣ်ဖျါဝဲဖဲ မၢ်ကူး ၁၅း၂၄ ဒီး ၂၉ အပူၤ, ပၥ်ဃုၥ်ဒီးလံၥ်စီဆှံအတၢ် လၢထီၣ်ၦဲၤထီၣ်လၢကစၢ်ခ၇ံၥ်တၢ်သံအံၤအဂ့ၢ်န့ၣ်လီၤ. ၦၤကညီအတၢ်ကူၣ်အၢ အိၣ်စ့ၢ်ကီးဘၣ်ဆၣ်, ကစၢ်ယွၤအတၢ်ဘၣ်အသးန့ၣ် လၢထီၣ်ၦဲၤထီၣ်တ့ၢ်လံ န့ၣ်လီၤ.

ကစၢ်ခ၇ံၥ်အတၢ်ကတိၤလၢထူၣ်စုညါအလိၤအံၤ ဘၣ်တၢ်ပၥ်ဖျါထီၣ် အီၤလၢ ဧ့ၤဘြံၤအကျိၥ်ဃုၥ်ဒီးအတၢ်ကွဲးခီကျိၥ်န့ၣ်လီၤ. လံၥ်မဲၥ်ဖျၢၣ်, "ယကစၢ်ယွၤ" အံၤမ့ၢ် Elol, Eloi ဖဲလံၥ်စီဆှံအဆၢအပူၤအံၤ (တၢ်ကွဲးကျိၥ် အီၤလၢဧ့ၤဘြံၤအကျိၥ်မ့ၢ်ဝဲ 'elahi) ညီမးလၢကနၢ်ဟူကစၢ်ခ၇ံၥ်ကိးထီၣ် အ့ၤလံယၤလၢတၢ်မၤစၢၤအဂီၢ်န့ၣ် (ဧ့ၤဘြံၤအကျိၥ် eliyyah which means "ယကစၢ်ယွၤမ့ၢ် YHWH ") အံၤန့ၣ်လီၤ.

တၢ်လၢအအိၣ်ထီၣ်ဖျါဖျါဘၣ်ဃးဒီးလံၥ်စီဆှံအဆၢအံၤန့ၣ် မ့ၢ်တၢ်လဲၤသတြီၤအိၣ်ဒီးကစၢ်ခ၇ံၥ်အတၢ်ဒိးစုၥ်ဒိးဘျၢအသးလၢထံအဂ့ၢ် ဖဲမၢ်ကူး ၁း၉-၁၁.

| တၢ်ဒိးဘျၢလၢထံ - မၢ်ကူး ၁း၉-၁၁ | ထူၣ်စုညါ - မၢ်ကူး ၁၅း၃၄-၃၉ |
| --- | --- |
| စီၤယိၤဟၣ်ဒိးဘျၢကစၢ်ခ၇ံၥ်လၢထံ | ကစၢ်ခ၇ံၥ်အတၢ်ဒိးဘျၢ (ထိၣ်သတြီၤ မၢ်ကူး ၁၀း၃၈) |
| စီၤယိၤဟၣ် (အ့ၤလံယၤအက့ၢ် အဂီၤ, ကွၢ် မၢ်ကူး ၉း၁၁-၁၃) | တၢ်ကိးထီၣ်အ့ၤလံယၤ |
| မူခိၣ်သ့ၣ်ဖး | ယၣ်ဘျးလီၤသ့ၣ်ဖးကွံၥ်ဝဲဒၣ် |
| သးစီဆှံ (pneuma) | ကစၢ်ခ၇ံၥ်သးဟးထီၣ်ကွံၥ်ဝဲ |
| ကစၢ်ယွၤကလုၢ် "ဖိလၢ တၢ်အဲၣ်အီၤ" | သုးခိၣ်တဂၤစံး "ကစၢ်ယွၤအဖိခွါ" |

တၢ်လဲၤသတြီၤအတၢ်ဒုးသ့ၣ်တၢ်အံၤန့ၣ် မ့ၢ်ဝဲကစၢ်ခ၇ံၥ်အတၢ် ဒိးဘျၢသးအကတီၢ်ဖဲ မၢ်ကူး ၁ အံၤဒီး အတၢ်မၤစးထီၣ်အကတီၢ်ဒ်၀ံကလုၢ် ကထါအိၣ်ဝဲဖဲ ဒၤနံးယ့လး ၉း၂၄-၂၇ အပူၤ, ဒ်တၢ်မၤအသးအိၣ်ဝဲဖဲ မၢ်ကူး ၁၅ လၢထူၣ်စုညါအလိၤအံၤ မ့ၢ်တၢ်လၢအကတၢၢ်, အတၢ်မၤအဖီတၢၣ်, ဒ်အသံလၢၦၤအါဂၤအတၢ်ၦ့ၤက့ၤအဂီၢ်န့ၣ်လီၤ (မၢ်ကူး ၁၀း၄၅). ယၣ်ဘျး လီၤ (ကလၤကၣ်) လၢတၢ်လုၢ်ဟံၣ်အပူၤအံၤ (မၢ်ကူး ၁၅း၃၈) ဒုးနဲၣ်တၢ်မၤ လၢထီၣ်ၦဲၤထီၣ်တၢ်လုၢ်တၢ်ပၥ်အတၢ်မၤ, တၢ်အနီၢ်ကီၢ်မၤလၢထီၣ်ၦဲၤထီၣ်တၢ် အဒိအတဲၥ်, ဒီးတၢ်အုၣ်က့ၤခီၣ်က့ၤအသီတပတီၢ်အံၤ စးထီၣ်အသးန့ၣ်လီၤ.

ၦၤကညီအတၢ်ကူၣ်အၢကူၣ်သီအိၣ်ဘၣ်ဆၣ်, ကစၢ်ယွၤအတၢ် တိၥ်ပၥ်လၢထီၣ်ၦဲၤထီၣ်ဝဲလီၤ. တၢ်အံၤမၤစၢၤၦၤလၢကမၤလိတၢ်, တၢ်မၤ အသးလၢပခိၣ်ပဃၢၤတမံၤလၢ်လၢ် မ့ၢ်အိၣ်ဒၣ်ဝဲမ့ၢ်ဂ့ၤ, ပနၥ်ကစၢ်ယွၤသ့ဒံးဒီး သ့ၣ်ညါလၢအတၢ်မၤဂ့ၤအံၤကမၤနၢၤတၢ်လီၤအံၤန့ၣ်သ့ဝဲလၢကျဲဒ်လဲၣ်.