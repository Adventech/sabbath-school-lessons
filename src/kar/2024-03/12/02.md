---
title:  နမ့ၢ်ၦၤယူဒၤဖိအစီၤပၤဧါ
date:   15/09/2024
---

`ဖး မၢ်ကူး ၁၅း၁-၁၅ တက့ၢ်. တၢ်လီၤဆဲးအဲးမနုၤတမံၤလၢ အမၤ အသးဖဲအံၤန့ၣ် မ့ၢ်မနုၤလဲၣ်.`

စီၤပီၣ်တံၤပံၤလး မ့ၢ်ၦၤပၢကီၢ်ယူဒၤတဂၤ စးထီၣ်လၢ A.D. ၂၆-၃၆ အံၤန့ၣ်လီၤ. အဝဲတမ့ၢ်ခိၣ်နၢ်လၢအသးကညီၤတၢ်တဂၤဘၣ်, ဒီးတၢ်မၤ အါအါကလဲၥ်န့ၣ် ဒုးအိၣ်ထီၣ်တၢ်လီၤပျံၤလီၤဖုးလၢ ၦၤအိၣ်ဆိးဖဲဟီၣ်က၀ီၤ အအံၤသ့ၣ်တဖၣ်န့ၣ်အဂီၢ်လီၤ. (ထိၣ်သတြီၤဒီး လူၤကၣ် ၁၃း၁). ၦၤယူဒၤဖိ အတၢ်သမံသမိးကစၢ်ခ၇ံၥ်အံၤ ဒုးအိၣ်ထီၣ်တၢ်စံၣ်ညီၣ်သံလၢ တၢ်မၤကမၣ် ကစၢ်ယွၤအသးစီဆှံအံၤန့ၣ်လီၤ. ဘၣ်ဆၣ်ဒီး, လၢ၇ိမ့ၤအတၢ်သိၣ်တၢ်သီ အဖီလၥ်န့ၣ် ၦၤယူဒၤဖိသ့ၣ်တဖၣ်စံၣ်ညီၣ်ၦၤဂီၢ်မုၢ်တသ့ဝဲလၢ တၢ်ဂ့ၢ်အါမံၤ အကျါအံၤန့ၣ်ဘၣ်, လၢတၢ်န့ၣ်အဃိ, အဝဲသ့ၣ်ဟဲစိၥ်ကစၢ်ခ၇ံၥ်ဆူစီၤပံၤလး အအိၣ် လၢတၢ်ကစံၣ်ညီၣ်အီၤအဂီၢ်န့ၣ်လီၤ.

တၢ်ပၥ်တၢ်ကမၣ်ထီဒါကစၢ်ခ၇ံၥ်လၢစီၤပံၤလးအမဲၥ်ညါအံၤ တဘၣ် တၢ်ပၥ်ဖျါထီၣ်အီၤဘၣ်, ဘၣ်ဆၣ်ညီဝဲလၢကမၤလီၤတံၢ်တၢ်ပၥ်တၢ်ကမၣ်အံၤ အိၣ်သူၣ်လီၤအသးလၢ တၢ်သံကွၢ်ဖုၣ်ကိၥ်ဖိလၢ စီၤပံၤလးသံကွၢ်ကစၢ်ခ၇ံၥ် လၢအမ့ၢ်, "နမ့ၢ်ၦၤယူဒၤဖိအစီၤပၤဧါ" အံၤအဂ့ၢ်န့ၣ်လီၤ (မၢ်ကူး ၅). ဖဲလံၥ်စီဆှံအလီၢ်လံၤတကတြူၢ်အဆၢကတီၢ်န့ၣ်, ၦၤအံၣ်စ၇့လးဖိသ့ၣ်တဖၣ် ဖူအစီၤပၤလၢသိန့ၣ်လီၤ, လၢတၢ်န့ၣ်အဃိ, တကီဝဲလၢကထံၣ်တၢ်ကတိၤလၢ အမ့ၢ်မ့းၡံအၤ (ၦၤဘၣ်တၢ်ဖူအီၤ) အံၤ ကဘၣ်တၢ်စံးလၢစီၤပၤဒီးလၢတၢ်န့ၣ် အဃိ, မ့ၢ်တၢ်လၢအြပၢလိၥ်အသးဒီးစီၤပၤ (စီၤပံၤလး) န့ၣ်လီၤ. လၢတၢ်အံၤ အဃိ, တၢ်ပၥ်တၢ်ကမၣ်လၢအဘၣ်တၢ်ဟဲစိၥ်အီၤဆူတၢ်ဘူၣ်တၢ်ဘါခိၣ်နၢ် သ့ၣ်တဖၣ်အံၤအအိၣ်န့ၣ် မ့ၢ်တၢ်မၤကမၣ်ကစၢ်ယွၤအသးစီဆှံ, တၢ်ပၥ် တၢ်ကမၣ်လၢဘၣ်တၢ်ဟဲစိၥ်အီၤဆူၦၤပၢတၢ် (စီၤပံၤလး) အမဲၥ်ညါန့ၣ် မ့ၢ်ဝဲ တၢ်ပူထီၣ်ပဒိၣ်ဒီးကဆှၢဆူတၢ်သံအပူၤန့ၣ်လီၤ.

တၢ်ကတိၤလၢအအိၣ်ဒီးအခီပညီအံၤ မ့ၢ်ဝဲကစၢ်ခ၇ံၥ်အံၤ မ့ၢ်မ့းၡံအၤ ဒီးၦၤယူဒၤဖိအစီၤပၤခံမံၤလၢၥ်န့ၣ်လီၤ. တၢ်စံၣ်ညီၣ်အီၤလၢအအိၣ်ဒီးအတၢ် ကမၣ်လၢမၤကမၣ်ယွၤဒီး ပူထီၣ်တၢ်အံၤန့ၣ် မ့ၢ်တၢ်လၢအကမၣ်တမံၤ, ဒီးလၢအလီၢ်န့ၣ် အကဘၣ်ကြၢးဒိးန့ၢ်တၢ်ဘူၣ်ထီၣ်ဘါထီၣ်အီၤအဂီၢ်န့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်အိၣ်မူဒ်လၢတၢ်သးကညီၤအတၢ်မၤအပူၤန့ၣ်လီၤ. အတၢ်စံးဆၢစီၤပံၤလးလၢ, "ဒ်နစံးတၢ်အသိးလီၤ" မၢ်ကူး ၁၅း၂ အံၤန့ၣ် တမ့ၢ်တၢ်လၢအတလၢခၢးဘၣ်လီၤ. အဝဲတဂ့ၢ်လိၥ်မံၤအဝဲအံၤဘၣ်ဒီး တပၥ်ဂၢၢ်ပၥ်ကျၢၤဝဲစ့ၢ်ကီးဒိၣ်ဒိၣ်မုၢ်မုၢ်ဘၣ်. တၢ်စံးဆၢအံၤ ကစံးလၢအဝဲ မ့ၢ်စီၤပၤတဂၤ, ဘၣ်ဆၣ်လၢအလီၤဆီတကလုၥ်န့ၣ်လီၤ. (ထိၣ်သတြီၤ ယိၤဟၣ် ၁၈း၃၃-၃၈).

မၢ်ကူး ၁၅း၆ ကတိၤဆှၢနုၥ်တၢ်အလုၢ်အလၢ်ဘၣ်ဃးတၢ်ပျၢ်ကွံၥ် ၦၤဃိၥ်ဖိဖဲဘူၣ်လဲၤကပၥ်အဆၢကတီၢ်အံၤန့ၣ်လီၤ. ဖဲ မၢ်ကူး ၁၅း၉ အပူၤန့ၣ်, စီၤပံၤလးသံကွၢ်လၢ မ့ၢ်အဝဲသ့ၣ်အဲၣ်ဒိးလၢကပျၢ်ကွံၥ် "ၦၤယူဒၤဖိအစီၤပၤ" အံၤ တုၤဒၣ်လဲၥ်လၢအဝဲမ့ၢ်ပၥ်အခီပညီလၢတၢ်ကတိၤဆဲးအဲးအပူၤဒၣ်လဲၥ်အဂ့ၢ် နၥ်သက့, တၢ်ဆဲးအဲးအံၤ ထီဒါက့ၤအီၤန့ၣ်လီၤ.

မၢ်ကူး ၁၅း၉, ၁၀ အံၤ မ့ၢ်တၢ်မၤလိလၢတၢ်သ့ၣ်ညါဒီးပတထံၣ် သ့ၣ်ညါအီၤလၢအဘၣ်ဝဲအဂ့ၢ်န့ၣ်လီၤ. စီၤပံၤလးထံၣ်ဝဲလၢ တၢ်ဘူၣ်တၢ်ဘါ ခိၣ်နၢ်တဖၣ်အံၤ ဟ့ၣ်လီၤကစၢ်ခ၇ံၥ်လၢအစုပူၤန့ၣ် မ့ၢ်လၢအဝဲသ့ၣ်သူၣ်က့ၣ် သးကါအီၤအဃိန့ၣ်လီၤ, ဘၣ်ဆၣ်ဒီးအဝဲတထံၣ်တၢ်ဂ့ၢ်တၢ်ကျိၤလၢခီဖျိ တၢ်သံကွၢ်ၦၤဂီၢ်မုၢ်အံၤအဃိ, အဝဲအိၣ်လၢတၢ်ဘူၣ်တၢ်ဘါခိၣ်နၢ်တဖၣ်အံၤ အစုပူၤန့ၣ်လံလီၤ. ၦၤသ့ၣ်တဖၣ်အံၤ မၤကတၢထီၣ်ၦၤဂီၢ်မုၢ်ဒီး ကိးထီၣ် ကစၢ်ခ၇ံၥ်အတၢ်ပျၤထီၣ်လၢထူၣ်စုညါအလိၤန့ၣ်လီၤ. တၢ်ကတိၤဆဲးအဲးအံၤ ဆါမးလၢၦၤတခီဘီမုၢ်ဖိလၢအပၢတၢ်တဂၤ, လၢအအဲၣ်ဒိးပျၢ်ကွံၥ်မ့းၡံအၤ တဂၤအံၤအဂီၢ်ဒိၣ်နီၢ်မး ဖဲၦၤယူဒၤဖိသ့ၣ်တဖၣ်အဲၣ်ဒိးလၢကပျၤထီၣ်အီၤလၢ ထူၣ်စုညါအလိၤအကတီၢ်အံၤန့ၣ်လီၤ.

`တၢ်လၢအပၥ်ယံၤနၤဒီးတၢ်ပိၥ်ၦၤဂီၢ်မုၢ်လၢအကိးသတြီထီဒါ တၢ်သ့ၣ်တဖၣ်အံၤ ဖဲနအိၣ်ဒီးတၢ်ဆီၣ်တံၢ်နၤဒိၣ်ဒိၣ်လၢ နကမၤတၢ်တမံၤ အဂီၢ်န့ၣ် မ့ၢ်မနုၤလဲၣ်.`