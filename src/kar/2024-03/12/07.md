---
title:  တၢ်ဆိကမိၣ်ဆူညါအဂီၢ်
date:   20/09/2024
---

ဖး Ellen G. White, "In Pilate's Judgment Hall," "Calvary" and "It is Finished" in _The Desire of Ages_, pp. 723-764.

စီၤပံၤလးအဲၣ်ဒိးလၢကမၤပူၤဖျဲးကစၢ်ခ၇ံၥ်လီၤ. ဘၣ်ဆၣ်ထံၣ်ဝဲလၢ မၤဝဲတန့ၢ်ဘၣ်အဃိ, ဟံးဃၥ်အလီၢ်အလၤဒီးအနီၢ်ကစၢ်ဒၣ်ဝဲအလၤကပီၤ န့ၣ်လီၤ. လၢကဒုးလီၤမၢ်ကွံၥ်ဟီၣ်ခိၣ်အလၤအကပီၤအလီၢ်န့ၣ်, အဝဲဃုထၢ လၢကပျၤထီၣ်ၦၤလၢအတၢ်ကမၣ်တအိၣ်ဘၣ်တဂၤအံၤလၢ ထူၣ်စုညါအလိၤ န့ၣ်လီၤ. ဒ်သိးကပူၤဒီးတၢ်နးတၢ်ဖှီၣ်ဒီးတၢ်လီၤမၢ်ကွံၥ်အဂီၢ်, ၦၤအါဒံအါဂၤ ဟ့ၣ်လီၤကွံၥ်အသးသမူၦဲၤဂၤလဲၣ်. တၢ်သ့ၣ်ညါနၢ်ပၢၢ်ဒီး မူဒါဒုးနဲၣ်ကျဲတဘိ, ဒီးတၢ်အဲၣ်လီၤသးဒုးနဲၣ်လၢကျဲအကမၣ်တဘိဒီး ၦၤလၢအမၤသကိးတၢ်ဒီး တၢ်အၢတၢ်သီန့ၣ် ဘၣ်လီၤထွံလီၤယွၤကွံၥ်ဆူတၢ်ဒဲးဘးအတၢ်ခံးသူကျါန့ၣ် လီၤ. Ellen G. White, _The Desire of Ages_, p. 738.

"ပတၢ်အၢတၢ်သီခဲလၢၥ်န့ၣ်, ဘၣ်တၢ်ပၥ်ထီၣ်အီၤလၢကစၢ်ခ၇ံၥ် အလိၤန့ၣ်လီၤ. အဝဲဘၣ်တၢ်ပၥ်အီၤလၢၦၤမၤကမၣ်တၢ်ဖိတဂၤ, ဒ်သိး ကအုၣ်က့ၤခီၣ်က့ၤၦၤလၢတၢ်သိၣ်တၢ်သီအတၢ်စံၣ်ညီၣ်အပူၤန့ၣ်လီၤ. စီၤအၤဒၣ်အစၢၤအသွဲၣ်ကိးဂၤဒဲးအတၢ်အၢတၢ်သီန့ၣ် ဘၣ်ဒိဘၣ်ထံးအသး န့ၣ်လီၤ. ကစၢ်ယွၤအတၢ်သးဒိၣ်ထီၣ်လၢတၢ်ဒဲးဘးအဖီခိၣ်, အတၢ်သူၣ်တမုၥ် သးတမုၥ်ဒိၣ်ဒိၣ်မုၢ်မုၢ်ခီဖျိတၢ်အၢတၢ်သီအံၤ, မၤၦဲၤအဖိခွါအသူၣ်အသးဒီး တၢ်သူၣ်အုးသးအုးန့ၣ်လီၤ. ကစၢ်ခ၇ံၥ်၇ၤလီၤတၢ်သးခုကစီၣ်လၢဟီၣ်ခိၣ် လၢအလီၤမၢ်ကွံၥ်အံၤအပူၤ လၢအတၢ်အိၣ်မူဒီတကတီၢ်ညါလၢ အဘၣ်ဃးဒီး ပၢ်အတၢ်သးကညီၤဒီးတၢ်အဲၣ်လၢအပျၢ်တၢ်ဒဲးဘးန့ၣ်လီၤ. တၢ်အုၣ်က့ၤ ခီၣ်က့ၤလၢ ၦၤမၤတၢ်ဒဲးဘးအဒိၣ်ကတၢၢ်တဂၤအဂီၢ်န့ၣ် မ့ၢ်ကစၢ်ယွၤအတၢ်ဂ့ၢ် မိၢ်ၦၢ်အဒိၣ်ကတၢၢ်လီၤ. ဘၣ်ဆၣ်ဒီးဆၢကတီၢ်ခဲအံၤ တၢ်အၢတၢ်သီလၢ ဃၢဒိၣ်မးလၢအဝဲစိၥ်ဝဲအံၤ, အဝဲတထံၣ်ပၢ်အမဲၥ်သၣ်လၢကမၤဘၣ်လိၥ်က့ၤ တၢ်လၢအဂီၢ်ဘၣ်. ကစၢ်ယွၤအတၢ်ထုးကွံၥ်အမဲၥ်လၢ တၢ်အုၣ်က့ၤခီၣ်က့ၤ ကစၢ်အအိၣ် ဖဲတၢ်သူၣ်ကိၢ်သးဂီၤဒိၣ်မးအဆၢကတီၢ်အံၤန့ၣ် ဆဲးဖျိကစၢ်ခ၇ံၥ် အသးဒီးတၢ်သူၣ်အုးသးအုးလၢၦၤကညီတနၢ်ပၢၢ်ဝဲဒၣ်ဘၣ်န့ၣ်လီၤ. တၢ်သူၣ်ကိၢ်အူသးကိၢ်အူအံၤ ဒိၣ်မးတုၤဒၣ်လဲၥ်ပတၢ်အုၣ်က့ၤခီၣ်က့ၤ အကစၢ်တသ့ၣ်ညါလၢၤအနီၢ်ခိအတၢ်ဆါအံၤလၢၤဘၣ်န့ၣ်လီၤ." p. 753.