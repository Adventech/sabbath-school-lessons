---
title:  တၢ်ဆိကမိၣ်ဆူညါအဂီၢ်
date:   12/07/2024
---

ဖး Ellen G. White, "At Capernaum" ဒီး "Thou Canst Make Me Clean," pp. 252-266, _The Desire of Ages_ အပူၤန့ၣ်တက့ၢ်.

လံၥ်မၢ်ကူးအဆၢဒိၣ် ၁ အံၤ ပၥ်ဖျါထီၣ်ကစၢ်ခ၇ံၥ်အဂ့ၢ်ဒ်လဲၣ် တကလုၥ်လဲၣ်. ကစၢ်ခ၇ံၥ်အိၣ်ဒီးတၢ်စိတၢ်ကမီၤလၢကကိးဃီၤအပျဲၢ်အဘီၣ် သ့ၣ်တဖၣ်ဒီး အဝဲသ့ၣ်တူၢ်လိၥ်ဝဲန့ၣ်လီၤ. မ့ၢ်ထိၣ်သတြီၤဒီးတၢ်၀ံတၢ်နါလၢ အတဆှီဘၣ်လၢမုၣ်ကီၤလံၢ်အဖီလၥ်တဖၣ်န့ၣ်, ကစၢ်ခ၇ံၥ်မ့ၢ်ၦၤကဆှီတဂၤ လီၤ. တၢ်ဒုးဖးဒိၣ်အိၣ်ထီၣ်အသးလၢတၢ်ဂ့ၤဒီးတၢ်အၢအဘၢၣ်စၢၤအံၤ ဒီးကစၢ်ခ၇ံၥ်အိၣ်ဒီးတၢ်စိတၢ်ကမီၤအါန့ၢ်ဒံးတၢ်၀ံတၢ်နါတဖၣ်န့ၣ်လီၤ. ကစၢ်ခ၇ံၥ်သူၣ်အိၣ်သးအိၣ်ၦၤဆူးၦၤဆါတဖၣ်ဒီး မၤစၢၤအဝဲသ့ၣ်, ထိးအဝဲသ့ၣ် ဖဲၦၤတဂၤလၢ်လၢ်မးတမၤဘၣ်အကတီၢ်န့ၣ်လီၤ.

လၢတၢ်လုၢ်ဟံၣ်အပူၤန့ၣ်, ကစၢ်ခ၇ံၥ်စံးကတိၤဘီမုၢ်အဂ့ၢ်လၢ အဝဲ ဟဲဒုးအိၣ်ထီၣ်အီၤအံၤဒီး အတၢ်မၤလၢကဒုးထူၣ်ဖျဲးထီၣ်ၦၤဂီၢ်မုၢ်လၢမုၣ်ကီၤလံၢ် အတၢ်စၢဃၥ်အဖီလၥ်အံၤန့ၣ်လီၤ. အဝဲဘၣ်တၢ်မၤတံၥ်တၥ်အီၤလၢ တၢ်လီၤပျံၤလီၤဖုးတမံၤန့ၣ်လီၤ. ၦၤပျုၢ်တဂၤဟဲဃ့ၢ်သဖှိဆူၦၤဂီၢ်မုၢ်အကျါ, ကိးပသူထီၣ်ဝဲဒၣ်, "ၦၤနစၤ၇့းဖိယ့ၣ်ရှူးဧၢ, တၢ်ဘၣ်ဃးဒီးၦၤဒီးနၤမ့ၢ်မနုၤလဲၣ်, မ့ၢ်နဟဲမၤဟးဂီၤၦၤဧါ. နဲဒၣ်အံၤနမ့ၢ်မတၤမတၤယသ့ၣ်ညါ, နမ့ၢ်ယွၤအတၢ် စီဆှံတဂၤန့ၣ်လီၤ."

"ၦၤခဲလၢၥ်ကမၢကမၣ်လၢတၢ်ဂ့ၢ်အံၤန့ၣ်လီၤ. ၦၤဂီၢ်မုၢ်အတၢ် သးအိၣ်လီၤမၢ်ဝဲဒီး တနၢ်ဟူလၢၤကစၢ်ခ၇ံၥ်အတၢ်ကတိၤဘၣ်လီၤ. အဝဲအံၤ မ့ၢ်မုၣ်ကီၤလံၢ်အတၢ်တိၥ်ပၥ်လၢကဆှၢဃီၤၦၤလၢအမၤဟးဂီၤဝဲအံၤဆူ တၢ်လုၢ်ဟံၣ်အပူၤန့ၣ်လီၤ. ဘၣ်ဆၣ်ကစၢ်ခ၇ံၥ်သိၣ်ဃီၣ်တၢ်၀ံတၢ်နါအံၤ ဒီးစံးဝဲဒၣ်, အိၣ်ဘှီၣ်ကလၥ်, ဒီးဟးထီၣ်ကွံၥ်လၢအလိၤတက့ၢ်န့ၣ်လီၤ. ဒီးတၢ်နါန့ၣ်ဟးထီၣ်ကွံၥ်လၢအပူၤ, ဒီးတမၤဘၣ်ဒိဘၣ်ထံးအီၤဘၣ်န့ၣ်လီၤ... ၦၤလၢအမၤနၢၤမုၣ်ကီၤလံၢ်လၢၦၢ်မုၢ်ကနၢပူၤတဂၤအံၤ, ဘၣ်သဂၢၢ်လိၥ် အသးဒီးအီၤ လၢမဲၥ်သကိးမဲၥ်ကဒီးတဘျီန့ၣ်လီၤ. မုၣ်ကီၤလံၢ်သူအတၢ်စိ တၢ်ကမီၤခဲလၢၥ် ဒ်သိးကမၤနးမၤဖှီၣ်ၦၤလၢအစၢဃၥ်ဝဲအံၤန့ၣ်လီၤ. အခီၣ် ပဃၥ်တပျၥ်ကွံၥ်ဝဲဒီး ဘၣ်ဟ့ၣ်လီၤကဒီးတၢ်မၤနၢၤဆူကစၢ်ခ၇ံၥ်အအိၣ်န့ၣ် လီၤ. ဘၣ်ဆၣ်ဒီး ကစၢ်ခ၇ံၥ်စံးကတိၤတၢ်လၢအအိၣ်ဒီးတၢ်စိတၢ်ကမီၤ ဒီးမၤပူၤဖျဲးၦၤလၢအဘၣ်တၢ်စၢဃၥ်အီၤအံၤန့ၣ်လီၤ." Ellen G. White, _The Desire of Ages_, pp. 255, 256.

တဆၢကတီၢ်ဃီအံၤန့ၣ်, ပကစၢ်အတၢ်မၤအါလၢအတၢ်ဖံးတၢ်မၤ အပူၤ လဲၤတၢ်တပူၤ၀ံၤတပူၤ, ထံၣ်လိၥ်သးဒီးၦၤဂီၢ်မုၢ်သ့ၣ်တဖၣ်ကိးဆၢကတီၢ် ဒဲးဃၣ်ဃၣ်လီၤ. အဝဲအတၢ်သူၣ်ဂၢၢ်သးကျၢၤအိၣ်ဝဲသ့လၢအတၢ်ဖံးတၢ်မၤ အပူၤအံၤလၢကျဲဒ်လဲၣ်. မ့ၢ်လၢအတၢ်ထုကဖၣ်အဃိအံၤန့ၣ် ပသမၢအလီၢ် တအိၣ်ဘၣ်လီၤ.

နဆိကမိၣ်ထီၣ်ကွၢ်နတၢ်ဆၢကတီၢ်လၢတၢ်ထုကဖၣ်ဒီးတၢ်ဖး လံၥ်စီဆှံအဂ့ၢ်အံၤန့ၣ်တက့ၢ်. ဃုတၢ်ဆၢကတီၢ်လၢအဂ့ၤလၢနဂီၢ် ဒ်သိးဒီး နကဒုးဒိၣ်ထီၣ်နသးအဂံၢ်အဘါလၢအဘၣ်တၢ်ပၢဆှၢအီၤလၢသးစီဆှံဒီး ကစၢ်ယွၤအကလုၢ်ကထါအံၤန့ၣ်တက့ၢ်.