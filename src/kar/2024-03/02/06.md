---
title:  မ့ၢ်နပၥ်အီၤလၢတၢ်ခူသူၣ်တမံၤသ့ဧါ
date:   11/07/2024
---

`ဖး မၢ်ကူး ၁း၄၀-၄၅ တက့ၢ်. လံၥ်စီဆှံအဆၢတဖၣ်အံၤ သိၣ်လိၦၤ ဘၣ်ဃးကစၢ်ခ၇ံၥ်အဂ့ၢ်အကျိၤဒ်လဲၣ်ဒီး အတၢ်မၤဘၣ်ထွဲလိၥ်အသးဒီး ၦၤလၢအဘၣ်တၢ်ကွၢ်တလိၥ်အီၤ, ၦၤဖှီၣ်ဖိယၥ်ဖိသ့ၣ်တဖၣ်ဒ်လဲၣ်.`

တၢ်ဆါအၢလၢအဘၣ်တၢ်ပၥ်ဖျါအီၤဖဲအံၤ ဒီးလၢလံၥ်စီဆှံအလီၢ်လံၢ် အပူၤဒီတဘ့ၣ်ညါန့ၣ်, တမ့ၢ်ထဲလၢပသ့ၣ်ညါအီၤလၢမုၢ်မဆါတနံၤအံၤလၢ အမ့ၢ် Hanssen အတၢ်ဆါ, တၢ်ဆါအၢအနီၢ်ကီၢ်အံၤန့ၣ်ဘၣ်, လံၥ်စီဆှံ အတၢ်စံးတၢ်ကတိၤအံၤ ပဘၣ်နၢ်ပၢၢ်အီၤသ့လၢအမ့ၢ် "ဘ့ၣ်အတၢ်ဆါလၢ အအၢတမံၤ" ဒီးပၥ်ဃုၥ်သ့စ့ၢ်ကီးဒီးတၢ်ဆါသံသတြိၥ်လၢအဂၤသ့ဝဲဒၣ်န့ၣ် လီၤ. Hansen အတၢ်ဆါအံၤ ကဟဲအိၣ်ထီၣ်အသးလၢ တၢ်လီၢ်ဖဲမုၢ်ထီၣ် အခၢၣ်သးအံၤ ဖဲအနံၣ်သၢကယၤအတီၢ်ပူၤသ့ၣ်သ့ၣ်န့ၣ်လီၤ. (ကွၢ် David P. Wright ဒီး Richard N. Jones "Leprosy," _The Anchor Bible Dictionary_, vol. 4 [New York Doubleday, 1992,] pp. 277-282) လၢတၢ်အံၤအဃိ, ပမ့ၢ်တသ့ၣ်ညါအနီၢ်ကီၢ်လၢၦၤတဂၤအံၤဒိးန့ၢ်ဘၣ်တၢ်ဆါ မနုၤလဲၣ်ဘၣ်ဆၣ်, တၢ်ဆါအၢလၢအဘၣ်တၢ်ပၥ်ဖျါထီၣ်အီၤဖဲအံၤကမ့ၢ် Hansen အတၢ်ဆါန့ၣ်လီၤ.

ၦၤဘၣ်တၢ်ဆါအၢတဂၤအံၤ ဟ့ၣ်လီၤအသးလၢကစၢ်ခ၇ံၥ်အစုပူၤ လၢၥ်လၢၥ်ဆ့ဆ့ ဒ်သိးတၢ်ကမၤဘျါက့ၤအီၤအဂီၢ်န့ၣ်လီၤ. ဒ်လံၥ် ၃မိၤၡွ ၁၃ ပၥ်ဖျါထီၣ်ဝဲအသိး, ၦၤဘၣ်တၢ်ဆါအၢတဂၤန့ၣ် တကဆှီဘၣ်ဒီး ကဘၣ် ဟးဆှဲးတၢ်ထံၣ်လိၥ်အသးဒီးၦၤဂၤန့ၣ်လီၤ (၃မိၤၡွ ၁၃း၄၅, ၄၆).

ဘၣ်ဆၣ်ဒီး, ကစၢ်ခ၇ံၥ်န့ၣ် သူၣ်ကညီၤသးကညီၤအီၤဒီး ထိးဘၣ် အီၤန့ၣ်လီၤ. "ဒီးယ့ၣ်ရှူးသးကညီၤအီၤ, ဒီးယူၥ်ဃီၤအစု, ဒီးထိးဘၣ်အီၤ, ဒီးစံးဝဲဒၣ်ယသးအိၣ်, မ်နကဆှီထီၣ်က့ၤတက့ၢ်" မၢ်ကူး ၁း၄၁. ကစၢ်ခ၇ံၥ် အတၢ်မၤအံၤ ဒုးကဲထီၣ်အီၤလၢၦၤတကဆှီဘၣ်တဂၤတုၤလၢမုၢ်လီၤနုၥ် ဖဲအဝဲကဘၣ်လုၢ်ထံကဆှီထီၣ်က့ၤဝဲန့ၣ်လီၤ. (ထိၣ်သတြီၤ ၃မိၤၡွ ၁၃-၁၅) ဘၣ်ဆၣ်စီၤမၢ်ကူးပၥ်ဖျါၡဲၡဲလၢကစၢ်ခ၇ံၥ်အတၢ်မၤအံၤ ဒုးကဆှီထီၣ်က့ၤ ၦၤဘၣ်တၢ်ဆါအၢတဂၤအံၤန့ၣ်လီၤ. လၢတၢ်န့ၢ်အဃိ, ကစၢ်ခ၇ံၥ်န့ၣ် တဘၣ်အၢဘၣ်သီဝဲလၢအတၢ်ထိးဘၣ်ၦၤဘၣ်တၢ်ဆါအၢတဂၤအံၤအဃိန့ၣ် ဘၣ်လီၤ. ကစၢ်ခ၇ံၥ်မၢအလဲၤဆူၦၤလုၢ်တၢ်ဒိၣ်အအိၣ်, လုၢ်ထီၣ်ပၥ်ထီၣ်တၢ် ဒ်စီၤမိၤၡွစံးပၥ်ဝဲဖဲ ၃မိၤၡွအဆၢဒိၣ် ၁၄ အပူၤန့ၣ်လီၤ. လၢလံၥ်မၢ်ကူး ဒီတဘ့ၣ်ညါအပူၤန့ၣ်, ကစၢ်ခ၇ံၥ်န့ၣ် ဖျါဝဲလၢအမ့ၢ်ၦၤပၢၤဃၥ်စီၤမိၤၡွ အတၢ်မၤလိၥ်တဂၤန့ၣ်လီၤ. (ကွၢ် မၢ်ကူး ၇း၁၀း မၢ်ကူး ၁၀း၃, ၄; မၢ်ကူး ၁၂း၂၆, ၂၉-၃၁). တၢ်ပၥ်ဖျါအံၤ ဖျါလၢထီဒါလိၥ်အသးဒီးတၢ်ဘူၣ်တၢ်ဘါ ခိၣ်နၢ်တဖၣ် ဖဲလံၥ်မၢ်ကူးအဆၢဒိၣ်တဖၣ်လၢအမ့ၢ် ၇, ၁၀ ဒီး ၁၂ အပူၤ လၢအမၤသဘံၣ်သဘုၣ်တၢ်သိၣ်လိသီလိလၢစီၤမိၤၡွဟ့ၣ်လီၤတဖၣ်န့ၣ်လီၤ. တၢ်သ့ၣ်တဖၣ်အံၤ ဒုးသ့ၣ်ညါကစၢ်ခ၇ံၥ်အတၢ်ကလုၢ်လၢ ၦၤတဂၤအံၤ ကအိၣ်ဘှီၣ်အဂီၢ် ဖဲမၢ်ကူး ၁း၄၄ အပူၤအံၤန့ၣ်လီၤ. အဝဲမ့ၢ်စံးကတိၤ ကစၢ်ခ၇ံၥ်အတၢ်မၤဘျါက့ၤအီၤအဂ့ၢ်အကျိၤအံၤ ၦၤလုၢ်တၢ်ဒိၣ်အံၤ ကအိၣ် ထီၣ်ဒီးတၢ်သူၣ်ဟ့သးဟ့ကစၢ်ခ၇ံၥ်န့ၣ်လီၤ.

ဘၣ်ဆၣ်ဒီး ၦၤဘၣ်တၢ်ဆါအၢလၢအဘျါက့ၤတဂၤအံၤ ဖျါမးလၢ တနၢ်ပၢၢ်တၢ်အအံၤဘၣ်ဒီး လၢတၢ်တဒိကနၣ်ကစၢ်ခ၇ံၥ်အတၢ်ကလုၢ်အံၤ ဘၣ်အပူၤ, အဝဲ၇ၤလီၤတၢ်ကစီၣ်သကုၤဆးဒး, ဒုးအိၣ်ထီၣ်တၢ်ကီလၢကစၢ် ခ၇ံၥ်ကလဲၤနုၥ်ဆူ၀့ၢ်ပူၤဖျါဖျါအဂီၢ်န့ၣ်လီၤ.

ပကဘၣ်အိၣ်ဒီးတၢ်ပလီၢ်သးလၢသုတမၤတၢ်လၢအမၤဘၣ်ဒိ ဘၣ်ထံးတၢ်၇ၤလီၤတၢ်သးခုအကစီၣ်အဂီၢ်တုၤဒၣ်လဲၥ်ပတၢ်ပၥ်သးမ့ၢ်ဂ့ၤ ဘၣ်ဆၣ်အဂ့ၢ်အံၤလၢကျဲဒ်လဲၣ်.