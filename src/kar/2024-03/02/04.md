---
title:  ဒုးအါထီၣ်အိၣ်ဘှံးနံၤအတၢ်ဖံးတၢ်မၤ
date:   09/07/2024
---

`ဖး မၢ်ကူး ၁း၂၉-၃၄ တက့ၢ်. ကစၢ်ခ၇ံၥ်မၤစၢၤစီၤပ့းတရူးအၦၤ ဟံၣ်ဖိဃီဖိဒ်လဲၣ်တကလုၥ်လဲၣ်ဒီး ပဒိးန့ၢ်ဘၣ်နီၢ်သးအတၢ်မၤလိလၢ တၢ်ပၥ်ဖျါအံၤအပူၤမနုၤတမံၤလဲၣ်.`

တုၤမ့ၢ်တၢ်လုၢ်ဟံၣ်အတၢ်ဘူၣ်ထီၣ်ဘါထီၣ်တၢ်၀ံၤဒီး, ကစၢ်ခ၇ံၥ်ဒီး အပျဲၢ်အဘီၣ်စှၤဂၤ (စီၤပ့းတရူး, စီၤအၣ်ဒ၇့း, စီၤယၤကိၥ်, စီၤယိၤဟၣ်) အိၣ်ဘှံးအိၣ်သါလၢစီၤပ့းတရူးအဟံၣ် ဒ်သိးကသူတၢ်ဆၢကတီၢ်လၢအအိၣ် လီၤတဲၥ်က့ၤအဂီၢ် ဖဲမုၢ်အိၣ်ဘှံးအနံၤအံၤ ခီဖျိတၢ်အီၣ်သကိးတၢ်အီၣ်တၢ်အီ ဖဲန့ၣ်လီၤ.

ဘၣ်ဆၣ်ဒီး တၢ်ဘၣ်ထွဲလိၥ်အသးလီၤဆီအိၣ်ထီၣ်ဝဲတမံၤန့ၣ်လီၤ. စီၤပ့းတရူးအမံၤၦၢ်ပိၥ်မုၣ် ဘၣ်တၢ်ညၣ်ဂိၢ်ဒီး ဖဲအဆၢကတီၢ်န့ၣ် မ့ၢ်တၢ်ဆါ တမံၤလၢ သံန့ၢ်သ့ဝဲ, မ့တမ့ၢ် အိၣ်ဆူၣ်ထီၣ်က့ၤသ့ဝဲန့ၣ်လီၤ. ၦၤစံးကတိၤ တၢ်ဂ့ၢ်အံၤဆူကစၢ်ခ၇ံၥ်အအိၣ်ဒီး ကစၢ်ခ၇ံၥ်ဟံးန့ၢ်စီၤပ့းတရူးအမံၤၦၢ်ပိၥ်မုၣ် အစု ဒီး၀ံၢ်ဆၢထၢၣ်အီၤန့ၣ်လီၤ. အဝဲမၤတၢ်အခ့အၦၤတၢ်မၤလၢအဝဲသ့ၣ် အဂီၢ်သ့ဝဲန့ၣ်လီၤ. မ့ၢ်မးတၢ်အဒိအတဲၥ်ဒိၣ်တမံၤလၢကစၢ်ခ၇ံၥ်မၤဘျါက့ၤၦၤ, အုၣ်က့ၤခီၣ်က့ၤၦၤသ့ၣ်တဖၣ်အံၤန့ၣ်, မၤတၢ်လၢၦၤဂၤအဂီၢ်တဘျီဃီသ့ဝဲ အဂ့ၢ်န့ၣ်လီၤ.

လၢလံၥ်မၢ်ကူးအပူၤဒီတဘ့ၣ်ညါန့ၣ် တၢ်မၤအသးလၢကစၢ်ခ၇ံၥ် မၤဘျါက့ၤၦၤဆူးၦၤဆါခီဖျိတၢ်ထိးဘၣ်အဝဲသ့ၣ် (မၢ်ကူး ၁း၄၁; မၢ်ကူး ၃း၁-၆; မၢ်ကူး ၅း၇-၁၃).

တနံၤအတီၢ်ပူၤအံၤန့ၣ်, ကစၢ်ခ၇ံၥ်အတၢ်ဖံးတၢ်မၤတကတၢၢ် ဒ်ဘၣ်. တုၤမ့ၢ်မုၢ်လီၤနုၥ်ဒီး, ၦၤဟဲဆူစီၤပ့းတရူးအဟံၣ်လၢ တၢ်မၤဘျါက့ၤ အီၤအဂီၢ် ကမ့ၢ်လၢအဝဲသ့ၣ်ထံၣ်ဘၣ်တၢ်မၤအသးလၢဘျီၣ်ပူၤလၢမုၢ်ဆါခီ မ့တမ့ၢ်နၢ်ဟူဘၣ်တၢ်ဂ့ၢ်တၢ်ကျိၤသ့ၣ်တဖၣ်အံၤအဃိန့ၣ်လီၤ. ၦၤကွဲး တၢ်သးခုကစီၣ်အံၤတစံးဘၣ်အၦၤဖးလံၥ်ဖိသ့ၣ်တဖၣ်လၢ ၦၤဂီၢ်မုၢ်မၤယံၥ် အသးအဂ့ၢ်ဒ်လဲၣ် မ့ၢ်မုၢ်အိၣ်ဘှံးအနံၤအဃိဒီး အဲၣ်ဒိးဒုးသ့ၣ်ညါၦၤဖးလံၥ်ဖိ သ့ၣ်တဖၣ်လၢအိၣ်ဘှံးနံၤအံၤအ၇့ဒိၣ်ဝဲအဂ့ၢ်န့ၣ်လီၤ. လံၥ်မၢ်ကူးအတၢ် ပၥ်ဖျါအံၤ ဒုးသ့ၣ်ညါအၦၤဖးလံၥ်ဖိသ့ၣ်တဖၣ်လၢအဝဲသ့ၣ်မ့ၢ်ၦၤပၢၤ မုၢ်အိၣ်ဘှံးအနံၤန့ၣ်လီၤ.

လံၥ်မၢ်ကူးပၥ်ဖျါထီၣ်ဝဲလၢ ၦၤ၀့ၢ်ဖိခဲလၢၥ်ဟဲအိၣ်ဖှိၣ်၇ိဖှိၣ်ဖဲဟံၣ် ကျဲစၢၤန့ၣ်လီၤ. (မၢ်ကူး ၁း၃၃). ကစၢ်ခ၇ံၥ်ကဘၣ်ဟံးန့ၢ်တၢ်ဆၢကတီၢ် တနီၤ ဒ်သိးကမၤစၢၤၦၤဂီၢ်မုၢ်သ့ၣ်တဖၣ်န့ၣ်အဂီၢ်လီၤ. "အဝဲသ့ၣ်ဟဲဆူ ကစၢ်ခ၇ံၥ်အအိၣ်လၢဆၢကတီၢ်အနၣ်၇ံၣ်တဖၣ်အတီၢ်ပူၤလီၤ, အဂ့ၢ်ဒ်လဲၣ် အဝဲသ့ၣ်တသ့ၣ်ညါဝဲလၢခဲမုၢ်ဆ့ၣ်န့ၣ် မ့ၢ်ကထံၣ်ဒ်ၦၤမၤဘျါက့ၤတၢ်အံၤ မ့တမ့ၢ်တထံၣ်လၢၤဝဲဘၣ်အဂီၢ်အဃိန့ၣ်လီၤ. ကပ့း၇နီၣ်တလဲၤခီဖျိဘၣ် တၢ်မၤအသးဒ်သိးအံၤလၢအပူၤကွံၥ်န့ၣ်နီတစုဘၣ်. တၢ်မၤနၢၤဒီးတၢ်သူၣ်ဖှံ သးညီအတၢ်ကိးသတြီထီၣ်န့ၣ် အိၣ်မးဝဲသကုၤဆးဒးလၢ၀့ၢ်ပူၤအံၤန့ၣ်လီၤ. တၢ်အုၣ်က့ၤခီၣ်က့ၤကစၢ်အိၣ်ဒီးတၢ်သူၣ်ဖှံသးညီခီဖျိအဒုးအိၣ်ထီၣ်တၢ်သူၣ်ဖှံ သးညီအံၤအဃိန့ၣ်လီၤ. ဒ်အထံၣ်ဘၣ်တၢ်ဆူးတၢ်ဆါလၢၦၤဟဲဆူအအိၣ်သ့ၣ် တဖၣ်အံၤအပူၤအသိး, တၢ်သးကညီၤအိၣ်ထီၣ်လၢအပူၤ, ဒီးအတၢ်စိတၢ်ကမီၤ မၤဘျါက့ၤအဝဲသ့ၣ်ဒီးဒုးအိၣ်ထီၣ်တၢ်သူၣ်ဖှံသးညီလၢအဝဲသ့ၣ်အပူၤန့ၣ်လီၤ.

"ကစၢ်ခ၇ံၥ်တမၤဘျါဘၣ်ၦၤဆါလၢခံကတၢၢ်တဂၤဒံးဘၣ်ဒီး အဝဲတအိၣ်ကတီၢ်အတၢ်မၤဘၣ်. ၦၤဂီၢ်မုၢ်သ့ၣ်တဖၣ်ဟးထီၣ်လၢၥ်ကွံၥ် အကတီၢ်န့ၣ် မ့ၢ်မုၢ်နၤယိၥ်အကတီၢ်လံဒီး တၢ်ဘVၣ်တၢ်ဘှီၣ်အိၣ်ထီၣ်အသး လၢစီၤၡံမိၣ်အဟံၣ်ပူၤအံၤန့ၣ်လီၤ. မုၢ်နံၤထီဒီးအိၣ်ဒီးတၢ်သူၣ်ဟူးသးဂဲၤဒိၣ် အနံၤအံၤ လဲၤပူၤကွံၥ်ဝဲဒီးကစၢ်ခ၇ံၥ်ဟံးန့ၢ်တၢ်အိၣ်ဘှံးန့ၣ်လီၤ. ဘၣ်ဆၣ်ဒီး ဖဲၦၤ၀့ၢ်ဖိသ့ၣ်တဖၣ်မံသပ့ၤဘၣ်အသးန့ၣ်, ကစၢ်ခ၇ံၥ်ဂဲၤဆၢထၢၣ်တချုး မုၢ်ဆ့ၣ်၀ါထီၣ်ဘၣ်...လဲၤဆူတၢ်ဘVၣ်တၢ်ဘှီၣ်အလီၢ်ဒီး ဃ့ဘါထုကဖၣ်တၢ် န့ၣ်လီၤ." Ellen G. White, _The Desire of Ages_, p. 259.