---
title:  တၢ်ဘူၣ်ထီၣ်ဘါထီၣ်အတၢ်၇ဲၣ်တၢ်ကျဲၤလၢသးပ့ၤနီၣ်ကွံၥ်တန့ၢ်
date:   08/07/2024
---

`ဖး မၢ်ကူး ၁း၂၁-၂၈ တက့ၢ်. တၢ်လဲၤခီဖျိအတၢ်မၤအသးလၢ သးပ့ၤနီၣ်အီၤတန့ၢ်ဘၣ်ဖဲ ကပ့း၇နီၣ်အတၢ်လုၢ်ဟံၣ်အပူၤန့ၣ် မ့ၢ်မနုၤလဲၣ်, ဒီးပဟံးန့ၢ်နီၢ်သးအတၢ်မ့ၢ်တၢ်တီအတၢ်လဲၤခီဖျိသ့ဝဲဒ်လဲၣ်.`

ၦၤခ၇ံၥ်ဖိအါအါကလဲၥ်အိၣ်ဒီးခ၇ံၥ်ဖိအတၢ်လဲၤလၢ သးပ့ၤနီၣ်ဝဲ တန့ၢ်ဘၣ်န့ၣ်အိၣ်ဝဲ - တၢ်ဆၢတဲၥ်လၢကပိၥ်ကစၢ်ခ၇ံၥ်အခံ, မုၢ်နံၤလၢ အဝဲသ့ၣ်ဒိးဘျၢအသးလၢထံ, တၢ်စံၣ်တဲၥ်တဲလီၤလၢအအိၣ်ဒီးတၢ်စိတၢ်ကမီၤ လၢအဝဲသ့ၣ်တူၢ်ဘၣ်လၢယွၤအိၣ်ဆိးလၢအကျါအဂ့ၢ်န့ၣ်လီၤ. တၢ်မၤအသး တနီၤနီၤသ့ၣ်တဖၣ်အံၤ တမ့ၢ်ထဲလၢသးပ့ၤနီၣ်ကွံၥ်အီၤတန့ၢ်ဘၣ်အဂ့ၢ်ဘၣ်, မ့မ့ၢ်တခီ မ့ၢ်စ့ၢ်ကီးလၢအဆီတလဲကွံၥ်အဝဲသ့ၣ်အတၢ်အိၣ်မူအဃိန့ၣ်လီၤ.

လၢတၢ်န့ၣ်အဃိ, တၢ်မၤအသးအံၤ ကမ့ၢ်လၢၦၤဂီၢ်မုၢ်ဖဲကပ့း၇နီၣ် အဂီၢ် ဖဲမုၢ်အိၣ်ဘှံးအနံၤ, လၢတၢ်ပၥ်ဖျါထီၣ်အီၤဖဲ မၢ်ကူး ၁ အပူၤန့ၣ်လီၤ. "ဒီးၦၤပၥ်အသးကမၢကမၣ်လၢအသိၣ်တၢ်သီတၢ်အဃိလီၤ. အဂ့ၢ်ဒ်အံၤ, သိၣ်က့ၤသီက့ၤအီၤဒ်ၦၤအိၣ်ဒီးအစိကမီၤအသိး, ဒီးတမ့ၢ်ဘၣ်ဒ်ၦၤကွဲးလံၥ် တဖၣ်အသိးန့ၣ်လီၤ" (မၢ်ကူး ၁း၂၂). ဖဲကစၢ်ခ၇ံၥ်သိၣ်လိသီလိတၢ်အဆၢ ကတီၢ်န့ၣ်, ၦၤလၢတၢ်နါအိၣ်လၢအလိၤတဂၤ, တူၢ်ဘၣ်ကစၢ်ခ၇ံၥ်အတၢ်စိ တၢ်ကမီၤအဃိ, ကိးပသူထီၣ်လၢအကလုၢ်ဖးဒိၣ် ဒီးစံးဝဲ "ၦၤနစၤ၇့းဖိ ယ့ၣ်ရှူးဧၢ, တၢ်ဘၣ်ဃးဒီးၦၤဒီးနၤမ့ၢ်မနုၤလဲၣ်, မ့ၢ်နဟဲမၤဟးဂီၤၦၤဧါ. နဲဒၣ်အံၤ, နမ့ၢ်မတၤမတၤယသ့ၣ်ညါ, နမ့ၢ်ယွၤအတၢ်စီဆှံတဂၤန့ၣ်လီၤ" (မၢ်ကူး ၁း၂၄) ဒီးကစၢ်ခ၇ံၥ်ဟီထီၣ်ကွံၥ်တၢ်နါလၢအလိၤန့ၣ်လီၤ.

ဆိကမိၣ်ထီၣ်တၢ်ဂ့ၢ်တၢ်ကျိၤလၢတၢ်နါအံၤအတၢ်စံးတၢ်ကတိၤ တဖၣ်န့ၣ်တက့ၢ်.

တၢတထံၣ်န့ၣ်, တၢ်နါသ့ၣ်ညါကစၢ်ခ၇ံၥ်လၢအမ့ၢ်, "ယွၤအတၢ် စီဆှံတဂၤ" န့ၣ်လီၤ. အဝဲပၥ်ဂၢၢ်ပၥ်ကျၢၤလၢကစၢ်ခ၇ံၥ်မ့ၢ်ယွၤအၦၤစီဆှံ တဂၤ, တၢ်ထိၣ်သတြီၤအီၤဒီးမုၣ်ကီၤလံၢ်အတၢ်တကဆှီ, တၢ်တဂ့ၤတၢ်တ၀ါ ဘၣ်အဂ့ၢ်န့ၣ်လီၤ. ၦၤမုၢ်လၢ်တၢ်စီဆှံဒီးၦၤတဂၤလၢ်လၢ်အတၢ်စီတၢ်ဆှံလၢ တၢ်ဘူၣ်ထီၣ်ဘါထီၣ်အပူၤ, တမုၢ်လၢ်တၢ်တကဆှီဒီးတၢ်တဂ့ၤတ၀ါဘၣ် တဖၣ်န့ၣ်ဘၣ်လီၤ. လၢတၢ်န့ၣ်အဃိ, တၢ်ပၥ်ဖျါထီၣ်တၢ်ထိၣ်သတြီၤလၢ အဆူၣ်လၢအမ့ၢ်တၢ်ဂ့ၤဒီးတၢ်အၢအတၢ်ဂံၢ်တၢ်ဘါတဖၣ်အဂ့ၢ်န့ၣ်လီၤ. ပထံၣ်ဘၣ်တၢ်ဂ့ၢ်လိၥ်ဘှီလိၥ်အသးအဒိၣ်အမုၢ်အတၢ်အိၣ်ဖျါအနီၢ်ကီၢ်ဖဲအံၤ န့ၣ်လီၤ. ၦၤဂီၢ်မုၢ်သ့ၣ်တဖၣ်န့ၣ် ဘၣ်သ့ၣ်သ့ၣ်တသ့ၣ်ညါကစၢ်ခ၇ံၥ်ဒ်ဘၣ် လီၤ, ဘၣ်ဆၣ်ဒီး တၢ်နါအံၤသ့ၣ်ညါအီၤဒီးပၥ်ပနီၣ်အီၤလၢၦၤဂီၢ်မုၢ်တဖၣ် အမဲၥ်ညါစ့ၢ်ကီးန့ၣ်လီၤ.

လၢခံတတီၤန့ၣ်, တၢ်ကလုၢ်လၢကဟးထီၣ်ကွံၥ်ဆူၦၤတဂၤအံၤ အပူၤန့ၣ် တၢ်နၢ်ပၢၢ်အီၤသ့ဝဲ, ဘၣ်ဆၣ်ကစၢ်ခ၇ံၥ်အတၢ်ကလုၢ်လၢအမ့ၢ်, "အိၣ်ဘှီၣ်ကလၥ်" အိၣ်ဝဲဒၣ်လဲၣ်, လံၥ်မၢ်ကူးအတၢ်စးထီၣ်အသးဖဲအံၤန့ၣ် အိၣ်ဖျါထီၣ်ဝဲလီၤတိၢ်လီၤဆီဒိၣ်မးန့ၣ်လီၤ. ကစၢ်ခ၇ံၥ်စံးဘၣ်တၢ်နါလၢ ကအိၣ်ဘှီကလၥ်အံၤန့ၣ် မ့ၢ်တၢ်လၢအဘၣ်ဃးဒီးအဂ့ၢ်အကျိၤအံၤန့ၣ်လီၤ. ၦၤသ့လံၥ်စီဆှံတဖၣ်ကိးတၢ်အံၤလၢအမ့ၢ်, "မ့းၡံအၤအတၢ်ခူသူၣ်" န့ၣ်လီၤ.

ကစၢ်ခ၇ံၥ်စံးအီၤလၢကအိၣ်ဘှီၣ်ကလၥ်အံၤအဂ့ၢ်အကျိၤအိၣ်ဝဲ လီၤ. အဂ့ၢ်ဒ်လဲၣ် လၢထံရူၢ်ကီၢ်သဲးအတၢ်စူၢ်တၢ်နၥ်အပူၤန့ၣ်, တၢ်မုၢ်လၢ်ဝဲ မ့းၡံအၤဒိၣ်ဒိၣ်မုၢ်မုၢ်အဆၢကတီၢ်အဃိန့ၣ်လီၤ. တၢ်ကိးအီၤလၢ မ့းၡံအၤအံၤ ကဲထီၣ်တၢ်ဘၣ်ယိၣ်အလီၢ်အိၣ်ဝဲဒၣ်န့ၣ်လီၤ. ဘၣ်ဆၣ်ဒီး, တၢ်ကိးလၢ ကအိၣ်ဘှီၣ်ကလၥ်အံၤ ပၥ်ဖှိၣ်ထီၣ်အသးဒီးတၢ်လီၣ်ဖျါထီၣ်ကစၢ်ခ၇ံၥ်အဂ့ၢ် လၢကမၣ်ဝဲတသ့ဘၣ်အံၤန့ၣ်လီၤ. တၢ်လၢကကဲထီၣ်က့ၤလီၤတံၢ်လီၤဆဲး လၢခံန့ၣ် မ့ၢ်ဝဲကစၢ်ခ၇ံၥ်အဂ့ၢ်အကျိၤလၢတၢ်ပၥ်ခူသူၣ်အီၤတသ့ဝဲဘၣ်တမံၤ, ဒီးတၢ်မ့ၢ်တၢ်တီလၢအဝဲမ့ၢ်မတၤတဂၤလဲၣ်အံၤ ကဲထီၣ်တၢ်သးခုကစီၣ် အတၢ်ဂ့ၢ်မိၢ်ၦၢ်န့ၣ်လီၤ. ၦၤဂီၢ်မုၢ်သ့ၣ်တဖၣ် တမ့ၢ်ထဲလိၣ်ဘၣ်ဝဲလၢ ကသ့ၣ်ညါကစၢ်ခ၇ံၥ်အဂီၢ်ဘၣ်, ကဘၣ်မၤတၢ်ဆၢတဲၥ်လၢကစံးဆၢက့ၤ ဘၣ်ဃးအတၢ်ဟဲက့ၤလီၤခံဘျီအံၤဒီး တၢ်အခီပညီအိၣ်လၢအဝဲသ့ၣ်အဂီၢ် ဆံးအါဆံးအါလဲၣ်အဂ့ၢ်န့ၣ်လီၤ.

`လၢကဃုမၤတၢ်အုၣ်အသးလၢၦၤဂၤအအိၣ်န့ၣ်, တၢ်ဆၢကတီၢ်လၢ ကဘၣ်ပလီၢ်သးအဂီၢ် ဒ်သိးပသုတစံးကတိၤတၢ်လၢပနၥ်အီၤတဖၣ်ခဲလၢၥ် တဂ့ၤလၢတၢ်ဟ့ၣ်လီၤတၢ်မ့ၢ်တၢ်တီအပူၤန့ၣ်မ့ၢ်ဖဲလဲၣ်တကတီၢ်လဲၣ်.`