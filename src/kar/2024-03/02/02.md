---
title:  "ပိၥ်ယခံတက့ၢ်"
date:   07/07/2024
---

`ဖး မၢ်ကူး ၁း၁၆-၂၀ တက့ၢ်. ၦၤလၢကစၢ်ခ၇ံၥ်ကိးလၢကမ့ၢ် အပျဲၢ်အဘီၣ်အဂီၢ်န့ၣ် မ့ၢ်မတၤသ့ၣ်တဖၣ်လဲၣ်, ဒီးအဝဲသ့ၣ်စံးဆၢက့ၤတၢ် ဒ်လဲၣ်.`

မၢ်ကူး ၁ တအိၣ်ဒီးတၢ်ပၥ်ဖျါထီၣ်ကစၢ်ခ၇ံၥ်အတၢ်စံးတၢ်ကတိၤ အဂ့ၢ်အါအါဘၣ်. မ့ၢ်နၥ်သက့ဒ်န့ၣ်ဒီး, မၢ်ကူး ၁း၁၇ အိၣ်ဒီးကစၢ်ခ၇ံၥ် အတၢ်ကတိၤလၢအကိးၦၤမၤညၣ်ဖိခံဂၤလၢအမ့ၢ်စီၤၡံမိၣ်, တၢ်ကိးအီၤလၢ စီၤပ့းတရူးဒီးအဒီပုၢ်ဝဲၢ်စီၤအၣ်ဒ၇့းန့ၣ်လီၤ. ၦၤခံဂၤအံၤ ဆၢထၢၣ်လၢပီၣ်လဲၣ် ကၤလံၤလါအနံၤကွံၥ်လီၤအစၤန့ၣ်လီၤ.

တၢ်တပၥ်ဖျါထီၣ်ချံအဂ့ၢ်ဒီး တၢ်ဖီၣ်ညၣ်အတၢ်ပီးတၢ်လီသ့ၣ်တဖၣ် အဂ့ၢ်လၢကပၥ်ဖျါထီၣ်ၦၤခံဂၤအံၤလၢ မၤသ့အီၣ်အိၣ်အဂ့ၢ်အကျိၤန့ၣ်ဘၣ် လီၤ. ဖဲ မၢ်ကူး ၁း၁၉, ၂၀ အပူၤန့ၣ်, စီၤယၤကိၥ်ဒီးစီၤယိၤဟၣ်အိၣ်လၢချံပူၤ ဃုၥ်ဒီးအပၢ် ဒီးအခ့အၦၤတဖၣ်လၢ အပၥ်ဖျါထီၣ်လၢအဝဲသ့ၣ်အံၤအကျိၣ် အစ့ကအါန့ၢ်ဒံးစီၤပ့းတရူးဒီးစီၤယိၤဟၣ်န့ၣ်လီၤ. စီၤလူၤကၣ်ပၥ်ဖျါထီၣ်လၢ စီၤပ့းတရူးအိၣ်ဒီးအချံတဘ့ၣ်ဒီး, စီၤယၤကိၥ်ဒီးစီၤယိၤဟၣ်န့ၣ် မ့ၢ်စီၤပ့းတရူး အၦၤမၤသကိးတၢ်ဖိန့ၣ်လီၤ. (ကွၢ် လူၤကၣ် ၅း၁-၁၁). ဘၣ်ဆၣ်ဒီး မၢ်ကူး အတၢ်သးခုကစီၣ်အလံၥ်အံၤ ကဟ့ၣ်လီၤတၢ်ထိၣ်သတြီၤလၢၦၤဒီပုၢ်ဝဲၢ်ခံဖုအံၤ အဂ့ၢ်ဒီး ဒ်သိးကပၥ်ဖျါထီၣ်တၢ်လီၤဆီလိၥ်အသးလၢကစၢ်ခ၇ံၥ်ကိးအပျဲၢ် အဘီၣ်သ့ၣ်တဖၣ်လၢ အတၢ်အိၣ်တၢ်ယၢၤအါတစဲးဒီး အတၢ်တအိၣ်တယၢၤ အါအါဘၣ်အဂ့ၢ်အကျိၤန့ၣ်လီၤ.

ကစၢ်ခ၇ံၥ်အတၢ်ကိးၦၤသ့ၣ်တဖၣ်အံၤန့ၣ် မ့ၢ်တၢ်ယိယိဖိ, ဘျၢဘျၢ ဒီးလီၤဂၥ်၀ံအကလုၢ်ကထါန့ၣ်လီၤ. ကစၢ်ခ၇ံၥ်ကိးအဝဲသ့ၣ်လၢကပိၥ်အခံ အဂီၢ် လၢကကဲထီၣ်အပျဲၢ်အဘီၣ်န့ၣ်လီၤ. အဝဲပၥ်ဖျါလၢၦၤသ့ၣ်တဖၣ်အံၤ မ့ၢ်စံးဆၢအတၢ်ကိးဃီၤအံၤ, အဝဲကဒုးကဲထီၣ်ၦၤသ့ၣ်တဖၣ်အံၤလၢ ၦၤမၤညၣ် ၦၤကညီဖိလီၤ.

`ကွၢ်ထံဆိကမိၣ်လၢၦၤသ့ၣ်တဖၣ်အံၤ ပၥ်တ့ၢ်ကွံၥ်တၢ်ကိးမံၤဒဲး တဘျီဃီဒီး ပိၥ်ထီၣ်ကစၢ်ခ၇ံၥ်အခံန့ၣ်တက့ၢ်. (မၢ်ကူး ၁း၁၆-၂၀).`

လံၥ်ယိၤဟၣ်အတၢ်သးခုကစီၣ်မၤၦဲၤတၢ်အါထီၣ်တစဲးန့ၣ်လီၤ. (ကွၢ် ယိၤဟၣ် ၁း၂၉) ဖျါမးလၢၦၤဒီပုၢ်ဝဲၢ်တဖၣ်အံၤ မ့ၢ်ၦၤပိၥ်ဘျၢတၢ်စီၤယိၤဟၣ် အခံဒီး နၢ်ဟူအတၢ်ကိးသတြီထီၣ်လၢကစၢ်ခ၇ံၥ်အံၤမ့ၢ် "ကစၢ်ယွၤအသိဖိလၢ အစိၥ်ထီၣ်ကွံၥ်ၦၤဟီၣ်ခိၣ်ဖိအတၢ်ဒဲးဘးလီၤ" ယိၤဟၣ် ၁း၂၉. အဝဲသ့ၣ် ထံၣ်ဒီးကစၢ်ခ၇ံၥ်ဒီးသူတၢ်ဆၢကတီၢ်ဃုၥ်ဒီးအီၤ ဖဲအဘူးဒီးထံကျိယၢ်ဒ့ၣ်အံၤ န့ၣ်လီၤ. လၢခံက့ၤန့ၣ်, အဝဲသ့ၣ်အတၢ်တူၢ်လိၥ်ကစၢ်ခ၇ံၥ်အတၢ်ကိးလၢ ကမၤအတၢ်မၤအံၤတမ့ၢ်အတၢ်မၤတၢ်လၢအကစၢ်ဒၣ်ဝဲန့ၣ်ဘၣ်, အဝဲသ့ၣ် ဆိကမိၣ်ထီၣ်ဝဲထံထံဆးဆးလံန့ၣ်လီၤ.

ဘၣ်ဆၣ်ဒီး, ဘၣ်မနုၤလၢစီၤမၢ်ကူးတပၥ်ဖျါထီၣ်တၢ်ဂ့ၢ်အါန့ၢ်ဒံး အအံၤန့ၣ်လဲၣ်. ကမ့ၢ်သ့ၣ်သ့ၣ်လၢကစံးကတိၤကစၢ်ခ၇ံၥ်အတၢ်စိတၢ်ကမီၤ အဂ့ၢ်ဒိၣ်တစဲးန့ၣ်လီၤ. အဝဲကိး, ဒီးၦၤမၤညၣ်ဖိလၢအသူၣ်အိၣ်သးအိၣ် တၢ်တဖၣ်စံးဆၢအီၤ ဒီးအဝဲသ့ၣ်အတၢ်အိၣ်မူ, ဒီးဟီၣ်ခိၣ်အနီၢ်ကစၢ်ဒၣ်ဝဲ အတၢ်အိၣ်သးတဒ်သိးလၢၤလၢအပူၤကွံၥ်နီတစုလၢၤဘၣ်.

တၢ်ကိးနၤလၢကညိကွံၥ်တၢ်သ့ၣ်တဖၣ် ဒ်သိးကပိၥ်ကစၢ်ခ၇ံၥ်အခံ အဂီၢ်န့ၣ် မ့ၢ်မနုၤလဲၣ်. (ဆိကမိၣ်ထီၣ်တၢ်လၢအဘၣ်ထွဲဒီးနတၢ်စံးဆၢအံၤ န့ၣ်တက့ၢ်)