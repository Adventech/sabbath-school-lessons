---
title:  တီဒီးယွၤအတၢ်အၢၣ်လီၤအီလီၤ, လီၤထူလီၤယိၥ်
date:   27/02/2024
---

`ဖး စံးထီၣ်ပတြၢၤ ၈၉း၂၇-၃၂, ၃၈-၄၆ ဒီး စံးထီၣ်ပတြၢၤ ၁၃၂း၁၀-၁၂ တက့ၢ်. တၢ်အၢၣ်လီၤအီလီၤဒီးစီၤဒၤ၀ံးအစီၤပၤအစၢၤအသွဲၣ်န့ၣ် မ့ၢ်မနုၤလဲၣ်. တၢ်အိၣ်ဖျါလၢကမၤပျံၤမၤဖုးတၢ်န့ၣ် မ့ၢ်မနုၤလဲၣ်.`

တၢ်အၢၣ်လီၤဒီးစီၤဒၤ၀ံးအံၤ ပၥ်ဃုၥ်ဒီးကစၢ်ယွၤအတၢ်အၢၣ်လီၤ အီလီၤအထူအယိၥ်လၢ စီၤဒၤ၀ံးအစၢၤအသွဲၣ်ဒီး ယွၤအၦၤဂီၢ်မုၢ်အတၢ်ဘီၣ် တၢ်ညီအဂီၢ်န့ၣ်လိၤ (၂ၡမူၤအ့လး ၇း၅-၁၆; စံးထီၣ်ပတြၢၤ ၈၉း၁-၄, ၁၉-၃၇; စံးထီၣ်ပတြၢၤ ၁၃၂း၁၂-၁၈). တၢ်အၢၣ်လီၤအီလီၤအဂၢၢ်အကျၢၤအံၤ ဘၣ်တၢ်ဒုးအိၣ်ထီၣ်အီၤလၢ ကစၢ်ယွၤအတၢ်ဆိၣ် (တၢ်အၢၣ်လီၤ) ဒီးစီၤပၤ အတၢ်တီတၢ်လိၤအပူၤန့ၣ်လီၤ. မ့ၢ်နၥ်သက့ဒီး, စီၤပၤတဖၣ်လၢအဟ့ၣ်လီၤ အသးဒၣ်လဲၥ်, ဒ်သိးစီၤဒၤ၀ံးအံၤ, တအိၣ်တီအိၣ်လိၤထီဘိလၢယွၤအပူၤဘၣ် လီၤ. စံးထီၣ်ပတြၢၤ ၈၉ ကတိၤဖျါထီၣ်တၢ်တမၤမုၥ်ပသးအနီၢ်ကီၢ်လၢ တၢ်အၢၣ်လီၤအီလီၤစီၤဒၤ၀ံးအစၢၤအသွဲၣ်အံၤ ဟါမၢ်ကွံၥ်ဝဲအဃိန့ၣ်လီၤ. မ့ၢ်အံၣ်စ၇့လးအံၤ ကစၢ်ယွၤပၥ်လီၤတဲၥ်ကွံၥ်အဝဲသ့ၣ်လၢ တၢ်မုၢ်လၢ် တအိၣ်ဘၣ်အပူၤလံၥ်ဧါ. တၢ်စံးဆၢအံၤန့ၣ်, တမ့ၢ်ဝဲဘၣ်Þလီၤ.

ကစၢ်ယွၤအတၢ်သးဒိၣ်န့ၣ် မ့ၢ်တၢ်လီၣ်ဖျါထီၣ်ယွၤအတၢ်စံၣ်ညီၣ် န့ၣ်လီၤ (စံးထီၣ်ပတြၢၤ ၃၈း၁; စံးထီၣ်ပတြၢၤ ၇၄း၁). ဘၣ်ဆၣ်ဒီး တအိၣ်လီၤစိၤလီၤထီဘၣ်, အဂ့ၢ်ဒ်လဲၣ် ကစၢ်ယွၤအတၢ်အဲၣ်လီၤထူလီၤယိၥ်အံၤ ပျၢ်ၦၤဂီၢ်မုၢ်လၢအပီၢ်ယၢ်လီၤက့ၤအသးတဖၣ်အတၢ်ကမၣ်အဃိန့ၣ်လီၤ. မ့ၢ်နၥ်သက့ဒီး, ယွၤအတၢ်သးဒိၣ်အိၣ်မ့ၢ်ယံၥ်န့ၣ်, ကစၢ်ယွၤအတၢ်သူၣ်တမံ သးတမုၥ်လၢ အၦၤဂီၢ်မုၢ်အဖီခိၣ်အံၤ ကဲထီၣ်တၢ်ဘၣ်ယိၣ်အဒိၣ်န့ၣ်လီၤ. ၦၤဂီၢ်မုၢ်ကတူၢ်ဘၣ်ခီၣ်ဘၣ်အတၢ်တဒိကနၣ်ဘၣ်အံၤ အဘျုးအဖှိၣ်ဒီး သ့ၣ်ညါတၢ်ဒဲးဘးအဘူးအလဲအဒိၣ်အမုၢ်န့ၣ်လီၤ (စံးထီၣ်ပတြၢၤ ၈၉း၃၈-၄၆). ဘၣ်ဆၣ်ဒီးအဝဲသ့ၣ်သံကွၢ်လၢ, "ဆံးယံၥ်မးလဲၣ်" တၢ်ဃ့ကညးလၢ ကစၢ်ယွၤအတၢ်သးထီၣ်ကလဲၤပူၤကွံၥ်ဝဲအဂီၢ်န့ၣ်လီၤ (စံးထီၣ်ပတြၢၤ ၈၉း၄၆). တၢ်ဒုးသီထီၣ်က့ၤတၢ်မုၢ်လၢ်အံၤ ဟဲထီၣ်လၢကစၢ်ယွၤအတၢ်တီတၢ်လိၤလၢ အမ့ၢ် "တၢ်သ့ၣ်နီၣ်ထီၣ်က့ၤ" အတၢ်ဘျုးတၢ်ဖှိၣ်အံၤန့ၣ်လီၤ (စံးထီၣ်ပတြၢၤ ၈၉း၄၇, ၅၀).

မ့ၢ်စံးလၢအဖုၣ်န့ၣ်, တၢ်အၢၣ်လိၤအီလီၤလၢ အဘၣ်ဃးဒီးၦၤကညီ မ့ၢ်တလၢထီၣ်ၦဲၤထီၣ်ဘၣ်ဆၣ်, ၦၤဂီၢ်မုၢ်အိၣ်မုၥ်အိၣ်ခုၣ်လၢကစၢ်ယွၤအတၢ် အၢၣ်လီၤအီလီၤလၢအဆီတလဲသးတသ့ဘၣ်အံၤအပူၤ ခီဖျိမ့းၡံအၤလၢ အအိၣ်ဒီးတၢ်တီတၢ်လိၤဒီး အံၣ်စ၇့လးဒီးဟီၣ်ခိၣ်အတၢ်အုၣ်က့ၤခီၣ်က့ၤ အလီၢ်အံၤန့ၣ်လီၤ. လၢအကတၢၢ်န့ၣ် ကစၢ်ယွၤကမၤနၢၤတၢ်ဒီးအဘီအမုၢ် လီၤထူလီၤယိၥ်အံၤ ကသူၣ်ထီၣ်အသးလီၤစိၤလီၤထီÞဘၣ်ဆၣ်ဒီး ထဲလၢ ခ၇ံၥ်တဂၤဧိၤအဃိလီၤ, တမ့ၢ်ကစၢ်ယွၤအၦၤဂီၢ်မုၢ်အဃိဘၣ်န့ၣ်လီၤ.

ကစၢ်ခ၇ံၥ်န့ၣ် မ့ၢ်စီၤဒၤ၀ံးအဖိခွါဒီးမ့းၡံအၤလီၤ (မးသဲ ၁း၁; ဧ့ၤဘြံၤ ၁း၈). ဘၣ်တၢ်ကိးအီၤလၢ "တၢ်ဘၣ်တ့ခဲလၢၥ်အၦၤဝဲၢ်ကိ" (ကလီးစဲ ၁း၁၅) တၢ်ကတိၤဘၣ်ထွဲလိၥ်အသးဒီး စံးထီၣ်ပတြၢၤ ၈၉း၂၇ လၢအကိးစီၤဒၤ၀ံး, လၢယဖိဝဲၢ်ကိဘၣ်ဃးဒီးခ၇ံၥ်န့ၣ်လီၤ. "ယကပၥ်အီၤလၢယဖိဝဲၢ်ကိစ့ၢ်ကီးလီၤ. အိၣ်ထီၣ်ထီန့ၢ်ဟီၣ်ခိၣ်အစီၤပၤတဖၣ်တက့ၢ်လီၤ."

ဖျါၡဲမးလၢ မံၤအမ့ၢ် "ဖိဝဲၢ်ကိ" အံၤ တပၥ်ဖျါထီၣ်စီၤဒၤ၀ံးသွံၣ်ထံ စၢၤသွဲၣ်ဘၣ်, အဂ့ၢ်ဒ်လဲၣ်န့ၣ်, စီၤဒၤ၀ံးမ့ၢ်ဖိဃိးဂၤတဂၤလၢ အမိၢ်ပၢ်ဟံၣ်ပူၤ န့ၣ်လီၤ (၁ၡမူၤအ့လး ၁၆း၁၀, ၁၁). ဒ်သိးဒီးကစၢ်ခ၇ံၥ်စ့ၢ်ကီးလီၤ. တၢ်အမံၤအသၣ်အံၤ ပၥ်ဖျါထီၣ်တၢ်အခီပညီလၢ အိၣ်ဒီးအလၤကပီၤဒီး အတၢ်စိတၢ်ကမီၤလီၤဆီန့ၣ်လီၤ (ကလီးစဲ ၁း၁၆, ၂၀-၂၂). ကစၢ်ယွၤ ဒုးကဲထီၣ်ကစၢ်ခ၇ံၥ်လၢ တၢ်ဒိၣ်စိဒိၣ်ကမီၤစီၤပၤအဒိၣ်ကတၢၢ်လၢဟီၣ်ခိၣ်ချၢ ဖဲအဒုးဂဲၤဆၢထၢၣ်က့ၤအီၤလၢတၢ်သံအပူၤန့ၣ်လီၤ (မၤတၢ် ၂း၃၀, ၃၁).

`ဖး ကလီးစဲ ၁း၁၆, ၂၀-၂၂ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိၦၤဘၣ်ဃးကစၢ်ခ၇ံၥ်အံၤ မ့ၢ်မတၤတဂၤဒီးအမၤတၢ်လၢပဂီၢ်မနုၤ လဲၣ်. တၢ်အၢၣ်လီၤလၢနဒိးန့ၢ်ဘၣ်အီၤကသ့လၢနနီၢ်ကစၢ်ဒၣ်နဲအဂီၢ်န့ၣ် မ့ၢ်မနုၤလဲၣ်.`