---
title:  တၢ်အထူအယိၥ်စီၤပၤအတၢ်စိတၢ်ကမီၤလၢတၢ်ြပၢအီၤတန့ၢ်
date:   28/02/2024
---

`ဖး စံးထီၣ်ပတြၢၤ ၂; စံးထီၣ်ပတြၢၤ ၁၁၀း၁-၃; စံးထီၣ်ပတြၢၤ ၈၉း၄, ၁၃-၁၇; ဒီး စံးထီၣ်ပတြၢၤ ၁၁၀း၅, ၆ တက့ၢ်. လံၥ်စီဆှံအဆၢ တဖၣ်အံၤ သိၣ်ၦၤလၢ ခ၇ံၥ်အံၤမ့ၢ်စီၤပၤတဂၤအဂ့ၢ်ဒ်လဲၣ်တကလုၥ်လဲၣ်.`

တၢ်ပၥ်ဖျါထီၣ်ကစၢ်ယွၤလၢ အမ့ၢ်မ့းၡံအၤအပၢ်အံၤ ဒုးနဲၣ်တၢ်ဆူ တၢ်ပၥ်ထီၣ်စီၤပၤအမူး ဖဲစီၤပၤတူၢ်လိၥ်ယွၤအတၢ်အၢၣ်လီၤအီလီၤအကတီၢ် န့ၣ်လီၤ (စံးထီၣ်ပတြၢၤ ၂း၇း စံးထီၣ်ပတြၢၤ ၈၉း၂၆-၂၈). စံးထီၣ်ပတြၢၤ ၂း၇ ထံၣ်စိပၥ်ခ၇ံၥ်အတၢ်ဂဲၤဆၢထၢၣ်က့ၤဒီး ဘၣ်တၢ်ပၥ်ထီၣ်ထီအီၤဒ်အမ့ၢ် တၢ်အၢၣ်လီၤအီလီၤအထူအယိၥ်မုၢ်ဆ့ၣ်၀ါအံၤဒီး ဒ်အမ့ၢ်ၦၤလုၢ်တၢ်ဒိၣ်တဂၤ အသိးန့ၣ်လီၤ (မၤတၢ် ၁၃း၃၃-၃၉; ဧ့ၤဘြံၤ ၁း၅; ဧ့ၤဘြံၤ ၅း၅). မ့းၡံအၤ ဆ့ၣ်နီၤလၢကစၢ်ယွၤအစုထွဲတကပၤ ဒ်အမ့ၢ်ၦၤတဂၤလၢအအိၣ်ဒီးတၢ်လၤ တၢ်ကပီၤဒီးတၢ်စိတၢ်ကမီၤအသီအသိးန့ၣ်လီၤ (စံးထီၣ်ပတြၢၤ ၁၁၀း၁; မၤတၢ် ၇း၅၅, ၅၆). "အါန့ၢ်အအံၤန့ၣ်, တၢ်ဘၣ်ထွဲလိၥ်သးလၢကစၢ်ယွၤဒီး "ဘၣ်တၢ်ဖှူအီၤ" (မ့းၡံအၤ) အံၤ ဟ့ၣ်ကူၣ်လၢတၢ်သးအိၣ်ဒုးနဲၣ်ဖျါတၢ်ဘၣ်ထွဲ လိၥ်အသးလၢစီၤဒၤ၀ံးအစၢၤအသွဲၣ်ဒီး ကစၢ်ယွၤအနီၢ်ကစၢ်ဒၣ်ဝဲအံၤန့ၣ်လီၤ. ...ၦၤလၢအဆ့ၣ်နီၤလၢစုထွဲတကပၤအံၤ မ့မ့ၢ်ကစၢ်ယွၤန့ၣ်, ကစၢ်ယွၤအံၤ မ့ၢ်မ့းၡံအၤန့ၣ်လီၤ. အဂ့ၢ်ဒ်လဲၣ်, ၦၤလၢခံတဂၤအံၤစ့ၢ်ကီး တၢ်ထံၣ်အီၤလၢ ယွၤအစုထွဲတကပၤအဃိန့ၣ်လီၤ (စံးထီၣ်ပတြၢၤ ၁၁၀း၁, ၅). Jacques Doukhan, _On the Way to Emmaus_ (Clarksville, MD: Lederer Books, 2012), pp. 26, 27.

လၢကတၢၢ်န့ၣ်, ကစၢ်ခ၇ံၥ်ကအိၣ်ဒီးတၢ်မၤနၢၤလၢၥ်လၢၥ်ဆ့ဆ့လၢ အဒုၣ်အဒါအဖီခိၣ်န့ၣ်လီၤ. ဒုးကဲထီၣ်ဒုၣ်ဒါတဖၣ်လၢ "ခီၣ်ယီၢ်အလီၢ်" အံၤ မ့ၢ်တၢ်အက့ၢ်အဂီၤတမံၤလၢ ၦၤအိၣ်ဘူးလၢမုၢ်ထီၣ်စီၤပၤတဖၣ်အံၤအလုၢ် အလၢ်ဖဲအပၥ်လီၤအခီၣ်လၢအဒုၣ်အဒါတဖၣ်လၢအမၤနၢၤဝဲအံၤ အကိၥ်ဘိလိၤ အကတီၢ်ပၥ်ဖျါထီၣ်တၢ်စိကမီၤလၢအဝဲသ့ၣ်အဖီခိၣ်န့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်အနီၣ်ထိးဘိဖဲအံၤန့ၣ် တမ့ၢ်တၢ်အပီးအလီလၢတၢ်ပျံၤတၢ်ဖုး အဂီၢ်ဘၣ် (စံးထီၣ်ပတြၢၤ ၂း၉; စံးထီၣ်ပတြၢၤ ၁၁း၂).

နီၣ်ထိးဘိအံၤလၢအခီၣ်ထံးခီၣ်ဘိန့ၣ်, ဘၣ်တၢ်ဟံးဃၥ်အီၤလၢ ကလုၢ်ဒူၣ်ခိၣ်နၢ်တဖၣ်ဒ်အမ့ၢ်ၦၤကလုၢ်အတၢ်ပနီၣ်တမံၤန့ၣ်လီၤ (၄မိၤၡွ ၁၇း၂-၁၀). ကစၢ်ခ၇ံၥ်အနီၣ်ထိးဘိန့ၣ် ဟဲလၢစံယိၣ်အပူၤန့ၣ်လီၤ, အဂ့ၢ်ဒ်လဲၣ် အဝဲကဲၦၤဂီၢ်မုၢ်လၢစံယိၣ်တဖၣ်အခၢၣ်စးအဃိန့ၣ်လီၤ. အနီၣ်ထိးဘိန့ၣ် မ့ၢ်ယွၤအတၢ်စံၣ်ညီၣ်အတၢ်ပနီၣ်လၢအမၤကတၢၢ်ကွံၥ်တၢ်အၢတၢ်သီအတၢ်ပၢ ဒီးပၥ်ဖျါထီၣ်ကစၢ်ခ၇ံၥ်အတၢ်ပၢတၢ်ြပးလၢ တၢ်ြပၢအီၤအိၣ်တသ့ဘၣ်န့ၣ်လီၤ (လီၣ်ဖျါ ၂း၂၇; လီၣ်ဖျါ ၁၂း၅). စီၤပၤလၢအအၢအသီတဖၣ်စ့ၢ်ကီး ဘၣ်တၢ်ဟ့ၣ်အဝဲအခွဲးအယၥ်လၢကသ့ၣ်နီၣ်ပီၢ်ယၢ်လီၤက့ၤသးဒီးဟ့ၣ်လီၤ အသးလၢ မ့းၡံအၤအအိၣ်န့ၣ်လီၤ (စံးထီၣ်ပတြၢၤ ၂း၁၀-၁၂).

တၢ်ပၥ်ဖျါထီၣ်ကစၢ်ခ၇ံၥ်အတၢ်မၤနၢၤလၢၥ်လၢၥ်ဆ့ဆ့အံၤ ဘၣ်တၢ်ထံၣ်န့ၢ်အီၤလၢ တချုးတၢ်ဟဲက့ၤလီၤဒ်ဘၣ်အတၢ်ပၥ်ဖျါ ဖဲ ဒၤနံးယ့လး ၇ အပူၤ, လၢတၢ်စံၣ်ညီၣ် "ၦၤစီဆှံတဖၣ်လၢကဒိးန့ၢ်ဘၣ်ဘီဧိၤမုၢ်ဧိၤ" ၀ံၤ အကတီၢ်န့ၣ် (ဒၤနံးယ့လး ၇း၂၂) ယွၤအဘီအမုၢ်န့ၣ် ကအိၣ်ထီၣ်ဝဲဒီး ကမ့ၢ် ဘီမုၢ်လၢအလီၤထူလီၤယိၥ်န့ၣ်လီၤ (ဒၤနံးယ့လး ၇း၂၇). မ့ၢ်လၢထူၣ်စုညါ အဃိ, တၢ်အၢၣ်လီၤအီလီၤလၢအဘၣ်ဃးဒီးဘီမုၢ်အံၤ လၢထီၣ်ၦဲၤထီၣ်ဝဲန့ၣ် လီၤ.

တၢ်ဆိၣ်ဂ့ၤအံၤ ဘၣ်တၢ်အၢၣ်လီၤအီလီၤလၢၦၤစူၢ်က့ၤနၥ်က့ၤစီၤပၤ အံၤအဂီၢ်ဒီး ၦၤဂီၢ်မုၢ်သူၣ်ခုသးခုလၢ မ့းၡံအၤအတၢ်စိတၢ်ကမီၤဒီးအတၢ်ပၢ တၢ်ြပးအပူၤန့ၣ်လီၤ (စံးထီၣ်ပတြၢၤ ၂း၁၂; စံးထီၣ်ပတြၢၤ ၈၉း၁၅-၁၇).

`ပတၢ်သ့ၣ်ညါတၢ်ဂ့ၤကမၤနၢၤတၢ်အၢ, တၢ်တီတၢ်လိၤကအိၣ်ထီၣ်, တၢ်နးတၢ်ဖှီၣ်ကလီၤမၢ်ကွံၥ်လီၤစိၤလီၤထီလၢအကတၢၢ်န့ၣ် မ့ၢ်အဂ့ၤမးဆံးဒိၣ် လဲၣ်. တၢ်မ့ၢ်တၢ်တီအံၤ ဟ့ၣ်ၦၤတၢ်မၤမုၥ်ပသးလၢ အဆၢကတီၢ်အံၤ ဖဲဖျါမးလၢတၢ်အၢတၢ်သီဘီၣ်ထီၣ်ညီထီၣ်အံၤန့ၣ် သ့ဝဲလၢကျဲဒ်လဲၣ်.`