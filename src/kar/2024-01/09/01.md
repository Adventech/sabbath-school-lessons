---
title:  ၦၤလၢအဟဲဝဲလၢကစၢ်အမံၤန့ၣ်မ်အဘၣ်တၢ်ဆိၣ်ဂ့ၤတက့ၢ်
date:   24/02/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၂၃; ယိၤဟၣ် ၁၀း၁၁-၁၅; စံးထီၣ်ပတြၢၤ ၂၂; စံးထီၣ်ပတြၢၤ ၈၉း၂၇-၃၂; ကလီးစဲ ၁း၁၆; စံးထီၣ် ပတြၢၤ ၂; ဧ့ၤဘြံၤ ၇း၂၀-၂၈.

> <p>တၢ်ကလုၢ်ထူ</p>
> "လၢၢ်လၢၦၤမၤတၢ်ဖိညိကွံၥ်ဝဲတဖျၢၣ်န့ၣ် အိၣ်ကဲထီၣ်လၢ တၢ်အသနၢၣ်အခိၣ်လံ. တၢ်မၤအသးအံၤ မ့ၢ်လၢယွၤ, ဒီးမ့ၢ်တၢ်လီၤလးလၢ ပမဲၥ်ညါလီၤ" (စံးထီၣ်ပတြၢၤ ၁၁၈း၂၂, ၂၃).

လံၥ်စီဆှံအုၣ်အသးလၢ ခ၇ံၥ်အနီၢ်ကစၢ်ဒၣ်ဝဲဒီးအတၢ်ဖံးတၢ်မၤ အဂ့ၢ်အကျိၤအံၤန့ၣ်လီၤ. အတၢ်မၤခဲလၢၥ်ဃၣ်ဃၣ်လၢ အဘၣ်ဃးဒီး တၢ်အုၣ်က့ၤခီၣ်က့ၤန့ၣ် ဘၣ်တၢ်ထံၣ်န့ၢ်အီၤလၢ လံၥ်ထါစံးထီၣ်ပတြၢၤအပူၤအံၤ န့ၣ်လီၤ. ကစၢ်ခ၇ံၥ်အတၢ်မၤဒီးအတၢ်အိၣ်မူအံၤန့ၣ် ဘၣ်တၢ်စံးကတိၤ ဆိပၥ်အီၤလၢကျဲအဘိဘိ, အါဒၣ်တက့ၢ်လီၤလိၢ်လီၤလးမးလၢ အမ့ၢ်ဝဲတီဝဲ လီၤတံၢ်လီၤဆဲးအဃိန့ၣ်လီၤ.

တၢ်ဂ့ၢ်မိၢ်ၦၢ်တဖၣ်လၢ အဘၣ်တၢ်လီၣ်ဖျါထီၣ်အီၤဖဲထါစံးထီၣ်ပတြၢၤ အပူၤအံၤ ပၥ်ဃုၥ်ဝဲဒီးကစၢ်ခ၇ံၥ်မ့ၢ်ကစၢ်, လၢအမ့ၢ်ယွၤဖိခွါ, အတၢ်ဒိကနၣ်, အတၢ်သူၣ်အိၣ်သးအိၣ်ယွၤအတၢ်လုၢ်ဟံၣ်, ဘၣ်တၢ်သ့ၣ်ညါအီၤလၢ အမ့ၢ်ယွၤ အၦၤကွၢ်သိ, တၢ်ဆါလီၤကွံၥ်အီၤ, တူၢ်ဘၣ်တၢ်နးတၢ်ဖှီၣ်, အဃံအကွဲတကၢ် ဘၣ်နီတဘိဘၣ်, အတၢ်သံ, အတၢ်ဂဲၤဆၢထၢၣ်, အတၢ်က့ၤထီၣ်ဆူမူခိၣ်, ကဲၦၤလုၢ်တၢ်ဒိၣ်ဒီးစီၤပၤအဂ့ၢ်အကျိၤသ့ၣ်တဖၣ်န့ၣ်လီၤ. တၢ်ဂ့ၢ်တၢ်ကျိၤအံၤ ဒ်တၢ်စံးပၥ်ဝဲလၢအပူၤကွံၥ်နံၣ်လၢအကယၤတချုးလၢကစၢ်ခ၇ံၥ်အိၣ်ဖျဲၣ် ဒံးဘၣ်အဂ့ၢ်န့ၣ်အိၣ်ဖဲန့ၣ်ခဲလၢၥ်လီၤ.

အဒိန့ၣ်, တမ့ၢ်တၢ်လီၤဆီတမံၤ ဖဲကစၢ်ခ၇ံၥ်စံးကတိၤဘၣ်ဃး အတၢ်ဖံးတၢ်မၤအဂ့ၢ်, ဖဲအဝဲက့ၤဒုးနဲၣ်ကဒါက့ၤလၢထါစံးထီၣ်ပတြၢၤအပူၤ, စံးကတိၤအပျဲၢ်အဘီၣ်တဖၣ်လၢအတၢ်လဲၤကျဲဆူ Emmas အသ၀ီအကတီၢ် န့ၣ်လီၤ (လူၤကၣ် ၂၄း၄၄). အဝဲသ့ၣ်အဲၣ်ဒိးလၢကဃုထံၣ်န့ၢ်တၢ်အုၣ်အသး လၢထါစံးထီၣ်ပတြၢၤအပူၤလၢအဝဲမ့ၢ်မတၤတဂၤလဲၣ်အဂ့ၢ်အကျိၤန့ၣ်လီၤ.

ထါစံးထီၣ်ပတြၢၤတနီၤနီၤလၢ ဘၣ်ဃးဒီးကစၢ်ခ၇ံၥ်အဂ့ၢ်လၢအလၢ ထီၣ်ၦဲၤထီၣ်တ့ၢ်ဝဲန့ၣ် ပၥ်ဃုၥ်ဒီး စံးထီၣ်ပတြၢၤ ၂၄, ၄၅, ၇၂ ဒီး ၁၀၁ (စီၤပၤဒီးစံၣ်ညီၣ်ကွီၢ်) ၈၈, ဒီး ၁၀၂ (ယွၤအခ့အၦၤလၢတူၢ်တၢ်နးတၢ်ဖှီၣ် အတၢ်ထုကဖၣ်တဖၣ်)

လၢထါစံးထီၣ်ပတြၢၤခဲလၢၥ်အံၤအပူၤန့ၣ်, ၦၤကွဲးထါဖိအတၢ်သး၀ံၣ်, အတၢ်စံးဘျုးစံးဖှိၣ်, တၢ်စံးထီၣ်ပတြၢၤယွၤဒီး အတၢ်ကိးသတြီထီၣ်လၢတၢ်တီ တၢ်လိၤဒီးတၢ်မၤပူၤဖျဲးအဂီၢ်အံၤ, ပနၢ်ဟူကစၢ်ခ၇ံၥ်အတၢ်ထုကဖၣ်တဖၣ် သီၣ်ထီၣ်က့ၤဝဲလၢ တၢ်အုၣ်က့ၤခီၣ်က့ၤဟီၣ်ခိၣ်အံၤအဂီၢ်န့ၣ်လီၤ.