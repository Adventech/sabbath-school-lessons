---
title:  ကစၢ်ယွၤပၢတၢ်
date:   15/01/2024
---

တၢ်လၢအဘၣ်ထွဲလိၥ်သးဘူးဘူးတံၢ်တံၢ် - မ့ၢ်တၢ်စဲဘူးလၢဒုးလီၤဖး အီၤတသ့ဘၣ်တမံၤလၢယွၤဒ်အမ့ၢ်တၢ်ဘၣ်တ့အကစၢ်အံၤန့ၣ် မ့ၢ်ဝဲယွၤလၢ အပၢတၢ်, ယွၤမ့ၢ်စီၤပၤတဂၤန့ၣ်လီၤ. တၢ်ဘိးဘၣ်သ့ၣ်ညါလီၤလၢအမ့ၢ်, "ယွၤမ့ၢ်စီၤပၤ" အံၤအိၣ်ဝဲဖဲ စံးထီၣ်ပတြၢၤ ၉၃း၁; စံးထီၣ်ပတြၢၤ ၉၆း၁၀း စံးထီၣ်ပတြၢၤ ၉၇း၁; ဒီး စံးထီၣ်ပတြၢၤ ၉၉း၁ အပူၤ ဘၣ်ဆၣ်အတၢ် သီၣ်ထီၣ်အံၤ အိၣ်ဖျါဝဲလၢထါစံးထီၣ်ပတြၢၤဒီတဘ့ၣ်ညါအပူၤန့ၣ်လီၤ.

"ယွၤကူဝဲသိးဝဲတၢ်ကဟုကညီၢ်, ယွၤကူဝဲသိးဝဲ, လၢတၢ်ဂံၢ်တၢ်ဘါ န့ၣ်လီၤ" (စံးထီၣ်ပတြၢၤ ၉၃း၁; စံးထီၣ်ပတြၢၤ ၁၀၄း၁). တၢ်အၢၣ်ဒီး တၢ်ခံးအိၣ်၀းတ၇ံးအီၤ (စံးထီၣ်ပတြၢၤ ၉၇း၂), ဘၣ်ဆၣ်အနီၢ်ကစၢ်ဒၣ်ဝဲ ကူထီၣ်ကၤထီၣ်ဒီးတၢ်ကပီၤဒံးယၣ်အသိးန့ၣ်လီၤ. (စံးထီၣ်ပတြၢၤ ၁၀၄း၂). တၢ်ဒိတဲၥ်တဖၣ်အံၤ စိၥ်ထီၣ်ထီကစၢ်ယွၤအတၢ်စိတၢ်ကမီၤဒီး အတၢ်ကြပုၢ် က့ပီၤဒီးဘၣ်တၢ်ဃုအီၤလီၤတံၢ်လီၤဆဲးလၢ ကလီၣ်ဖျါထီၣ်ကစၢ်ယွၤအတၢ်ဒိၣ် တၢ်ထီလၢၦၤကညီတသ့ၣ်ညါနၢ်ပၢၢ်အီၤဘၣ်အဂ့ၢ်န့ၣ်လီၤ.

`ဖး စံးထီၣ်ပတြၢၤ ၉၇ တက့ၢ်. တၢ်လၢအပၥ်ဖျါထီၣ်ကစၢ်ယွၤ အတၢ်ပၢတၢ်ြပးအသကဲၥ်ပ၀းန့ၣ်မ့ၢ်မနုၤလဲၣ်. (စံးထီၣ်ပတြၢၤ ၉၇း၂, ၁၀). အတၢ်ပၢတၢ်ြပးအလီၢ်အကျဲန့ၣ် မ့ၢ်မနုၤလဲၣ်. (စံးထီၣ်ပတြၢၤ ၉၇း၁, ၅, ၉).`

ကစၢ်ယွၤအတၢ်ပၢတၢ်ြပး, အတၢ်စိတၢ်ကမီၤအံၤ အိၣ်ဖျါဝဲလၢ အတၢ်ဘၣ်တ့တဖၣ်အပူၤ (စံးထီၣ်ပတြၢၤ ၉၆း၅), အတၢ်အုၣ်က့ၤခီၣ်က့ၤအပူၤ (စံးထီၣ်ပတြၢၤ ၉၈း၂) ဒီးအတၢ်စံၣ်ညီၣ်အပူၤန့ၣ်လီၤ. (စံးထီၣ်ပတြၢၤ ၉၆း၁၀). ကစၢ်ယွၤအဘီအမုၢ်န့ၣ် မ့ၢ်ဘီမုၢ်အထူအယိၥ်, တၢ်ထိၣ်သတြီၤ ဒီးအီၤတန့ၢ်ဘၣ်လၢအတၢ်စိတၢ်ကမီၤဒီး တၢ်ကဟုကညီၢ်အပူၤန့ၣ်လီၤ. (စံးထီၣ်ပတြၢၤ ၄၅း၆; စံးထီၣ်ပတြၢၤ ၉၃း၁, ၂; စံးထီၣ်ပတြၢၤ ၁၀၃း၁၉). အတၢ်ပၢတၢ်ြပးန့ၣ် သူၣ်လီၤအသးလၢတၢ်သးကညီၤ, တၢ်တီတၢ်လိၤဒီး တၢ်မ့ၢ်တၢ်တီအဖီခိၣ်ဒီး ဟဲစိၥ်တၢ်ဂၢၢ်တၢ်ကျၢၤဆူတၢ်ဘၣ်တ့လၢအမ့ၢ် ဟီၣ်ခိၣ်အံၤအပူၤန့ၣ်လီၤ. (စံးထီၣ်ပတြၢၤ ၉၈း၃; စံးထီၣ်ပတြၢၤ ၉၉း၄). ကစၢ်ယွၤအတၢ်ပၢတၢ်ြပးအံၤ ပၥ်ဖှိၣ်ထီၣ်ၦၤဘူၣ်ထီၣ်ဘါထီၣ်အီၤသ့ၣ် တဖၣ်လၢ မူခိၣ်ဒီးလၢဟီၣ်ခိၣ်ခံဒူၣ်လၢၥ်လၢတၢ်စံးထီၣ်ပတြၢၤယွၤအပူၤန့ၣ် လီၤ. (စံးထီၣ်ပတြၢၤ ၁၀၃း၂၀-၂၂; စံးထီၣ်ပတြၢၤ ၁၄၈). ထါစံးထီၣ်ပတြၢၤ အါအါကလဲၥ် ဒုးထံၣ်ၦၤကညီခဲလၢၥ်လၢကပၥ်ပနီၣ်ယွၤအတၢ်ပၢတၢ်ြပးအံၤ န့ၣ်လီၤ. (စံးထီၣ်ပတြၢၤ ၉၆း၁၀း စံးထီၣ်ပတြၢၤ ၉၇း၁; စံးထီၣ်ပတြၢၤ ၉၉း၁; စံးထီၣ်ပတြၢၤ ၁၄၅း၁၁-၁၃).

ဘၣ်ဆၣ်ဒီး, ၦၤဂီၢ်မုၢ်ခဲလၢၥ်, မ့တမ့ၢ်ၦၤပၢတၢ်လၢဟီၣ်ခိၣ်ချၢအံၤ ဒၣ်လဲၥ် တမၤတၢ်ပၥ်ပနီၣ်ယွၤအတၢ်ပၢတၢ်ြပးလၢအဆၢကတီၢ်အံၤန့ၣ်ဘၣ်. ကစၢ်ယွၤအတၢ်ပၢတၢ်ြပးအံၤ ဘၣ်တၢ်ထီဒါအီၤလၢၦၤအၢၦၤသီသ့ၣ်တဖၣ် လၢအဂ့ၢ်လိၥ်ဒီးနံၤဘၣ်ဖၣ်လဲကစၢ်ယွၤဒီးမၤအၢမၤနးအၦၤဂီၢ်မုၢ်သ့ၣ်တဖၣ် န့ၣ်လီၤ. (စံးထီၣ်ပတြၢၤ ၁၄း၁; စံးထီၣ်ပတြၢၤ ၇၄း၃-၂၂). မ့ၢ်အဘၣ် တၢ်တၤအီၤဒီးၦၤအၢၦၤသီတဖၣ်အတၢ်ထူးတၢ်တီၤဒီးဘၣ်ကီဘၣ်ခဲလၢ ကစၢ်ယွၤအတၢ်၀ံသးစူၤအပူၤဘၣ်ဆၣ်, ၦၤကွဲးထါစံးထီၣ်ပတြၢၤသ့ၣ်တဖၣ် စူၢ်က့ၤနၥ်က့ၤဒ်ကစၢ်ယွၤအတၢ်ပၢတၢ်ြပးဒီးဆဲးဒုးဒိၣ်ထီၣ်ထီထီၣ်အတၢ် သန့ၤသးလၢကစၢ်ယွၤအတၢ်စံၣ်ညီၣ်အတီအလိၤပူၤန့ၣ်လီၤ. (စံးထီၣ်ပတြၢၤ ၆၈း၂၁; စံးထီၣ်ပတြၢၤ ၇၃း၁၇-၂၀). လၢတၢ်စူၢ်တၢ်နၥ်အပူၤ, ကစၢ်ယွၤ အၦၤဂီၢ်မုၢ်သ့ၣ်တဖၣ် မၤလၤမၤကပီၤအတၢ်လဲၤနုၥ်ဆူကစၢ်ယွၤဘီမုၢ်အပူၤ လၢတၢ်သူၣ်ဖှံသးညီအပူၤ ခီဖျိကစၢ်ခ၇ံၥ်အတၢ်အုၣ်က့ၤခီၣ်က့ၤအတၢ်ဖံး တၢ်မၤဒီးအိၣ်ခိးအတၢ်ဟဲက့ၤခံဘျီတဘျီအဂီၢ်န့ၣ်လီၤ. (မးသဲ ၁၂း၂၆-၂၈; ၁က၇ံၣ်သူး ၁၅း၂၀-၂၈).

`"ၦၤလၢအအဲၣ်ယွၤသ့ၣ်ဧၢ, သးဟ့တၢ်အၢတက့ၢ်" စံးထီၣ်ပတြၢၤ ၉၇း၁၀. ဘၣ်မနုၤလၢပတၢ်အဲၣ်ယွၤအံၤ ဒုးအိၣ်ထီၣ်တၢ်သးဟ့တၢ်အၢ တၢ်သီန့ၣ်လဲၣ်. တၢ်ဆိကမိၣ်ခံမံၤအံၤ ဘၣ်ထွဲလိၥ်အသးဒ်လဲၣ်.`