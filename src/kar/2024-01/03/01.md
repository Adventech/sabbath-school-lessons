---
title:  ကစၢ်ယွၤပၢတၢ်
date:   13/01/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၈; စံးထီၣ်ပတြၢၤ ၁၀၀း စံးထီၣ်ပတြၢၤ ၉၇; စံးထီၣ်ပတြၢၤ ၇၅; စံးထီၣ်ပတြၢၤ ၁၀၅း၇-၁၀း ကလၤတံ ၃း၂၆-၂၉; စံးထီၣ်ပတြၢၤ ၂၉း၁၀.

> <p>တၢ်ကလုၢ်ထူ</p>
> "ယွၤကဲစီၤပၤလီၤ. ကူဝဲသိးဝဲလၢတၢ်အကဟုကညီၢ်, ယွၤကူဝဲ သိးဝဲ, လၢတၢ်ဂံၢ်တၢ်ဘါန့ၣ် ကံၢ်တူၥ်ထီၣ်အယီၢ်ဒ့လီၤ. ဟီၣ်ခိၣ်အိၣ်ဂၢၢ် ဆိးကျၢၤ, တဟူးတ၀းဘၣ်လီၤ" (စံးထီၣ်ပတြၢၤ ၉၃း၁).

လံၥ်ထါစံးထီၣ်ပတြၢၤဖီၣ်ဂၢၢ်ဖီၣ်ကျၢၤဃၥ်တၢ်စူၢ်တၢ်နၥ်အတၢ် သူၣ်လီၤအသးလၢ ကစၢ်ယွၤအတၢ်ပၢတၢ်ြပးလၢအတဟူးတ၀းဝဲဘၣ်န့ၣ်လီၤ. ကစၢ်ယွၤတ့လီၤဒီးပၢၤဃၥ်တၢ်ခဲလၢၥ်လၢအတ့လီၤတ့ၢ်ဝဲသ့ၣ်တဖၣ်န့ၣ်လီၤ. အဝဲမ့ၢ်စီၤပၤတဂၤလၢ အပၢဟီၣ်ခိၣ်ဒီး ပၢဝဲလၢတၢ်တီတၢ်လိၤဒီးတၢ်မ့ၢ် တၢ်တီအပူၤန့ၣ်လီၤ. အတၢ်မၤလိၥ်ဒီးအက့ၢ်အဂီၤတဖၣ်န့ၣ် မ့ၢ်တၢ်လၢ အဂ့ၤဝဲဒီးဟဲစိၥ်တၢ်မူလၢ ၦၤလၢအလူၤပိၥ်ထွဲအီၤသ့ၣ်တဖၣ်အဂီၢ်န့ၣ်လီၤ. ကစၢ်ယွၤမ့ၢ်စံၣ်ညီၣ်ကွီၢ်လၢအတီတဂၤလၢ အပၥ်ဂၢၢ်ပၥ်ကျၢၤဟီၣ်ခိၣ်အံၤ လၢအဂ့ၢ်အကျိၤဘၣ်ဘၣ်တဂၤဒီး မၤဝဲလၢကဟ့ၣ်တၢ်ဘျုးတၢ်ဖှိၣ်ဆူၦၤတီ ၦၤလိၤဒီးၦၤအၢၦၤသီလၢအနီၢ်ကစၢ်ဒၣ်ဝဲအိၣ်မူလၢဟီၣ်ခိၣ်အံၤအဆၢကတီၢ် န့ၣ်လီၤ.

ကစၢ်ယွၤအတၢ်အၢၣ်လီၤအီလီၤဒီးၦၤအံၣ်စ၇့လးဖိန့ၣ် ပၥ်ဖျါထီၣ် တၢ်လီၤဆီလၢတၢ်အၢၣ်လီၤကစိၥ်တၢ်အုၣ်က့ၤခီၣ်က့ၤလၢဟီၣ်ခိၣ်အဂီၢ်န့ၣ်လီၤ. ကစၢ်ယွၤလုၢ်ဖိၦၤအံၣ်စ၇့လးဖိလၢအတၢ်ဒၣ်ဝဲဒုးကဲထီၣ်အီၤလၢ အၦၤဂီၢ်မုၢ် လၢၦၤကလုၥ်တဖၣ်ခဲလၢၥ်အကျါန့ၣ်လီၤ. အဝဲအိၣ်ဒီးတၢ်တီတၢ်လိၤလၢ အတၢ်အၢၣ်လီၤအီလီၤအပူၤ ဒီးဆဲးကဟုကယၥ်အသိလၢအတၢ်တတီတလိၤ ပူၤဒၣ်လဲၥ် ဒီးအါစုအါဘျီလၢအဝဲသ့ၣ်အတၢ်ထီဒါအီၤအပူၤမးန့ၣ်လီၤ.

ကစၢ်ယွၤအတၢ်ပၢတၢ်ြပးဟ့ၣ်လီၤဟီၣ်ခိၣ်လၢကသူၣ်ထီၣ်အသး ကျၢၤကျၢၤ ဒီးအိၣ်ဂၢၢ်ဆိးကျၢၤဝဲအဂီၢ်န့ၣ်လီၤ. ၦၤကွဲးထါစံးထီၣ်ပတြၢၤတဖၣ် အဲၣ်ဒိးလၢၦၤဖးလံၥ်ဖိကနၢ်ပၢၢ်တၢ်မ့ၢ်တၢ်တီအခီၣ်ထံးခီၣ်ဘိအံၤလီၤ. လၢတၢ်ပၥ်ဟီၣ်ခိၣ်အတၢ်ထံၣ်ဒ်အမ့ၢ်မ့ၣ်အူထူၣ်လၢပီၣ်လဲၣ်ပူၤအသိး, ၦၤကွဲးထါစံးထီၣ်ပတြၢၤတဖၣ် ဂုၥ်ကျဲးစၢးဃုဒီးမၤတၢ်လၢယွၤအဂီၢ် ခီဖျိ တၢ်ဟ့ၣ်လီၤသးတံၢ်နီၢ်အပူၤန့ၣ်လီၤ.