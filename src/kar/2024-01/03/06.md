---
title:  နတၢ်အုၣ်အသးတဖၣ်လၢဝဲၦဲၤဝဲမး
date:   18/01/2024
---

`ဖး စံးထီၣ်ပတြၢၤ ၁၉း၇း စံးထီၣ်ပတြၢၤ ၉၃း၅; စံးထီၣ်ပတြၢၤ ၁၁၉း၁၆၅; စံးထီၣ်ပတြၢၤ ၁း၂, ၆; စံးထီၣ်ပတြၢၤ ၂၅း၁၀ တက့ၢ်. တၢ်ဒ်သိး လိၥ်သးသ့ၣ်တဖၣ်န့ၣ် မ့ၢ်မနုၤလဲၣ်.`

ကစၢ်ယွၤအစိဒိၣ်ကမီၤထီလၢ ဟီၣ်ခိၣ်ချၢဒ်တၢ်ဘၣ်တ့ကစၢ်လၢ အပၢတၢ်တဂၤ, စီၤပၤ, ဒီးစံၣ်ညီၣ်ကွီၢ်အံၤအိၣ်ဒီးတၢ်ဘူၣ်တၢ်ဘါအတၢ် ဘၣ်ထွဲလိၥ်သးလၢ အတၢ်အုၣ်အသးတဖၣ်အဂီၢ်န့ၣ်လီၤ. တၢ်အုၣ်အသး တဖၣ် (ဧ့ၤဘြံၤအကျိၥ် edut, "တၢ်သိၣ်တၢ်သီ") အံၤ, ဘၣ်ဃးဒီးတၢ်သိၣ် တၢ်သီဒီးတၢ်စံၣ်ညီၣ်တိၥ်ပၥ်လၢ ကစၢ်ယွၤပၢအၦၤဂီၢ်မုၢ်တၢ်ဘူၣ်တၢ်ဘါဒီး အတၢ်၇့လိၥ်မုၥ်လိၥ်အသးအတၢ်အိၣ်မူအိၣ်ဂဲၤန့ၣ်လီၤ. (၂မိၤၡွ ၃၂း၁၅). တၢ်သ့ၣ်တဖၣ်အံၤမ့ၢ် "တၢ်လီၤတံၢ်နီၢ်မးတမံၤ" (စံးထီၣ်ပတြၢၤ ၉၃း၅), ပၥ်ဖျါထီၣ်တၢ်ဂၢၢ်တၢ်ကျၢၤဒီးကစၢ်ယွၤအလီၢ်ပစိၥ်လၢအအိၣ်ဂၢၢ်ဆိးကျၢၤဒီးဟီၣ်ခိၣ်လၢအတ့လီၤပၢၤဃၥ်ဝဲအံၤန့ၣ်လိၤ. (စံးထီၣ်ပတြၢၤ ၉၃း၁, ၂). ဧ့ၤဘြံၤအကျိၥ်လၢအဘၣ်တၢ်ကွဲးခီကျိၥ်အီၤလၢအမ့ၢ်ဒ်သိးဒီး, "တၢ်လီၤတံၢ် လီၤဆဲး" (ကီၤလၤ၀ါလံၥ်မဲၥ်ဖျၢၣ်လၢအမ့ၢ် amen) အံၤ ဟ့ၣ်ဃီၤတၢ်သန့ၤ ပသးသ့အတၢ်ဆိကမိၣ်, တၢ်အိၣ်တီအိၣ်လိၤဒီးတၢ်ဂၢၢ်တၢ်ကျၢၤန့ၣ်လီၤ. (၂ၡမူၤအ့လး ၇း၁၆; ၁ကွဲးနီၣ်တၢ် ၁၇း၂၃). ကစၢ်ယွၤအတၢ်သိၣ်တၢ်သီ တဖၣ်န့ၣ် ဆီတလဲအသးတသ့ဘၣ်ဒီး တၢ်မၤဟးဂီၤအီၤတသ့ဘၣ်န့ၣ်လီၤ.

ကစၢ်ယွၤအုၣ်ခီၣ်အသးလၢ အတၢ်အၢၣ်လီၤအီလီၤဒီး အတၢ် ကလုၢ်တဖၣ်န့ၣ်တီဝဲလိၤဝဲန့ၣ်လီၤ. ကစၢ်ယွၤအတၢ်တီတၢ်လိၤန့ၣ် မ့ၢ်တၢ်လီၤတံၢ်လီၤဆဲး, အုၣ်ခီၣ်အသးလၢအတၢ်ပၢတၢ်ြပးအံၤ ဆီလဲအသး တသ့ဘၣ်ဒီး ဃ့ၦၤဂီၢ်မုၢ်တဖၣ်အတၢ်စံးဆၢလၢစူၢ်က့ၤနၥ်က့ၤဒီး တၢ်ဒိကနၣ် ယွၤအဂီၢ်န့ၣ်လီၤ.

လၢတဆၢကတီၢ်ဃီန့ၣ်, တၢ်တီတၢ်လိၤလၢဟီၣ်ခိၣ်ချၢတအိၣ်ဘၣ်အံၤ, ဘၣ်တၢ်ပၥ်ဖျါထီၣ်အီၤဒ်ထါအသိး လၢအမ့ၢ်တၢ်မၤဟူးမၤ၀းဟီၣ်ခိၣ်အတၢ် သူၣ်လီၤသးအခီၣ်ထံး (စံးထီၣ်ပတြၢၤ ၁၈း၇, ယၡါယၤ ၂၄း၁၈-၂၁). ကစၢ်ယွၤအတၢ်သိၣ်တၢ်သီတဖၣ်န့ၣ် သိၣ်လိနဲၣ်လိၦၤဂီၢ်မုၢ်တၢ်အိၣ်မူလၢ အမ့ၢ်အတီလၢကဆၢထၢၣ်ဂၢၢ်ကျၢၤလၢယွၤအတၢ်စံၣ်ညီၣ်အပူၤန့ၣ်လီၤ. ၦၤတီ ၦၤလိၤန့ၣ် တဟူး၀းဝဲဘၣ်, အဂ့ၢ်ဒ်လဲၣ်အဝဲသ့ၣ်အိၣ်သူၣ်လီၤအသးလၢ ယွၤအတၢ်သိၣ်တၢ်သီအပူၤလၢအကတီၤတၢ်ဂၢၢ်တၢ်ကျၢၤဒီးတၢ်ပူၤဖျဲးအလီၢ် ဒီးအဝဲသ့ၣ်အသူၣ်အသးဂၢၢ်ကျၢၤဝဲ (ဧ့ၤဘြံၤအကျိၥ်န့ၣ်, kun - အခီပညီမ့ၢ်ဝဲ, "ဂၢၢ်ကျၢၤတက့ၢ်" "ကျၢၤကျၢၤ" လၢယွၤအပူၤ) န့ၣ်လီၤ. (စံးထီၣ်ပတြၢၤ ၁၁၂း၁, ၆). တၢ်မနုၤတမံၤမးဒုးအိၣ်ထီၣ်တၢ်စုဘၣ်တိၢ်ခီၣ်ဘၣ်ထံး, တၢ်လီၤဃံၤ လၢၦၤပၢၤယွၤအတၢ်မၤလိၥ်တဖၣ်အဂီၢ်ကသ့ဝဲဘၣ်, (စံးထီၣ်ပတြၢၤ ၁၁၉း၁၆၅), မ့ၢ်လၢအပၥ်ဖျါထီၣ်ကစၢ်ယွၤအတၢ်ကဟုကယၥ်လၢ အဝဲသ့ၣ် တၢ်အိၣ်မူပူၤအဃိန့ၣ်လီၤ. (စံးထီၣ်ပတြၢၤ ၁း၂, ၃, ၆).

ကစၢ်ယွၤအကလုၢ်ကထါန့ၣ် ဘၣ်တၢ်ပၥ်ဖျါထီၣ်အီၤဒ်အမ့ၢ် မ့ၣ်အူဒၢတဖျၢၣ်လၢၦၤကွဲးထါစံးထီၣ်ပတြၢၤဖိအခီၣ်ဂီၢ်အဃိ, ကဟုကယၥ်အီၤ လၢအဒုၣ်အဒါအပျံၤသကွီၤလၢ အအိၣ်ခူသူၣ်အံၤန့ၣ်လီၤ. (စံးထီၣ်ပတြၢၤ ၁၁၉း၁၀၅, ၁၁၀). ၦၤလၢအအဲၣ်ကစၢ်ယွၤအတၢ်မၤလိၥ်တဖၣ်န့ၣ် ဒိးန့ၢ် ဘၣ်တၢ်မုၥ်တၢ်ခုၣ်, တၢ်ဃူတၢ်ဖိးန့ၣ်လီၤ. (စံးထီၣ်ပတြၢၤ ၁၁၉း၁၆၅), တမ့ၢ်လၢအတလဲၤခီဖျိဘၣ်တၢ်လ့ပစီသ့ၣ်တဖၣ်န့ၣ်ဘၣ်, (စံးထီၣ်ပတြၢၤ ၁၁၉း၁၆၁). တၢ်အံၤဟဲလၢတၢ်အိၣ်ဆိးလၢကစၢ်ယွၤအပူၤ ဒီးတၢ်၇့ဒီးယွၤ လၢသူၣ်ဒီဖျၢၣ်သးဒီဖျၢၣ်အပူၤန့ၣ်လီၤ.

တၢ်လၢအမၤစၢၤနၤလၢနတၢ်အိၣ်မူအပူၤ ခီဖျိနပၢၤကစၢ်ယွၤ အတၢ်မၤလိၥ်ဒီးတၢ်သိၣ်တၢ်သီဒီးတၢ်အုၣ်အသးတဖၣ်န့ၣ်မ့ၢ်မနုၤလဲၣ်. လၢအဂၤတမံၤန့ၣ်, နတူၢ်ဘၣ်တၢ်နးတၢ်ဖှီၣ်ခီဖျိတၢ်လုၣ်သ့ၣ်ခါပတၥ် တၢ်သိၣ်တၢ်သီတဖၣ်န့ၣ် မ့ၢ်မနုၤလဲၣ်.