---
title:  ကစၢ်ယွၤဒုးကဲထီၣ်တ့ၢ်ပဝဲဒၣ်တဖၣ်
date:   14/01/2024
---

`ဖး စံးထီၣ်ပတြၢၤ ၈ ဒီး ၁၀၀ တက့ၢ်. ကစၢ်ယွၤဒီးၦၤဂီၢ်မုၢ်အံၤ ဘၣ်တၢ်ပၥ်ဖျါထီၣ်အီၤလၢ ထါစံးထီၣ်ပတြၢၤတဖၣ်အံၤအပူၤဒ်လဲၣ်. ထါစံးထီၣ်ပတြၢၤတဖၣ်အံၤ လီၣ်ဖျါထီၣ်ကစၢ်ယွၤအသကဲၥ်ပ၀းဒ်လဲၣ်.`

တၢ်ဘၣ်တ့အိၣ်ဒီးအတၢ်ဖံးတၢ်မၤဒိၣ်မးတမံၤ လၢထါစံးထီၣ်ပတြၢၤ အပူၤလၢကပၥ်ဂၢၢ်ပၥ်ကျၢၤကစၢ်ယွၤအတၢ်ပၢတၢ်ြပးအဂီၢ်န့ၣ်လီၤ. မူခိၣ်အံၤ မ့ၢ်တၢ်သ့ၣ်တဖၣ်လၢ, "အမၤဝဲလၢအစု" လီၣ်ဖျါထီၣ်အလၤအကပီၤဒီး အတၢ်စိတၢ်ကမီၤန့ၣ်လီၤ (စံးထီၣ်ပတြၢၤ ၁၉း၁-၄; စံးထီၣ်ပတြၢၤ ၉၇း၆). ကစၢ်ယွၤအမံၤလၢဟီၣ်ခိၣ်ဒီဘ့ၣ်ညါန့ၣ် ဂ့ၤဝဲဒိၣ်မးန့ၣ်လီၤ. (စံးထီၣ်ပတြၢၤ ၈း၁, ၉). ကစၢ်ယွၤတ့လီၤတ့ၢ်တၢ်ကိးမံၤဒဲး, အဝဲအခီၣ်ထံးတအိၣ်, (စံးထီၣ် ပတြၢၤ ၉၃း၂) ဒီးအကတၢၢ်တအိၣ်ဘၣ် (စံးထီၣ်ပတြၢၤ ၁၀၂း၂၅-၂၇). အဝဲမ့ၢ်တၢ်လီၤထူလီၤယိၥ်ဒီးဒိၣ်န့ၢ်ဒ်ၦၤကလုၥ်သ့ၣ်တဖၣ်အကစၢ်လၢအမ့ၢ် တၢ်မၤအီၤလၢၦၤကညီအစုန့ၣ်လီၤ (စံးထီၣ်ပတြၢၤ ၁၁၅း၄). တၢ်ဂီၤတၢ်ဖီၣ် တဖၣ် "အိၣ်ဒီးအစု, ဘၣ်ဆၣ်ဟံးဃၥ်တၢ်တသ့ဘၣ်" (စံးထီၣ်ပတြၢၤ ၁၁၅း၇), ဘၣ်ဆၣ်မ့မ့ၢ်ယွၤန့ၣ်, "ဟီၣ်ခိၣ်တၢ်ယိၥ်ပူၤအိၣ်လၢအစုပူၤ ... ဒီး ခိန့ၣ် မၤဝဲလၢအစုလီၤ" စံးထီၣ်ပတြၢၤ ၉၅း၄, ၅.

လံၥ်ထါစံးထီၣ်ပတြၢၤအါအါကလဲၥ် ပၥ်ဖျါကစၢ်ယွၤအတၢ်စိ တၢ်ကမီၤဒိၣ်န့ၢ်ဒံးတၢ်ဘၣ်တ့အစိကမီၤတဖၣ်လၢ ၦၤကလုၥ်အဂၤတဖၣ် နၥ်ဝဲလၢအမ့ၢ်ယွၤန့ၣ်လီၤ. (အဒိန့ၣ် ပထံၣ်န့ၢ်အီၤဖဲ စံးထီၣ်ပတြၢၤ ၂၉; စံးထီၣ်ပတြၢၤ ၉၃; စံးထီၣ်ပတြၢၤ ၁၀၄ အပူၤန့ၣ်လီၤ). လံၥ်ထါစံးထီၣ် ပတြၢၤသ့ၣ်တဖၣ်အံၤ စံးကတိၤပၥ်ဂၢၢ်ပၥ်ကျၢၤက့ၤတၢ်လၢ ကစၢ်ယွၤပၢတၢ် လၢတၢ်ဘၣ်တ့ခဲလၢၥ်အဖီခိၣ်ဒီး ဒိၣ်စိဒိၣ်ကမီၤဒီးကဟုကညီၢ်ဝဲဒၣ်န့ၣ်လီၤ. စံးထီၣ်ပတြၢၤ ၁၀၀း၃ စံးကတိၤတၢ်ဂီၤတၢ်ဖီၣ်အဂ့ၢ်လၢ အမ့ၢ်တၢ်ကလီ ကလီ- ပၥ်ဖျါထီၣ်လၢကစၢ်ယွၤန့ၣ်တ့ၦၤ, "တမ့ၢ်ဘၣ်ပကစၢ်ဒၣ်ပဝဲဘၣ်."

တၢ်ဘၣ်တ့အုၣ်အသးစ့ၢ်ကီးလၢ ကစၢ်ယွၤအတၢ်အဲၣ်အဂီၢ်န့ၣ်လီၤ. တၢ်လၢအအိၣ်ထီၣ်ကိးမံၤဒဲးန့ၣ် ဟဲလၢယွၤ, ၦၤလၢအပၢၤဃၥ်တၢ်မူတၢ်ဂဲၤ တဂၤန့ၣ်လီၤ. (စံးထီၣ်ပတြၢၤ ၉၅း၇း စံးထီၣ်ပတြၢၤ ၁၄၇း၄-၉) ကွၢ်ထံလၢ ကစၢ်ယွၤအံၤ တဟ့ၣ်ထဲလၢတၢ်အိၣ်မူအိၣ်ဂဲၤတမံၤဘၣ်, အဝဲဒုးအိၣ်ထီၣ် ၦၤအံၣ်စ၇့လးဖိလၢပျၢၤ, "အၦၤဂီၢ်မုၢ်ဒီးအသိလၢအီၣ်ဆၣ်အလီၢ်အပူၤန့ၣ်လီၤ" (စံးထီၣ်ပတြၢၤ ၁၀၀း၃). တၢ်သ့ၣ်ညါနၢ်ပၢၢ်လၢအမ့ၢ်, "အၦၤဂီၢ်မုၢ်" "အသိ" အံၤပၥ်ဖျါထီၣ်ကစၢ်ယွၤအတၢ်သူၣ်အိၣ်သးအိၣ်လၢတၢ်၇့လိၥ်မုၥ်လိၥ်သး ဘူးဘူးတံၢ်တံၢ်ဃုၥ်ဒီးအၦၤဂီၢ်မုၢ်န့ၣ်လီၤ.

တၢ်ဘၣ်တ့အကစၢ်ထဲတဂၤဧိၤဆိၣ်ဂ့ၤဒီး ဒုးအါထီၣ်ဂီၢ်ထီၣ်အၦၤ ဂီၢ်မုၢ်သ့ဝဲဒီးလၢတၢ်အံၤအဃိ, အဝဲမ့ၢ်ၦၤထဲတဂၤဧိၤလၢ အကြၢးတၢ်ဘူၣ်ထီၣ် ဘါထီၣ်အီၤဒီးစူၢ်အီၤနၥ်အီၤန့ၣ်လီၤ. ထါစံးထီၣ်ပတြၢၤအါအါကလဲၥ် ကိးထီၣ်တၢ်လၢအအိၣ်ဒီးအသါသ့, လၢဟီၣ်ခိၣ်ချၢခဲလၢၥ်, လၢပီၣ်လဲၣ်ပူၤဒီး တၢ်ကိးမံၤဒဲးလၢကဘၣ်ကိးသတြီထီၣ်ကစၢ်ယွၤအမံၤလၢတၢ်သူၣ်ဖှံသးညီအပူၤ န့ၣ်လီၤ.

ကစၢ်ယွၤအလၤကပီၤန့ၣ်, ဘၣ်တၢ်ထံၣ်န့ၢ်အီၤလၢတၢ်ဘၣ်တ့အပူၤ, တုၤဒၣ်လဲၥ်လၢဟီၣ်ခိၣ်လၢအလီၤကမၣ်တဖျၢၣ်အံၤအပူၤ ဒီးလံၥ်ထါစံးထီၣ် ပတြၢၤဒုးနဲၣ်ၦၤလၢကစၢ်ယွၤထဲတဂၤဧိၤလၢကြၢးဘူၣ်ထီၣ်ဘါထီၣ်အီၤန့ၣ်လီၤ.

`"ၦၤကညီလၢနကသ့ၣ်နီၣ်ထီၣ်က့ၤအီၤ, ၦၤကညီဖိလၢနကအိၣ် သကိးအီၤန့ၣ်, မ့ၢ်မနုၤလဲၣ်" (စံးထီၣ်ပတြၢၤ ၈း၄). ဒ်ယွၤမ့ၢ်နတၢ်ဘၣ်တ့ ကစၢ်အသိး, နကစံးဆၢက့ၤအီၤဒ်လဲၣ်. ဖဲကစၢ်ယွၤကိးဆၣ်သ့ၣ်တဖၣ်လၢ အမံၤဒၣ်ဝဲန့ၣ် (စံးထီၣ်ပတြၢၤ ၁၄၇း၄), မ့ၢ်နဆိကမိၣ်လၢကစၢ်ယွၤအံးက့ၤ ကွၢ်က့ၤနၤအါန့ၢ်ဒံးအအံၤသ့ဝဲဒ်လဲၣ်.`