---
title:  ကစၢ်ယွၤမ့ၢ်စံၣ်ညီၣ်ကွီၢ်
date:   16/01/2024
---

`ဖး စံးထီၣ်ပတြၢၤ ၇၅ တက့ၢ်. ဘၣ်မနုၤလၢၦၤအၢၦၤသီသ့ၣ် တဖၣ်အတၢ်ပၥ်ဒိၣ်အသးန့ၣ် မ့ၢ်တၢ်ကလီကလီလဲၣ်.`

ဒ်အမ့ၢ်စီၤပၤလၢအပၢတၢ်တဂၤအသိး, ကစၢ်ယွၤန့ၣ် မ့ၢ်ၦၤလၢ အဟ့ၣ်လီၤတၢ်သိၣ်တၢ်သီ (စံးထီၣ်ပတြၢၤ ၉၇း၇) ဒီးစံၣ်ညီၣ်ကွီၢ်တဂၤန့ၣ် လီၤ. (စံးထီၣ်ပတြၢၤ ၉၈း၉; စံးထီၣ်ပတြၢၤ ၉၇း၂). ၦၤအၢၦၤသီန့ၣ် မၤပျံၤမၤဖုးတၢ်ဂ့ၢ်တၢ်ကျိၤလၢအမ့ၢ်အတီလၢယွၤဒုးအိၣ်ထီၣ်တ့ၢ်ဝဲလၢ ဟီၣ်ခိၣ်ချၢအံၤလီၤ, ဘၣ်ဆၣ်ကစၢ်ယွၤကစံၣ်ညီၣ်ဟီၣ်ခိၣ်ဒီးမၤကတၢၢ်ကွံၥ် တၢ်အၢအတၢ်ပၢတၢ်ြပးအံၤန့ၣ်လီၤ. (စံးထီၣ်ပတြၢၤ ၇၅း၈-၁၀း စံးထီၣ် ပတြၢၤ ၉၆း၁၃).

ဖဲလံၥ်ထါစံးထီၣ်ပတြၢၤ ၇၅ အပူၤန့ၣ်, တၢ်အက့ၢ်အဂီၤအိၣ်အါမံၤ လၢအပၥ်ဖျါထီၣ်တၢ်မၤဟးဂီၤၦၤအၢၦၤသီတဖၣ်န့ၣ်လီၤ. တၢ်အက့ၢ်အဂီၤ လၢအမ့ၢ်လီခီအိၣ်ဝဲဒီးစပံးထံဂီၤ (စံးထီၣ်ပတြၢၤ ၇၅း၈), ဒုးသ့ၣ်ညါကစၢ်ယွၤ အတၢ်သးဒိၣ်ထီၣ်အသဟီၣ်န့ၣ်လီၤ (ယံး၇မံယၤ ၂၅း၁၅; လီၣ်ဖျါ ၁၄း၁၀). တၢ်ဒီၣ်တဲၥ်ကွံၥ်ၦၤတတီတလိၤအနၢၤတဖၣ်ပၥ်ဖျါထီၣ်အဝဲသ့ၣ်အတၢ်စိ တၢ်ကမီၤဒီးတၢ်ပၢတၢ်ြပးကတၢၢ်ကွံၥ်ဝဲ ဖဲၦၤတီၦၤလိၤအနၢၤတဖၣ် ကဘၣ် တၢ်ပၥ်ထီၣ်ထီအီၤန့ၣ်လီၤ. (စံးထီၣ်ပတြၢၤ ၇၅း၁၀). ကစၢ်ယွၤဃုထၢ "အဆၢကတီၢ်ဘၣ်ဘၣ်" စံးထီၣ်ပတြၢၤ ၇၅း၂, "သ့ၣ်ဆၢဖးကတီၢ်" လၢ အတၢ်စံၣ်ညီၣ်အဂီၢ်န့ၣ်လီၤ. တၢ်သိၣ်တၢ်သီအတၢ်စံၣ်ညီၣ်ကမၤအသး ဖဲမုၢ်နံၤခံကတၢၢ်အဆၢကတီၢ်န့ၣ်လီၤ. (စံးထီၣ်ပတြၢၤ ၉၆း၁၃; ၁က၇ံၣ်သူး ၁၅း၂၃-၂၆).

ကစၢ်ယွၤဃုကွၢ်ၦၤဂီၢ်မုၢ်အသူၣ်ကံၢ်သးလဲလီၤတံၢ်လီၤဆဲး ဒ်အမ့ၢ် အတၢ်စံၣ်ညီၣ်အသိးအဂီၢ်န့ၣ်လီၤ. ဖး စံးထီၣ်ပတြၢၤ ၁၄း၂ တက့ၢ်. မ့ၢ်တၢ်သ့ၣ်နီၣ်ထီၣ်က့ၤလံၥ် ၁မိၤၡွ ၆း၅, ၈ န့ၣ်လီၤ. လံၥ်စီဆှံခံတီၤလၢၥ်အံၤ ဒုးနဲၣ်ဖျါထီၣ်လၢကစၢ်ယွၤအတၢ်ကွၢ်ထံကွၢ်ဆးၦၤဂီၢ်မုၢ်သ့ၣ်တဖၣ်အတၢ် အိၣ်မူအိၣ်ဂဲၤဒီးဃုၦၤတဂၤလၢ်လၢ်လၢကမၤပူၤဖျဲးဝဲအဂီၢ်အံၤ မၤတ့ၢ်အသး ဆိလၢအတၢ်စံၣ်ညီၣ်ဟီၣ်ခိၣ်အံၤအမဲၥ်ညါန့ၣ်လီၤ. တၢ်စံၣ်ညီၣ်အံၤ အါစု အါဘျီတၢ်ကိးအီၤလၢ "တၢ်လူၤကွၢ်ဃုသ့ၣ်ညါတၢ်အဂ့ၢ်အကျိၤအတၢ်စံၣ်ညီၣ်" ဖဲကစၢ်ယွၤကဟုကယၥ်ၦၤတီၦၤလိၤဒီးဆၢတဲၥ်ၦၤတတီတလိၤဘၣ်အတၢ် ဟဲ၀ံန့ၣ်လီၤ.

တၢ်ကမၤအသးလၢကျဲဒ်လဲၣ်.

တၢတထံၣ်န့ၣ်, ကစၢ်ယွၤမၤပူၤဖျဲးအၦၤဂီၢ်မုၢ်တဖၣ်လၢ ၦၤတတီ တလိၤဘၣ်အကျါ (စံးထီၣ်ပတြၢၤ ၉၇း၁၀း စံးထီၣ်ပတြၢၤ ၁၄၆း၉) ဒီးဒုကုၢ်ထီၣ်ၦၤဆီၣ်လိၤသးသ့ၣ်တဖၣ်လၢ တၢ်အုၣ်က့ၤခီၣ်က့ၤအခိၣ်သလုး န့ၣ်လီၤ. (စံးထီၣ်ပတြၢၤ ၁၄၉း၄). ခံထံၣ်တထံၣ်န့ၣ်, ၦၤတတီတလိၤလၢ အတသ့ၣ်နီၣ်ပီၢ်ယၢ်လီၤက့ၤအသးတဖၣ်န့ၣ် ကဘၣ်တၢ်မၤဟးဂီၤကွံၥ်အီၤ လီၤစိၤလီၤထီန့ၣ်လီၤ. (စံးထီၣ်ပတြၢၤ ၉၇း၃). လံၥ်ထါစံးထီၣ်ပတြၢၤတနီၤ ပၥ်ဖျါထီၣ်ၦၤကညီအတၢ်စုကဝဲၤလၢအဘျုးအဖှိၣ်တအိၣ်ဘၣ်တဖၣ်လၢ ကစၢ်ယွၤအတၢ်စံၣ်ညီၣ်အမဲၥ်ညါန့ၣ်လီၤ. (စံးထီၣ်ပတြၢၤ ၇၆း၃-၆). ကစၢ် မ့ၢ်ၦၤလၢအဟ့ၣ်တၢ်ကမၣ်ဆူၦၤမၤကမၣ်တၢ်တဖၣ်ဘၣ်ဆၣ်, မ့ၢ်စ့ၢ်ကီး ယွၤလၢအပျၢ်တၢ်ကမၣ်တဂၤန့ၣ်လီၤ. (စံးထီၣ်ပတြၢၤ ၉၉း၈) ၦၤလၢ ကစံးကတိၤအုၣ်အသးလၢတၢ်ဂ့ၢ်တၢ်ကျိၤလၢအဘၣ်ဃးဒီးယွၤန့ၣ် တမ့ၢ် ၦၤအၢၦၤသီတဖၣ်ဘၣ်, မ့ၢ်ကစၢ်ယွၤအၦၤဂီၢ်မုၢ်တဖၣ်န့ၣ်လီၤ. (စံးထီၣ်ပတြၢၤ ၅၀း၄; စံးထီၣ်ပတြၢၤ ၁၃၅း၁၄).

လံၥ်ထါစံးထီၣ်ပတြၢၤဟ့ၣ်လီၤတၢ်ဆိကမိၣ်တမံၤဃီလၢ အအိၣ် ဖျါထီၣ်လၢလံၥ်စီဆှံဆၢလၢအဂၤတဖၣ်အပူၤ လၢကစၢ်ယွၤအတၢ်စံၣ်ညီၣ် စးထိၣ်အသးလၢအၦၤဂီၢ်မုၢ်အကျါ ဒီးလဲၤယံၤထီၣ်ဆူဟီၣ်ခိၣ်ချၢခဲလၢၥ် အဂ့ၢ်န့ၣ်လီၤ. (၅မိၤၡွ ၃၂း၃၆; ၁ပ့းတရူး ၄း၁၇).

ၦၤကွဲးထါစံးထီၣ်ပတြၢၤကိးထီၣ်ကစၢ်ယွၤလၢကစံၣ်ညီၣ်အီၤလီၤ, ဘၣ်ဆၣ်သန့ၤအသးလၢယွၤအတၢ်တီတၢ်လိၤလၢကကဟုကယၥ်အီၤအဂီၢ် အံၤန့ၣ်လီၤ. (စံးထီၣ်ပတြၢၤ ၇း၈-၁၁; စံးထီၣ်ပတြၢၤ ၁၃၉း၂၃, ၂၄).

`ထါစံးထီၣ်ပတြၢၤကိးဃီၤၦၤလၢ ကသူၣ်ဖှံသးညီလၢပတၢ် ကွၢ်ဆိကမိၣ်ပၥ်စၢၤကစၢ်ယွၤအတၢ်စံၣ်ညီၣ်အဂ့ၢ်န့ၣ်လီၤ. (စံးထီၣ်ပတြၢၤ ၆၇း၄; စံးထီၣ်ပတြၢၤ ၉၆း၁၀-၁၃; စံးထီၣ်ပတြၢၤ ၉၈း၄-၉). ကစၢ်ယွၤ အတၢ်စံၣ်ညီၣ်အံၤ မ့ၢ်တၢ်ကစီၣ်လၢအဂ့ၤလၢ ၦၤလၢအဘၣ်တၢ်မၤဘၢအီၤ ဒီးကစၢ်ခ၇ံၥ်အသွံၣ်တဖၣ်အဂီၢ်န့ၣ်သ့ဝဲလၢကျဲဒ်လဲၣ်.`