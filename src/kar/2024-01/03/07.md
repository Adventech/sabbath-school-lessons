---
title:  တၢ်ဆိကမိၣ်ဆူညါအဂီၢ်
date:   19/01/2024
---

ဖးစံးထီၣ်ပတြၢၤ ၈၆း၅, ၁၅, E. G. White အလံၥ် "ကစၢ်ယွၤ အတၢ်အဲၣ်ၦၤကညီ" pp. 9-15, ဖဲ "ခီၣ်ခါဆူခ၇ံၥ်အအိၣ်" အပူၤတက့ၢ်. တၢ်မ့ၢ်တၢ်တီလၢအမ့ၢ်ကစၢ်ယွၤမ့ၢ်တၢ်အဲၣ်တၢ်ကွံအံၤ မၤစၢၤၦၤလၢ ကနၢ်ပၢၢ်အါထီၣ်ဘၣ်ဃးကစၢ်ယွၤအဂ့ၢ်အကျိၤဒီး အတၢ်မၤဂ့ၤသ့ၣ်တဖၣ်လၢ လံၥ်ထါစံးထီၣ်ပတြၢၤအပူၤအံၤန့ၣ် မ့ၢ်မနုၤလဲၣ်.

တၢ်မၤလိတနွံအံၤ ကွၢ်ထံကွၢ်ဆးကစၢ်ယွၤအဂ့ၢ်အကျိၤထံထံဆးဆး ဒီးအတၢ်ဖံးတၢ်မၤတဖၣ်လၢအဒုးအိၣ်ထီၣ်ဟီၣ်ခိၣ်ဒီးမၤအီၤဂၢၢ်ဂၢၢ်ကျၢၤကျၢၤ အဂ့ၢ်န့ၣ်လီၤ. ၦၤကွဲးထါစံးထီၣ်ပတြၢၤတဖၣ်အံၤ ဃ့ကညးကစၢ်ယွၤလၢ အမ့ၢ်တၢ်ဘၣ်တ့အကစၢ်, စီၤပၤ, စံၣ်ညီၣ်ကွီၢ်, တၢ်အုၣ်က့ၤခီၣ်က့ၤအကစၢ်ဒီး ၦၤလၢအဟ့ၣ်လီၤတၢ်မၤလိၥ်အကစၢ်အံၤအအိၣ်န့ၣ်လီၤ. ကစၢ်ယွၤအတၢ်မၤ လၢဟီၣ်ခိၣ်ချၢအံၤ အိၣ်ဝဲအါထီၣ်လၢအဘၣ်တၢ်ပၥ်ဖျါထီၣ်အီၤလၢ အဂၤတဖၣ် ပၥ်ဃုၥ်ဒီးၦၤကွၢ်သိ (စံးထီၣ်ပတြၢၤ ၉၅း၁) ဒီးပၢ်န့ၣ်လီၤ. (စံးထီၣ်ပတြၢၤ ၆၈း၅, စံးထီၣ်ပတြၢၤ ၈၉း၂၆) ဖဲပအိၣ်လၢဟီၣ်ခိၣ်ချၢအခါ, လၢတၢ်ကီတၢ်ခဲ တၢ်နးတၢ်ဖှီၣ်အပူၤဒၣ်လဲၥ် ပဒိးန့ၢ်ဘၣ်တၢ်ပူၤဖျဲးအလီၢ်သ့ဝဲလီၤ. အဂ့ၢ် ဒ်လဲၣ်န့ၣ်, ကစၢ်ယွၤမ့ၢ်စီၤပၤဒီးတီဝဲလိၤဝဲလၢအတၢ်မၤဒီး တၢ်စံးတၢ်ကတိၤ အပူၤန့ၣ်လီၤ.

တၢ်ဘူၣ်တၢ်ဘါအဂ့ၢ်အကျိၤဖဲအံၤ မ့ၢ်တအိၣ်ဒီးတၢ်လီၤဘှံးလီၤတီၤ ဘၣ်ဆၣ်, ကဲထီၣ်တၢ်ဟ့ၣ်ကူၣ်ဟ့ၣ်ဖးအကျဲအါဘိလၢကစၢ်ယွၤလီၣ်ဖျါထီၣ် အနီၢ်ကစၢ်ဒၣ်ဝဲအသးလၢ ထါစံးထီၣ်ပတြၢၤအပူၤအံၤန့ၣ်လီၤ.

ဒ်ပဆဲးမၤလိထါစံးထီၣ်ပတြၢၤအသိး, အ၇့ဒိၣ်မးလၢပကသ့ၣ်နီၣ်ဖး ထါစံးထီၣ်ပတြၢၤလၢတၢ်ထံၣ်သ့ၣ်ညါကစၢ်ယွၤအသကဲၥ်ပ၀းလၢ အမ့ၢ် တၢ်အဲၣ်တၢ်ကွံဒီးတၢ်ဘျုးတၢ်ဖှိၣ်ဒီးအတၢ်တိၥ်ပၥ်လၢ ကအုၣ်က့ၤခီၣ်က့ၤ ဟီၣ်ခိၣ်အံၤန့ၣ်လီၤ. "ပမ့ၢ်ဖးကစၢ်ယွၤအကလုၢ်ကထါလၢ အဘၣ်ဃးဒီး ထူၣ်စုညါအံၤဒ်အါဒီး, ပကထံၣ်တၢ်သးကညီၤ, တၢ်ပၥ်သးကပုၥ်လုး, ဒီးတၢ်ပျၢ်တၢ်ကမၣ်လၢတၢ်တီတၢ်လိၤအပူၤအါထီၣ်ဝဲ, ဒီးပနီၤဖးတၢ်အဲၣ် အတၢ်ပၥ်ဖျါအသးလၢ အကတၢၢ်တသ့ဘၣ်န့ၣ် အါန့ၢ်ဒ်မိၢ်အတၢ်အဲၣ်လၢ ဖိဟးဖျိးကျဲအဂီၢ်အံၤန့ၣ်လီၤ." E. G. White, "_Steps to Christ_," p. 15. ဖဲစံးထီၣ်ပတြၢၤအပူၤအံၤ ကစၢ်ယွၤအၦၤဂီၢ်မုၢ်ဘၣ်သဂၢၢ်ဒီးတၢ်စံၣ်ညီၣ်ဒၣ်လဲၥ် ခီဖျိအဝဲသ့ၣ်တၢ်ပူထီၣ်အံၤန့ၣ်, ူအဝဲဆဲးကိးထီၣ်ဒ်ယွၤလီၤ, အဂ့ၢ်ဒ်လဲၣ်, သ့ၣ်ညါဝဲလၢကစၢ်ယွၤအတၢ်သးထီၣ်အံၤ မ့ၢ်ဝဲထဲဆၢကတီၢ်တစိၢ်ဖိဘၣ်ဆၣ် အတၢ်သးကညီၤန့ၣ်, အိၣ်လီၤစိၤလီၤထီအဃိန့ၣ်လီၤ. (စံးထီၣ်ပတြၢၤ ၁၀၃း၈).