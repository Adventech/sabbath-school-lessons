---
title:  မၤက့ၤယသူၣ်ကဆှဲယသးကဆှီတက့ၢ်
date:   12/02/2024
---

`ဖး စံးထီၣ်ပတြၢၤ ၅၁း၁-၅ တက့ၢ်. ဘၣ်မနုၤလၢၦၤကွဲးထါစံးထီၣ် ပတြၢၤတဂၤအံၤ ဃ့ကညးယွၤအဘျုးအဖှိၣ်လဲၣ်.`

စီၤပၤစီၤဒၤ၀ံးပၥ်ဖျါထီၣ်အသးဆူယွၤအမဲၥ်ညါ ဃ့ပျၢ်အတၢ်ဒဲးဘး လၢအနီၢ်သးခံးသူကတၢၢ်လၢအတၢ်အိၣ်မူအပူၤအံၤန့ၣ်လီၤ (၂ၡမူၤအ့လး ၁၂). တၢ်ပျၢ်တၢ်ဒဲးဘးန့ၣ် မ့ၢ်ယွၤအဘျုးအဖှိၣ်အတၢ်ဟ့ၣ်လၢအါအါဂီၢ်ဂီၢ် တမံၤ, ဟဲအိၣ်ထီၣ်အသးလၢ, "နတၢ်သးအိၣ်အါအါကလဲၥ်" အံၤန့ၣ်လီၤ (စံးထီၣ်ပတြၢၤ ၅၁း၁). စီၤပၤစီၤဒၤ၀ံးအတၢ်ဃ့ကညးအံၤ ဘၣ်ဃးဒီး အနီၢ်ကစၢ်ဒၣ်ဝဲလီၤ, တမ့ၢ်လၢကဒိးန့ၢ်ဘၣ်အဘူးအလဲဒ်အမၤတၢ်ဒဲးဘး အဂီၢ်ဘၣ် (စံးထီၣ်ပတြၢၤ ၁၀၃း၁၀), မ့မ့ၢ်တခီ, မ့ၢ်ကစၢ်ယွၤအတၢ်သကဲၥ် ပ၀းလၢအမ့ၢ်, အတၢ်ဘျုးတၢ်ဖှိၣ်, တၢ်တီတၢ်လိၤဒီးအတၢ်အဲၣ်တၢ်ကွံသ့ၣ် တဖၣ်အဃိန့ၣ်လီၤ (စံးထီၣ်ပတြၢၤ ၅၁း၁; ၂မိၤၡွ ၃၄း၆, ၇).

`ဖး စံးထီၣ်ပတြၢၤ ၅၁း၆-၁၉ တက့ၢ်. တၢ်ပျၢ်တၢ်ဒဲးဘးအံၤန့ၣ်, ဘၣ်တၢ်ပၥ်ဖျါထီၣ်အီၤဖဲအံၤဒ်လဲၣ်. ကစၢ်ယွၤအတၢ်ပျၢ်တၢ်ဒဲးဘးအဖီတၢၣ် န့ၣ်မ့ၢ်မနုၤတမံၤလဲၣ်.`

ယွၤအတၢ်ပျၢ်တၢ်ဒဲးဘးအံၤ ဒိၣ်န့ၢ်အါန့ၢ်ဒ်တၢ်ဘိးဘၣ်သ့ၣ်ညါ လီၤလၢတၢ်ကမၣ်တအိၣ်ဘၣ်အဂ့ၢ်အကျိၤဒ်န့ၣ်လီၤ. ဟဲအိၣ်ထီၣ်အသးလၢ တၢ်ဆီတလဲအဒိၣ်အယိၥ်လၢ အတုၤဃီၤဆူၦၤကညီအနီၢ်ကစၢ်ဒၣ်ဝဲအသူၣ် ကံၢ်သးလဲအပူၤန့ၣ်လီၤ (စံးထီၣ်ပတြၢၤ ၅၁း၆; ဧ့ၤဘြံၤ ၄း၁၂). ဟဲစိၥ်န့ၢ် ဘၣ်ဃးတၢ်ဘၣ်တ့အသီ (စံးထီၣ်ပတြၢၤ ၅၁း၁၀း ယိၤဟၣ် ၃း၃-၈) ဧ့ၤဘြံၤ အကျိၥ် bara, ဘၣ်တၢ်ကွဲးခီကျိၥ်လၢအမ့ၢ် "တၢ်တ့လီၤတၢ်" ဒုးနဲၣ်ဖျါထီၣ် ကစၢ်ယွၤအတၢ်သ့တၢ်ဘၣ်အစိကမီၤန့ၣ်လီၤ (၁မိၤၡွ ၁း၁). ကစၢ်ယွၤ တဂၤဧိၤ မၤ bara, သ့ဝဲ, ထဲယွၤတဂၤဧိၤဒုးအိၣ်ထီၣ်တၢ်ဆီတလဲလၢ အအိၣ်ဂၢၢ်ဆိးကျၢၤလၢၦၤပီၢ်ယၢ်လီၤက့ၤသးတဂၤအသူၣ်ကံၢ်သးလဲအပူၤန့ၣ် လီၤ (၂က၇ံၣ်သူး ၄း၆).

စီၤဒၤ၀ံးဃ့လၢကမၤကဆှီအီၤဒီး ကဖျီၣ်အ့စိးအဂီၢ်လီၤ (၃မိၤၡွ ၁၄း၂-၈; စံးထီၣ်ပတြၢၤ ၅၁း၇). အဝဲတူၢ်ဘၣ်ဝဲလၢ အတၢ်ကမၣ်အံၤ တြီအီၤလၢ ကတုၤလၢယွၤအမဲၥ်ညါ ဒ်ၦၤဘၣ်တၢ်ဆါအၢတဂၤ ဘၣ်တၢ်တြီအီၤလၢ ကအိၣ်မူလၢဒူပူၤသ၀ီပူၤ ဖဲအအိၣ်ဒီးတၢ်ဆါအကတီၢ်န့ၣ်လီၤ (စံးထီၣ်ပတြၢၤ ၅၁း၁၁). အဝဲပျံၤလၢတၢ်လုၢ်တၢ်ပၥ်ဒၣ်လဲၥ်မၤဂ့ၤထီၣ်အီၤတန့ၢ်လၢၤဘၣ် လီၤ, အဂ့ၢ်ဒ်လဲၣ်တၢ်လုၢ်တၢ်ပၥ်လၢကပျၢ်ကွံၥ်အတၢ်ကမၣ်အဒိၣ်အမုၢ်လၢ အမ့ၢ်တၢ်မၤကမၣ်မုၢ်ကမၣ်ခွါဒီး တၢ်မၤသံတၢ်အံၤတသ့ဝဲဘၣ်န့ၣ်လီၤ (၂မိၤၡွ ၂၁း၁၄; ၃မိၤၡွ ၂၀း၁၀).

မ့ၢ်ထဲကစၢ်ယွၤအဘျုးအဖှိၣ်လၢ အတသန့ၤအသးလၢတၢ်ဂၤအဖီခိၣ် နီတမံၤဘၣ်အံၤ တူၢ်လိၥ်စီၤဒၤ၀ံး "အသူၣ်ဘၣ်ဒိအသးဘၣ်ဒိဒီးအတၢ် ပီၢ်ယၢ်လီၤသး" အံၤ ဒ်အမ့ၢ်တၢ်လုၢ်ထီၣ်ပၥ်ထီၣ်တၢ်ဒီး တၢ်မၤဂ့ၤထီၣ်က့ၤ စီၤဒၤ၀ံးလၢယွၤအပူၤသ့ဝဲဒၣ်န့ၣ်လီၤ (စံးထီၣ်ပတြၢၤ ၅၁း၁၆, ၁၇). အတၢ်ဃ့လၢကမၤကဆှီထီၣ်အီၤလၢကဖျီၣ်အ့းစိးအံၤ, အဝဲအဲၣ်ဒိးလၢ က့ၤကဒါက့ၤဆူယွၤအအိၣ်န့ၣ်လီၤ.

`ကစၢ်ယွၤပျၢ်စီၤဒၤ၀ံးအတၢ်မၤကမၣ်ၦၤမါ, အတၢ်လံၣ်တၢ်လီတၢ်ဒီး အတၢ်မၤသံတၢ်အံၤမ့ၢ်သ့ဒီး, တၢ်မုၢ်လၢ်အိၣ်လၢနဂီၢ်မနုၤလဲၣ်.`