---
title:  အဘျုးအဖှိၣ်အိၣ်ဝဲလီၤစိၤလီၤထီ
date:   11/02/2024
---

`ဖး စံးထီၣ်ပတြၢၤ ၁၃၆ တက့ၢ်. တၢ်ဆိကမိၣ်လၢအအိၣ်ဖျါဝဲ ဖဲအံၤန့ၣ် မ့ၢ်မနုၤလဲၣ်. ၦၤကွဲးထါဖိထံၣ်န့ၢ်တၢ်အုၣ်အသးလၢ အတၢ် စံးကတိၤတၢ်ဂ့ၢ်တၢ်ကျိၤအံၤန့ၣ်ဖဲလဲၣ်.`

ထါစံးထီၣ်ပတြၢၤအဆၢဒိၣ် ၁၃၆ အံၤ ကိးဃီၤကစၢ်ယွၤအၦၤဂီၢ်မုၢ် တဖၣ်လၢ ကစံးထီၣ်ပတြၢၤယွၤအဘျုးအဖှိၣ်အတၢ်သးကညီၤလၢ အလီၣ် ဖျါထီၣ်အသးလၢတၢ်ဘၣ်တ့အပူၤ ဒီးလၢၦၤအံၣ်စ၇့လးဖိအတၢ်စံၣ်စိၤတဲစိၤ အပူၤန့ၣ်လီၤ (စံးထီၣ်ပတြၢၤ ၁၃၆း၁၀-၂၂). တၢ်အဘျုးအဖှိၣ်အံၤ လၢဧ့ၤဘြံၤအကျိၥ်န့ၣ် မ့ၢ်ဝဲ, Khesed, "တၢ်အဲၣ်အဂၢၢ်အကျၢၤ" လၢအစိၥ် ကစၢ်ယွၤအတၢ်ဂ့ၤတၢ်၀ါဒီး အတၢ်အိၣ်တီအိၣ်လိၤလၢ အတၢ်ဘၣ်တ့ဒီး အတၢ်အၢၣ်လီၤအီလီၤဃုၥ်ဒီးအံၣ်စ၇့လးန့ၣ်လီၤ. ထါစံးထီၣ်ပတြၢၤဒုးနဲၣ်လၢ ကစၢ်ယွၤအတၢ်စိတၢ်ကမီၤအဒိၣ်အမုၢ်ဒီး လီၤလိၢ်လီၤလးအံၤ ဘၣ်တၢ်ပၥ်ဖှိၣ် ထီၣ်အီၤဂၢၢ်ဂၢၢ်ကျၢၤကျၢၤလၢ တၢ်အဲၣ်တၢ်ကွံအပူၤန့ၣ်လီၤ.

ယွၤန့ၣ်မ့ၢ် "ကစၢ်တဖၣ်အကစၢ်" ဒီး "ကစၢ်ယွၤတဖၣ်အကစၢ်ယွၤ" လၢဧ့ၤဘြံၤလံၥ်အတၢ်ကတိၤဒိန့ၣ် အခီပညီမ့ၢ်ဝဲ "ယွၤလၢအဒိၣ်ကတၢၢ်" (စံးထီၣ်ပတြၢၤ ၁၃၆း၁-၃) တမ့ၢ်လၢယွၤအိၣ်လၢအဂၤတဖၣ်အဃိဘၣ်, မ့မ့ၢ်တခီ အဝဲမ့ၢ်ယွၤထဲတဂၤဧိၤန့ၣ်လီၤ.

ကစၢ်ယွၤအတၢ်လီၤလးအဒိၣ်အမုၢ်တဖၣ်လၢ ၦၤတဂၤလၢ်လၢ်မး မၤဒ်အီၤတသ့ဘၣ်အံၤန့ၣ် မ့ၢ်ယွၤအတၢ်ပၢတၢ်ြပးအလီၢ်အကျဲလၢ ပသမၢအီၤ တသ့ဝဲဘၣ်တမံၤန့ၣ်လီၤ (စံးထီၣ်ပတြၢၤ ၁၃၆း၄). ကစၢ်ယွၤတ့လီၤမူခိၣ်, ဟီၣ်ခိၣ်ဒီးမူခိၣ်အလီၢ်တဖၣ်လၢ ၦၤတစူၢ်က့ၤနၥ်က့ၤယွၤတဖၣ် ဘူၣ်ထီၣ် ဘါထီၣ်အီၤန့ၣ်လီၤ (၅မိၤၡွ ၄း၁၉). ဘၣ်ဆၣ်ဒီး, ထါစံးထီၣ်ပတြၢၤထုးကွံၥ် ၦၤတစူၢ်တနၥ်ယွၤဘၣ်အကစၢ်တဖၣ်ဒီး တၢ်စိတၢ်ကမီၤလၢအအိၣ်သူၣ်လီၤ အသးလၢ ၦၤကညီအဖီခိၣ်အံၤန့ၣ်လီၤ. တၢ်သ့ၣ်တဖၣ်အံၤ အိၣ်ထီၣ်အသးလၢ တၢ်ဘၣ်တ့အပူၤန့ၣ်လီၤ, တမ့ၢ်တၢ်ဘၣ်တ့အကစၢ်ဘၣ်, တၢ်အံၤ မ့ၢ်တၢ်လီၤဆီ လိၥ်အသးအဒိၣ်အမုၢ်တမံၤန့ၣ်လီၤ.

တၢ်အက့ၢ်အဂီၤလၢ အမ့ၢ်ယွၤအစုလၢအဂံၢ်ဘါဆူၣ်ဒီးယူၥ်ထီၣ် အသးအံၤ (စံးထီၣ်ပတြၢၤ ၁၃၆း၁၂) ဒုးနဲၣ်ကစၢ်ယွၤအတၢ်စိတၢ်ကမီၤ အတၢ်သ့တၢ်ဘၣ်ဒီးအဘျုးအဖှိၣ်ထီၣ်ဘးလၢအတၢ်ပၢတၢ်ြပးအပူၤန့ၣ်လီၤ.

ကစၢ်ယွၤအဘျုးအဖှိၣ်လၢ တၢ်ဘၣ်တ့ဒီးတၢ်စံၣ်စိၤတဲစိၤအပူၤအံၤ ကြၢးဒုးသူၣ်ဟူးသးဂဲၤအၦၤဂီၢ်မုၢ်လၢ ကစူၢ်အီၤနၥ်အီၤဒီးအိၣ်တီအိၣ်လိၤလၢ အတၢ်အၢၣ်လီၤအီလီၤအပူၤန့ၣ်လီၤ. တၢ်ကတိၤလၢအမ့ၢ်, "အဂ့ၢ်ဒ်အံၤ, အဘျုးအဖှိၣ်အိၣ်ဝဲလီၤစိၤလီၤထီလီၤ" အံၤ ဘၣ်တၢ်ပၥ်ဖျါထီၣ်အီၤခဲအံၤခဲအံၤ ၂၆ ဘျီဖဲ ထါစံးထီၣ်ပတြၢၤ ၁၃၆ အပူၤအံၤအဃိ, ဒုးသ့ၣ်ညါက့ၤၦၤဘူၣ်ထီၣ် ဘါထီၣ်တၢ်တဖၣ်လၢ ကစၢ်ယွၤအံၤ တဆီလဲအသးဘၣ်ဒီး ကမၤဂ့ၤတၢ် ဒ်လၢအပူၤကွံၥ်ဆူၦၤလၢကဟဲဝဲလၢစိၤဃၣ်လၢခံတဖၣ်အဂီၢ်န့ၣ်လီၤ. ကစၢ်ယွၤ သ့ၣ်နီၣ်ထီၣ်က့ၤအၦၤဂီၢ်မုၢ်တဖၣ်, (စံးထီၣ်ပတြၢၤ ၁၃၆း၂၃) ဒီးတီဒီး အတၢ်အၢၣ်လီၤအီလီၤအဘျုးအဖှိၣ်န့ၣ်လီၤ. တၢ်နၥ်န့ၢ်ကစၢ်ယွၤအဘျုး အဖှိၣ်အံၤ မ့ၢ်တၢ်အကံၢ်အလဲလၢလံၥ်စီဆှံအတၢ်စူၢ်တၢ်နၥ်အပူၤလၢ အပၥ်ဃုၥ်ဒီးတၢ်ဘူၣ်ထီၣ်ဘါထီၣ်လၢတၢ်သူၣ်ဖှံသးညီအပူၤဒီး တၢ်နၥ်န့ၢ်တၢ် အပူၤ, ဒီးလၢတၢ်အိၣ်ဘှီၣ်ဒီးတၢ်ပီၢ်ယၢ်လီၤသးအပူၤစ့ၢ်ကီးန့ၣ်လီၤ.

စံးထီၣ်ပတြၢၤ ၁၃၆ အဆၢဖိ ၂၃-၂၅ မၤကတၢၢ်တၢ်လၢကစၢ်ယွၤ အတၢ်ကဟုကယၥ်ဟီၣ်ခိၣ်ဒီဘ့ၣ်ညါအဂ့ၢ်အကျိၤန့ၣ်လီၤ. ကစၢ်ယွၤအဘျုး အဖှိၣ်အံၤ တတုၤထဲလၢၦၤအံၣ်စ၇့လးဖိအဂီၢ်ဘၣ်, တုၤလၢတၢ်ဘၣ်တ့သ့ၣ် တဖၣ်ခဲလၢၥ်အအိၣ်န့ၣ်လီၤ. လၢတၢ်အံၤအဃိ, ထါစံးထီၣ်ပတြၢၤစံးကတိၤ ကစၢ်ယွၤအတၢ်အုၣ်က့ၤခီၣ်က့ၤအဘျုးအဖှိၣ်လၢ ဟီၣ်ခိၣ်ခဲလၢၥ်အဂီၢ်ဒီး ဟ့ၣ်ဂံၢ်ဟ့ၣ်ဘါၦၤဟီၣ်ခိၣ်ဖိခဲလၢၥ်လၢ ကဆဲးကျိးဒီးအံၣ်စ၇့လးလၢအတၢ် စံးထီၣ်ပတြၢၤကစၢ်ယွၤအပူၤန့ၣ်လီၤ. (ကွၢ်စ့ၢ်ကီး လူၤကၣ် ၂း၁၀း ယိၤဟၣ် ၃း၁၆; မၤတၢ် ၁၅း၁၇).

`ကစၢ်ခ၇ံၥ်အတၢ်အိၣ်ဖျါလၢ ထူၣ်စုညါအလိၤ, သံလၢၦၤကညီ အတၢ်ဒဲးဘးအဂီၢ်အံၤ လီၣ်ဖျါထီၣ်တၢ်မ့ၢ်တၢ်တီအဒိၣ်အမုၢ်လၢ အဘၣ်ဃး ဒီးယွၤအံၤ, "အတၢ်အဲၣ်အိၣ်ဂၢၢ်ဆိးကျၢၤလီၤစိၤလီၤထီ" သ့လၢကျဲဒ်လဲၣ်.`