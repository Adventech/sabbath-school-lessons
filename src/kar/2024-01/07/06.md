---
title:  သးပ့ၤနီၣ်အတၢ်မၤဂ့ၤတဖၣ်ခဲလၢၥ်တဂ့ၤ
date:   15/02/2024
---

`ဖး စံးထီၣ်ပတြၢၤ ၁၀၃ တက့ၢ်. ကစၢ်ယွၤအတၢ်သးကညီၤအံၤ ဘၣ်တၢ်ပၥ်ဖျါထီၣ်အီၤဖဲအံၤဒ်လဲၣ်.`

စံးထီၣ်ပတြၢၤ ၁၀၃ မၤနီၣ်မၤဃါကစၢ်ယွၤအတၢ်ဆိၣ်ဂ့ၤအါအါ ကလဲၥ်အဂ့ၢ်န့ၣ်လီၤ. တၢ်ဆိၣ်ဂ့ၤသ့ၣ်တဖၣ်အံၤ ပၥ်ဃုၥ်ဒီး "အတၢ်မၤဂ့ၤ တဖၣ်" လၢကဒုးဒိၣ်ထီၣ်ထီထီၣ်တၢ်အိၣ်မူအိၣ်ဂဲၤအဂီၢ်န့ၣ်လီၤ (စံးထီၣ်ပတြၢၤ ၁၀၃း၂; စံးထီၣ်ပတြၢၤ ၁၀၃း၃-၆). တၢ်ဆိၣ်ဂ့ၤသ့ၣ်တဖၣ်အံၤ အိၣ်သူၣ် လီၤအသးလၢ ကစၢ်ယွၤအသကဲၥ်ပ၀းဘျုးဖှိၣ်ဒီး အတၢ်တီတၢ်လိၤလၢ အတၢ်အၢၣ်လီၤအီလီၤဒီးၦၤအံၣ်စ၇့လးဖိသ့ၣ်တဖၣ်အပူၤန့ၣ်လီၤ (စံးထီၣ် ပတြၢၤ ၁၀၃း၇-၁၈). ကစၢ်ယွၤ "သ့ၣ်နီၣ်ထီၣ်" ၦၤကညီအတၢ်ဂံၢ်စၢ်ဘါစၢ် ဒီးအတၢ်တဂၢၢ်တကျၢၤတဖၣ်ဒီးအိၣ်ဒီးတၢ်အဲၣ်လၢအၦၤဂီၢ်မုၢ်အဖီခိၣ်န့ၣ်လီၤ (ကွၢ် စံးထီၣ်ပတြၢၤ ၁၀၃း၁၃-၁၇).

တၢ်သ့ၣ်နီၣ်ထီၣ်က့ၤန့ၣ် ဒိၣ်န့ၢ်အါန့ၢ်ဒ်တၢ်သ့ၣ်ညါနၢ်ပၢၢ်အတၢ်ဖံး တၢ်မၤဒံးန့ၣ်လီၤ. ပၥ်ဃုၥ်ဒီးတၢ်ဟ့ၣ်လီၤသးလၢ အဘၣ်တၢ်ပၥ်ဖျါထီၣ်အီၤ လၢတၢ်မၤ - ကစၢ်ယွၤမၤပူၤမၤဖျဲးဒီးဒုးမူဒုးဂဲၤအၦၤဂီၢ်မုၢ်တဖၣ်န့ၣ်လီၤ (စံးထီၣ်ပတြၢၤ ၁၀၃း၃-၁၃). တၢ်အက့ၢ်အဂီၤတဖၣ်လၢ အဂံၢ်ဆူၣ်ဘါဆူၣ် ဖဲ စံးထီၣ်ပတြၢၤ ၁၀၃း၁၁-၁၆ အပူၤအံၤ ဒုးနဲၣ်ဖျါထီၣ်ကစၢ်ယွၤအဘျုး အဖှိၣ်လၢတၢ်ထိၣ်အီၤဒွးအီၤတဘၣ်, လၢတၢ်ထိၣ်သတြီၤအီၤတ့ၢ်လၢ မူခိၣ်အလဲၢ်အထီလၢအကတၢၢ်တသ့ဘၣ်တမံၤန့ၣ်လီၤ (ယၡါယၤ ၅၅း၉).

မ့မ့ၢ်ဒ်န့ၣ်ဒီး, ၦၤဂီၢ်မုၢ်တဖၣ် ကဘၣ်စံးဆၢက့ၤကစၢ်ယွၤအတၢ်အဲၣ်- အတၢ်သးကညီၤအံၤဒ်လဲၣ်.

တၢတထံၣ်န့ၣ်, ခီဖျိတၢ်ဆိၣ်ဂ့ၤကစၢ်ယွၤ (စံးထီၣ်ပတြၢၤ ၁၀၃း၁, ၂).

တၢ်ဆိၣ်ဂ့ၤအံၤအါဒၣ်တက့ၢ် ဘၣ်တၢ်နၢ်ပၢၢ်အီၤလၢ တၢ်ဟ့ၣ်လီၤ တၢ်ဖိတၢ်လံၤပီးလီဒီး နီၢ်သးအဘျုးအဖှိၣ်တဖၣ်ဆူၦၤတဂၤဂၤအအိၣ်န့ၣ်လီၤ (၁မိၤၡွ ၄၉း၂၅; စံးထီၣ်ပတြၢၤ ၅း၁၂). အဂ့ၢ်ဒ်လဲၣ် ကစၢ်ယွၤန့ၣ် မ့ၢ်တၢ်ဆိၣ်ဂ့ၤခဲလၢၥ်အခီၣ်ထံးခီၣ်ဘိအဃိ, ၦၤကညီသ့ၣ်တဖၣ်အံၤ ကဆိၣ်ဂ့ၤ ကစၢ်ယွၤလၢကျဲဒ်လဲၣ်. ၦၤလၢအပတီၢ်ဖုၣ်အံၤ ဘၣ်ဆိၣ်ဂ့ၤၦၤလၢအထီ ဒ်အမ့ၢ်တၢ်စံးဘျုးစံးဖှိၣ်ဒီး တၢ်စံးထီၣ်ပတြၢၤအီၤအသိးန့ၣ်လီၤ (၁စီၤပၤ ၈း၆၆; ယိၤဘး ၂၉း၁၃). ကစၢ်ယွၤဆိၣ်ဂ့ၤၦၤကညီ ခီဖျိအတၢ်ဟ့ၣ်လီၤတၢ်ဂ့ၤ တၢ်၀ါလၢအဝဲသ့ၣ်အဖီခိၣ်, ဒီးၦၤကညီဆိၣ်ဂ့ၤယွၤခီဖျိတၢ်စံးထီၣ်ပတြၢၤ တၢ်ဂ့ၤတၢ်၀ါလၢယွၤအပူၤ လၢအမ့ၢ်တၢ်ယူးယီၣ်ပၥ်ကဲအီၤလၢ အသကဲၥ်ပ၀း ထူးတီၤအဃိန့ၣ်လီၤ.

ခံထံၣ်တထံၣ်န့ၣ်, ခီဖျိတၢ်သ့ၣ်နီၣ်ထီၣ်အတၢ်ဘျုးတၢ်ဖှိၣ်ဒီး အတၢ် အၢၣ်လီၤအီလီၤ (စံးထီၣ်ပတြၢၤ ၁၀၃း၂, ၁၈-၂၂). ဒ်ကစၢ်ယွၤသ့ၣ်နီၣ်ထီၣ် ၦၤကညီအတၢ်ဂံၢ်စၢ်ဘါစၢ်အတၢ်အိၣ်အသးဒီးအတၢ်အၢၣ်လီၤအီလီၤဃုၥ်ဒီး အၦၤဂီၢ်မုၢ်အသိးန့ၣ်လီၤ (စံးထီၣ်ပတြၢၤ ၁၀၃း၃-၁၃). တၢ်သ့ၣ်နီၣ်ထီၣ်အံၤ မ့ၢ်တၢ်လၢအ၇့ဒိၣ်မးတမံၤလၢ ၦၤကညီဒီးယွၤအတၢ်၇့လိၥ်သးအပူၤန့ၣ်လီၤ. ဒ်ယွၤသ့ၣ်နီၣ်ထီၣ်က့ၤအတၢ်အၢၣ်လီၤအီလီၤဒီးအၦၤဂီၢ်မုၢ်အသိး, ၦၤဂီၢ်မုၢ် သ့ၣ်တဖၣ်အိၣ်ဒီးအမူဒါလၢ ကဘၣ်သ့ၣ်နီၣ်ထီၣ်က့ၤကစၢ်ယွၤအတၢ်တီ တၢ်လိၤဒီး ဟ့ၣ်ဆၢက့ၤယွၤလၢတၢ်အဲၣ်တၢ်ကွံဒီးတၢ်ဒိကနၣ်ယွၤန့ၣ်လီၤ.

ဃုၥ်ဒီးတၢ်သ့ၣ်ညါဒ်အံၤလၢပသးပူၤအဂီၢ်န့ၣ်, Ellen G. White အတၢ်ကတိၤလၢ အမံၤဟူသၣ်ဖျါအံၤ ကြၢးမးဝဲဒၣ်န့ၣ်လီၤ. "ကြၢးမးလၢ ပကသူတၢ်ဆၢကတီၢ်လၢကိးနံၤဒဲးအပူၤ လၢတၢ်ကွၢ်ထံဆိကမိၣ်ကစၢ်ခ၇ံၥ် အတၢ်အိၣ်မူအဂ့ၢ်အကျိၤန့ၣ်လီၤ. ပကဘၣ်ကွၢ်ထံဆိကမိၣ်အီၤတတီၤဘၣ် တတီၤ, ဒီးပျဲနတၢ်ဆိကမိၣ်လၢကထံၣ်တၢ်မၤအသးအံၤ, လီၤဆီဒၣ်တၢ်လၢ အကတၢၢ်တဖၣ်န့ၣ်လီၤ. ဒ်ပကွၢ်ထံအတၢ်ဟ့ၣ်လီၤသးအဒိၣ်အမုၢ်လၢပဂီၢ် အံၤဒီး, ပတၢ်နၥ်န့ၢ်အီၤကအိၣ်ဝဲဒၣ်လၢအဆၢတတဲၥ်ဘၣ်, ပတၢ်အဲၣ်ကခခ့ျ ထီၣ်ဝဲဒီး ပကလၢထီၣ်ၦဲၤထီၣ်ဒီးအသးအါထီၣ်ဝဲဒၣ်န့ၣ်လီၤ. လၢအကတၢၢ်န့ၣ်, ပမ့ၢ်ဒိးန့ၢ်ဘၣ်တၢ်အုၣ်က့ၤခီၣ်က့ၤဒီး, ပကဘၣ်မၤလိတၢ်သ့ၣ်နီၣ်ပီၢ်ယၢ်လီၤသး ဒီးတၢ်ဆီၣ်လီၤသးလၢထူၣ်စုညါအခီၣ်ထံးန့ၣ်လီၤ. _The Desire of Ages_, p. 83.