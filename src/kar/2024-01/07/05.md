---
title:  စံးထီၣ်ပတြၢၤတၢ်ထီကတၢၢ်ဒီးတၢ်သးကညီၤအကစၢ်
date:   14/02/2024
---

`ဖး စံးထီၣ်ပတြၢၤ ၁၁၃ ဒီး ၁၂၃ တက့ၢ်. ကစၢ်ယွၤအသကဲၥ်ပ၀း လၢအလီၤဆီလိၥ်အသးခံမံၤလၢအဘၣ်တၢ်ပၥ်ဖျါထီၣ်အီၤ ဖဲထါတဖၣ်အံၤ အပူၤန့ၣ်မ့ၢ်မနုၤလဲၣ်.`

ထါစံးထီၣ်ပတြၢၤ ၁၁၃ ဒီး ၁၂၃ ခံဆၢလၢၥ်အံၤ စံးထီၣ်ပတြၢၤ တၢ်ဒိၣ်တၢ်ထီကတၢၢ်ဒီး တၢ်သးကညီအကစၢ်အံၤန့ၣ်လီၤ. ကစၢ်ယွၤ အတၢ်ဒိၣ်တၢ်ထီအံၤ ဘၣ်တၢ်လီၣ်ဖျါထီၣ်အီၤလၢအမံၤဒိၣ်အပူၤဒီး အအိၣ်လၢ တၢ်လီၢ်ထီၣ်ထီအလီၢ်ပစိၥ်လိၤ, လၢၦၤကိးကလုၥ်ဒဲးအဖီခိၣ်ဒီး လၢမူခိၣ် တဖၣ်အဖီခိၣ်န့ၣ်လီၤ (စံးထီၣ်ပတြၢၤ ၁၁၃း၄, ၅; စံးထီၣ်ပတြၢၤ ၁၂၃း၁). "မ့ၢ်မတၤမၤသးဒ်ယွၤပကစၢ်အသိး" (စံးထီၣ်ပတြၢၤ ၁၁၃း၅) အံၤ မ့ၢ်တၢ်နၥ် အတၢ်စံးကတိၤတၢ်လၢ တၢ်စိတၢ်ကမီၤလၢဟီၣ်ခိၣ်အပူၤမ့ၢ်ဂ့ၤ, လၢဟီၣ်ခိၣ် အံၤအချၢမ့ၢ်ဂ့ၤ ကိးတၤတၢ်ဒီးအံၣ်စ၇့လးအယွၤတသ့ဝဲဘၣ်န့ၣ်လီၤ.

တၢ်ထီအလီၢ်လၢတၢ်တုၤထီၣ်အီၤတသ့ဘၣ် ဖဲယွၤအိၣ်ဆိးဝဲအလီၢ် အံၤ ဘၣ်တၢ်ပၥ်ဖျါအီၤခီဖျိကစၢ်ယွၤသးအိၣ်လၢ "ဆီၣ်လီၤအနီၢ်ကစၢ်ဒၣ်ဝဲ အသး" မ့ၢ်တမ့ၢ် "ဆီၣ်လီၤအသးဒ်သိးအကကွၢ်လီၤတၢ်လၢမူခိၣ်ဒီးလၢ ဟီၣ်ခိၣ်ချၢလီၤ" ကွၢ်စံးထီၣ်ပတြၢၤ ၁၁၃း၆ တက့ၢ်. ကစၢ်ယွၤအတၢ်အိၣ်ဆိး လၢတၢ်လီၢ်ထီၣ်ထီအံၤ တတြီအီၤလၢကကွၢ်တၢ်မၤအသးလၢ တၢ်ဖီလၥ်သ့ၣ် တဖၣ်အံၤအဂီၢ်ဘၣ်. ကစၢ်ယွၤအတၢ်သးကညီၤအံၤ အိၣ်ဖျါထီၣ်အသးလၢ အတၢ်ကတဲၥ်ကတီၤအသးထီဘိလၢကဒုးဘၣ်ထွဲလိၥ်အသးဒီးဟီၣ်ခိၣ်အံၤဒီး အတၢ်မၤပူၤဖျဲးၦၤလၢအလိၣ်တၢ်မၤစၢၤဒီး ၦၤဖှီၣ်ဖိယၥ်ဖိတဖၣ်လၢ တၢ်ကီ တၢ်ခဲအပူၤန့ၣ်လီၤ. အတၢ်အိၣ်ဆိးအလီၢ်မ့ၢ်အိၣ်လၢမူခိၣ်အထီအပူၤ ဘၣ်ဆၣ်, အတၢ်သးအိၣ်အစုန့ၣ်တအိၣ်ခူသူၣ်လၢအခ့အၦၤတဖၣ်အကျါ ဘၣ်လီၤ.

ကစၢ်ယွၤအတၢ်ဒိၣ်တၢ်ထီဒီး အတၢ်ကဟုကယၥ်လၢနၢ်ပၢၢ်အီၤ တသ့လၢကစၢ်ယွၤအတၢ်လီၤလိၢ်လီၤလးအပူၤအံၤန့ၣ် ဖျါၡဲမးလၢ ကစၢ်ယွၤ အတၢ်သးကညီၤဒီးအတၢ်အဲၣ်အတၢ်ဖံးတၢ်မၤအပူၤန့ၣ်လီၤ. ၦၤလိၣ် တၢ်မၤစၢၤ ဒီးၦၤဖှီၣ်ဖိယၥ်ဖိ ဒီးၦၤလၢအဘၣ်တၢ်ဆီၣ်ဘံးဆီၣ်ဘၢအီၤတဖၣ် ကလဲၤခီဖျိဘၣ်ကစၢ်ယွၤအတၢ်ပၢအစိအကမီၤလၢ အလီၤလိၢ်လီၤလးလၢ အတၢ်မၤလၢအဝဲသ့ၣ်အဂီၢ်န့ၣ်လီၤ. ကစၢ်ယွၤလၢအဘၣ်တၢ်ပၥ်ထီၣ်ထီအီၤ အံၤ ပၥ်ဖျါထီၣ်အတၢ်စိဒိၣ်ကမီၤထီလၢ အတၢ်သူတၢ်စိတၢ်ကမီၤလၢ ကပၥ် ထီၣ်ထီၦၤလၢအဘၣ်တၢ်ဆီၣ်လီၤအီၤသ့ၣ်တဖၣ်န့ၣ်လီၤ. ၦၤဂီၢ်မုၢ်သ့ၣ် တဖၣ်န့ၣ် အိၣ်ဒီးတၢ်သဘခ့ျလၢကဟဲဆူယွၤအအိၣ်လီၤ, အဂ့ၢ်ဒ်လဲၣ် အကဟု ကညီၢ်အတၢ်စိဒိၣ်ကမီၤထီအံၤ တဆီတလဲတၢ်လၢအဝဲမ့ၢ်တၢ်ဘၣ်တ့ဒီး တၢ်ဒုးမူဒုးဂဲၤတၢ်အကစၢ်ဒီး လၢၦၤဂီၢ်မုၢ်တဖၣ်အံၤ မ့ၢ်အခ့အၦၤဒီးအဖိသ့ၣ် တဖၣ်အံၤအဂီၢ်န့ၣ်ဘၣ်.

တၢ်ဘူၣ်ထီၣ်ဘါထီၣ်န့ၣ် တမ့ၢ်တၢ်ဟဲထဲလၢကစၢ်ယွၤအတၢ်ဒိၣ် တၢ်မုၢ်ဘၣ် မ့ၢ်စ့ၢ်ကီးကစၢ်ယွၤအတၢ်ဂ့ၤတၢ်၀ါန့ၣ်လီၤ. တၢ်စံးထီၣ်ပတြၢၤန့ၣ် အဆၢတအိၣ်လၢတၢ်ဆၢကတီၢ်ဒီးတၢ်လီၢ်တၢ်ကျဲအပူၤအံၤန့ၣ်ဘၣ် (စံးထီၣ် ပတြၢၤ ၁၁၃း၂, ၃). ကစၢ်ယွၤအတၢ်ဒိၣ်တၢ်ထီဒီးအတၢ်သးကညီၤန့ၣ် ဖျါဂ့ၤဒိၣ်ကတၢၢ်လၢကစၢ်ခ၇ံၥ်အပူၤ, ၦၤလၢအသးအိၣ်ဆီၣ်လီၤအသးလၢ မူခိၣ်ဒီးဟဲလီၤဆူတၢ်လီၢ်အဖုၣ် ဒ်သိးဒီးတၢ်သံလၢထူၣ်စုညါအလိၤ ဒ်သိးဒီး ကစိၥ်ထီၣ်က့ၤၦၤကညီလၢအလီၤကမၣ်သ့ၣ်တဖၣ်အံၤအဂီၢ်န့ၣ်လီၤ (ဖံလံးပံၤ ၂း၆-၈). ဖဲအံၤန့ၣ်, လၢထူၣ်စုညါအလိၤအံၤ ပအိၣ်ဒီးတၢ်ဂ့ၢ်တၢ်ကျိၤအဒိၣ် ကတၢၢ်လၢ ကဘၣ်ဘူၣ်ထီၣ်ဘါထီၣ်ဒီးစံးထီၣ်ပတြၢၤကစၢ်ယွၤလၢ အမၤတ့ၢ် တၢ်လၢပဂီၢ်အံၤန့ၣ်လီၤ.

`ဆိကမိၣ်ထီၣ်ထူၣ်စုညါတၢ်မၤအသးဖဲန့ၣ်လၢ နနီၢ်ကစၢ်ဒၣ်နဲအဂီၢ် န့ၣ်တက့ၢ်. ကစၢ်ခ၇ံၥ်မၤပူၤမၤဖျဲးနၤလၢ တၢ်မနုၤအပူၤလဲၣ်. ဘၣ်မနုၤလၢ အ၇့ဒိၣ်မးလၢကဘၣ်ပၥ်ထူၣ်စုညါအံၤလၢနသူၣ်ကံၢ်သးလဲအပူၤန့ၣ်လဲၣ်.`