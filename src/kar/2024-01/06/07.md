---
title:  တၢ်ဆိကမိၣ်ဆူညါအဂီၢ်
date:   09/02/2024
---

ဖး Ellen G. White, "The Beatitudes," pp. 6-13, 29-35, in _Thoughts From the Mount of Blessing_ အပူၤတက့ၢ်.

ထါစံးထီၣ်ပတြၢၤသ့ၣ်တဖၣ်အံၤ မ့ၢ်တၢ်ကိးသတြီထီၣ်ထီဒါၦၤကညီ အတၢ်ကွၢ်ဒိၣ်ဆံးအါစှၤတၢ်လၢ တၢ်တတီတလိၤဘၣ်အပူၤ, မ့ၢ်တၢ်ဂ့ၢ်လိၥ်လၢ ကတူၢ်လိၥ်တၢ်အၢတၢ်သီအဂီၢ်န့ၣ်လီၤ. တမ့ၢ်တၢ်ဟ့ၣ်ဂံၢ်ဟ့ၣ်ဘါတမံၤလၢ တၢ်သးအိၣ်မၤဆၢက့ၤတၢ်အဂီၢ်ဘၣ်, မ့မ့ၢ်တခီကဲထီၣ်တၢ်သးအိၣ်လၢ ကမၤလၤမၤကပီၤကစၢ်ယွၤအဂီၢ်န့ၣ်လီၤ. လၢတၢ်န့ၣ်အဃိ, မ့ၢ်မးတၢ်လၢ အကြၢးတမံၤလၢၦၤတီၦၤလိၤကသူၣ်ခုသးခုဝဲဖဲအထံၣ်ကစၢ်ယွၤအတၢ်မၤ ဆၢက့ၤတၢ်အၢတၢ်သီန့ၣ်လီၤ. အဂ့ၢ်ဒ်လဲၣ် လၢတၢ်အံၤအပူၤ ကစၢ်ယွၤအမံၤ ဒီးအတၢ်တီတၢ်လိၤအံၤ ကဘၣ်တၢ်မၤဂ့ၤထီၣ်က့ၤအီၤလၢဟီၣ်ခိၣ်ချၢအံၤအဃိ န့ၣ်လီၤ (စံးထီၣ်ပတြၢၤ ၅၈း၁၀, ၁၁). ထါစံးထီၣ်ပတြၢၤဒုးအိၣ်ထီၣ်ၦၤဂီၢ်မုၢ် တဖၣ်အမူအဒါလၢ ကကိးသတြီထီၣ်ထီဒါတၢ်အၢတၢ်သီဒီး ဃုကစၢ်ယွၤ အဘီအမုၢ်လၢကဟဲဝဲအံၤအဆၢကတီၢ်န့ၣ်လီၤ. လၢထါသ့ၣ်တဖၣ်အပူၤ အံၤန့ၣ်, တၢ်ဟ့ၣ်လီၤၦၤတၢ်ဂၢၢ်တၢ်ကျၢၤလၢ ကစၢ်ယွၤအတၢ်မၤပူၤဖျဲးအပူၤ န့ၣ်လီၤ. ကစၢ်ယွၤကဂဲၤဆၢထၢၣ်ဝဲဒၣ်န့ၣ်လီၤ.

ဖဲၦၤစံးအၢစံးသီသုဒီး မၤအၢမၤနးသုအကတီၢ်န့ၣ်, ကစၢ်ခ၇ံၥ်စံးဝဲဒၣ်, "သူၣ်ဖှံသးညီဒီးသူၣ်ခုသးခုဆူၣ်ဆူၣ်ကလဲၥ်တက့ၢ်." ကစၢ်ခ၇ံၥ်ဒုးနဲၣ်ဝဲလၢ ၀ံလၢအစံၣ်တဲၥ်တဲလီၤကစၢ်အမံၤတဖၣ်, အဒိးတၢ်နးတၢ်ဖှီၣ်ဒီးအ၀ံသးစူၤ တၢ်န့ၣ် လၢတၢ်အဒိအတဲၥ်န့ၣ်လီၤ (ယၤကိၥ် ၅း၁၀). စီၤဟ့းဘ့းလး, စီၤအၤဒၣ်အဖိတဖၣ်အကျါ လၢအမ့ၢ်ခ၇ံၥ်ဖိအဆိကတၢၢ်တဂၤအံၤ သံမးထူ၇ၤ အတၢ်သံန့ၣ်လီၤ. စီၤဃနိၥ်လဲၤတၢ်ဒီးယွၤ ဒီးဟီၣ်ခိၣ်တသ့ၣ်ညါဘၣ်အီၤ ဘၣ်. စီၤနိအၤဘၣ်တၢ်စံးကတိၤဒုၣ်ဒွဲၣ်စံးအၢအီၤလၢ အမ့ၢ်ၦၤပျုၢ်ဒီး ၦၤတဲပျံၤတဲဖုးတၢ်တဂၤန့ၣ်လီၤ. ၦၤလၢအဂၤတဖၣ်စ့ၢ်ကီး လဲၤခီဖျိဘၣ်တၢ်ကီ တၢ်ခဲလၢအမ့ၢ်တၢ်ဒုၣ်ဒွဲၣ်စံးအၢအဒိၣ်အမုၢ်ဒီး ဘၣ်တၢ်တီၢ်အဝဲသ့ၣ်စ့ၢ်ကီး, တုၤဒၣ်လဲၥ်ဘၣ်တၢ်ဒၢနုၥ်အဝဲသ့ၣ်လၢဃိၥ်ပူၤန့ၣ်လီၤ. အဂၤတနီၤ ဘၣ်တၢ်မၤအၢမၤနးအဝဲသ့ၣ်, တတူၢ်လိၥ်ဘၣ်တၢ်ထူၣ်ဖျဲးဘၣ်, ဒ်သိး အကန့ၢ် ဘၣ်တၢ်ဂဲၤဆၢထၢၣ်က့ၤလၢအဂ့ၤတက့ၢ်လီၤ (ဧ့ၤဘြံၤ ၁၁း၃၅, ၃၆). Ellen G. White, _Thoughts From the Mount of Blessing_, p. 33.