---
title:  ပၥ်ဖျါထီၣ်နတၢ်သူၣ်ဒိၣ်သးဖျိး
date:   07/02/2024
---

`ဖး စံးထီၣ်ပတြၢၤ ၅၈း၆-၈; စံးထီၣ်ပတြၢၤ ၆၉း၂၂-၂၈ စံးထီၣ်ပတြၢၤ ၈၃း၉-၁၇; စံးထီၣ်ပတြၢၤ ၉၄း၁, ၂; ဒီး စံးထီၣ်ပတြၢၤ ၁၃၇း၇-၉ တက့ၢ်. ထါသ့ၣ်တဖၣ်အံၤ ဟဲစိၥ်န့ၢ်နၤသးအတၢ်တူၢ်ဘၣ်ခီၣ်ဘၣ် မနုၤသ့ၣ်တဖၣ်လဲၣ်. လၢထါအပူၤအံၤ, မတၤကဲတၢ်စံၣ်ညီၣ်အခၢၣ်စး တဂၤလဲၣ်.`

ထါတနီၤနီၤကိးထီၣ်ယွၤလၢ ကဃုတၢ်မၤဆၢက့ၤတၢ်ဆူၦၤတဖုဒီး ကလုၢ်ဒူၣ်တဖၣ်လၢအဲၣ်ဒိးမၤအၢမၤသီတၢ် မ့တမ့ၢ် မၢ်တ့ၢ်တၢ်အၢတၢ်သီလၢ ၦၤကွဲးထါစံးထီၣ်ပတြၢၤ မ့တမ့ၢ် အၦၤဂီၢ်မုၢ်တဖၣ်အအိၣ်လံန့ၣ်လီၤ. ထါသ့ၣ် တဖၣ်အံၤ ဖျါမးလၢမၤကဒံကဒါသးမးလီၤ, အဂ့ၢ်ဒ်လဲၣ် အတၢ်စံးကတိၤလၢ အဆူၣ်ဒီးအတၢ်တဘၣ်သူၣ်ဘၣ်သးတဖၣ်အိၣ်ဝဲလၢအဒုၣ်ဒါအဖီခိၣ် လၢတဘၣ်ထွဲလိၥ်အသးဒီးလံၥ်စီဆှံအတၢ်ပၥ်ဖျါထီၣ်လၢအမ့ၢ်တၢ်အဲၣ်တၢ်ကွံ အဂ့ၢ်အံၤန့ၣ်လီၤ (မးသဲ ၅း၄၄).

ဘၣ်ဆၣ်ဒီး, ၦၤကွဲးထါဖိအတၢ်တူၢ်ဘၣ်ခီၣ်ဘၣ်လၢ တၢ်ဆီၣ်ဘံး ဆီၣ်ဘၢအမဲၥ်ညါအံၤ မ့ၢ်တၢ်လၢအဂ့ၤတမံၤန့ၣ်လီၤ. အခီပညီန့ၣ်, ၦၤကွဲးထါဖိ ဟံးန့ၢ်တၢ်ဂ့ၤဒီးတၢ်အၢအံၤလၢ အ၇့ဒိၣ်မးအါန့ၢ်ဒံးၦၤအဂၤတဖၣ်န့ၣ်လီၤ. အဝဲကွၢ်ထံဆိကမိၣ်ဝဲဒိၣ်မးဘၣ်ဃးဒီးတၢ်အၢတၢ်သီလၢအဘၣ်တၢ်မၤအီၤ လၢဟီၣ်ခိၣ်ချၢအံၤ, တမ့ၢ်ထဲဆူအီၤတဂၤဘၣ်, မ့ၢ်ဆူၦၤအဂၤတဖၣ်အအိၣ် စ့ၢ်ကီးန့ၣ်လီၤ.

မ့ၢ်နၥ်သက့ဒီး, ၦၤကွဲးထါဖိတစံးကတိၤလၢအမ့ၢ်ၦၤမၤဆၢက့ၤတၢ် တဂၤနီတထံၣ်လၢထါအံၤအပူၤန့ၣ်ဘၣ်. လၢအလီၢ်န့ၣ်, အဝဲဟ့ၣ်လီၤ တၢ်မၤဆၢက့ၤတၢ်အံၤလၢယွၤအစုပူၤလၢၥ်လၢၥ်ဆ့ဆ့န့ၣ်လီၤ. ထါသ့ၣ် တဖၣ်အံၤ ပၥ်ဖျါထီၣ်ကစၢ်ယွၤအတၢ်အၢၣ်လီၤအီလီၤအတၢ်ဆိၣ်အၢ (၅မိၤၡွ ၂၇း၉-၁၆) ဒီးဃ့ကညးကစၢ်ယွၤလၢကမၤတၢ်ဒ်အအၢၣ်လီၤအီလီၤဝဲအသိး န့ၣ်လီၤ.

ထါစံးထီၣ်ပတြၢၤသ့ၣ်တဖၣ်အံၤ မ့ၢ်၀ံကလုၢ်ကထါအတၢ်ဘိးဘၣ် သ့ၣ်ညါလီၤဘၣ်ဃးကစၢ်ယွၤအတၢ်စံၣ်ညီၣ်လၢကဟဲဝဲအံၤအဂ့ၢ်လီၤ, တမ့ၢ်ထဲလၢၦၤကွဲးတၢ်ဖိအတၢ်ထုကဖၣ်န့ၣ်ဘၣ်လီၤ. စံးထီၣ်ပတြၢၤ ၁၃၇ ပၥ်ဖျါထီၣ်တၢ်ဘိးဘၣ်သ့ၣ်ညါလီၤကစၢ်ယွၤအတၢ်စံၣ်ညီၣ်လၢ ဘၤဘူၤလိၣ် အလိၤ, ဒ်အဘၣ်တၢ်ထံၣ်န့ၢ်အီၤလၢ၀ံအတၢ်ကွဲးအပူၤအသိးန့ၣ်လီၤ. တၢ်ဟးဂူၥ်ဟးဂီၤအဒိၣ်အမုၢ်လၢ ဘၤဘူၤလိၣ်ဟဲစိၥ်န့ၢ်ဆူၦၤကလုၥ်အဂၤ တဖၣ်အအိၣ်န့ၣ် ကက့ၤဘၣ်က့ၤအဝဲသ့ၣ်န့ၣ်လီၤ.ထါသ့ၣ်တဖၣ်အံၤ ဒုးနဲၣ်ဖျါ ကစၢ်ယွၤအတၢ်ဟ့ၣ်ပလီၢ်တဖၣ်လၢ တၢ်အၢတၢ်သီအံၤတပူၤဖျဲးဒီးတၢ်စံၣ်ညီၣ် လီၤစိၤအဂ့ၢ်ဘၣ်န့ၣ်လီၤ.

ကစၢ်ယွၤအတၢ်ဟ့ၣ်ကၣ်န့ၣ် ဘၣ်တၢ်ထိၣ်တၢ်ဒွးအီၤလၢအတၢ်တီ တၢ်လိၤဒီးအတၢ်ဘျုးတၢ်ဖှိၣ်အပူၤန့ၣ်လီၤ. ကစၢ်ယွၤအဖိတဖၣ် ဘၣ်တၢ်ကိး အီၤလၢကဃ့ဘါထုကဖၣ်လၢၦၤမၤတ၇ီတပါအီၤတဖၣ်အဂီၢ် ဒီးတုၤဒၣ်လဲၥ် မုၢ်လၢ်လၢအဝဲသ့ၣ်အသးကဆီတလဲကွံၥ်အဂီၢ်စ့ၢ်ကီးန့ၣ်လီၤ (စံးထီၣ်ပတြၢၤ ၈၃း၁၈; ယံး၇မံယၤ ၂၉း၇).

မ့ၢ်နၥ်သက့ဒ်န့ၣ်ဒီး, ဖဲပဒုးစဲဘူးထါသ့ၣ်တဖၣ်အံၤဃုၥ်ဒီးလံၥ်စီဆှံ အတၢ်သိၣ်လၢအမ့ၢ်ဘၣ်အဲၣ်ပဒုၣ်ပဒါတဖၣ်အဂီၢ်န့ၣ်, ပဘၣ်အိၣ်ဒီးတၢ်ပလီၢ် သးလၢသုတဒုးလီၤစှၤကွံၥ်တၢ်ကအုကစွါအတၢ်လဲၤခီဖျိတဖၣ်အံၤန့ၣ်ဘၣ်လီၤ. ကစၢ်ယွၤပၥ်ပနီၣ်အဖိတဖၣ်အတၢ်တူၢ်ဘၣ်ခီၣ်ဘၣ်တၢ်နးတၢ်ဖှီၣ်ဒီး အၢၣ်လီၤ က့ၤအဝဲသ့ၣ်ဂၢၢ်ဂၢၢ်ကျၢၤကျၢၤလၢ "အၦၤစီဆှံတဖၣ်သံန့ၣ် မ့ၢ်တၢ်လုၢ်ဒိၣ် ၦ့ၤဒိၣ်လၢယွၤအမဲၥ်ညါလီၤ" (စံးထီၣ်ပတြၢၤ ၁၁၆း၁၅). ကစၢ်ယွၤအတၢ် စံၣ်ညီၣ်ဟ့ၣ်လီၤမူဒါလၢ ကစၢ်ယွၤအၦၤဂီၢ်မုၢ်တဖၣ်ကကိးထီၣ်ထီဒါတၢ်အၢ တၢ်သီဒီးဃုကစၢ်ယွၤအဘီအမုၢ်လၢကဟဲဝဲအံၤ အတၢ်လၢထီၣ်ၦဲၤထီၣ်အဂီၢ် န့ၣ်လီၤ. ထါသ့ၣ်တဖၣ်အံၤစ့ၢ်ကီး ဟ့ၣ်လီၤတၢ်ကိးသတြီထီၣ်လၢ ၦၤဘၣ်ကီ ဘၣ်ခဲတဖၣ်အဂီၢ်, ဒုးသ့ၣ်ညါအဝဲသ့ၣ်လၢ ကစၢ်ယွၤန့ၣ် သ့ၣ်ညါအဝဲသ့ၣ် အတၢ်တူၢ်ဘၣ်ခီၣ်ဘၣ်ဒီးအဆၢကတီၢ်ကအိၣ်ထီၣ်ဝဲဖဲတၢ်တီတၢ်လိၤ ကအိၣ်ဖျါထီၣ်အဂီၢ်န့ၣ်လီၤ.

`မတၤတဂၤလၢတဆိကမိၣ်ထီၣ်ဝဲလၢတၢ်မၤကၣ်ကၤအဂ့ၢ်အကျိၤ ဆူၦၤလၢအမၤတၢ်အၢတၢ်သီဒိၣ်ဒိၣ်မုၢ်မုၢ်လၢအဝဲသ့ၣ်အဖီခိၣ် မ့တမ့ၢ် ၦၤလၢအဝဲသ့ၣ်အဲၣ်တဖၣ်အဖီခိၣ်န့ၣ် မ့ၢ်အိၣ်စ့ၢ်ကီးဧါ. လံၥ်ထါစံးထီၣ် ပတြၢၤသ့ၣ်တဖၣ်အံၤ မၤစၢၤနၤလၢနကပၥ်လီၤနသးအတၢ်တူၢ်ဘၣ်ခီၣ်ဘၣ်လၢ ကျဲဘၣ်အပူၤအဂီၢ်ကသ့ဝဲဒ်လဲၣ်.`