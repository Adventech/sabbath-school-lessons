---
title:  မ့ၢ်နကစံၣ်ညီၣ်တၢ်တတီတလိၤဘၣ်ဆံးယံၥ်ဒ်လဲၣ်
date:   06/02/2024
---

ကစၢ်ယွၤဟ့ၣ်လီၤၦၤအံၣ်စ၇့လးဖိခိၣ်နၢ်တဖၣ်လၢ တၢ်စိတၢ်ကမီၤ ဒ်သိးကပၢၤဃၥ်တၢ်တီတၢ်လိၤလၢကီၢ်အံၣ်စ၇့လးအပူၤန့ၣ်လီၤ (စံးထီၣ်ပတြၢၤ ၇၂း၁-၇, ၁၂-၁၄). အံၣ်စ၇့လးအစီၤပၤတဖၣ်န့ၣ် ကဘၣ်သူအတၢ်စိ တၢ်ကမီၤလၢအဘၣ်ထွဲလိၥ်သးဒီးကစၢ်ယွၤအတၢ်ဘၣ်အသးန့ၣ်လီၤ. ခိၣ်နၢ် သ့ၣ်တဖၣ်အံၤ အတၢ်သးအိၣ်အ၇့ဒိၣ်ကတၢၢ်န့ၣ် ကဘၣ်မ့ၢ်ဝဲတၢ်မုၥ်တၢ်ခုၣ် ဒီးတၢ်တီတၢ်လိၤလၢထံလီၢ်ကီၢ်ပူၤဒီး တၢ်ကဟုကယၥ်ၦၤလၢအအိၣ်ဒီး တၢ်အခွဲးယၥ်စှၤလၢတၢ်အိၣ်တၢ်ဆိးအလီၢ်ပူၤန့ၣ်လီၤ. မ့ၢ်မၤဒ်အံၤမး ထံလီၢ်ကီၢ်ပူၤဒီးၦၤထံဖိကီၢ်ဖိသ့ၣ်တဖၣ်ကထူးထီၣ်တီၤထီၣ်, ကဘီၣ်ထီၣ် ညီထီၣ်န့ၣ်လီၤ. စီၤပၤအလီၢ်ပစိၥ်အံၤ အဂံၢ်ဘါကဆူၣ်ထီၣ်လၢတၢ်တီ တၢ်လိၤလၢယွၤအပူၤ, ဒီးတမ့ၢ်ၦၤကညီအတၢ်စိတၢ်ကမီၤဘၣ်လီၤ.

`ဖး စံးထီၣ်ပတြၢၤ ၈၂ တက့ၢ်. ဖဲခိၣ်နၢ်သ့ၣ်တဖၣ်သူကမၣ်တၢ်တီ တၢ်လိၤဒီး မၤနးမၤဖှီၣ်ၦၤဂီၢ်မုၢ်လၢ တၢ်ဟ့ၣ်အဝဲသ့ၣ်မူဒါလၢကဘၣ်ကဟု ကယၥ်ဝဲအကတီၢ်န့ၣ်, တၢ်မၤအသးဒ်လဲၣ်.`

ဖဲစံးထီၣ်ပတြၢၤ ၈၂ အပူၤန့ၣ်, ကစၢ်ယွၤဘိးဘၣ်သ့ၣ်ညါလီၤ အတၢ်စံၣ်ညီၣ်လၢအံၣ်စ၇့လးစံၣ်ညီၣ်ကွီၢ်လၢတတီတလိၤဘၣ်တဖၣ်အဖီခိၣ် န့ၣ်လီၤ. "ကစၢ်ယွၤသ့ၣ်တဖၣ်" အံၤ ဖျါမးထံထံဆးဆးလၢ တမ့ၢ်ၦၤတခီ ဘီမုၢ်ဖိအကစၢ်ဒီးမူခိၣ်ကလူးန့ၣ်ဘၣ်, အဂ့ၢ်ဒ်လဲၣ် တၢ်တဟ့ၣ်အီၤတၢ်ဖံး တၢ်မၤလၢကဟ့ၣ်လီၤတၢ်တီတၢ်လိၤဆူယွၤအၦၤဂီၢ်မုၢ်အအိၣ် ဒီးတကြၢး တၢ်ကတိၤစံၣ်ညီၣ်အီၤလၢတမၤလၢၦဲၤတၢ်သ့ၣ်တဖၣ်န့ၣ်စ့ၢ်ကီးဘၣ်လီၤ. တၢ်ပၥ်ဒ့ၣ်ပၥ်ကမၢ်လၢအဘၣ်တၢ်ကွဲးနီၣ်အီၤ ဖဲစံးထီၣ်ပတြၢၤ ၈၂း၂-၄ အပူၤအံၤ, ဒုးနၢ်ဟူက့ၤတၢ်သိၣ်တၢ်သီလၢလံၥ်မိၤၡွအပူၤ, ဒုးနဲၣ်လၢ "ကစၢ်ယွၤ တဖၣ်" အံၤဒ်အမ့ၢ် အံၣ်စ၇့လးခိၣ်နၢ်သ့ၣ်တဖၣ်န့ၣ်လီၤ (၅မိၤၡွ ၁း၁၆-၁၈; ၅မိၤၡွ ၁၆း၁၈-၂၀း ယိၤဟၣ် ၁၀း၃၃-၃၅). ကစၢ်ယွၤသံကွၢ် "ၦၤကညီဖိ တဖၣ်" ဘၣ်ဃးအတၢ်စံၣ်ညီၣ်တၢ်တီတီလိၤလိၤအဂ့ၢ် ဒီးမ့ၢ်အဘိးဘၣ် သ့ၣ်ညါလီၤအတၢ်ဟ့ၣ်တၢ်ကမၣ်သ့ၣ်တဖၣ်စ့ၢ်ဧါအဂ့ၢ်လီၤ, အဂ့ၢ်ဒ်လဲၣ်န့ၣ် အဝဲသ့ၣ်တဖၣ်အံၤ ဘၣ်တၢ်ထံၣ်န့ၢ်အီၤလၢအတတီတလိၤဘၣ်န့ၣ်လီၤ. ခိၣ်နၢ် သ့ၣ်တဖၣ်အံၤ လဲၤဝဲလၢတၢ်ခံးကျါ လၢတသ့ၣ်ညါဘၣ်တၢ်နီတမံၤဘၣ်လီၤ, (စံးထီၣ်ပတြၢၤ ၈၂း၅) အဂ့ၢ်ဒ်လဲၣ်, အဝဲသ့ၣ်စူးကွံၥ်ညိကွံၥ်ကစၢ်ယွၤ အတၢ်သိၣ်တၢ်သီသ့ၣ်တဖၣ်န့ၣ်လီၤ (စံးထီၣ်ပတြၢၤ ၁၁၉း၁၀၅).

လံၥ်စီဆှံဖီၣ်ဃၥ်တၢ်ထံၣ်အဂၢၢ်အကျၢၤလၢ ကစၢ်ယွၤန့ၣ် မ့ၢ်ကစၢ် ထဲတဂၤဧိၤန့ၣ်လီၤ. ကစၢ်ယွၤနီၤလီၤအတၢ်ပၢတၢ်ြပးလၢ ဟီၣ်ခိၣ်ချၢအံၤ ခီဖျိအတၢ်နဲၣ်လီၤၦၤကညီခိၣ်နၢ်တဖၣ်ဒ်အမ့ၢ်တၢ်ခၢၣ်စးတဖၣ်အသိးန့ၣ်လီၤ. မ့ၢ်နၥ်သက့ဒ်န့ၣ်ဒီး, အါစုအါဘျီ, မ့ၢ်ၦၤကညီခၢၣ်စးတဖၣ်အံၤ, လၢအပူၤ ကွံၥ်ဒီးခဲအံၤန့ၣ်, ဟးသဒၣ်ကွံၥ်အမူအဒါလၢတၢ်ဟ့ၣ်လီၤအီၤန့ၣ်ဧါ.

စံးထီၣ်ပတြၢၤ ၈၂ ကတိၤဒုၣ်ဒွဲၣ်စံးအၢခိၣ်နၢ်တဖၣ်လၢ အစံးလီၤ အသးလၢအမ့ၢ် "ယွၤတဖၣ်" လၢအထီန့ၢ်ၦၤဂီၢ်မုၢ်သ့ၣ်အံၤ အတၢ်လဲၤကမၣ်ကျဲ အဂ့ၢ်အကျိၤန့ၣ်လီၤ. ကစၢ်ယွၤတၢ်စိတၢ်ကမီၤဒီးတၢ်ခွဲးတၢ်ယၥ်ဆူအံၣ်စ၇့လး ခိၣ်နၢ်တဖၣ်အအိၣ်, လၢတၢ်ကိးအဝဲသ့ၣ်လၢ "တၢ်ထီကတၢၢ်အဖိတဖၣ်" ဒီးကဘၣ်ကဲတၢ်ခၢၣ်စးအဂီၢ်အံၤဘၣ်ဆၣ်, ကစၢ်ယွၤစံးကတိၤအၢခိၣ်နၢ်လၢ အအၢအသီသ့ၣ်တဖၣ်န့ၣ်လီၤ. ကစၢ်ယွၤဒုးသ့ၣ်နီၣ်ထီၣ်က့ၤအဝဲသ့ၣ်လၢ အမ့ၢ်ၦၤသံသ့ကဘၣ်ဒိကနၣ်တၢ်သကဲၥ်ပ၀းအတၢ်သိၣ်တၢ်သီ ဒ်သိးဒီး ၦၤဂီၢ်မုၢ်သ့ၣ်တဖၣ်န့ၣ်လီၤ. မတၤတဂၤမးဒိၣ်န့ၢ်ထီန့ၢ်ကစၢ်ယွၤအတၢ်သိၣ် တၢ်သီအံၤန့ၣ်တအိၣ်ဘၣ် (စံးထီၣ်ပတြၢၤ ၈၂း၆-၈).

ကစၢ်ယွၤကစံၣ်ညီၣ်ဟီၣ်ခိၣ်လၢၥ်လၢၥ်ဆ့ဆ့ဃုၥ်ဒီးအၦၤဂီၢ်မုၢ် စ့ၢ်ကီး, ကဘၣ်စံးကတိၤဆၢက့ၤတၢ်ဂ့ၢ်တၢ်ကျိၤဆူယွၤအအိၣ်န့ၣ်လီၤ. ခိၣ်နၢ် တဖၣ်ဒီးၦၤဂီၢ်မုၢ်ခံဖုလၢၥ်ကဘၣ်လူၤပိၥ်ထွဲယွၤအၦၤစံၣ်ညီၣ်ကွီၢ်အတၢ်ဒိ တၢ်တဲၥ်ဒီး ဟ့ၣ်လီၤအတၢ်မုၢ်လၢ်ဆူအအိၣ်လၢၥ်လၢၥ်ဆ့ဆ့န့ၣ်လီၤ.

`တၢ်စိတၢ်ကမီၤလၢအအိၣ်ဒီးနၤဆူၦၤဂၤအဖီခိၣ်န့ၣ် မ့ၢ်မနုၤလဲၣ်. မ့ၢ်နသူတၢ်စိတၢ်မီၤအံၤတီဝဲ, ဘၣ်ဝဲဆံးအါလဲၣ်. အိၣ်ဒီးတၢ်ပလီၢ်ပဒီနသး တက့ၢ်.`