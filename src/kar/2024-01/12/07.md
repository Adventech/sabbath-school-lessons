---
title:  တၢ်ဆိကမိၣ်ဆူညါအဂီၢ်
date:   22/03/2024
---

ဖး Ellen G. White, "How to Pray," pp. 39-42, ဖဲ _A Call to Stand Apart_ အပူၤန့ၣ်တက့ၢ်.

တၢ်အကံၢ်အလဲလၢတၢ်ဘူၣ်ထီၣ်ဘါထီၣ်အပူၤန့ၣ် မ့ၢ်ဝဲတၢ်သ့ၣ်နီၣ် ပီၢ်ယၢ်လီၤက့ၤသး, တၢ်သ့ၣ်နီၣ်ပီၢ်ယၢ်လီၤသးအမ့ၢ်အတီ - "တၢ်သ့ၣ်နီၣ် ပီၢ်ယၢ်လီၤသးန့ၣ် ပၥ်ဃုၥ်ဒီးတၢ်သူၣ်အုးသးအုးဒီးတၢ်ဃၣ်ကွံၥ်သးလၢ တၢ်ဒဲးဘးအပူၤန့ၣ်လီၤ. ပမ့ၢ်တထံၣ်တၢ်ဒဲးဘးအဘျုးဖှိၣ်အၢသီဘၣ်န့ၣ်, ပညိကွံၥ်တၢ်ဒဲးဘးအံၤတသ့ဘၣ်, ပဘၣ်ဃၣ်ကွံၥ်ပသးလၢသူၣ်ဒီဖျၢၣ် သးဒီဖျၢၣ်မး, တၢ်ဆီလဲကွံၥ်သးအနီၢ်ကီၢ်ကအိၣ်ထီၣ်ဝဲလၢတၢ်အိၣ်မူအပူၤ န့ၣ်လီၤ.

"ၦၤအိၣ်ဝဲအါအါကလဲၥ်လၢ တနၢ်ပၢၢ်တၢ်သ့ၣ်နီၣ်ပီၢ်ယၢ်လီၤသး အဂ့ၢ်အကျိၤအနီၢ်ကီၢ်ဘၣ်အံၤအဂ့ၢ်န့ၣ်လီၤ. ၦၤဂီၢ်မုၢ်တဖၣ် သူၣ်အုးသးအုး လၢအမၤတၢ်ကမၣ်အပူၤ ဒီးမၤတၢ်ဆီလဲကွံၥ်သးထဲလၢအဘ့ၣ်ခိၣ်လီၤ, အဂ့ၢ်ဒ်လဲၣ် အဝဲသ့ၣ်ပျံၤလၢအတၢ်မၤတၢ်ကမၣ်အံၤ ကဟဲစိၥ်တၢ်နးတၢ်ဖှီၣ် လၢအဝဲသ့ၣ်အလိၤအဃိန့ၣ်လီၤ. ဘၣ်ဆၣ်ဒီး တၢ်အံၤတမ့ၢ်တၢ်ပီၢ်ယၢ်လီၤသး ဒ်လံၥ်စီဆှံပၥ်ဖျါထီၣ်ဝဲအသိးန့ၣ်ဘၣ်. အဝဲသ့ၣ်ကအုကစွါလၢအတၢ်တူၢ်ဘၣ် တၢ်ကီတၢ်ခဲအါန့ၢ်ဒံးတၢ်ဒဲးဘးလီၤ. အအံၤ မ့ၢ်စီၤဧ့ၡီၤအတၢ်သူၣ်အုးသးအုး ဖဲအဝဲထံၣ်ဘၣ်ဖိဝဲၢ်ကိအတၢ်န့ၢ်သါဟါမၢ်ကွံၥ်လီၤထူလီၤယိၥ်လၢအဂီၢ် အကတီၢ်န့ၣ်လီၤ. စီၤဘံးလၣ်လၢအတၢ်ပျံၤဘၣ်ဖုးဘၣ်မူခိၣ်ကလူးဆၢထၢၣ် လၢအတၢ်လဲၤကျဲပူၤဃုၥ်ဒီးနးအကတီၢ်န့ၣ် သ့ၣ်ညါလီၤအတၢ်ကမၣ်, ဘၣ်ယိၣ်လၢအကဘၣ်သံဝဲ, ဘၣ်ဆၣ်, တၢ်သ့ၣ်နီၣ်ပီၢ်ယၢ်လီၤသးအမ့ၢ်အတီ တအိၣ်ဝဲဘၣ်, တၢ်တိၥ်ပၥ်လၢကဆီလဲသးတအိၣ်ဘၣ်, တၢ်သးဘၣ်အၢ တၢ်ဒဲးဘးအံၤ တအိၣ်ဝဲဘၣ်န့ၣ်လီၤ. စီၤယူဒၤအံၣ်စကၤ၇ံၤအိၥ် ဆါလီၤကွံၥ် ကစၢ်ခ၇ံၥ်အလီၢ်ခံ, ကိးပသူထီၣ်ဝဲ, "မ့ၢ်ယဟ့ၣ်လီၤကံွၥ်တၢ်သွံၣ်လၢ အတၢ်ဒဲးဘးတအိၣ်ဘၣ်ဒီး, ယမၤကမၣ်လံတၢ်လံ" (မးသဲ ၂၇း၄). Ellen G. White, _Steps to Christ_, pp. 22, 23.

"ကစၢ်ယွၤမ့ၢ်တအိၣ်ဆိးလၢတၢ်လုၢ်ဟံၣ်တဖၣ်လၢ အဘၣ်တၢ်မၤအီၤ လၢစုအံၤအပူၤဘၣ်ဆၣ်, အဝဲမၤလၤမၤကပီၤအတၢ်အိၣ်ဆိးလၢအၦၤဂီၢ်မုၢ် အတၢ်အိၣ်ဖှိၣ်၇ိဖှိၣ်အလီၢ်န့ၣ်လီၤ. အဝဲအၢၣ်လီၤတ့ၢ်ဝဲလၢ, ၦၤဂီၢ်မုၢ် မ့ၢ်ဟဲအိၣ်ဖှိၣ်တပူၤဃီလၢတၢ်ဃုထံၣ်အီၤအပူၤ, တၢ်သ့ၣ်ညါတၢ်ဒဲးဘးဒီး ဃ့ဘါထုကဖၣ်တၢ်လၢတဂၤဒီးတဂၤအဂီၢ်အကတီၢ်န့ၣ်, အဝဲကထံၣ်အဝဲသ့ၣ် လၢအသးစီဆှံအတၢ်မၤန့ၣ်လီၤ. ဘၣ်ဆၣ်ဒီး, ၦၤလၢအဟဲအိၣ်ဖှိၣ်ဘူၣ်ထီၣ် ဘါထီၣ်အီၤတဖၣ်န့ၣ်, ကဘၣ်ပၥ်ကွံၥ်တၢ်အၢတၢ်သီလၢအယံၤခဲလၢၥ်န့ၣ်လီၤ. အဝဲသ့ၣ်မ့ၢ်တဘူၣ်ထီၣ်ဘါထီၣ်ယွၤလၢတၢ်မ့ၢ်တၢ်တီဒီးသးအပူၤ ဒီးလၢ တၢ်အိၣ်မူအစီဆှံအံၤအပူၤဘၣ်န့ၣ်, အတၢ်ဟဲအိၣ်ဖှိၣ်တပူၤဃီအံၤ အဘျုး တအိၣ်ဝဲဘၣ်လီၤ. လၢတၢ်အံၤအဂီၢ်, ကစၢ်ယွၤစံးဝဲဒၣ်, "ၦၤတကလုၢ်အံၤ သုးဘူးအသးဒီးယၤလၢအထးခိၣ်, ဒီးယူးယီၣ်ယၤလၢအပျုၤလီၤ. မ့မ့ၢ်အသးန့ၣ် ယံၤဝဲဒီးယၤလီၤ. မ့ၢ်အဝဲသ့ၣ်သိၣ်လိတၢ်လၢၦၤကညီအတၢ်မၤလိၥ်လၢ တၢ်သိၣ်တၢ်သီအလီၢ်, ဒီးဘူၣ်ထီၣ်ဘါထီၣ်ယၤကလီကလီလီၤ" (မးသဲ ၁၅း၈, ၉). ၦၤလၢအဘူၣ်ထီၣ်ဘါထီၣ်ယွၤန့ၣ် ကဘၣ်ဘူၣ်ထီၣ်ဘါထီၣ်အီၤ "လၢသူၣ်လၢသးဒီးတၢ်မ့ၢ်တၢ်တီ" အပူၤလီၤ. အဂ့ၢ်ဒ်အံၤ, ပၢ်ဃုၦၤလၢ အဘူၣ်ထီၣ်ဘါထီၣ်အီၤဒ်န့ၣ်အသိးတဖၣ်လီၤ (ယိၤဟၣ် ၄း၂၃). Ellen G. White, _Prophets and Kings_, p. 50.