---
title:  ယူၥ်ထီၣ်သုစုဆူတၢ်လီၢ်စီဆှံအပူၤ
date:   17/03/2024
---

`ဖး စံးထီၣ်ပတြၢၤ ၁၃၄ တက့ၢ်. တၢ်ဘူၣ်ထီၣ်ဘါထီၣ်အံၤ ဘၣ်တၢ်ပၥ်လီၤအီၤဖဲလဲၣ်. တၢ်ဘူၣ်ထီၣ်ဘါထီၣ်ယွၤအဘျုးအဖှိၣ်န့ၣ် မ့ၢ်မနုၤလဲၣ်.`

စံး ၁၃၄ ဒုးသ့ၣ်နီၣ်ထီၣ်က့ၤၦၤလုၢ်တၢ်ဒိၣ်စီၤအဟၤ၇ိၣ်အတၢ် ဆိၣ်ဂ့ၤဆိၣ်၀ါ ဖဲ ၄မိၤၡွ ၆း၂၄-၂၆ အပူၤ (ကွၢ်စ့ၢ်ကီး စံးထီၣ်ပတြၢၤ ၆၇း၁) ဒီးဒုးနဲၣ်ဖျါတၢ်ဆိၣ်ဂ့ၤအံၤလၢ အမ့ၢ်တၢ်အဘျုးအဖှိၣ်လၢယွၤဒီးၦၤအံၣ်စ၇့လးဖိ အတၢ်၇့လိၥ်မုၥ်လိၥ်အသးအပူၤန့ၣ်လီၤ. ၦၤဂီၢ်မုၢ်ဆိၣ်ဂ့ၤယွၤလၢ တၢ်လုၢ်စီဆှံ အပူၤ ဒီးကစၢ်ယွၤဆိၣ်ဂ့ၤအၦၤဂီၢ်မုၢ်လၢစံယိၣ်အလီၢ်န့ၣ်လီၤ. တၢ်ဆိၣ်ဂ့ၤ ဆိၣ်၀ါတဖၣ် တုၤဃီၤဆူသးသမူခဲလၢၥ်အအိၣ်လီၤ, အဂ့ၢ်ဒ်လဲၣ် ယွၤမ့ၢ် ၦၤလၢအတ့လီၤမူခိၣ်ဒီးဟီၣ်ခိၣ်အဃိန့ၣ်လီၤ. တၢ်ပၥ်ဖျါထီၣ်စံယိၣ်လၢ အမ့ၢ်ယွၤအတၢ်ဆိၣ်ဂ့ၤလီၤဆီအဂီၢ်အံၤ ပၥ်ပနီၣ်ကစၢ်ယွၤအတၢ်အၢၣ်လီၤ အီလီၤအတၢ်စၢဃၥ်ဃုၥ်ဒီးအၦၤဂီၢ်မုၢ်န့ၣ်လီၤ. လၢတၢ်ဘျုးတၢ်ဖှိၣ်အတၢ် အၢၣ်လီၤအီလီၤအပူၤအံၤ, အံၣ်စ၇့လးဒိးန့ၢ်တၢ်အခွဲးအယၥ်လၢ ကဆိၣ်ဂ့ၤ ယွၤဒီး ယွၤကဆိၣ်ဂ့ၤအဝဲသ့ၣ်န့ၣ်လီၤ.

`ဖး စံး ၁၈း၁; စံးထီၣ် ၃၆း၁; စံးထီၣ်ပတြၢၤ ၁၃၄း၁, ၂; ဒီး စံးထီၣ်ပတြၢၤ ၁၃၅း၁, ၂ တက့ၢ်. တၢ်စံးကတိၤၦၤဘူၣ်ထီၣ်ဘါထီၣ်တၢ်အဂ့ၢ် ဖဲအံၤန့ၣ်ဒ်လဲၣ်.`

အါစုအါဘျီ ထါစံးထီၣ်ပတြၢၤပၥ်ဖျါထီၣ်စ့ၢ်ကီးလၢ ၦၤဘူၣ်ထီၣ် ဘါထီၣ်ယွၤတဖၣ်အံၤ မ့ၢ်ယွၤအခ့အၦၤတဖၣ်န့ၣ်လီၤ. "ၦၤလၢအဆၢထၢၣ် လၢယွၤအဟံၣ်လၢမုၢ်နၤ" (စံးထီၣ်ပတြၢၤ ၁၂၄း၁). ဒုးနဲၣ်ဖျါလၢ အမ့ၢ် ၦၤလ့ၤ၀ံဖိလၢအခိးတၢ်လၢမုၢ်နၤ (၁ကွဲး ၉း၂၃-၂၇) မ့တမ့ၢ် တၢ်စံးထီၣ်ပတြၢၤ လၢၦၤလ့ၤ၀ံဖိသ့ၣ်တဖၣ်ကိးထီၣ်အီၤလၢမုၢ်နၤဒီးလၢမုၢ်ဆါအကတီၢ်န့ၣ်လီၤ (၁ကွဲးနီၣ်တၢ် ၉း၃၃). မ့ၢ်လၢၦၤအံၣ်စ၇့လးဖိဘူၣ်ထီၣ်ဘါထီၣ်ယွၤလၢ ထံၣ်အီၤတသ့ဘၣ်တဂၤ, ၦၤလၢတၢ်ဂီၤတၢ်ဖီၣ်ကဲအခၢၣ်စးတသ့ဘၣ်တဂၤ အံၤအဃိ, တၢ်လီၢ်စီဆှံပၥ်ဖျါကစၢ်ယွၤအတၢ်လၤတၢ်ကပီၤဒီး ကတဲၥ်ကတီၤ တၢ်လီၢ်လၢအဂၢၢ်ကျၢၤလၢၦၤတၢ်ဒဲးဘးဖိအဂီၢ် လၢကသုးဘူးအသးဆူ အစီၤပၤအအိၣ်န့ၣ်လီၤ. တၢ်ဘၣ်သဂၢၢ်လိၥ်အသးဒ်အံၤန့ၣ် မ့ၢ်ယွၤအနီၢ် ကစၢ်ဒၣ်ဝဲ စးထီၣ်ဆိဝဲဒီးဘၣ်တၢ်လူၤပိၥ်ထွဲပၢဆှၢက့ၤအီၤ ခီဖျိအတၢ်သိၣ် တၢ်သီဒီးအတၢ်ဟံးစုနဲၣ်ကျဲအပူၤန့ၣ်လီၤ.

"သုဟဲဆူအဝဲဒၣ်အအိၣ် ဒ်လၢၢ်မူတဖျၢၣ်အသိး လၢအဘၣ်တၢ်ညိ ကွံၥ်အီၤလၢၦၤကညီဘၣ်ဆၣ် ဒီးမ့ၢ်တၢ်လုၢ်ဒိၣ်ၦ့ၤဒိၣ်, ဒီးဘၣ်တၢ်ဃုထၢ အီၤလၢယွၤလီၤ. ဒီးသုဝဲသ့ၣ်အံၤ, ဒ်လၢၢ်မူတဖၣ်အသိးန့ၣ်, ဘၣ်တၢ်သူၣ်ထီၣ် ဒီးကဲထီၣ်ဟံၣ်ဘၣ်ဃးဒီးသူၣ်ဒီးသးန့ၣ်, ၦၤလုၢ်တၢ်အဒိၣ်အစီဆှံတကလုၥ်, ဒ်သိးသုကပၥ်ထီၣ်တၢ်လုၢ်ဘၣ်ဃးဒီးသူၣ်ဒီးသးလၢအဘၣ်ယွၤအသး, လၢယ့ၣ်ရှူးခ၇ံၥ်အဃိန့ၣ်လီၤ (၁ပ့းတရူး ၂း၄, ၅). တၢ်လၢပထံၣ်ဖဲစီၤပ့းတရူး အတၢ်ကွဲးအပူၤအံၤ မ့ၢ်လံၥ်စီဆှံအသီတကတြူၢ်အတၢ်ပၥ်ဖျါထီၣ်ဒ်လံၥ် ထါစံးထီၣ်ပတြၢၤအတၢ်ပၥ်ဖျါအသိး လၢအမ့ၢ်ယွၤအၦၤဂီၢ်မုၢ်, ၦၤလုၢ်တၢ်ဒိၣ် စီဆှံလုၢ်ထီၣ်တၢ်စံးထီၣ်ပတြၢၤဒီး တၢ်စံးဘျုးစံးဖှိၣ်ဆူကစၢ်ခ၇ံၥ်အအိၣ်, ၦၤလၢအတ့လီၤဒီးအုၣ်က့ၤခီၣ်က့ၤတၢ်အကစၢ်လၢအမၤတၢ်ဂ့ၤခဲလၢၥ် လၢအဝဲသ့ၣ်အဂီၢ်န့ၣ်လီၤ.

`ဒ်ပမ့ၢ်ၦၤစူၢ်က့ၤနၥ်က့ၤတၢ်လၢလံၥ်စီဆှံအသီတကတြူၢ်အံၤ အကတီၢ်အပူၤအသိး, ပအိၣ်စ့ၢ်ကီးဒီးၦၤလုၢ်တၢ်ဒိၣ်အမူအဒါလၢတၢ်ကိးၦၤ ဒ်သိးကစိၥ်တၢ်သးခုအကစီၣ်ဆူဟီၣ်ခိၣ်ချၢအံၤအဂီၢ်န့ၣ်လီၤ. ကျဲလၢအဂ့ၤ ဒိၣ်ကတၢၢ်လၢပကဘၣ်မၤအီၤန့ၣ် မ့ၢ်မနုၤလဲၣ်.`