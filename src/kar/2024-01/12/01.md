---
title:  တၢ်ဘူၣ်ထီၣ်ဘါထီၣ်လၢအကတၢၢ်တသ့ဘၣ်
date:   16/03/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၁၃၄; ယၡါယၤ ၄၂း၁၀-၁၂; လီၣ်ဖျါ ၁၄း၃; စံးထီၣ်ပတြၢၤ ၁၅; စံးထီၣ်ပတြၢၤ ၁၀၁း၁-၇; စံးထီၣ်ပတြၢၤ ၉၆; လီၣ်ဖျါ ၁၄း၆-၁၂; ယိၤဟၣ် ၄း၂၃, ၂၄.

> <p>တၢ်ကလုၢ်ထူ</p>
> "ယသးသမူအဖၢမုၢ်ဒီး, ယကစံးထီၣ်ပတြၢၤယွၤ ယအိၣ်ဒံးအဖၢမုၢ် ဒီး, ယကသး၀ံၣ်ယကစၢ်လီၤ" (စံးထီၣ်ပတြၢၤ ၁၀၄း၃၃).

ပတၢ်လဲၤခီဖျိကစၢ်ယွၤအဘျုးအဖှိၣ်ဒီး အတၢ်စိတၢ်ကမီၤဒ်အါထီၣ်, ပအိၣ်ဒီးတၢ်သံကွၢ်ၦၤကွဲးထါစံးထီၣ်ပတြၢၤဒ်ခခ့ျထီၣ်န့ၣ်လီၤ. "ယကဟ့ၣ်ကၣ် ယွၤလၢ အမၤဂ့ၤယၤတဂၤလၢတၢ်ခဲလၢၥ်အဃိန့ၣ် လၢမနုၤတမံၤလဲၣ်" (စံးထီၣ်ပတြၢၤ ၁၁၆း၁၂). တၢ်စံးဆၢလၢအတီတမံၤန့ၣ် မ့ၢ်ဝဲတၢ်ဟ့ၣ်လီၤ တၢ်အိၣ်မူဆူတၢ်အိၣ်တီအိၣ်လိၤလၢယွၤအပူၤန့ၣ်လီၤ.

လၢထါစံးထီၣ်ပတြၢၤအပူၤန့ၣ်, အံၣ်စ၇့လးအံၤ တမ့ၢ်ထဲၦၤကလုၥ် တဒူၣ်ဧိၤဘၣ်, မ့မ့ၢ်တခီ မ့ၢ် "တၢ်အိၣ်ဖှိၣ်ဖးဒိၣ်" တဖုန့ၣ်လီၤ. အအံၤ မ့ၢ်တၢ်လီၣ်ဖျါထီၣ်တၢ်ကိးအံၣ်စ၇့လးအတၢ်ပညိၣ်လၢကစံးထီၣ်ပတြၢၤ ကစၢ်ယွၤဒီး ကစိၥ်တၢ်အုၣ်အသးဘၣ်ဃးဒီးအီၤဆူၦၤကလုၥ်ဂၤအအိၣ်န့ၣ် လီၤ. အဂ့ၢ်ဒ်လဲၣ်ကစၢ်ယွၤအဲၣ်ဒိးလၢဟီၣ်ခိၣ်ဒီဘ့ၣ်ညါကပၥ်ဖှိၣ်ထီၣ်သးဒီး အၦၤဂီၢ်မုၢ်လၢတၢ်ဘူၣ်ထီၣ်ဘါထီၣ်အီၤအပူၤအဂီၢ်လီၤ. ကစၢ်ယွၤအၦၤ ဂီၢ်မုၢ်တဖၣ် ဘၣ်တၢ်ပၥ်ဖျါအဝဲသ့ၣ်ဃုၥ်ဒီးၦၤတီၦၤလိၤလၢ အမုၢ်လၢ်ဒီး ဘူၣ်ထီၣ်ဘါထီၣ်အီၤလၢအပူၤ ဒီးအတၢ်အဲၣ်အပူၤန့ၣ်လီၤ.

တၢ်ဘူၣ်ထီၣ်ဘါထီၣ်ယွၤလၢ တၢ်အိၣ်ဖှိၣ်၇ိဖှိၣ်အလီၢ်န့ၣ် မ့ၢ်တၢ်လၢ အဂ့ၤဒိၣ်မးတမံၤန့ၣ်လီၤ. တၢ်အံၤတမ့ၢ်အခီပညီအိၣ်ဝဲလၢတၢ်ထုကဖၣ်ဒီး တၢ်စံးထီၣ်ပတြၢၤယွၤလၢနီၢ်ကစၢ်တဂၤဧိၤအံၤ တမ့ၢ်တၢ်ပၥ်အီၤလၢနီၢ်ဂံၢ်ခံ အပတီၢ်န့ၣ်ဘၣ်. မ့ၢ်ထိၣ်သတြီၤန့ၢ်, တၢ်ဘူၣ်ထီၣ်ဘါထီၣ်ထဲတဂၤဧိၤန့ၣ် ဒုးနၢ်ဟူတၢ်အိၣ်ဖှိၣ်ဖးဒိၣ်အတၢ်ဘူၣ်ထီၣ်ဘါထီၣ်ယွၤဃုၥ်ဒီးတၢ်စံးထီၣ်ပတြၢၤ အသီ (စံးထီၣ်ပတြၢၤ ၂၂း၂၂, ၂၅) ဒီးလၢအဂၤတမံၤန့ၣ်, တၢ်ဘူၣ်ထီၣ် ဘါထီၣ်ယွၤတဂၤဧိၤအံၤ ဒိၣ်ထီၣ်အါထီၣ်ဝဲလၢအတၢ်၇့လိၥ်မုၥ်လိၥ်အသးဒီး တၢ်အိၣ်ဖှိၣ်၇ိဖှိၣ်အတၢ်ဘူၣ်ထီၣ်ဘါထီၣ်န့ၣ်လီၤ.

တၢ်အိၣ်ဖှိၣ်အတၢ်ဘူၣ်ထီၣ်ဘါထီၣ်တၢ်န့ၣ်, ဘၣ်တၢ်ကိးအီၤလၢ "တၢ်အိၣ်ဖှိၣ်လၢအသးလိၤ" (စံးထီၣ်ပတြၢၤ ၁၁၁း၁) န့ၣ်လီၤ. ၦၤအသး လိၤန့ၣ်သ့ၣ်ညါယွၤ (စံးထီၣ်ပတြၢၤ ၃၆း၁၀) ဒီးယွၤသ့ၣ်ညါအီၤစ့ၢ်ကီး (စံးထီၣ်ပတြၢၤ ၃၇း၁၈) ဒီးတၢ်လဲၤခီဖျိအံၤ ဒုးအိၣ်ထီၣ်အဝဲသ့ၣ်အတၢ်အိၣ်မူ အိၣ်ဂဲၤကိးကတီၢ်ဒဲးန့ၣ်လီၤ.