---
title:  ယွၤဧၢ, မ့ၢ်မတၤကအိၣ်ဝဲဆိးဝဲလၢနဒဲစီဆှံအပူၤတဂၤလဲၣ်
date:   19/03/2024
---

`ဖး စံးထီၣ်ပတြၢၤ ၁၅ တက့ၢ်. ၦၤဂီၢ်မုၢ်လၢအကြၢးဘူၣ်ထီၣ် ဘါထီၣ်ယွၤလၢအမဲၥ်ညါန့ၣ် မ့ၢ်မတၤသ့ၣ်တဖၣ်လဲၣ်.`

တၢ်စံးဆၢက့ၤလံၥ်ထါစံးထီၣ်ပတြၢၤအံၤန့ၣ် ဘၣ်တၢ်ဟ့ၣ်လီၤတ့ၢ်အီၤ လၢကစၢ်ယွၤအတၢ်သိၣ်တၢ်သီဒီး ၀ံအတၢ်ကွဲးသ့ၣ်တဖၣ်အပူၤလၢအမ့ၢ် - ၦၤလၢအအိၣ်ဒီးတၢ်မၤ (မၤတၢ်တီတၢ်လိၤ) ဒီးတၢ်သကဲၥ်ပ၀း (လၢအသူၣ်ကံၢ် သးလဲပူၤ) (ကွၢ် ၅မိၤၡွ ၆း၅; မံကၤ ၆း၆-၈) အံၤ မ့ၢ်တၢ်ပၥ်ဖျါထီၣ်ယွၤန့ၣ် လီၤ. ဒဲအံၤ မ့ၢ်တၢ်လီၢ်စီဆှံဒီးတၢ်အိၣ်လၢအပူၤခဲလၢၥ်, ပၥ်ဃုၥ်ဒီးၦၤလုၢ်တၢ် ဒိၣ်တဖၣ်အံၤ, ဘၣ်တၢ်ပၥ်စီဆှံအီၤန့ၣ်လီၤ. လၢတၢ်န့ၣ်အဃိ, တၢ်စီတၢ်ဆှံ အံၤမ့ၢ်တၢ်လၢအလီၤဆီတမံၤလၢကနုၥ်လီၤဆူယွၤအမဲၥ်ညါန့ၣ်လီၤ. အံၣ်စ၇့လးအတၢ်စီတၢ်ဆှံအံၤ ကဘၣ်မ့ၢ်တၢ်လၢအလၢၥ်လၢၥ်ဆ့ဆ့တမံၤ ပၥ်ဖှိၣ်ထီၣ်တၢ်ဘူၣ်ထီၣ်ဘါထီၣ်ယွၤဃုၥ်ဒီးတၢ်သကဲၥ်ပ၀းလၢအဘၣ် တၢ်ပၥ်ဖျါထီၣ်အီၤလၢတၢ်အိၣ်မူအပူၤဒီကတီၢ်ညါန့ၣ်လီၤ. တၢ်သိၣ်တၢ်သီန့ၣ် ဘၣ်တၢ်ဟ့ၣ်လီၤယွၤအၦၤဂီၢ်မုၢ်လၢ မၤလၢၦဲၤအမူအဒါလၢအမ့ၢ်တၢ်အိၣ်မူ လၢၦၤလုၢ်တၢ်ဒိၣ်အဘီၣ်အမုၢ်ပူၤအံၤအဂီၢ်န့ၣ်လီၤ. ၦၤလုၢ်တၢ်ဒိၣ်အစီၤပၤ အတၢ်အိၣ်မူန့ၣ် ပၥ်ဃုၥ်ဒီးတၢ်အိၣ်မူအစီဆှံလၢယွၤအမဲၥ်ညါဒီး တၢ်ဟဲစိၥ် တၢ်ဆိၣ်ဂ့ၤဆိၣ်၀ါအါအါကလဲၥ်ဆူၦၤကလုၥ်သ့ၣ်တဖၣ်အအိၣ်န့ၣ်လီၤ.

`ဖး စံးထီၣ်ပတြၢၤ ၂၄း၃-၆ ဒီး စံးထီၣ်ပတြၢၤ ၁၀၁း၁-၃ တက့ၢ်. တၢ်စီဆှံန့ၣ် အခီပညီမ့ၢ်မနုၤလဲၣ်.`

"သးလၢအလၢအၦဲၤ" အံၤ မ့ၢ်ၦၤဘူၣ်ထီၣ်ဘါထီၣ်ယွၤတဂၤအသူး အသ့ၣ်လၢ အအိၣ်ဒီးအီၤအဒိၣ်ကတၢၢ်တမံၤလၢယွၤအမဲၥ်ညါန့ၣ်လီၤ. လၢဧ့ၤဘြံၤအကျိၥ် tamim "တၢ်လၢတၢ်ၦဲၤ" အံၤ ဟ့ၣ်ၦၤတၢ်နၢ်ပၢၢ်လၢ အမ့ၢ် "တၢ်အလၢအၦဲၤ" ဒီး "တၢ်ခဲလၢၥ်ခဲဆ့" န့ၣ်လီၤ. စပံးမုၢ်လၢ "အလၢအၦဲၤ" န့ၣ် မ့ၢ်တၢ်ခဲလၢၥ်ခဲဆ့, တအိၣ်ဒီးတၢ်ဟးဂီၤဘၣ်ဒီးအိၣ်ဆူၣ်အိၣ်ခခ့ျဝဲန့ၣ်လီၤ (ယဃ့းစက့လး ၁၅း၅). ဆၣ်ဖိကီၢ်ဖိလၢတၢ်လုၢ်ထီၣ်ပၥ်ထီၣ်တၢ်အဂီၢ်န့ၣ် ကဘၣ် tamin, မ့တမ့ၢ်ကဘၣ်လၢဘၣ်ၦဲၤ, အမဲၣ်တဘၣ်အိၣ်လၢအလိၤဘၣ် လီၤ (၃မိၤၡွ ၂၂း၂၁-၂၄). "တၢ်လဲၤတၢ်ၦဲၤ" အတၢ်ကတိၤအံၤ မ့ၢ်ဝဲတီဝဲ လၢၥ်လၢၥ်ဆ့ဆ့န့ၣ်လီၤ (ယိၤဘး ၃၆း၄). လၢတၢ်န့ၣ်အဃိ "သးလၢလၢ ၦဲၤၦဲၤ" အံၤမ့ၢ်ဝဲ "သးလၢအကဆှီ" (စံးထီၣ်ပတြၢၤ ၂၄း၄). မ့တမ့ၢ် သးလၢ အအိၣ်ဒီးတၢ်တီတၢ်လိၤန့ၣ်လီၤ (စံးထီၣ်ပတြၢၤ ၁၅း၂). မ့ၢ်သးလၢအဃုယွၤ (စံးထီၣ်ပတြၢၤ ၂၄း၆) ဒီး ဘၣ်တၢ်မၤဂ့ၤထီၣ်က့ၤအီၤလၢ ယွၤအတၢ်ပျၢ် တၢ်ဒဲးဘးအပူၤန့ၣ်လီၤ (စံးထီၣ်ပတြၢၤ ၅၁း၂-၁၀). တၢ်အိၣ်မူလၢတၢ်ပၥ် တၢ်ကမၣ်တအိၣ်ဘၣ်န့ၣ် အိၣ်ထီၣ်အသးလၢတၢ်သ့ၣ်ညါကစၢ်ယွၤအဘျုး အဖှိၣ်ဒီးအတၢ်တီတၢ်လိၤန့ၣ်လီၤ. ယွၤအဘျုးအဖှိၣ်ဒုးသူၣ်ဟူးသးဂဲၤဒီး ဟ့ၣ်လီၤကစၢ်ယွၤအခ့အၦၤတဖၣ် ကအိၣ်မူလၢတၢ်ပျံၤယွၤအပူၤ လၢအမ့ၢ် တၢ်အိၣ်မူလၢ၇့ဒီးယွၤ ဒီးဆီၣ်လီၤသးလၢယွၤအကလုၢ်ကထါအပူၤန့ၣ်လီၤ. ၦၤလၢအဟ့ၣ်လီၤသးဒီး အအဲၣ်ထူအဲၣ်ယွၤတဂၤအတၢ်အိၣ်မူအံၤ ဟဲစိၥ်ဃီၤ တၢ်စံးထီၣ်ပတြၢၤ ယွၤအဘျုးဒီးတမ့ၢ်တၢ်စံးထီၣ်ပတြၢၤလီၤအကစၢ်ဒၣ်ဝဲအသး ဘၣ်န့ၣ်လီၤ. ကွၢ်ထံကွၢ်ဆးလၢတၢ်လိၣ်ဆိဖဲ စံးထီၣ်ပတြၢၤ ၁၅ အပူၤအံၤ ဘၣ်တၢ်ဟ့ၣ်လီၤအီၤလၢအထီဒါတၢ်သ့တကပၤန့ၣ်လီၤ (စံးထီၣ်ပတြၢၤ ၁၅း၃-၅). တၢ်အံၤ တမ့ၢ်လၢကဘၣ်လူၤမၤတၢ်ဘၣ်ယွၤအသးဘၣ်, မ့မ့ၢ်တခီ မ့ၢ်တၢ်ဟးဆှဲးတၢ်သ့ၣ်တဖၣ်လၢ အမၤလီၤဖးၦၤဒီးယွၤန့ၣ်လီၤ.

`မ့ၢ်ဃုထၢလၢကဟးဆှဲးတၢ်သ့ၣ်တဖၣ်လၢအဆီၣ်ဖျိးကွံၥ်ၦၤ ယံၥ်ဒီး ယွၤသ့ၣ်တဖၣ်အံၤသ့ဝဲလၢကျဲဒ်လဲၣ်. တၢ်သ့ၣ်တဖၣ်န့ၣ် မ့ၢ်တၢ်မနုၤလဲၣ်, ဒီးပကဟးဆှဲးအီၤကသ့ဝဲဒ်လဲၣ်.`