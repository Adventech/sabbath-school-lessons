---
title:  စံယိၣ်အတၢ်ပူၤဖျဲးဒီးအတၢ်ဃူတၢ်ဖိး
date:   13/03/2024
---

`ဖး စံးထီၣ်ပတြၢၤ ၄၆း၁-၇ တက့ၢ်. ဟီၣ်ခိၣ်အံၤဘၣ်တၢ်ပၥ်ဖျါထီၣ် အီၤလၢထါအဂ့ၢ်အကျိၤအံၤန့ၣ်ဒ်လဲၣ်.`

ထါစံးထီၣ်ပတြၢၤဟ့ၣ်ၦၤတၢ်ဂ့ၢ်တၢ်ကျိၤလၢ အဘၣ်ဃးဒီးဟီၣ်ခိၣ် အတၢ်ကီတၢ်ခဲတဖၣ်အံၤ ဖျါဖျါဒီးအိၣ်ဖျါဝဲလၢန့ဆၢၣ်အတၢ်မၤဟးဂူၥ်ဟးဂီၤ အက့ၢ်အဂီၤတဖၣ်လၢ တၢ်တသ့ၣ်ညါဆိအတဟီၣ်ဆူၣ်ဘၣ်အဂ့ၢ်န့ၣ်လီၤ (စံးထီၣ်ပတြၢၤ ၄၆း၂, ၃). တၢ်အက့ၢ်အဂီၤလၢအမ့ၢ်ထံကျိသီၣ်သဲအံၤ ပၥ်ဖျါထီၣ်ၦၤဂီၢ်မုၢ်အတၢ်ပူထီၣ်ဒီးတၢ်ကီတၢ်ခဲအကလုၥ်ကလုၥ်လၢ ၦၤအၢ ၦၤသီသ့ၣ်တဖၣ်ဒုးအိၣ်ထီၣ်ဝဲန့ၣ်လီၤ (စံးထီၣ်ပတြၢၤ ၉၃း၃, ၄; စံးထီၣ်ပတြၢၤ ၁၂၄း၂, ၅). ဒ်န့ၣ်အသိး, ဖဲစံးထီၣ်ပတြၢၤ ၄၆ အပူၤန့ၣ်, န့ဆၢၣ်အတၢ်နး တၢ်ဖှီၣ်တဖၣ် စံးကတိၤဖျါထီၣ်လၢ ဟီၣ်ခိၣ်အံၤဘၣ်တၢ်ပၢအီၤဒီးၦၤကလုၥ် တဖၣ်လၢအဒုးအိၣ်ထီၣ်တၢ်ဒုးတၢ်ယၥ်န့ၣ်လီၤ (စံးထီၣ်ပတြၢၤ ၄၆း၆).

ဖျါၡဲမးလၢဟီၣ်ခိၣ်လၢအတသ့ၣ်ညါယွၤဘၣ်န့ၣ်လီၤ. အဂ့ၢ်ဒ်လဲၣ် ကစၢ်ယွၤန့ၣ် အိၣ်လၢအၦၤဂီၢ်မုၢ်အခၢၣ်သးလီၤ, ဒီးဖဲကစၢ်ယွၤအိၣ်ဆိး အလီၢ်န့ၣ်, တၢ်ဃူတၢ်ဖိး, တၢ်မုၥ်တၢ်ခုၣ်အိၣ်ဝဲဒၣ်န့ၣ်လီၤ (စံးထီၣ်ပတြၢၤ ၄၆း၄, ၅). ဟီၣ်ခိၣ်စူးကွံၥ်ညိကွံၥ်အီၤဘၣ်ဆၣ်, ကစၢ်ယွၤတညိကွံၥ်ဟီၣ်ခိၣ် ဘၣ်. ကစၢ်ယွၤန့ၣ် အိၣ်လၢဟီၣ်ခိၣ်ချၢအံၤ, အိၣ်ဆိးလၢအၦၤဂီၢ်မုၢ်အကျါ န့ၣ်လီၤ. မ့ၢ်စံးလၢအဂၤတမံၤန့ၣ်, တၢ်မၤအသးမ့ၢ်တဂ့ၤဘၣ်ဆၣ်ဒၣ်လဲၥ်, ကစၢ်ယွၤအိၣ်ဝဲဖဲအံၤ, လၢဟီၣ်ခိၣ်အံၤဒီးပဟံးန့ၢ်ပနီၢ်ကစၢ်ဒၣ်ဝဲတၢ်မုၢ်လၢ်ဒီး တၢ်ဟ့ၣ်ဂံၢ်ဟ့ၣ်ဘါခီဖျိတၢ်သ့ၣ်ညါတၢ်မ့ၢ်တၢ်တီအခီၣ်ထံးခီၣ်ဘိန့ၣ်လီၤ.

ယွၤလၢအမ့ၢ်တၢ်ပူၤဖျဲးအလီၢ်အလၢၦဲၤအံၤန့ၣ်, မ့ၢ်စံယိၣ်အတၢ်မုၥ် တၢ်ခုၣ်, တၢ်ဃူတၢ်ဖိးဒီး တၢ်ပူၤဖျဲးအလီၢ်လၢအအိၣ်ဂၢၢ်ဆိးကျၢၤဝဲန့ၣ်လီၤ. တၢ်ကတိၤလၢအပၥ်ဖျါထီၣ်စံယိၣ်အတၢ်ပူၤဖျဲးအလီၢ်အံၤ မ့ၢ်ဝဲ "ဘၣ်ဆၣ်" ဖဲစံးထီၣ်ပတြၢၤ ၄၆း၃ အပူၤန့ၣ်လီၤ. တၢ်ကီတၢ်ခဲအိၣ်ထီၣ်ဝဲလၢဟီၣ်ခိၣ်ချၢ ဘၣ်ဆၣ်, ယွၤအၦၤဂီၢ်မုၢ်တဖၣ်န့ၣ် ပူၤဖျဲးဝဲဒၣ်န့ၣ်လီၤ. ဒုးနဲၣ်ဖျါထီၣ်ဝဲလၢ တၢ်မုၥ်တၢ်ခုၣ်အံၤ အိၣ်ထီၣ်အသးသ့ဝဲလၢတၢ်နးတၢ်ဖှီၣ်တအိၣ်ဘၣ်အလီၢ် အံၤန့ၣ်တမ့ၢ်ဘၣ်, ဘၣ်ဆၣ်မ့ၢ်ကစၢ်ယွၤအတၢ်ဟ့ၣ်ဆူအဖိတဖၣ်လၢ အအိၣ်ဒီးတၢ်စူၢ်တၢ်နၥ်အံၤအအိၣ်န့ၣ်လီၤ. တၢ်စူၢ်တၢ်နၥ်ယွၤန့ၣ်, ဟ့ၣ်လီၤ ယွၤအဖိလၢတၢ်မုၥ်တၢ်ခုၣ်ဒီးတၢ်ပူၤဖျဲးအလီၢ် ဖဲကလံၤမုၢ်အူဝဲဆူၣ်ဆူၣ် အကတီၢ်န့ၣ်လီၤ (မးသဲ ၈း၂၃-၂၇). တၢ်သံကွၢ်လၢအအိၣ်ထီၣ်အသးန့ၣ် မ့ၢ်ဝဲ, ကစၢ်ယွၤကပၥ်လီၤတဲၥ်ကွံၥ်ဟီၣ်ခိၣ်အံၤ ခိဖျိအတၢ်ဃုထၢဒီးအမၤ တၢ်ဟးဂူၥ်ဟးဂီၤအတၢ်မၤအဃိအံၤလီၤထူလီၤန့ၣ်ဧါ.

`ဖး စံးထီၣ်ပတြၢၤ ၄၆း၆-၁၁. ကစၢ်ယွၤစံးဆၢက့ၤဟီၣ်ခိၣ်အတၢ်မၤ ဟးဂူၥ်ဟးဂီၤဒီးအတၢ်မၤဆူၣ်မၤစိးတၢ်အံၤလၢအမနုၤလဲၣ်.`

ကစၢ်ယွၤစံးဆၢက့ၤလၢတၢ်သူၣ်တမုၥ်ဘၣ်အပူၤဆူၣ်ဆူၣ်ကလဲၥ် လၢအတၢ်ဒုးကဲထီၣ်ဟီၣ်ခိၣ်လၢအတၢ်စံးတၢ်ကတိၤအံၤ မၤသဘှံးဟီၣ်ခိၣ်, မၤၦံၤထီၣ်ဟီၣ်ခိၣ်အံၤန့ၣ်လီၤ (စံးထီၣ်ပတြၢၤ ၄၆း၆). ဘၣ်ဆၣ် ယွၤအတၢ် မၤၦံၢ်ထီၣ်ဟီၣ်ခိၣ်အံၤ တကတၢၢ်ကွံၥ်လၢတၢ်မၤဟးဂူၥ်ဟးဂီၤတၢ်ဘၣ်, မ့မ့ၢ်တခီ မ့ၢ်တၢ်မၤသီထီၣ်က့ၤတၢ်အဂီၢ်န့ၣ်လီၤ. ကွၢ်ထံကွၢ်ဆးဖဲအံၤလၢ ကစၢ်ယွၤအတၢ်ဃူတၢ်ဖိးန့ၣ် စးထီၣ်အသးဖဲစံယိၣ်အလီၢ်ဒီး လဲၤတုၤဝဲဆူ ဟီၣ်ခိၣ်ဒီဘ့ၣ်ညါအကတၢၢ်န့ၣ်လီၤ. ကစၢ်ယွၤကမၤပတုၥ်က့ၤတၢ်ဒုးဒီး မၤလီၤပံၥ်ကွံၥ်တၢ်ပီးတၢ်လီတဖၣ်လၢ ကမၤဟးဂီၤတၢ်လၢၦၤကလုၥ်အၢသီ တဖၣ်ဒုးအိၣ်ထီၣ်ဝဲတၢ်ဆီၣ်ဘံးဆီၣ်ဘၢဆူဟီၣ်ခိၣ်အံၤန့ၣ်လီၤ (စံးထီၣ်ပတြၢၤ ၄၆း၉). အဝဲအံၤမ့ၢ်တၢ်မုၢ်လၢ်အဒိၣ်တမံၤလၢ ၦၤခ၇ံၥ်ဖိသ့ၣ်တဖၣ်အဂီၢ် လၢအကမၤအသးဖဲကစၢ်ခ၇ံၥ်ဟဲက့ၤခံဘျီတဘျီအကတီၢ်န့ၣ်လီၤ.

`ပမၤလိလၢကဒိးန့ၢ်ဘၣ်တၢ်ဃူတၢ်ဖိးဒီးတၢ်စူၢ်က့ၤနၥ်က့ၤယွၤလၢ ဟီၣ်ခိၣ်လၢအၦဲၤဒီးတၢ်နးတၢ်ဖှီၣ်အံၤအပူၤသ့ဝဲဒ်လဲၣ်.`