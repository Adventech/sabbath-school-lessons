---
title:  တၢ်ဆိကမိၣ်ဆူညါအဂီၢ်
date:   15/03/2024
---

ကွၢ်ထံဆိကမိၣ်တၢ်ကစီၣ်လၢ ယၡါယၤ ၄၀ ဒီး ယၡါယၤ ၅၁း၁-၄ န့ၣ်တက့ၢ်.

စံယိၣ်အတၢ်သး၀ံၣ်တဖၣ်န့ၣ် ဒုးအိၣ်ထီၣ်တၢ်ဟ့ၣ်လီၤသးလၢၥ်လၢၥ် ဆ့ဆ့လၢ ကအိၣ်ဒီးတၢ်ဆိကမိၣ်ထီၣ်စံယိၣ်ဒီး အိၣ်မူလၢယွၤအတၢ်ပၢတၢ်ြပး အပူၤ လၢစံယိၣ်အံၤမ့ၢ်တၢ်အခၢၣ်စးအဂီၢ်န့ၣ်လီၤ. ဖဲယွၤအဒဲစီဆှံအတၢ် ဆိၣ်ဂ့ၤဆိၣ်၀ါအါအါကလဲၥ်အံၤ အိၣ်လၢပတၢ်အိၣ်မူအပူၤဒီး, တၢ်အိၣ်မူလၢ တၢ်မုၢ်လၢ်အလၢအၦဲၤဒီးစံယိၣ်အတၢ်သူၣ်ဖှံသးညီအပူၤအံၤ အိၣ်ဒံးဝဲလၢ ခါဆူညါအဂီၢ်န့ၣ်လီၤ. ကစၢ်ယွၤအဖိအါအါကလဲၥ်မုၢ်လၢ်မူခိၣ်အစံယိၣ် လၢတၢ်မဲၥ်ထံမဲၥ်နိအပူၤန့ၣ်လီၤ (စံးထီၣ်ပတြၢၤ ၁၃၇း၁). တၢ်သ့ၣ်နီၣ်ထီၣ် စံယိၣ်အံၤ တမ့ၢ်ထဲလၢတၢ်ဆိကမိၣ်ထီၣ်တမံၤဘၣ်, ဘၣ်ဆၣ်ဒီး မ့ၢ်သး အတၢ်သူၣ်အိၣ်သးအိၣ်တုၤလီၤတီၤလီၤဒီးဆၢတဲၥ်လၢကအိၣ်မူပိၥ်ထွဲ ဒ်တၢ်သ့ၣ်နီၣ်အဝဲအံၤအသိးန့ၣ်လီၤ (၂မိၤၡွ ၂၀း၈).

လၢတၢ်န့ၣ်အဃိ, တၢ်သး၀ံၣ်စံယိၣ်အထါသး၀ံၣ်တဖၣ်န့ၣ်, စိၥ်တၢ်သူၣ်အိၣ်သးအိၣ်လၢကဒုးအိၣ်မူတၢ်မုၢ်လၢ်လၢကဒုးအိၣ်ထီၣ်က့ၤ ကစၢ်ယွၤအဘီအမုၢ်လၢဟီၣ်ခိၣ်သီအပူၤအံၤန့ၣ်လီၤ (လီၣ်ဖျါ ၂၁း၁-၅).

ဖဲန့ၣ်န့ၣ်, သးသမူလၢအသံတသ့ဘၣ်တဖၣ် ကကွၢ်ကစၢ်ယွၤ အတၢ်စိတၢ်ကမီၤဒီး အတၢ်အုၣ်က့ၤခီၣ်က့ၤအတၢ်ခူသူၣ်အံၤလၢ တၢ်လီၤ ကမၢကမၣ်လီၤလးအပူၤန့ၣ်လီၤ. ဒုၣ်ဒါအၢသီလၢ ကလ့ပစီကစၢ်ယွၤအဖိသ့ၣ် တဖၣ်န့ၣ်တအိၣ်လၢၤဘၣ်. တၢ်သ့ၣ်ညါနၢ်ပၢၢ်, တၢ်သ့တၢ်ဘၣ်တဖၣ် ကဒိၣ်ထီၣ်ထီထီၣ်ဝဲဒၣ်န့ၣ်လီၤ. တၢ်ဒိးန့ၢ်တၢ်ကူၣ်သ့န့ၣ် တမၤကိၢ်မၤဂီၤ လၢၤသးအတၢ်သ့ၣ်ညါဒီး မၤလၢၥ်တၢ်ဂံၢ်တၢ်ဘါလၢၤဘၣ်. တၢ်ဖံးတၢ်မၤလီၢ် လၢအဒိၣ်ကတၢၢ်အံၤ ဘၣ်တၢ်ဒုးအိၣ်ထီၣ်အီၤ, သးအတၢ်ဟူးဂဲၤတုၤထီၣ်လၢ တၢ်ထီကတၢၢ်အဖီခိၣ်, တၢ်တိၥ်ပၥ်လၢအဒိၣ်ကတၢၢ်န့ၣ် ဒိးန့ၢ်ဘၣ်အီၤသ့, ဒီးတၢ်ထီၣ်ထီအလီၢ်သီတဖၣ်န့ၣ် ကဘၣ်ထီၣ်ဘးဒ်ဒီးကဘၣ်ထံၣ်ဘၣ် တၢ်လီၤလိၢ်လီၤလး, တၢ်မ့ၢ်တၢ်တီတဖၣ်ကဘၣ်သ့ၣ်ညါဘၣ်ဒ်, သးကဘၣ် ဃုသ့ၣ်ညါဒ်တၢ်အသီသ့ၣ်တဖၣ်န့ၣ်လီၤ. Ellen G. White, _The Great Controversy_, p. 677.

တၢ်ဟ့ၣ်လီၤသးလၢ သုတသးပ့ၤနီၣ်ကွံၥ်စံယိၣ်အလီၢ်ဘၣ်န့ၣ် မ့ၢ်ၦၤလဲၤဘူၣ်ထီၣ်ဘါထီၣ်ယွၤသ့ၣ်တဖၣ်အတၢ်အၢၣ်လီၤအီလီၤဒီးယွၤ လၢသုတတူၢ်လိၥ်ဟီၣ်ခိၣ်အံၤလၢ အမ့ၢ်အဝဲသ့ၣ်ဟံၣ်ဃီအဂီၢ်ဘၣ်, ဒီးအိၣ်ခိး လၢမူခိၣ်အသီဒီးဟီၣ်ခိၣ်အသီန့ၣ်လီၤ.

လၢတၢ်န့ၣ်အဃိ, စံယိၣ်အထါသး၀ံၣ်အံၤ ၦၤစူၢ်က့ၤနၥ်က့ၤတၢ်လၢ ကိးဆၢကတီၢ်ဒဲးတဖၣ် လၢအကွၢ်လၢ်တၢ်အိၣ်မူဘၣ်လၢ ၀့ၢ်ယရူၤၡလ့ၣ် အသီပူၤအံၤ သး၀ံၣ်ဝဲသ့န့ၣ်လီၤ (လီၣ်ဖျါ ၃း၁၂). စံယိၣ်ထါသး၀ံၣ်ဟ့ၣ်ဂံၢ် ဟ့ၣ်ဘါၦၤလၢ ကဆိကမိၣ်ပၥ်စၢၤဟီၣ်ခိၣ်အံၤလၢတၢ်မုၢ်လၢ်အပူၤ, ဘၣ်ဆၣ်ဒီး တၢ်သ့ၣ်တဖၣ်အံၤ ဒုးအိၣ်ထီၣ်မူဒါလၢပဂီၢ် ဒ်သိးကကဲယွၤအဘျုးအဖှိၣ် ခၢၣ်စးတဖၣ်လၢပဟီၣ်ခိၣ်အဆၢကတီၢ်ခဲအံၤန့ၣ်လီၤ.