---
title:  စံယိၣ်-ၦၤကလုၥ်ခဲလၢၥ်တဖၣ်အဟံၣ်
date:   12/03/2024
---

`ဖး စံးထီၣ်ပတြၢၤ ၈၇း၁, ၂ တက့ၢ်. တၢ်လၢအဒုးအိၣ်ထီၣ်စံယိၣ် လၢအမ့ၢ်တၢ်လီၢ်လၢအဒိၣ်အမုၢ်, အလုၢ်ဒိၣ်ၦ့ၤဒိၣ်န့ၣ် မ့ၢ်မနုၤလဲၣ်.`

စံးထီၣ်ပတြၢၤ ၈၇ အံၤ မ့ၢ်ထါသး၀ံၣ်လၢအမၤလၤမၤကပီၤစံယိၣ် ဒ်အမ့ၢ်၀့ၢ်လၢ ကစၢ်ယွၤဃုထၢဒီးအဲၣ်ဝဲဒၣ်အံၤန့ၣ်လီၤ. ကစၢ်ယွၤအတၢ် လုၢ်ဟံၣ်အိၣ်သူၣ်လီၤသးအခီၣ်ထံးန့ၣ် ဖဲကစၢၢ်စံယိၣ်အလိၤန့ၣ်လီၤ (စံးထီၣ် ပတြၢၤ ၂း၆; စံးထီၣ်ပတြၢၤ ၁၅း၁). လၢမုၢ်နံၤအကတၢၢ်န့ၣ်, စံယိၣ် ကဂဲၤဆၢထၢၣ်ထီန့ၢ်ဒံးကစၢၢ်အဂၤတဖၣ်ဒုးနဲၣ်ဖျါထီၣ်ကစၢ်ယွၤအတၢ်ပၢလၢ ဟီၣ်ခိၣ်ခဲလၢၥ်အဖီခိၣ်န့ၣ်လီၤ (စံးထီၣ်ပတြၢၤ ၉၉း၂; ယၡါယၤ ၂း၂; မံကၤ ၄း၁). စံးထီၣ်ပတြၢၤ ၈၇ ပၥ်ဖျါထီၣ်စံယိၣ်ဒ်အမ့ၢ် "ကစၢၢ်တဖၣ်" လၢ ကလီၣ်ဖျါထီၣ်အတၢ်စိဒိၣ်ကမီၤထီန့ၣ်လီၤ (စံးထီၣ်ပတြၢၤ ၁၃၃း၃). ကစၢ်ယွၤ အဲၣ်စံယိၣ်အပဲတြီတဖၣ်ဒိၣ်န့ၢ်ယၤကိၥ်အိၣ်ဝဲဆိးဝဲအလီၢ်ခဲလၢၥ် (စံးထီၣ်ပတြၢၤ ၈၇း၂) အံၤ ပၥ်ဖျါထီၣ်စံယိၣ်အတၢ်ဒိၣ်တၢ်စိဒိၣ်ကမီၤလၢ တၢ်လီၢ်ဂၤ အဖီခိၣ်လၢအံၣ်စ၇့လးအပူၤ လၢအမ့ၢ်ကစၢ်ယွၤအၦၤဂီၢ်မုၢ်အတၢ်အိၣ်ဖိှၣ် ၇ိဖှိၣ်အလီၢ်လၢအပူၤကွံၥ်ဒ်အမ့ၢ်ၡံလိၤဒီးဘ့ၤသ့လးအသိးန့ၣ်လီၤ. လၢတၢ်န့ၣ် အဃိ, ထါစံးထီၣ်ပတြၢၤပၥ်ဂၢၢ်ပၥ်ကျၢၤလၢ တၢ်ဘူၣ်ထီၣ်ဘါထီၣ်ယွၤအမ့ၢ် အတီန့ၣ် မ့ၢ်ဖဲတၢ်လီၢ်လၢအဝဲဃုထၢဝဲဒီး လၢအတၢ်အဲၣ်ဒိးအကျိၤအကျဲ အသိးန့ၣ်လီၤ.

`ဖး စံးထီၣ်ပတြၢၤ ၈၇း၃-၇ တက့ၢ်. တၢ်လၤတၢ်ကပီၤလၢ တၢ်စံးကတိၤဘၣ်ဃးစံယိၣ်အဂ့ၢ်န့ၣ် မ့ၢ်မနုၤလဲၣ်.`

စံယိၣ်အတၢ်လၤတၢ်ကပီၤန့ၣ် ထုးဃီၤၦၤကလုၥ်ခဲလၢၥ်တဖၣ်ဆူ ယွၤအိၣ်အဃိ, ကစၢ်ယွၤအဘီအမုၢ်အဆၢတဖၣ်လဲၢ်ထီၣ်ယံၤဝဲလၢ ဟီၣ်ခိၣ် ဒီဘ့ၣ်ညါအပူၤန့ၣ်လီၤ. ဖဲအံၤန့ၣ်, တုၤလၢစံယိၣ်အံၤ ဘၣ်တၢ်ပၥ်ဖျါအီၤလၢ အမ့ၢ်ၦၤဂီၢ်မုၢ်ခဲလၢၥ်လၢအတူၢ်လိၥ်ကစၢ်ခ၇ံၥ်အံၤ အနီၢ်သးတၢ်အိၣ်ဖျဲၣ် အလီၢ်ဒၣ်လဲၥ်န့ၣ်, ကစၢ်ယွၤတပၥ်ၦၤကလုၥ်အဂၤတဖၣ်လၢ အမ့ၢ်ထံဖိ ကီၢ်ဖိအနီၢ်ဂံၢ်ခံတကလုၥ်ဘၣ်လီၤ. တၢ်ကွဲးနီၣ်ကွဲးဃါၦၤတဂၤစုၥ်စုၥ်အဂ့ၢ် အကျိၤန့ၣ် ဘၣ်တၢ်မၤအီၤဒ်အအိၣ်ဖျဲၣ်အလီၢ်အသိးန့ၣ်လီၤ (နဃ့မယၤ ၇း၅; လူၤကၣ် ၂း၁-၃). ထါစံးထီၣ်ပတြၢၤ ပၥ်ဖျါထီၣ်ဝဲသၢဘျီလၢ ၦၤကလုၥ် သ့ၣ်တဖၣ်န့ၣ် အိၣ်ဖျဲၣ်လၢစံယိၣ်အဂ့ၢ်, ဟ့ၣ်အခီပညီလၢကစၢ်ယွၤကတီၤန့ၢ် အဝဲသ့ၣ်အမံၤအသၣ်ဒီး ဟ့ၣ်အဝဲသ့ၣ်တၢ်ခွဲးတၢ်ယၥ်ခဲလၢၥ်လၢ အမ့ၢ်ဖိလၢ အအိၣ်ဖျဲၣ်ဖဲစံယိၣ်န့ၣ်လီၤ (စံးထီၣ်ပတြၢၤ ၈၇း၄-၆).

စံးထီၣ်ပတြၢၤ ၈၇ ဒုးနဲၣ်တၢ်ဆူတၢ်အုၣ်က့ၤခီၣ်က့ၤလၢ ၦၤယူဒၤဖိ ဒီးၦၤတခီဘီမုၢ်ဖိခံဖုလၢၥ်အဂီၢ်ဒီး အဝဲသ့ၣ်အတၢ်ပၥ်ဖှိၣ်ထီၣ်သးလၢ တၢ်အိၣ်ဖှိၣ်တဖုဃီအပူၤ ခီဖျိကစၢ်ခ၇ံၥ်အတၢ်အုၣ်က့ၤခီၣ်က့ၤအတၢ်မၤ အဃိန့ၣ်လီၤ (၇ိမ့ၤ ၃း၂၂; ၇ိမ့ၤ ၁၀း၁၂; ကလၤတံ ၃း၂၈, ၂၉; ကလီးစဲ ၃း၁၁). ထါစံးထီၣ်ပတြၢၤအတၢ်ပၥ်ဖျါဘၣ်ဃးစံယိၣ်အတၢ်ထူးတၢ်တီၤအံၤ မ့ၢ်တၢ်ဒုးသ့ၣ်နီၣ်ထီၣ်က့ၤစီၤဒၤနံးယ့လးအတၢ်ထံၣ်လၢညါခီ ဘၣ်ဃးကစၢ်ယွၤ အဘီအမုၢ်ဒိၣ်ထီၣ်ဝဲကွ့ၢ်ကွ့ၢ်ဒီး မၤၦဲၤဟီၣ်ခိၣ်ချၢအဂ့ၢ် (ဒၤနံးယ့လး ၂း၃၄, ၃၅, ၄၄, ၄၅) ဒီးကစၢ်ခ၇ံၥ်စံးကတိၤတၢ်အဒိအတဲၥ်လၢ အမ့ၢ်ကစၢ်ယွၤ အဘီအမုၢ်အံၤ မ့ၢ်သ့ၣ်လၢအဒိၣ်ထီၣ်ဝဲဒိၣ်ဒိၣ်မုၢ်မုၢ်ဒီး ကဲထီၣ်သ့ၣ်တထံးလၢ ထိၣ်ဖိလံၣ်ဖိလၢတၢ်ဖးဖီတဖၣ်ဟဲအိၣ်ဝဲလၢအဒ့ခံဒ့အလိၤန့ၣ်လီၤ (မးသဲ ၁၃း၃၂).

`စံယိၣ်အတၢ်အိၣ်ကတဲၥ်ကတီၤသီလၢ ကတူၢ်လိၥ်ၦၤဂီၢ်မုၢ်ခဲလၢၥ် အံၤဒိးန့ၢ်ဘၣ်တၢ်လၢထီၣ်ၦဲၤထီၣ်လၢ တၢ်အိၣ်ဖှိၣ်အတၢ်ဖံးတၢ်မၤအဒိၣ် အမုၢ်လၢ ကစံၣ်တဲၤတဲလီၤတၢ်သးခုအကစီၣ်အံၤဆူ ၦၤကလုၢ်ခဲလၢၥ်အအိၣ် သ့ဝဲလၢကျဲဒ်လဲၣ်. (မးသဲ ၂၈း၁၈-၂၀). တၢ်ဂ့ၢ်အံၤ ဘၣ်ထွဲလိၥ်အသးဒီး တၢ်ကိးၦၤလၢကစံၣ်တဲၤတဲလီၤမူခိၣ်ကလူးသၢဂၤအတၢ်ကစီၣ်န့ၣ်လၢကျဲ ဒ်လဲၣ်.`