---
title:  သန့ၤလၢတၢ်ကီတၢ်ခဲအဆၢကတီၢ်တဖၣ်
date:   08/01/2024
---

ခ၇ံၥ်ဖိခဲလၢၥ်သ့ၣ်ညါဒီးလဲၤခီဖျိဘၣ်တၢ်သူၣ်ဟးဂူၥ်သးဟးဂီၤဒီး တၢ်နးတၢ်ဖှီၣ်အဆၢကတီၢ် ဖဲအဝဲသ့ၣ်ဆိကမိၣ်ထီၣ်တ့ၢ်လၢကစၢ်ယွၤမၤ တၢ်မနုၤတမံၤ မ့တမ့ၢ်ဘၣ်မနုၤလၢကစၢ်ယွၤဟ့ၣ်အခွဲးလၢတၢ်သ့ၣ်တဖၣ်အံၤ ဘၣ်အဝဲသ့ၣ်အဃိလဲၣ်န့ၣ်လီၤ. ၦၤကွဲးထါစံးထီၣ်ပတြၢၤသ့ၣ်တဖၣ်အနီၢ် ကစၢ်ဒၣ်ဝဲလဲၤခီဖျိဘၣ်တၢ်တဒ်သိးဒီးအံၤသ့ၣ်တဖၣ်န့ၣ်လီၤ. ဒီးခီဖျိကစၢ်ယွၤ အတၢ်ထိၣ်ဟူးထိၣ်ဂဲၤအဝဲသ့ၣ်သူၣ်ကံၢ်သးလဲအဃိအံၤဒီး, အဝဲသ့ၣ်မၤနီၣ် မၤဃါတၢ်သ့ၣ်တဖၣ်လၢအလဲၤခီဖျိတ့ၢ်ဝဲဒၣ်န့ၣ်လီၤ.

`ဖး စံးထီၣ်ပတြၢၤ ၄၄ တက့ၢ်. မ့ၢ်အစံးကတိၤတၢ်ဒီးၦၤမနုၤလဲၣ်. ဒီးဘၣ်မနုၤလၢအဘၣ်ထွဲလိၥ်အသးဒီးၦၤစူၢ်က့ၤနၥ်က့ၤတၢ်လၢစိၤဃၣ် ခဲလၢၥ်အကတီၢ်အံၤန့ၣ်လဲၣ်.`

တၢ်ဃုထၢထီၣ်လံၥ်ထါစံးထီၣ်ပတြၢၤလၢ တၢ်အိၣ်ဖှိၣ်အတၢ်ဘူၣ်ထီၣ် ဘါထီၣ်အတၢ်၇ဲၣ်တၢ်ကျဲၤအံၤအါဒၣ်တက့ၢ် ဒုးနဲၣ်ဖျါထီၣ်တၢ်တဒုးပၣ်ဃုၥ် တၢ်သူၣ်အိၣ်သးအိၣ်ဒီးတၢ်စံးတၢ်ကတိၤတဖၣ်လၢပပၥ်ဖျါထီၣ်လၢဒူၣ်ထၢ အတၢ်ထုကဖၣ်အကတီၢ်န့ၣ်လီၤ. တၢ်တြီဃၥ်ဒ်အံၤကမ့ၢ်သ့ၣ်သ့ၣ်တၢ်တသ့ တဘၣ်အတၢ်ပနီၣ် မ့တမ့ၢ် တၢ်သူၣ်တမုၥ်သးတပၢၤလၢကကွၢ်ဆၢၣ်မဲၥ် တၢ်ခံးသူလၢတၢ်အိၣ်မူအပူၤအဃိန့ၣ်လီၤ. တဘျီဘျီပကဆိကမိၣ်လၢ ကစၢ်ယွၤမၤတၢ်လၢပဖီခိၣ်လၢအတတီတလိၤတလိၤဘၣ်ဖဲတၢ်နးတၢ်ဖှိၣ် ဘၣ်ၦၤအကတီၢ်, ပတထံၣ်လၢကြၢးပပၥ်ဖျါထီၣ်ပတၢ်ဆိကမိၣ်တဖၣ် ဖဲတၢ်ဘူၣ်ထီၣ်ဘါထီၣ်တၢ်အကတီၢ်လၢၦၤအါဂၤအကျါ မ့တမ့ၢ် တုၤဒၣ်လဲၥ်လၢပတၢ်ထုကဖၣ်ထဲတဂၤဧိၤအံၤအလီၢ်န့ၣ်လီၤ.

တၢ်သးတဆူၣ်ဒီးတၢ်သူၣ်ဃၢသးဃၢဒ်အံၤ ဒုးအိၣ်ထီၣ်တၢ်Bကီလၢ ပတၢ်ဘူၣ်ထီၣ်ဘါထီၣ်အကံၢ်အလဲန့ၣ်လီၤ. မ့ၢ်လၢပတပၥ်ဖျါထီၣ်ပတၢ်ထံၣ် ဒီးပတၢ်ဆိကမိၣ်ဆူယွၤအမဲၥ်ညါခီဖျိတၢ်ထုကဖၣ်အံၤတီတီလိၤလိၤဒီးဖျါဖျါ ဘၣ်အဃိ, ပဘၣ်တၢ်စၢဃၥ်ၦၤလၢ ပသးအတၢ်တူၢ်ဘၣ်ခီၣ်ဘၣ်သ့ၣ်တဖၣ် န့ၣ်လီၤ. ကဲထီၣ်တၢ်ဂ့ၢ်လိၥ်ၦၤလၢကတုၤထီၣ်ဆူယွၤအအိၣ်လၢတၢ်နၥ်န့ၣ် နီၢ်ကစၢ်အသးအပူၤစ့ၢ်ကီးန့ၣ်လီၤ. ထုကဖၣ်လၢထါစံးထီၣ်ပတြၢၤအပူၤအံၤ ဟ့ၣ်ၦၤတၢ်သးခူတလ့ၢ်လၢပတၢ်ထုကဖၣ်အံၤတဘၣ်တၢ်ဂ့ၢ်လိၥ်အီၤဘၣ်န့ၣ် လီၤ.

အဒိ, လံၥ်ထါစံးထီၣ်ပတြၢၤ ၄၄ အံၤ မၤစၢၤၦၤဘူၣ်ထီၣ်ဘါထီၣ်ယွၤ သ့ၣ်တဖၣ်လၢ ကနၢ်ပၢၢ်တၢ်ဂ့ၢ်တၢ်ကျိၤထံထံဆးဆးလၢအဝဲသ့ၣ်တၢ်လဲၤခီဖျိ ဘၣ်တၢ်နးတၢ်ဖှီၣ်အပူၤန့ၣ်လီၤ. တၢ်သူထါစံးထီၣ်ပတြၢၤလၢတၢ်ထုကဖၣ် အဂီၢ်အံၤ မၤစၢၤၦၤဂီၢ်မုၢ်သ့ၣ်တဖၣ်လၢ ကပၥ်ဖျါထီၣ်အတၢ်ထုကဖၣ်တၢ်စံး တၢ်ကတိၤလၢအလၢၦဲၤဒီးတၢ်သဘခ့ျန့ၣ်လီၤ. လံၥ်ထါစံးထီၣ်ပတြၢၤဟ့ၣ်ၦၤ တၢ်စံးတၢ်ကတိၤလၢပထံၣ်အီၤဒီးပစံးကတိၤအီၤတသ့ဘၣ်န့ၣ်လီၤ. "ပသး တဂုၤက့ၤအခံဘၣ်, ဒီးပထွဲတၢ်တလဲၤကပၤလၢနကျဲဘၣ်. မ့ၢ်နၥ်သက့ဒ်န့ၣ်ဒီး, နမၤလီၤကလဲၦၤလၢထွံၣ်ဟီၣ်ခိၣ်အလီၢ်ပူၤ, ဒီးလုၣ်ဘၢၦၤဒီးတၢ်သံအကဒု လီၤ" (စံးထီၣ်ပတြၢၤ ၄၄း၁၈, ၁၉).

မ့ၢ်နၥ်သက့ဒ်အံၤဒီး, ကွၢ်ထံကွၢ်ဆးလၢ လံၥ်ထါစံးထီၣ်ပတြၢၤ ၄၄ စးထီၣ်အသးအံၤန့ၣ်တက့ၢ်. ၦၤကွဲးလံၥ်ဖိစံးကတိၤဘၣ်ဃးကစၢ်ယွၤ မၤတၢ်လၢအပူၤကွံၥ်လၢအၦၤဂီၢ်မုၢ်သ့ၣ်တဖၣ်အဂီၢ်န့ၣ်လီၤ. လၢတၢ်အံၤ အဃိ, ၦၤကွဲးလံၥ်ဖိပၥ်ဖျါထီၣ်အတၢ်သန့ၤသးဆူယွၤအအိၣ်ဒီးတမ့ၢ်, "ယချံၣ် ဘၣ်" န့ၣ်လီၤ. (စံးထီၣ်ပတြၢၤ ၄၄း၆).

လၢတၢ်အံၤအပူၤနၥ်သက့ဒီး, တၢ်ကီတၢ်ခဲဟဲဘၣ်ဒံးကစၢ်ယွၤ အၦၤဂီၢ်မုၢ်န့ၣ်လီၤ. တၢ်ဆိၣ်အၢဒီးတၢ်ကအုကစွါတဖၣ်အံၤ ယံၥ်ဝဲဒီး ဘၣ်ဒိဘၣ်ထံးဒိၣ်မးန့ၣ်လီၤ. ဘၣ်ဆၣ်ဒီး, လၢတၢ်သ့ၣ်တဖၣ်အံၤအကျါ ဒၣ်လဲၥ်, ၦၤကွဲးထါစံးထီၣ်ပတြၢၤအံၤ ကိးထီၣ်ယွၤလၢတၢ်ထူၣ်ဖျဲးထီၣ်က့ၤ အဂီၢ်လၢက "ၦ့ၤက့ၤၦၤလၢနဘျုးနဖှိၣ်အဃိတက့ၢ်" န့ၣ်လီၤ. လၢတၢ်အံၤ အပူၤ, လၢတၢ်ကီတၢ်ခဲတၢ်နးတၢ်ဖှီၣ်အဖၢမုၢ်ဒၣ်လဲၥ် အဝဲသ့ၣ်ညါကစၢ်ယွၤ ဒီးအတၢ်အဲၣ်အံၤအိၣ်ဝဲနီၢ်နီၢ်အဂ့ၢ်ဒံးန့ၣ်လီၤ.

`လၢတၢ်ကွၢ်ကဒါက့ၤတၢ်လဲၤပူၤကွံၥ်အပူၤ, ဖဲကစၢ်ယွၤအတၢ် အိၣ်ဆိးဒီးၦၤအိၣ်ဝဲအနီၢ်ကီၢ်အံၤအဃိန့ၣ်, မၤစၢၤနၤလၢတၢ်နးတၢ်ဖှီၣ် အကတီၢ်အံၤ ကမၤနၢၤနတၢ်ဆိကမိၣ်လၢယွၤအိၣ်ယံၤဒီးနၤအဂ့ၢ်သ့ဝဲဒ်လဲၣ်.`