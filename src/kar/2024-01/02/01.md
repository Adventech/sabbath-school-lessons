---
title:  သိၣ်လိၦၤလၢကဃ့ဘါထုကဖၣ်တၢ်အဂီၢ်
date:   06/01/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၁၀၅း၅; ကလီးစဲ ၃း၁၆; ယူဒၤ ၅း၁၃; စံးထီၣ်ပတြၢၤ ၄၄; စံးထီၣ်ပတြၢၤ ၂၂; စံးထီၣ်ပတြၢၤ ၁၃; စံးထီၣ် ပတြၢၤ ၆-း၁-၅.

> <p>တၢ်ကလုၢ်ထူ</p>
> "ဒီးတၢ်မၤအသးဖဲအအိၣ်ဘါထုကဖၣ်တၢ်လၢအလီၢ်အပူၤန့ၣ် တုၤအဆိတ့ၢ်ဒီး, အပျဲၢ်အဘီၣ်တဂၤစံးဘၣ်အီၤ, ကစၢ်ဧၢ, သိၣ်လိၦၤလၢ ပဘါထုကဖၣ်တၢ်အဂ့ၢ်, ဒ်စီၤယိၤဟၣ်သိၣ်လိစ့ၢ်ကီးအပျဲၢ်အဘီၣ်အသိးန့ၣ်တ က့ၢ်" (လူၤကၣ် ၁၁း၁).

တၢ်နၥ်လၢအမ့ၢ်ထဲလၢတၢ်သးအိၣ်အတၢ်ထုကဖၣ်ဒီးတၢ်ထုကဖၣ် လၢတၢ်တသိၣ်လိအီၤဘၣ်သ့ၣ်တဖၣ်အံၤမးမ့ၢ်တၢ်ထုကဖၣ်အနီၢ်ကီၢ်လၢ ခ၇ံၥ်ဖိသ့ၣ်တဖၣ်အသိးအကျါန့ၣ်လီၤ. မ့ၢ်နၥ်သက့ဒ်န့ၣ်ဒီး, ကစၢ်ခ၇ံၥ် အပျဲၢ်အဘီၣ်တဖၣ်ဒိးန့ၢ်ဘၣ်တၢ်အဘျုးအဖှိၣ်လၢအတၢ်ဃ့ကညးကစၢ်ခ၇ံၥ် ဒ်သိးကသိၣ်လိအဝဲသ့ၣ်လၢကဘါထုကဖၣ်တၢ်အဂီၢ်န့ၣ်လီၤ. ကစၢ်ယွၤ ပၥ်လီၤတၢ်ထုကဖၣ်လံၥ်, လံၥ်ထါစံးထီၣ်ပတြၢၤ, လၢလံၥ်စီဆှံအခၢၣ်သးအံၤ တမ့ၢ်လၢပဒုးနဲၣ်ၦၤလၢကစၢ်ယွၤအၦၤဂီၢ်မုၢ်လၢပျၢၤဃ့ဘါထုကဖၣ်တၢ်အဂ့ၢ် အကျိၤဘၣ်, မ့မ့ၢ်တခီဒ်သိးကသိၣ်လိၦၤလၢကဃ့ဘါထုကဖၣ်တၢ်ဖဲအဆၢ ကတီၢ်အံၤအဂီၢ်န့ၣ်လီၤ.

လၢအစိၤဃၣ်ဆိကတၢၢ်အဆၢကတီၢ်န့ၣ်, လံၥ်ထါစံးထီၣ်ပတြၢၤ ဒုးအိၣ်ထီၣ်ကစၢ်ယွၤအၦၤဂီၢ်မုၢ်အတၢ်ထုကဖၣ်အက့ၢ်အဂီၤန့ၣ်လီၤ. (၁ကွဲးနီၣ်တၢ် ၁၆း၇, ၉; နဃ့မယၤ ၁၂း၈; မးသဲ ၂၇း၄၆; အ့းဖ့းစူး ၅း၇). တနွံအံၤပကကွၢ်လံၥ်ထါစံးထီၣ်ပတြၢၤအတၢ်မၤလၢအမၤစၢၤ ကစၢ်ယွၤအၦၤဂီၢ်မုၢ်တဖၣ် ဒ်သိးကလဲလိၥ်က့ၤအတၢ်လဲၤကျဲဒီးဒိၣ်ထီၣ်လၢ တၢ်၇့လိၥ်သးဒီးကစၢ်ယွၤအပူၤန့ၣ်လီၤ. ပကြၢးသ့ၣ်နီၣ်ထီၣ်လၢလံၥ်ထါစံးထီၣ် ပတြၢၤအံၤ မ့ၢ်တၢ်ထုကဖၣ်အလံၥ်လၢအလုၢ်အၦ့ၤဒိၣ်မးတမံၤ, တမ့ၢ်ထဲလၢ တၢ်ဘူၣ်တၢ်ဘါအတၢ်ထံၣ်ဘၣ်, မ့ၢ်စ့ၢ်ကီးတၢ်လၢအဒုးဒိၣ်ထီၣ်ဒီးမၤဂ့ၤထီၣ် နီၢ်တဂၤဒၣ်ဝဲဒီး ဒူၣ်ဖိထၢဖိအတၢ်ထုကဖၣ်န့ၣ်လီၤ.

လံၥ်ထါစံးထီၣ်ပတြၢၤအတၢ်ထုကဖၣ်အံၤ မၤစၢၤတ့ၢ်ၦၤစူၢ်က့ၤ နၥ်က့ၤတၢ်သ့ၣ်တဖၣ်လၢကဒုးအိၣ်ထီၣ်ဒီးဟံးဃၥ်တၢ်အိၣ်မူလၢအအိၣ်ဒီး တၢ်ထုကဖၣ်အပူၤအံၤန့ၣ်လီၤ. တနွံအံၤပကဆဲးကွၢ်လံၥ်အထါစံးထီၣ်ပတြၢၤ, လီၤဆီဒၣ်တၢ်ဖဲဆၢကတီၢ်လၢအတဂ့ၤဝဲဒၣ်လၢပဂီၢ်ဘၣ်အကတီၢ်န့ၣ်လီၤ.