---
title:  တၢ်ဆိကမိၣ်ဆူညါအဂီၢ်
date:   12/01/2024
---

ဖး E. G. White, "Poetry and Song; pp. 159-168, in _Education_ တက့ၢ်. တၢ်ထုကဖၣ်ဒီးတၢ်သူၣ်၀ံၣ်သးဆၢတဖၣ်န့ၣ် ဘၣ်ထွဲလိၥ် အသးလၢကျဲဒ်လဲၣ်.

E. G. White ပၥ်ဖျါထီၣ်စီၤဒၤ၀ံးအတၢ်သ့ၣ်နီၣ်ပီၢ်ယၢ်လီၤက့ၤ အသးအထါသး၀ံၣ်တဖၣ် (အဒိ စံးထီၣ်ပတြၢၤ ၅၁) လၢအမ့ၢ်တၢ်စံးကတိၤ ဒီးတၢ်ထုကဖၣ်လၢအသးကံၢ်ပူၤလၢ အဒုးနဲၣ်ဖျါထီၣ်တၢ်သူၣ်အုးသးအုး အမ့ၢ်အတီလၢတၢ်ဒဲးဘးအဂီၢ်န့ၣ်လီၤ. (ကွၢ်- ခီၣ်ခါဆူခ၇ံၥ်အအိၣ်, pp. 24, 25). အဝဲဟ့ၣ်ဂံၢ်ဟ့ၣ်ဘါၦၤစူၢ်က့ၤနၥ်က့ၤတၢ်သ့ၣ်တဖၣ်လၢ ကတိၢ်န့ၢ်, တိၢ်ရူးလံၥ်စီဆှံဆၢလၢထါစံးထီၣ်ပတြၢၤအပူၤသ့ၣ်တဖၣ် လၢကဒုးအိၣ်ထီၣ် ကစၢ်ယွၤအတၢ်အိၣ်ဆိးဒီးအဝဲသ့ၣ်လၢအတၢ်အိၣ်မူအပူၤ ဒီးဒုးကပီၤထီၣ် ကစၢ်ခ၇ံၥ်အတၢ်မၤပၥ်ထီၣ်ထီထါစံးထီၣ်ပတြၢၤဖဲဘၣ်သဂၢၢ်ဒီးတၢ်လ့ပစီ ဒီးတၢ်ပျံၤတၢ်ဖုးအကတီၢ်န့ၣ်လီၤ. အဝဲစံးကတိၤစ့ၢ်ကီးလၢ "တၢ်သူၣ်၀ံၣ် သးဆၢလၢအစီဆှံဝဲအံၤ အိးထီၣ်သးသမူလၢအသ့ၣ်နီၢ်ပီၢ်ယၢ်လီၤသးဒီး အိၣ်ဒီးတၢ်စူၢ်တၢ်နၥ်, အိၣ်ဒီးတၢ်မုၢ်လၢ်, တၢ်အဲၣ်ဒိးတၢ်သူၣ်ဖှံသးညီအံၤ ဆံးအါလဲၣ်အဂ့ၢ်န့ၣ်လီၤ. အနီၢ်နီၢ်န့ၣ်, တၢ်သူၣ်၀ံၣ်သးဆၢအါအါကလဲၥ်န့ၣ် မ့ၢ်တၢ်ထုကဖၣ်အတၢ်သး၀ံၣ်န့ၣ်လီၤ.

ဖဲပဃ့တၢ်လၢထါစံးထီၣ်ပတြၢၤအထါသး၀ံၣ်အံၤန့ၣ်, ပဟံးန့ၢ် တၢ်သူၣ်ဒူသးဒူ, တၢ်မုၢ်လၢ်လၢၦၤကွဲးထါစံးထီၣ်ပတြၢၤတဖၣ်အံၤအပူၤန့ၣ် လီၤ. အဝဲသ့ၣ်ဟ့ၣ်ဂံၢ်ဟ့ၣ်ဘါၦၤလၢ ကဆဲးပနီၣ်သးအတၢ်လဲၤဒီး မၤမုၥ် ၦၤလၢပတအိၣ်ထဲတဂၤဘၣ်အဂ့ၢ်န့ၣ်လီၤ. ၦၤလၢအဂၤသ့ၣ်တဖၣ်စ့ၢ်ကီး လဲၤခီဖျိဘၣ်တၢ်ကီတၢ်ခဲဒ်သိးဒီးၦၤစ့ၢ်ကီးလီၤ, ဘၣ်ဆၣ်အဝဲသ့ၣ်မၤနၢၤတၢ် ခီဖျိကစၢ်ယွၤအဘျုးအဖှိၣ်န့ၣ်လီၤ. လၢတဆၢကတီၢ်ဃီန့ၣ်, ၦၤကွဲးလံၥ် ထါစံးထီၣ်ပတြၢၤတဖၣ်အံၤ လီၣ်ဖျါထီၣ်န့ၢ်ၦၤလၢ ကစၢ်ခ၇ံၥ်အတၢ်ဃ့ကညး လၢပဂီၢ်, ဒ်အဝဲအိၣ်မူလၢကဃ့တၢ်လၢပဂီၢ်ထီဘိအပူၤန့ၣ်လီၤ.

တၢ်ဒုးပၥ်ဃုၥ်လံၥ်ထါစံးထီၣ်ပတြၢၤလၢ တၢ်ထုကဖၣ်ဒီးတၢ်ဘူၣ် တၢ်ဘါအပူၤအံၤ ဒုးကဲထီၣ်ၦၤစူၢ်က့ၤနၥ်က့ၤတၢ်တဖၣ်လၢ ကသ့ၣ်ညါၦၤကညီ အတၢ်လဲၤခီဖျိအဒိၣ်အထီဒီး သိၣ်လိၦၤဘူၣ်ထီၣ်ဘါထီၣ်တၢ်သ့ၣ်တဖၣ် တၢ်လဲၤခီဖျိဘၣ်တၢ်အါအါကလဲၥ်လၢ တၢ်ဘူၣ်ထီၣ်ဘါထီၣ်အပူၤန့ၣ်လီၤ. လံၥ်ထါစံးထီၣ်ပတြၢၤအံၤ မ့ၢ်ယွၤဒီးၦၤကညီအတၢ်ထုကဖၣ်ဒီးတၢ်သး၀ံၣ်န့ၣ် လီၤ. လၢတၢ်ဂ့ၢ်အံၤအဃိ, တၢ်ဒုးပၥ်ဃုၥ်ထါစံးထီၣ်ပတြၢၤလၢတၢ်ဘူၣ် တၢ်ဘါအပူၤအံၤ ဟဲစိၥ်န့ၢ်ၦၤစူၢ်က့ၤနၥ်က့ၤတၢ်သ့ၣ်တဖၣ်ဆူကစၢ်ယွၤ အတၢ်ဘၣ်သးအကံၢ်အလဲဒီး အတၢ်စိကမီၤအဘျုးအဖှိၣ်လၢမၤဘျါက့ၤတၢ် န့ၣ်လီၤ.