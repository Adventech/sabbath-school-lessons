---
title:  လၢတၢ်သူၣ်ဟးဂူၥ်သးဟးဂီၤဆူတၢ်မုၢ်လၢ်အပူၤ
date:   10/01/2024
---

ပဝဲဒၣ်ခဲလၢၥ်အံၤ ပဘၣ်သဂၢၢ်ဒီးတၢ်ဆၢကတီၢ်ဖဲကစၢ်ယွၤအံၤ ဖျါမးလၢအိၣ်ယံၤဒီးၦၤစၢၤတလၢၥ်အကတီၢ်န့ၣ်လီၤ. ၦၤလၢအဆိမိၣ်ထီၣ် တၢ်လၢအမၤတ့ၢ်အသးဒ်အံၤတအိၣ်ဘၣ်န့ၣ်လီၤ, မ့ၢ်အိၣ်ဝဲစ့ၢ်ကီးဧါ.

ၦၤကွဲးလံၥ်ထါစံးထီၣ်ပတြၢၤလၢ အမ့ၢ်ၦၤဒ်သိးဒီးၦၤအံၤန့ၣ်, ကဘၣ် သဂၢၢ်တၢ်ဒ်သိးဒီးပဝဲဒၣ်သ့ၣ်တဖၣ်န့ၣ်လီၤ. လၢဆၢကတီၢ်တနီၤနီၤအပူၤ, ပတၢ်ဒဲးဘးဒုးအိၣ်ထီၣ်တၢ်ကီတၢ်ခဲဘၣ်ဆၣ်, လၢဆၢကတီၢ်အဂၤသ့ၣ်တဖၣ် အပူၤ ဖျါမးလၢအတတီတလိၤဘၣ်ဒီးပသးတူၢ်ဘၣ်ဝဲလၢ ပတကြၢးဒိးန့ၢ်ဘၣ် တၢ်လၢပဘၣ်သဂၢၢ်အီၤအဆၢကတီၢ်အံၤဘၣ်န့ၣ်လီၤ. မၤကဒီးတစု, မတၤ တဂၤလၢတတုၤထီၣ်, ထီၣ်ဘးဆူတၢ်အိၣ်အသးဒ်သိးအံၤဘၣ်န့ၣ် အိၣ်ဝဲဒၣ်ဧါ.

`ဖး စံးထီၣ်ပတြၢၤအဆၢဒိၣ် ၁၃ တက့ၢ်. တၢ်သးအိၣ်တမံၤလၢ နနီၤဖးအီၤသ့ဖဲလံၥ်ထါစံးထီၣ်ပတြၢၤအပူၤအံၤမ့ၢ်မနုၤလဲၣ်. တၢ်ဆၢတဲၥ်လၢ အဟဲစိၥ်န့ၢ်နၤတၢ်ဆီတလဲလၢထါစံးထီၣ်ပတြၢၤအတၢ်ထံၣ်အပူၤန့ၣ် မ့ၢ်မနုၤလဲၣ်.`

"ဆံးယံၥ်လဲၣ်, ယွၤဧၢ, နကသးပ့ၤနီၣ်ယၤလီၤထူလီၤယိၥ်ဧါ. နကပၥ် တဒၢနမဲၥ်ဒီးယၤဆံးယံၥ်လဲၣ်" (စံးထီၣ်ပတြၢၤ ၁၃း၁). မၤကဒီးတစု, ၦၤလၢအတဘၣ်ထွဲဒီးတၢ်သူၣ်ဟူးသးဂဲၤဒ်အံၤန့ၣ် မ့ၢ်အိၣ်ဝဲစ့ၢ်ကီးဧါ. (မ့ၢ်ကစၢ်ယွၤန့ၣ် သးပ့ၤနီၣ်ပဝဲဒၣ်တဂၤဂၤလံၤဧါ)

စံးထီၣ်ပတြၢၤ ၁၃ ဒုးနဲၣ်ၦၤကျဲလၢကဘၣ်ဟးဆှဲးတၢ်ကမၣ်လၢ ညီနုၢ်မၤဘၣ်အီၤတဖၣ်လၢ အမ့ၢ်တၢ်ကွၢ်ထဲပနီၢ်ကစၢ်ဒၣ်ဝဲဒီး ပတၢ်ကီတၢ်ခဲ တဖၣ်အဂ့ၢ် ဖဲပဃ့ဘါထုကဖၣ်တၢ်အကတီၢ်န့ၣ်လီၤ. ထါစံးထီၣ်ပတြၢၤအံၤ ဆီတလဲက့ၤပတၢ်ထုကဖၣ်, ဆှၢၦၤလၢကမၤဂၢၢ်မၤကျၢၤက့ၤပတၢ်စူၢ်တၢ်နၥ် ဒီးကစၢ်ယွၤအန့ဆၢၣ်လၢအဆီတလဲသးတသ့ဘၣ်လၢအၦၤဂီၢ်မုၢ်အဖီခိၣ်န့ၣ် လီၤ.

မ့ၢ်မးတၢ်သၦၢ်ကတၢၢ်တမံၤလၢ ထါစံးထီၣ်ပတြၢၤစးထီၣ်လၢ တၢ်ကအုကစွါဒီးတၢ်ကဒူးကဒ့ၣ်အံၤဘၣ်ဆၣ်, တကတၢၢ်ဝဲဖဲအံၤဘၣ်. တၢ်အံၤ မ့ၢ်တၢ်လၢအ၇့ဒိၣ်မးတမံၤန့ၣ်လီၤ.

ထါစံးထီၣ်ပတြၢၤဆှၢၦၤဆူတၢ်ဃုထၢလၢတၢ်သန့ၤထီၣ်သးလၢ ကစၢ်ယွၤအတၢ်စိတၢ်ကမီၤအပူၤ (စံး ၁၃း၅) ဒ်သိးပတၢ်ပျံၤတၢ်ဖုးဒီး တၢ်သူၣ်ကိၢ်သးဂီၤအံၤ ကဒုးအိၣ်ထီၣ်ကျဲလၢယွၤအတၢ်အုၣ်က့ၤခီၣ်က့ၤအဂီၢ် (စံး ၁၃း၁-၄) ဒီး ပစးထီၣ်လဲၤခီဖျိဘၣ်တၢ်ဆီတလဲကွံၥ်အသးလၢ တၢ်ကအု ကစွါဆူ တၢ်စံးထီၣ်ပတြၢၤအပူၤ လၢတၢ်သူၣ်ဟးဂူၥ်သးဟးဂီၤဆူတၢ်မုၢ်လၢ် အပူၤန့ၣ်လီၤ. (စံးထီၣ်ပတြၢၤ ၁၃း၅, ၆).

မ့ၢ်နၥ်သက့ဒ်န့ၣ်ဒီး, တၢ်စံးကတိၤထါစံးထီၣ်ပတြၢၤအတၢ်ကတိၤ တဖၣ်ခဲအံၤခဲအံၤလၢ အခီပညီအိၣ်ထဲတစဲးဖိအံၤ တဒုးအိၣ်ထီၣ်တၢ်ဆီတလဲ ကွံၥ်အသးခီဖျိတၢ်သူအီၤအံၤန့ၣ်ဘၣ်. ဖဲဃ့ဘါထုကဖၣ်ထါစံးထီၣ်ပတြၢၤ အံၤန့ၣ်, ပဘၣ်ဃုထံၣ်န့ၢ်သးစီဆှံ ဒ်သိးကမၤစၢၤၦၤကသူကျဲဧိၤကပူၤဧိၤလၢ အဘၣ်ထွဲဒီးထါအံၤန့ၣ်လီၤ. ထါစံးထီၣ်ပတြၢၤအံၤ မ့ၢ်ကစၢ်ယွၤအကလုၢ် ကထါလၢၦၤစူၢ်က့ၤနၥ်က့ၤတၢ်သ့ၣ်တဖၣ်အသကဲၥ်ပ၀းဒီး အတၢ်ဟူးတၢ်ဂဲၤ တဖၣ်လဲလိၥ်က့ၤအက့ၢ်အဂီၤန့ၣ်လီၤ. ခီဖျိကစၢ်ယွၤအဘျုးအဖှိၣ်အဃိ, ထါစံးထီၣ်ပတြၢၤအိၣ်ဖျါထီၣ်လၢ ၦၤစူၢ်က့ၤနၥ်က့ၤတၢ်တဖၣ်အတၢ်အိၣ်မူ အပူၤအံၤန့ၣ်လီၤ. တၢ်အံၤအခီပညီမ့ၢ်ဝဲလၢ ပပျဲကစၢ်ယွၤအကလုၢ်ကထါ ပၢၤၦၤလၢကစၢ်ယွၤအတၢ်ဘၣ်သးအပူၤဒီး ပၥ်ဖှိၣ်ၦၤလၢခ၇ံၥ်အပူၤ, ၦၤလၢ အဒုးနဲၣ်ဖျါထီၣ်ကစၢ်ယွၤအတၢ်ဘၣ်သးလၢလၢၦဲၤၦဲၤတဂၤဒီး ဒ်အမ့ၢ်ယွၤ အဖိခွါလၢအဟံးန့ၢ်ၦၤကညီအက့ၢ်အဂီၤဃ့ဘါထုကဖၣ်ထါစံးထီၣ်ပတြၢၤအံၤ အသိးစ့ၢ်ကီးန့ၣ်လီၤ.

`နတၢ်ကီတၢ်ခဲအံၤ သုးဘူးနၤဒီးကစၢ်ယွၤသ့ဝဲလၢကျဲဒ်လဲၣ်. နမ့ၢ် တပလီၢ်သူၣ်ပလီၢ်သးဘၣ်န့ၣ်, သုးယံၤထီၣ်နၤဒီးကစၢ်ယွၤသ့ဝဲဒၣ်ဧါ.`