---
title:  ဒုးဒိၣ်ထီၣ်အါထီၣ်တၢ်သူလံၥ်ထါစံးထီၣ်ပတြၢၤလၢတၢ်ထုကဖၣ်အပူၤ
date:   07/01/2024
---

`ဖး စံးထီၣ်ပတြၢၤ ၁၀၅း၅; ကလီးစဲ ၃း၁၆; ဒီး ယၤကိၥ် ၅း၁၃ တက့ၢ်. လံၥ်ထါစံးထီၣ်ပတြၢၤအံၤ အိၣ်သူၣ်လိၤအသးလၢ ၦၤစူၢ်က့ၤနၥ်က့ၤ တၢ်အတၢ်ဘူၣ်ထီၣ်ဘါထီၣ်ယွၤအပူၤဒ်လဲၣ်.`

ကျဲယိယိဖိတဘိလၢကဒုးအိၣ်ထီၣ်ထါစံးထီၣ်ပတြၢၤလၢကိးနံၤဒဲး အတၢ်အိၣ်မူအပူၤအံၤန့ၣ် မ့ၢ်ဝဲတၢ်ဟံးန့ၢ်ဆၢကတီၢ်လၢကဖးလံၥ်ထါစံးထီၣ် ပတြၢၤအံၤ, စးထီၣ်လၢအဆၢဒိၣ် ၁, ပိၥ်ထီၣ်တဆၢဘၣ်တဆၢလၢနီၢ်ဂံၢ်ဒၣ်ဝဲ န့ၣ်လီၤ. အဂၤတမံၤန့ၣ်, ဖးလံၥ်ထါစံးထီၣ်ပတြၢၤလၢအဘၣ်ထွဲလိၥ်အသးဒီး တၢ်အိၣ်အသးဒီးနၤ လၢဆၢကတီၢ်အံၤအပူၤ, တၢ်မၤအသးတမံၤဂ့ၤတမၠိဂ့ၤ, ထါလၢတၢ်ဟီၣ်တၢ်ယၢၤအဂီၢ်, ထါလၢၦၤဂီၢ်မုၢ်ကအုကစွါဟီၣ်ဝဲယၢၤဝဲအဂီၢ်, တၢ်စံးဘျုးစံးဖှိၣ်ထါစံးထီၣ်ပတြၢၤ, ထါသး၀ံၣ်, တၢ်သ့ၣ်နီၣ်ပီၢ်ယၢ်လီၤက့ၤသး အထါ, တၢ်ကူၣ်ဘၣ်ကူၣ်သ့အထါ (တၢ်ဃုယွၤအတၢ်ကူၣ်သ့ဒီးအတၢ်ဆှၢ တၢ်တွၤ) တၢ်စံၣ်စိၤတဲစိၤထါတဖၣ်, ထါလၢအဘၣ်ဃးဒီးတၢ်သူၣ်ဒိၣ်သးဖျိး ဒီးတၢ်သးထီၣ်ဒီးတၢ်လဲၤဘူၣ်လဲၤဘါအထါစံးထီၣ်ပတြၢၤသ့ၣ်တဖၣ်န့ၣ်လီၤ. လၢတခွါထၢၣ်အံၤအပူၤန့ၣ်, ပကကွၢ်တၢ်သ့ၣ်တဖၣ်အံၤအါအါကလဲၥ်ဒီး မၤလိထါစံးထီၣ်ပတြၢၤအံၤလၢအဝဲသ့ၣ်ဒၣ်ဝဲအတၢ်အိၣ်ဖျါအပူၤန့ၣ်လီၤ.

မ့မ့ၢ်ဒ်န့ၣ်ဒီး, ပကဖးလံၥ်ထါစံးထီၣ်ပတြၢၤအံၤလၢကျဲဒ်လဲၣ်.

အဆိကတၢၢ်န့ၣ်, ဖးလံၥ်ထါစံးထီၣ်ပတြၢၤလၢတၢ်ယိယိဖိအပူၤ ဒီးဃ့ဘါထုကဖၣ်တၢ်တက့ၢ်. ကွၢ်ဆိကမိၣ်တၢ်လၢထါစံးထီၣ်ပတြၢၤအပူၤအံၤ ပၣ်ဃုၥ်ဝဲဒီးတၢ်ဆိကမိၣ်ထွဲက့ၤတၢ်လၢအဘၣ်ဃးဒီးထါအံၤအကလုၥ်ကလုၥ်, ကျဲဧိၤကပူၤဧိၤလၢၦၤကွဲးထါစံးထီၣ်ပတြၢၤကိးကစၢ်ယွၤအဂ့ၢ်ဒီး အဝဲသ့ၣ် အတၢ်ထုကဖၣ်အဂ့ၢ်အကျိၤန့ၣ်လီၤ. ဆိကမိၣ်ထီၣ်တၢ်အိၣ်အသးဒီးနၤလၢ အဘၣ်ထွဲဒီးၦၤကွဲးထါစံးထီၣ်ပတြၢၤအတၢ်လဲၤခီဖျိ ဒီးထါစံးထီၣ်ပတြၢၤ မၤစၢၤနၤသ့လၢနတၢ်လဲၤခီဖျိအပူၤလၢလၢၦဲၤၦဲၤအဂ့ၢ်န့ၣ်လီၤ. နကအိၣ်ဒီး တၢ်လီၤကမၢကမၣ်လၢနထံၣ်ဘၣ်နနီၢ်ကစၢ်ဒၣ်နဝဲဘၣ်ထွဲလိၥ်အသးဒီး တၢ်လၢနဖးအီၤအဂ့ၢ်အကျိၤအံၤန့ၣ်လီၤ.

လံၥ်ထါစံးထီၣ်ပတြၢၤမ့ၢ်ကဲထီၣ်တၢ်ကိးတၤလၢနဂီၢ်တမံၤမံၤဒီး, ကွၢ်ထံဆိကမိၣ်လၢထါအံၤမၤဘၣ်က့ၤနတၢ်မုၢ်လၢ်လၢအကမၣ်လၢနဘၣ် သဂၢၢ်အီၤဒ်လဲၣ်ဒ်လဲၣ်အံၤအဂ့ၢ်န့ၣ်တက့ၢ်. ကွၢ်ဆိကမိၣ်က့ၤကယီကယီလၢ ထါစံးထီၣ်ပတြၢၤအတၢ်ကစီၣ်အံၤ လၢကစၢ်ခ၇ံၥ်အတၢ်ကပီၤအပူၤဒီး အတၢ်အုၣ်က့ၤခီၣ်က့ၤအတၢ်မၤဒီးတၢ်မုၢ်လၢ်အဒိၣ်အထီလၢကစၢ်ခ၇ံၥ် အတၢ်မၤဟ့ၣ်လီၤၦၤအံၤန့ၣ်တက့ၢ်. ဒ်ပသ့ၣ်ညါအသိး ဒီးတၢ်လၢပကဘၣ် သ့ၣ်ညါန့ၣ် မ့ၢ်ပကဘၣ်ကွၢ်တၢ်ကိးမံၤဒဲးလၢကစၢ်ခ၇ံၥ်ဒီးအထူၣ်စုညါအပူၤ န့ၣ်လီၤ.

ဃုကွၢ်စ့ၢ်ကီးလၢတၢ်ထုကဖၣ်အတၢ်ဂ့ၢ်တၢ်ကျိၤလၢလံၥ်ထါစံးထီၣ် ပတြၢၤဟ့ၣ်လီၤဝဲသ့ၣ်တဖၣ်ဒီး ဆိကမိၣ်ထီၣ်အဝဲသ့ၣ်တၢ်ဘၣ်ထွဲလၢ အ၇့ဒိၣ်လၢနဂီၢ်, နတၢ်အိၣ်ဖှိၣ်, ဒီးလၢဟီၣ်ခိၣ်အံၤအဂီၢ်န့ၣ်တက့ၢ်. ဃ့တၢ် လၢယွၤလၢကပၥ်လီၤအကလုၢ်ကထါလၢနသူၣ်ကံၢ်သးလဲအပူၤန့ၣ်တက့ၢ်. လံၥ်ထါစံးထီၣ်ပတြၢၤအံၤ မ့ၢ်ဘၣ်ထွဲလိၥ်အသးဒီးၦၤလၢနသ့ၣ်ညါအီၤတဂၤ န့ၣ်, ဃ့ဘါထုကဖၣ်တၢ်လၢအဝဲဂီၢ်န့ၣ်တက့ၢ်. တၢ်လၢအမ့ၢ်အတီတမံၤ အံၤန့ၣ်မ့ၢ်ဝဲ, လံၥ်ထါစံးထီၣ်ပတြၢၤအံၤဘၣ်ဃးတၢ်အိၣ်မူအိၣ်ဂဲၤအါအါ ကလဲၥ်အဃိ, ပဒိးန့ၢ်ဘၣ်တၢ်ဂံၢ်တၢ်ဘါထူးထူးတီၤတီၤ ခီဖျိပဖးအီၤအံၤ အဃိဒီး ပဟံးဃၥ်အီၤလၢပသးကံၢ်ပူၤတၢ်လၢအစံးကတိၤၦၤသ့ၣ်တဖၣ်န့ၣ် သ့ဝဲလီၤ.

`တၢ်အခီပညီလၢအမ့ၢ်, "မ်ခ၇ံၥ်အကလုၢ်ကထါအိၣ်ဝဲဆိးဝဲလၢ သုပူၤထူးထူးတီၤတီၤ" အံၤမ့ၢ်မနုၤလဲၣ် (ကလီးစဲ ၃း၁၆). ဘၣ်မနုၤလၢ တၢ်ဖးလံၥ်စီဆှံအံၤ မ့ၢ်တၢ်အဆိကတၢၢ်ဒီးခီၣ်ခါလၢအ၇့ဒိၣ်ကတၢၢ်တမံၤ လၢတၢ်လဲၤခီဖျိအဂီၢ်အံၤန့ၣ်လဲၣ်.`