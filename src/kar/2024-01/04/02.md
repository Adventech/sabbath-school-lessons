---
title:  ယွၤအတၢ်ကူၣ်ထီၣ်ဖးလီၤတအိၣ်ခူသူၣ်သုဘၣ်
date:   21/01/2024
---

`ဖး စံးထီၣ်ပတြၢၤ ၁၃၉း၁-၁၈ တက့ၢ်. မ့ၢ်အပၥ်ဖျါထီၣ်ကစၢ်ယွၤ အတၢ်စိတၢ်ကမီၤ, တၢ်အိၣ်ဘူးအိၣ်တံၢ်, ဒီးတၢ်ဂ့ၤတၢ်၀ါလၢထါအဂ့ၢ် အကျိၤအံၤအပူၤဒ်လဲၣ်. (စံးထီၣ်ပတြၢၤ ၁၃၉း၁-၆; စံးထီၣ်ပတြၢၤ ၁၃၉း၇-၁၂). ကစၢ်ယွၤအတၢ်ဒိၣ်တၢ်မုၢ်အံၤ စံးကတိၤဘၣ်ဃးအတၢ်အၢၣ်လီၤ အီလီၤဒ်လဲၣ်.`

နမ့ၢ်အဲၣ်ဒိးမၤစၢၤၦၤတဂၤဂၤဘၣ်ဆၣ်, တၢ်လၢနကမၤစၢၤအီၤ တၢ်ပီးတၢ်လီတအိၣ်ဝဲဘၣ်န့ၣ်အိၣ်တဘျီဘျီဧါ. ဒ်န့ၣ်အသိး, ၦၤတနီၤနီၤ အဲၣ်ဒိးမၤစၢၤနၤဒီးတသ့ၣ်ညါနတၢ်လိၣ်ဘၣ်တဖၣ်ဘၣ်န့ၣ်အိၣ်ဝဲလီၤ. ကစၢ်ယွၤန့ၣ် တဒ်သိးဒီးၦၤလၢအသူၣ်အိၣ်သးအိၣ်တၢ်ဒီး အဲၣ်ဒိးတၢ်ဒိၣ်ဒိၣ် ကလဲၥ်တဖၣ်န့ၣ်ဘၣ်. ကစၢ်ယွၤအိၣ်ဒီးတၢ်သ့ၣ်ညါပဂ့ၢ်ပကျိၤဒီးတၢ်အိၣ် အသးဒီးၦၤအဂ့ၤကတၢၢ်ဒီးတကးဒံးဘၣ်အဝဲအိၣ်ဒီးတၢ်သ့ၣ်တဖၣ်လၢ ကမၤစၢၤၦၤအဂီၢ်န့ၣ်လီၤ. လၢတၢ်န့ၣ်အဃိ, အတၢ်အၢၣ်လီၤလၢ ကမၤစၢၤဒီး အုၣ်က့ၤခီၣ်က့ၤၦၤန့ၣ် တမ့ၢ်လၢတၢ်ကတိၤလၢပနၢ်ဟူအီၤကလီကလီဘၣ်, မ့မ့ၢ်တခီ မ့ၢ်တၢ်ကတိၤလၢအဂၢၢ်အကျၢၤန့ၣ်လီၤ.

ကစၢ်ယွၤအတၢ်သ့ၣ်ညါၦၤကွဲးထါစံးထီၣ်ပတြၢၤဖိသ့ၣ်တဖၣ်အံၤ ဒိၣ်နီၢ်မးတုၤဒၣ်လဲၥ်လၢအဝဲသ့ၣ်တဖၣ်အိၣ်လၢမိၢ်အဟၢဖၢပူၤအကတီၢ်န့ၣ် အိၣ်တဒၢလၢယွၤအမဲၥ်ညါတန့ၢ်ဘၣ်န့ၣ်လီၤ. (စံးထီၣ်ပတြၢၤ ၁၃၉း၁၃, ၁၅).

ကစၢ်ယွၤအတၢ်သ့ၣ်ညါနၢ်ပၢၢ်န့ၣ်ဘၣ်ဃးဒီးတၢ်ဆၢကတီၢ် (စံးထီၣ် ပတြၢၤ ၁၃၉း၂), လၢနီၢ်ခိခဲလၢၥ်အပူၤ (စံးထီၣ်ပတြၢၤ ၁၃၉း၂, ၄) ဒီးလၢ တၢ်လီၢ်ခဲလၢၥ်အပူၤ (စံးထီၣ်ပတြၢၤ ၁၃၉း၃)- လၢၦၤကွဲးထါစံးထီၣ်ပတြၢၤ တဖၣ်အတၢ်အိၣ်မူခဲလၢၥ်အပူၤန့ၣ်လီၤ. ကစၢ်ယွၤအတၢ်ကူၣ်သ့လၢ အလီၤလိၢ်လီၤလးအံၤ မ့ၢ်တၢ်ဘျုးတၢ်ဖှိၣ်လၢအဟဲအိၣ်ထီၣ်အသးလၢ အတၢ်ဘၣ်တ့အပူၤဒီးအတၢ်ဘူးတံၢ်ဒီးအၦၤဂီၢ်မုၢ်လၢအအိၣ်ဖျါထီၣ်ဝဲ ခီဖျိလၢ အတၢ်ကဟုကယၥ်အဝဲသ့ၣ်အပူၤန့ၣ်လီၤ.

တၢ်မ့ၢ်တၢ်တီအလီၤလိၢ်လီၤလးလၢ ကစၢ်ယွၤသ့ၣ်ညါၦၤအံၤ တကြၢးလၢအမၤပျံၤမၤဖုးၦၤဘၣ်, မ့မ့ၢ်တခီလၢအလီၢ်န့ၣ်, ကဆှၢၦၤဆူ ကစၢ်ခ၇ံၥ်အစုဒုၣ်တီၤအလိၤ ဒီးတၢ်လၢအမၤလၢၦဲၤတ့ၢ်ဝဲလၢထူၣ်စုညါအလိၤ န့ၣ်လီၤ. ခီဖျိတၢ်စူၢ်က့ၤနၥ်က့ၤကစၢ်ခ၇ံၥ်အဃိ, တၢ်ဟ့ၣ်လီၤၦၤအတၢ်တီ တၢ်လိၤ, "မ့ၢ်ယွၤအနီၢ်ကစၢ်ဒၣ်ဝဲအတၢ်တီတၢ်လိၤ" န့ၣ်လီၤ. (၇ိမ့ၤ ၃း၅, ၂၁).

ကစၢ်ယွၤအတၢ်အိၣ်ဘူးအံၤ အိၣ်ဖျါထီၣ်အသးခီဖျိတၢ်ပၥ်ဖျါထီၣ် ကစၢ်ယွၤအတၢ်တုၤဃီၤသ့, တုၤဒၣ်လဲၥ်ဆူ "လ၇ၥ်" (တၢ်သွၣ်ခိၣ်) ဒီး "တၢ်ခံးသူ" အပူၤ (စံးထီၣ်ပတြၢၤ ၁၃၉း၈, ၁၁, ၁၂), တၢ်လီၢ်သ့ၣ်တဖၣ်လၢ တၢ်တပၥ်ဖျါအီၤလၢအမ့ၢ်ယွၤအိၣ်ဝဲဆိးဝဲအလီၢ်အံၤဘၣ်န့ၣ်လီၤ (စံးထီၣ်ပတြၢၤ ၅၆း၁၃). ယွၤအတၢ်အိၣ်ဆိးသ့လၢတၢ်လီၢ်ကိးပူၤဒဲးအံၤ ဘၣ်တၢ်ပၥ်ဖျါအီၤ စ့ၢ်ကီးလၢအမ့ၢ် "ဟံးန့ၢ်မုၢ်ဂီၤအဒံးဆ့" (မုၢ်ထီၣ်) "အိၣ်လၢပီၣ်လဲၣ်အကတၢၢ်" (မုၢ်နုၥ်) တဖၣ်န့ၣ်လီၤ (စံးထီၣ်ပတြၢၤ ၁၃၉း၉). တၢ်အက့ၢ်အဂီၤသ့ၣ် တဖၣ်လၢ တၢ်ဒုးအိၣ်ဖျါအီၤအံၤ မ့ၢ်တၢ်မ့ၢ်တၢ်တီလၢအဒုးနဲၣ်တၢ်လီၢ်လၢ ကစၢ်ယွၤတုၤအီၤတသ့ဘၣ်လၢတၢ်ဘၣ်တ့အကျါအံၤတအိၣ်နီတပူၤဘၣ်လီၤ. ကစၢ်ယွၤ မ့တမ့ၢ်တၢ်ဘၣ်တ့ဘၣ်ဆၣ်သနၥ်က့, အဝဲဘၣ်ဃးဒီး, ဘူးဒီးဝဲသ့ ခဲလၢၥ်, တမ့ၢ်ထဲလၢအတ့လီၤတ့ၢ်ဝဲထဲတမံၤဘၣ်, မ့မ့ၢ်တခီဒုးမူးဒုးဂဲၤစ့ၢ်ကီး ဝဲလီၤ (ဧ့ၤဘြံၤ ၁း၃).

ဒ်ၦၤတဂၤလၢအသ့ၣ်ညါပဂ့ၢ်ပကျိၤခဲလၢၥ်အသိး, ကစၢ်ယွၤန့ၣ် မၤစၢၤၦၤဒီးမၤဂ့ၤထီၣ်က့ၤၦၤလီၤ. တၢ်သ့ၣ်ညါကစၢ်ယွၤလၢအမ့ၢ်တၢ်ဒိၣ် တၢ်ထီအံၤ ဒုးအိၣ်ထီၣ်တၢ်စံးထီၣ်ပတြၢၤဒီးမၤသီထီၣ်တၢ်စူၢ်က့ၤနၥ်က့ၤ တၢ်လၢၦၤကွဲးထါစံးထီၣ်ပတြၢၤအပူၤန့ၣ်လီၤ. အဝဲတူၢ်လိၥ်တၢ်ကွၢ်ထံကွၢ်ဆး ကစၢ်ယွၤလၢ အမ့ၢ်ၦၤထုးကွံၥ်တၢ်တမံၤလၢ်လၢ်လၢအမၤကီမၤခဲအတၢ် ၇့လိၥ်သးဒီးယွၤန့ၣ်လီၤ.

`ၦၤတနီၤနီၤကထံၣ်ဝဲလၢ ကစၢ်ယွၤန့ၣ် သ့ၣ်ညါအဝဲသ့ၣ်အဂ့ၢ် အကျိၤအါအါကလဲၥ်, တုၤဒၣ်လဲၥ်အဝဲသ့ၣ်အတၢ်ခူသူၣ်လၢအခံးကတၢၢ်, လၢအလီၤပျံၤလီၤဖုးအံၤန့ၣ်လီၤ. ဘၣ်မနုၤလၢတၢ်သးခုအကစီၣ်အံၤ မ့ၢ်ပတၢ်မုၢ်လၢ်ထဲတမံၤဧိၤလဲၣ်.`