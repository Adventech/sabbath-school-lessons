---
title:  ကစၢ်ယွၤနၢ်ဟူဒီးမၤပူၤမၤဖျဲးတၢ်
date:   20/01/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၁၃၉း၁-၁၈; စံးထီၣ်ပတြၢၤ ၁၂၁; စံးထီၣ်ပတြၢၤ ၁၇း၈; မးသဲ ၂၃း၃၇; ၁က၇ံၣ်သူး ၁၀း၁-၄; ဧ့ၤဘြံၤ ၄း၁၅-၁၆.

> <p>တၢ်ကလုၢ်ထူ</p>
> "ၦၤအတီအလိၤဃ့ဝဲ, ဒီးယွၤနၢ်ဟူ, ဒီးမၤပူၤမၤဖျဲးအီၤလၢအတၢ်ကိၢ် တၢ်ဂီၤအပူၤခဲလၢၥ်လီၤ" စံးထီၣ်ပတြၢၤ ၃၄း၁၇.

ထါစံးထီၣ်ပတြၢၤပၥ်ဖျါထီၣ်ကဒီးတဘျီဘၣ်တဘျီလၢ ကစၢ်ယွၤ မ့ၢ်စီၤပၤလၢအပၢတၢ်, တ့လီၤဒီးဒုးမူဒုးဂဲၤတၢ်ဘၣ်တ့ခဲလၢၥ်, ပၥ်ဖျါထီၣ် စ့ၢ်ကီးအသးလၢအမ့ၢ်ၦၤဒုးအိၣ်ထီၣ်တၢ်ဒီး ဒုးမူဒုးဂဲၤတၢ်တဂၤအံၤန့ၣ်, ၇့လိၥ်အသးဒီးအၦၤဂီၢ်မုၢ်န့ၣ်လီၤ.

ကစၢ်ယွၤန့ၣ် အိၣ်ဘူးဒီးအၦၤဂီၢ်မုၢ်ဒီးအတၢ်ဘၣ်တ့လၢမူခိၣ်ဒီး လၢဟီၣ်ခိၣ်ခံမံၤလၢၥ်န့ၣ်လီၤ. (စံးထီၣ်ပတြၢၤ ၇၃း၂၃, ၂၅) အဝဲ "ပၥ်လီၤတ့ၢ် အလီၢ်ပစိၥ်လၢမူခိၣ် (စံးထီၣ်ပတြၢၤ ၁၀၃း၁၉) ဒီး "ဒီးတၢ်အၢၣ်တဖၣ်" (စံးထီၣ်ပတြၢၤ ၆၈း၄) ဘၣ်ဆၣ်, အဝဲမ့ၢ်စ့ၢ်ကီးယွၤလၢ "အအိၣ်ဘူးဒီးၦၤလၢ အကိးထီၣ်အီၤလၢတၢ်မ့ၢ်တၢ်တီအပူၤခဲလၢၥ်န့ၣ်လီၤ" (စံးထီၣ်ပတြၢၤ ၁၄၅း၁၈). လံၥ်ထါစံးထီၣ်ပတြၢၤဟံးဃၥ်ဂၢၢ်ကျၢၤတၢ်မ့ၢ်တၢ်တီလၢ ကစၢ်ယွၤအံၤမ့ၢ်တၢ်မူအကစၢ်, လၢအမၤတၢ်လၢၦၤကိးထီၣ်အီၤတဖၣ်အဂီၢ် န့ၣ်လီၤ (စံးထီၣ်ပတြၢၤ ၅၅း၁၆-၂၂). ထါစံးထီၣ်ပတြၢၤအံၤ အိၣ်ဒီးအခီပညီ လီၤတံၢ်လီၤဆဲးလီၤ, အဂ့ၢ်ဒ်လဲၣ် ဘၣ်တၢ်ကွဲးအီၤ, ဒီးဘၣ်တၢ်ဒုးနဲၣ်အီၤဆူ တၢ်မူအကစၢ်လၢအနၢ်ဟူဒီးဒိကနၢ်ပတၢ်ထုကဖၣ်န့ၣ်လီၤ.

ပဘၣ်သ့ၣ်နီၣ်ထီၣ်က့ၤလၢ တၢ်စံးဆၢက့ၤကစၢ်ယွၤအတၢ်အိၣ်ဘူး အိၣ်တံၢ်ဒီးၦၤလၢအဂ့ၤအံၤန့ၣ် ကဘၣ်ပၥ်ဃုၥ်ဒီးပတၢ်အိၣ်မူအိၣ်ဂဲၤလၢ တၢ်စူၢ်တၢ်နၥ်ယွၤအပူၤဒီး တၢ်ဒိကနၣ်အတၢ်မၤလိၥ်တဖၣ်န့ၣ်လီၤ. တၢ်လၢ အစှၤန့ၢ်ဒံးတၢ်နၥ်, တၢ်ဒိကနၣ်အအံၤန့ၣ် ယွၤတတူၢ်လိၥ်အီၤဘၣ်, ဒ်သိး ၦၤအံၣ်စ၇့လးဖိအတၢ်စံၣ်စိၤတဲစိၤပၥ်ဖျါထီၣ်ဝဲအသိးန့ၣ်လီၤ.