---
title:  ကစၢ်ယွၤမ့ၢ်တၢ်ပူၤဖျဲးအလီၢ်လၢတၢ်ကီတၢ်ခဲအကတီၢ်
date:   23/01/2024
---

`ဖး စံးထီၣ်ပတြၢၤ ၁၇း၇-၉; စံးထီၣ်ပတြၢၤ ၃၁း၁-၃; ဒီးစံးထီၣ် ပတြၢၤ ၉၁း၂-၇ လၢတၢ်ကီတၢ်ခဲအကတီၢ်အံၤန့ၣ်, ၦၤကွဲးထါစံးထီၣ်ပတြၢၤ မၤမနုၤတမံၤလဲၣ်.`

ၦၤကွဲးထါစံးထီၣ်ပတြၢၤဘၣ်သဂၢၢ်ဒီးတၢ်ကီတၢ်ခဲအကလုၥ်ကလုၥ် လီၤ, ဒီးလၢတၢ်သ့ၣ်တဖၣ်အပူၤအံၤ, အဝဲသ့ၣ်ဃၣ်အသးဆူယွၤအအိၣ်, ၦၤလၢအမ့ၢ်တၢ်ပူၤဖျဲးအလီၢ်လၢတၢ်ကီတၢ်ခဲအပူၤန့ၣ်လီၤ. တၢ်စူၢ်က့ၤ နၥ်က့ၤန့ၣ် မ့ၢ်တၢ်ကူၣ်ထီၣ်ပၥ်လီၤအတၢ်ဃုထၢလၢ ကပၥ်ပနီၣ်ကစၢ်ယွၤ အတၢ်ပၢတၢ်ြပးလၢ ၦၤတဂၤလၢ်လၢ်အတၢ်အိၣ်မူပူၤ လၢတၢ်ဆၢကတီၢ် ကိးကလုၥ်ဒဲးအပူၤန့ၣ်လီၤ.

ၦၤကွဲးထါစံးထီၣ်ပတြၢၤအတၢ်အုၣ်အသးအိၣ်ဒ်အံၤ, "ယစံးလၢ ယွၤအဂ့ၢ်အကျိၤန့ၣ် မ့ၢ်တၢ်အိၣ်တဒၢအလီၢ်, ဒီးယတိၥ်တဖျၢၣ်န့ၣ် မ့ၢ်ယကစၢ် လီၤ. ယကသန့ၤယသးလၢအီၤလီၤ" (စံးထီၣ်ပတြၢၤ ၉၁း၂). တၢ်အံၤ ဟဲထီၣ်လၢအတၢ်လဲၤခီဖျိဃုၥ်ဒီးယွၤ လၢအပူၤကွံၥ်ဒီးလၢအဆၢကတီၢ်ခဲအံၤ ဒ်သိးကဒုးဒိၣ်ထီၣ်အဂံၢ်အဘါဆူညါအဂီၢ်န့ၣ်လီၤ. ၦၤကွဲးထါစံးထီၣ်ပတြၢၤ ကိးကစၢ်ယွၤလၢ "တၢ်ထီကတၢၢ်" ဒီး "တၢ်ဒိၣ်စိဒိၣ်ကမီၤ" ကစၢ်, ဒီးသ့ၣ်နီၣ်ထီၣ်က့ၤအကစၢ်တၢ်ဒိၣ်တၢ်မုၢ်လၢတၢ်လဲၤကပၥ်အီၤတသ့ဘၣ် အဂ့ၢ်န့ၣ်လီၤ.

ၦၤကွဲးထါစံးထီၣ်ပတြၢၤအံၤ စံးစ့ၢ်ကီးတၢ်ဂၢၢ်တၢ်ကျၢၤအဂ့ၢ်လၢ အဘၣ်တၢ်ထံၣ်န့ၢ်အီၤလၢယွၤအအိၣ် - တၢ်အိၣ်တဒၢအလီၢ် (တၢ်ပူၤဖျဲး အလီၢ်, တၢ်အိၣ်ခူသူၣ်အလီၢ်) "တၢ်ကဒု" (စံးထီၣ်ပတြၢၤ ၉၁း၁) "တၢ်အိၣ်တဒၢ" "တိၥ်" (စံးထီၣ်ပတြၢၤ ၉၁း၂) "ဒံးဆ့တဖၣ်" "ကတီၤဖိ" "ကတီၤဖးဒိၣ်" (စံးထီၣ်ပတြၢၤ ၉၁း၃) ဒီး "နအိၣ်အလီၢ်" န့ၣ်လီၤ. (စံးထီၣ်ပတြၢၤ ၉၁း၉) တၢ်အက့ၢ်အဂီၤသ့ၣ်တဖၣ်အံၤ ပၥ်ဖျါထီၣ်မူခိၣ် အတၢ်ပူၤဖျဲးအလီၢ်လၢ ၦၤကွဲးထါစံးထီၣ်ပတြၢၤအဂီၢ်န့ၣ်လီၤ. ၦၤတဂၤ စုၥ်စုၥ်ကဘၣ်ဆိကမိၣ်ထီၣ်လၢမုၢ်ကိၢ်ဝဲဒၣ်ဆံးဒိၣ်လဲၣ် တုၤဒၣ်လဲၥ်ပတူၢ် တကဲဘၣ်အဂ့ၢ်လၢ ပကသ့ၣ်ညါတၢ်ကဒုအဂီၢ် မ့တမ့ၢ် - ကသ့ၣ်နီၣ်ထီၣ်က့ၤ ၦၤအံၣ်စ၇့လးဖိအတၢ်စံၣ်စိၤတဲစိၤဒ်သိးကပၥ်လုၢ်ပၥ်ၦ့ၤတၢ်ဂၢၢ်တၢ်ကျၢၤလၢ ယွၤကတီၤပၥ်အီၤဒ်အမ့ၢ်ကတီၤဒီးတိၥ်အသိးန့ၣ်လီၤ.

`ဖး စံးထီၣ်ပတြၢၤ ၁၇း၈ ဒီး မးသဲ ၂၃း၃၇ တက့ၢ်. တၢ်အက့ၢ် အဂီၤလၢအဘၣ်တၢ်သူအီၤဖဲအံၤ မ့ၢ်မနုၤလဲၣ်. မ့ၢ်အလီၣ်ဖျါထီၣ်တၢ် အခီပညီဒ်လဲၣ်.`

တၢ်ဟ့ၣ်ဒိဟ့ၣ်တဲၥ်လၢအဘူးကတၢၢ်အကျါန့ၣ် မ့ၢ်ဝဲ, "လၢနဒံးဆ့ အကဒုအဖီလၥ်" အံၤန့ၣ်လီၤ (စံးထီၣ်ပတြၢၤ ၁၇း၈; စံးထီၣ်ပတြၢၤ ၅၇း၁; စံးထီၣ်ပတြၢၤ ၆၃း၇). တၢ်အဒိအတဲၥ်တမံၤအံၤ ပၥ်ဖျါထီၣ်တၢ်မၤမုၢ်ဒီး တၢ်ဂၢၢ်ကျၢၤခီဖျိထိၣ်မိၢ်ၦၢ်အတၢ်ကဟုကယၥ်အံၤန့ၣ်လီၤ. ကစၢ်ယွၤန့ၣ် ဘၣ်တၢ်ဒိလီၤအီၤလၢလံၥ်Bကီကြၥ်လၢအကဟုကယၥ်အဖိလၢအဒံးဆ့ဖီလၥ် (၂မိၤၡွ ၁၉း၄; ၅မိၤၡွ ၃၂း၁၁) ဒီး ဒ်ဆီမိၢ်ၦၢ်ဒုးအိၣ်ဖှိၣ်အဖိလၢအဒံးဆ့ အဖီလၥ်အသိးန့ၣ်လီၤ (မးသဲ ၂၃း၃၇).

`လၢတၢ်န့ၣ်အဃိ, မ့ၢ်ပကွၢ်ဆၢၣ်မဲၥ်ဒီးတၢ်အၢတၢ်သီ, အကတၢၢ်ဒီး ပတထံၣ်ဘၣ်ယွၤအတၢ်ကဟုကယၥ်ဘၣ်န့ၣ်အိၣ်ဧါ. ဘၣ်မနုၤလၢ တၢ်တူၢ်ဘၣ်ခီၣ်ဘၣ်အဒိၣ်အမုၢ်တဖၣ်အခီပညီတအိၣ်လၢကစၢ်ယွၤအံၤ တအိၣ်ဒီးၦၤဘၣ်အဂ့ၢ်န့ၣ်လဲၣ်.`