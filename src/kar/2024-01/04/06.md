---
title:  တၢ်မၤစၢၤလၢဒဲစီဆှံအပူၤ
date:   25/01/2024
---

`ဖးစံးထီၣ်ပတြၢၤ ၃း၄; စံးထီၣ်ပတြၢၤ ၁၄း၇း စံးထီၣ်ပတြၢၤ ၂၀း၁-၃; စံးထီၣ်ပတြၢၤ ၂၇း၅; စံးထီၣ်ပတြၢၤ ၃၆း၈; စံးထီၣ်ပတြၢၤ ၆၁း၄; ဒီး စံးထီၣ်ပတြၢၤ ၆၈း၅, ၃၅ တက့ၢ်. တၢ်မၤစၢၤကဟဲဝဲလၢလံၥ်စီဆှံအဆၢ တဖၣ်အပူၤအံၤဒ်လဲၣ်.`

တၢ်အက့ၢ်အဂီၤလၢနီၢ်သးဒီးနီၢ်ခိအတၢ်ပူၤဖျဲးအလီၢ်ဒီး တၢ်မၤစၢၤ အံၤအိၣ်ဖျါဝဲဒဲစီဆှံအတၢ်ပၥ်ဖျါအပူၤန့ၣ်လီၤ. ဒဲစီဆှံအံၤ မ့ၢ်တၢ်မၤစၢၤဒီး တၢ်ပူၤဖျဲးဒီးတၢ်အုၣ်က့ၤခီၣ်က့ၤအလီၢ်န့ၣ်လီၤ. ဒဲစီဆှံကတီၤန့ၣ် တၢ်အိၣ် တဒၢအလီၢ်လၢ ၦၤဘၣ်ကီဘၣ်ခဲသ့ၣ်တဖၣ်အဂီၢ်န့ၣ်လီၤ. ကစၢ်ယွၤကဟု ကယၥ်ၦၤမုၣ်ကမဲ, ဖိၣ်ဃဲသ့ၣ်တဖၣ် ဒီးဟ့ၣ်တၢ်ဂံၢ်တၢ်ဘါဆူအၦၤဂီၢ်မုၢ်သ့ၣ် တဖၣ်အအိၣ် ဖဲဒဲစီဆှံအပူၤအံၤန့ၣ်လီၤ. ဖဲ "စံယိၣ်အတၢ်ဃံတၢ်လၤအပူၤန့ၣ် ယွၤကကပီၤထီၣ်ဝဲ" (စံးထီၣ်ပတြၢၤ ၅၀း၂). ကစၢ်ယွၤအတၢ်စံၣ်ညီၣ်အတီ အလိၤတဖၣ် ဘၣ်တၢ်ဘိးဘၣ်သ့ၣ်ညါလီၤအီၤဒီး, ကစၢ်ယွၤအတၢ်ဆိၣ်ဂ့ၤ အိၣ်ဝဲဒၣ်ဖဲအံၤန့ၣ်လီၤ. (စံးထီၣ်ပတြၢၤ ၈၄း၄; စံးထီၣ်ပတြၢၤ ၁၂၈း၅; စံးထီၣ်ပတြၢၤ ၁၃၄း၃).

တၢ်ပူၤဖျဲးအလီၢ်ဖဲဒဲစီဆှံအပူၤအံၤန့ၣ် ဒိၣ်အါန့ၢ်ဒံးတၢ်ဂၢၢ်တၢ်ကျၢၤ လၢအအိၣ်ဝဲလၢဟီၣ်ခိၣ်ချၢအပူၤအံၤန့ၣ်လီၤ, အဂ့ၢ်ဒ်လဲၣ် ဖဲဒဲစီဆှံအပူၤအံၤ န့ၣ်, ယွၤအနီၢ်ကစၢ်ဒၣ်ဝဲအိၣ်ဆိးဝဲဒၣ်န့ၣ်လီၤ. ကစၢ်ယွၤအတၢ်အိၣ်ဆိးအံၤ တမ့ၢ်ထဲဒုးအိၣ်ထီၣ်ဒဲစီဆှံအတၢ်ဂၢၢ်ကျၢၤတမံၤဘၣ်, ဟ့ၣ်စ့ၢ်ကီးတၢ်ပူၤဖျဲး အလီၢ်န့ၣ်လီၤ. ဒ်န့ၣ်အသိး, ဒ်အမ့ၢ်ကစၢၢ်ကလိလၢယွၤအိၣ်ဆိးအလီၢ်, ကစၢၢ်စံယိၣ်အံၤန့ၣ် ဒိၣ်န့ၢ်အါန့ၢ်ကစၢၢ်လၢအဂၤတဖၣ်န့ၣ်လီၤ. (စံးထီၣ် ပတြၢၤ ၆၈း၁၅, ၁၆; ယၡါယၤ ၂း၂).

> <p></p>
> "အဂ့ၢ်ဒ်အံၤ, ပအိၣ်ဒီးၦၤလုၢ်တၢ်အခိၣ်လၢအသးကညီၤပဂံၢ်စၢ် ဘါစၢ်တသ့ဘၣ်န့ၣ်, တမ့ၢ်ဘၣ်, မ့ၢ်အဘၣ်တၢ်လ့ပစီကိးအမံၤဒဲး ဒ်ပဝဲ အသိးန့ၣ်ဘၣ်ဆၣ်ဒီး, အတၢ်ဒဲးဘးတအိၣ်ဘၣ်. မၤသးဒ်န့ၣ်ဒီး, ဒ်သိး ပကဒိးန့ၢ်တၢ်သးကညီၤ, ဒီးထံၣ်နတၢ်ဘျုးတၢ်ဖှိၣ်ဖဲတၢ်မၤစၢၤအဆၢ အကတီၢ်အပူၤဒီး မ်ပသုးဘူးပသးအိၣ်ဒီးပသးခူတလ့ၢ်ဆူတၢ်ဘျုးတၢ်ဖှိၣ် အလီၢ်ပစိၥ်န့ၣ်တက့ၢ်" (ဧ့ၤဘြံၤ ၄း၁၅, ၁၆).

`လံၥ်စီဆှံအဆၢသ့ၣ်တဖၣ်အံၤ ဘၣ်ထွဲလိၥ်အသးဒီးၦၤကွဲးထါစံးထီၣ်ပတြၢၤအတၢ်စံးကတိၤဒဲစီဆှံအဂ့ၢ်လၢ ကျဲသ့ၣ်တဖၣ်အပူၤဒ်လဲၣ်.`

ကစၢ်ယွၤအဒဲအတၢ်စီတၢ်ဆှံဒုးအိၣ်ထီၣ်ၦၤကွဲးထါစံးထီၣ်ပတြၢၤ အတၢ်သးအိၣ်လၢ ကပၥ်ပနီၣ်ဝဲလၢၦၤဂီၢ်မုၢ်ခဲလၢၥ်မ့ၢ်ၦၤတၢ်ဒဲးဘးဖိဒီး တကြၢးဒီးယွၤအတၢ်သူၣ်အိၣ်သးအိၣ်ဘၣ်ဒီး အဝဲစံးလၢတၢ်မၤပူၤဖျဲးအံၤ မ့ၢ်ထဲကစၢ်ယွၤအတၢ်တီတၢ်လိၤဒီးအဘျုးအဖှိၣ်ဧိၤန့ၣ်လီၤ. (စံးထီၣ်ပတြၢၤ ၁၄၃း၂, ၉-၁၂). တၢ်အိၣ်လၢပပူၤအံၤ ကဟ့ၣ်ၦၤတၢ်မၤဂ့ၤလၢယွၤအမဲၥ်ညါ တအိၣ်နီတမံၤဘၣ်. မ့ၢ်ထဲတမံၤလၢၦၤဂီၢ်မုၢ်သ့ၣ်တဖၣ်ဆၢထၢၣ်လၢ ကစၢ်ယွၤအမဲၥ်ညါ လၢတၢ်၇့ဒီးယွၤဘၣ်ဘၣ်ခီဖျိတၢ်သ့ၣ်နီၣ်ပီၢ်ယၢ်လီၤက့ၤသး ဒီးတၢ်တူၢ်လိၥ်ကစၢ်ယွၤတၢ်ဘျုးတၢ်ဖှိၣ်ဒီးတၢ်ပျၢ်တၢ်ကမၣ်အပူၤအံၤမး အဝဲသ့ၣ်ဃ့ကညးတၢ်မၤပူၤဖျဲးအတၢ်အၢၣ်လီၤသ့ဝဲဒၣ်န့ၣ်လီၤ. ဒဲစီဆှံ အတၢ်ဖံးတၢ်မၤအံၤ ကဲတၢ်အခၢၣ်စးလၢတၢ်အုၣ်က့ၤခီၣ်က့ၤအံၤ ဘၣ်တၢ်ထံၣ်န့ၢ်အီၤလၢကစၢ်ခ၇ံၥ်အပူၤန့ၣ်လီၤ.