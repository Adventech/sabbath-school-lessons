---
title:  ၦၤကဟုကယၥ်ဒီးၦၤမၤပူၤဖျဲးတၢ်
date:   24/01/2024
---

`ဖး ၁က၇ံၣ်သူး ၁၀း၁-၄ တက့ၢ်. စီၤပီလူးပၥ်ဖျါထီၣ်တၢ်ဟးထီၣ် လၢကုၢ်အလီၢ်အဂ့ၢ်အံၤဒ်လဲၣ်. အဝဲသိၣ်လိၦၤလၢ နီၢ်သးအတၢ်မၤလိမနုၤ တမံၤလဲၣ်.`

`ဖး စံးထီၣ်ပတြၢၤ ၁၁၄ တက့ၢ်. ကစၢ်ယွၤအတၢ်မၤပူၤမၤဖျဲး ၦၤအံၣ်စ၇့လးဖိလၢ ကီၢ်အဲၤကူပတူးအံၤ ဘၣ်တၢ်ပၥ်ဖျါထီၣ်အီၤဒ်လဲၣ် တကလုၥ်လဲၣ်.`

ကစၢ်ယွၤအတၢ်မၤထူၣ်ဖျဲးထီၣ်အလီၤလိၢ်လီၤလးလၢ ကီၢ်အဲၤကူပတူး ကုၢ်အလီၢ်လၢ အဘၣ်တၢ်ပၥ်ဖျါထီၣ်အီၤ ဖဲ စံးထီၣ်ပတြၢၤ ၁၁၄ အပူၤအံၤ မ့ၢ်မးထါလၢအလီၤလိၢ်လီၤလးတမံၤန့ၣ်လီၤ. လၢလံၥ်စီဆှံအလီၢ်လံၤအပူၤ ဒီတဘ့ၣ်ညါဒီး လၢအသီပူၤစ့ၢ်ကီးန့ၣ်, တၢ်ဒုးထူးဖျဲးထီၣ်က့ၤလၢ ကီၢ်အဲၤကူ ပတူးပူၤအံၤ မ့ၢ်တၢ်အဒိတဲၥ်တမံၤလၢ ကစၢ်ယွၤအတၢ်စိတၢ်ကမီၤမၤပူၤ မၤဖျဲးအၦၤဂီၢ်မုၢ်န့ၣ်လီၤ. ဖဲလံၥ်က၇ံၣ်သူးအဆၢတဖၣ်အပူၤန့ၣ်, စီၤပီလူး ကွဲးဒ်န့ၣ်အသိး, မ့ၢ်လၢအဝဲထံၣ်တၢ်အဒိအတဲၥ်အံၤအပူၤန့ၣ် မ့ၢ်တၢ်အဒိ အတဲၥ်လၢတၢ်အုၣ်က့ၤခီၣ်က့ၤလၢကစၢ်ခ၇ံၥ်အပူၤအဃိန့ၣ်လီၤ.

စံးထီၣ်ပတြၢၤ ၁၁၄ ပၥ်ဖျါထီၣ်စ့ၢ်ကီးလၢ ကစၢ်ယွၤအတၢ်မၤပူၤ မၤဖျဲးခီဖျိအတၢ်ပၢတၢ်ြပးဒ်အမ့ၢ်တၢ်ဘၣ်တ့ကစၢ်အတၢ်စိတၢ်ကမီၤအိၣ်လၢ တၢ်ဘၣ်တ့သ့ၣ်တဖၣ်အတၢ်စိတၢ်ကမီၤခဲလၢၥ်အဖီခိၣ် လၢအတၢ်မၤပူၤဖျဲး အၦၤဂီၢ်မုၢ်လၢကုၢ်အလီၢ်အံၤန့ၣ်လီၤ. ပီၣ်လဲၣ်, ထံကျိယၢ်ဒ့ၣ်ဒီး ကစၢၢ် ကလိတဖၣ်ဒီးၦၤကညီးအတၢ်စိတၢ်ကမီၤတဖၣ်အံၤ ကဲတၢ်အခၢၣ်စးလၢ အထီဒါၦၤအံၣ်စ၇့လးဖိလၢအတၢ်လဲၤဆူကီၢ်တၢ်စံးပၥ်အပူၤန့ၣ်လီၤ.

အနီၢ်နီၢ်န့ၣ်, လၢကစၢ်ယွၤအဖိအါအါကလဲၥ်လၢတၢ်ဆၢကတီၢ် ခဲလၢၥ်ဒီးတၢ်လီၢ်ခဲလၢၥ်အပူၤအဂီၢ်န့ၣ်, ကျဲလဲၤဆူမူခိၣ်ယရူၤၡလ့ၣ်အံၤ လၢၦဲၤဒီးတၢ်ဘၣ်ယိၣ်ဘၣ်ဘီန့ၣ်လီၤ. လံၥ်ထါစံးထီၣ်ပတြၢၤဟ့ၣ်ဂံၢ်ဟ့ၣ်ဘါ အဝဲသ့ၣ်လၢ ကကွၢ်ထလၢကွံၥ်ကစၢၢ်ကလိအ၀ၢ်ဘးခီဆူ ကစၢ်လၢအတ့လီၤ မူခိၣ်ဒီးဟီၣ်ခိၣ်တဂၤအံၤအအိၣ်န့ၣ်လီၤ.

ထါစံးထီၣ်ပတြၢၤ ၁၁၄ အတၢ်ဟ့ၣ်ဂံၢ်ဟ့ၣ်ဘါအံၤ အိၣ်ဖျါဝဲ ဖဲကစၢ်ခ၇ံၥ်ဒုးပတုၥ်ကလံၤလၢပီၣ်လဲၣ်ပူၤ ဒီးအတၢ်ဘိးဘၣ်သ့ၣ်ညါလီၤလၢ တၢ်အိၣ်ဖှိၣ်အံၤတလိၣ်အိၣ်ဒီးတၢ်ပျံၤတၢ်ဖုးဘၣ်အဂ့ၢ် မ့ၢ်လၢအဝဲမၤနၢၤကွံၥ် ဟီၣ်ခိၣ်အဃိလံန့ၣ်လီၤ. (မးသဲ ၈း၂၃, ၂၇; ယိၤဟၣ် ၁၆း၃၃).

ကစၢ်ယွၤအတၢ်ဖံးတၢ်မၤအဒိၣ်အမုၢ်လၢ အၦၤဂီၢ်မုၢ်အဂီၢ်အံၤ ကြၢးဒုးထိၣ်ဟူးထိၣ်ဂဲၤထီၣ်ဟီၣ်ခိၣ်ဒီတဘ့ၣ်ညါလၢ ကကနိးကစုၥ်လၢ အမဲၥ်ညါန့ၣ်လီၤ (စံးထီၣ်ပတြၢၤ ၁၁၄း၇). တၢ်ကနိးကစုၥ်အံၤ ကဘၣ် တၢ်နၢ်ပၢၢ်အီၤဒ်အမ့ၢ်တၢ်ပၥ်ပနီၢ်ဒီးတၢ်ဘူၣ်ထီၣ်ဘါထီၣ်အဂီၢ် အါန့ၢ်ဒံး တၢ်ပျံၤတၢ်ဖုးအသိးန့ၣ်လီၤ. (စံးထီၣ်ပတြၢၤ ၉၆း၉; စံးထီၣ်ပတြၢၤ ၉၉း၁). မ့ၢ်လၢယွၤအိၣ်လၢအဝဲသ့ၣ်ကပၤအဃိ, ၦၤစူၢ်က့ၤနၥ်က့ၤတၢ်သ့ၣ်တဖၣ်အံၤ ဘၣ်ပျံၤတၢ်ဖုးတၢ်အလီၢ်တအိၣ်နီတမံၤဘၣ်.

`ဒ်ပမ့ၢ်ၦၤစူၢ်က့ၤနၥ်က့ၤတၢ်သ့ၣ်တဖၣ်အသိး, နီၢ်သးအတၢ်ဘၣ်ယိၣ် ဘၣ်ဘီလၢပဘၣ်သဂၢၢ်အီၤန့ၣ် မ့ၢ်မနုၤလဲၣ်, ဒီးပမၤလိတၢ်လၢယွၤအတၢ်စိ တၢ်ကမီၤအတၢ်ကဟုကယၥ်အပူၤ ဒ်သိးသုတလီၤဆူတၢ်ဘၣ်ယိၣ်အပူၤလၢ အမ့ၢ်တၢ်အနီၢ်ကီၢ်ဒ်ဒီးၦၤကွဲးထါစံးထီၣ်ပတြၢၤအသိးအံၤသ့ဝဲဒ်လဲၣ်.`