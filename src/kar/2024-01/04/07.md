---
title:  တၢ်ဆိကမိၣ်ဆူညါအဂီၢ်
date:   26/01/2024
---

ဖး Ellen G. White, "The Night of Wrestling," pp. 195-203, လၢ _Patriarchs and Prophets_ အပူၤအံၤန့ၣ်တက့ၢ်. ပဒိးန့ၢ်ဘၣ် တၢ်မၤလိလၢစီၤယၤကိၥ်အတၢ်လဲၤခီဖျိဘၣ်ဃးတၢ်ထုကဖၣ်ဆူၣ်ဆူၣ် အတၢ်စိတၢ်ကမီၤဒီးတၢ်နၥ်ယွၤလၢအတကြၢးဒိးန့ၢ်ဘၣ်တၢ်ဘျုးဖှိၣ်ဘၣ်အံၤ သ့ဝဲဒ်လဲၣ်.

လံၥ်ထါစံးထီၣ်ပတြၢၤဟ့ၣ်ဂံၢ်ဟ့ၣ်ဘါပတၢ်စူၢ်တၢ်နၥ်ယွၤ, တၢ်ပူၤဖျဲး အလီၢ်လၢတကမၣ်နီတစုဘၣ် လၢၦၤနၥ်အီၤတဖၣ်လၢအဟ့ၣ်အသးလၢ အစုပူၤအံၤန့ၣ်လီၤ. "ကစၢ်ယွၤကမၤတၢ်အဒိၣ်အမုၢ်တဖၣ်လၢ ၦၤစူၢ်က့ၤ နၥ်က့ၤအီၤသ့ၣ်တဖၣ်အဂီၢ်န့ၣ်လီၤ. တၢ်ဂ့ၢ်တၢ်ကျိၤလၢအၦၤဂီၢ်မုၢ်သ့ၣ် တဖၣ်တအိၣ်ဒီးတၢ်ဂံၢ်တၢ်ဘါဒိၣ်ထီၣ်တစဲးဘၣ်န့ၣ် မ့ၢ်လၢအဝဲသ့ၣ်သန့ၤ အသးလၢအနီၢ်ကစၢ်ဒၣ်ဝဲအတၢ်ကူၣ်တၢ်ဆး, ဒီးတဟ့ၣ်ယွၤအခွဲးလၢ ကလီၣ်ဖျါထီၣ်အတၢ်စိတၢ်ကမီၤလၢအဝဲသ့ၣ်အဂီၢ်ဘၣ်အဃိန့ၣ်လီၤ. ယွၤအၦၤဂီၢ်မုၢ်တဖၣ်န့ၣ် မ့ၢ်ဟ့ၣ်လီၤအတၢ်နၥ်န့ၢ်သးလၢယွၤအစုပူၤလၢၥ်လၢၥ် ဆ့ဆ့ဒီး ဒိကနၣ်အီၤတီတီလိၤလိၤန့ၣ်, အဝဲကမၤစၢၤအဝဲသ့ၣ်တဖၣ်လၢ တၢ်ကိၢ်တၢ်ဂီၤအကတီၢ်ကိးဘျီဒဲးန့ၣ်လီၤ." Ellen G. White, _Patriarchs and Prophets_, p. 493.

နၥ်သက့ဒီး, လံၥ်ထါစံးထီၣ်ပတြၢၤတနီၤနီၤ ဒုးအိၣ်ထီၣ်တၢ်ကိးတၤ ထီၣ်တၢ်ဒိၣ်နီၢ်မး, တၢ်အၢၣ်လီၤအီလီၤအဆၢကတီၢ်ဒီး တၢ်မၤအသးဒီးၦၤ, ပတၢ်အိၣ်အသးအံၤ ဖဲတဘၣ်ထွဲလိၥ်အသးဘၣ်အကတီၢ်န့ၣ်လီၤ. ဖဲတၢ်ဆၢကတီၢ်ဒ်အံၤအသိးန့ၣ်, ပဘၣ်နၥ်ထဲကစၢ်ယွၤတၢ်ဂ့ၤတၢ်၀ါတမံၤဧိၤ, လၢအလီၣ်ဖျါထီၣ်အသးအဒိၣ်ကတၢၢ်လၢထူၣ်စုညါအလိၤအံၤန့ၣ်လီၤ.

ဆၢကတီၢ်အိၣ်စ့ၢ်ကီးလၢ လံၥ်ထါစံးထီၣ်ပတြၢၤတနီၤနီၤ ဒုးအိၣ်ထီၣ် တၢ်မုၢ်လၢ်ကမၣ်လၢပဂီၢ်န့ၣ်လီၤ. ကစၢ်ခ၇ံၥ်စံးဆၢမုၣ်ကီၤလံၢ်အတၢ်သူကမၣ် ထါစံးထီၣ်ပတြၢၤ ၉၁း၁၁, ၁၂ အံၤ ဒုးနဲၣ်ဖျါထီၣ်တၢ်စူၢ်က့ၤနၥ်က့ၤယွၤအံၤ တဘၣ်မၤသဘံၣ်သဘုၣ်အီၤဃုၥ်ဒီးတၢ်လ့ပစီကစၢ်ယွၤ, တၢ်မၤကွၢ်ယွၤအံၤန့ၣ် ဘၣ် (မးသဲ ၄း၅-၇) မ့တမ့ၢ် ဃ့ယွၤလၢကမၤတၢ်တမံၤမံၤလၢအထီဒါ အတၢ်ဘၣ်သးအကျဲန့ၣ်လီၤ.

"တၢ်မၤနၢၤအဒိၣ်ကတၢၢ်လၢ တၢ်အိၣ်ဖှိၣ်အပူၤ မ့တမ့ၢ် လၢခ၇ံၥ်ဖိ နီၢ်ကစၢ်ဒၣ်ဝဲအတၢ်အိၣ်မူအပူၤတဖၣ်န့ၣ် တမ့ၢ်ဒိးန့ၢ်အီၤသ့လၢတၢ်ကူၣ် ဘၣ်ကူၣ်သ့, တၤလၣ်, တၢ်ထူးတၢ်တီၤ မ့တမ့ၢ်ၦၤကညီအတၢ်ဘၣ်သူၣ် ဘၣ်သးအံၤအဃိန့ၣ်ဘၣ်. တၢ်မၤနၢၤတဖၣ်အံၤ ဒိးန့ၢ်ဘၣ်အီၤလၢ တၢ်၇့ဒီး ယွၤဖဲတၢ်စူၢ်တၢ်နၥ်ဖီၣ်ဃၥ်တၢ်စိတၢ်ကမီၤအဒိၣ်အမုၢ်အစုအံၤအကတီၢ်န့ၣ် လီၤ." Ellen G. White, _Patriarchs and Prophets_, p. 203.