---
title:  ကစၢ်ယွၤအစပံးမုၢ်အတၢ်ကတိၤဒိ
date:   06/03/2024
---

`ဖး စံးထီၣ်ပတြၢၤ ၈၀ တက့ၢ်. လၢထါအံၤအပူၤန့ၣ်, ကစၢ်ယွၤ အၦၤဂီၢ်မုၢ်အံၤ ဘၣ်တၢ်ပၥ်ဖျါထီၣ်အဂ့ၢ်ဒ်လဲၣ်, ဒီးအဝဲသ့ၣ်ဃ့ကညး တၢ်မုၢ်လၢ်အဒိၣ်မနုၤတမံၤလဲၣ်.`

ၦၤအံၣ်စ၇့လးဖိတဖၣ်အံၤ ဘၣ်တၢ်ပၥ်ဖျါထီၣ်အီၤလၢ အမ့ၢ်စပံးမုၢ် အလီၢ်လၢတၢ်ထဲးထီၣ်ကွံၥ်ဆူကီၢ်အဲၤကူပတူးအပူၤ, ကီၢ်လၢအဆီၣ်ဘံး ဆီၣ်ဘၢတၢ်တဘ့ၣ်အံၤအပူၤဒီး ဆှၢဃီၤအီၤဆူကီၢ်တၢ်စံးပၥ်လၢအလၢအၦဲၤ တဘ့ၣ်အံၤအပူၤန့ၣ်လီၤ. တၢ်အက့ၢ်အဂီၤလၢအမ့ၢ်စပံးမုၢ်အံၤ ပၥ်ဖျါထီၣ် ယွၤအတၢ်ဃုထၢၦၤအံၣ်စ၇့လးဖိဒီး အတၢ်ကဟုကယၥ်ကတဲၥ်ကတီၤပၥ် အသးန့ၣ်လီၤ (ဖး ၁မိၤၡွ ၄၉း၁၁, ၁၂, ၂၂; ၅မိၤၡွ ၇း၇-၁၁ တက့ၢ်).

မ့ၢ်နၥ်သက့ဒ်န့ၣ်ဒီး, ဖဲစံးထီၣ်ပတြၢၤ ၈၀ အပူၤန့ၣ်, ကစၢ်ယွၤ အစပံးမုၢ်အလီၢ်အံၤ အိၣ်လၢယွၤအတၢ်သးထီၣ်အဖီလၥ်န့ၣ်လီၤ (စံးထီၣ် ပတြၢၤ ၈၀း၁၂). ၀ံတဖၣ်ဘိးဘၣ်သ့ၣ်ညါလီၤတၢ်မၤဟးဂီၤစပံးမုၢ်အလီၢ် ဒ်အမ့ၢ်တၢ်ပနီၣ်လၢယွၤအတၢ်စံၣ်ညီၣ်အဂီၢ်လီၤ, အဂ့ၢ်ဒ်လဲၣ် စပံးမုၢ်အံၤ မ့ၢ်လၢအတဂ့ၤလၢၤအဃိန့ၣ်လီၤ (ယၡါယၤ ၅း၁-၇; ယံး၇မံယၤ ၂း၂၁).

မ့ၢ်နၥ်သက့ဒ်န့ၣ်ဒီး, စံးထီၣ်ပတြၢၤ ၈၀ တဟ့ၣ်လီၤတၢ်ဂ့ၢ်တၢ်ကျိၤ လၢယွၤအတၢ်စံၣ်ညီၣ်အဂီၢ်ဘၣ်. လၢကစၢ်ယွၤအတၢ်ဘျုးတၢ်ဖှိၣ်ဒိၣ်ယိၥ်ဝဲ အပူၤအံၤ, ၦၤကွဲးထါစံးထီၣ်ပတြၢၤအသးလဲၤကဒံကဒါဝဲလၢ ကစၢ်ယွၤသုးကွံၥ် အတၢ်အိၣ်ဆိးဒီးအၦၤဂီၢ်မုၢ်လၢတၢ်ဆၢကတီၢ်အံးအပူၤအဃိန့ၣ်လီၤ. တၢ်စၢၢ်ဆၢလၢကစၢ်ယွၤအတၢ်သးဒိၣ်ထီၣ်ဒီးအတၢ်စံၣ်ညီၣ်တမံၤအံၤ, ဒီးအဘျုးအဖှိၣ်ဒီးအတၢ်ပျၢ်တၢ်ကမၣ်လၢအမ့ၢ်အဂၤတမံၤအံၤ ဒုးအိၣ်ထီၣ် ၦၤကွဲးထါဖိပျံၤတၢ်ဖုးတၢ်လၢကစၢ်ယွၤအတၢ်သးဒိၣ်အံၤ ကမၤနၢၤဒီး လုၢ်ဘၢ ကွံၥ်ၦၤဂီၢ်မုၢ်လၢၥ်လၢၥ်ဆ့ဆ့န့ၣ်လီၤ (စံးထီၣ်ပတြၢၤ ၈၀း၁၆).

`ဖး ၄မိၤၡွ ၆း၂၂-၂၇ တက့ၢ်. စံးထီၣ်ပတြၢၤ ၈၀ သူတၢ်ဆိၣ်ဂ့ၤအံၤ ဒ်လဲၣ်တကလုၥ်လဲၣ်.`

စံးထီၣ်ပတြၢၤအဆၢဒိၣ် ၁၀၆ စ့ၢ်ကီး ပၥ်ဖျါထီၣ်တၢ်မၤအသးအဒိၣ် အမုၢ်တဖၣ်လၢ အံၣ်စ၇့လးအတၢ်စံၣ်စိၤတဲစိၤအပူၤ, ပၥ်ဃုၥ်ဒီးတၢ်ဟးထီၣ် လၢကီၢ်အဲၤကူပတူးအပူၤ, တၢ်လဲၤလၢၦၢ်မုၢ်ကနၢအပူၤ, ဒီးတၢ်အိၣ်မူ ဖဲကီၢ်ကနၤဧၣ်အပူၤန့ၣ်လီၤ. ဒုးနဲၣ်ဖျါထီၣ်ပၢ်သ့ၣ်တဖၣ်အတၢ်ဒဲးဘးအအၢ အသီလၢ အမဲထီၣ်ဝဲလၢစိၤဃၣ်တဖၣ်အကျါ တုၤလၢတၢ်စိၥ်ဃီၤအဝဲသ့ၣ်ဆူ တခီထံတခီကီၢ်အပူၤန့ၣ်လီၤ. လၢတၢ်န့ၣ်အဃိ, ထါစံးထီၣ်ပတြၢၤအံၤ ဘၣ်တၢ်ကွဲးဖဲၦၤအံၣ်စ၇့လးဖိအိၣ်လၢ ဘၤဘူၤလိၣ်အကတီၢ်သ့ဝဲ မ့တမ့ၢ် လၢအဝဲသ့ၣ်အတၢ်ဟဲက့ၤဆူဟံၣ်၀ံၤအလီၢ်ခံဒီး ၦၤကွဲးတၢ်ဖိအံၤ, ခီဖျိ တၢ်ထိၣ်ဟူးထိၣ်ဂဲၤအသးလၢသးစီဆှံအဃိ, ဒုးသ့ၣ်နီၣ်ထီၣ်က့ၤတၢ်စံၣ်စိၤ တဲစိၤတၢ်မၤအသးဒ်အံၤလၢ ကစၢ်ယွၤအၦၤဂီၢ်မုၢ်အဂီၢ်ဒီး တၢ်မၤလိတဖၣ်လၢ ၦၤဂီၢ်မုၢ်ကဘၣ်မၤလိအီၤအဂီၢ်န့ၣ်လီၤ.

ထါအံၤ, ဒ်ထါလၢအဂၤတဖၣ်အသိးစ့ၢ်ကီး, ဒုးနဲၣ်ဆူကစၢ်ယွၤ အတၢ်တီတၢ်လိၤလၢအတၢ်အၢၣ်လီၤအီလီၤအဘျုးအဖှိၣ်အပူၤ ခီဖျိအတၢ် မၤပူၤဖျဲးအၦၤဂီၢ်မုၢ်လၢအပူၤကွံၥ်န့ၣ်လီၤ (စံးထီၣ်ပတြၢၤ ၁၀၆း၄၅). ပၥ်ဖျါထီၣ် တၢ်မုၢ်လၢ်လၢကစၢ်ယွၤကဒုးဖျါထီၣ်ကဒီးအတၢ်သးအိၣ်ဆူအၦၤဂီၢ်မုၢ်လၢ အပီၢ်ယၢ်လီၤက့ၤအသးတဖၣ်အဂီၢ် ဒီးထုးဖှိၣ်က့ၤဝဲလၢၦၤကလုၥ်ဂၤတဖၣ် အကျါန့ၣ်လီၤ (စံးထီၣ်ပတြၢၤ ၁၀၆း၄၇). တၢ်ဃ့ကညးလၢတၢ်ဒုးထူၣ်ဖျဲး ထီၣ်က့ၤလၢအဆၢကတီၢ်ခဲအံၤန့ၣ် တမ့ၢ်တၢ်သးအိၣ်အတၢ်ဆိကမိၣ်တဖၣ် ဘၣ်, ဘၣ်ဆၣ်မ့ၢ်တၢ်ထုကဖၣ်လၢတၢ်နၥ်အပူၤ အိၣ်သူၣ်လီၤအသးလၢ ကစၢ်ယွၤအတၢ်ဒုးထူၣ်ဖျဲးထီၣ်လၢအပူၤကွံၥ် (စံးထီၣ်ပတြၢၤ ၁၀၆း၁-၃) ဒီးကစၢ်ယွၤအသကဲၥ်ပ၀းလၢအမ့ၢ်အတၢ်အိၣ်တီအိၣ်လိၤ ဒီးအတၢ်အၢၣ်လီၤ အီလီၤဒီးအၦၤဂီၢ်မုၢ်အံၤတဟးဂီၤကွံၥ်ဝဲဘၣ်အဃိန့ၣ်လီၤ.

တၢ်ပၥ်ဖှိၣ်ထီၣ်က့ၤၦၤအံၣ်စ၇့လးဖိတၢ်တလၢတၦဲၤဘၣ်အတၢ် စံၣ်စိၤတဲစိၤ ဖဲစံးထီၣ်ပတြၢၤ ၁၀၆ အပူၤအံၤ မ့ၢ်ၦၤဂီၢ်မုၢ်အတၢ်အၢၣ်လီၤ အီလီၤတၢ်ကမၣ်ဒီး တၢ်အၢၣ်လီၤသးလၢအဝဲသ့ၣ်တဂ့ၤဒိၣ်န့ၢ်ဒံးအပၢ်လၢပျၢၤ သ့ၣ်တဖၣ်ဘၣ်န့ၣ်လီၤ. ၦၤလၢစိၤတဃၣ်အံၤ အၢၣ်လီၤဝဲဒၣ်လၢအဝဲသ့ၣ် တဖၣ်အံၤ အၢန့ၢ်ဒံးမိၢ်ပၢ်ဖံဖုလၢပျၢၤအစိၤအဖၣ်ဒ်လီၤ, အဂ့ၢ်ဒ်လဲၣ်န့ၣ် သ့ၣ်ညါဝဲတၢ်ဒဲးဘးအဘူးအလဲလၢစိၤလၢညါတဃၣ်အံၤ မၤတ့ၢ်ဝဲဒီးလၢ ကစၢ်ယွၤအံၤသးစူၤဒီးဒုးအိၣ်ထီၣ်တၢ်ဘျုးတၢ်ဖှိၣ်လၢတၢ်မၤပူၤဖျဲးအဝဲသ့ၣ် တုၤဒၣ်လဲၥ်အဝဲလူၤပိၥ်ထွဲတၢ်အၢတၢ်သီအကျဲလၢအပူၤကွံၥ်တဖၣ်ဒၣ်လဲၥ် န့ၣ်လီၤ. မ့မ့ၢ်ဝဲတီဝဲလၢအဝဲသ့ၣ်အဂီၢ်န့ၣ်, ဆိကမိၣ်ကွၢ်ကမ့ၢ်ဝဲတီဝဲအါနီၢ်မး လၢပဂီၢ်, ၦၤလၢမုၢ်မဆါတနံၤအံၤလၢအအိၣ်ဒီးယွၤအသကဲၥ်ပ၀းအတၢ် လီၣ်ဖျါဒီးတၢ်အုၣ်က့ၤခီၣ်ၢ့ၤအဘျုးအဖှိၣ်လၢကစၢ်ခ၇ံၥ်ဒီးထူၣ်စုညါအပူၤအံၤ ဆံးဒိၣ်လဲၣ်န့ၣ်တက့ၢ်.

စံးထီၣ်ပတြၢၤ ၁၀၆ အတၢ်ကစီၣ်လၢအဂ့ၤအံၤ မ့ၢ်ဝဲကစၢ်ယွၤ အတၢ်အဲၣ်လၢအဂၢၢ်အကျၢၤမၤနၢၤတၢ်လၢၦၤဂီၢ်မုၢ်အတၢ်ဒဲးဘးအဖီခိၣ်အံၤ ထီဘိန့ၣ်လီၤ (စံးထီၣ်ပတြၢၤ ၁၀၆း၈-၁၀, ၃၀, ၄၃-၄၆). စီၤမိၤၡွဒီး စီၤဖ့ၤနဃၣ်အတၢ်မၤအခိၣ်သ့ၣ်လၢအဃၣ်ကွံၥ်ကစၢ်ယွၤအတၢ်သးဒိၣ်ထီၣ်အံၤ ဒုးနဲၣ်ကစၢ်ခ၇ံၥ်အတၢ်ဃ့ကညးအခီပညီအဒိၣ်အမုၢ်လၢ ၦၤစူၢ်က့ၤနၥ်က့ၤ တၢ်သ့ၣ်တဖၣ်အဂီၢ်န့ၣ်လီၤ. ထဲပနီၢ်ကစၢ်ဒၣ်ဝဲအတၢ်လဲၤခီဖျိဘၣ်ကစၢ်ယွၤ အဘျုးအဖှိၣ်တမံၤဧိၤအံၤ ဆီတလဲတၢ်ဂ့ၢ်တၢ်ကျိၤလၢအပူၤကွံၥ်အံၤ ဆူပဂ့ၢ် ပကျိၤသ့ဝဲဒၣ်န့ၣ်လီၤ.

စံးထီၣ်ပတြၢၤ ၁၀၆း၁၃ စံးဒ်အံၤ, "သးပ့ၤနီၣ်ဝဲအမၤတၢ်ခခ့ျခခ့ျ, တခိးဘၣ်အတၢ်ကူၣ်ထီၣ်ဖးလီၤဘၣ်. ဘၣ်မနုၤညီမးဝဲလၢပမၤအီၤလၢ ပတၢ်အိၣ်မူအပူၤအံးစ့ၢ်ကီးန့ၣ်လဲၣ်.