---
title:  တၢ်လဲၤပူၤကွံၥ်အတၢ်မၤလိတဖၣ်
date:   02/03/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၇၈; စံးထီၣ်ပတြၢၤ ၁၀၅; ကလၤတံ ၃း၂၉; စံးထီၣ်ပတြၢၤ ၁၀၆; စံးထီၣ်ပတြၢၤ ၈၀း ၄မိၤၡွ ၆း၂၂-၂၇; စံးထီၣ်ပတြၢၤ ၁၃၅.

> <p>တၢ်ကလုၢ်ထူ</p>
> "လၢပနၢ်ဟူတ့ၢ်, ဒီးသ့ၣ်ညါ, ဒီးပပၢ်စံးဘၣ်တဲဘၣ်ၦၤလီၤ. ပတပၥ် တဒၢအီၤလၢအဖိတဖၣ်ဘၣ်, ပကစံၣ်တဲၤတဲလီၤၦၤလၢခံတစိၤလၢ ယွၤ အတၢ်စံးထီၣ်ပတြၢၤ, ဒီးအဂံၢ်အဘါ, ဒီးအတၢ်မၤလီၤလးလၢအမၤဝဲတဖၣ် န့ၣ်လီၤ" (စံးထီၣ်ပတြၢၤ ၇၈း၃, ၄).

လၢထါစံးထီၣ်ပတြၢၤအါအါကလဲၥ်အပူၤန့ၣ်, တၢ်စံးထီၣ်ပတြၢၤဟံးန့ၢ် အက့ၢ်အဂီၤလၢ ကတိၤဖျါထီၣ်ကစၢ်ယွၤအတၢ်အုၣ်က့ၤခီၣ်က့ၤအဂံၢ်ဆူၣ် အဘါဆူၣ်အဂ့ၢ်အကျိၤန့ၣ်လီၤ. ထါသ့ၣ်တဖၣ်အံၤ အါစုအါဘျီတၢ်ကိးအီၤလၢ "တၢ်အုၣ်က့ၤခီၣ်က့ၤအတၢ်စံၣ်စိၤတဲစိၤအထါသး၀ံၣ်တဖၣ်" မ့တမ့ၢ်, "တၢ်စံၣ်စိၤတဲစိၤအထါသး၀ံၣ်တဖၣ်" န့ၣ်လီၤ. ထါတနီၤနီၤန့ၣ် ဃ့ကညး ကစၢ်ယွၤအၦၤဂီၢ်မုၢ်လၢ ကက့ၤမၤလိက့ၤတၢ်လၢတၢ်စံၣ်စိၤတဲစိၤအပူၤ, လီၤဆီဒၣ်တၢ်အဝဲသ့ၣ်အတၢ်ကမၣ်ဒီးအမိၢ်ပၢ်ဖံဖုလၢပျၢၤသ့ၣ်တဖၣ်အတၢ် ကမၣ်န့ၣ်လီၤ. တၢ်စံၣ်စိၤတဲစိၤအထါတနီၤနီၤ ပၥ်ဃုၥ်ဒီးထါသး၀ံၣ်လၢ အပၥ်ဖျါထီၣ်ကစၢ်ယွၤအတၢ်မၤလီၤလိၢ်လီၤလးလၢ အပူၤကွံၥ်တဖၣ်လၢ အၦၤဂီၢ်မုၢ်တဖၣ်အဂီၢ် ဒီးဟ့ၣ်ဂံၢ်ဟ့ၣ်ဘါအဝဲသ့ၣ်တၢ်စူၢ်တၢ်နၥ်ယွၤလၢ အတီအလိၤဒီးအုၣ်က့ၤခီၣ်က့ၤအဝဲသ့ၣ်လၢဆၢကတီၢ်အံၤအတၢ်ကီတၢ်ခဲ အပူၤသ့ဝဲဒၣ်န့ၣ်လီၤ.

တၢ်စံၣ်စိၤတဲစိၤအထါသး၀ံၣ်အတၢ်ဃ့ကညးလီၤဆီလၢ ကမၤစၢၤၦၤ ဒ်သိးကထံၣ်ပတၢ်အိၣ်မူအံၤလၢအဘၣ်ဃးဒီးယွၤအၦၤဂီၢ်မုၢ်အတၢ်စံၣ်စိၤ တဲစိၤဒီး စံးလၢတၢ်မၤသးလၢအပူၤကွံၥ်တဖၣ်အံၤ မ့ၢ်တၢ်မၤအသးဒီးပနီၢ်ကစၢ် ဒၣ်ဝဲန့ၣ်လီၤ. ဒ်ပဘၣ်တၢ်တူၢ်လိၥ်ၦၤလၢ ကစၢ်ယွၤအၦၤဂီၢ်မုၢ်အတၢ်စံၣ်စိၤ တဲစိၤဟံၣ်ဒူၣ်ဃီဒူၣ်အပူၤအံၤ ခီဖျိကစၢ်ခ၇ံၥ်အဃိဒီး (၇ိမ့ၤ ၈း၁၅; ၇ိမ့ၤ ၉း၂၄-၂၆; ကလၤတံ ၄း၆, ၇), ၦၤအံၣ်စ၇့လးဖိလၢပျၢၤအတၢ်စံၣ်စိၤတဲစိၤ အတၢ်န့ၢ်သါအံၤ ကဲထီၣ်တၢ်ကွဲးနီၣ်ကွဲးဃါလၢ ပနီၢ်သးအထူအထံးန့ၣ်လီၤ. လၢတၢ်န့ၣ်အဃိ, ပကြၢးမၤလိတၢ်လၢအပူၤကွံၥ်ဒီးပမၤလိအီၤသ့ဒ်အမ့ၢ်ပနီၢ် ကစၢ်ဒၣ်ဝဲအတၢ်အသိးန့ၣ်လီၤ.

တၢ်ပညိၣ်အဖီတၢၣ်လၢအကတၢၢ်န့ၣ် မ့ၢ်တၢ်ကသ့ၣ်ညါကစၢ်ယွၤ အၦၤဂီၢ်မုၢ်အစၢၤသွဲၣ်ကိးကတီၢ်ဒဲးအံၤ အတၢ်ဟံးန့ၢ်အလီၢ်လၢ ကစၢ်ယွၤ အတၢ်ပၢတၢ်ြပးအတၢ်စံၣ်စိၤတဲစိၤလၢတၢ်ဂ့ၢ်လိၥ်ဘှီလိၥ်သးအဒိၣ်အမုၢ်အပူၤ အံၤန့ၣ်လီၤ.