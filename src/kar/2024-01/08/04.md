---
title:  ကစၢ်ယွၤအတၢ်မၤကွၢ်
date:   20/02/2024
---

`ဖး စံးထီၣ်ပတြၢၤ ၈၁း၇, ၈; စံးထီၣ်ပတြၢၤ ၉၅း၇-၁၁; ဒီး စံးထီၣ်ပတြၢၤ ၁၀၅း၁၇-၂၂ တက့ၢ်. ကစၢ်ယွၤအတၢ်မၤကွၢ်ဖဲလံၥ်စီဆှံ အဆၢတဖၣ်အပူၤန့ၣ် မ့ၢ်မနုၤလဲၣ်.`

မ၇ံၤဘါ မ့ၢ်တၢ်လီၢ်လၢအံၣ်စ၇့လးမၤကွၢ်ကစၢ်ယွၤ, ကိးတၤတၢ်ဒီး ယွၤအတၢ်သူၣ်တီသးတီဒီး တၢ်စိတၢ်ကမီၤလၢကမၤလၢၦဲၤအဝဲသ့ၣ်တၢ်လိၣ် ဘၣ်တဖၣ်န့ၣ်လီၤ (၂မိၤၡွ ၁၇း၁-၇; စံးထီၣ်ပတြၢၤ ၉၅း၈, ၉). စံးထီၣ်ပတြၢၤ ၈၁ ဒုးအိၣ်ထီၣ်တၢ်ဘိးကဒါက့ၤအသးဒီး ပၥ်ဖျါထီၣ်တၢ်မၤအသးတမံၤဃီ ဒ်အမ့ၢ်တၢ်ဆၢကတီၢ်ဖဲကစၢ်ယွၤမၤကွၢ်ၦၤအံၣ်စ၇့လးဖိအဂ့ၢ်န့ၣ်လီၤ (စံးထီၣ် ပတြၢၤ ၈၁း၇) ဒီး, ခီဖျိအဝဲသ့ၣ်အတၢ်တဒိကနၣ်ဒီးတၢ်စူၢ်တၢ်နၥ်စှၤအဃိ (စံးထီၣ်ပတြၢၤ ၈၁း၁၁), ၦၤဂီၢ်မုၢ်တမၤနၢၤတၢ်မၤကွၢ်အအံၤဘၣ်န့ၣ်လီၤ.

တၢ်ပၥ်ဖျါထီၣ်မ၇ံၤဘါအဂ့ၢ်အကျိၤအံၤ အိၣ်ဒီးတၢ်ကစီၣ်ခံမံၤန့ၣ် လီၤ. တၢတမံၤန့ၣ်, ကစၢ်ယွၤအၦၤဂီၢ်မုၢ်တဖၣ် တကြၢးမၤလၢၤတၢ်ကမၣ် ဒ်သိးဒီးၦၤလၢညါအစိၤတဖၣ်န့ၣ်ဘၣ်. လၢအလီၢ်န့ၣ် အဝဲသ့ၣ်ကဘၣ်စူၢ်နၥ် ကစၢ်ယွၤဒီး လဲၤလၢယွၤအကျဲအပူၤန့ၣ်လီၤ (စံးထီၣ်ပတြၢၤ ၈၁း၁၃). ခံမံၤ တမံၤန့ၣ်, ၦၤဂီၢ်မုၢ်မ့ၢ်တမၤနၢၤတၢ်မၤကွၢ်အအံၤဘၣ်ဆၣ်, ကစၢ်ယွၤမၤပူၤဖျဲး အဝဲသ့ၣ်လၢ တၢ်ကီခဲအဆၢကတီၢ်န့ၣ်လီၤ (စံးထီၣ်ပတြၢၤ ၈၁း၇). ကစၢ်ယွၤ အတၢ်မၤပူၤဖျဲးလၢ အပူၤကွံၥ်န့ၣ် ဟ့ၣ်တၢ်ဂၢၢ်တၢ်ကျၢၤလၢ ကစၢ်ယွၤ အဘျုးအဖှိၣ်အိၣ်ဝဲလၢၦၤစိၤလၢခံသ့ၣ်တဖၣ်အဂီၢ်န့ၣ်လီၤ.

စံးထီၣ်ပတြၢၤ ၁၀၅ ပၥ်ဖျါထီၣ်လၢ တၢ်လ့ပစီသ့ၣ်တဖၣ်န့ၣ် မ့ၢ်ယွၤ အတၢ်မၤကွၢ်စီၤယိၤသးလၢအတၢ်နၥ်ယွၤအကလုၢ်ကထါအပူၤ လၢအဘၣ်ဃး ဒီးအတၢ်အိၣ်မူခါဆူညါအဂီၢ်န့ၣ်လီၤ (၁မိၤၡွ ၃၇း၅-၁၀း စံးထီၣ်ပတြၢၤ ၁၀၅း၁၉). ဧ့ၤဘြံၤအကျိၥ် Tsarap, "မၤကွၢ်" ဖဲအဆၢဖိ ၁၉ အပူၤန့ၣ် အခီပညီမ့ၢ်ဝဲ "တၢ်သ့စီကွံၥ်" "မၤကဆှီထီၣ်ကွံၥ်" မ့တမ့ၢ် "တၢ်မၤစီဆှံတၢ်" န့ၣ်လီၤ. လၢတၢ်န့ၣ်အဃိ, တၢ်ပညိၣ်လၢကစၢ်ယွၤမၤကွၢ်စီၤယိၤသးအတၢ် နၥ်န့ၣ် မ့ၢ်တၢ်ထုးကွံၥ်တၢ်သးဒ့ဒီလၢ ယွၤအတၢ်အၢၣ်လီၤအီလီၤအပူၤ ဒီးဒုးဆူၣ်ထီၣ်စီၤယိၤသးအတၢ်နၥ်ယွၤအအံးက့ၤကွၢ်က့ၤအီၤအဂ့ၢ်န့ၣ်လီၤ.

ကစၢ်ယွၤအတၢ်ပညိၣ်လၢ အတၢ်သိၣ်တၢ်သီအပူၤအံၤန့ၣ် ဒ်သိး ကဟ့ၣ်ဂံၢ်ဟ့ၣ်ဘါအဖိတဖၣ်ဒီး ကတဲၥ်ကတီၤန့ၣ်အဝဲသ့ၣ်တၢ်မၤလၢမၤၦဲၤ တၢ်အၢၣ်လီၤအီလီၤ ဒ်အဘၣ်တၢ်ပၥ်ဖျါထီၣ်အီၤလၢစီၤယိၤသးအတၢ်ဒိ တၢ်တဲၥ်အသိးန့ၣ်လီၤ (စံးထီၣ်ပတြၢၤ ၁၀၅း၂၀-၂၂).

မ့ၢ်နၥ်သက့ဒ်န့ၣ်ဒီး, တၢ်ဂ့ၢ်လိၥ်ဘှီလိၥ်ကစၢ်ယွၤအတၢ်သိၣ်လိ နဲၣ်လိအံၤ ဒုးအိၣ်ထီၣ်တၢ်သးကိၤလၢ ၦၤအသူၣ်ကိၤသးကိၤတဂၤလၢ်လၢ် အသးကံၢ်ပူၤန့ၣ်လီၤ.

ကစၢ်ယွၤလိၣ်ဘၣ်ဝဲတၢ်ဒိကနၣ်အတၢ်သိၣ်တၢ်သီလၢ တၢ်သံကွၢ် တအိၣ်ဝဲဘၣ်အဂီၢ်လီၤ, ဘၣ်ဆၣ်ၦၤကညီမံခ့မံသပ့ၤ, မ့တမ့ၢ် စၢ်လီၤလၢ မုၣ်ကီၤလံၢ်အတၢ်လံၣ်တၢ်လီတဖၣ်အပူၤ, စံးကတိၤတၢ်ဒ်အစံးနီၢ်အံၣ်အုလၢ သ၀ီဧ့ၤဒ့ၣ်အပူၤလၢအမ့ၢ်, "သုတသံဒီးသုတသံဘၣ်" အံၤန့ၣ်လီၤ. တၢ်တဒိ ကနၣ်တၢ်ဘၣ်အံၤ တမ့ၢ်ထဲလၢအမၤကိၤထီၣ်ၦၤလၢအအိၣ်ဒီးတၢ်ကမၣ်အံၤ အသးဒီးအတၢ်ဆိကမိၣ်သ့ဝဲတမံၤဘၣ်, မ့မ့ၢ်တခီ မၤသံၣ်သူမီၤကျၥ်ၦၤလၢ အဂၤတဖၣ်အတၢ်စူၢ်တၢ်နၥ်န့ၣ်လီၤ. တၢ်လၢအဖျါမးလၢ အကမၣ်ဒိၣ်မးလၢ အဝဲသ့ၣ်အဂီၢ်ဆိန့ၣ်, တဖျါလၢၤလၢတၢ်ကမၣ်လၢအဝဲသ့ၣ်အမဲၥ်ညါခီဖျိ အတၢ်အိၣ်ဖျါထီဘိအဃိဒီး လၢခံန့ၣ် အဝဲသ့ၣ်သံကွၢ်လၢတၢ်အံၤမ့ၢ်တၢ်ဒဲးဘး အနီၢ်ကီၢ်ဧါအဂ့ၢ်ဒီး လီၤဘၣ်လၢတၢ်ကမၣ်တမံၤဃီအံၤအပူၤန့ၣ်လီၤ. Ellen G. White, _Testimonies for the Church, vol. 4,_ p. 146.

နနီၢ်ကစၢ်ဒၣ်နဲအတၢ်လဲၤခီဖျိလၢ အဘၣ်ဃးဒီးတၢ်ဒဲးဘးမၤကိၤ ထီၣ်နသးန့ၣ်မ့ၢ်မနုၤလဲၣ်. ဘၣ်မနုၤလၢတၢ်ဆိကမိၣ်ဒ်အံၤ တဆှၢၦၤဆူ ထူၣ်စုညါအထံး ဖဲပထံၣ်န့ၢ်တၢ်စိတၢ်ကမီၣ်လၢ ကဒိကနၣ်တၢ်သ့အဂီၢ်ဘၣ် န့ၣ်လဲၣ်.