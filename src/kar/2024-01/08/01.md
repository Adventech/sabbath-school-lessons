---
title:  တၢ်ကူၣ်သ့လၢကအိၣ်မူတီတီလိၤလိၤအဂီၢ်
date:   17/02/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၁၁၉း၁-၁၆; စံးထီၣ်ပတြၢၤ ၉၀း ယိၤဟၣ် ၃း၁၆; စံးထီၣ်ပတြၢၤ ၉၅း၇-၁၁; စံးထီၣ်ပတြၢၤ ၁၄၁; စံးထီၣ် ပတြၢၤ ၁၂၈.

> <p>တၢ်ကလုၢ်ထူ</p>
> "နဲၣ်လိၦၤဒ်သိးပကဂံၢ်ပမုၢ်နံၤတဖၣ်ဒီး ပကန့ၢ်ဘၣ်သးလၢအကူၣ် တၢ်သ့န့ၣ်တက့ၢ်" (စံးထီၣ်ပတြၢၤ ၉၀း၁၂).

ဒ်ပထံၣ်ဘၣ်တ့ၢ်အသိး, ကစၢ်ယွၤအဘျုးအဖှိၣ်ကတီၤပၥ်လၢ တၢ်ပျၢ်တၢ်ဒဲးဘးအဂီၢ်ဒီး ဒုးအိၣ်ထီၣ်သးအသီလၢၦၤတၢ်ဒဲးဘးဖိလၢ အပီၢ်ယၢ်လီၤက့ၤသးအပူၤ, လၢအအိၣ်မူလၢတၢ်နၥ်ဖဲအဆၢကတီၢ်အံၤန့ၣ် လီၤ. ကစၢ်ယွၤအကလုၢ်ကထါစ့ၢ်ကီး ကတီၤပၥ်တၢ်သိၣ်လိနဲၣ်လိအကျဲလၢ ကအိၣ်မူတီတီလိၤလိၤအဂီၢ်န့ၣ်လီၤ. တၢ်ပၢၤယွၤအတၢ်မၤလိၥ်တဖၣ်အံၤ တမ့ၢ်တၢ်လူၤပိၥ်ထွဲတၢ်သိၣ်တၢ်သီတဖၣ်ဘၣ်, မ့ၢ်တၢ်အိၣ်မူလၢတၢ်၇့ဒီးယွၤ အပူၤ, တၢ်အိၣ်မူလၢအလၢၦဲၤမးဒီးတၢ်ဆိၣ်ဂ့ၤဆိၣ်၀ါန့ၣ်လီၤ (စံးထီၣ်ပတြၢၤ ၁၁၉း၁, ၂; စံးထီၣ်ပတြၢၤ ၁၂၈).

မ့ၢ်နၥ်သက့ဒ်န့ၣ်ဒီး, ၦၤတီၦၤလိၤတဂၤအတၢ်အိၣ်မူအိၣ်ဂဲၤန့ၣ်, တပူၤဒီးတၢ်လ့ပစီဘၣ်လီၤ. အါစုအါဘျီၦၤတီၦၤလိၤဘၣ်တၢ်လ့ပစီအီၤလၢ တၢ်ဒဲးဘးအဒိၣ်ကတၢၢ်သ့ဝဲ (စံးထီၣ်ပတြၢၤ ၁၄၁း၂-၄) ဒီးတုၤဒၣ်လဲၥ် လီၤကွံၥ်လၢတၢ်လ့ပစီအံၤစ့ၢ်ကီးန့ၣ်လီၤ. ကစၢ်ယွၤဟ့ၣ်အခွဲးလၢ တၢ်မၤကွၢ် အဆၢကတီၢ်တဖၣ် ဒ်သိးကပျဲအဖိတဖၣ်အတၢ်အိၣ်တီအိၣ်လိၤ (မ့တမ့ၢ် အတၢ်တတီတလိၤ) တဖၣ်ကလီၣ်ဖျါထီၣ်အသးဖျါဖျါအဂီၢ်န့ၣ်လီၤ. ကစၢ်ယွၤ အဖိမ့ၢ်ဒိကနၣ်ကစၢ်ယွၤအတၢ်သိၣ်လိနဲၣ်လိဒီး အတၢ်ဟ့ၣ်ပလီၢ်သ့ၣ် တဖၣ်န့ၣ်, အဝဲသ့ၣ်အတၢ်စူၢ်တၢ်နၥ်ကကဆှီထီၣ်ဒီး အတၢ်သန့ၤသးလၢ ယွၤန့ၣ် အဂံၢ်အဘါကဆူၣ်ထီၣ်ဝဲဒၣ်န့ၣ်လီၤ. တၢ်ကူၣ်သ့လၢတၢ်အိၣ်မူ တီတီလိၤလိၤအဂီၢ်အံၤ ပဒိးန့ၢ်ဘၣ်အီၤခီဖျိပတၢ်အိၣ်မူဃုၥ်ဒီးယွၤလၢ တၢ်သူၣ်ဆူၣ်သးဆူၣ်အပူၤ လၢတၢ်လ့ပစီဒီးတၢ်ဘၣ်သဂၢၢ်ဒီးတၢ်ထီဒုၣ်ဒါ အကတီၢ်န့ၣ်လီၤ. လၢတၢ်အံၤအဃိ, တၢ်ထုကဖၣ်လၢကစၢ်ယွၤကသိၣ်လိၦၤ ဒ်သိးကဂံၢ်ထီၣ်ပမုၢ်နံၤအံၤန့ၣ် မ့ၢ်လၢပကဒိးန့ၢ်ဘၣ်သးလၢအအိၣ်ဒီးတၢ်ကူၣ်သ့ အဂီၢ် (စံးထီၣ်ပတြၢၤ ၉၀း၁၂), ပၥ်ဖျါထီၣ်တၢ်ဟ့ၣ်လီၤသးလၢ အဆၢကတီၢ် အံၤအပူၤ ဒ်သိးကလဲၤတၢ်လၢတၢ်တီတၢ်လိၤလၢယွၤအပူၤအဂီၢ်န့ၣ်လီၤ.