---
title:  တၢ်အိၣ်မူအိၣ်ဂဲၤတီတီလိၤလိၤအတၢ်ဆိၣ်ဂ့ၤဆိၣ်၀ါတဖၣ်
date:   22/02/2024
---

`ဖး စံးထီၣ်ပတြၢၤ ၁း၁-၃; စံးထီၣ်ပတြၢၤ ၁၁၂း၁-၉; ဒီး စံးထီၣ် ပတြၢၤ ၁၂၈ တက့ၢ်. ၦၤလၢယူးယီၣ်ပၥ်ကဲယွၤတဖၣ်န့ၣ် တၢ်ဆိၣ်ဂ့ၤဆိၣ်၀ါ လၢအဘၣ်တၢ်အၢၣ်လီၤအီလီၤလၢအဝဲသ့ၣ်အဂီၢ်န့ၣ်မ့ၢ်မနုၤလဲၣ်.`

တၢ်အၢၣ်လီၤအီလီၤအတၢ်ဆိၣ်ဂ့ၤဆိၣ်၀ါတဖၣ်အကျါ လၢၦၤယူးယီၣ် ယွၤအဂီၢ်န့ၣ်, တၢ်မုၥ်တၢ်ခုၣ်အံၤ ကမ့ၢ်အဒိၣ်ကတၢၢ်သ့ၣ်သ့ၣ်န့ၣ်လီၤ. စံးထီၣ်ပတြၢၤအဆၢဒိၣ် ၁ ပၥ်ဖျါထီၣ်ၦၤတီၦၤလိၤခီဖျိတၢ်ဒိလၢ သ့ၣ်လၢ အဘၣ်တၢ်သူၣ်လီၤအီၤလၢထံ နံၤလၢအသၣ်ထီၣ်လၢအဆၢကတီၢ်ဒၣ်ဝဲဒီး အလၣ်တလီၤညွံးဝဲဘၣ်အသိးန့ၣ်လီၤ (စံးထီၣ်ပတြၢၤ ၁း၃; ယံး၇မံယၤ ၁၇း၇, ၈; ယဃ့းစက့လး ၄၇း၁၂).

တၢ်အဒိအံၤ ဒုးနဲၣ်ဖျါထီၣ်တၢ်ဆိၣ်ဂ့ၤဆိၣ်၀ါတဖၣ်ခဲလၢၥ်အခီၣ်ထံး ခီၣ်ဘိ, လၢအမ့ၢ်, တၢ်အိၣ်ဆိးလၢယွၤအမဲၥ်ညါ လၢအဒဲစီဆှံအပူၤဒီး သူၣ်ဖှံသးညီလၢအတၢ်၇့လိၥ်မုၥ်လိၥ်သးဒီးယွၤ လၢအဆၢတဲၥ်ဝဲတသ့ဘၣ် န့ၣ်လီၤ. တဒ်သိးဒီးၦၤအၢၦၤသီလၢအဘၣ်တၢ်ဒိလီၤအီၤလၢဖ့, တအိၣ်ဒီး တၢ်ဂၢၢ်တၢ်ကျၢၤ, တၢ်လီၢ်တၢ်ကျဲဒီးတၢ်အိၣ်မူခါဆူညါအဂီၢ်အံၤန့ၣ်ဘၣ်, ၦၤတီၦၤလိၤန့ၣ် လီၤဂၥ်ဒ်သ့ၣ်လၢအဂံၢ်စဲၤဒီးသူထီၣ်သၣ်ထီၣ်ဝဲဒၣ်, အိၣ်အလီၢ် လၢအဘူးဒီးယွၤ ဒီးတၢ်အိၣ်မူအထူအယိၥ်န့ၣ်လီၤ.

စံးထီၣ်ပတြၢၤ ၁၂၈း၂, ၃ ဒုးအိၣ်ထီၣ်မံးၡံယၢၣ်အဘီအမုၢ်အတၢ် ဆိၣ်ဂ့ၤဆိၣ်၀ါတဖၣ်, ဆ့ၣ်နီၤလၢအနီၢ်ကစၢ်ဒၣ်ဝဲအစပံးမုၢ်အဖီလၥ် ဒီးအသ့ၣ်ချၢၣ်ဒၢအဖီလၥ်အံၤ မ့ၢ်တၢ်အဒိအတဲၥ်တမံၤလၢ တၢ်မုၥ်တၢ်ခုၣ်ဒီး တၢ်ထူးထီၣ်တီၤထီၣ်န့ၣ်လီၤ. တၢ်ဃူတၢ်ဖိးအတၢ်ဆိၣ်ဂ့ၤဆိၣ်၀ါလၢ ယရူၤၡလ့ၣ်အဖီခိၣ် (စံးထီၣ်ပတြၢၤ ၁၂၂း၆-၈; စံးထီၣ်ပတြၢၤ ၁၂၈း၅, ၆) အံၤ ဟ့ၣ်လီၤတၢ်မုၢ်လၢ်လၢ မံၣ်၇ံှယၢၣ်လၢ ကဟဲမၤကတၢၢ်ကွံၥ်တၢ်အၢ တၢ်သီဒီး ဒုးအိၣ်ထီၣ်တၢ်ဃူတၢ်ဖိးလၢဟီၣ်ခိၣ်ချၢအံၤန့ၣ်လီၤ.

လၢလံၥ်စီဆှံအပူၤန့ၣ်, ၦၤလၢအဘၣ်တၢ်အုၣ်က့ၤခီၣ်က့ၤအီၤ အတၢ်န့ၢ်သါန့ၣ် ဘၣ်တၢ်ကိးအီၤလၢ "ထံကီၢ်" န့ၣ်လီၤ (ဧ့ၤဘြံၤ ၁၁း၁၄-၁၆). ဖဲန့ၣ်န့ၣ်, မူခိၣ်အၦၤကွၢ်သိဆှၢအသိတဖၣ်ဆူ တၢ်မူအထံထီၣ်ပၢၢ် အပူၤန့ၣ်လီၤ. သ့ၣ်တၢ်မူသၣ်ထီၣ်ဝဲကိးလါဒဲးဒီး သ့ၣ်လၣ်သ့ၣ်တဖၣ်န့ၣ် ကဲထီၣ်တၢ်မၤဘျါက့ၤထံဖိကီၢ်ဖိအဂီၢ်န့ၣ်လီၤ. ထံလၢအယွၤထီဘိန့ၣ် အိၣ်ဝဲ ဖဲန့ၣ်, ဖျါကပီၤဆှံဝဲမးဒီး သ့ၣ်တဖၣ်န့ၣ် အကဒုလီၤဘၣ်ဝဲလၢ ၦၤလၢအဘၣ် တၢ်ၦ့ၤက့ၤအီၤသ့ၣ်တဖၣ်အကျဲန့ၣ်လီၤ. ဖဲန့ၣ်, လီၢ်ပၢၤဖးလဲၢ်အံၤ ယူၥ်ထီၣ် အသးလၢ ကစၢၢ်ဃံလၤသ့ၣ်တဖၣ်ဒီး ယွၤအကစၢၢ်တဖၣ်အိၣ်လၢတၢ်အလီၢ် ထီၣ်ထီအပူၤန့ၣ်လီၤ. လၢတၢ်ဃူတၢ်ဖိးအပျီမုၢ်ဒိၣ်တဖၣ်အပူၤ, လၢထံမူအကျိ အကပၤအံၤန့ၣ်, ကစၢ်ယွၤအၦၤဂီၢ်မုၢ်တဖၣ်, ၦၤလဲၤတၢ်ဖိတဖၣ်ကထံၣ် အဟံၣ်အဃီန့ၣ်လီၤ." Ellen G. White, _The Great Controversy_, p. 675.

လံၥ်စီဆှံအသီတကတြူၢ်ပၥ်ဖျါထီၣ်တၢ်မုၢ်လၢ်အံၤ အတၢ်လၢထီၣ် ၦဲၤထီၣ်ကအိၣ်ထီၣ်ဝဲဖဲကစၢ်ခ၇ံၥ်အတၢ်ဟဲက့ၤခံဘျီတဘျီအကတီၢ်ဒီး တၢ်တ့ လီၤက့ၤဟီၣ်ခိၣ်အသီအဆၢကတီၢ်န့ၣ်လီၤ (မးသဲ ၂၆း၂၉; လီၣ်ဖျါ ၂၁). လၢတၢ်န့ၣ်အဃိ, ဖဲၦၤတီၦၤလိၤဒိးန့ၢ်ဘၣ်တၢ်ဆိၣ်ဂ့ၤအါအါကလဲၥ်အကတီၢ် န့ၣ်, ကစၢ်ယွၤအတၢ်လၢတၢ်ၦဲၤအိၣ်ခိးပၥ်အဝဲသ့ၣ် ဖဲကစၢ်ယွၤအဘီအမုၢ်အံၤ ဘၣ်တၢ်မၤဂ့ၤထီၣ်က့ၤအီၤလၢလၢၦဲၤၦဲၤဖဲမုၢ်နံၤခံကတၢၢ်အပူၤန့ၣ်လီၤ.

`ဘၣ်မနုၤလၢထူၣ်စုညါဒီးတၢ်မၤအသးဖဲန့ၣ်အံၤ ကဲထီၣ်တၢ်တူၢ်ကီၤ လၢတၢ်အၢၣ်လီၤအီလီၤလၢအဘၣ်တၢ်ထံၣ်န့ၢ်အီၤလၢ လံၥ်စီဆှံအသီအပူၤ လၢယွၤပၥ်ဃၥ်တၢ်လၢပဂီၢ်အံၤန့ၣ်လဲၣ်. မ့ၢ်ပဒိးန့ၢ်ဘၣ်တၢ်မၤမုၥ်ပသးလၢ တၢ်အၢၣ်လီၤအီလီၤသ့ၣ်တဖၣ်အံၤ လၢအဆၢကတီၢ်ခဲအံၤဒၣ်လဲၥ်န့ၣ်လဲၣ်.`