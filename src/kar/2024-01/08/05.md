---
title:  ကျဲအၢကျဲသီလၢအလံၣ်အီၣ်လီအီၣ်တၢ်
date:   21/02/2024
---

`ဖး စံးထီၣ်ပတြၢၤ ၁၄၁ တက့ၢ်. ၦၤကွဲးထါစံးထီၣ်ပတြၢၤအံၤ ဃ့ဘါထုကဖၣ်လၢမနုၤအဂီၢ်လဲၣ်.`

ထါစံးထီၣ်ပတြၢၤ ၁၄၁ အံၤ မ့ၢ်တၢ်ထုကဖၣ်လၢကBကီဆၢန့ၢ် တၢ်လ့ပစီတဖၣ်လၢအပူၤ ဒီးလၢအချၢန့ၣ်လီၤ. ၦၤကွဲးထါဖိအံၤ တမ့ၢ် တၢ်မၤပျံၤအီၤထဲလၢ ၦၤမၤအၢတၢ်အ၀ၣ်ခီအံၤန့ၣ်ဘၣ် (စံးထီၣ်ပတြၢၤ ၁၄၁း၉, ၁၀). ဘၣ်တၢ်လ့ပစီအီၤဒ်ကမၤတၢ်လၢၦၤမၤအၢတၢ်ဖိတဖၣ်မၤဝဲအသိး စ့ၢ်ကီးန့ၣ်လီၤ. တၢ်ဂံၢ်စၢ်ဘါစၢ်အဆိကတၢၢ်တထံၣ် မ့ၢ်တၢ်ပၢၤသးလၢ တၢ်စံးတၢ်ကတိၤဒီး ၦၤကွဲးထါဖိဃ့တၢ်လၢကစၢ်ယွၤကပၢၤအပျုၤတြဲၤအဂီၢ် န့ၣ်လီၤ (စံးထီၣ်ပတြၢၤ ၁၄၁း၃). တၢ်အက့ၢ်အဂီၤအံၤ ဒုးနဲၣ်ဆူတၢ်ပၢၤဃၥ် ၀့ၢ်အပဲတြီလၢ အဘၣ်ကဟုကယၥ်၀့ၢ်ဒီတ၀့ၢ်ညါလၢအပူၤကွံၥ်အကတီၢ်န့ၣ် လီၤ.

တၢ်လ့ပစီန့ၣ် မ့ၢ်စ့ၢ်ကီးတၢ်မၤကွၢ်လၢ ယွၤအဖိကဒိကနၣ်ၦၤတီ ၦၤလိၤအတၢ်ဟ့ၣ်ကူၣ်ဟ့ၣ်ဖး မ့တမ့ၢ် လဲၤနုၥ်ဆူၦၤမၤအၢတၢ်အတၢ်အီၣ်၀ံၣ် အပူၤအဂီၢ်န့ၣ်လီၤ (စံးထီၣ်ပတြၢၤ ၁၄၁း၄, ၅). ၦၤကွဲးထါဖိပၥ်ဖျါထီၣ်လၢ အသးအံၤ မ့ၢ်တၢ်လီၤပျံၤလီၤဖုးအလီၢ်န့ၣ်လီၤ, အဂ့ၢ်ဒ်လဲၣ်တၢ်ဒုးအနီၢ်ကီၢ် မၤအသးဖဲန့ၣ်လီၤ. ထဲတၢ်ဃ့ဘါထုကဖၣ်အဆၢတတဲၥ်ဘၣ် လၢတၢ်နၥ် အလၢၦဲၤဒီးတၢ်ဟ့ၣ်လီၤသးလၢယွၤအပူၤတမံၤဧိၤအံၤ မၤပူၤမၤဖျဲးကစၢ်ယွၤ အဖိလၢ တၢ်လ့ပစီအပူၤသ့ဝဲဒၣ်န့ၣ်လီၤ (စံးထီၣ်ပတြၢၤ ၁၄၁း၁, ၂).

`ဖး စံးထီၣ်ပတြၢၤ ၁း၁ ဒီး စံးထီၣ်ပတြၢၤ ၁၄၁း၄ တက့ၢ်. တၢ်လ့ပစီလၢအဘၣ်တၢ်ပၥ်ဖျါထီၣ်အီၤဖဲအံၤန့ၣ် မ့ၢ်အအိၣ်ဒီးတၢ်ကူၣ်သ့ ဆံးဒိၣ်လဲၣ်.`

စံးထီၣ်ပတြၢၤ ၁၄၁း၄ ပၥ်ဖျါထီၣ်တၢ်လ့ပစီအတၢ်ဒိၣ်ထီၣ်ထီထီၣ် အဂ့ၢ်အကျိၤန့ၣ်လီၤ. တၢတထံၣ်န့ၣ်, သးန့ၣ်လဲၤနုၥ်ဆူတၢ်အၢအပူၤသ့ဝဲလီၤ. ခံထံၣ်တထံၣ်န့ၣ်, သးမၤတၢ်အၢတၢ်သီလီၤ (လၢ ဧ့ၤဘြံၤအကျိၥ်န့ၣ် တၢ်မၤ လၢအမ့ၢ်ခဲအံၤခဲအံၤတကလုၥ်), သၢထံၣ်တထံၣ်န့ၣ် သးအိၣ်ၦၤမၤတၢ်အၢဖိ အတၢ်၀ံၣ်တၢ်ဆၢတဖၣ်လၢ အမ့ၢ်တၢ်တူၢ်လိၥ်အဝဲသ့ၣ်အတၢ်မၤအၢသီ တဖၣ်လၢ အမ့ၢ်တၢ်လၢအလီၤသူၣ်အိၣ်သးအိၣ်တမံၤန့ၣ်လီၤ.

ဒ်န့ၣ်အသိး, ဖဲ စံးထီၣ်ပတြၢၤ ၁း၁ အပူၤန့ၣ်, တၢ်လ့ပစီဟဲလၢ ကတြီဃၥ်ယွၤအဖိဒ်သိးကလဲၤတၢ်လၢယွၤအကျဲအဂီၢ် ခီဖျိတၢ်လဲၤဃုၥ်တၢ်ဒီး ၦၤအၢၦၤသီ, ဆၢထၢၣ်လၢၦၤမၤတၢ်ဒဲးဘးအကျဲ, ဒီးလၢခံကတၢၢ်န့ၣ်, ဆ့ၣ်နီၤ ဃုၥ်ဒီးၦၤဒုၣ်ဒွဲၣ်တၢ်တဖၣ်န့ၣ်လီၤ. ၦၤတၢ်ဒဲးဘးဖိတဖၣ်, ၦၤအၢၦၤသီဒီး ၦၤဒုၣ်ဒွဲၣ်တၢ် - ပတဘၣ်လီၤဂၥ်အဝဲသ့ၣ်ဘၣ်, မ့တမ့ၢ် သုပျဲအဝဲသ့ၣ် ကသုးကွံၥ်ၦၤယံၤဒီးကစၢ်ယွၤဘၣ်န့ၣ်လီၤ.

လံၥ်ထါစံးထီၣ်ပတြၢၤပၥ်ဖျါထီၣ်တၢ်လ့ပစီလၢ အအိၣ်ဒီးအသကဲၥ် ပ၀းအဒိၣ်ထီၣ်, လၢၦဲၤဒီးကူၣ်အၢကူၣ်သီ, တၢ်ထုးန့ၢ်သးသ့ဒီး ထဲလၢ တၢ်သန့ၤသးလၢယွၤတမံၤဧိၤအံၤ ဟ့ၣ်ၦၤတၢ်မၤနၢၤသ့ဝဲန့ၣ်လီၤ. ထါစံးထီၣ် ပတြၢၤကတိၤတၢ်ဘၣ်ဃးတၢ်စံးတၢ်ကတိၤအ၇့ဒိၣ်အဂ့ၢ်လၢ ၦၤတဂၤလၢ်လၢ် စံးကတိၤဝဲဒီး ဒိကနၣ်ဝဲအံၤလၢတၢ်လ့ပစီအကျါန့ၣ်လီၤ. ၦၤအၢၦၤသီဒီး ၦၤတီၦၤလိၤခံဖုလၢၥ်အံၤ ဘၣ်သိၣ်လိၦၤဂီၢ်မုၢ်တဖၣ်လၢ ကဃုတၢ်ကူၣ်သ့လၢ ယွၤအအိၣ်န့ၣ်လီၤ (စံးထီၣ်ပတြၢၤ ၁း၄, ၆; စံးထီၣ်ပတြၢၤ ၁၄၁း၈-၁၀). ဘၣ်ဆၣ်ဒီး, လၢထါခံဆၢလၢၥ်အပူၤအံၤ, ကစၢ်ယွၤအဖိတဖၣ်အတၢ်အုၣ် အသးလၢ တၢ်ကမၣ်တအိၣ်ဘၣ်လၢအကတၢၢ်အံၤန့ၣ် ကအိၣ်လီၤတဲၥ်ဝဲ ခါဆူညါန့ၣ်လီၤ. အခီပညီန့ၣ်မ့ၢ်ဝဲ, ၦၤစူၢ်က့ၤနၥ်က့ၤတၢ်သ့ၣ်တဖၣ်အံၤ ဘၣ်တၢ်ကိးအီၤလၢ ကစူၢ်နၥ်ယွၤလၢတၢ်သူၣ်စူၤသးစူၤအပူၤ ဒီးအိၣ်ခိးအီၤ န့ၣ်လီၤ.