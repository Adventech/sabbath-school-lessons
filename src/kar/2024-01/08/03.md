---
title:  နဲၣ်လိၦၤဒ်သိးပကဂံၢ်ပမုၢ်နံၤတဖၣ်
date:   19/02/2024
---

`ဖး စံးထီၣ်ပတြၢၤ ၉၀း စံးထီၣ်ပတြၢၤ ၁၀၂း၁၁; ဒီး စံးထီၣ်ပတြၢၤ ၁၀၃း၁၄-၁၆ တက့ၢ်. ၦၤကညီအတၢ်ကီတၢ်ခဲန့ၣ် မ့ၢ်မနုၤတမံၤလဲၣ်.`

ၦၤကညီလၢအလီၤကမၣ်အတၢ်အိၣ်မူအံၤ လၢတၢ်အထူအယိၥ် အမဲၥ်ညါန့ၣ် မ့ၢ်ဒၣ်တၢ်ကသွံတမံၤန့ၣ်လီၤ. အနံၣ်တကထိတဖၣ်လၢ ယွၤ အမဲၥ်ညါန့ၣ်မ့ၢ် "တၢ်ဆိးသီတတီၤလၢမုၢ်နၤ" အသိးကယံၥ်ဝဲဒၣ်ထဲသၢနၢ်၇ံၣ်, လွံၢ်နၢ်၇ံၣ်န့ၣ်လီၤ (စံးထီၣ်ပတြၢၤ ၉၀း၄). မ့ၢ်ထိၣ်သတြီၤဒီးယွၤအတၢ် ဆၢကတီၢ်န့ၣ်, ၦၤကညီအမုၢ်နံၤန့ၣ် ဒံကွံၥ်ဝဲဒၣ်န့ၣ်လီၤ (စံးထီၣ်ပတြၢၤ ၉၀း၁၀). တၢ်အဂံၢ်ဘါဆူၣ်ကတၢၢ်လၢ ၦၤကညီအကျါန့ၣ် လီၤဂၥ်ဒ်တၢ်အဂံၢ် အဘါစၢ်ကတၢၢ်လၢနီၢ်ဖိမံၤဖိ, သ့ၣ်ဖိ၀ၣ်ဖိတဖၣ်အကျါန့ၣ်လီၤ (စံးထီၣ်ပတြၢၤ ၉၀း၅, ၆; စံးထီၣ်ပတြၢၤ ၁၀၃း၁၅, ၁၆). လၢတၢ်အိၣ်မူဖုၣ်အပူၤအံၤဒၣ်လဲၥ် လၢၦဲၤဒီးတၢ်ကိၢ်တၢ်ဂီၤဒီးတၢ်နးတၢ်ဖှီၣ်န့ၣ်လီၤ (စံးထီၣ်ပတြၢၤ ၉၀း၁၀). ၦၤလၢအတနၥ်ယွၤဘၣ်ဒၣ်လဲၥ်, ကအုကစွါဒီးအံၣ်အုသယုၢ်ထီၣ်လၢ တၢ်အိၣ်မူအံၤဖုၣ်ကိၥ်ဖိအဂ့ၢ်, လီၤဆီဒၣ်တၢ်မ့ၢ်ဘၣ်ထိၣ်သတြီၤအီၤဒီး တၢ်အထူအယိၥ်လၢအအိၣ်ဝဲဒၣ်လၢအဝဲသ့ၣ်တလဲၤပၥ်ဃုၥ်ဘၣ်အံၤန့ၣ်လီၤ.

စံးထီၣ်ပတြၢၤအဆၢဒိၣ် ၉၀ အံၤ ပၥ်လီၤၦၤကညီအတၢ်ကီတၢ်ခဲလၢ ကစၢ်ယွၤအတၢ်ကဟုကယၥ်ၦၤဂီၢ်မုၢ်ဒ်အမ့ၢ်တၢ်ဘၣ်တ့ကစၢ်အသိးတဂၤ န့ၣ်လီၤ. ကစၢ်ယွၤမ့ၢ်တၢ်အိၣ်ဆိးအလီၢ်လၢ အၦၤဂီၢ်မုၢ်တဖၣ်အဂီၢ်လၢ အစိၤစိၤအဃၣ်ဃၣ်တဖၣ်အပူၤန့ၣ်လီၤ (စံးထီၣ်ပတြၢၤ ၉၀း၁, ၂). လၢဧ့ၤဘြံၤအကျိၥ် ာၠဒသည, "တၢ်အိၣ်ဆိးအလီၢ်" ပၥ်ဖျါထီၣ်ကစၢ်ယွၤ ဒ်အမ့ၢ်တၢ်ပူၤဖျဲးအလီၢ်လၢ အၦၤဂီၢ်မုၢ်အဂီၢ်န့ၣ်လီၤ (စံးထီၣ်ပတြၢၤ ၉၁း၉).

ကစၢ်ယွၤပၢၤဃၥ်အတၢ်တီတၢ်လိၤအတၢ်သးထီၣ်ဒီး ဟ့ၣ်လီၤ အတၢ်ဘျုးတၢ်ဖှိၣ်အသီန့ၣ်လီၤ. ၦၤကွဲးထါဖိစံးဝဲဒၣ်, "မ့ၢ်မတၤသ့ၣ်ညါ နသးထီၣ်အတၢ်စိတၢ်ကမီၤတဂၤလဲၣ်" (စံးထီၣ်ပတြၢၤ ၉၀း၁၁). ပၥ်ဖျါ ထီၣ်ဝဲလၢ မတၤတဂၤမးတလဲၤခီဖျိဘၣ်ယွၤအတၢ်သးထီၣ်အလၢအၦဲၤလၢ အထီဒါတၢ်ဒဲးဘးအံၤန့ၣ်ဘၣ်, ဒီးလၢတၢ်အံၤအဃိ, တၢ်မုၢ်လၢ်လၢၦၤဂီၢ်မုၢ် သ့ၣ်တဖၣ်ကပီၢ်ယၢ်လီၤက့ၤသးဒီး မၤန့ၢ်တၢ်ကူၣ်သ့လၢကအိၣ်မူတီတီလိၤလိၤ အဂီၢ်န့ၣ်အိၣ်ဒံးဝဲဒၣ်န့ၣ်လီၤ.

လၢလံၥ်စီဆှံအပူၤန့ၣ်, တၢ်ကူၣ်သ့အံၤ တၢ်ပၥ်ဖျါအီၤတမ့ၢ်ထဲ တၢ်သ့ၣ်ညါနၢ်ပၢၢ်တၢ်တမံၤဘၣ်, မ့မ့ၢ်တခီ မ့ၢ်တၢ်ယူးယီၣ်ပၥ်ကဲယွၤအဂီၢ် စ့ၢ်ကီးလီၤ. တၢ်ကူၣ်သ့လၢပလိၣ်ဘၣ်အံၤ မ့ၢ်ဝဲတၢ်သ့ၣ်ညါ "ဂံၢ်ပမုၢ်နံၤတဖၣ်" အံၤန့ၣ်လီၤ (စံးထီၣ်ပတြၢၤ ၉၀း၁၂). ပဂံၢ်ပမုၢ်နံၤတဖၣ်မ့ၢ်သ့ဒီး, အခီပညီန့ၣ် မ့ၢ်ဝဲ, ပမုၢ်နံၤအံၤ အိၣ်ဒီးအဆၢတလီဒီးပသ့ၣ်ညါလၢအမ့ၢ်တၢ်စှၤဒိၣ်မးန့ၣ် လီၤ. အိၣ်မူလၢတၢ်ကူၣ်သ့အပူၤအခီပညီန့ၣ်, အိၣ်မူဃုၥ်ဒီးတၢ်သ့ၣ်ညါလၢ တၢ်အိၣ်မူအံၤ မ့ၢ်တၢ်ထဲတစိၢ်ဖိလၢကဘၣ်အိၣ်မူအီၤလၢတၢ်နၥ် ဒီးတၢ်ဒိကနၣ် အပူၤန့ၣ်လီၤ. တၢ်ကူၣ်သ့အအံၤ ဒိးန့ၢ်ဘၣ်အီၤသ့ထဲလၢတၢ်ပီၢ်ယၢ်လီၤက့ၤသး (စံးထီၣ်ပတြၢၤ ၉၀း၈, ၁၂) ဒီးတၢ်ပျၢ်တၢ်ဒဲးဘးအတၢ်ဟ့ၣ်, တၢ်သူၣ်ကညီၤ သးကညီၤ, ဒီးတၢ်အဲၣ်တၢ်ကွံတဖၣ်အပူၤန့ၣ်လီၤ (စံးထီၣ်ပတြၢၤ ၉၀း၁၃, ၁၄).

ပတၢ်ကီတၢ်ခဲအခီၣ်ထံးခီၣ်ဘိန့ၣ် တဟဲထီၣ်လၢပမ့ၢ်တၢ်တ့လီၤၦၤ ဒ်အမ့ၢ်ၦၤကညီအံၤအသိးဘၣ်, ဟဲထီၣ်လၢတၢ်ဒဲးဘးဒီးတၢ်ဒဲးဘးဟဲစိၥ်တၢ်လၢ ဟီၣ်ခိၣ်ချၢအံၤအဃိန့ၣ်လီၤ. တၢ်ဒဲးဘးအတၢ်မၤဟးဂူၥ်ဟးဂီၤတၢ်အံၤ ဘၣ်တၢ်ထံၣ်န့ၢ်အီၤလၢတၢ်လီၢ်ကိးပူၤဒဲးဒီး လၢၦၤကိးဂၤဒဲးအပူၤန့ၣ်လီၤ.

ဘၣ်စံးဘျုးကစၢ်ခ၇ံၥ်လၢအဒုးအိၣ်ထီၣ်န့ၢ်ၦၤကျဲလၢ ပကပူၤဖျဲးဒီး ပတၢ်ကီတၢ်ခဲအံၤအဂီၢ်န့ၣ်လီၤ (ယိၤဟၣ် ၁း၂၉; ယိၤဟၣ် ၃း၁၄-၂၁). မ့တမ့ၢ်ဘၣ်ဒီး, ပတအိၣ်ဒီးတၢ်မုၢ်လၢ်နီတမံၤလၢၤဘၣ်.

`ပတၢ်အိၣ်မူအံၤ မ့ၢ်လဲၤပူၤကွံၥ်ဝဲခခ့ျသဒံးဘၣ်ဆၣ်, တၢ်အၢၣ်လီၤ အိၣ်လၢပဂီၢ် လၢခ၇ံၥ်အပူၤန့ၣ်မ့ၢ်မနုၤလဲၣ်. (ကွၢ်ယိၤဟၣ် ၃း၁၆) ကစၢ်ခ၇ံၥ် မ့ၢ်တအိၣ်ဘၣ်န့ၣ်, ပတၢ်မုၢ်လၢ်ကအိၣ်မနုၤတမံၤလဲၣ်.`