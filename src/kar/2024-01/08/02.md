---
title:  ယပၥ်ဖှိၣ်နကလုၢ်ကထါလၢယသးကံၢ်ပူၤ
date:   18/02/2024
---

`ဖး စံးထီၣ်ပတြၢၤ ၁၁၉း၁-၁၆, ၁၆၁-၁၆၈ တက့ၢ်. ပပၢၤကစၢ်ယွၤ အတၢ်မၤလိၥ်သ့ဝဲဒ်လဲၣ်, ဒီးတၢ်ဆိၣ်ဂ့ၤသ့ၣ်တဖၣ်လၢအဟဲဘၣ်ၦၤလၢ ပပၢၤယွၤအတၢ်မၤလိၥ်န့ၣ်မ့ၢ်မနုၤလဲၣ်.`

လံၥ်စီဆှံပၥ်ဖျါထီၣ်တၢ်အိၣ်မူလၢ တၢ်စူၢ်တၢ်နၥ်ကိးနံၤဒဲးအပူၤအံၤ ဒ်အမ့ၢ်ၦၤလဲၤဘူၣ်လဲၤဘါ "လဲၤတၢ်" ဃုၥ်ဒီးယွၤလၢတၢ်တီတၢ်လိၤအကျဲဧိၤ ကပူၤဧိၤန့ၣ်လီၤ. တၢ်အိၣ်မူလၢတၢ်စူၢ်တၢ်နၥ်အပူၤအံၤ တၢ်ကဘၣ်ပၢၤဃၥ် အီၤခီဖျိလဲၤတၢ် "လၢယွၤအတၢ်သိၣ်တၢ်သီအပူၤ" (စံးထီၣ်ပတြၢၤ ၁၁၉း၁) ဒီးခီဖျိလဲၤတၢ် "လၢယွၤအမဲၥ်အတၢ်ကပီၤအပူၤ" န့ၣ်လီၤ (စံးထီၣ်ပတြၢၤ ၈၉း၁၅). တၢ်လဲၤလီၤဆီလိၥ်အသးခံမံၤန့ၣ်တအိၣ်ဘၣ်. လဲၤတၢ် "လၢယွၤအမဲၥ်အတၢ်ကပီၤအပူၤအံၤ မ့ၢ်ဝဲတၢ်ဟံးဃၥ်, တၢ်ပၢၤဃၥ်ယွၤ အတၢ်သိၣ်တၢ်သီတဖၣ်န့ၣ်လီၤ. တၢ်လၢအဒ်သိးလိၥ်အသးအံၤန့ၣ်, "လဲၤတၢ်လၢယွၤအတၢ်သိၣ်တၢ်သီအပူၤ" အံၤ ပၥ်ဃုၥ်ဒီးတၢ်ဃုယွၤလၢ သးဒီဖျၢၣ်န့ၣ်လီၤ (စံးထီၣ်ပတြၢၤ ၁၁၉း၁, ၂, ၁၀).

တၢ်လၢအမ့ၢ်, "အလၢအၦဲၤလၢကျဲ" အံၤ မ့ၢ်ၦၤကွဲးထါစံးထီၣ်ပတြၢၤဖိ အတၢ်ပၥ်ဖျါထီၣ်တၢ်အိၣ်မူတီတီလိၤလိၤလၢအဂၤတမံၤန့ၣ်လီၤ (စံးထီၣ်ပတြၢၤ ၁၁၉း၁). "အလၢအၦဲၤ" အံၤ ပၥ်ဖျါထီၣ်တၢ်လုၢ်တၢ်ပၥ်လၢအမ့ၢ် "တၢ်ဘၣ်ဒိ ဘၣ်ထံးတအိၣ်" လၢအဘၣ်တၢ်တူၢ်လိၥ်အီၤလၢယွၤန့ၣ်လီၤ (၂မိၤၡွ ၁၂း၅). ဒ်န့ၣ်အသိး, ၦၤတီၦၤလိၤတဂၤလၢ်လၢ်အတၢ်အိၣ်မူအံၤ မ့ၢ်တၢ်လုၢ်မူစီဆှံ လၢကဘၣ်အိၣ်လၢအိၣ်ၦဲၤဝဲပူၤဖျဲးဒီးတၢ်အဲၣ်တၢ်ဒဲးဘးန့ၣ်လီၤ (၇ိမ့ၤ ၁၂း၁). တၢ်အိၣ်မူလၢအဟ့ၣ်လီၤသးဆူယွၤအအိၣ်န့ၣ် မ့ၢ်စ့ၢ်ကီး "ကျဲအလၢအၦဲၤ" အခီပညီမ့ၢ်ဝဲၦၤတဂၤလဲၤတၢ်လၢတၢ်အိၣ်မူအတီအလိၤအပူၤလၢဘၣ်ယွၤ အသးန့ၣ်လီၤ (စံးထီၣ်ပတြၢၤ ၁၀၁း၂, ၆, ကွၢ်စ့ၢ်ကီးစံးထီၣ်ပတြၢၤ ၁၈း၃၂ တက့ၢ်). တၢ်လူၤပိၥ်ထွဲကစၢ်ယွၤအတၢ်မၤလိၥ်အံၤ တဘၣ်ဃးဒီးတၢ်ပၢၤ ကစၢ်ယွၤအတၢ်သိၣ်တၢ်သီတဖၣ်ဘၣ်. မ့ၢ်ဘၣ်ထိၣ်သတြီၤန့ၣ်, ပၥ်ဃုၥ်ဒီး "တၢ်သ့ၣ်ညါနၢ်ပၢၢ်လၢအဂ့ၤ" လၢတၢ်လီၤဆီလိၥ်အသးလၢတၢ်ဘၣ်ဒီး တၢ်ကမၣ်, တၢ်ဂ့ၤဒီးတၢ်အၢအဘၢၣ်စၢၤအံၤ (စံးထီၣ်ပတြၢၤ ၁၁၁း၁၀, ကွၢ်စ့ၢ်ကီး ၁ကွဲးနီၣ်တၢ် ၂၂း၁၂ တက့ၢ်) ဒီးဒုးပၥ်ဃုၥ်ၦၤကညီအနီၢ်ခိ ဒီတဂၤညါန့ၣ်လီၤ, တမ့ၢ်ထဲလၢအတၢ်မၤလၢဖျါလၢအချၢတမံၤဧိၤဘၣ်. ကဲထီၣ် "တၢ်အလၢအၦဲၤ" လူၤပိၥ်ထွဲကစၢ်ယွၤအတၢ်မၤလိၥ်တဖၣ်ဒီး ဃုယွၤလၢ သူၣ်ဒီဖျၢၣ်သးဒီဖျၢၣ်အံၤ မ့ၢ်တၢ်ပၥ်သူၣ်ပၥ်သးလၢတၢ်ထုးဖးအီၤတန့ၢ်ဘၣ် လၢတၢ်အိၣ်မူအပူၤန့ၣ်လီၤ (စံးထီၣ်ပတြၢၤ ၁၁၉း၁, ၂).

ကစၢ်ယွၤအတၢ်မၤလိၥ်န့ၣ် မ့ၢ်ကစၢ်ယွၤအတၢ်လီၣ်ဖျါထီၣ်အတၢ် ဘၣ်အသးလၢ ဟီၣ်ခိၣ်အဂီၢ်လီၤ. သိၣ်လိနဲၣ်လိၦၤဂီၢ်မုၢ်လၢ ကကဲထီၣ် ၦၤကူၣ်တၢ်သ့ဒီး အိၣ်မူလၢတၢ်မုၥ်တၢ်ခုၣ်ဒီးတၢ်သဘခ့ျအပူၤန့ၣ်လီၤ (စံးထီၣ် ပတြၢၤ ၁၁၉း၇-၁၁, ၁၃၃). ၦၤကွဲးထါစံးထီၣ်ပတြၢၤဖိသူၣ်ဖှံသးညီလၢ ယွၤအတၢ်သိၣ်တၢ်သီအပူၤလီၤ, အဂ့ၢ်ဒ်လဲၣ် တၢ်သိၣ်တၢ်သီဒုးအိၣ်ဂၢၢ် ဆိးကျၢၤအီၤလၢ ကစၢ်ယွၤအတၢ်တီတၢ်လိၤအပူၤန့ၣ်လီၤ (စံးထီၣ်ပတြၢၤ ၁၁၉း၇၇, ၁၇၄).

"ၦၤလၢအအဲၣ်နတၢ်သိၣ်တၢ်သီတဖၣ်န့ၣ် အိၣ်ဒီးတၢ်ဃူတၢ်ဖိးအါမး လီၤ. ဒီးတၢ်လီၤဃံၤအလီၢ်တအိၣ်ဘၣ်ဒီးအီၤဘၣ် (စံးထီၣ်ပတြၢၤ ၁၁၉း၁၆၅). တၢ်အက့ၢ်အဂီၤလၢအမ့ၢ်တၢ်လီၤဃံၤအံၤ ပၥ်ဖျါထီၣ်တၢ်သကဲၥ် ပ၀းလၢအဟးဂီၤကွံၥ်န့ၣ်လီၤ. ဒ်မ့ၣ်အူဒၢတဖျၢၣ်လၢၦၤကွဲးထါဖိအခီၣ်ဂီၢ် အသိးန့ၣ်, (စံးထီၣ်ပတြၢၤ ၁၁၉း၁၀၅) ကစၢ်ယွၤအကလုၢ်ကထါဒီတဒၢ ၦၤလၢတၢ်လ့ပစီအဂီၢ်န့ၣ်လီၤ (စံးထီၣ်ပတြၢၤ ၁၁၉း၁၁၀).

`ကစၢ်ခ၇ံၥ်ပၥ်ဖျါထီၣ်ကစၢ်ယွၤအကလုၢ်ကထါအတၢ်စိတၢ်ကမီၤ လၢအတၢ်အိၣ်မူအပူၤဒ်လဲၣ် (မးသဲ ၄း၁-၁၁). မ့ၢ်အစံးကတိၤဘၣ်ဃး တၢ်စိတၢ်ကမီၤလၢဟဲထီၣ်လၢပသးပူၤအံၤ ဒိကနၣ်ယွၤအတၢ်သိၣ်တၢ်သီ ဒ်လဲၣ်.`