---
title:  သး၀ံၣ်ယွၤအတၢ်သး၀ံၣ်လၢတခီဘီမုၢ်အပူၤ
date:   27/01/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၇၉း၅-၁၃; စံးထီၣ်ပတြၢၤ ၈၈း၃-၁၂; စံးထီၣ်ပတြၢၤ ၆၉း၁-၃; စံးထီၣ်ပတြၢၤ ၇၇; စံးထီၣ်ပတြၢၤ ၇၃း၁-၂၀း ၁ပ့းတရူး ၁း၁၇.

> <p>တၢ်ကလုၢ်ထူ</p>
> "ပကသး၀ံၣ်ယွၤအတၢ်သး၀ံၣ်လၢတခီဘီမုၢ်အပူၤန့ၣ်ဒ်လဲၣ်" (စံးထီၣ်ပတြၢၤ ၁၃၇း၄).

တလိၣ်လၢပကဘၣ်ကွၢ်ထံကွၢ်ဆးလံၥ်ထါစံးထီၣ်ပတြၢၤအံၤဒိၣ်ဒိၣ် ယိၥ်ယိၥ် ဒ်သိးကသ့ၣ်ညါထါသ့ၣ်တဖၣ်အံၤ စံးကတိၤတၢ်လၢဟီၣ်ခိၣ် တလၢၦဲၤဘၣ်အပူၤ, ဟီၣ်ခိၣ်အိၣ်ဒီးတၢ်ဒဲးဘး, တၢ်အၢတၢ်သီ, တၢ်နးတၢ်ဖှီၣ် ဒီးတၢ်သံတၢ်ၦၢ်အံၤန့ၣ်ဘၣ်. တၢ်ဘၣ်တ့လၢအဂၢၢ်အကျၢၤလၢအဘၣ် တၢ်ပၢအီၤလၢယွၤအတၢ်ပၢတၢ်ြပးဒီး အတၢ်သိၣ်တၢ်သီအတီအလိၤအံၤန့ၣ်, ဘၣ်တၢ်မၤပျံၤမၤဖုးအီၤဒီး တၢ်အၢတၢ်သီထီဘိန့ၣ်လီၤ. ဒ်တၢ်ဒဲးဘးမၤ သံၣ်သူမီၤကျၥ်ဟီၣ်ခိၣ်အါထီၣ်ဝဲကွ့ၢ်ကွ့ၢ်အသိးန့ၣ်, ဟီၣ်ခိၣ်အံၤကဲထီၣ် "တခီဘီမုၢ်, ကီၢ်လီၤဆီ" ဒ်ဒိၣ်ထီၣ်ဝဲလၢယွၤအၦၤဂီၢ်မုၢ်သ့ၣ်တဖၣ်အဂီၢ်န့ၣ် လီၤ. တၢ်မ့ၢ်တၢ်တီအအံၤ ဒုးအိၣ်ထီၣ်တၢ်ကီတၢ်ခဲလၢ ၦၤကွဲးထါလံၥ်စံးထီၣ် ပတြၢၤအံၤအဂီၢ်လၢအမ့ၢ် - တၢ်ကဘၣ်အိၣ်မူတၢ်အိၣ်မူလၢတၢ်နၥ်အပူၤ လၢကျဲဒ်လဲၣ်ဒ်လဲၣ်အဂ့ၢ်န့ၣ်လီၤ.

ဒ်ပထံၣ်တ့ၢ်အသိး, ၦၤကွဲးထါစံးထီၣ်ပတြၢၤအၢၣ်လီၤအီလီၤကစၢ်ယွၤ အတၢ်ပၢတၢ်ြပးဒီးအတၢ်စိတၢ်ကမီၤ, ဃုၥ်ဒီးအတၢ်စံၣ်ညီၣ်တီစ့ၢ်ကီးန့ၣ်လီၤ. အဝဲသ့ၣ်သ့ၣ်ညါဝဲလၢ ယွၤန့ၣ်မ့ၢ်တၢ်ပူၤဖျဲးအလီၢ်အထူအယိၥ်ဒီး မၤစၢၤ တၢ်လၢတၢ်ကိၢ်တၢ်ဂီၤအဆၢကတီၢ်န့ၣ်လီၤ. လၢတၢ်ဂ့ၢ်အံၤအဃိ, ၦၤကွဲး ထါစံးထီၣ်ပတြၢၤသ့ၣ်တဖၣ်အါစုအါဘျီ သးလဲၤကဒံကဒါခီဖျိကစၢ်ယွၤ တအိၣ်ဘၣ်ဒီးတၢ်အၢတၢ်သီဒိၣ်ထီၣ်အါထီၣ်လၢတၢ်ဂ့ၤဒီး ယွၤအတၢ်ပၢ တၢ်ြပးအမဲၥ်ညါအံၤအဃိဘၣ်န့ၣ်လီၤ. လံၥ်ထါစံးထီၣ်ပတြၢၤအတၢ် ထုကဖၣ်လၢ အဖျါမးဝဲဒံးအထီဒါလိၥ်အသးခံမံၤအံၤ ဒုးနဲၣ်ၦၤကွဲးထါဖိ အတၢ်စံးဆၢက့ၤကစၢ်ယွၤအတၢ်ဘVၣ်တၢ်ဘှီၣ်အံၤန့ၣ်လီၤ. လၢအဂၤတမံၤန့ၣ်, ၦၤကွဲးထါဖိစံးဆၢက့ၤကစၢ်ယွၤအတၢ်ဘVၣ်ဘှီၣ်ဃုၥ်ဒီးအတၢ်အိၣ်ဆိးခံမံၤလၢၥ် အဂ့ၢ်န့ၣ်လီၤ.