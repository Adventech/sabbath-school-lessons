---
title:  အတၢ်အၢၣ်လီၤအီလီၤတလၢထီၣ်ၦဲၤထီၣ်ဝဲဘၣ်လီၤထူလီၤယိၥ်လီၤဧါ.
date:   31/01/2024
---

`ဖး စံးထီၣ်ပတြၢၤ ၇၇ တက့ၢ်. ၦၤကွဲးထါဖိလဲၤခီဖျိဘၣ်တၢ်မနုၤ တမံၤလဲၣ်.`

ထါစံးထီၣ်ပတြၢၤ ၇၇ စးထီၣ်အသးဃုၥ်ဒီးတၢ်ဃ့ကညးယွၤ အတၢ်မၤစၢၤလၢ အၦဲၤဒီးတၢ်ကအုကစွါအတၢ်တူၢ်ဘၣ်ခီၣ်ဘၣ်တၢ်သ့ၣ်နီၣ် ထီၣ်က့ၤတၢ်လၢအပူၤကွံၥ်တဖၣ်န့ၣ်လီၤ (စံးထီၣ်ပတြၢၤ ၇၇ၤ၁-၆). ၦၤကွဲးထါဖိအနီၢ်ခိဒီး သးသမူခဲလၢၥ်ဃၣ်အသးဆူယွၤအအိၣ်လၢတၢ်သူၣ်အုး သးအုးအပူၤန့ၣ်လီၤ. အဝဲတတူၢ်လိၥ်တၢ်မၤမုၥ်အသးလၢ ၦၤတဂၤလၢ်လၢ် အအိၣ်ဘၣ်, ထဲကစၢ်ယွၤတဂၤဧိၤမၤမုၥ်အသးသ့ဝဲဒၣ်န့ၣ်လီၤ.

မ့ၢ်နၥ်သက့ဒီး, တၢ်သ့ၣ်နီၣ်ထီၣ်က့ၤယွၤန့ၣ် ဒုးဒိၣ်ထီၣ်အတၢ်သူၣ်အုး သးအုးန့ၣ်လီၤ. "ယသ့ၣ်နီၣ်ထီၣ်က့ၤယွၤ, ဒီးယသူၣ်ကိၢ်သးဂီၤလီၤ" (စံးထီၣ်ပတြၢၤ ၇၇း၃). ဧ့ၤဘြံၤကျိၥ် hamah, “ကအုကစွါ” အါစုအါဘျီ ဘၣ်တၢ်ပၥ်ဖျါထီၣ်အီၤဒ်အမ့ၢ်ထံသီၣ်ရုၢ်ရုၢ်အသိးန့ၣ်လီၤ (စံးထီၣ်ပတြၢၤ ၄၆း၃). ဒ်န့ၣ်အသိး, ၦၤကွဲးထါဖိအနီၢ်ကစၢ်ဒီတဂၤညါအိၣ်တမုၥ်ဘၣ် ဒိၣ်ဒိၣ်ကလဲၥ်န့ၣ်လီၤ.

တၢ်သ့ၣ်နီၣ်ထီၣ်ယွၤန့ၣ် ဒုးအိၣ်ထီၣ်သးအတၢ်တူၢ်ဘၣ်တၢ်ကိၢ် တၢ်ဂီၤလၢကျဲဒ်လဲၣ်. တၢ်သံကွၢ်အါအါကလဲၥ်လၢ အအိၣ်ဒီးတၢ်ဘၣ်ဒိ ဘၣ်ထံးအံၤ မၤဟးဂီၤကွံၥ်တၢ်လၢအဒုးအိၣ်ထီၣ်တၢ်သူၣ်အုးသးအုးအံၤန့ၣ်လီၤ (စံးထီၣ်ပတြၢၤ ၇၇း၇-၉). ကစၢ်ယွၤဆီတလဲကွံၥ်အသးလံဧါ. ကစၢ်ယွၤ ဟးသဒၣ်ကွံၥ်အတၢ်အၢၣ်လီၤအီလီၤသ့ဧါ.

တၢ်ထိၣ်သတြီၤအနီၢ်ကီၢ်လၢ ကစၢ်ယွၤအတၢ်မၤပူၤဖျဲးလၢ အပူၤကွံၥ်ဒီးအတၢ်တအိၣ်ဆိးဘၣ်လၢဆၢကတီၢ်ခဲအံၤအဘၢၣ်စၢၤန့ၣ် ဒုးအိၣ်ထီၣ်ၦၤကွဲးထါဖိအသးအတၢ်တူၢ်ဘၣ်ခီၣ်ဘၣ်လၢ ယွၤညိကွံၥ်အီၤန့ၣ် လီၤ. ယွၤမ့ၢ်ဆီတလဲအသးန့ၣ်, ၦၤကွဲးထါဖိအတၢ်မုၢ်လၢ်တအိၣ်လ့ၤတက့ၤ လၢၤဘၣ်န့ၣ်လီၤ.

လၢတဆၢကတီၢ်ပူၤအံၤန့ၣ်, ၦၤကွဲးထါဖိမံတန့ၢ်ဘၣ်, အဂ့ၢ်ဒ်လဲၣ် ကစၢ်ယွၤဒုးဆိးသီအီၤအဃိန့ၣ်လီၤ (စံးထီၣ်ပတြၢၤ ၇၇း၄). တၢ်အံၤဒုးသ့ၣ် နီၣ်ထီၣ်ၦၤအဂၤတဖၣ်လၢလံၥ်စီဆှံအပူၤ လၢယွၤသူအတၢ်မံတန့ၢ်ဘၣ် အတၢ်မၤသးအံၤလၢ ကမၤလၢၦဲၤကစၢ်ယွၤအတၢ်တိၥ်ပၥ်အဂီၢ်န့ၣ်လီၤ (၁မိၤၡွ ၄၁း၁-၈; နီၢ်အ့စတၤ ၆း၁; ဒၤနံးယ့လး ၂း၁-၃). မုၢ်နၤယိၥ်အတၢ်မံ တန့ၢ်ဘၣ်တဖၣ်အံၤ ဒုးအိၣ်ထီၣ်ၦၤကွဲးထါဖိလၢ ကကွၢ်ထံကစၢ်ယွၤအတၢ်ဖံး တၢ်မၤဒုးထူၣ်ဖျဲးထီၣ်ကွံၥ်တၢ်လၢအပူၤကွံၥ်လၢတၢ်နၢ်ပၢၢ်သီအပူၤန့ၣ်လီၤ (စံးထီၣ်ပတြၢၤ ၇၇း၅, ၁၀).

တၢ်အၢၣ်လီၤဂၢၢ်ကျၢၤလၢ ၦၤကွဲးထါဒိးန့ၢ်ဘၣ်လၢ ယွၤအအိၣ်အံၤ တပၥ်ဃုၥ်ဒီးတၢ်စံးကတိၤဖျါထီၣ်ဘၣ်ဃးအနီၢ်ကစၢ်ဒၣ်ဝဲတၢ်အိၣ်အသးဒီး အီၤန့ၣ်ဘၣ်, မ့မ့ၢ်တခီ, မ့ၢ်ယွၤအတၢ်တီတၢ်လိၤဒီး အတၢ်စူၢ်အီၤနၥ်အီၤသ့ အတၢ်ပၥ်ဂၢၢ်ပၥ်ကျၢၤ (ဒ်စီၤယိၤဘးအသိး) န့ၣ်လီၤ. ၦၤကွဲးထါဖိအံၤ ဘၣ်တၢ်ဟ့ၣ်ဂံၢ်ဟ့ၣ်ဘါအီၤလၢ ကအိၣ်ခိးယွၤလၢတၢ်နၥ်အပူၤ, သ့ၣ်ညါလၢ ယွၤမ့ၢ်ၦၤတဂၤဃီလၢအမၤတၢ်လီၤလးလၢအပူၤကွံၥ်အံၣ်စ၇့လးအဆၢကတီၢ် ခါန့ၣ်လီၤ (စံးထီၣ်ပတြၢၤ ၇၇ၤ၁၁-၁၈). ၦၤကွဲးထါဖိသ့ၣ်ညါစ့ၢ်ကီးလၢ ကစၢ်ယွၤန့ၣ်မ့ၢ်, “နခီၣ်လီၢ်တဖၣ်န့ၣ် ၦၤတသ့ၣ်ညါဘၣ်” (စံးထီၣ်ပတြၢၤ ၇၇း၁၉) အံၤ ပၥ်ပနီၣ်ကစၢ်ယွၤအတၢ်ပၢတၢ်ဆှၢတုၤဒၣ်လဲၥ်တၢ်အိၣ်အသး ဖျါမးလၢအဝဲတအိၣ်ဆိးဘၣ်န့ၣ်လီၤ. ၦၤကွဲးထါဖိပၥ်ဂၢၢ်ပၥ်ကျၢၤဝဲလၢ ကစၢ်ယွၤန့ၣ် လီၣ်ဖျါထီၣ်ဒီးအိၣ်ခူသူၣ်အသးလၢတဆၢကတီၢ်ဃီသ့ဝဲ, ဒီးလၢတၢ်အံၤအဃိ, အဝဲစံးထီၣ်ပတြၢၤကစၢ်ယွၤလၢအတၢ်ခူသူၣ်ဒီး အတၢ်ပၢ တၢ်ြပးအကျိၤအကျဲတဖၣ်န့ၣ်လီၤ.

`ဆိကမိၣ်ထီၣ်လၢအပူၤကွံၥ်ဖဲကစၢ်ယွၤမၤတၢ်လၢနတၢ်အိၣ်မူအပူၤ န့ၣ်တက့ၢ်. တၢ်မ့ၢ်တၢ်တီအဝဲန့ၣ် မၤစၢၤနၤလၢနကခီဖျိတၢ်လၢနဘၣ် သဂၢၢ်အီၤအဆၢကတီၢ်အံၤန့ၣ်ဒ်လဲၣ်.`