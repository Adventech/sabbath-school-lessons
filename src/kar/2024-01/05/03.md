---
title:  လၢတၢ်သံအပဲတြီထံး
date:   29/01/2024
---

`ဖး စံးထီၣ်ပတြၢၤ ၄၁း၁-၄; စံးထီၣ်ပတြၢၤ ၈၈း၃-၁၂; ဒီး စံးထီၣ် ပတြၢၤ ၁၀၂း၃, ၅, ၁၁, ၂၃, ၂၄ တက့ၢ်. လံၥ်စီဆှံအဆၢသ့ၣ်တဖၣ်အံၤ ပၥ်ဖျါထီၣ်တၢ်လဲၤခီဖျိအဂ့ၢ်အကျိၤသ့ၣ်တဖၣ်ဒ်လဲၣ်. တၢ်လၢအဘၣ်ထွဲဒီး နၤန့ၣ် မ့ၢ်မနုၤတမံၤလဲၣ်.`

တၢ်ထုကဖၣ်လၢကဒိးန့ၢ်ဘၣ်တၢ်အုၣ်က့ၤခီၣ်က့ၤလၢ တၢ်ဆူးတၢ်ဆါ ဒီးတၢ်သံအပူၤအံၤ ဒုးနဲၣ်ဖျါလၢကစၢ်ယွၤအဖိသ့ၣ်တဖၣ်အံၤ ပူၤဖျဲးဒီးတၢ်နး တၢ်ဖှီၣ်လၢဟီၣ်ခိၣ်ချၢအံၤတသ့ဘၣ်အဂ့ၢ်န့ၣ်လီၤ. လံၥ်ထါစံးထီၣ်ပတြၢၤ လီၣ်ဖျါထီၣ်ၦၤကွဲးထါဖိအတၢ်တူၢ်ဘၣ်ခီၣ်ဘၣ်လၢအလီၤပျံၤလီၤဖုးန့ၣ်လီၤ. အဝဲအဂံၢ်ဘါတအိၣ်လၢၤဘၣ်, လီၤညွံးလီၤဘဲကွံၥ်ဒ်နီၣ်ဧိၤမံၤဧိၤအသိး, အီၣ်တၢ်အီတၢ်တကဲလၢၤဘၣ်, ဘၣ်တၢ်ပၥ်ဃုၥ်ဒီးၦၤသံတဖၣ်, မံနီၤ ဒ်ၦၤသံလၢတၢ်သွၣ်ခိၣ်, ဘၣ်တၢ်သးဟ့အီၤလၢတံၤသကိးတဖၣ်, တူၢ်ဘၣ် တၢ်နးတၢ်ဖှီၣ်ဒီး အိၣ်ဒီးတၢ်သူၣ်ဟးဂူၥ်သးဟးဂီၤဒိၣ်မးန့ၣ်လီၤ. အဃံတဖၣ် အိၣ်စဲဘူးလိၥ်သးဒီးအဘ့ၣ်လံန့ၣ်လီၤ.

ထါစံးထီၣ်ပတြၢၤအါအါကလဲၥ်တူၢ်လိၥ်ဝဲလၢကစၢ်ယွၤဟ့ၣ်တၢ်နး တၢ်ဖှီၣ်အခွဲးမ့ၢ်လၢၦၤအံၣ်စ၇့လးဖိတဒိကနၣ်ယွၤဘၣ်အဃိန့ၣ်လီၤ. ၦၤကွဲးထါစံးထီၣ်ပတြၢၤပၥ်ပနီၣ်ဝဲလၢ တၢ်ဒဲးဘးဟဲစိၥ်တၢ်ဆူးတၢ်ဆါလီၤ, လၢတၢ်န့ၣ်အဃိ, အဝဲဒုးနဲၣ်ဆူတၢ်ပျၢ်တၢ်ကမၣ်လၢအဟဲဆိလၢတၢ်မၤဘျါက့ၤ အမဲၥ်ညါအဂ့ၢ်န့ၣ်လီၤ (စံးထီၣ်ပတြၢၤ ၄၁း၃, ၄). မ့ၢ်နၥ်သက့ဒ်န့ၣ်ဒီး, ထါစံးထီၣ်ပတြၢၤတနီၤနီၤ, ဒ်သိး စံးထီၣ်ပတြၢၤ ၈၈ ဒီး စံးထီၣ်ပတြၢၤ ၁၀၂ အသိး, ပၥ်ပနီၣ်ဝဲလၢကစၢ်ယွၤအၦၤဂီၢ်မုၢ်လၢတၢ်ကမၣ်တအိၣ်ဘၣ်တဖၣ် တူၢ်ဘၣ်တၢ်နးတၢ်ဖှီၣ်အံၤ, နၢ်ပၢၢ်အီၤကီခဲဘၣ်ဆၣ်, မ့ၢ်တၢ်အိၣ်မူအတၢ် ကဘၣ်မၤအသးန့ၣ်လီၤ.

ဖဲ စံးထီၣ်ပတြၢၤ ၈၈ အပူၤန့ၣ်, ကစၢ်ယွၤအံၤ တၢ်ပၥ်တၢ်ကမၣ်လၢ အလိၤ မ့ၢ်လၢအဒုးအိၣ်ထီၣ်တၢ်ကီတၢ်ခဲလၢၦၤကွဲးထါစံးထီၣ်ပတြၢၤအံၤအဂီၢ် တုၤဒၣ်လဲၥ်ဘူးတ့ၢ်မးလၢအကသံဘၣ်ဝဲန့ၣ်လီၤ (စံးထီၣ်ပတြၢၤ ၈၈း၆-၈). ဘၣ်ဆၣ်ဒီး, ကွၢ်ထံကွၢ်ဆးလၢတၢ်ကဒုးကဒ့ၣ်လၢအဘၣ်တၢ်ကတိၤအီၤဒူဒူ, တၢ်ကအုကစွါအံၤ ဖျါမးလၢတၢ်စူၢ်တၢ်နၥ်အတၢ်မၤတမံၤ, အဂ့ၢ်ဒ်လဲၣ် ကစၢ်ယွၤမ့ၢ်ဟ့ၣ်တၢ်နးတၢ်ဖှီၣ်အခွဲးဒီး, အဝဲမၤဂ့ၤထီၣ်က့ၤအဖိအတၢ်အိၣ်မူ သ့ဝဲဒၣ်န့ၣ်လီၤ. ဖဲတၢ်လီၤပျံၤလီၤဖုးအကျဲစၢၤအံၤန့ၣ်, ၦၤကွဲးထါဖိသ့ၣ်နီၣ် ထီၣ်က့ၤကစၢ်ယွၤအတၢ်မၤလီၤလိၢ်လီၤလး, အတၢ်ပျၢ်တၢ်ကမၣ်, အတၢ်တီ တၢ်လိၤဒီး အတၢ်မ့ၢ်တၢ်တီသ့ၣ်တဖၣ်န့ၣ်လီၤ (စံးထီၣ်ပတြၢၤ ၈၈း၁၀-၁၂). သ့ၣ်ညါဝဲလၢ ကစၢ်ယွၤမၤဘၣ်ဒိအီၤဒၣ်လဲၥ်, ၦၤကွဲးထါသး၀ံၣ်အံၤ ဟံးဃၥ် ဒ်ကစၢ်ယွၤန့ၣ်လီၤ. အဝဲဒၣ်တူၢ်ဘၣ်တၢ်နးတၢ်ဖှီၣ်ဘၣ်ဆၣ်, အဝဲတဂ့ၢ်လိၥ် ကစၢ်ယွၤအတၢ်အဲၣ်ဘၣ်ဒီး သ့ၣ်ညါဝဲလၢကစၢ်ယွၤန့ၣ် မ့ၢ်အတၢ်အုၣ်က့ၤ ခီၣ်က့ၤထဲတမံၤဧိၤန့ၣ်လီၤ. တၢ်ဃ့ကညးသ့ၣ်တဖၣ်အံၤ ဒုးနဲၣ်ဖျါလၢ ၦၤကွဲးထါဖိသ့ၣ်ညါတမ့ၢ်ထဲလၢတၢ်နးတၢ်ဖှီၣ်တမံၤဧိၤဘၣ်, မ့မ့ၢ်တခီ အိၣ်ဒီး တၢ်သ့ၣ်ညါလီၤတံၢ်လီၤဆဲးလၢကစၢ်ယွၤအဘျုးအဖှိၣ်ဒီး တၢ်ခံမံၤအံၤ တအိၣ်လီၤဖးလိၥ်အသးဘၣ်စ့ၢ်ကီးန့ၣ်လီၤ.

မ့ၢ်စံးလၢအဖုၣ်န့ၣ်, ကစၢ်ယွၤဟ့ၣ်တၢ်နးတၢ်ဖှီၣ်အခွဲးဒီး အတၢ်မၤပူၤ မၤဖျဲးအံၤ လီၣ်ဖျါထီၣ်အတၢ်ပၢတၢ်ြပးလၢၥ်လၢၥ်ဆ့ဆ့န့ၣ်လီၤ. တၢ်သ့ၣ်ညါ လၢကစၢ်ယွၤပၢတၢ်အံၤန့ၣ် ဒုးအိၣ်ထီၣ်တၢ်မုၢ်လၢ်န့ၣ်လီၤ. ဖဲပဖး ထါစံးထီၣ်ပတြၢၤအဆၢဒိၣ် ၈၈ လၢတၢ်သ့ၣ်ညါကစၢ်ခ၇ံၥ်တၢ်တူၢ်ဘၣ်ခီၣ်ဘၣ် တၢ်အပူၤအံၤဒီး, ပလီၤကမၢကမၣ်လၢအတၢ်အဲၣ်အဒိၣ်အယိၥ်ဝဲအံၤအဃိ, ခီဖျိအတၢ်သူၣ်အိၣ်သးအိၣ်လၢကလဲၤခီဖျိတၢ်သံလၢၦၤဟီၣ်ခိၣ်ဖိအဂီၢ်န့ၣ်လီၤ.

`ဆိကမိၣ်ထီၣ်ကစၢ်ခ၇ံၥ်လၢထူၣ်စုညါအလိၤဒီး အတၢ်တူၢ်ဘၣ် ခီၣ်ဘၣ်လၢတၢ်ဒဲးဘးအဃိအံၤန့ၣ်တက့ၢ်. တၢ်မ့ၢ်တၢ်တီလၢယွၤအတၢ် တူၢ်ဘၣ်ခီၣ်ဘၣ်လၢကစၢ်ခ၇ံၥ်အပူၤအံၤ ဒိၣ်န့ၢ်အါန့ၢ်ဒံးပဝဲကိးဂၤဒဲးအံၤ မၤစၢၤၦၤလၢကပၢၤဃၥ်တၢ်နၥ်တုၤဒၣ်လဲၥ် လၢတၢ်နးတၢ်ဖှီၣ်ဒီးတၢ်လ့ပစီ အကတီၢ်တဖၣ်အကျါန့ၣ် ကသ့ဝဲလၢကျဲဒ်လဲၣ်.`