---
title:  မုၢ်နံၤအၢသီတဖၣ်
date:   28/01/2024
---

`ဖး စံးထီၣ်ပတြၢၤ ၇၄း၁၈-၂၂ ဒီး စံးထီၣ်ပတြၢၤ ၇၉း၅-၁၃. တၢ်ဘၣ်ယိၣ်အလီၢ်ဖဲအံၤအိၣ်ဝဲဒၣ်ဒ်လဲၣ်.`

ၦၤကွဲးထါဖိဃုသ့ၣ်ညါနၢ်ပၢၢ်တၢ်ထီဒါလိၥ်သးအဒိၣ်အမုၢ်လၢ ယွၤဒီးတၢ်အၢတၢ်သီအတၢ်စိတၢ်ကမီၤအဘၢၣ်စၢၤဒီး ဒုးနဲၣ်ကစၢ်ယွၤအတၢ် သူၣ်စူၤသးစူၤလၢတၢ်နၢ်ပၢၢ်အီၤတသ့ဘၣ်အံၤ ဃုၥ်ဒီးအတၢ်ကူၣ်တၢ်ဆး ဒီးအတၢ်စိတၢ်ကမီၤလၢကတၢၢ်ဝဲတသ့ဘၣ်အံၤစ့ၢ်ကီးန့ၣ်လီၤ.

တၢ်အၢတၢ်သီအဂ့ၢ်ကီခဲဖဲထါစံးထီၣ်ပတြၢၤအပူၤအံၤ မ့ၢ်တၢ်ဘူၣ်ထီၣ် ဘါထီၣ်အဂ့ၢ်, ဘၣ်ထွဲလိၥ်အသးဒီးတၢ်သံကွၢ်တဖၣ်လၢအဘၣ်ဃးဒီးယွၤန့ၣ် လီၤ. လၢတၢ်န့ၣ်အဃိ, တၢ်မၤဟးဂီၤ၀့ၢ်ယရူၤၡလ့ၣ်အံၤ ဖျါမးဒ်အမ့ၢ် တၢ်ခဲၣ်သူခဲၣ်ဂီၤယွၤအသိးလီၤ, အဂ့ၢ်ဒ်လဲၣ်, ဒုးအိၣ်ထီၣ်တၢ်ခွဲးတၢ်ယၥ်လၢ ၦၤတခီဘီမုၢ်ဖိသ့ၣ်တဖၣ်ကတိၤတ၇ီတပါယွၤအဂီၢ်န့ၣ်လီၤ. ကစၢ်ယွၤ အတၢ်န့ၢ်သါ (ၦၤအံၣ်စ၇့လးဖိ) အံၤ မ့ၢ်တၢ်ပနီၣ်လၢအတၢ်ဃုထၢလီၤဆီဒီး တၢ်အၢၣ်လီၤအီလီၤ (၅မိၤၡွ ၄း၃၄-၃၈; ၅မိၤၡွ ၃၂း၈, ၉). လၢအဟးဂီၤ ကွံၥ်ဝဲတသ့နီတစုဘၣ်န့ၣ်လီၤ. တၢ်နၢ်ပၢၢ်လၢအမ့ၢ်ယွၤအတၢ်န့ၢ်သါအံၤ ပၥ်ဃုၥ်ဒီးမုၢ်နံၤခံကတၢၢ်အတၢ်ဘၣ်ထွဲ, ဒ်အမ့ၢ်မုၢ်ကအိၣ်တနံၤဖဲၦၤကလုၥ် ခဲလၢၥ်ကကဲထီၣ်ယွၤအတၢ်န့ၢ်သါဒီးမၤအတၢ်မၤန့ၣ်လီၤ. တၢ်နၢ်ပၢၢ်လၢ အမ့ၢ်ၦၤကလုၥ်တဖၣ်နုၥ်လီၤဂုၥ်န့ၢ်ဆူၣ်ယွၤအတၢ်န့ၢ်သါဒီး မၤပျံၤမၤဖုး ကစၢ်ယွၤအတၢ်အၢၣ်လီၤအံၤန့ၣ်လီၤ.

လၢတၢ်အံၤအဃိ, ၦၤကွဲးထါစံးထီၣ်ပတြၢၤအံၤ ပၥ်ပနီၣ်ဝဲလၢ ၦၤဂီၢ်မုၢ်အတၢ်ဒဲးဘးတဖၣ်မၤသဘံၣ်သဘုၣ်ကစၢ်ယွၤအၦၤဂီၢ်မုၢ်အတၢ် ၇့လိၥ်မုၥ်လိၥ်အတၢ်အၢၣ်လီၤအီလီၤဃုၥ်ဒီးယွၤ ဒီးဒုးအိၣ်ထီၣ်တၢ်မၤအသး အကလုၥ်ကလုၥ်တဖၣ်န့ၣ်လီၤ (စံးထီၣ်ပတြၢၤ ၇၉း၈, ၉). ၦၤဂီၢ်မုၢ်အတၢ် အိၣ်မူအိၣ်လီၤတဲၥ်က့ၤအံၤ သန့ၤအသးထဲလၢယွၤအတၢ်နုၥ်လီၤလၢ တၢ်ဘၢၣ်စၢၤအဘျုးထူးအဖှိၣ်တီၤဒီး အတၢ်မၤဂ့ၤထီၣ်က့ၤတၢ်အၢၣ်လီၤအီလီၤ အတၢ်စၢဃၥ်ခီဖျိတၢ်ပျၢ်တၢ်ဒဲးဘးအဃိန့ၣ်လီၤ. ကစၢ်ယွၤန့ၣ်မ့ၢ် "တၢ်အုၣ်က့ၤခီၣ်က့ၤၦၤအယွၤ" လၢအဒုးသ့ၣ်ညါၦၤလၢ ယွၤအတၢ်တီတၢ်လိၤ လၢအတၢ်အၢၣ်လီၤအီလီၤအပူၤန့ၣ်လီၤ (စံးထီၣ်ပတြၢၤ ၇၉း၉).

မ့ၢ်နၥ်သက့ဒ်န့ၣ်ဒီး, တၢ်လၢအ၇့ဒိၣ်န့ၢ်ဒံးအံၣ်စ၇့လးအဘူၣ် အတီၢ်န့ၣ် မ့ၢ်တၢ်တြီဆၢဃၥ်ကစၢ်ယွၤအသကဲၥ်ပ၀းလၢ ဟီၣ်ခိၣ်ချၢအံၤ န့ၣ်လီၤ. (စံးထီၣ်ပတြၢၤ ၇၉း၉). ၦၤကလုၥ်တဖၣ်အတၢ်ဒဲးဘးအတၢ်မၤအံၤ မ့ၢ်တဒိးန့ၢ်ဘၣ်တၢ်စံၣ်ညီၣ်ဘၣ်ဒီး, ကဖျါဝဲလၢယွၤအံၤအတၢ်စိတၢ်ကမီၤ တအိၣ်ဝဲဘၣ်လီၤ (စံးထီၣ်ပတြၢၤ ၇၄း၁၈-၂၃; စံးထီၣ်ပတြၢၤ ၈၃း၁၆-၁၈; စံးထီၣ်ပတြၢၤ ၁၀၆း၄၇). ထဲတမံၤဧိၤ ဖဲကစၢ်ယွၤမၤပူၤဖျဲးအၦၤဂီၢ်မုၢ်မး, အမံၤလၤကပီၤကအိၣ်တီဝဲဒီးကဘၣ်တၢ်ပၥ်ထီၣ်ထီအီၤန့ၣ်လီၤ.

တၢ်သိၣ်တၢ်သီအိၣ်ပၥ်တ့ၢ်ဝဲလၢ အပူၤကွံၥ်ဒ်မုၢ်မဆါတနံၤညါအံၤ အသိးန့ၣ်လီၤ. ပတၢ်ဒဲးဘး, ပတၢ်လဲၤသဒၣ်ကွံၥ်တၢ်စူၢ်တၢ်နၥ်, ပတၢ်အၢ တၢ်သီတဖၣ်ဒုးအိၣ်ထီၣ်တၢ်တလီၤယူးယီၣ်ပၥ်ကဲတမ့ၢ်ထဲပနီၢ်ကစၢ်ဒၣ်ဝဲ အဂီၢ်ဘၣ်, အၢန့ၢ်ဒ်အံၤန့ၣ်, ဟဲစိၥ်တၢ်မၤဘၣ်ဒိဘၣ်ထံးယွၤအလၤကပီၤ စ့ၢ်ကီးန့ၣ်လီၤ. ပတၢ်မၤလၢအကမၣ်တဖၣ် မၤဟးဂီၤပနီၢ်သးအတၢ်မၤလၢ အမ့ၢ်တၢ်အုၣ်အသးဒီးယွၤအတၢ်ဖံးတၢ်မၤတဖၣ်စ့ၢ်ကီးန့ၣ်လီၤ. ၦၤဂီၢ်မုၢ် လၢအတၢ်စူၢ်တၢ်နၥ်ဟးဂီၤကွံၥ်ဝဲ ခီဖျိၦၤလၢအစံးလီၤအသးလၢကစၢ်ခ၇ံၥ် အဖိအံၤအတၢ်ဖံးတၢ်မၤတဖၣ်န့ၣ် အိၣ်ဆံးအါလဲၣ်.

`"ကစၢ်ယွၤအတၢ်လၤတၢ်ကပီၤ, ကစၢ်ခ၇ံၥ်အတၢ်လၤတၢ်ကပီၤအံၤ ဘၣ်ထွဲလိၥ်အသးဒီးအၦၤဂီၢ်မုၢ်သ့ၣ်တဖၣ်အသကဲၥ်ပ၀းအလၢအၦဲၤန့ၣ်လီၤ." E. G. White, The Desire of Ages, p. 67. နနၢ်ပၢၢ်တၢ်မ့ၢ်တၢ်တီလၢ အ၇့ဒိၣ်မးအံၤလၢကျဲဒ်လဲၣ်. ဒီးအခီပညီကအိၣ်ဝဲလၢနခ၇ံၥ်ဖိအတၢ်အိၣ်မူ အပူၤအံၤဒ်လဲၣ်.`