---
title:  ၦၤတီၦၤလိၤသုတဘၣ်တၢ်လ့ပစီတဂ့ၤ
date:   01/02/2024
---

`ဖး စံးထီၣ်ပတြၢၤ ၃၇း၁, ၈; စံးထီၣ်ပတြၢၤ ၄၉း၅-၇; စံးထီၣ်ပတြၢၤ ၉၄း၃-၇ း ဒီး စံးထီၣ်ပတြၢၤ ၁၂၅း၃ တက့ၢ်. ၦၤကွဲးထါဖိဘၣ်သဂၢၢ်ဒီး တၢ်ဂဲၤပျုၢ်ဂဲၤဆှးမနုၤတမံၤလဲၣ်.`

ထါစံးထီၣ်ပတြၢၤအံၤ ပၥ်ဖျါထီၣ်ၦၤအၢၦၤသီသ့ၣ်တဖၣ်အတၢ်ထူး တၢ်တီၤ, အတၢ်စုလီၢ်ခီၣ်ခိၣ်ဒီး ကဲထီၣ်တၢ်တၤတၢ်လၢၦၤတီၦၤလိၤသ့ၣ်တဖၣ် အဂီၢ်န့ၣ်လီၤ. ၦၤအၢၦၤသီသ့ၣ်တဖၣ် တမ့ၢ်ထဲအထူးထီၣ်တီၤထီၣ်ဘၣ်, အဝဲသ့ၣ်သးဟ့ကစၢ်ယွၤဒီး ဆီၣ်ဘံးဆီၣ်ဘၢၦၤဂၤတဖၣ်ဖျါဖျါန့ၣ်လီၤ. တၢ်ဂ့ၢ်လၢအမၤကဒံကဒါသးန့ၣ်မ့ၢ်ဝဲ, "ၦၤအၢၦၤသီအနီၣ်ထီၣ်" (စံးထီၣ်ပတြၢၤ ၁၂၅း၃) ဒိၣ်စိလၢဟီၣ်ခိၣ်အဖီခိၣ်, "ၦၤတီၦၤလိၤအနီၣ်ထိး" အံၤ ဖျါမးလၢ အတမၤတၢ်ဘၣ်န့ၣ်လီၤ. ဘၣ်မနုၤလၢ နတခီၣ်ရူဒီးဟ့ၣ်လီၤသးလၢတၢ်အၢ တၢ်သီအပူၤ ဒ်ၦၤဂၤအသိးန့ၣ်ဘၣ်လဲၣ်.

`ဖး စံးထီၣ်ပတြၢၤ ၇၃း၁-၂၀, ၂၇ တက့ၢ်. တၢ်လၢအဒုးနုၥ် ၦၤကွဲးထါဖိလၢတၢ်ကီတၢ်ခဲအပူၤန့ၣ် မ့ၢ်မနုၤလဲၣ်. ၦၤလၢအသန့ၤအသးလၢ တၢ်ကလီကလီတဖၣ် အတၢ်ကတၢၢ်န့ၣ်မ့ၢ်မနုၤလဲၣ်.`

ဖဲၦၤကွဲးထါဖိအတၢ်ကွဲးဖဲ စံးထီၣ်ပတြၢၤ ၇၃ အပူၤအံၤ ကွၢ်ထံ ဆိကမိၣ်လၢတၢ်အၢတၢ်သီလၢဟီၣ်ခိၣ်ချၢအံၤအကတီၢ်န့ၣ်, အဝဲနၥ်စ့ၢ်ကီးဝဲလၢ အတၢ်တဲးလိၥ်ဃိလိၥ်ဘၣ်ဃးတၢ်စူၢ်တၢ်နၥ်လၢအဘျုးတအိၣ်ဘၣ်အံၤ အိၣ်သူၣ်လီၤအသးလၢတၢ်အမ့ၢ်အတီအပူၤန့ၣ်လီၤ.

မ့ၢ်နၥ်သက့ဒီး, စံးထီၣ်ပတြၢၤ ၇၃ ဒုးနဲၣ်ဖျါတၢ်လၢ "တၢ်သ့ၣ် တဖၣ်အံၤ ဒုၣ်ဒွဲၣ်စံးအၢၦၤလၢအတဒိကနၣ်လံၥ်ထါစံးထီၣ်ပတြၢၤအဆၢဖိ တၢတထံၣ်ဘၣ်လၢအမ့ၢ်တၢ်ဂ့ၢ်အဖုၣ်ကိၥ်ဖိလၢ ထါစံးထီၣ်ပတြၢၤအပူၤခဲလၢၥ် အံၤန့ၣ်လီၤ, - "ကစၢ်ယွၤန့ၣ် ဂ့ၤမးဝဲလၢၦၤတီၦၤလိၤအဖီခိၣ်ဆံးဒိၣ်လဲၣ်." Johannes Bugenhagen, Reformation Commentary on Scripture (Downers Grove, It: IntervVarsity Press, 2018) p. 11.

ၦၤကွဲးထါဖိအံၤ ဘၣ်တၢ်ဆှၢအီၤဆူဒဲစီဆှံ, ဖဲယွၤအတၢ်ပၢတၢ်ြပး အိၣ်ဝဲအလီၢ်, ဒီးဘၣ်တၢ်ဒုးသ့ၣ်နီၣ်က့ၤအီၤလၢ "တနံၤအံၤ" မ့ၢ်တၢ်လၢ အဖျါမးဝဲဒ်တၢ်ပၥ်ဖှိၣ်ထီၣ်လၢၢ်ဖိြပံအသိး ဒီးအဝဲကဘၣ်သ့ၣ်ညါလၢတၢ် "ကတၢၢ်" ကတုၤဝဲဖဲၦၤအၢၦၤသီသ့ၣ်တဖၣ်ဘၣ်သဂၢၢ်ဒီးတၢ်စံၣ်ညီၣ်အကတီၢ် န့ၣ်လီၤ. တၢ်ဂ့ၢ်လၢၦၤကွဲးထါဖိနၢ်ပၢၢ်တၢ်မ့ၢ်တၢ်တီလၢဒဲစီဆှံအပူၤ ဒီးဃ့ကညးတၢ်မၤကမၣ်လၢအမၤတ့ၢ်ဝဲအံၤ ပၥ်ဖျါထီၣ်လၢအဝဲဒိးန့ၢ်ထဲလၢ နီၢ်သးအတၢ်သ့ၣ်ညါတမံၤဧိၤဒီး တမ့ၢ်ၦၤကညီအတၢ်သ့ၣ်ညါနၢ်ပၢၢ်တၢ်ဘၣ် န့ၣ်လီၤ.

`ကစၢ်ယွၤအတၢ်အၢၣ်လီၤအီလီၤဘၣ်ဃးဒီးအတၢ်စံၣ်ညီၣ်ဟီၣ်ခိၣ်, ဒီးတၢ်အၢတၢ်သီအံၤန့ၣ် ဟ့ၣ်နၤတၢ်သူၣ်မုၥ်သးမုၥ်ဖဲတၢ်အၢတၢ်သီတဖၣ် တဒိးန့ၢ်ဘၣ်တၢ်စံၣ်ညီၣ်ဘၣ်အကတီၢ်အံၤန့ၣ်သ့ဝဲလၢကျဲဒ်လဲၣ်.`