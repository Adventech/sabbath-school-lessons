---
title:  တၢ်ဆိကမိၣ်ဆူညါအဂီၢ်
date:   02/02/2024
---

ဖး စံးထီၣ်ပတြၢၤ ၅၆, Ellen G. White, "Rejoicing in the Lord," pp. 115-126, ဖဲ _Steps to Christ_ အပူၤန့ၣ်တက့ၢ်.

ဒ်ၦၤကွဲးထါဖိတဖၣ်အသိး, ကစၢ်ယွၤအၦၤဂီၢ်မုၢ်လၢဆၢကတီၢ် ကိးကတီၢ်ဒဲးအပူၤအံၤ အါစုအါဘျီဆိကမိၣ်ထီၣ်လၢ ကသး၀ံၣ်ယွၤအတၢ် သး၀ံၣ်ဒ်လဲၣ်ဒ်လဲၣ်အဂ့ၢ်လၢ "တခီထံတခီကီၢ်" အပူၤန့ၣ်လီၤ. ပတၢ်စူၢ် တၢ်နၥ်လၢယွၤအတၢ်ပၢတၢ်ြပးအပူၤအံၤ ဘၣ်လဲၤခီဖျိဘၣ်တၢ်ကိးတၤအီၤ, တဘျီဘျီဆူၣ်ကဲၣ်ဆိးမး, ဒီးပကဆိကမိၣ်ထီၣ်လၢယွၤအံၤပၢတၢ် မ့တမ့ၢ် အဂံၢ်ဆူၣ်ဘါဆူၣ်ဒ်လံၥ်စီဆှံစံးအသိးအဂ့ၢ်အကျိၤန့ၣ်လီၤ.

လံၥ်စီဆှံအတၢ်စူၢ်တၢ်နၥ်အံၤ အါစုအါဘျီပၥ်ဖျါထီၣ်တၢ်တလီၤတံၢ် လီၤဆဲးဘၣ်အဂ့ၢ်ဒီး တၢ်ဆိကတီၢ်တစိၢ်ဖိလၢ တၢ်နၥ်န့ၢ်နီၢ်ကစၢ်အသးအပူၤ န့ၣ်လီၤ. အါစုအါဘျီ, တၢ်တလီၤတံၢ်လီၤဆဲးဘၣ်တဖၣ်အံၤ, လီၤဆီဒၣ်တၢ်ဖဲ တၢ်အၢတၢ်သီအိၣ်ဝဲဒီး ဖျါမးလၢယွၤတအိၣ်ဝဲဘၣ်အကတီၢ်အံၤ, ကဲထီၣ်မးလၢ တူၢ်ဘၣ်ခီၣ်ဘၣ်အီၤတကဲလၢၤဘၣ်န့ၣ်လီၤ. ဘၣ်ဆၣ်ဒီး, တၢ်တလီၤတံၢ် လီၤဆဲးဘၣ်အံၤတဘၣ်မ့ၢ်ဝဲကစၢ်ယွၤ, အတၢ်အဲၣ်ဒီးအတၢ်သကဲၥ်ပ၀း အတီအလိၤဒီးအတၢ်ကြၢးစူၢ်နၥ်အီၤသ့ၣ်တဖၣ်အံၤန့ၣ်ဘၣ်. ၦၤကွဲးထါဖိ တဖၣ်အံၤ ဘၣ်သ့ၣ်သ့ၣ်တသ့ၣ်ညါ တၢ်လီၤတံၢ်လီၤဆဲးလၢကဟဲဝဲအဂ့ၢ်ဘၣ်, ဘၣ်ဆၣ်ဒီး အဝဲသ့ၣ်ဃ့ကညးကစၢ်ယွၤတၢ်အဲၣ်လၢအဟးဂီၤတသ့ဘၣ်ဒီး အတၢ်တီတၢ်လိၤအံၤန့ၣ်လီၤ. (စံးထီၣ်ပတြၢၤ ၃၆း၅-၁၀း စံးထီၣ်ပတြၢၤ ၈၉း၂, ၈).

ဒ်န့ၣ်အသိး, ပဘၣ်လူၤပိၥ်ထွဲတၢ်ဒိတၢ်တဲၥ်တမံၤဃီအံၤန့ၣ်လီၤ. "ဟံးန့ၢ်နဂံၢ်နဘါခဲလၢၥ်ဒီး ကွၢ်ထီၣ်တၢ်ဆူထး, ကွၢ်နတၢ်ကီတၢ်ခဲတဖၣ်ဆူ လၥ်ခီအံၤတဂ့ၤ, နမ့ၢ်မၤဒ်အံၤမး, နလီၤဃံၤလၢနတၢ်လဲၤကျဲအပူၤတသ့ဝဲ နီတစုဘၣ်လီၤ. နကထံၣ်ဘၣ်ကစၢ်ခ၇ံၥ်လၢတၢ်အၢၣ်အလီၢ်ခံ, ယူၥ်ထီၣ် အစုလၢကမၤစၢၤနၤအဂီၢ်ဒီး တၢ်လၢနကဘၣ်မၤအီၤန့ၣ် မ့ၢ်တၢ်ဟ့ၣ်လီၤနစု ဆူအအိၣ်လၢတၢ်နၥ်ယိယိဖိအပူၤဒီး ဒုးဟ့ၣ်အီၤတၢ်အခွဲးလၢကဆှၢနၤအဂီၢ် န့ၣ်လီၤ. တုၤမ့ၢ်နဒိးန့ၢ်ဘၣ်တၢ်စူၢ်နၥ်ယွၤဒီး, နကအိၣ်ဒီးတၢ်မုၢ်လၢ်လၢ ခ၇ံၥ်အပူၤန့ၣ်လီၤ." Ellen G. White, _Testimonies for the Church, vol. 5_, pp. 578, 579.

ဆၢကတီၢ်ဖဲယွၤ, "ပၥ်ခူသူၣ်အမဲၥ်" အံၤ တမၤစှၤလီၤတၢ်ထုကဖၣ် အတၢ်စိတၢ်ကမီၤဘၣ်, မ့ၢ်ဘၣ်ထိၣ်သတြီၤအီၤဒီး, တၢ်မၤအသးသ့ၣ်တဖၣ်အံၤ ဒုးအိၣ်ထီၣ်ၦၤကွဲးထါဖိတဖၣ်လၢကသမံသမိးက့ၤအနီၢ်ကစၢ်ဒၣ်ဝဲအသး, သ့ၣ်နီၣ်ထီၣ်က့ၤကစၢ်ယွၤအတၢ်မၤပူၤဖျဲးလၢအပူၤကွံၥ်ဒီးဃုယွၤလၢ တၢ်ဃ့ကညးအပူၤအဂီၢ်န့ၣ်လီၤ. (စံးထီၣ်ပတြၢၤ ၇၇း၁၀-၁၂; စံးထီၣ်ပတြၢၤ ၈၉း၄၆-၅၂). "တၢ်စူၢ်တၢ်နၥ်ဒိၣ်ထီၣ်ဂၢၢ်ကျၢၤဝဲ ဖဲဘၣ်သဂၢၢ်ဒီးတၢ်သးဒ့ဒီ အတၢ်ထီဒါဒီးတၢ်စိတၢ်ကမီၤအတၢ်ထီဒါတၢ်သ့ၣ်တဖၣ်န့ၣ်လီၤ. တၢ်လဲၤ ခီဖျိလၢဒိးန့ၢ်ဘၣ်အီၤဖဲတၢ်လ့ပစီအပူၤအံၤန့ၣ် အိၣ်ဒီးအလုၢ်အၦ့ၤဒိၣ်န့ၢ်ဒံး တၢ်မျၢ်ပလဲသ့ၣ်တဖၣ်န့ၣ်လီၤ." Ellen G. White, _Testimonies for the Church, vol. 3_, p. 555.