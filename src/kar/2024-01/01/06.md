---
title:  ဟီၣ်ခိၣ်အလံၥ်ထါစံးထီၣ်ပတြၢၤ
date:   04/01/2024
---

`ဖး စံးထီၣ်ပတြၢၤ ၁၆း၈; စံးထီၣ်ပတြၢၤ ၄၄း၈; စံးထီၣ်ပတြၢၤ ၄၆း၁; စံးထီၣ်ပတြၢၤ ၄း၁, ၂; စံးထီၣ်ပတြၢၤ ၅၇း၂; စံးထီၣ်ပတြၢၤ ၆း၈, စံးထီၣ်ပတြၢၤ ၈၂း၈; စံးထီၣ်ပတြၢၤ ၁၂၁း၇ တက့ၢ်. ကစၢ်ယွၤအံၤ, ဒိးန့ၢ်ဘၣ်တၢ်လီၢ်ဒီးအပတီၢ်လၢၦၤကွဲးလံၥ်စံးထီၣ်ပတြၢၤတဖၣ်အတၢ်အိၣ်မူ အပူၤဒ်လဲၣ်.`

လံၥ်စံးထီၣ်ပတြၢၤအတၢ်စံးတၢ်ကတိၤအံၤ အိၣ်သူၣ်လီၤအသးလၢ ယွၤအပူၤ, ပၥ်ဖျါထီၣ်တၢ်ထုကဖၣ်ဒီးတၢ်စံးထီၣ်ပတြၢၤတၢ်အိၣ်မူအတၢ် လဲၤခီဖျိခဲလၢၥ်ဆူယွၤအအိၣ်န့ၣ်လီၤ. ကစၢ်ယွၤမ့ၢ်တၢ်ဘၣ်တ့အကစၢ် အစီၤပၤ, ဟီၣ်ခိၣ်အၦၤစံၣ်ညီၣ်ကွီၢ်တဂၤန့ၣ်လီၤ. အဝဲကတဲၥ်ကတီၤ တၢ်ကိးမံၤဒဲးလၢအဖိတဖၣ်အဂီၢ်န့ၣ်လီၤ. လၢတၢ်န့ၣ်အဃိ, ကြၢးလၢ တၢ်ကဘၣ်စူၢ်အီၤနၥ်အီၤလၢဆၢကတီၢ်ခဲလၢၥ်အပူၤန့ၣ်လီၤ. ကစၢ်ယွၤ အၦၤဂီၢ်မုၢ်အဒုၣ်အဒါဒၣ်လဲၥ်သံကွၢ်ဝဲ, "တုၤယဒုၣ်ယဒါစံးဘၣ်ယၤ ကိးမုၢ်နံၤ မုၢ်နၤဒဲး, နကစၢ်အိၣ်ဖဲလဲၣ်န့ၣ် ဒီးဒုၣ်ဒွဲၣ်ယၤဒီးယမၤသးဒ်တၢ်မၤသံတၢ်လၢ ယဃံကျါအသိးန့ၣ်လီၤ" စံးထီၣ်ပတြၢၤ ၄၂း၁၀.

ဒ်ကစၢ်မ့ၢ်ၦၤလၢအအိၣ်ဆိးဒီးၦၤထီဘိဒီးတဟးသဒၣ်အၦၤဂီၢ်မုၢ် ဘၣ်တဂၤအသိး, လၢတၢ်န့ၢ်အဃိ, ကစၢ်ယွၤအၦၤဂီၢ်မုၢ်တဖၣ်န့ၣ် အိၣ်ဒီး ယွၤလၢအဝဲသ့ၣ်အမဲၥ်ညါထီဘိန့ၣ်လီၤ. လၢတၢ်ခဲလၢၥ်အပူၤအံၤ, လံၥ်စံးထီၣ်ပတြၢၤထံၣ်စိပၥ်ဝဲလၢအဆၢကတီၢ်ဖဲၦၤဂီၢ်မုၢ်ခဲလၢၥ်ဒီးတၢ်ဘၣ်တ့ သ့ၣ်တဖၣ်ခဲလၢၥ်ကဘူၣ်ထီၣ်ဘါထီၣ်ကစၢ်ယွၤန့ၣ်လီၤ (စံးထီၣ်ပတြၢၤ ၄၇း၁; စံးထီၣ်ပတြၢၤ ၆၄း၉).

တၢ်ပၥ်ယွၤလၢအမ့ၢ်တၢ်အကံၢ်အလဲလၢ ပတၢ်အိၣ်မူအပူၤအံၤ ဒုးအိၣ်ထီၣ်တၢ်ဘူၣ်ထီၣ်ဘါထီၣ်လၢအကံၢ်အလဲန့ၣ်လီၤ. တၢ်ဘူၣ်ထီၣ် ဘါထီၣ်လၢအဘၣ်တၢ်သူအီၤလၢထါစံးထီၣ်ပတြၢၤအပူၤအံၤ လီၤဆီန့ၢ်ဒံး တၢ်ဘူၣ်ထီၣ်ဘါထီၣ်လၢပနၢ်ပၢၢ်အီၤလၢမုၢ်မဆါတနံၤအံၤန့ၣ်လီၤ. အဂ့ၢ် ဒ်လဲၣ်န့ၣ် တၢ်ဘူၣ်ထီၣ်ဘါထီၣ်လၢလံၥ်စီဆှံပူၤမ့ၢ်တၢ်ယိယိဖိဒီး တအိၣ်ဒီး တၢ်ဂ့ၢ်လိၥ်ဘှီလိၥ်လၢဒူၣ်ဖိထၢဖိခဲလၢၥ်တဖၣ်အကျါဘၣ်အဃိန့ၣ်လီၤ. ကစၢ်ယွၤနၢ်ဟူၦၤစံးထီၣ်ပတြၢၤယွၤတဖၣ်, ၦၤကွဲးထါစံးထီၣ်ပတြၢၤတဖၣ်, ဖဲအဝဲသ့ၣ်အိၣ်တပူၤလၢ်လၢ်ဒီး ဒိကနၣ်အဝဲသ့ၣ်လၢအတၢ်ဆၢကတီၢ်လၢလၢ ၦဲၤၦဲၤအပူၤန့ၣ်လီၤ (စံးထီၣ်ပတြၢၤ ၃း၄; စံးထီၣ်ပတြၢၤ ၁၈း၆; စံးထီၣ်ပတြၢၤ ၂၀း၆).

ၦၤကွဲးထါစံးထီၣ်ပတြၢၤတဖၣ်အံၤ သ့ၣ်ညါဝဲလၢကစၢ်ယွၤအိၣ် အလီၢ်န့ၣ် မ့ၢ်လၢမူခိၣ်ဘၣ်ဆၣ်ဒီးတဆၢကတီၢ်ဃီန့ၣ်, အိၣ်ဘူးဝဲ, ဒီးအိၣ်ယံၤ ဝဲလၢတၢ်လီၢ်ကိးပူၤဒဲးန့ၣ်ဒီး, လၢအတၢ်လုၢ်ဟံၣ်အပူၤ (စံးထီၣ်ပတြၢၤ ၁၁း၄) ဒီးလၢတၢ်တဒၢအပူၤ (စံးထီၣ်ပတြၢၤ ၁၀း၁) ဒီးပၥ်ဖျါအသးလၢပမဲၥ်ညါန့ၣ် လီၤ (စံးထီၣ်ပတြၢၤ ၄၁း၁၂). ဖဲထါစံးထီၣ်ပတြၢၤအပူၤအံၤ ကစၢ်ယွၤ အတၢ်သကဲၥ်ပ၀းသ့ၣ်တဖၣ်အံၤ ပၥ်ဖှိၣ်ထီၣ်အသးတပူၤဃီန့ၣ်လီၤ. ၦၤကွဲးထါစံးထီၣ်ပတြၢၤတဖၣ်အံၤ နၢ်ပၢၢ်ဝဲလၢတၢ်အဘူးကတၢၢ်ဒီးတၢ်အယံၤ ကတၢၢ်အံၤ အိၣ်လီၤဖးတသ့ ဝဲဘၣ်လၢကစၢ်ယွၤအနီၢ်ကစၢ်အတၢ်မ့ၢ်တၢ်တီ အပူၤန့ၣ်လီၤ (စံးထီၣ်ပတြၢၤ ၂၄း၇-၁၀). ၦၤကွဲးထါစံးထီၣ်ပတြၢၤတဖၣ်အံၤ နၢ်ပၢၢ်နီၢ်သးအတၢ်ဟူးတၢ်ဂဲၤအံၤန့ၣ်လီၤ. အဝဲသ့ၣ်တၢ်နၢ်ပၢၢ်ကစၢ်ယွၤ အတၢ်ဂ့ၤတၢ်၀ါဒီး အတၢ်အိၣ်ဆိးလၢပကျါအံၤ ဟ့ၣ်ဂံၢ်ဟ့ၣ်ဘါအဝဲသ့ၣ် အတၢ်မုၢ်လၢ် ဖဲအဝဲသ့ၣ်အိၣ်ခိးကစၢ်ယွၤလၢကနုၥ်လီၤမၤတၢ်လၢ အဝဲသ့ၣ် အဘၢၣ်စၢၤ ဖဲယွၤဃုထၢအတၢ်ဆၢကတီၢ်ဒီးတၢ်လီၢ်တၢ်ကျဲအကတီၢ်န့ၣ်လီၤ.

`လံၥ်ထါစံးထီၣ်ပတြၢၤမၤစၢၤၦၤလၢ ကနၢ်ပၢၢ်လၢပတြီဃၥ်ယွၤ တသ့လၢပတၢ်အိၣ်တၢ်ဆိးတနီၤနီၤအပူၤန့ၣ်လၢကျဲဒ်လဲၣ်. လၢနတၢ်အိၣ်မူ အပူၤ နပၥ်ယွၤလၢအယံၤ လၢမနုၤအဂ့ၢ်အကျိၤလဲၣ်.`