---
title:  ကဘၣ်ဖးလံၥ်ထါစံးထီၣ်ပတြၢၤအံၤဒ်လဲၣ်
date:   30/12/2023
---

### တၢ်မၤလိတနွံအံၤအဂီၢ်ဖး
၁ကွဲးနီၣ်တၢ် ၁၆း၇း နဃ့မယၤ ၁၂း၈; စံးထီၣ်ပတြၢၤ ၂၅း၁-၅; စံးထီၣ်ပတြၢၤ ၃၃း၁-၃; ၇ိမ့ၤ ၈း၂၆, ၂၇; စံးထီၣ်ပတြၢၤ ၈၂း၈; စံးထီၣ်ပတြၢၤ ၁၂၁း၇.

> <p>တၢ်ကလုၢ်ထူ</p>
> "ဒီးစံးဘၣ်အီၤ, တၢ်ကတိၤတဖၣ်လၢယစံးဘၣ်သုဖဲယအိၣ်ဒံးဒီးသု, လၢကယဲၢ်တၢ်ကွဲးအသးလၢစီၤမိၤၡွအတၢ်သိၣ်တၢ်သီအပူၤ, ဒီး၀ံသ့ၣ်တဖၣ် အပူၤ, ဒီးလံၥ်စံးထီၣ်ပတြၢၤတၢ်အပူၤ, လၢယဂ့ၢ်ယကျိၤန့ၣ်, ဘၣ်လၢထီၣ် ၦဲၤထီၣ်ခဲလၢၥ်လီၤ. တုၤနုၤတစု, ဒ်သိးအဝဲသ့ၣ်အနၢ်ကပၢၢ်တၢ်ကွဲးအသး န့ၣ်ဒီး, အိးထီၣ်အသူၣ်အသး" (လူၤကၣ် ၂၄း၄၄, ၄၅).

လံၥ်စံးထီၣ်ပတြၢၤအံၤ မ့ၢ်တ့ၢ်တၢ်ထုကဖၣ်ဒီးထါသး၀ံၣ်အလံၥ် တဘ့ၣ်လၢၦၤခ၇ံၥ်ဖိဒီးၦၤယူဒၤဖိအဂီၢ်အစိၤစိၤအဃၣ်ဃၣ်န့ၣ်လီၤ. လံၥ်စံးထီၣ်ပတြၢၤအံၤ အါဒၣ်တက့ၢ်မ့ၢ်တၢ်စံးတၢ်ကတိၤလၢ ၦၤကွဲးထါဖိ အနီၢ်ကစၢ်ဒၣ်ဝဲကတိၤတၢ်ဆူယွၤအအိၣ်ဘၣ်ဆၣ်, တဟဲလၢၦၤကညီအအိၣ် ဘၣ်, ဟဲလၢယွၤအအိၣ်, ၦၤလၢအထိၣ်ဟူးထိၣ်ဂဲၤၦၤတၢ်ဆိကမိၣ်တဖၣ် တဂၤအံၤန့ၣ်လီၤ.

မ့ၢ်မးသၦၢ်ကတၢၢ်လၢကစၢ်ယွၤထိၣ်ဟူးထိၣ်ဂဲၤအဝဲသ့ၣ်လၢ ကကွဲး တၢ်လၢအဝဲသ့ၣ်မၤတ့ၢ်ဝဲတဖၣ်န့ၣ် မ့ၢ်မနုၤလဲၣ်ဒီးဘၣ်မနုၤအဃိလဲၣ်န့ၣ်လီၤ (၂ပ့းတ၇ူး ၁း၂၁). ကစၢ်ယွၤလၢလံၥ်ထါစံးထီၣ်ပတြၢၤအပူၤအံၤ စံးကတိၤ တၢ်ဒီးၦၤခီဖျိအခ့အၦၤတဖၣ်ဒီးအသးစီဆှံန့ၣ်လီၤ. ကစၢ်ခ၇ံၥ်တၢ်မၢဖိ တဖၣ်ဒီးၦၤကွဲးလံၥ်စီဆှံအသီတကတြူၢ်ယၢၤထီၣ်ကွဲးထါစံးထီၣ်ပတြၢၤအဂ့ၢ် ဒီးပၥ်အီၤလၢအမ့ၢ်လံၥ်စီဆှံန့ၣ်လီၤ (မၢ်ကူး ၁၂း၁၂; ယိၤဟၣ် ၁၀း၃၄, ၃၅; ယိၤဟၣ် ၁၃း၁၈). လံၥ်ထါစံးထီၣ်ပတြၢၤအံၤ မ့ၢ်ကစၢ်ယွၤအကလုၢ်ကထါ နီၢ်ကီၢ်ဒ်လံၥ်တၢမိၤၡွဒီး၇ိမ့ၤအသိးန့ၣ်လီၤ.

လံၥ်ထါစံးထီၣ်ပတြၢၤအံၤ ဘၣ်တၢ်ကွဲးအီၤလၢ ၦၤကွဲးလံၥ်ဖိလၢ အလီၤဆီလိၥ်သးသ့ၣ်တဖၣ်န့ၣ်လီၤ. အံၣ်စ၇့လးအၦၤ ကွဲးလံၥ်ဖိလၢပျၢၤသ့ၣ် တဖၣ်ကွဲးလံၥ်အံၤ ဒ်အမ့ၢ်ထါအသိး ဒီးလံၥ်အံၤလီၣ်ဖျါထီၣ်ဟီၣ်ခိၣ်လၢ အလီၤဆီန့ၣ်လီၤ, မ့ၢ်နၥ်သက့ဒ်န့ၣ်ဒီး, အတၢ်ကစီၣ်န့ၣ် ဘၣ်ဃးဒီးတၢ်ကိးမံၤဒဲး လၢတၢ်ဘၣ်တ့အပူၤန့ၣ်လီၤ. တၢ်တူၢ်လိၥ်လံၥ်ထါစံးထီၣ်ပတြၢၤလၢ အမ့ၢ် ယွၤအကလုၢ်အကထါဒီးဒိကနၣ်တၢ်ကွဲးအထါတဖၣ်လီၤတံၢ်လီၤဆဲးဃုၥ်ဒီး အတၢ်စံၣ်စိၤတဲစိၤစ့ၢ်ကီး, အတၢ်ဘူၣ်တၢ်ဘါဒီးအတၢ်ကွဲးကျိၥ်တဖၣ်အဂ့ၢ် အကျိၤအံၤန့ၣ်, မ့ၢ်တၢ်ခီၣ်ထံးခီၣ်ဘိလၢ ကနၢ်ပၢၢ်တၢ်ကစီၣ်အံၤအဂီၢ် လၢအအိၣ်တ့ၢ်ဝဲနံၣ်လၢအပူၤကွံၥ်အကထိတဖၣ်တုၤလၢပဆၢကတီၢ်အံၤ န့ၣ်လီၤ.