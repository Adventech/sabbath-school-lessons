---
title:  တၢ်သး၀ံၣ်လၢကိးဆၢကတီၢ်ဒဲးအဂီၢ်
date:   02/01/2024
---

`ဖး စံးထီၣ်ပတြၢၤ ၃; စံးထီၣ်ပတြၢၤ ၃၃း၁-၃ ဒီး စံးထီၣ်ပတြၢၤ ၁၀၉း၆-၁၅ တက့ၢ်. လံၥ်စံးထီၣ်ပတြၢၤအဆၢတဖၣ်အံၤ ဟ့ၣ်ၦၤကညီတဖၣ် အတၢ်လဲၤခီဖျိလၢအတလီၤဆီလိၥ်အသးဘၣ်န့ၣ်မနုၤလဲၣ်.`

လံၥ်ထါစံးထီၣ်ပတြၢၤဒုးအိၣ်ထီၣ်ၦၤလၢအစူၢ်က့ၤနၥ်က့ၤတၢ်သ့ၣ် တဖၣ်လၢ ကသ့ၣ်ညါလီၤအတၢ်လဲၤခီဖျိအဒိၣ်အထီ ဒီးပၥ်ဖျါထီၣ်လၢ ၦၤစူၢ်က့ၤနၥ်က့ၤတၢ်သ့ၣ်တဖၣ်ဘူၣ်ထီၣ်ဘါထီၣ်ယွၤလၢကိးဆၢကတီၢ်ဒဲး သ့ဝဲဒၣ်န့ၣ်လီၤ. လၢလံၥ်စံးထီၣ်ပတြၢၤအပူၤအံၤန့ၣ်, ပကထံၣ်ဘၣ်တၢ်လၢ အဖီလၥ်အံၤန့ၣ်လီၤ.

(၁)တၢ်သး၀ံၣ်လၢအမၤဒိၣ်ထီၣ်ကစၢ်ယွၤအတၢ်စိတၢ်ကမီၤလၢ တၢ်ဘၣ်တ့ အပူၤ, အတၢ်သးကညီၤတၢ်ပၢတၢ်ြပး, အတၢ်စံၣ်ညီၣ်ဒီးအတၢ်တီ တၢ်လိၤတဖၣ်န့ၣ်လီၤ.

(၂)တၢ်စံးဘျုးစံးဖှိၣ်အထါစံးထီၣ်ပတြၢၤပၥ်ဖျါထီၣ်တၢ်အဘျုးအဖှိၣ်လၢ အဒိၣ်ဝဲယိၥ်ဝဲလၢယွၤအတၢ်ဆိၣ်ဂ့ၤအဂီၢ်န့ၣ်လီၤ.

(၃)ဒုးသီၣ်ထီၣ်တၢ်ကိးထီၣ်လၢသူၣ်ကံၢ်သးလဲအပူၤ ဆူယွၤအအိၣ်လၢတၢ်ကီ တၢ်ခဲအတၢ်ထူၣ်ဖျဲးအပူၤအဂီၢ်လီၤ.

(၄)ၦၤကူၣ်ဘၣ်ကူၣ်သ့အထါစံးထီၣ်ပတြၢၤအံၤ ကတဲၥ်ကတီၤတၢ်ဒုးနဲၣ်ကျဲ တဖၣ်လၢကအိၣ်မူတီတီလိၤလိၤအဂီၢ်လီၤ.

(၅)စီၤပၤအထါစံးထီၣ်ပတြၢၤဒုးနဲၣ်တၢ်ဆူ ခ၇ံၥ်အအိၣ်လၢအမ့ၢ်တၢ်ပၢတၢ်ြပး အစီၤပၤဒီးၦၤလၢအအုၣ်က့ၤခီၣ်က့ၤအၦၤဂီၢ်မုၢ်တဂၤန့ၣ်လီၤ.

(၆)လံၥ်စံးထီၣ်ပတြၢၤလၢအဘၣ်ဃးဒီးတၢ်စံၣ်စိၤတဲစိၤအံၤ ဒုးသ့ၣ်နီၣ်ထီၣ် က့ၤကစၢ်ယွၤအတၢ်တီတၢ်လိၤဒီးၦၤအံၣ်စ၇့လးဖိအတၢ်တတီတလိၤ တဖၣ်လၢ အပူၤကွံၥ်ဒ်သိးကသိၣ်လိနဲၣ်လိၦၤစိၤလၢခံတဖၣ်သုတလူၤပိၥ်ထွဲ ၦၤလၢပျၢၤတဖၣ်အတၢ်ကမၣ်တဂ့ၤအဂီၢ် ဒီးမ့မ့ၢ်တခီကနၥ်ယွၤဒီး အိၣ်တီအိၣ်လိၤလၢအတၢ်အၢၣ်လီၤအီလီၤအပူၤအဂီၢ်လီၤ.

လံၥ်စံးထီၣ်ပတြၢၤအထါသ့ၣ်တဖၣ်အံၤ ဒုးနဲၣ်တၢ်စိတၢ်ကမီၤလၢ အလီၤဆီဒၣ်ဝဲဒ်သိးကထုးန့ၢ်ၦၤဖးလံၥ်ဖိသ့ၣ်တဖၣ်အသးလီၤ. ထါအထုးအစီ တနီၤနီၤမ့ၢ်ဟါမၢ်ကွံၥ်ခီဖျိတၢ်ကွဲးခီကျိၥ်လံၥ်အံၤဘၣ်ဆၣ်, ပပၥ်လုၢ်ပၥ်ၦ့ၤ အီၤသ့ဒ်လၢပနီၢ်ကစၢ်ဒၣ်ဝဲအကျိၥ်န့ၣ်လီၤ.

(၁)တၢ်လၢအလီၤဂၥ်လိၥ်အသးအံၤန့ၣ် မ့ၢ်တၢ်ပၥ်ဖှိၣ်ထီၣ်လံၥ်အတၢ်စံး တၢ်ကတိၤ, လံၥ်အကျိၤအတၢ်ကွဲး, မ့တမ့ၢ်အတၢ်ဆိကမိၣ်ဆိကမး သ့ၣ်တဖၣ်အံၤလၢအအိၣ်ဒီးတၢ်ဃူလိၥ်ဖိးလိၥ်အသးတမံၤဃီန့ၣ်လီၤ. တၢ်လီၤဂၥ်လီၤသးအတၢ်ထိၣ်သတြီၤအံၤ မၤစၢၤၦၤလၢကနၢ်ပၢၢ်တၢ် အခီပညီလၢအဘၣ်ထွဲလိၥ်အသးသ့ၣ်တဖၣ်န့ၣ်လီၤ. တၢ်အဒိတမံၤန့ၣ် မ့ၢ်ဝဲ, "ယသးဧၢ, စံးထီၣ်ပတြၢၤယွၤတက့ၢ်, ဒီးကယဲၢ်တၢ်အိၣ်လၢ ယပူၤဧၢ, စံးထီၣ်ပတြၢၤအမံၤစီဆှံန့ၣ်တက့ၢ်ယ" (စံးထီၣ်ပတြၢၤ ၁၀၃း၁). တၢ်လီၤဂၥ်လိၥ်သးအပူၤလၢအမ့ၢ်, "ယသး" အံၤန့ၣ်, "မ့ၢ်ကယဲၢ် တၢ်အိၣ်လၢယပူၤခဲလၢၥ်" လၢအမ့ၢ်နီၢ်ခိနီၢ်သးဒီတဂၤညါန့ၣ်လီၤ.

(၂)တၢ်သူကျိၥ်လၢတၢ်ကတိၤအဒိအတဲၥ်အပူၤအံၤ ဃ့ကညးတၢ်ဆူ ၦၤဖးလံၥ်ဖိသ့ၣ်တဖၣ်အနီၢ်ခိတၢ်လိၣ်ဘၣ်ဆူၣ်ဆူၣ်ကလဲၥ်လၢအမ့ၢ် (ကစၢ်ယွၤအတၢ်ပူၤဖျဲးအလီၢ်အံၤ ဘၣ်တၢ်ပၥ်ဖျါအီၤလၢအမ့ၢ်, "ယွၤ အဒံးဆ့ကဒုဖီလၥ်") အသိးန့ၣ်လီၤ (စံးထီၣ်ပတြၢၤ ၁၇း၈).

(၃)Merism (တၢ်ထိၣ်သတြီၤတၢ်ခံမံၤ) ပၥ်ဖျါထီၣ်တၢ်ထိၣ်သတြီၤခံကပၤ အတၢ်ပၥ်ဖှိၣ်ထီၣ်သးတပူၤဃီန့ၣ်လီၤ. "လၢမုၢ်ဆါဆဲးလၢမုၢ်နၤန့ၣ် ယကိးထီၣ်လၢနမဲၥ်ညါလီၤ" (စံးထီၣ်ပတြၢၤ ၈၈း၁). အအံၤဒုးနဲၣ်ဖျါ ထီၣ်တၢ်ကိးပသူထီၣ်လၢအဆၢတတဲၥ်ဝဲဘၣ်န့ၣ်လီၤ.

(၄)လံၥ်မဲၥ်ဖျၢၣ်လၢအဘၣ်တၢ်ကွဲးအီၤအံၤ သူလံၥ်အကျိၤအသီၣ်လၢ အဒုးအိၣ်ထီၣ်တၢ်နံၤတၢ်အ့ ဒီးနဲၣ်ဖျါထီၣ်နီၢ်သးအတၢ်ကစီၣ်န့ၣ်လီၤ. ဖဲစံးထီၣ်ပတြၢၤ ၉၆း၄, ၅ အပူၤန့ၣ်, ဧ့ၤဘြံၤအလံၥ်မဲၥ်ဖျၢၣ်လၢအမ့ၢ်, "elohim" "ကစၢ်ယွၤတဖၣ်" ဒီး "elilim" "တၢ်ဂီၤတၢ်ဖီၣ်တဖၣ်" ဒုးအိၣ်ထီၣ်လံၥ်မဲၥ်ဖျၢၣ်အတၢ်ပၥ်ဖျါလၢအစိၥ်တၢ်ကစီၣ်လၢၦၤကလုၥ် တဖၣ်အကစၢ်, ဖျါဝဲလၢအမ့ၢ် "elohim" "ကစၢ်ယွၤတဖၣ်" ဘၣ်ဆၣ်, မ့ၢ်ထဲဒၣ် "elilim" "တၢ်ဂီၤတၢ်ဖီၣ်တဖၣ်" န့ၣ်လီၤ.

လၢအကတၢၢ်န့ၣ်, လံၥ်မဲၥ်ဖျၢၣ်လၢအမ့ၢ် "selah" အံၤ ဒုးနဲၣ်ဖျါ တၢ်အိၣ်ပတုၥ်တစိၢ်တလီၢ်, တၢ်ကိးလၢကအိၣ်ကတီၢ်တစိၢ်တလီၢ်ဒီး က့ၤကွၢ်ထံကွၢ်ဆးတၢ်ကစီၣ်လၢထါစံးထီၣ်ပတြၢၤအပူၤ မ့တမ့ၢ်ဆီလဲကွံၥ် တၢ်ဒ့တၢ်အူအသီၣ်လၢအပိၥ်ထွဲထီၣ်တၢ်သး၀ံၣ်အခံအံၤန့ၣ်လီၤ (စံးထီၣ် ပတြၢၤ ၆၁း၄).