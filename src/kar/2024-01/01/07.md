---
title:  တၢ်ဆိကမိၣ်ဆူညါအဂီၢ်
date:   05/01/2024
---

ဖး Ellen G. White, "The Temple and Dedication," pp. 35-50, in _Prophets and Kings_, "The Benefits of Music," pp. 291- 292 in _Messages to Young People_.

လံၥ်စံးထီၣ်ပတြၢၤပၥ်ဃုၥ်ဒီးထါ ၁၅၀ ယုၢ်, လၢအဘၣ်တၢ်ပၥ်ဖှိၣ် အီၤလၢလံၥ် ၅ ဘ့ၣ်အပူၤန့ၣ်လီၤ. လံၥ်တၢတဘ့ၣ် (စံးထီၣ်ပတြၢၤ ၁-၄၁), လံၥ်ခံဘ့ၣ်တဘ့ၣ် (စံးထီၣ်ပတြၢၤ ၄၂-၇၂), လံၥ်သၢဘ့ၣ်တဘ့ၣ် (စံးထီၣ် ပတြၢၤ ၇၃-၈၉), လံၥ်လွံၢ်ဘ့ၣ်တဘ့ၣ် (စံးထီၣ်ပတြၢၤ ၉၀-၁၀၆), လံၥ်ယဲၢ်ဘ့ၣ်တဘ့ၣ် (စံးထီၣ်ပတြၢၤ ၁၀၇-၁၅၀), လံၥ်စံးထီၣ်ပတြၢၤလၢ အဘၣ်တၢ်နီၤဖးအီၤယဲၢ်ဘ့ၣ်အံၤ မ့ၢ်တၢ်လၢအလီၤဂၥ်လိၥ်အသးဒီး လံၥ်မိၤၡွယဲၢ်ဘ့ၣ်န့ၣ်လီၤ.

လံၥ်စံးထီၣ်ပတြၢၤကတဲၥ်ကတီၤတၢ်အုၣ်အသးလၢ လံၥ်စံးထီၣ် ပတြၢၤအံၤ ဘၣ်တၢ်ပၥ်ဖှိၣ်ထီၣ်တ့ၢ်အီၤလံလၢအမ့ၢ် Korahite အတၢ်ပၥ်ဖှိၣ် (စံးထီၣ်ပတြၢၤ ၄၂-၄၉, ၈၄, ၈၅, ၈၇, ၈၈), The Asaphite အတၢ်ပၥ်ဖှိၣ် (စံးထီၣ်ပတြၢၤ ၇၃-၈၃), The Songs of Ascents (စံးထီၣ်ပတြၢၤ ၁၂၀-၁၃၄) ဒီး Hallelujah အတၢ်စံးထီၣ်ပတြၢၤ (စံးထီၣ်ပတြၢၤ ၁၁၁-၁၁၈, ၁၄၆-၁၅၀ အံၤန့ၣ်လီၤ. လံၥ်စံးထီၣ်ပတြၢၤ ၇၂း၂၀ စိၥ်တၢ်အုၣ်အသးလၢ အမ့ၢ် စီၤဒၤ၀ံးအထါစံးထီၣ်ပတြၢၤလၢအစှၤတဖၣ်အံၤန့ၣ်လီၤ. ဖဲလံၥ်စံးထီၣ်ပတြၢၤ အါဒၣ်တက့ၢ်အံၤ ဘၣ်ဃးလိၥ်အသးဒီးစီၤဒၤ၀ံးပၢတၢ်အဆၢကတီၢ်လၢအဆိ တဖၣ်အံၤန့ၣ်, တၢ်ပၥ်ဖှိၣ်လံၥ်ထါစံးထီၣ်ပတြၢၤအံၤ ဆဲးအိၣ်ဝဲလၢဆၢကတီၢ်လၢ အမ့ၢ်ဘီမုၢ်လီၤဖးကွံၥ်အကတီၢ်, ဒီးလၢတၢ်ဟီထီၣ်ကွံၥ်အဝဲသ့ၣ်ဆူ ဘၤဘူၤလိၣ်အကတီၢ်, ဒီးလၢတၢ်ဟီထီၣ်ကွံၥ်၀ံၤအလီၢ်ခံ ဖဲတၢ်ဟ့ၣ်က့ၤ အဝဲသ့ၣ်အခွဲးအယၥ်လၢ ကဟဲက့ၤကဒါဆူကီၢ်ယူဒၤအပူၤအကတီၢ်န့ၣ်လီၤ. ပသ့ၣ်ညါနၢ်ပၢၢ်အီၤသ့ဒံး ဖဲၦၤဧ့ၤဘြံၤဖိလၢအသ့လံၥ်သ့လဲၢ်, ၦၤကွဲးလံၥ်ဖိ တဖၣ်ဖဲစီၤဧ့စြၤအတၢ်တီခိၣ်၇ိၥ်မဲအဖီလၥ်အံၤ ပၥ်ဖှိၣ်ထီၣ်လံၥ်စံးထီၣ်ပတြၢၤ လၢလံၥ်တဘ့ၣ်အပူၤ ဒ်သိးကသူအီၤလၢတၢ်လုၢ်ဟံၣ်အတၢ်ဘူၣ်တၢ်ဘါအဂီၢ် န့ၣ်လီၤ.

ၦၤကွဲးလံၥ်ဖိသ့ၣ်တဖၣ် အတၢ်သူၣ်လီၤလံၥ်စံးထီၣ်ပတြၢၤအံၤ တထုးကွံၥ်တၢ်ကွဲးအံၤလၢ အမ့ၢ်ယွၤအကလုၢ်ကထါအံၤန့ၣ်ဘၣ်. ၦၤကွဲးလံၥ်ဖိ သ့ၣ်တဖၣ်အံၤ, ဒ်သိးဒီးၦၤကွဲးထါစံးထီၣ်ပတြၢၤသ့ၣ်တဖၣ်အသိး, မ့ၢ်ယွၤ အခ့အၦၤလၢအဟ့ၣ်လီၤသးဒီးအတၢ်မၤတဖၣ် မ့ၢ်ယွၤနဲၣ်အဝဲသ့ၣ်အကျဲန့ၣ် လီၤ (ဧ့စြၤ ၇း၆, ၁၀). လံၥ်ထါစံးထီၣ်ပတြၢၤအန့ဆၢၣ်လၢ အမ့ၢ်ယွၤ ဒီးၦၤကညီခံမံၤလၢၥ်အံၤထိၣ်သတြီၤအီၤသ့ဒီးကစၢ်ယွၤ - ၦၤကညီအန့ဆၢၣ် လၢအအိၣ်ဒီးကစၢ်ခ၇ံၥ်န့ၣ်လီၤ. "ဘၣ်ဆၣ်ဒီး, လံၥ်စီဆှံလၢအမ့ၢ်ယွၤဟ့ၣ် လီၤတၢ်မ့ၢ်တၢ်တီလၢအပူၤအံၤ ဘၣ်တၢ်ပၥ်ဖျါအီၤလၢၦၤကညီအတၢ်စံး တၢ်ကတိၤကျိၥ်, ဟ့ၣ်လီၤတၢ်ပၥ်ဖှိၣ်ထီၣ်အသးလၢ အမ့ၢ်ယွၤဒီးၦၤကညီန့ၣ် လီၤ. တၢ်ပၥ်ဖှိၣ်ထီၣ်အသးဒ်အံၤ အိၣ်ထီၣ်ဝဲသ့လၢကစၢ်ခ၇ံၥ်အန့ဆၢၣ် အပူၤ, ၦၤလၢအမ့ၢ်ယွၤဒီးၦၤကညီဖိခွါအံၤန့ၣ်လီၤ. တၢ်အံၤန့ၣ် မ့ၢ်လံၥ်စီဆှံ အတၢ်မ့ၢ်တၢ်တီဒ်ကစၢ်ခ၇ံၥ်အံၤမ့ၢ်ဝဲတီဝဲအသိး, တၢ်ကလုၢ်န့ၣ်ကဲထီၣ်လၢ တၢ်ညၣ်, ဒီးအိၣ်ဝဲဆိးဝဲလၢပကျါန့ၣ်လီၤ." Ellen G. White, _The Great Controversy_, p. 8.