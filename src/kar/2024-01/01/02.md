---
title:  လံၥ်စံးထီၣ်ပတြၢၤလၢအံၣ်စ၇့လးလၢပျၢၤအတၢ်ဘူၣ်ထီၣ်ဘါထီၣ်အပူၤ
date:   31/12/2023
---

`ဖး ၁ကွဲးနီၣ် ၁၆း၇း နဃ့မယၤ ၁၂း၈; စံးထီၣ်ပတြၢၤ ၁၈း၁; စံးထီၣ်ပတြၢၤ ၃၀း၁; စံးထီၣ်ပတြၢၤ ၉၂း၁; စံးထီၣ်ပတြၢၤ ၉၅း၂; စံးထီၣ် ပတြၢၤ ၁၀၅း၂; ကလီးစဲ ၃း၁၆ ဒီး ယၤကိၥ် ၅း၁၃ တက့ၢ်. တၢ်မၤအသးအိၣ်ထီၣ်ဝဲလၢတၢ်ကဘၣ်ကွဲးလံၥ်စံးထီၣ်ပတြၢၤ တနီၤအံၤန့ၣ် မ့ၢ်မနုၤလဲၣ်. ကစၢ်ယွၤအၦၤဂီၢ်မုၢ်သူလံၥ်စံးထီၣ်ပတြၢၤအံၤ အဆၢကတီၢ်ဖဲလဲၣ်.`

လံၥ်စံးထီၣ်ပတြၢၤအံၤ ဘၣ်တၢ်ကွဲးအီၤဒ်ကသူအီၤလၢတၢ်အိၣ်ထဲ တဂၤဧိၤအတၢ်ဘူၣ်ထီၣ်ဘါထီၣ်ဒီးလၢၦၤအါဂၤအတၢ်ဘူၣ်ထီၣ်ဘါထီၣ်အဂီၢ် န့ၣ်လီၤ. ဘၣ်တၢ်သူၣ်၀ံၣ်သးဆၢအီၤလၢတၢ်ဘူၣ်ထီၣ်ဘါထီၣ်လၢတၢ်လုၢ်ဟံၣ် အပူၤ ဒ်အဘၣ်တၢ်ဟ့ၣ်ကူၣ်ဟ့ၣ်ဖးအီၤလၢၦၤသူၣ်၀ံၣ်သးဆၢတၢ်အခိၣ်နၢ် တဖၣ်န့ၣ်လီၤ (စံးထီၣ်ပတြၢၤ ၆၁း၁; ၇ိမ့ၤ ၈း၁).

လၢဧ့ၤဘြံၤလံၥ်စီဆှံအပူၤန့ၣ်, လံၥ်ထါစံးထီၣ်ပတြၢၤအခိၣ်တီန့ၣ် မ့ၢ်ဝဲ, "tehilim" "တၢ်စံးထီၣ်ပတြၢၤတဖၣ်" ပၥ်ဖျါထီၣ်အတၢ်တိၥ်ပၥ်မိၢ်ၦၢ် တမံၤ, လၢအမ့ၢ်တၢ်စံးထီၣ်ပတြၢၤယွၤန့ၣ်လီၤ. အခိၣ်တီလၢကီၤလၤ၀ါကျိၥ် လၢအမ့ၢ် Psalm အံၤ ဟဲလီၤလၢဟ့းလ့ၣ်အကျိၥ် psalmri လၢအဘၣ် တၢ်ထံၣ်န့ၢ်အီၤလၢဟ့းလ့ၣ်အလံၥ်စီဆှံလၢအမ့ၢ် Septuagint လၢအဘၣ် တၢ်ကွဲးခီကျိၥ်အီၤလၢဧ့ၤဘြံၤအကျိၥ်န့ၣ်လီၤ.

လံၥ်စံးထီၣ်ပတြၢၤအံၤ လၢၦၤအံၣ်စ၇့လးဖိအတၢ်ဘူၣ်ထီၣ်ဘါထီၣ် အပူၤ မ့ၢ်တအိၣ်ဘၣ်န့ၣ်တသ့ဝဲဘၣ်လီၤ. အဒိန့ၣ်, လံၥ်ထါစံးထီၣ်ပတြၢၤအံၤ ဘၣ်တၢ်သူအီၤလၢတၢ်ပၥ်စီဆှံသ၇ိၥ်, တၢ်လုၢ်ဟံၣ်, တၢ်ဘူၣ်ထီၣ်ဘါထီၣ် အမူးလၢတၢ်အိၣ်ဖှိၣ်၇ိဖှိၣ်အလီၢ်, ဒီးဖဲတၢ်ပၥ်တလါစီဆှံဖဲယရူၤၡလ့ၣ်အပူၤ အဆၢကတီၢ်န့ၣ်လီၤ.

"တၢ်သး၀ံၣ်တဖၣ်လၢအလဲၤထီၣ်ဆူထး" (စံးထီၣ်ပတြၢၤ ၁၂၀-၁၃၄) အံၤ ဘၣ်တၢ်သ့ၣ်ညါအီၤစ့ၢ်ကီးလၢတၢ်ဘူၣ်ထီၣ်ဘါထီၣ်အတၢ်သး၀ံၣ်တဖၣ်, တၢ်သူၣ်၀ံၣ်သးဆၢအီၤဖဲၦၤဂီၢ်မုၢ်သ့ၣ်တဖၣ်လဲၤဘူၣ်ထီၣ်ဘါထီၣ်ယွၤဆူ ယရူၤၡလ့ၣ်လၢဘူၣ်အဒိၣ်သၢဘူၣ် ဖဲတနံၣ်အတီၢ်ပူၤန့ၣ်လီၤ (၂မိၤၡွ ၂၃း၁၄-၁၇). ၦၤကီၢ်အဲၤကူပတူးဖိအတၢ်စံးထီၣ်ပတြၢၤ (စံး ၁၁၃-၁၁၈) ဒီး တၢ်စံးထီၣ်ပတြၢၤအဒိၣ် (စံးထီၣ်ပတြၢၤ ၁၃၆) သ့ၣ်တဖၣ်အံၤ ဘၣ်တၢ်သး၀ံၣ် အီၤလၢဘူၣ်အဒိၣ်သၢဘူၣ်လၢၥ် လၢကိးနံၣ်ဒဲးအမူးအကတီၢ်ဒီး လၢလါထီၣ်သီ အဘူၣ်ဒီးတၢ်ပၥ်စီဆှံတၢ်လုၢ်ဟံၣ်အဆၢကတီၢ်တဖၣ်န့ၣ်လီၤ. ၦၤအဲၤကူပတူးဖိ အတၢ်သး၀ံၣ်အံၤ ဘၣ်တၢ်သူၣ်၀ံၣ်သးဆၢအီၤအါဒၣ်တက့ၢ် ဖဲဘူၣ်လဲၤကပၥ် အဆၢကတီၢ်န့ၣ်လီၤ. စံးထီၣ်ပတြၢၤ ၁၁၃ ဒီး ၁၁၄ အံၤ ဘၣ်တၢ်သး၀ံၣ်အီၤ ဖဲဘူၣ်လဲၤကပၥ်အတၢ်အီၣ်တၢ်အီစးထီၣ်သးအဆၢကတီၢ်ဒီး စံးထီၣ်ပတြၢၤ ၁၁၅-၁၁၈ အံၤ ဘၣ်တၢ်သူၣ်၀ံၣ်သးဆၢအီၤ ဖဲဘူၣ်အကတၢၢ်အဆၢကတီၢ် န့ၣ်လီၤ (မးသဲ ၂၆း၃၀). တၢ်သး၀ံၣ်ကိးနံၤဒဲး (စံးထီၣ်ပတြၢၤ ၁၄၅-၁၅၀) အံၤ ဘၣ်တၢ်ပၥ်ဖှိၣ်ထီၣ်အီၤတပူၤဃီဒီးကိးနံၤဒဲးအတၢ်ထုကဖၣ်လၢဂီၤခီ အတၢ်ဘူၣ်ထီၣ်ဘါထီၣ်ယွၤလၢတၢ်လုၢ်ဟံၣ်အပူၤန့ၣ်လီၤ.

လံၥ်စံးထီၣ်ပတြၢၤအံၤ တမ့ၢ်ထဲအပၣ်ဃုၥ်လၢၦၤဂီၢ်မုၢ်အတၢ်ဘူၣ် ထီၣ်ဘါထီၣ်အဂီၢ်ဘၣ်, သိၣ်လိအဝဲသ့ၣ်စ့ၢ်ကီးလၢကဘၣ်ဘူၣ်ထီၣ်ဘါထီၣ်ယွၤ လၢတၢ်လုၢ်ဟံၣ်ပူၤအဂီၢ်န့ၣ်လီၤ. ကစၢ်ခ၇ံၥ်ဃ့ဘါထုကဖၣ်တၢ်လၢ စံးထီၣ်ပတြၢၤ ၂၂ အပူၤ (မးသဲ ၂၇း၄၆) အံၤန့ၣ်လီၤ. လံၥ်စံးထီၣ်ပတြၢၤအံၤ ကဲထီၣ်တၢ်အိၣ်ဖှိၣ်လၢအဆိတဖၣ်အတၢ်အိၣ်မူအိၣ်ဂဲၤအတၢ်နဲၣ်ကျဲစ့ၢ်ကီး န့ၣ်လီၤ (ကလီးစဲ ၃း၁၆, အ့းဖ့းစူး ၅း၁၉).

`ပမ့ၢ်တဘူၣ်ထီၣ်ဘါထီၣ်ဘၣ်ယွၤလၢတၢ်လုၢ်ဟံၣ်လၢပျၢၤအပူၤ ဘၣ်ဆၣ်, ပသူလံၥ်စံးထီၣ်ပတြၢၤအံၤလၢပတၢ်ဘူၣ်ထီၣ်ဘါထီၣ်, ထဲတဂၤဧိၤ မ့ၢ်ဂ့ၤ, လၢအါဂၤအဂီၢ်မ့ၢ်ဂ့ၤ, သ့ဝဲဒၣ်ဒ်လဲၣ်.`