---
title:  ဖိသၣ်လၢအဖှၣ်အမိၢ်နုၢ်အတၢ်မၤနဲၤလီၤအသး (အတၢ်မၤဃူမၤဖိး အသး)
date:   25/03/2024
---

`ဖး စံးထီၣ်ပတြၢၤ ၁၃၁ တက့ၢ်. လံၥ်ထါစံးထီၣ်ပတြၢၤအံၤ သိၣ်လိၦၤမနုၤတမံၤလၢ ပတၢ်၇့ဒီးယွၤအံၤအဂီၢ်န့ၣ်လဲၣ်.`

ကစၢ်ယွၤအၦၤဂီၢ်မုၢ်တဖၣ် အိၣ်မူလၢဟီၣ်ခိၣ်လၢအမၤဘၣ်ဒိဘၣ်ထံး ၦၤလၢအအိၣ်တီအိၣ်လိၤတဖၣ်, ဟီၣ်ခိၣ်လၢအၦဲၤဒီးတၢ်လ့ပစီအါအါကလဲၥ် ဒီးတၢ်ကီတၢ်ခဲလၢၦၤကိးဂၤဒဲးအဂီၢ်န့ၣ်အံၤလီၤ. အတၢ်သ့ၣ်ညါလၢ ကမၤသီထီၣ်က့ၤတၢ်လၢ အမ့ၢ်ယွၤအဖိဒီးအတၢ်ဘၣ်သန့ၤအသးလၢ ယွၤလၢ အတၢ်အိၣ်မူအပူၤအံၤ မၤမုၥ်ၦၤကွဲးထါစံးထီၣ်ပတြၢၤအသးဒီး ဟဲစိၥ်န့ၢ်အီၤ တၢ်အၢၣ်လီၤအသးလၢအတၢ်ပၥ်ထီၣ်ထီသးအံၤ မ့ၢ်တၢ်ကလီကလီအဂ့ၢ်န့ၣ် လီၤ. တၢ်ပၥ်ထီၣ်ထီသးအတၢ်လံၣ်တၢ်လီလၢအဒုးအိၣ်ထီၣ်ၦၤလၢ အပၥ်ဒိၣ် အသးအံၤ ကဲထီၣ်တၢ်အဲၣ်လီၤသးဒီး တၢ်ကွၢ်တၢ်ထီန့ၢ်နီၢ်ကစၢ်အတၢ်အိၣ် အသးတသ့ဘၣ်န့ၣ်လီၤ.

ၦၤလၢအပၥ်ထီၣ်ထီအသးတဖၣ်အံၤ တထံၣ်ယွၤလၢအအိၣ်လၢ လီၢ်ထီၣ်ထီတဂၤအံၤဘၣ်န့ၣ်လီၤ.

မ့ၢ်ဘၣ်ထိၣ်သတြီၤန့ၣ်, ၦၤတီၦၤလိၤကခ့ျထီၣ်အမဲၥ်ဆူယွၤအအိၣ်လီၤ (စံးထီၣ်ပတြၢၤ ၁၂၃း၁, ၂). တၢ်ပၥ်ပနီၣ်ယွၤအတၢ်ဒိၣ်တၢ်မုၢ်ဒုးအိၣ်ထီၣ် အဝဲသ့ၣ်လၢ ကဆီၣ်လီၤသးဒီး ပူၤဖျဲးဒီးတၢ်အဲၣ်လီၤသးဒီးတၢ်မုၢ်လၢ်လၢ တၢ်ကလီကလီအပူၤန့ၣ်လီၤ. ၦၤကွဲးထါဖိအၢၣ်လီၤဝဲလၢ အတလူဃုထံၣ်န့ၢ် "တၢ်အဒိၣ်" ဒီး "တၢ်ထီကဲၣ်ဆိး" ဘၣ်န့ၣ်လီၤ (စံးထီၣ်ပတြၢၤ ၁၃၁း၁). တၢ်ပၥ်ဖျါထီၣ်အံၤ လီၣ်ဖျါထီၣ်ကစၢ်ယွၤအတၢ်မၤဆူဟီၣ်ခိၣ်ချၢလၢ အအါန့ၢ်ဒံး ၦၤကညီနၢ်ပၢၢ်ဝဲသ့အသိးဒ်န့ၣ်လီၤ. တၢ်ကူၣ်ဘၣ်ကူၣ်သ့လၢအဆၢကတီၢ်အံၤ ပၥ်ဖျါထီၣ်ဝဲလၢ, "တၢ်ညီကတၢၢ်" ဒၣ်လဲၥ် အိၣ်ထီၣ်ဒီးတၢ်သဘံၣ်သဘုၣ် သ့ဝဲဒီးပနၢ်ပၢၢ်အီၤတသ့ဝဲဒၣ်ဒိၣ်ဒိၣ်မုၢ်မုၢ်လၢအဆၢကတီၢ်အံၤအပူၤန့ၣ်လီၤ. အနီၢ်နီၢ်န့ၣ်, တၢ်အံၤအခီပညီဒိၣ်နီၢ်မးဝဲလၢအမ့ၢ်, ပဒံးမၤလိဘၣ်ဃးဟီၣ်ခိၣ် အဂ့ၢ်အံၤန့ၣ် ဒီးပထံၣ်ဘၣ်တၢ်ခူသူၣ်တဖၣ်အိၣ်ဖျါအါထီၣ်လၢပမဲၥ်ညါအံၤ န့ၣ်လီၤ.

ခီဖျိတၢ်ထုးလီၤဖးကွံၥ်ၦၤဒီးပတၢ်ဆၢန့ၢ်တၢ်ဒီး ပတၢ်ပၥ်ထီၣ်ထီသး အပူၤအံၤအဂီၢ်, ကစၢ်ယွၤဒုးနဲၣ်ၦၤတၢ်အီၣ်လၢအန့ၢ်ဂံၢ်န့ၢ်ဘါလၢအမ့ၢ်, "ကမၤတၢ်ဖဲၦၤလၢအမၢလီၤယၤတဂၤန့ၣ်အသး, ဒီးမၤအတၢ်မၤတုၤအ၀ံၤ" န့ၣ်လီၤ (ယိၤဟၣ် ၄း၃၄; ဧ့ၤဘြံၤ ၅း၁၂-၁၄). တၢ်သန့ၤသးလၢအလီၤဂၥ် ဖိသၣ်လၢအဘၣ်တၢ်ပၥ်ဖျါထီၣ်အီၤ ဖဲ စံးထီၣ်ပတြၢၤ ၁၃၁ အပူၤအံၤ မ့ၢ်တၢ်စူၢ်တၢ်နၥ်အလၢၦဲၤတမံၤလၢ အဘၣ်တၢ်မၤကွၢ်အီၤလၢတၢ်အိၣ်မူ အကီအခဲအပူၤ၀ံၤတ့ၢ်လံဒီး ထံၣ်တ့ၢ်ယွၤလၢအမ့ၢ်ၦၤလၢအတီဒီးအတၢ်အၢၣ် လီၤတဂၤန့ၣ်လံလီၤ.

ၦၤကွဲးထါစံးထီၣ်ပတြၢၤအတၢ်သးအိၣ်လၢအကတၢၢ်န့ၣ် မ့ၢ်ဝဲ ယွၤအၦၤဂီၢ်မုၢ်အတၢ်အိၣ်မူအိၣ်ဂဲၤလၢအကဘၣ်ဂ့ၤဝဲအဂ့ၢ်အကျိၤန့ၣ်လီၤ. လၢအကတၢၢ်န့ၣ်, ဘၣ်တၢ်ကိးၦၤလၢကသူပတၢ်လဲၤခီဖျိဃုၥ်ဒီးကစၢ်ယွၤလၢ ကဟ့ၣ်ဂံၢ်ဟ့ၣ်ဘါတၢ်အိၣ်ဖှိၣ်အဂီၢ်န့ၣ်လီၤ. တၢ်အံၤမ့ၢ်ဝဲဒၣ်တၢ်လၢ ပနီၢ် ကစၢ်ဒၣ်ဝဲမၤလိတ့ၢ်သ့ၣ်တဖၣ်ဘၣ်ဃးဒီးယွၤအတၢ်တီတၢ်လိၤဒီး အတၢ်ဂ့ၤ တၢ်၀ါန့ၣ်, ပ၇ၤလီၤဆူၦၤဂၤအအိၣ်သ့ဝဲလၢတၢ်ဂ့ၢ်တၢ်ကျိၤတမံၤဂ့ၤတမၠိဂ့ၤ အပူၤန့ၣ်လီၤ. ပတၢ်အုၣ်အသးဘၣ်ဃးဒီးကစၢ်ခ၇ံၥ်အဂ့ၢ်န့ၣ် သ့ဝဲစ့ၢ်ကီးလၢ ပနီၢ်ကစၢ်ဒၣ်ဝဲအတၢ်အိၣ်ဖှိၣ်အပူၤ ဖဲၦၤအါဒံအါဂၤလိၣ်ဘၣ်တၢ်သ့ၣ်ညါ ကစၢ်ခ၇ံၥ်လၢအဝဲသ့ၣ်နီၢ်ကစၢ်ဒၣ်ဝဲအဂီၢ်န့ၣ်လီၤ.

"ဒီးစံးဝဲဒၣ်, ယစံးဘၣ်တဲဘၣ်သုတီတီအံၤ, သုမ့ၢ်တဃၣ်က့ၤဘၣ် သုသး, ဒီးကဲထီၣ်ဒ်ဖိသၣ်တဖၣ်အသိးဘၣ်ဒီး, သုတလဲၤနုၥ်ဘၣ်ဆူမူခိၣ် အဘီအမုၢ်အပူၤလ့ၤတက့ၤဘၣ်" (မးသဲ ၁၈း၃). ကစၢ်ခ၇ံၥ်စံးဘၣ်ၦၤ တၢ်ဂ့ၢ်မနုၤတမံၤလဲၣ်. တၢ်ဆိကမိၣ်အအံၤ ဟ့ၣ်သါၦၤတၢ်မနုၤတမံၤလဲၣ်.