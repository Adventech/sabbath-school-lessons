---
title:  တၢ်ဆိကမိၣ်ဆူညါအဂီၢ်
date:   29/03/2024
---

ဖး Ellen G. White, "Growing Up into Christ," pp. 67-75, _Steps to Christ_ အပူၤန့ၣ်တက့ၢ်.

လံၥ်ထါစံးထီၣ်ပတြၢၤဃ့ကညးလၢတၢ်သူၣ်ဆူၣ်သးဆူၣ်အပူၤ လၢကအိၣ်ခိးကွၢ်လၢ်ယွၤန့ၣ်လီၤ. "အိၣ်ဘှီၣ်ကလၥ်လၢယွၤအပူၤ ဒီးကွၢ်လၢ် အကျဲတက့ၢ်" (စံးထီၣ်ပတြၢၤ ၃၇း၇). ဖဲတၢ်ခိးကွၢ်လၢ်အံ ဒုးအိၣ်ထီၣ် တၢ်၀ံ တၢ်ယိး, တၢ်တလီၤတံၢ်လီၤဆဲးဒီးတၢ်အိၣ်သယုၢ်အဆၢကတီၢ်အံၤန့ၣ်, ပဘၣ်သ့ၣ်နီၣ်ထီၣ်က့ၤကစၢ်ခ၇ံၥ်အပျဲၢ်အဘီၣ်တဖၣ် ဖဲကစၢ်ခ၇ံၥ်က့ၤထီၣ်ဆူ မူခိၣ်အကတီၢ်န့ၣ်လီၤ (မၤတၢ် ၁း၄-၁၁). ကစၢ်ခ၇ံၥ်က့ၤထီၣ်ဆူမူခိၣ် လၢအဝဲသ့ၣ်အမဲၥ်ညါ ဖဲအဝဲသ့ၣ်ဘၣ်တၢ်ပၥ်လီၤတဲၥ်အီၤဒ်သိးကအိၣ်ခိး အတၢ်ဟဲက့ၤလၢမုၢ်နံၤအဆၢကတီၢ်ခါဆူညါ လၢတသ့ၣ်ညါအီၤဘၣ်အပူၤန့ၣ် လီၤ. ၦၤလၢအလဲၤခီဖျိဘၣ်တ့ၢ်တၢ်သးဆၢန့ၢ်တၢ်ဆိၣ်ဂ့ၤဆိၣ်၀ါလၢ ယွၤအိၣ်အါန့ၢ်ဒံးကစၢ်ခ၇ံၥ်အပျဲၢ်အဘီၣ်ဖဲဆၢကတီၢ်တနံၤအံၤန့ၣ် မ့ၢ်အိၣ်ဝဲ စ့ၢ်ဧါ. အဝဲသ့ၣ်မုၢ်လၢ်တၢ်သၦၢ်ကတၢၢ်န့ၣ်လီၤ. "ကစၢ်ဧၢ, က့ၤကိးၦၤ ဃုၥ်ဒီးနၤခဲအံၤမီၤ" ဘၣ်ဆၣ်ဒီး, အဝဲသ့ၣ်ဘၣ်တၢ်စံးအီၤလၢကဘၣ်အိၣ်ခိး ကစၢ်ခ၇ံၥ်အတၢ်အၢၣ်လီၤလၢကဟဲက့ၤအဂီၢ်အံၤန့ၣ်လီၤ. ပမ့ၢ်ဆိကမိၣ်လၢ ပျဲၢ်ဘီၣ်သ့ၣ်တဖၣ်အံၤ ၦဲၤဒီးတၢ်သူၣ်ဟးဂူၥ်သးဟးဂီၤန့ၣ်, ပကအိၣ်ဒီး တၢ်လိၤကမၢကမၣ်န့ၣ်လီၤ. အဝဲသ့ၣ်ဟဲက့ၤကဒါက့ၤဆူ၀့ၢ်ယရူၤၡလ့ၣ်ဒီး မၤဝဲဒ်ကစၢ်ခ၇ံၥ်စံးဘၣ်အဝဲသ့ၣ်အသိး - အိၣ်ခိးသးစီဆှံအတၢ်ဟ့ၣ်ဒီး စံၣ်တဲၥ်တဲလီၤတၢ်သးခုအကစီၣ်လၢတၢ်စိဒိၣ်ကမီၤထီအပူၤန့ၣ်လီၤ (မၤတၢ် ၁း၁၂-၁၄; မၤတၢ် ၂).

ကစၢ်ယွၤအသးစီဆှံမ့ၢ်တမၤတၢ်လၢပပူၤဘၣ်န့ၣ်, ပကစၢ်အတၢ် မၤလိၥ်လၢကအိၣ်ခိးအီၤအံၤ တမ့ၢ်တၢ်ညီတမံၤဘၣ်န့ၣ်လီၤ. ၦၤကညီ အတၢ်သူၣ်အိၣ်သးအိၣ်ကအိၣ်ဂၢၢ်ဝဲလၢတၢ်အိၣ်ခိးတၢ်အပူၤအံၤန့ၣ်ဘၣ်. တၢ်လၢအမၤနၢၤတၢ်သူၣ်ဟူးသးဂဲၤန့ၣ် မ့ၢ်ကစၢ်ခ၇ံၥ်အတၢ်အိၣ်ဆိးလၢ ပသးတဖၣ်အပူၤန့ၣ်, အဝဲကမၤတၢ်လၢပပူၤ ဒ်သိးကမၤအတၢ်ဘၣ်အသးဒီး မၤတၢ်လၢအသးအိၣ်ဝဲခံမံၤလၢၥ်အံၤန့ၣ်လီၤ (ဖံလံးပံၤ ၂း၁၃). ပကမၤတၢ် ဒ်ကစၢ်ခ၇ံၥ်မၤတ့ၢ်ဝဲအသိး, ပကလီၣ်ဖျါထီၣ်ပတၢ်သးအိၣ်ဒ်သိးအီၤန့ၣ်လီၤ. လၢတၢ်န့ၣ်အဃိ, တၢ်အဲၣ်အီၤဒီးတၢ်အိၣ်ဆိးလၢအဝဲအပူၤအံၤန့ၣ်, ပကဒိၣ်ထီၣ်လၢခ၇ံၥ်ပူၤ လၢတၢ်ကိးမံၤဒဲးအပူၤလၢအမ့ၢ်ပကစၢ်ခ၇ံၥ်, ပခိၣ် စ့ၢ်ကီးန့ၣ်လီၤ (အ့းဖ့းစူး ၄း၁၅). Ellen G. White, _Steps to Christ_, p. 75. ဒ်ပအိၣ်ခိးကွၢ်လၢ်ကစၢ်အသိး, ပကထံၣ်န့ၢ်တၢ်ဃူတၢ်ဖိးဒီးတၢ်သူၣ်မံ သးမံလၢထါစံးထီၣ်ပတြၢၤအပူၤအံၤန့ၣ်လီၤ. ပတၢ်ထုကဖၣ်ဒီးပတၢ်သး၀ံၣ်န့ၣ် အိၣ်ဝဲဖဲပသးဒီးကစၢ်ယွၤအသးထံၣ်လိၥ်အသးကိးနံၤဒဲးအကတီၢ်န့ၣ်လီၤ.