---
title:  တၢ်သူၣ်ဖှံသးညီဟဲလၢမုၢ်ဆ့ၣ်ထီၣ်
date:   28/03/2024
---

`ဖး စံးထီၣ်ပတြၢၤ ၅း၃; စံးထီၣ်ပတြၢၤ ၃၀း၅; စံးထီၣ်ပတြၢၤ ၄၉း၁၄; စံးထီၣ်ပတြၢၤ ၅၉း၁၆; စံးထီၣ်ပတြၢၤ ၉၂း၂; စံးထီၣ်ပတြၢၤ ၁၁၉း၁၄၇; ၂ပ့းတရူး ၁း၁၉; လီၣ်ဖျါ ၂၂း၁၆. မုၢ်တနံၤအတၢ်ဆၢကတီၢ် ဖဲတၢ်ဒိလီၤအီၤလၢယွၤအတၢ်အုၣ်က့ၤခီၣ်က့ၤဟဲဝဲန့ၣ် မ့ၢ်အဆၢကတီၢ် ဖဲလဲၣ်ဒီး ဘၣ်မနုၤအဃိလဲၣ်.`

ဖဲထါစံးထီၣ်ပတြၢၤအပူၤအံၤန့ၣ်, မုၢ်ဆ့ၣ်ထီၣ်အံၤ မ့ၢ်ဆၢကတီၢ်လၢ ယွၤအတၢ်အုၣ်က့ၤခီၣ်က့ၤအိၣ်ဝဲအဂီၢ်န့ၣ်လီၤ. မုၢ်ဆ့ၣ်ထီၣ်အံၤ ပၥ်ဖျါထီၣ် ကစၢ်ယွၤအတၢ်သးအိၣ်လၢအမၤကတၢၢ်ကွံၥ်မုၢ်နၤအတၢ်ကီတၢ်ခဲဒီး တၢ်နး တၢ်ဖှီၣ်အကတီၢ်န့ၣ်လီၤ (စံးထီၣ်ပတြၢၤ ၁၃၀း၅, ၆). ဖဲ စံးထီၣ်ပတြၢၤ ၁၄၃ အပူၤန့ၣ်, ကစၢ်ယွၤအတၢ်ဒုးထူၣ်ဖျဲးထီၣ်က့ၤတၢ်ဆီတလဲကွံၥ်တၢ်သံအတၢ် ခံးသူလၢဆၢကတီၢ်အံၤ (စံးထီၣ်ပတြၢၤ ၁၄၃း၃) ဆူမုၢ်ဆ့ၣ်ထီၣ်အတၢ်ကပီၤ အပူၤ (စံးထီၣ်ပတြၢၤ ၁၄၃း၈) ဒီးတၢ်အိၣ်လၢတၢ်ပူၤ (၁၄၃း၇) အံၤဆူ တၢ်အိၣ်ဆိးလၢ "ကီၢ်အတီအလိၤ" အပူၤန့ၣ်လီၤ (စံးထီၣ်ပတြၢၤ ၁၄၃း၁၀).

`ဖး မၢ်ကူး ၁၆း၁-၈ တက့ၢ်. တၢ်စံးကတိၤတၢ်မၤအသးလၢ မုၢ်ဆ့ၣ်ထီၣ်အကတီၢ်ဖဲအံၤန့ၣ် မ့ၢ်မနုၤလဲၣ်, ဒီးဘၣ်မနုၤလၢအ၇့ဒိၣ်မးလၢ ပဝဲဒၣ်အဂီၢ်အံၤန့ၣ်လဲၣ်.`

ကစၢ်ခ၇ံၥ်အတၢ်ဂဲၤဆၢထၢၣ်သမူထီၣ်က့ၤလၢဂီၤခီအံၤ အိးထီၣ်ကျဲ လၢယွၤအတၢ်အုၣ်က့ၤခီၣ်က့ၤအမုၢ်ဆ့ၣ်၀ါလၢၦၤစူၢ်က့ၤနၥ်က့ၤကစၢ်ခ၇ံၥ် အဂီၢ်ခဲလၢၥ်န့ၣ်လီၤ. ကစၢ်ခ၇ံၥ်အပျဲၢ်အဘီၣ်တဖၣ် လဲၤခီဖျိဘၣ်တၢ်ဂံၢ် တၢ်ဘါအလၢအၦဲၤ ဖဲ စံးထီၣ်ပတြၢၤ ၃၀း၅ အတၢ်အၢၣ်လီၤအီလီၤအပူၤ လၢအမ့ၢ် "မဲၥ်ထံမဲၥ်နိကအိၣ်ဆိးတနၤ, မ့မ့ၢ်လၢမုၢ်ဆ့ၣ်ထီၣ်န့ၣ် တၢ်သူၣ်ဖှံ သးညီအိၣ်ထီၣ်ဝဲ" ဖဲအဝဲသ့ၣ်ထံၣ်လိၥ်က့ၤအသးဒီးအကစၢ်လၢအဂဲၤဆၢထၢၣ် က့ၤအံၤအကတီၢ်န့ၣ်လီၤ. ထဲလၢယွၤအတၢ်သးအိၣ်ဒီးအတၢ်အဲၣ်အံၤ ဆီတလဲကွံၥ်ပတၢ်ဟီၣ်တၢ်ယၢၤဆူတၢ်သူၣ်ဖှံသးညီအပူၤသ့ဝဲဒၣ်န့ၣ်လီၤ (စံးထီၣ်ပတြကၤ ၃၀း၅, ၇).

ဒ်ဆၣ်တူၢ်ဂီၤဘိးဘၣ်သ့ၣ်ညါ မုၢ်အသီတနံၤအတၢ်အိၣ်ဖျါအသိးန့ၣ်, တၢ်နၥ်ဟဲစိၥ်တၢ်မူအထူအယိၥ်ဆူယွၤအဖိသ့ၣ်တဖၣ်အဂီၢ်န့ၣ်လီၤ (၂ပ့းတရူး ၁း၁၉). ကစၢ်ခ၇ံၥ်န့ၣ် ဘၣ်တၢ်ကိးအီၤလၢဆၣ်တူၢ်ဂီၤကတြ့ၣ်ကတြိၣ် (လီၣ်ဖျါ ၂၂း၁၆) လၢပအိၣ်ခိးကွၢ်လၢ်အီၤဒ်သိးကသူၣ်ထီၣ်အဘီအမုၢ် ဖဲမုၢ်နၤတအိၣ်ဝဲ ဘၣ်, တၢ်အၢတၢ်သီဒီးတၢ်သံတအိၣ်လၢၤဝဲဘၣ်န့ၣ်လီၤ (လီၣ်ဖျါ ၂၁း၁-၈, ၂၅). လၢအကတၢၢ်န့ၣ်, ဒိၣ်န့ၢ်အါန့ၢ်တၢ်ဂုၤဂၤခဲလၢၥ်အံၤ မ့ၢ်တၢ်လၢ ပအိၣ်ခိးအီၤလၢပစံးကတိၤတၢ်အိၣ်ခိးယွၤအဂ့ၢ်အကျိၤန့ၣ်လီၤ. တၢ်အိၣ်ခိးအံၤ အိၣ်ဒီးအဘျုးအဖှိၣ်အနီၢ်ကီၢ်မးန့ၣ်လီၤ.

ဖဲစီၤယိၤသးအတၢ်သွၣ်ခိၣ်အပူၤအံၤန့ၣ်, ကစၢ်ခ၇ံၥ်ဘိးဘၣ်သ့ၣ်ညါ လီၤလၢတၢ်မၤနၢၤအပူၤလၢ, "ယမ့ၢ်တၢ်ဂဲၤဆၢထၢၣ်က့ၤဒီးတၢ်မူလီၤယ" တၢ်ကတိၤသ့ၣ်တဖၣ်အံၤ တၢ်စံးကတိၤအီၤသ့ထဲယွၤတဂၤဧိၤန့ၣ်လီၤ. တၢ်ဘၣ်တ့ခဲလၢၥ်အိၣ်မူလၢယွၤအတၢ်ဘၣ်သးဒီး အတၢ်စိတၢ်ကမီၤအပူၤန့ၣ် လီၤ. အဝဲသ့ၣ်မ့ၢ်ၦၤလၢအဒိးန့ၢ်ဘၣ်တၢ်အိၣ်မူအိၣ်ဂဲၤလၢယွၤအအိၣ်န့ၣ်လီၤ. စးထီၣ်လၢမူခိၣ်ကလူးအထီကတၢၢ်တုၤလၢဆၣ်ဖိကီၢ်ဖိအဆံးကတၢၢ်အံၤ ဘၣ်တၢ်ဟ့ၣ်က့ၤအဝဲသ့ၣ်သးသမူန့ၣ်လီၤ. ၦၤထဲတဂၤဧိၤလၢအအိၣ်ဃုၥ်ဒီး ယွၤအံၤ စံးဝဲသ့လၢအမ့ၢ်, ယအိၣ်ဒီးတၢ်စိတၢ်ကမီၤလၢကဟ့ၣ်လီၤယသးမူ, ဒီးယအိၣ်ဒီးတၢ်စိတၢ်ကမီၤလၢကဟံးန့ၢ်က့ၤအီၤကဒီးတဘျီန့ၣ်လီၤ. လၢအမ့ၢ် ယွၤအဃိ, ကစၢ်ခ၇ံၥ်အိၣ်ဒီးတၢ်စိတၢ်ကမီၤလၢကမၤဟးဂီၤကွံၥ်တၢ်သံ အတၢ်စၢဃၥ်အံၤန့ၣ်လီၤ. Ellen G. White, _The Desire of Ages_, p. 785.

တၢ်စံးဝဲဒၣ်လၢ, တၢ်သံအံၤနုၥ်လီၤအိၣ်လၢပဖံးပညၣ်ကျါ ဖဲပအိၣ် ဖျဲၣ်ထီၣ်အကတီၢ်န့ၣ်လီၤ. မ့ၢ်ဝဲတီဝဲလၢၦၤလီၤကမၣ်တၢ်တဖၣ်အဂီၢ်ဘၣ်ဆၣ်, ကစၢ်ခ၇ံၥ်အတၢ်ဂဲၤဆၢထၢၣ်က့ၤအံၤ ဟ့ၣ်ၦၤတၢ်အၢၣ်လီၤအီလီၤလၢ တၢ်သံ တစိၢ်တလီၢ်အံၤအဂီၢ်ဒ်လဲၣ်. ဘၣ်မနုၤလၢပတကြၢးသးပ့ၤနီၣ်ကွံၥ်လၢ တၢ်သံအံၤမ့ၢ်တၢ်တစိၢ်တလီၢ်အံၤန့ၣ်လဲၣ်.