---
title:  တၢ်အိၣ်ခိးကစၢ်ယွၤ (မုၢ်လၢ်တၢ်လၢယွၤ)
date:   23/03/2024
---

### တၢ်မၤလိတနွံအံၤအဂီၢ်ဖး
စံးထီၣ်ပတြၢၤ ၂၇း၁၄; ၇ိမ့ၤ ၈း၁၈-၂၅; စံးထီၣ်ပတြၢၤ ၁၃၁; မးသဲ ၁၈း၃; စံးထီၣ်ပတြၢၤ ၁၂၆; စံးထီၣ်ပတြၢၤ ၉၂; မၢ်ကူး ၁၆း၁-၈; ၂ပ့းတရူး ၁း၁၉.

> <p>တၢ်ကလုၢ်ထူ</p>
> "မုၢ်လၢ်တၢ်လၢယွၤတက့ၢ်. ပၥ်ဆူၣ်နဂံၢ်နဘါတက့ၢ်. ဒီးမ် အဒုးဆူၣ်ထီၣ်နသးအဂံၢ်အဘါတက့ၢ်. ဒီးမုၢ်လၢ်တၢ်လၢယွၤတက့ၢ်" (စံးထီၣ်ပတြၢၤ ၂၇း၁၄).

ပတုၤလၢနွံအကတၢၢ်တနွံလၢတခွါထၢၣ်အံၤ ပတၢ်မၤလိဘၣ်ဃးဒီး ထါစံးထီၣ်ပတြၢၤအံၤန့ၣ်လီၤ. နီၢ်သးအတၢ်လဲၤအံၤ ဆှၢၦၤလၢကလဲၤခီဖျိ တၢ်လီၤလိၢ်လီၤလးလၢ တၢ်ဘၣ်တ့ကစၢ်စီၤပၤ, ဒီးစံၣ်ညီၣ်ကွီၢ်အမဲၥ်ညါ, ဆှၢခီဖျိၦၤဆူတၢ်သူၣ်ဖှံသးညီလၢယွၤအတၢ်အုၣ်က့ၤခီၣ်က့ၤအတၢ်ပျၢ်တၢ်ကမၣ် ဒီးတၢ်အုၣ်က့ၤခီၣ်က့ၤအပူၤ, ဆှၢခီဖျိၦၤလၢတၢ်ဟ့ၣ်လီၤသးဆူတၢ်ကအုကစွါ ဒီးတၢ်သူၣ်ဟးဂူၥ်သးဟးဂီၤအပူၤ, ဒီးခီဖျိဘၣ်ယွၤအတၢ်အၢၣ်လီၤအီလီၤ အတၢ်လၤတၢ်ကပီၤလၢအမ့ၢ်ယွၤအတၢ်အိၣ်ဆိးလီၤထူလီၤယိၥ်ဒီး တၢ်ကွၢ်စိဃီၤတၢ်ဘူၣ်ထီၣ်ဘါထီၣ်ယွၤလၢအကတၢၢ်တသ့ဘၣ်အပူၤန့ၣ်လီၤ. ပတၢ်လဲၤအံၤ ဆဲးအသးဒ်ပအိၣ်မူလၢတၢ်မုၢ်လၢ်ကစၢ်ခ၇ံၥ်အတၢ်ဟဲက့ၤ ခံဘျီတဘျီအကတီၢ်, ဖဲပတၢ်ဆၢထံၣ်ကစၢ်ယွၤန့ၣ် လၢထီၣ်ၦဲၤထီၣ်သ့ဝဲ လီၤတံၢ်လီၤဆဲးန့ၣ်လီၤ. ပမ့ၢ်ဘၣ်ဟံးန့ၢ်တၢ်ကတိၤလၢအလီၢ်ခံကတၢၢ် ဖဲထါစံးထီၣ်ပတြၢၤအပူၤအံၤန့ၣ်, ကဘၣ်မ့ၢ်ဝဲ, တၢ်ကတိၤ "မုၢ်လၢ်တၢ်လၢယွၤ တက့ၢ်" အံၤန့ၣ်လီၤ.

တၢ်အိၣ်ခိးမုၢ်လၢ်တၢ်လၢယွၤအံၤ တမ့ၢ်တၢ်အိၣ်မူလၢတၢ်ကၢၣ် တၢ်ကျူဒီး တၢ်မုၢ်လၢ်တအိၣ်ဘၣ်အပူၤအံၤန့ၣ်ဘၣ်. လၢအလီၢ်န့ၣ်, တၢ်မုၢ်လၢ်တၢ်လၢယွၤအံၤ မ့ၢ်တၢ်ဖံးတၢ်မၤတမံၤလၢ အလၢၦဲၤဒီးတၢ်သန့ၤသး ဒီးတၢ်စူၢ်တၢ်နၥ်လၢအဘၣ်တၢ်ပၥ်ဖျါထီၣ်အီၤလၢတၢ်ဖံးတၢ်မၤအပူၤန့ၣ်လီၤ. တၢ်အိၣ်ခိးကစၢ်ယွၤအံၤ ဆီတလဲကွံၥ်ပတၢ်သူၣ်အုးသးအုးအတၢ်ခံးဒီး တၢ်မုၢ်လၢ်လၢဂီၤခီတၢ်ကပီၤအပူၤန့ၣ်လီၤ (စံးထီၣ်ပတြၢၤ ၃၀း၅; စံးထီၣ်ပတြၢၤ ၁၄၃း၈). ဒုးဆူၣ်ထီၣ်ပသးအဂံၢ်အဘါဃုၥ်ဒီးတၢ်မုၢ်လၢ်အသီဒီးတၢ်ဃူ တၢ်ဖိးန့ၣ်လီၤ. ဒုးသူၣ်ဟူးသးဂဲၤၦၤလၢကမၤတၢ်ဆူၣ်ထီၣ်, ဟဲစိၥ်ဃီၤ ဘုကဒိၣ်သ့ၣ်တဖၣ်အါအါကလဲၥ်လၢကူးဘုအလီၢ်ဖဲကစၢ်ယွၤအတၢ်မၤလီၢ် အပူၤန့ၣ်လီၤ (စံးထီၣ်ပတြၢၤ ၁၂၆း၆; မးသဲ ၉း၃၆-၃၈). တၢ်ခိးကွၢ်လၢ် ယွၤန့ၣ် တဆှၢၦၤဆူတၢ်မဲၥ်ဆှးအပူၤနီတစုဘၣ်, ဘၣ်ဆၣ်ကဒိးန့ၢ်ဘၣ်အဘျုး ထူးဖှိၣ်တီၤလီၤ, အဂ့ၢ်ဒ်လဲၣ် ကစၢ်ယွၤန့ၣ် အိၣ်ဒီးတၢ်သူၣ်တီသးတီလၢ အတၢ်အၢၣ်လီၤအီလီၤအပူၤအဃိန့ၣ်လီၤ.