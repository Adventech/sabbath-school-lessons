---
title:  အိၣ်ဆိးလၢကီၢ်အပူၤ
date:   06/12/2025
---

### တၢ်မၤလိတနွံအံၤအဂီၢ်ဖး

ယိၤရှူ ၂၂; အ့းဖ့းစူး ၆း၇း ယိၤဟၣ် ၇း၂၄; ၄မိၤ ၂၅; ကတိၤဒိ ၁၅း၁; ၁ပ့းတရူး ၃း၈, ၉.

> <p>တၢ်ကလုၢ်ထူ</p>
> "စံးဆၢတၢ်မုၥ်မုၥ်န့ၣ် ဘိးဃၣ်ကွံၥ်တၢ်သးထီၣ်လီၤ. မ့မ့ၢ်တၢ်ကတိၤ ဆါန့ၣ် ထိၣ်ဂဲၤတၢ်သးထီၣ်လီၤ" (ကတိၤဒိ ၁၅း၁)

တၢ်အိၣ်မူလၢတၢ်အိၣ်တၢ်ဆိးလီၢ်အပူၤန့ၣ် အါစုအါဘျီဒုးအိၣ်ထီၣ် တၢ်ထီဒုၣ်ဒါလိၥ်သး, ဒီးတၢ်ဖ့ၣ်ဆၢတဖၣ်လီၤ. တၢ်အံၤလီၤဆီဒၣ်တၢ်မ့ၢ်ဝဲ တီဝဲလၢတၢ်အိၣ်တၢ်ဆိးလီၢ်အပူၤ, ဒ်အမ့ၢ်တၢ်အိၣ်ဖှိၣ်, ဖဲၦၤဂီၢ်မုၢ်သ့ၣ်တဖၣ် ဟဲလၢတၢ်လီၢ်လီၤဆီလိၥ်အသးဒီး တၢ်၇့လိၥ်မုၥ်လိၥ်တဒ်သိးလိၥ်အသးဘၣ် အလီၢ်, အါဒၣ်တက့ၢ် ၦၤဟဲလၢတၢ်အလုၢ်အလၢ်လီၤဆီလိၥ်အသးတဖၣ် အကျါအံၤ, အိၣ်ဆိးတပူၤဃီလၢတၢ်ပညိၣ်တမံၤဃီအဂီၢ်န့ၣ်လီၤ.

တနွံအံၤ ပကမၤလိလံၥ်ယိၤရှူအဆၢဒိၣ် ၂၂ ဒီး တၢ်ကိးတၤလၢ အဟဲအိၣ်ထီၣ်လၢတၢ်နၢ်ပၢၢ်ကမၣ်လိၥ်သးအဒိၣ်အမုၢ်လၢ ၦၤဂီၢ်မုၢ်သ့ၣ်တဖၣ် အကျါန့ၣ်လီၤ. ဖဲလံၥ်စးထီၣ်အခီၣ်ထံးန့ၣ်, စီၤယိၤရှူစံးဘၣ်ဒူၣ်ဖိထၢဖိတနီၤ လၢကခီဂၥ်ထံကျိယၢ်ဒ့ၣ်ဒီးပၣ်ဃုၥ်လၢတၢ်ဒုးမၤနၢၤအဂီၢ်ဃုၥ်ဒီးဒူၣ်ထၢတဖၣ် လၢထံကျိယၢ်ဒ့ၣ်အမုၢ်နုၥ်န့ၣ်လီၤ (ယိၤရှူ ၁း၁၂-၁၈). ခဲအံၤတၢ်မၤအံၤ လၢထီၣ်ၦဲၤထီၣ်ဝဲလံ, အဝဲသ့ၣ်ဟဲက့ၤကဒါက့ၤသ့ဝဲလီၤ. မ့ၢ်နၥ်သက့ဒီး, လၢယၢ်ဒ့ၣ်အမုၢ်ထီၣ်တကပၤန့ၣ်, အဝဲသ့ၣ်သူၣ်ထီၣ်တၢ်လုၢ်လီၢ်လၢအဒုးအိၣ် ထီၣ်တၢ်သံကွၢ်လၢဒူၣ်ဖိထၢဖိသ့ၣ်တဖၣ်လၢမုၢ်နုၥ်အံၤအဂီၢ်န့ၣ်လီၤ.

ဘၣ်မနုၤလၢတၢ်ဘၣ်ယိၣ်အလီၢ်အိၣ်ဝဲမးဖဲပဆၢတဲၥ်တၢ်ဆိဆိလၢ အဘၣ်ဃးဒီးၦၤဂၤအတၢ်မၤ ဒီးအတၢ်ပၥ်သူၣ်ပၥ်သးအဂ့ၢ်န့ၣ်လဲၣ်. ပဒုးအိၣ် ထီၣ်တၢ်ဃူတၢ်ဖိးလၢ တၢ်အိၣ်ဖှိၣ်ပူၤကသ့ဝဲဒ်လဲၣ်. ဘၣ်မနုၤအ၇့ဒိၣ်မးလၢ ပဘၣ်ပၥ်တၢ်ကိးၦၤအံၤလၢ အဒိၣ်ဝဲဒီး သုတလီၤဘၣ်လၢတၢ်သူၣ်ဟးဂူၥ် သးဟးဂီၤအပူၤတဂ့ၤအဂီၢ်န့ၣ်လဲၣ်. အအံၤမ့ၢ်တၢ်သံကွၢ်တနီၤလၢ ပကမၤလိ သကိးအီၤလၢတနွံညါအံၤအဂီၢ်န့ၣ်လီၤ.