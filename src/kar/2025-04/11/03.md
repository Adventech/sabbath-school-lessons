---
title:  တၢ်ပၥ်တၢ်ကမၣ်တဖၣ်
date:   08/12/2025
---

`ဖး ဒူၣ်ထၢတဖၣ်လၢ အဟဲက့ၤကဒါက့ၤအံၤအပူၤ ဖဲ ယိၤရှူ ၂၂း၉-၂၀ န့ၣ်တက့ၢ်. ဒူၣ်ဖိထၢဖိလၢ ယၢ်ဒ့ၣ်အမုၢ်နုၥ်တဖၣ် ပၥ်တၢ်ကမၣ်မနုၤ တမံၤလၢ ဒူၣ်ဖိထၢဖိလၢယၢ်ဒ့ၣ်အမုၢ်ထီၣ်တကပၤအံၤန့ၣ်လဲၣ်. တၢ်ပၥ် တၢ်ကမၣ်သ့ၣ်တဖၣ်အံၤ အိၣ်ဒီးအခီၣ်ထံးခီၣ်ဘိကျၢၤလၢမနုၤတမံၤအဖီခိၣ် လဲၣ်.`

လၢတၢ်ထိၣ်သတြီၤဒီးအဆၢဖိ ၁ ဖဲဒူၣ်ဖိထၢဖိလၢမုၢ်ထီၣ်တကပၤ ဘၣ်တၢ်ကိးအီၤဒ်အညီနုၢ်အသိး (ၦၤရူၤဘ့ၣ်ဖိ, ၦၤကးဖိ) န့ၣ်, ဖဲအံၤ တၢ်ပၥ်ဖျါထီၣ်လီၤဆီလၢအဘၣ်တၢ်သူအီၤဒ်အမ့ၢ်, "ရူၤဘ့ၤအဖိခွါတဖၣ်" "ကးအဖိခွါတဖၣ်" ဒီး "ၦၤမနၤၡၤဖိတခီဒူၣ်" တၢ်ထိၣ်သတြီၤအီၤဒီး "အံၣ်စ၇့လးဖိခွါတဖၣ်" (ယိၤရှူ ၂၂း၁၁) လၢအကဲခၢၣ်စးလၢတၢ်အိၣ်အသး လီၤဆီအပူၤန့ၣ်လီၤ.

လၢတၢ်ဃဲၤဖျါထီၣ်အပူၤန့ၣ်, တၢ်ပၥ်ဖျါဒ်သိး "အံၣ်စ၇့လးအတၢ် အိၣ်ဖှိၣ်၇ိဖှိၣ်ခဲလၢၥ်" အံၤ ဘၣ်တၢ်ပၥ်အီၤလၢအမ့ၢ်ထဲလၢဒူၣ်ဖိထၢဖိ လၢယၢ်ဒ့ၣ်အမုၢ်နုၥ်ခွံဒူၣ်ဒီး ၦၤတခီဒူၣ်အံၤအဃိ, တၢ်သ့ၣ်ဖးအတၢ်မၤ အသးအိၣ်ထီၣ်လၢ ၦၤခံဒူၣ်အံၤအဘၢၣ်စၢၤန့ၣ်လီၤ. အနီၢ်နီၢ်န့ၣ်, တၢ်သံကွၢ် လၢအဒိၣ်အယိၥ်လၢအပိၥ်ထွဲထီၣ်တၢ်အံၤန့ၣ် မ့ၢ်ဝဲၦၤကလုၥ်လၢယၢ်ဒ့ၣ် အမုၢ်ထီၣ်တကပၤအံၤ မ့ၢ်တၢ်ပၥ်ပနီၣ်အီၤလၢ အမ့ၢ်အံၣ်စ၇့လးဧါ မ့တမ့ၢ် တမ့ၢ်ဘၣ်ဧါအဂ့ၢ်န့ၣ်လီၤ.

ပအဲၣ်ဒိးလၢပူအံၤကကတၢၢ်ဝဲလၢအဂ့ၤလီၤ, မ့ၢ်နၥ်သက့ဒီး, တၢ်ဖ့ၣ်ဆၢအိၣ်ထီၣ်အသးလၢ ဒူၣ်ဖိထၢဖိမုၢ်ထီၣ်တကပၤန့ၣ် သူၣ်ထီၣ်တၢ်လုၢ် အလီၢ် ဖဲယၢ်ဒ့ၣ်နံၤအကပၤန့ၣ်လီၤ. လံၥ်စီဆှံအဆၢတပၥ်ဖျါထီၣ်တၢ်ဂ့ၢ် တၢ်ကျိၤလၢ တၢ်မၤအီၤအံၤအဂီၢ်ဘၣ်, တပၥ်ဖျါစ့ၢ်ကီး တၢ်လုၢ်အံၤအတၢ်ဖံး တၢ်မၤအဂ့ၢ်ဘၣ်, ဒီးတၢ်မၤလီၤတံၢ်လီၤဆဲးလၢ အဘၣ်ဃးဒီးအီၤအံၤအဂ့ၢ် န့ၣ်ဘၣ်. တၢ်အခီပညီအါမံၤလၢ အဘၣ်ဃးဒီးတၢ်လုၢ်အံၤအခီပညီန့ၣ်, အါထီၣ်အါအါကလဲၥ်သ့ဝဲ ဖဲပမ့ၢ်က့ၤကွၢ်ကဒါက့ၤတၢ်ခီဂၥ်ယၢ်ဒ့ၣ်အဆိ ကတၢၢ်တဘျီ, ဖဲအဆၢဒိၣ် ၃ ဒီး ၄ အပူၤ ဖဲအံၣ်စ၇့လးနုၥ်လီၤဆူယၢ်ဒ့ၣ် အဃၢၤ ဒ်သိးကခီဂၥ်ဆူကီၢ်ကနၤဧၣ်အကီၢ်မိၢ်ၦၢ်ပူၤအဂီၢ်န့ၣ်လီၤ. ဖဲအံၤန့ၣ် အံၣ်စ၇့လးတဖုဟဲဆူယၢ်ဒ့ၣ်နံၤအတၢ်လီၢ်တၢ်ကျဲလီၤ, ဘၣ်ဆၣ်ဒီး အဆၢ ကတီၢ်ခဲအံၤန့ၣ် အဝဲသ့ၣ်ကခီဂၥ်ဆူ၀ၢ်ဘးခီန့ၣ်လီၤ.

လၢတၢ်မၤအသးခံမံၤလၢၥ်အပူၤအံၤ, တၢ်ပိၥ်ထီၣ်ထူၣ်လၢၢ်အတၢ် သူၣ်ထီၣ်န့ၣ်လီၤ. တၢတထံၣ်န့ၣ် မ့ၢ်တၢ်သ့ၣ်နီၣ်ထီၣ်က့ၤအဂီၢ်, ခံမံၤတမံၤန့ၣ် ဘၣ်တၢ်နၢ်ပၢၢ်အီၤလၢ အမ့ၢ်ဝဲတၢ်လုၢ်လီၢ်လၢအအိၣ်ဖျါကဟုကညီၢ်တမံၤ န့ၣ်လီၤ. တၢ်သံကွၢ်အိၣ်ထီၣ်ဝဲလၢသးကံၢ်ပူၤ လၢဟးဆှဲးအီၤတန့ၢ်ဘၣ်န့ၣ် မ့ၢ်ဝဲ, "လၢၢ်သ့ၣ်တဖၣ်အံၤ အခီပညီမ့ၢ်မနုၤလဲၣ်" (ထိၣ်သတြီၤဒီး ယိၤရှူ ၄း၆, ၂၂ တက့ၢ်). တၢ်လုၢ်လီၢ်အံၤ ဘၣ်တၢ်သူၣ်ထီၣ်အီၤလၢ ကလုၢ်ထီၣ်တၢ် အဂီၢ်ဧါ မ့တမ့ၢ် ထဲလၢတၢ်သ့ၣ်နီၣ်ထီၣ်တမံၤဧိၤအဂီၢ်ဧါ. ဒူၣ်ဖိထၢဖိလၢ အဂၤတဖၣ်န့ၣ် မ့ၢ်အလီၤဘၣ်လၢတၢ်ဟးသဒၣ်ကွံၥ်တၢ်စူၢ်တၢ်နၥ်အပူၤလံဧါ.

မ့ၢ်လၢအဝဲသ့ၣ်တဟံးန့ၢ်တၢ်ဟ့ၣ်ကူၣ်ဟ့ၣ်ဖးလၢ စီၤယိၤရှူဒီး စီၤအလၤဧစၢ် မ့တမ့ၢ် ဒူၣ်ဖိထၢဖိခိၣ်နၢ်တဖၣ်အအိၣ်ဘၣ်အဃိ, တၢ်နၢ်ပၢၢ် ကမၣ်အိၣ်ထီၣ်အသးလၢ အဒုးအိၣ်ထီၣ်တၢ်ထီဒါလိၥ်အသးသ့ဝဲန့ၣ်လီၤ.

`ဖဲကစၢ်ယ့ၣ်ရှူးဒီး စီၤပီလူးသိၣ်က့ၤသီက့ၤတၢ်လၢ အဘၣ်ထွဲဒီး တၢ်စံၣ်ညီၣ်ၦၤဂၤအဂ့ၢ်န့ၣ်, အဝဲသ့ၣ်ပၥ်ဝဲအခီပညီဒ်လဲၣ်. ဖး လူၤကၣ် ၆း၃၇; ယိၤဟၣ် ၇း၂၄ ဒီး ၁က၇ံၣ်သူး ၄း၅ တက့ၢ်. ဘၣ်မနုၤလၢညီမးဝဲလၢ ကဆၢတဲၥ်ဆိတၢ်လၢအကမၣ်ဘၣ်ဃးဒီးၦၤအဂၤတဖၣ်အတၢ်ပၥ်သးအံၤ န့ၣ်လဲၣ်.`