---
title:  ဘၣ်တၢ်မၤတံၥ်တၥ်အီၤလၢတၢ်လဲၤပူၤကွံၥ်
date:   09/12/2025
---

`ဖး ယိၤရှူ ၂၂း၁၃-၁၅ ကဒီးတဘျီတက့ၢ်, ဘၣ်ဆၣ်တဘျီအံၤ ဖးလၢတၢ်သ့ၣ်ညါနၢ်ပၢၢ် ၄မိၤၡွအဆၢဒိၣ် ၂၅ အံၤအပူၤန့ၣ်တက့ၢ်. ဘၣ်မနုၤလၢၦၤအံၣ်စ၇့လးဖိဃုထၢစီၤပံၤနဃၣ် ဒ်အမ့ၢ်ဒူၣ်ဖိထၢဖိခံဒူၣ်ဒီး ၦၤတခီဒူၣ်အံၤအခၢၣ်စးန့ၣ်လဲၣ်.`

တချုးပပၥ်ပနီၣ်တၢ်ကစီၣ်လၢအဟူထီၣ်သါလီၤလၢ တၢ်ကဆိကမိၣ် အီၤလၢအမ့ၢ်တၢ်ဘိးဘၣ်သ့ၣ်ညါလီၤတၢ်သဘျ့အဂ့ၢ်ဒ်ဘၣ်န့ၣ်, ဒူၣ်ဖိထၢဖိ ခွံဒူၣ်ဒီး တခီဒူၣ်အံၤ ဘၣ်တၢ်ကိးအီၤလၢအမ့ၢ်, "အံၣ်စ၇့လးအဖိခွါတဖၣ်" အံၤ ဆှၢဃီၤခၢၣ်စးလၢကမၤဆှဲက့ၤတၢ်လုၢ်လီၤအတၢ်ပညိၣ်ဒီး အခီပညီအံၤန့ၣ် လီၤ. လၢခၢၣ်စးအကျါန့ၣ် ပၣ်ဃုၥ်စ့ၢ်ကီးဒီးစီၤပံၤနဃၣ်, ၦၤလုၢ်တၢ်ဒိၣ် စီၤအလၤဧစၢ်အဖိခွါလၢ ကဟံးန့ၢ်က့ၤအပၢ်အလီၢ် ဖဲအသံ၀ံၤအဆၢကတီၢ် န့ၣ်လီၤ (ယိၤရှူ ၂၄း၃၁). စီၤပံၤနဃၣ်ဒိးန့ၢ်ဘၣ်တၢ်ဆီၣ်ထွဲဖျါဖျါ ဒ်အမ့ၢ် ၦၤလုၢ်တၢ်တဂၤလၢ အမၤကတၢၢ်ကွံၥ်အံၣ်စ၇့လးမၤဟးဂီၤလီၤအတကဲၥ်ပ၀း လၢအတၢ်မၤစဲဘူးလိၥ်အသးဒီးဘဧၤလးပဧိၢ်န့ၣ်လီၤ (၄မိၤ ၂၅).

"ဒီးၦၤလုၢ်တၢ်အဒိၣ်စီၤအၤဟ၇ိၣ်အဖိခွါ, စီၤအလၤဧစၢ်အဖိခွါ, စီၤပံၤနဃၣ်ထံၣ်ဘၣ်ဝဲ, ဒီးဂဲၤဆၢထၢၣ်လၢတၢ်အိၣ်ဖှိၣ်အကျါ, ဒီးဟံးန့ၢ်ဘီ တဘ့ၣ်လၢအစုပူၤ, ဒီးလဲၤပိၥ်ၦၤအံၣ်စ၇့လးဖိတဂၤအခံဆူအလီၢ်မံပူၤ, ဒီးဆဲးဖျိၦၤခံဂၤ, ဒီးပိၥ်မုၣ်တဂၤလၢအဟၢဖၢလီၤ. ဒီးတၢ်သံသတြိၥ်အိၣ် ကတီၢ်ဝဲလၢ ၦၤအံၣ်စ၇့လးဖိအကျါလီၤ" (၄မိၤ ၂၅း၇, ၈).

စီၤပံၤနဃၣ်အိၣ်ဒီးတၢ်အစိအကမီၤတနီၤနီၤသၦၢ်ကတၢၢ်လီၤ. ၦၤဂၤလၢတၢ်မၢလီၤအီၤတဖၣ်န့ၣ် မ့ၢ်ၦၤခၢၣ်စးလၢဒူၣ်ဖိထၢဖိခွံၣ်ဒူၣ်ဒီး တခီဒူၣ် လၢယၢ်ဒ့ၣ်အမုၢ်နုၥ်အဂီၢ်, မ့ၢ်ခိၣ်နၢ်တဂၤစုၥ်စုၥ်လၢ ဒူၣ်ဖိထၢဖိဟံၣ်ဖိဃီဖိ အဂီၢ် (မ့ၢ်စံးလိၤလိၤန့ၣ်, "ခိၣ်နၢ်လၢအပၢ်ဟံၣ်ပူၤ") လၢအံၣ်စ၇့လးဒူၣ်ဖိ ထၢဖိအကျါန့ၣ်လီၤ.

ၦၤခၢၣ်စးတဖုအံၤ ပၥ်တၢ်ကမၣ်လၢအမ့ၢ်တၢ်မၤတ၇ီတပါတၢ်လၢ အစီဆှံဒီးတၢ်ပူထီၣ်လၢအမ့ၢ်၀ံအတၢ်စံးကတိၤ, "စံးဝဲဒၣ်" အံၤန့ၣ်လီၤ. တၢ်လီၤဆီဖဲအံၤန့ၣ် တမ့ၢ်ယွၤစံးကတိၤတၢ်ဘၣ်, မ့မ့ၢ်တခီ, မ့ၢ် "ယွၤအတၢ် အိၣ်ဖှိၣ်၇ိဖှိၣ်ခဲလၢၥ်" စံးကတိၤတၢ်န့ၣ်လီၤ (ယိၤရှူ ၂၂း၁၆). အဝဲသ့ၣ် ဒုးအိၣ်ထီၣ်တၢ်ပၥ်တၢ်ကမၣ်လၢအံၣ်စ၇့လးလုၣ်သ့ၣ်ခါပတၥ်တၢ်, သူၣ်က့ၣ် သးကါတၢ်ဒီး ပူထီၣ်တၢ်န့ၣ်လီၤ. တၢ်ကတိၤလၢအမ့ၢ်, "လုၣ်သ့ၣ်ခါပတၥ်" အံၤ ဒ်သိးဒီးဧ့ၤဘြံၤအတၢ်ကတိၤလၢတၢ်သူအီၤလၢအပၥ်ဖျါထီၣ်စီၤဧၤကၣ် အတၢ်ဒဲးဘး (ယိၤရှူ ၇း၁) ဒီး အိၣ်ဖျါဝဲအါဘျီမးလၢ စီၤမိၤၡွအလံၥ်ယဲၢ်ဘ့ၣ် အပူၤန့ၣ်လီၤ (အဒိန့ၣ်, ၃မိၤ ၅း၁၅; ၃မိၤ ၆း၂; ၄မိၤ ၅း၆, ၁၂). စီၤဧၤကၣ် ဒီးဘဧလးပဧိၢ်အတၢ်ဒိတၢ်တဲၥ်တဖၣ်အံၤ အိၣ်ဖျါဒ်အမ့ၢ်တၢ်အဒိအတဲၥ် တဖၣ်, တၢတမံၤမ့ၢ်တၢ်သူၣ်က့ၣ်သးကါတၢ်ဒီး အဂၤတမံၤန့ၣ် မ့ၢ်ဝဲလၢ တၢ်ပူထီၣ်အဂီၢ်န့ၣ်လီၤ. အဝဲသ့ၣ်ပၥ်ဖျါထီၣ်စ့ၢ်ကီး တၢ်ပျံၤၦၤခွံဒူၣ်ဒီး တခီဒူၣ်အံၤလၢအတၢ်သူၣ်ထီၣ်တၢ်လုၢ်လီၢ်လၢ တၢ်တဟ့ၣ်အခွဲးဘၣ်အံၤ ကဆှၢအဝဲသ့ၣ်ဆူတၢ်ဟးသဒၣ်ကွံၥ်တၢ်အလီၢ်, တၢ်ဘူၣ်ထီၣ်ဘါထီၣ်တၢ်ဂီၤ တၢ်ဖီၣ် ဒီးတၢ်တကဲၥ်ပ၀းလၢအလီၤ၇ၢၢ်လီၤစၢၢ်အပူၤ လၢအကဒုးအိၣ်ထီၣ် ကစၢ်ယွၤအတၢ်သးဒိၣ်ဆူအံၣ်စ၇့လးကလုၥ်ဒူၣ်ခဲလၢၥ်ခဲဆ့အဖီခိၣ်အံၤန့ၣ် လီၤ.

`ပဝဲဒၣ်ခဲလၢၥ်ပအိၣ်ဒီးတၢ်လဲၤခီဖျိကမၣ်လၢ အပူၤကွံၥ်လၢ ကဒုးအိၣ်ထီၣ်ကျဲလၢပကမၤတၢ်ဒ်သိးဒီးတၢ်မၤအသးဒ်အံၤတဖၣ် ခါဆူညါ န့ၣ်လီၤ. ကစၢ်ယွၤအဘျုးအဖှိၣ်အုၣ်ခီၣ်လၢ ပတၢ်ဟးဂူၥ်ဟးဂီၤတဖၣ်လၢ အပူၤကွံၥ်အံၤ တဆၢတဲၥ်တၢ်လၢပမၤအီၤဆူၦၤလၢပခိၣ်ပဃၢၤတဖၣ် ဖဲဆၢကတီၢ်ခဲအံၤန့ၣ်ကသ့ဝဲလၢကျဲဒ်လဲၣ်.`