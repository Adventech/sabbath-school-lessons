---
title:  တၢ်စံးဆၢကပုၥ်လုးဖိ
date:   10/12/2025
---

`ဖး ယိၤရှူ ၂၂း၂၁-၂၉ လၢတၢ်သ့ၣ်ညါနၢ်ပၢၢ် ကတိၤဒိ ၁၅း၁ အံၤ တက့ၢ်. ပမၤလိတၢ်လၢဒူၣ်ဖိထၢဖိလၢမုၢ်ထီၣ်တကပၤအံၤအတၢ်စံးဆၢအပူၤ သ့ဝဲလၢမနုၤတမံၤလဲၣ်.`

ၦၤလၢအဘၣ်တၢ်ပၥ်တၢ်ကမၣ်လၢအလိၤတဖၣ် စံးဆၢတၢ်ဘျၢဘျၢ ဒီးအိၣ်ဒီးအစိကမီၤဒ်တၢ်ပၥ်တၢ်ကမၣ်တဖၣ်အသိး, ဒုးအိၣ်ထီၣ်တၢ်ဂ့ၢ် တၢ်ကျိၤတတီၤဘၣ်တတီၤဘၣ်လၢအဘၣ်တၢ်ပၥ်ဖျါထီၣ်ဖဲလံၥ်စီဆှံ အဆၢဒိၣ်အံၤအပူၤန့ၣ်လီၤ. တုၤလၢအဆၢကတီၢ်ခဲအံၤန့ၣ်, ဒူၣ်ဖိထၢဖိသ့ၣ် တဖၣ်အံၤ တစံးဆၢဒ်တၢ်ဘၣ်ဃးတၢ်ပၥ်တၢ်ကမၣ်လၢ အဝဲသ့ၣ်အလိၤဒ်ဘၣ်, ဒိကနၣ်တၢ်ပၥ်တၢ်ကမၣ်သ့ၣ်တဖၣ်အံၤလၢ တၢ်ဘVၣ်တၢ်ဘီှၣ်အပူၤဒ်လီၤ. လၢတၢ်ပၥ်တၢ်ကမၣ်ဒိၣ်ဒိၣ်မုၢ်မုၢ်အပူၤအံၤ, အဝဲသ့ၣ်အတၢ်သူၣ်စူၤသးစူၤအံၤ ကဲထီၣ်တၢ်ဒိဂ့ၤတဲၥ်ဘၣ်ဒ်အဝဲသ့ၣ်ပၥ်ဖျါထီၣ်ဝဲအခီပညီလၢကတိၤဒိပူၤအသိး, "စံးဆၢတၢ်မုၥ်မုၥ်န့ၣ်, ဘိးဃၣ်ကွံၥ်တၢ်သးထီၣ်လီၤ. မ့မ့ၢ်တၢ်ကတိၤဆါန့ၣ် ထိၣ်ဂဲၤတၢ်သးထီၣ်လီၤ" (ကတိၤဒိ ၁၅း၁).

တၢ်တြီဆၢက့ၤအတၢ်ကတိၤအဆိကတၢၢ်န့ၣ် မ့ၢ်ယွၤအမံၤတဖၣ်လၢ အဘၣ်တၢ်သ့ၣ်ညါအီၤလၢအံၣ်စ၇့လးအပူၤလၢအမ့ၢ်, EL, Elohim, Yahweh (ယိၤရှူ ၂၂း၂၂) တဖၣ်အံၤန့ၣ်လီၤ. ဘၣ်တၢ်စံးကတိၤက့ၤအီၤ ခံဘျီဃုၥ်ဒီးအတၢ်စိကမီၤဒိၣ်ထီၣ်, ဒ်အကဲထီၣ်တၢ်ဆိၣ်လၢ အနီၢ်ကီၢ်တမံၤ ဒ်သိးကဒုးလီၤမၢ်ကွံၥ်တၢ်သးဒ့ဒီဒီးတၢ်ပၥ်တၢ်ကမၣ်လၢအတမ့ၢ်တတီဘၣ် တဖၣ်လၢ ဘူးကကဲထီၣ်မးထံလီၢ်ကီၢ်ပူၤအတၢ်ဒုးတၢ်ယၤလၢ အံၣ်စ၇့လး အပူၤအံၤမးန့ၣ်လီၤ. အဝဲသ့ၣ်နၥ်ဝဲသၦၢ်ကတၢၢ်လၢကစၢ်ယွၤသ့ၣ်ညါလၢလၢ ၦဲၤၦဲၤဒီးနၢ်ပၢၢ်တၢ်ဂ့ၢ်တၢ်ကျိၤအံၤဒီး အဝဲသ့ၣ်မုၢ်လၢ်လၢၦၤခၢၣ်စးတဖုအံၤ ကအိၣ်ဒီးတၢ်ဆၢတဲၥ်တမံၤဃီဒ်အံၤန့ၣ်လီၤ. ၦၤခံဒူၣ်ဒီးတခီတဖုအံၤ ပၥ်ပနီၣ် အတၢ်ကြၢးတၢ်ဘၣ်လၢယွၤအမဲၥ်ညါခီဖျိတၢ်ကိးထီၣ်ယွၤလၢကဟ့ၣ်ဆၢက့ၤ တၢ်အၢအဂီၢ် ဖဲအဝဲသ့ၣ်မ့ၢ်အိၣ်ဒီးတၢ်သရူးကမၣ်အံၤန့ၣ်လီၤ (ထိၣ်သတြီၤ ၅မိၤ ၁၈း၁၉; ၁ၡမူၤအ့လး ၂၀း၁၆).

တၢ်လီၣ်ဖျါလၢအလီၤကမၢကမၣ်ပိၥ်ထီၣ်အခံအံၤ, လၢတကပၤန့ၣ် အုၣ်အသးလၢတၢ်ပၥ်တၢ်ကမၣ်အခီၣ်ထံးခီၣ်ဘိအံၤ တအိၣ်ဖျါဝဲဘၣ်, တကျၢၤ ဝဲဘၣ်အဂ့ၢ် (တၢ်လုၢ်လီၢ်တမ့ၢ်ထဲတၢ်လီၢ်လၢအမ့ၢ်တၢ်လုၢ်ထီၣ်အဂီၢ်ဘၣ်) ဒီးလၢအဂၤတကပၤန့ၣ် ပၥ်ဖျါထီၣ်အဝဲသ့ၣ်တၢ်ပၥ်သူၣ်ပၥ်သးအမ့ၢ်အတီ လီၤ. အဝဲသ့ၣ်အတၢ်မၤအမ့ၢ်အတီအံၤ အိၣ်သူၣ်လီၤအသးလၢ အတၢ်ပျံၤ တၢ်ဖုးလၢကလီၤဖးဒီးအံၣ်စ၇့လးအဃိ, ဒီးတမ့ၢ်လၢအပျံၤတၢ်ဟးသဒၣ်ကွံၥ် တၢ်စူၢ်တၢ်နၥ်အဂီၢ်ဘၣ်လီၤ. လၢတၢ်အံၤအဃိ, တၢ်သူၣ်ထီၣ်တၢ်လုၢ်လီၢ်အံၤ တမ့ၢ်တၢ်အုၣ်အသးတမံၤလၢတၢ်ဟးသဒၣ်ကွံၥ်တၢ်အဂီၢ် ဒ်ၦၤဆိကမိၣ်ဝဲ အသိးန့ၣ်ဘၣ်. အနီၢ်နီၢ်န့ၣ်, တၢ်ထိၣ်သတြီၤအံၤမ့ၢ်ဝဲလီၤ, အဝဲသ့ၣ်မၤတၢ်အံၤ လၢတၢ်ပျံၤဘၣ်ယွၤအပူၤ ဒ်သိးဒီးဒူၣ်ဖိထၢဖိလၢမုၢ်နုၥ်တကပၤမၤဝဲအသိးန့ၣ် လီၤ. တၢ်မ့ၢ်တၢ်တီအခီၣ်ထံးခီၣ်ဘိလၢ အံၣ်စ၇့လးအတၢ်ဃူတၢ်ဖိးန့ၣ် တမ့ၢ်လၢဟီၣ်ခိၣ်ဂီၤအတၢ်အိၣ်အသးဘၣ်, မ့တမ့ၢ် နီၢ်ခိအတၢ်န့ၢ်သါအက့ၢ် အဂီၤဘၣ်, မ့ၢ်အဝဲသ့ၣ်အနီၢ်သးအတၢ်အိၣ်တီအိၣ်လိၤလၢ ယွၤအတၢ်ဘၣ် အသးအပူၤန့ၣ်လီၤ.

ဒူၣ်ဖိထၢဖိလၢမုၢ်နုၥ်တဖၣ်အတၢ်ဘၣ်ယိၣ်အမ့ၢ်အတီစ့ၢ်ကီး လီၣ်ဖျါထီၣ်တၢ်သူၣ်ဖှံသးညီလၢ ဒူၣ်ဖိထၢဖိလၢမုၢ်ထီၣ်တကပၤအံၤ အတၢ် ကမၣ်တအိၣ်ဘၣ်န့ၣ် ဖျါဝဲလီၤတံၢ်လီၤဆဲးအဃိန့ၣ်လီၤ. လၢအဝဲသ့ၣ်ကတူၢ် ဘၣ်လၢအတမၤနၢၤတၢ်လၢအတၢ်ဂ့ၢ်လိၥ်ဘှီလိၥ်အံၤဘၣ်အလီၢ်န့ၣ်, အဝဲသ့ၣ် ပၥ်ဖျါထီၣ်တၢ်သူၣ်ဖှံသးညီအနီၢ်နီၢ်လၢ အဝဲသ့ၣ်အတၢ်သးဒ့ဒီအံၤ ကမၣ်ဝဲ အဂ့ၢ်န့ၣ်လီၤ. ထံလီၢ်ကီၢ်ပူၤအတၢ်ဒုးတၢ်ယၤတအိၣ်ထီၣ်လၢၤဘၣ်ဒီး တၢ်ဃူတၢ်ဖိးအိၣ်ဂၢၢ်ဆိးကျၢၤဝဲလၢ အံၣ်စ၇့လးအပူၤန့ၣ်လီၤ.

နကလဲၤခီဖျိကွံၥ်တၢ်ပၥ်တၢ်ကမၣ်လၢ အတဘၣ်ဝဲဘၣ်အံၤလၢကျဲ ဒ်လဲၣ်. နီၤလီၤနတၢ်သိၣ်လိနဲၣ်လိတနီၤလၢ အပၢၤနတၢ်ပၥ်အသးအံၤတက့ၢ်. လၢတၢ်ဟ့ၣ်ဂံၢ်ဟ့ၣ်ဘါအဂီၢ်, ကွၢ် စံးထီၣ်ပတြၢၤ ၃၇း၃-၆, ၃၄, ၃၇ တက့ၢ်.