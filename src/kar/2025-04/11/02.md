---
title:  တၢ်ဟ့ၣ်လီၤသး
date:   07/12/2025
---

`ဖး ယိၤရှူ ၂၂း၁-၈ တက့ၢ်. လံၥ်စီဆှံဆှၢသ့ၣ်တဖၣ်အံၤ စံးကတိၤ ၦၤဘၣ်ဃးၦၤရူၤဘ့ၣ်ဖိ, ၦၤကးဖိ, ဒီးၦၤမနၤၡွၤဖိတခီဒူၣ်အတၢ်ဟ့ၣ်လီၤသး အဂ့ၢ်မနုၤတမံၤလဲၣ်.`

စီၤယိၤရှူပၥ်ဂၢၢ်ပၥ်ကျၢၤလၢ ကလုၥ်ဒူၣ်အိၣ်လၢယၢ်ဒ့ၣ်အ၀ၢ်ဘးခီ တဖၣ်န့ၣ် မၤလၢမၤၦဲၤအဝဲသ့ၣ်မူဒါတဖၣ်လၢ စီၤမိၤၡွဒီးအဝဲနီၢ်ကစၢ်ဒၣ်ဝဲ ဟ့ၣ်လီၤလၢအမ့ၢ်အဝဲသ့ၣ်အတၢ်ဟ့ၣ်လီၤသး, ဒီးတၢ်လုၢ်ထီၣ်သးလၢ အံၣ်စ၇့လးအဂီၢ်န့ၣ်လီၤ. အဝဲသ့ၣ်ဒုးတၢ်ဃုၥ်ဒီးအဒီပုၢ်ဝဲၢ်တဖၣ်လၢ "အနံၤ အါသီ" လၢတၢ်ဆၢကတီၢ်အနီၢ်ကီၢ်န့ၣ် ကဘၣ်မ့ၢ်ဝဲ ဃုနံၣ် တုၤလၢနွံနံၣ် ဃၣ်ဃၣ်လီၤ (ထိၣ်သတြီၤ ယိၤရှူ ၁၁း၁၈; ယိၤရှူ ၁၄း၁၀း ၅မိၤ ၂း၁၄). အဝဲသ့ၣ်ဖိမါတဖၣ် အိၣ်တ့ၢ်လၢဟံၣ်လၢယၢ်ဒ့ၣ်အမုၢ်ထီၣ်တကပၤလီၤ, ဘၣ်ဆၣ်အဝဲသ့ၣ်ဆၢတဲၥ်လၢကဒုးတၢ်ဃုၥ်ဒီးအဒီပုၢ်ဝဲၢ်တဖၣ်လၢ တၢ်သူၣ်တီ သးတီအပူၤ, ဘၣ်သဂၢၢ်ဒီးတၢ်ဘၣ်ဒိဘၣ်ထံးဒီးတၢ်သံတၢ်ၦၢ်အတၢ်မၤပျံၤ မၤဖုးအံၤန့ၣ်လီၤ.

လံၥ်စီဆှံဆၢသ့ၣ်တဖၣ်အံၤ ပၥ်ပနီၣ်လၢၦၤကလုၥ်တဒူၣ်အတၢ်ဃူ တၢ်ဖိးဒီး ထံကီၢ်တဘ့ၣ်အတၢ်ဃူတၢ်ဖိးအံၤ မ့ၢ်တၢ်လၢအ၇့ဒိၣ်မးတမံၤန့ၣ် လီၤ. ကတဲၥ်ကတီၤစ့ၢ်ကီးကျဲလၢတၢ်ကမၤအသးလၢခံ, လၢအဘၣ်ဃးဒီး တၢ်ဃူတၢ်ဖိးအံၤလၢလၢၦဲၤၦဲၤအဂီၢ်န့ၣ်လီၤ. မ့ၢ်ၦၤအံၣ်စ၇့လးဖိသ့ၣ်တဖၣ် ကအိၣ်ဒီးတၢ်ဃူတၢ်ဖိးဖဲယၢ်ဒ့ၣ်ကျိအံၤဒုးအိၣ်ထီၣ်ကီၢ်ဆၢလၢအဝဲသ့ၣ် အဘၢၣ်စၢၤအံၤန့ၣ်ဧါ. မ့ၢ်အဝဲသ့ၣ်ကပျဲဟီၣ်ခိၣ်ဂီၤဒုးအိၣ်ထီၣ်တၢ်ပနီၣ်လၢ အဝဲသ့ၣ်အၦၤကလုၥ်အတၢ်အိၣ်ဖျါအဂီၢ်ဧါ မ့တမ့ၢ် အဝဲသ့ၣ်ကပျဲအတၢ် ဘူၣ်ထီၣ်ဘါထီၣ်ယွၤထဲတဂၤဧိၤအံၤ ပၥ်အဝဲသ့ၣ်လၢယွၤအၦၤဃုထၢအီၤ, အိၣ်ဃူအိၣ်ဖိးဒီးဂံၢ်ဘါဆူၣ်ဝဲလၢယွၤအတၢ်ပၢတၢ်ဆှၢအဖီလၥ်အံၤန့ၣ်ဧါ.

စီၤယိၤရှူတဲဖျါထီၣ်ကျဲထဲတဘိဧိၤလၢ တၢ်သူၣ်တီသးတီဒ်အံၤန့ၣ် အိၣ်ထီၣ်သ့ညီညီအဂ့ၢ်, လၢအမ့ၢ်အဝဲသ့ၣ်န့ၣ် တမၤၦၤအံၣ်စ၇့လးဖိကဒဲကဒဲ အတၢ်မၤဘၣ်, မ့ၢ်အမၤယွၤအတၢ်မၤ, ၦၤလၢအမၢလီၤအဝဲသ့ၣ်တဂၤအံၤန့ၣ် လီၤ.

ပထံၣ်ဘၣ်တၢ်သိၣ်လိနဲၣ်လိတမံၤဃီအံၤလၢ လံၥ်စီဆှံအသီတဘ့ၣ် အပူၤန့ၣ်လီၤ. စီၤပီလူးသိၣ်က့ၤသီက့ၤခ၇ံၥ်ဖိသ့ၣ်တဖၣ်လၢ ကဟ့ၣ်လီၤ အတၢ်မၤဒ်အမ့ၢ်အမၤတၢ်လၢယွၤအဂီၢ် ဒီးတမ့ၢ်ထဲၦၤကညီအဂီၢ်ဘၣ်လီၤ (အ့းဖ့းစူး ၆း၇း ကလီးစဲ ၃း၂၃; ၁သ့းစၤလနံ ၂း၄). တၢ်ကိးအဒိၣ်န့ၢ်ဒံး ဖဲအံၤလၢကမၤတၢ်ဘၣ်တ့အကစၢ်တဂၤအတၢ်မၤအဂီၢ်န့ၣ် မ့ၢ်အအိၣ်ဖဲလဲၣ်.

လၢတၢ်အိၣ်မူကိးနံၤဒဲးအပူၤန့ၣ်, အါစုအါဘျီ ပဘၣ်သဂၢၢ်ဒီး တၢ်ကိးတၤဒီးတၢ်ကီတၢ်ခဲတဖၣ် လၢအဒုးဟးဂီၤပသးညီညီ ဒီးဒုးအိၣ်ထီၣ် ပသးလၢ ကဆိကတီၢ်ပတၢ်ဒုးန့ၣ်လီၤ. ညီမးဝဲလၢ ကမၤအီၤလၢဆၢကတီၢ် တဖၣ်အပူၤအံၤန့ၣ်လီၤ. ဘၣ်ဆၣ်ဒီး, ပကိးထီၣ်ယွၤအတၢ်စိတၢ်ကမီၤသ့ဝဲ, အဂ့ၢ်ဒ်လဲၣ်အဝဲမ့ၢ်ၦၤလၢအအၢၣ်လီၤၦၤ ဒ်သိးကအိၣ်ဆိးဒီးၦၤ ဒီးမၤစၢၤၦၤ လၢကမၤတၢ်လၢအမၢၦၤအံၤအဃိန့ၣ်လီၤ. ပမ့ၢ်ပၥ်တၢ်ကိးၦၤအဒိၣ်အထီအံၤ လၢပမဲၥ်ညါဒီး, ပဒိးန့ၢ်ဘၣ်တၢ်ဟ့ၣ်ဂံၢ်ဟ့ၣ်ဘါသ့ဝဲလၢ ကလဲၤဆူညါအဂီၢ်, လၢတၢ်ကိးတၤဒီးတၢ်သူၣ်ဟးဂူၥ်သးဟးဂီၤဒၣ်လဲၥ်အကတီၢ်လၢအမ့ၢ် ၦၤလီၤကမၣ်ဖိသ့ၣ်တဖၣ်အတၢ်ဘၣ်ထွဲအိၣ်ဝဲအဃိန့ၣ်လီၤ.

`ယိၤရှူ ၂၂း၅, ၆ ပၥ်ဖျါထီၣ်လၢ စီၤယိၤရှူဃ့ကညးဒူၣ်ဖိထၢဖိလၢ အဟးထီၣ်ကွံၥ်သ့ၣ်တဖၣ်လၢ ကအိၣ်တီအိၣ်လိၤလၢယွၤအပူၤ, ဒီးအဝဲ ဆိၣ်ဂ့ၤအဝဲသ့ၣ်န့ၣ်လီၤ. ပမ့ၢ်ဃ့ဘါထုကဖၣ်န့ၢ်လိၥ်သးတၢ်သကိးသကိး အါန့ၢ်ဒ်ပမၤအီၤန့ၣ်, ပတၢ်၇့လိၥ်မုၥ်လိၥ်သးလၢ တၢ်အိၣ်ဖှိၣ်အပူၤအံၤ ကဆီတလဲအသးဆံးဒိၣ်လဲၣ်.`