---
title:  တၢ်အၢၣ်လီၤအီလီၤဆိ
date:   09/11/2025
---

`ဖး ယိၤရှူ ၅း၁-၇ တက့ၢ်. ဘၣ်မနုၤလၢယွၤစံးဘၣ်စီၤယိၤရှူလၢ ကကူးတ၇ံးၦၤအံၣ်စ၇့လးဖိလၢ စိၤခံစိၤတစိၤအံၤ ဖဲတၢ်ဒုးမၤနၢၤတၢ်အကတီၢ် အံၤန့ၣ်လဲၣ်.`

တုၤမ့ၢ်တၢ်ကွၢ်ဃုသ့ၣ်ညါကီၢ်အဂ့ၢ်, ၦၤကွၢ်ဟုၣ်တၢ်တဖၣ် အတၢ် ပၥ်ဖျါဒီးတၢ်ခီဂၥ်ထံကျိယၢ်ဒ့ၣ်လၢ တၢ်လီၤလးအပူၤတဖၣ်အံၤ၀ံၤဒီး, တၢ်မုၢ်လၢ်ကအိၣ်ဝဲလၢ ကဘၣ်သဂၢၢ်ဒီးဒုၣ်ဒါတဘျီဃီန့ၣ်လီၤ. မ့ၢ်နၥ်သက့ဒီး, တၢ်လၢအ၇့းဒိၣ်န့ၣ် သုးမုၢ်ဒိၣ်အတၢ်မၤနၢၤန့ၣ် အိၣ်ဝဲတမံၤ, မ့ၢ်အံၣ်စ၇့လး အတၢ်အၢၣ်လီၤအီလီၤဒီးယွၤန့ၣ်လီၤ.

တချုးလၢစိၤအသီတစိၤအံၤ ဟံးန့ၢ်ဒ်ကီၢ်ဘၣ်ဒီး, အဝဲသ့ၣ်ကဘၣ် သ့ၣ်ညါတၢ်လီၤတံၢ်လီၤဆဲးလၢအတၢ်၇့လိၥ်မုၥ်လိၥ်အသးလီၤဆီ ဒီးကီၢ်အံၤ အကစၢ်န့ၣ်လီၤ. တၢ်မၤသီထီၣ်က့ၤတၢ်အၢၣ်လီၤအီလီၤအတၢ်ပနီၣ်ဟဲဝဲ ဒ်အမ့ၢ်တၢ်စံးဆၢက့ၤယွၤအဘျုးအဖှိၣ်ဒီးအတၢ်လီၤလးအတၢ်ဖံးတၢ်မၤလၢ အစိၥ်ခီအံၣ်စ၇့လးဒ်သိးကခီဂၥ်ထံကျိယၢ်ဒ့ၣ်အံၤဂ့ၤဂ့ၤအဂီၢ်လီၤ.

ပတၢ်အၢၣ်လီၤအီလီၤဒီးယွၤန့ၣ် ထီဘိကဘၣ်မ့ၢ်တၢ်ဟ့ၣ်ဆၢက့ၤ တၢ်လၢ အမၤတ့ၢ်လၢပဂီၢ်လီၤ, တဘၣ်မ့ၢ်တၢ်တမံၤလၢ ပဂုၥ်ကျဲးစၢးဒိးန့ၢ်ဘၣ် အီၤ ခီဖျိတၢ်လူၤပိၥ်ထွဲယွၤအတၢ်သိၣ်တၢ်သီန့ၣ်ဘၣ်လီၤ. (တၢ်နၢ်ပၢၢ်အံၤ အ၇့ဒိၣ်မးလၢ စီၤပီလူးအတၢ်ဂဲၤလိၥ်ဒီးၦၤလၢအစံးဝဲလၢၦၤတခီဘီမုၢ်ဖိပိၥ်ခွါ ကဘၣ်ဒိးတၢ်ကူးတ၇ံးသးအဂ့ၢ်လၢ အဖျါမးၡဲၡဲဖဲလံၥ်ကလၤတံအပူၤန့ၣ်လီၤ).

အံၣ်စ၇့လးအိၣ်ဘၣ်လၢ တၢ်ဒုးသုးအဒိၣ်ကတၢၢ်လၢ အဝဲသ့ၣ်အတၢ် စံၣ်စိၤတဲစိၤအပူၤအဃိ, အဝဲသ့ၣ်ဒဲက၀ီၤခဲလၢၥ်အပူၤအံၤ တၢ်မၤကအါလၢ တၢ်အိၣ်ကတဲၥ်ကတီၤသးလၢ တၢ်ဒုးတၢ်ယၤအဂီၢ်လီၤ, ဘၣ်ဆၣ်တမ့ၢ်အဝဲသ့ၣ် တၢ်မၤအါလၢတၢ်ဒုးတၢ်ယၤအပီးအလီတဖၣ်အဂီၢ်ဘၣ်. လၢအဝဲသ့ၣ် ကဂီၤကၢ်ထီၣ်ကသ့ၣ်ဒီးကခ့ျအ့ၣ်ထီၣ်ဘီဧိၤနးဧိၤတဖၣ်အလီၢ်န့ၣ်, အဝဲသ့ၣ် မၤတၢ်အလုၢ်အလၢ်တမံၤအံၤသၢနံၤလၢအဒုးအိၣ်ထီၣ်တၢ်မၤဘၣ်ဒိဘၣ်ထံး သုးမုၢ်ဒိၣ်, တၢ်မၤနၢၤကွံၥ်အဝဲသ့ၣ်သုးမုၢ်ဒိၣ်လၢအဒုးတၢ်တဖၣ်န့ၣ်သ့ဝဲအဂ့ၢ် လီၤ.

အဝဲသ့ၣ်မၤတၢ်အလုၢ်အလၢ်အံၤ ဒ်သိးကမၤလၤမၤကပီၤအတၢ် ၇့လိၥ်မုၥ်လိၥ်အသးဃုၥ်ဒီးယွၤလၢအမၤထူၣ်ဖျဲးထီၣ်က့ၤအဝဲသ့ၣ်လၢ အဲၤကူပတူးအပူၤအံၤန့ၣ်လီၤ. ဘၣ်မနုၤအဃိလဲၣ်. မ့ၢ်လၢအဝဲသ့ၣ်ပၥ်ပနီၣ် ဝဲလၢတၢ်ဒုးတၢ်ယၤန့ၣ် ဘၣ်ဃးဒီးယွၤအဃိလီၤ. ယွၤမ့ၢ်ၦၤလၢအဟ့ၣ်လီၤ တၢ်မၤနၢၤဒီးတၢ်ကဲထီၣ်လိၣ်ထီၣ်အသးန့ၣ်လီၤ. ကစၢ်ခ၇ံၥ်ဒုးအိၣ်ထီၣ် တၢ်သိၣ်လိသီလိတမံၤဃီလၢ တၢ်စံးတၢ်ကတိၤလီၤဆီလိၥ်အသးတစဲးဖိအပူၤ န့ၣ်လီၤ.

"မ့မ့ၢ်ဃုဆိယွၤအဘီအမုၢ်, ဒီးအတၢ်တီတၢ်လိၤတက့ၢ်. ဒီးတၢ်ကပၥ်ဖှိၣ်တၢ်န့ၣ်တဖၣ်ခဲလၢၥ်လၢသုလီၤ" (မးသဲ ၆း၃၃). အါစုအါဘျီ ပတၢ်အိၣ်မူလၢကိးနံၤဒဲးအဂီၢ်အံၤ ဒုးအိၣ်ထီၣ်တၢ်ကိၢ်တၢ်ဂီၤလၢ တၢ်အ၇့ဒိၣ်မး သ့ၣ်တဖၣ်အဖီခိၣ် လၢပသးပ့ၤနီၣ်ဟ့ၣ်လီၤဆိပသးဆူတၢ်လၢအ၇့ဒိၣ်ကတၢၢ် တမံၤ လၢပတၢ်အိၣ်မူအပူၤလၢအမ့ၢ်တၢ်မၤသီထီၣ်က့ၤပတၢ်ဟ့ၣ်လီၤသး ကိးမုၢ်နံၤဆူကစၢ်ခ၇ံၥ်အအိၣ်န့ၣ်လီၤ.

`ဆိကမိၣ်ထီၣ်ဆၢကတီၢ်လၢနသးပ့ၤနီၣ်ကွံၥ်နတၢ်ဆၢကတီၢ်ဃုၥ်ဒီး ယွၤခီဖျိနတၢ်မၤ "အ၇့ဒိၣ်န့ၣ်" ဒ်အံၤအိၣ်ဝဲန့ၣ်တက့ၢ်. ဘၣ်မနုၤညီမးဝဲလၢ ကအိၣ်ထီၣ်ဒ်အံၤအဂီၢ်လဲၣ်ဒီး မ့ၢ်ပကမၤနၢၤအီၤလၢကျဲဒ်လဲၣ်.`