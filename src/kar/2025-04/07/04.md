---
title:  တၢ်လုၢ်လီၢ်တဖၣ်လၢတၢ်မၤသီထီၣ်က့ၤအီၤ
date:   11/11/2025
---

`စီၤယိၤရှူအတၢ်သးအိၣ်လၢ ကသူၣ်ထီၣ်တၢ်လုၢ်လီၢ်လၢယွၤအဂီၢ်န့ၣ် မ့ၢ်မနုၤလဲၣ်. ဖး ယိၤရှူ ၈း၃၀, ၃၁; ထိၣ်သတြီၤဃုၥ်ဒီး ၅မိၤ ၁၁း၂၆-၃၀း ၅မိၤ ၂၇း၂-၁၀ တက့ၢ်.`

ဖဲပၢ်သ့ၣ်တဖၣ်အစိၤန့ၣ်, တၢ်လုၢ်လီၢ်ဒုးနဲၣ်လၢ အဝဲသ့ၣ်အတၢ်ဘူၣ် ထီၣ်ဘါထီၣ်ယွၤအကျဲ ဒီးကဲထီၣ်တၢ်အခၢၣ်စးလၢအဝဲသ့ၣ်မၤန့ၢ်ကီၢ်အံၤအဂ့ၢ် လၢယွၤအၢၣ်လီၤအဝဲသ့ၣ်န့ၣ်လီၤ. လၢအဆၢကတီၢ်အံၤန့ၣ်, ခီဖျိတၢ်သူၣ်ထီၣ် တၢ်လုၢ်လီၢ်အံၤ, အံၣ်စ၇့လးပၥ်ဂၢၢ်ပၥ်ကျၢၤတၢ်အၢၣ်လီၤအီလီၤအတၢ် လၢထီၣ်ၦဲၤထီၣ်လၢ ယွၤအၢၣ်လီၤတ့ၢ်ပၢ်လၢပျၢၤတဖၣ်န့ၣ်လီၤ. တၢ်မၤ အအံၤန့ၢ်, မ့ၢ်တၢ်မၤလၢထီၣ်ၦဲၤထီၣ်တၢ်သိၣ်လိနဲၣ်လိလၢ စီၤမိၤၡွဟ့ၣ်လီၤဝဲ န့ၣ်လီၤ (၅မိၤ ၁၁း၂၆-၃၀း ၅မိၤ ၂၇း၂-၁၀).

ယိၤရှူ ၈း၃၀-၃၅ ပၥ်ဖျါထီၣ်တၢ်လၢ အ၇့ဒိၣ်လၢတၢ်ဘူၣ်ထီၣ် ဘါထီၣ်အတၢ်ကစီၣ်လၢ လံၥ်အံၤအပူၤန့ၣ်လီၤ. ခီဖျိတၢ်ဒုးစဲဘူးပူသ့ၣ် တဖၣ်လၢ အလီၤပျံၤလီၤဖုး (တၢ်ဒုးတၢ်ယၤ) ဒီးတၢ်လၢအလီၤဆီလိၥ်အသး ခဲလၢၥ်အံၤအပူၤ-တၢ်ပၥ်ဂၢၢ်ပၥ်ကျၢၤက့ၤတၢ်အၢၣ်လီၤအီလီၤအတၢ်ပၥ်ဖျါ (တၢ်ဘူၣ်ထီၣ်ဘါထီၣ်)-စီၤယိၤရှူက့ၤစိၥ်က့ၤၦၤဆူတၢ်ဘူၣ်တၢ်ဘါအတၢ်ဂ့ၢ် တၢ်ကျိၤအဒိၣ်ကတၢၢ်တမံၤအအိၣ်လၢလံၥ်အံၤအခီၣ်ထံးအပူၤ-စီၤယိၤရှူ အိၣ်ဒီးတၢ်စိတၢ်ကမီၤလၢကဆှၢအံၣ်စ၇့လးဆူတၢ်အၢၣ်လီၤအီလီၤအတၢ် အိၣ်မူလၢတၢ်ဒိကနၣ်အပူၤန့ၣ်လီၤ (ယိၤရှူ ၁း၇). တၢ်အံၤမ့ၢ်စ့ၢ်ကီး စီၤယိၤရှူ ဘၣ်တၢ်သ့ၣ်ညါအီၤဖဲလံၥ်အကတၢၢ်အပူၤန့ၣ်လီၤ (ယိၤရှူ ၂၄).

တၢ်လၢအ၇့ဒိၣ်န့ၣ်ဒ်တၢ်ဒုးတၢ်ယၤဒီးတၢ်ဒုးန့ၣ်ဟီၣ်က၀ီၤအဂီၢ်န့ၣ်, မ့ၢ်တၢ်တီတၢ်လိၤလၢယွၤအတၢ်မၤလိၥ်အပူၤန့ၣ်လီၤ. တၢ်ဒုးမၤနၢၤတၢ်အံၤန့ၣ် မ့ၢ်ယွၤအတၢ်တိၥ်ထဲတထံၣ်ဧိၤလၢ ကမၤလၢၦဲၤအတၢ်တိၥ်ပၥ်လၢ အံၣ်စ၇့လး အဂီၢ် ဒီးတၢ်မၤဂ့ၤထီၣ်က့ၤၦၤကညီခဲလၢၥ်အဂီၢ်န့ၣ်လီၤ. တၢ်တီတၢ်လိၤလၢ ယွၤအတၢ်သိၣ်တၢ်သီအပူၤအံၤ ဒုးအိၣ်ထီၣ်တၢ်သံကွၢ်အဒိၣ်ကတၢၢ်လၢ ၦၤကညီအဘူၣ်အတီၢ်အဂီၢ်န့ၣ်လီၤ. စီၤယိၤရှူကွဲးတၢ်သိၣ်တၢ်သီလၢ လၢၢ်ဘ့ၣ်ဘၣ်ဖးလဲၣ်တဖၣ်အပူၤ, လီၤဆီလိၥ်အသးဒီးတၢ်လုၢ်တၢ်ပၥ်အလၢၢ် တဖၣ်န့ၣ်လီၤ (ထိၣ်သတြီၤဒီး ၅မိၤ ၂၇း၂-၈). လၢတၢ်န့ၣ်အဃိ, လၢၢ်သ့ၣ် တဖၣ်လၢအအိၣ်ဃုၥ်ဒီးတၢ်မၤလိၥ်အဘီတဆံအံၤ အိၣ်ဒီးတၢ်ပနီၣ်လီၤဆီလၢ တၢ်လုၢ်လီၢ်အခိၣ်အဃၢၤလၢအဒုးသ့ၣ်နီၣ်ထီၣ်က့ၤၦၤအံၣ်စ၇့လးဖိကိးဆၢ ကတီၢ်ဒဲးလၢ အဝဲသ့ၣ်အတၢ်ခွဲးတၢ်ယၥ် ဒီးမူဒါလၢတၢ်အၢၣ်လီၤအီလီၤအိၣ်ဝဲ အပူၤန့ၣ်လီၤ.

စီၤယိၤရှူကဲထီၣ်တၢ်ကဒုဆိလၢ လံၥ်စီဆှံအသီတကတြူၢ်စီၤယိၤရှူ (ယ့ၣ်ရှူး) ၦၤလၢကဘၣ်ဆှၢက့ၤၦၤကညီဆူတၢ်ဒိကနၣ်ကစၢ်ယွၤအပူၤန့ၣ်လီၤ. ဒ်သိးကဒိးန့ၢ်ဘၣ်ဖီတၢၣ်အံၤအဂီၢ် အဝဲကဘၣ်လဲၤခီဖျိတၢ်ထီဒါလိၥ်အသး ဒီးတၢ်အၢတၢ်သီအတၢ်စိတၢ်ကမီၤလီၤ. အဖီတၢၣ်လၢၥ်လၢၥ်ဆ့ဆ့န့ၣ် မ့ၢ်ဝဲ တၢ်မၤလၢထီၣ်ၦဲၤထီၣ်တၢ်အၢၣ်လီၤအီလီၤအတၢ်လိၣ်ဘၣ်လၢပလီၢ်န့ၣ်လီၤ. အဂ့ၢ်ဒ်အံၤ, ဖဲဒၣ်ယွၤစံးပၥ်တၢ်တဖၣ်, မ့ၢ်တၢ်မ့ၢ်လၢအဝဲဒၣ်အပူၤ, သတးဒီး, မ့ၢ်စ့ၢ်ကီးအၤမ့ၣ်လၢအဝဲဒၣ်အဃိ, လၢယွၤအလၤကပီၤအဂီၢ်လၢပဝဲဒၣ်အဃိ လီၤ (၂က၇ံၣ်သူး ၁း၂၀).

`နီၢ်သးအတၢ်ဖံးတၢ်မၤလၢပမၤအီၤသ့လၢဆၢကတီၢ်ခဲအံၤ လၢအအိၣ်ဒီးတၢ်ဖံးတၢ်မၤတမံၤဃီ ဒ်သိးဒီးတၢ်သူထီၣ်တၢ်လုၢ်တၢ်ပၥ်အလီၢ် လၢပျၢၤန့ၣ် မ့ၢ်မနုၤလဲၣ်.`