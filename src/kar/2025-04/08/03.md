---
title:  ဟ့ၣ်လီၤယၤလၢကစၢၢ်တဖျၢၣ်န့ၣ်အဟီၣ်က၀ီၤတက့ၢ်
date:   17/11/2025
---

`ဖး ယိၤရှူ ၁၄း၆-၁၄; ၄မိၤ ၁၄း၂၄; ၄မိၤ ၃၂း၁၂; ၅မိၤ ၁း၃၅; ဒီး လူၤကၣ် ၆း၄၅ တက့ၢ်. နကပၥ်ဖျါထီၣ်စီၤကၤလ့းဒီးစီၤယိၤရှူအတၢ် ပၥ်သူၣ်ပၥ်သးဒ်လဲၣ်. တၢ်ပိၥ်ယွၤအခံလၢၥ်လၢၥ်ဆ့ဆ့န့ၣ် အခီပညီမ့ၢ်မနုၤ လဲၣ်.`

စီၤကၤလ့းတသးပ့ၤနီၣ်ကစၢ်ယွၤဟ့ၣ်လီၤအီၤတၢ်အၢၣ်လီၤအီလီၤ ခီဖျိစီၤမိၤၡွအံၤန့ၣ်နီတစုဘၣ်, တၢ်အံၤမ့ၢ်အဝဲကနုၥ်လီၤဘၣ်ဆူကီၢ်တဘ့ၣ်လၢ အခီၣ်ယီၢ်လီၤဘၣ်အီၤအံၤလီၤ (၄မိၤ ၁၄း၂၄). လၢအနံၣ်လွံၢ်ဆံအလီၢ်ခံဒီး, အဝဲပၥ်ဖျါထီၣ်အနီၢ်ကစၢ်ဒၣ်ဝဲတၢ်ဂ့ၢ်တၢ်ကျိၤလၢ အဘၣ်ဃးဒီးကီၢ်အံၤ ဒ်တၢ်ကတိၤလၢအမ့ၢ်, "တၢ်ကတိၤလၢအအိၣ်လၢယသးကံၢ်ပူၤ" (ယိၤရှူ ၁၄း၇) အတၢ်စံးကတိၤဖျါထီၣ်အံၤ အိၣ်သူၣ်လီၤအသးလၢအတၢ်နၥ်, ဃုၥ်ဒီးယွၤ အတၢ်ကဟုကယၥ်ဒီးတၢ်မၤစၢၤ လၢအံၣ်စ၇့လးကဒုးန့ၢ်ကီၢ်ဝဲအံၤန့ၣ်လီၤ.

မ့ၢ်ထိၣ်သတြီၤဒီးၦၤကွၢ်ဟုၣ်တၢ်အဂၤတဆံအတၢ်စံးကတိၤလၢ အဒုးအိၣ်ထီၣ်တၢ်ပျံၤတၢ်ဖုးလၢအံၣ်စ၇့လးအကျါအံၤန့ၣ်, စီၤကၤလ့းဒုးနဲၣ် ဖျါထီၣ်တၢ်စူၢ်တၢ်နၥ်လၢ သးဒီဖျၢၣ်ဒီးတၢ်ဟ့ၣ်လီၤသးဆူယွၤအတၢ်အၢၣ်လီၤ အီလီၤအပူၤန့ၣ်လီၤ. ဧ့ၤဘြံၤလံၥ်ကျိၤလၢအခီပညီအနီၢ်ကီၢ်အိၣ်ဝဲလၢ, "ယပိၥ်ယွၤယကစၢ်အကျဲလၢလၢၦဲၤၦဲၤလီၤ" (ယိၤရှူ ၁၄း၈). မ့ၢ်တၢ်ကတိၤ အဖုၣ်လၢ တၢ်ကတိၤဒိအထီအံၤအပူၤလၢအမ့ၢ်, "ယသးန့ၣ်ပိၥ်ယွၤအခံ လၢလၢၦဲၤၦဲၤယ" မ့တမ့ၢ် "ယမၤၦဲၤယသးလၢယပိၥ်ယွၤအခံ" န့ၣ်လီၤ. မ့ၢ်ထိၣ်သတြီၤဒီးၦၤဂၤလၢအလဲၤတၢ်ဒီးၦၤတခီဘီမုၢ်ဖိအကစၢ်ဒီး လၢတပိၥ် ယွၤအခံလၢလၢၦဲၤၦဲၤဘၣ်တဖၣ်န့ၣ်, စီၤကၤလ့းအသးန့ၣ် အိၣ်ဒီးတၢ်ဟ့ၣ်လီၤ သးဆူယွၤအအိၣ်လၢၥ်လၢၥ်ဆ့ဆ့န့ၣ်လီၤ.

တၢ်စံးကတိၤဒ်သိးဒီးအအံၤန့ၣ် ဘၣ်တၢ်စံးကတိၤကဒီးအီၤခံဘျီ, ဒုးနဲၣ်ဖျါစီၤကၤလ့းအတၢ်သူၣ်တီသးတီန့ၣ်လီၤ (ယိၤရှူ ၁၄း၉, ၁၄). အနီၢ် ကစၢ်ဒၣ်ဝဲအလုၢ်အလၢ်အတကဲၥ်ပ၀းန့ၣ် ဘၣ်ထွဲလိၥ်အသးဒီးယွၤအနီၢ်ကစၢ် ဒၣ်ဝဲအတၢ်စံးကတိၤလၢအမ့ၢ်, "အိၣ်ဒီးအသးတမံၤဒၣ်" (၄မိၤၡွ ၁၄း၂၄) လၢအပၥ်လီၤဆီစီၤကၤလ့းဒီးၦၤကွၢ်ဟုၣ်တၢ်လၢအဂၤတဖၣ်န့ၣ်လီၤ. တုၤအသးအိၣ် ၈၅ နံၣ်ဒၣ်လဲၥ် အဝဲဆဲးကဲဒံးတၢ်ဒိဂ့ၤတဲၥ်ဘၣ်လၢ ကစၢ်ယွၤန့ၣ် မၤန့ၢ်တၢ်သ့ခီဖျိၦၤသ့ၣ်တဖၣ်လၢအဟ့ၣ်လီၤသးဆူအအိၣ် ဒီးအတၢ်မၤတဖၣ်အပူၤလၢလၢၦဲၤၦဲၤအံၤန့ၣ်လီၤ.

စီၤကၤလ့းနၢ်ပၢၢ်ဝဲလၢ ဟီၣ်က၀ီၤလၢဒူၣ်ဖိထၢဖိတဖုလၢ်လၢ် ကဒိးန့ၢ် ဘၣ်အံၤန့ၣ် ဘၣ်ထွဲလိၥ်အသးဒီးအဝဲသ့ၣ်အတၢ်သူၣ်ဒူသးဒူလၢ ကဟံးန့ၢ် ယွၤအတၢ်အၢၣ်လီၤအီလီၤဒီး ဟီၣ်က၀ီၤလၢအဝဲသ့ၣ်သူၣ်အိၣ်သးအိၣ်လၢ ကယီၢ်လီၤဝဲခီဖျိတၢ်နၥ်န့ၣ်လီၤ. ကစၢ်ယွၤအတၢ်အၢၣ်လီၤအီလီၤသ့ၣ် တဖၣ်န့ၣ် တလၢထီၣ်ၦဲၤထီၣ်ဝဲလၢ အနီၢ်ကစၢ်ဒၣ်ဝဲအပူၤဘၣ်, လၢအဂၤ တမံၤန့ၣ်, အဝဲသ့ၣ်တလၢထီၣ်ၦဲၤထီၣ်လၢပတၢ်သူၣ်အိၣ်သးအိၣ်ဒ်လဲၣ်ဒ်လဲၣ် အပူၤဘၣ်န့ၣ်လီၤ. အါန့ၢ်ဒံးအအံၤန့ၣ်, လိၣ်ဘၣ်ဝဲတၢ်စူၢ်တၢ်နၥ်လၢ ကမၤ ဃုၥ်တၢ်ဒီးတၢ်မၤလၢအဂၢၢ်ကျၢၤန့ၣ်လီၤ. ဧ့ၤဘြံၤအကျိၥ် ဒကူၠပ, "မ့ၢ်အိၣ်" (ယိၤရှူ ၁၄း၁၂) ပၥ်ဖျါထီၣ်တၢ်ပျံၤတၢ်ဖုးဒီးတၢ်သးဒ့ဒီသ့ဝဲ, ဘၣ်ဆၣ်အါဒၣ် တက့ၢ်ဒုးနဲၣ်လၢတၢ်မုၢ်လၢ်ဒီးတၢ်ကွၢ်စိလၢတၢ်ဂ့ၤကမၤအသးတမံၤအဂီၢ်န့ၣ် လီၤ (၁မိၤ ၁၆း၂; ၄မိၤ ၂၂း၆, ၁၁; ၄မိၤ ၂၃း၃).

တၢ်မၤဃူမၤဖိးတၢ်တဖၣ်လၢ "ဆံးကိၥ်ဖိ" အံၤ မ့ၢ်တၢ်မနုၤသ့ၣ် တဖၣ်လၢ အဒုးလဲၤၦၤတၢ်ဒီးယွၤလၢလၢၦဲၤၦဲၤန့ၣ် မ့ၢ်မနုၤလဲၣ်.