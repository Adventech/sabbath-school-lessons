---
title:  တၢ်အဒိအတဲၥ်အစိကမီၤ
date:   18/11/2025
---

`ဖး ယိၤရှူ ၁၅း၁၆-၁၉; စံၣ်ညီၣ်ကွီၢ် ၁း၁၃; ဒီး စံၣ်ညီၣ်ကွီၢ် ၃း၇-၁၁ တက့ၢ်. ပူအံၤစံးကတိၤနၤမနုၤတမံၤလၢ အဘၣ်ဃးဒီးတၢ်အဒိအတဲၥ် အစိကမီၤန့ၣ်လဲၣ်. စီၤကၤလ့းအတၢ်ပၥ်သးအံၤ အိၣ်အါထီၣ်ဝဲလၢသးစၢ် အစိၤလၢခံသ့ဝဲလၢကျဲဒ်လဲၣ်.`

ဖဲလံၥ်စီဆှံဆၢအပူၤအံၤန့ၣ်, စီၤကၤလ့းဟ့ၣ်လီၤအဖိမုၣ်နီၢ်ဧၤကစ့ၤ ဆူၦၤလၢအမၤနၢၤစီၤပၤဒဘံၢ်တဂၤအံၤလၢအမါလီၤ. စီၤဧီၤသန့လး မၤန့ၢ်၀့ၢ်ဒီး ဒိးန့ၢ်ဘၣ်နီၢ်ဧၤကစ့ၤ လၢအမ့ၢ်အမါန့ၣ်လီၤ. ပူအံၤအ၇့ဒိၣ်မး, အဂ့ၢ်ဒ်လဲၣ်, မၤကဒီးတစု, မ့ၢ်လၢအလီၣ်ဖျါထီၣ်စီၤကၤလ့းအတၢ်သူၣ်ဒူသးဒူ, အတၢ်နၥ်, ဒီးအတၢ်ကတဲၥ်ကတီၤသးလၢကသဂၢၢ်ဒီးတၢ်ကိးတၤတဖၣ်အဂီၢ်န့ၣ်လီၤ.

ပၥ်ဖျါထီၣ်စ့ၢ်ကီးလၢ ၦၤအံၣ်စ၇့လးဖိလၢခံတစိၤ လူၤပိၥ်ထွဲတၢ် အဒိအတဲၥ်လၢၦၤစူၢ်နၥ်တၢ်လၢအဒိၣ်သ့ၣ်တဖၣ် လၢအမ့ၢ်စီၤယိၤရှူဒီး စီၤကၤလ့းပၥ်လီၤတဲၥ်အံၤန့ၣ်လီၤ. ဒ်ၦၤသးၦၢ်တစိၤအတၢ်ဖံးတၢ်မၤ တုၤလၢ အကတၢၢ်အသိး, စိၤလၢအသီတစိၤအိၣ်ကတဲၥ်ကတီၤအသးလၢ ကဘၣ် သဂၢၢ်ဒီးတၢ်ကိးတၤတဖၣ် ဒီးဆဲးမၤလၢၦဲၤယွၤအတၢ်တိၥ်ပၥ်လၢအံၣ်စ၇့လး အဂီၢ်န့ၣ်လီၤ.

တမ့ၢ်ဒ်သိးစီၤကၤလ့းအတၢ်ဃ့ကညးစီၤယိၤရှူလၢအမ့ၢ်, "ဟ့ၣ်လီၤ ယၤလၢကစၢၢ်တဖျၢၣ်န့ၣ်" အဂ့ၢ်အကျိၤဘၣ်, နီၢ်ဧၤကစ့ၤ, လၢအ၀ၤ အတၢ်ဟ့ၣ်ဂံၢ်ဟ့ၣ်ဘါအီၤအဃိ, ပၥ်ဖျါထီၣ်တၢ်စူၢ်တၢ်နၥ်ဒီး တၢ်ဆၢတဲၥ် တမံၤဃီလၢအပၢ်ဒုးနဲၣ်တ့ၢ်ဝဲအသိးန့ၣ်လီၤ. ခီဖျိအတၢ်ဆၢတဲၥ်ဒီးအတၢ် သူၣ်ဒူသးဒူအပူၤ, နီၢ်ဧၤကစ့ၤ ဆဲးမၤစီၤကၤလ့းအတၢ်ဒိတၢ်တဲၥ်လၢ တၢ်မၤလၢၦဲၤတၢ်အၢၣ်လီၤအီလီၤလၢကဒိးန့ၢ်ဘၣ်ကီၢ်အဂီၢ်လီၤ.

အနီၢ်နီၢ်န့ၣ်, ကီၢ်န့ၣ် မ့ၢ်ယွၤအတၢ်ဟ့ၣ်ဆူၦၤအံၣ်စ၇့လးဖိအအိၣ် လီၤ, ဘၣ်ဆၣ်ဒီး, တၢ်ဟံးန့ၢ်ယွၤအတၢ်အၢၣ်လီၤအံၤ ကဘၣ်မ့ၢ်လၢတၢ်နၥ်ဒီး တၢ်သူၣ်ဒူသးဒူအပူၤန့ၣ်လီၤ. နီၢ်ဧၤကစ့ၤအတၢ်ဆၢတဲၥ်အံၤ မ့ၢ်တၢ်ပၥ်ဖျါဆိ တၢ်ပနီၣ်လၢပိၥ်မုၣ်အတၢ်သူၣ်ဒူသးဒူလၢ လံၥ်တၢ်သးခုကစီၣ်အပူၤ လၢတဃၣ် ကွံၥ်အသးခီဖျိၦၤဂီၢ်မုၢ် မ့တမ့ၢ် ပျဲၢ်ဘီၣ်တဖၣ်အတၢ်တြီအဃိဘၣ်, ဒီးတဆိ ကတီၢ်ဝဲဘၣ်တုၤအဒိးန့ၢ်ဘၣ်ယ့ၣ်ရှူးအတၢ်ဆိၣ်ဂ့ၤတစုလၢ အဝဲသ့ၣ်နီၢ်ကစၢ် ဒၣ်ဝဲဒီးအၦၤဟံၣ်ဖိတဖၣ်အဂီၢ်န့ၣ်လီၤ.

`ဖး လူၤကၣ် ၁၈း၁-၅ တက့ၢ်. တၢ်မၤလိအိၣ်ဖဲအံၤလၢပဂီၢ်န့ၣ် မ့ၢ်မနုၤလဲၣ်.`

တၢ်ဟ့ၣ်လီၤတၢ်နၥ်အတၢ်ကပီၤဆူ စိၤလၢကဟဲဆူညါတစိၤ အအိၣ်န့ၣ် မ့ၢ်တၢ်လၢအ၇့ဒိၣ်မးတမံၤလၢ ကစၢ်ယွၤဟ့ၣ်လီၤၦၤတၢ်မၤအံၤ ကလၢထီၣ်ၦဲၤထီၣ်ဝဲအဂီၢ်န့ၣ်လီၤ. တမံၤန့ၣ်, ဆိကမိၣ်ထီၣ်တၢ်ကိးတၤလၢ ကဘၣ်ဟ့ၣ်လီၤတၢ်နၥ်အစၢၤအသွဲၣ်ဆူစိၤလၢခံတစိၤအဂ့ၢ်န့ၣ်တက့ၢ်, ဒီးအဂၤတမံၤန့ၣ်, ဆိကမိၣ်ထီၣ်တၢ်ခွဲးတၢ်ယၥ်တဖၣ်လၢ ၦၤသးစၢ်အဂီၢ် လၢကဟံးထီၣ်ဖီၣ်ထီၣ်မူဒါအါထီၣ်လၢယွၤအတၢ်မၤအပူၤန့ၣ်တက့ၢ်. ပမၤ တၢ်မနုၤတမံၤဒီးသိၣ်လိၦၤသးစၢ်လၢကဟံးန့ၢ်တၢ်တီခိၣ်၇ိၣ်မဲလၢ တၢ်အဲၣ်ယွၤ အပူၤန့ၣ်ကသ့ဝဲဒ်လဲၣ်. ပတၢ်ဒိဂ့ၤတဲၥ်ဘၣ်န့ၣ် မ့ၢ်အ၇့ဒိၣ်ဝဲဆံးဒိၣ်လဲၣ်.