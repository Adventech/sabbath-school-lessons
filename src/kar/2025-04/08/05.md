---
title:  ၦၤဒူၦၤဃိၤလၢအဆီၣ်လီၤသး
date:   19/11/2025
---

တၢ်လီၢ်တၢ်ကျဲအမံၤစ၇ီအါအါကလဲၥ်, အိၣ်လၢကီၢ်အဆၢလၢ တၢ်ဟ့ၣ်လီၤအံၣ်စ၇့လးအဒူၣ်အထၢတဖၣ်န့ၣ် ဘၣ်တၢ်တြီဃၥ်အီၤ ခီဖျိ တၢ်ပၥ်ဖျါထီၣ်ဟီၣ်က၀ီၤလၢတၢ်ဟ့ၣ်လီၤၦၤဒူၦၤဃိၤခံဂၤ လၢအမ့ၢ်စီၤယိၤရှူ ဒီးစီၤကၤလ့းအံၤန့ၣ်လီၤ. စီၤကၤလ့း ဒိးန့ၢ်အတၢ်န့ၢ်သါဆိဝဲ ဖဲစီၤယိၤရှူ ဒိးန့ၢ်ဘၣ်လၢခံကတၢၢ်န့ၣ်လီၤ. တုၤလၢအကတီၢ်အံၤန့ၣ်, စီၤယိၤရှူ နီၤလီၤ ဟီၣ်က၀ီၤဆူအံၣ်စ၇့လးဒူၣ်ဖိထၢဖိတဖၣ်အအိၣ်လီၤ, ဆၢကတီၢ်ခဲအံၤန့ၣ် မ့ၢ်ဝဲတၢ်ဆၢကတီၢ်လၢကဘၣ်ဟ့ၣ်က့ၤစီၤယိၤရှူုလၢဟီၣ်ခိၣ်အတၢ်န့ၢ်သါန့ၣ် လီၤ.

`ဖး ယိၤရှူ ၁၉း၄၉-၅၁ တက့ၢ်. တၢ်လၢအဘၣ်ထွဲဒီးတၢ်ဂ့ၢ် တၢ်ကျိၤလၢအံၣ်စ၇့လးခိၣ်ဒိၣ်နၢ်လဲၢ်တဂၤလၢ အနီၤလီၤၦၤဟီၣ်က၀ီၤအံၤ ဒိးန့ၢ်ဘၣ်ဟီၣ်ခိၣ်အတၢ်န့ၢ်သါလၢခံကတၢၢ်န့ၣ် မ့ၢ်မနုၤလဲၣ်.`

၀့ၢ်လၢစီၤယိၤရှူဒိးန့ၢ်ဘၣ်န့ၣ် မ့ၢ်ဝဲ တံးမနးစ့၇ၤ, မံၤလၢအဘၣ် တၢ်ပၥ်ဖှိၣ်ထီၣ်အီၤလၢလံၥ်ခံဖျၢၣ်န့ၣ်လီၤ. တၢတဖျၢၣ်လၢ အမ့ၢ် တံးမနးန့ၣ် ဟဲလၢလံၥ်မဲၥ်ဖျၢၣ် (manah) အခီပညီမ့ၢ်ဝဲ ဂံၢ်ဒွးတၢ် မ့တမ့ၢ် ဟ့ၣ်လီၤတၢ် ဒီးတၢ်အံၤမ့ၢ်ဝဲဟီၣ်က၀ီၤန့ၣ်လီၤ. လံၥ်ခံဖျၢၣ်တဖျၢၣ်န့ၣ် ဟဲလီၤလၢ ဧ့ၤဘြံၤ အကျိၥ်လၢအမ့ၢ် (ျနမၠခ့) ဒီးအခီပညီမ့ၢ်ဝဲ တၢ်လၢအအိၣ်လီၤတဲၥ်န့ၣ်လီၤ. (ထိၣ်သတြီၤဒီး ၂မိၤ ၂၆း၁၂ တက့ၢ်) စီၤယိၤရှူ၀့ၢ်အမံၤန့ၣ် ဘၣ်တၢ်ကွဲး ခီကျိၥ်အီၤသ့ဝဲလၢ အမ့ၢ်ဟီၣ်က၀ီၤလၢအအိၣ်လီၤတဲၥ်န့ၣ်လီၤ.

၀့ၢ်လၢစီၤယိၤရှူဃုထၢအံၤ မ့ၢ်တၢ်အုၣ်အသးလၢ အံၣ်စ၇့လးခိၣ်နၢ် ခံဂၤတဂၤအတကဲၥ်ပ၀းလၢအဂ့ၤဒီး ဒိၣ်ဝဲထီဝဲန့ၣ်လီၤ. အဆိကတၢၢ်န့ၣ်, အဝဲခိးဝဲတုၤလၢအံၣ်စ၇့လးခဲလၢၥ်ဒိးန့ၢ်ဘၣ်အဝဲသ့ၣ်ဟီၣ်က၀ီၤလီၤ. မၤကဒီး တစု, စီၤယိၤရှူတဃုထၢဟီၣ်က၀ီၤလၢအမ့ၢ်အတၢ်န့ၢ်သါအဂီၢ် ဖဲၦၤဂီၢ်မုၢ် အိၣ်ဝဲအါအါကလဲၥ်အလီၢ် မ့တမ့ၢ် ၀့ၢ်လၢအမံၤဟူသၣ်ဖျါအဒိၣ်ကတၢၢ်န့ၣ် ဘၣ်, ဃုထၢဝဲလၢ ၀့ၢ်တဒိၣ်ဘၣ် မ့တမ့ၢ် ၀့ၢ်လၢအလီၢ်ၦီၢ်ကွံၥ်ဝဲ လၢကဘၣ် သူၣ်ထီၣ်က့ၤအီၤလၢၥ်ဂံၢ်လၢၥ်ဘါန့ၣ်လီၤ (ထိၣ်သတြီၤဒီး ယိၤရှူ ၁၉း၅၀).

အါန့ၢ်ဒ်အအံၤန့ၣ်, တံးမနးစ့၇ၤအံၤ အိၣ်သူၣ်လီၤအသးဘူးဒီး ၡံလိၤဖဲဒဲစီဆှံအိၣ်ဝဲအလီၢ် လၢအဒုးနဲၣ်ဖျါစီၤယိၤရှူအတၢ်သးအိၣ်ဒိၣ်ကတၢၢ် အိၣ်ဝဲအလီၢ်ဒီးအသးစဲဘူးဒိၣ်ကတၢၢ်အလီၢ်န့ၣ်လီၤ. မ့ၢ်မးလီၤ, တုၤမ့ၢ် အံၣ်စ၇့လးအကီၢ်လၢအအိၣ်ဖျဲၣ်ထီၣ်သီအံၤ ဘၣ်တၢ်ဆှၢဃီၤအီၤဆူ ကီၢ်တၢ်စံးပၥ်၀ံၤ, ဒီးတၢ်အံၤမ့ၢ်လၢယွၤအတၢ်မၤစၢၤအဃိ, ဒူၣ်ဖိထၢဖိ, ဟံၣ်ဖိ ဃီဖိခဲလၢၥ် ဒိးန့ၢ်ဘၣ်တၢ်န့ၢ်သါဒီး, အဝဲသ့ၣ်တမ့ၢ်လၢကစံးကတိၤအတၢ် တဘၣ်အသးအဂ့ၢ်လၢ စီၤယိၤရှူကဃ့ဟီၣ်ခိၣ်အတၢ်န့ၢ်သါလၢအဂ့ၤ, လၢအကဟုကညီၢ်အံၤန့ၣ်ဘၣ်. ဘၣ်ဆၣ်ဒီး, စီၤယိၤရှူအိၣ်ဒီးတၢ်သူၣ်မံ သးမံလၢ ကအိၣ်မူတၢ်အိၣ်မူယိယိဖိဃုၥ်ဒီးတၢ်ကွၢ်စိလၢတၢ်အ၇့ဒိၣ်ကတၢၢ် တမံၤ လၢအဒုးအိၣ်ထီၣ်စီၤဒၤ၀ံးအတၢ်ထုကဖၣ်လၢအမ့ၢ်, "ယဃ့တ့ၢ်တၢ် တမံၤလၢယွၤလီၤ. တၢ်န့ၣ်တမံၤယကဃု, ဒ်သိးယကအိၣ်ကဆိးလၢယွၤ အဟံၣ်ပူၤတစိၤဒၣ်ယၤ, လၢယကကွၢ်တၢ်ဃံတၢ်လၤဘၣ်ဃးဒီးယွၤ, ဒီးသံကွၢ် တၢ်လၢအနူၢ်ပူၤလီၤ" (စံးထီၣ်ပတြၢၤ ၂၇း၄).

`တၢ်မၤလိလၢနဟံးန့ၢ်လၢနနီၢ်ကစၢ်ဒၣ်နဲအဂီၢ် ဘၣ်ဃးဒီးစီၤယိၤရှူ အတၢ်ပၥ်သးန့ၣ် မ့ၢ်မနုၤလဲၣ်. မ့ၢ်နသူအီၤလၢနနီၢ်ကစၢ်ဒၣ်နဲအဂီၢ်သ့လၢ ကျဲဒ်လဲၣ်.`