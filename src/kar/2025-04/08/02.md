---
title:  တၢ်သူၣ်တီသးတီ
date:   16/11/2025
---

`ဖး ၄မိၤ ၁၃း၆, ၃၀-၃၂ ဒီး ယိၤရှူ ၁၄း၆, ၁၄ တက့ၢ်. စီၤကၤလ့း မ့ၢ်မတၤတဂၤလဲၣ်. အတၢ်လီၢ်လၢ ၦၤအံၣ်စ၇့လးဖိတဖၣ်အကျါန့ၣ် မ့ၢ်မနုၤလဲၣ်.`

စီၤကၤလ့းအမံၤအံၤ ဟဲလၢဧ့ၤဘြံၤအတၢ်ကတိၤလၢအမ့ၢ် ုနူနဘ, "ထွံၣ်" လၢအအိၣ်ဖျါဝဲဖဲလံၥ်စီဆှံအလီၢ်လံၤတကတြူၢ်အပူၤ, ထီဘိန့ၣ် အိၣ်ဒီးအခီပညီလၢအတဂ့ၤဘၣ်တကပၤန့ၣ်လီၤ. မ့ၢ်နၥ်သက့ဒ်န့ၣ်ဒီး, ုနူနဘ အံၤ ဘၣ်တၢ်သူအီၤလၢလံၥ်စီဆှံဒီးတၢ်သး၀ံၣ်တဖၣ်အပူၤ လၢကပၥ်ဖျါထီၣ်တၢ် အခ့အၦၤအတၢ်သူၣ်ဒူသးဒူ, တၢ်ဂၢၢ်ကျၢၤဒီးတၢ်သူၣ်တီသးတီဒီးအကစၢ်, ကစၢ်မုၣ်တဖၣ်အဖီခိၣ်န့ၣ်လီၤ. လၢတၢ်အံၤအပူၤ, စီၤကၤလ့း မ့ၢ်ၦၤတဂၤလၢ အတီဒီးအမံၤဒၣ်ဝဲ, ဒုးနဲၣ်ဖျါထီၣ်လၢအတၢ်အိၣ်မူဒီတကတီၢ်ညါအပူၤ လၢအတၢ်တီဒီးယွၤလၢတဟူးတဂဲၤဝဲနီတစုဘၣ်န့ၣ်လီၤ.

`တၢ်စံးကတိၤမနုၤတမံၤအဂ့ၢ်လၢ အဘၣ်ဃးဒီးစီၤကၤလ့းလၢ အဝဲသးအိၣ်စံးကတိၤတၢ်လၢအသူၣ်ကံၢ်သးလဲအပူၤ ဖဲၦၤကွၢ်ဟုၣ်တၢ်လၢ အအါတဖၣ် အိၣ်ဒီးအတၢ်ပၥ်သးလီၤဆီလိၥ်အသး, ဒီးၦၤအံၣ်စ၇့လးဖိ မၤပျံၤမၤဖုးအီၤလၢတၢ်သံအံၤအကတီၢ်န့ၣ်လဲၣ်. ကွၢ် ၄မိၤ ၁၄း၆-၁၀, ၂၁-၂၅ ၄မိၤး ၂၆း၆၅; ၄မိၤ ၃၂း၁၂.`

ဆိကမိၣ်ထီၣ်အံၣ်စ၇့လးခိၣ်နၢ်လၢ အ၇့ဒိၣ်မးတဖၣ်အံၤ လၢစီၤယိၤရှူ ဒီးစီၤကၤလ့းအဆၢကတီၢ်န့ၣ်တက့ၢ်. စီၤၡးမူၤ, စီၤၡၤဖး, စီၤယံးကအၤလး, စီၤပးလတံၤ, စီၤကးဒံၤအ့လး, စီၤကးဒံ, စီၤဧးမံၤအ့လး, စီၤစသူၢ်, စီၤဃၤနဘံ, စီၤကအူၤအ့လး, မ့ၢ်သုသ့ၣ်ညါမံၤသ့ၣ်တဖၣ်အံၤဧါ. တသ့ၣ်ညါညီညီဘၣ်. ဘၣ်မနုၤအဃိလဲၣ်. အဂ့ၢ်ဒ်လဲၣ် မ့ၢ်ၦၤလဲၤကွၢ်ဟုၣ်တၢ်အဂၤတဖၣ်အဂၤ တဆံလၢ စီၤမိၤၡွဆှၢဃီၤလၢကလဲၤကွၢ်ဃုသ့ၣ်ညါကီၢ်အဂ့ၢ်န့ၣ်လီၤ. အဝဲသ့ၣ် တဖၣ်အံၤ ဘၣ်တၢ်သးပ့ၤနီၣ်ကွံၥ်အီၤလီၤ, အဂ့ၢ်ဒ်လဲၣ် အဝဲသ့ၣ်အမံၤန့ၣ် အလုၢ်အၦ့ၤတအိၣ်လၢကဘၣ်သ့ၣ်နီၣ်အီၤအဂီၢ်လၢၤဘၣ်လီၤ. တၢ်ကစီၣ်လၢ အဝဲသ့ၣ်ဟဲက့ၤစိၥ်န့ၣ် မ့ၢ်ဝဲကီၢ်တၢ်စံးပၥ်အံၤတညီဝဲလၢကဒုးန့ၣ်အီၤဘၣ် အဃိလီၤ. အဝဲသ့ၣ်ထံၣ်လီၤအသးလၢ အမ့ၢ်ဒွဲၣ်ဧိၤတြၤဧိၤသ့ၣ်တဖၣ်လၢ မ့ၢ်ထိၣ်သတြီၤဒီးၦၤနီၢ်ဖးဒိၣ်လၢ အအိၣ်ဖဲကီၢ်သ့ၣ်တဖၣ်အပူၤအံၤ ဒီးအဝဲသ့ၣ် အသးၦံၢ်လီၤကွံၥ်ဝဲလၢတၢ်ပျံၤတၢ်ဖုးအပူၤ, အတၢ်ထံၣ်လၢ၀့ၢ်ခိၣ်ဒူ ဖဲကီၢ်ကနၤဧၣ်အပူၤအံၤ မၤလီၤၦီၢ်ကွံၥ်တန့ၢ်ဘၣ်ဒီး ကျၢၤမးဝဲအဃိန့ၣ်လီၤ.

စီၤကၤလ့း, ဒ်အမ့ၢ်ၦၤကွၢ်ဟုၣ်တၢ်လၢ အသးၦၢ်တစဲးတဂၤလၢ အဟဲက့ၤစိၥ်တၢ်ကစီၣ်လၢအဂ့ၤတဂၤအသိး, စံးကတိၤဆိတၢ်လၢ တၢ်မၤ အသးကသ့ဝဲအဂီၢ်, လၢတၢ်စူၢ်တၢ်နၥ်အတၢ်ပၥ်သးအပူၤန့ၣ်လီၤ. တၢ်ထီဒါ အိၣ်ဝဲ, တုၤဒၣ်လဲၥ်ဘၣ်သဂၢၢ်ဒီးတၢ်သံသ့ဘၣ်ဆၣ်, အဝဲသးအိၣ်လၢကစံး ကတိၤထီၣ်တၢ်လၢအသ့ၣ်ညါဝဲလၢ အဘၣ်တမံၤအဂ့ၢ်အကျိၤအံၤလီၤ, "ဒီးတၢ်အိၣ်ဖှိၣ်ခဲလၢၥ်မၤလိၥ်လၢၦၤကကွံၥ်အီၤလၢလၢၢ်လီၤ" (၄မိၤၡွ ၁၄း၁၀).

ဖဲၦၤအါအါကလဲၥ်လၢနခိၣ်နဃၢၤအိၣ်ဒီးအတၢ်ထံၣ်လီၤဆီန့ၣ်နၤ, တၢ်ထံၣ်လၢအထီဒါဒီးနတၢ်နၥ်အဂၢၢ်အကျၢၤအကတီၢ်န့ၣ်, နကမၤတၢ်မနုၤ တမံၤလဲၣ်.