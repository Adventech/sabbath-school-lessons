---
title:  တၢ်ဆိကမိၣ်ဆူညါအဂီၢ်
date:   21/11/2025
---

"စီၤကၤလ့းအတၢ်စူၢ်တၢ်နၥ်အဆၢကတီၢ်ခဲအံၤန့ၣ် ဒ်သိးဒီး အတၢ် အုၣ်အသးလၢ အထီဒါၦၤကွၢ်ဟုၣ်တၢ်တဖၣ်အတၢ်ပၥ်ဖျါထီၣ်လၢ အအၢ တဖၣ်န့ၣ်လီၤ. အဝဲနၥ်တ့ၢ်ယွၤအတၢ်အၢၣ်လီၤအီလီၤလၢ အကပၥ်အၦၤ ဂီၢ်မုၢ် ဒ်သိးဒီးကဒိးန့ၢ်ဘၣ်ကီၢ်ကနၤဧၣ် ဒီးလၢတၢ်အံၤအပူၤန့ၣ် အဝဲပိၥ် ယွၤအခံလၢလၢၦဲၤၦဲၤန့ၣ်လီၤ. အဝဲတူၢ်ဘၣ်တၢ်ဃုၥ်ဒီးအၦၤဂီၢ်မုၢ်လၢ တၢ်ဟး၀့ၤ၀ီၤလၢၦၢ်မုၢ်ကနၢအပူၤ, ဒိးန့ၢ်ဃုၥ်တၢ်သးဟးဂူၥ်ဟးဂီၤ ဒီးတၢ်ကမၣ် အတၢ်၀ံတၢ်ယိးတဖၣ်လီၤ, ဘၣ်ဆၣ်ဒီး အဝဲတကအုကစွါဘၣ်, ပၥ်ဒိၣ်ယွၤ အတၢ်သးကညီၤလၢ အပၥ်မူပၥ်ဂဲၤအီၤလၢၦၢ်မုၢ်ကနၢအပူၤ ဖဲအဒီပုၢ်ဝဲၢ်သ့ၣ် တဖၣ် ဘၣ်တၢ်မၤဟးဂီၤကွံၥ်အီၤန့ၣ်လီၤ. လၢတၢ်ကီတၢ်ခဲဒီး တၢ်သူၣ်အုး သးအုးအကျါ ဒီးတၢ်ဆါသံသတြိၥ်ဖဲမဲးမုၢ်ပျီအတၢ်ဟး၀့ၤ၀ီၤအပူၤအံၤ ဒီးတၢ်ဒုးအကတီၢ်လၢတၢ်လဲၤနုၥ်ဆူကီၢ်ကနၤဧၣ်အပူၤအကတီၢ်န့ၣ်, ယွၤဒုးမူဒုးဂဲၤအီၤဒီး အဆၢကတီၢ်ခဲအံၤအသးနံၣ်အိၣ် ၈၀ ဘျဲၣ်လံဘၣ်ဆၣ် အတၢ်ဂံၢ်တၢ်ဘါတဆံးလီၤစှၤလီၤဝဲဘၣ်. အဝဲတဃ့ကီၢ်လၢအဂီၢ်ဒၣ်ဝဲလၢ အဘၣ်တၢ်ဒုးနၢၤအီၤန့ၣ်ဘၣ်, ဘၣ်ဆၣ်ဃ့တၢ်လီၢ်လၢၦၤကွၢ်ဟုၣ်တၢ်အဂၤ တဖၣ်စံးလၢတၢ်ဒုးန့ၣ်အီၤတညီဝဲဘၣ်တဖၣ်အလီၢ်န့ၣ်လီၤ. လၢကစၢ်ယွၤ အတၢ်မၤစၢၤအပူၤ, အဝဲကဒုးနၢၤၦၤဖးဒိၣ်သ့ၣ်တဖၣ်လၢ အဒုးအိၣ်ထီၣ် တၢ်စူၢ်တၢ်နၥ်တဂၢၢ်တကျၢၤလၢ ၦၤအံၣ်စ၇့လးဖိအကျါန့ၣ်လီၤ. တမ့ၢ်တၢ်လၢ တၢ်သးအိၣ်မံၤလၤသၣ်ကပီၤဂ့ၤလၢ အဒုးအိၣ်ထီၣ်စီၤကၤလ့းအတၢ်ဃ့ကညး အံၤန့ၣ်ဘၣ်. ၦၤဒုးတၢ်အသုးဖိလၢ အသးၦၤတဂၤအံၤ သးအိၣ်လၢ ကဟ့ၣ် လီၤၦၤဂီၢ်မုၢ်တၢ်ဒိတၢ်တဲၥ်လၢ ကမၤလၤမၤကပီၤယွၤ, ဒီးဟ့ၣ်ဂံၢ်ဟ့ၣ်ဘါ ဒူၣ်ဖိထၢဖိသ့ၣ်တဖၣ်လၢလၢၦဲၤၦဲၤလၢ ကဟံးန့ၢ်ကီၢ်လၢအဝဲသ့ၣ်ပၢ်သ့ၣ် တဖၣ်ဆိကမိၣ်လၢဒုးန့ၢ်အီၤတန့ၢ်ဘၣ်န့ၣ်လီၤ." Ellen G. White, Advent Review and Sabbath Herald, May 30, 1912.