---
title:  တၢ်အလုၢ်အၦ့ၤလၢအထီဒါလိၥ်အသး
date:   08/10/2025
---

`ဖး ယိၤရှူ ၉း၁-၂၀ တက့ၢ်. တၢ်ဒ်သိးလိၥ်အသးဒီးတၢ်လီၤဆီ လိၥ်အသးလၢနီၢ်၇ၤဃးပူ ဒီးၦၤကံးဘိၣ်ဖိအပူအံၤန့ၣ် မ့ၢ်မနုၤလဲၣ်. ဘၣ်မနုၤ လၢအဝဲသ့ၣ်အံၤ အခီပညီအိၣ်ဝဲဒၣ်လဲၣ်.`

ယိၤရှူအဆၢဒိၣ်အံၤ စးထီၣ်ဒုးသ့ၣ်ညါၦၤလၢ ၦၤကနၤဧၣ်ဖိအစီၤပၤ ယဲၢ်ဂၤ လၢအပၢ၀့ၢ်ဆံးသ့ၣ်တဖၣ်အံၤ ဆၢတဲၥ်လၢကဒုးအိၣ်ထီၣ်တၢ်ပၥ်ဖှိၣ် ထီၣ်သးထီဒါၦၤအံၣ်စ၇့လးဖိတဖၣ်န့ၣ်လီၤ. မ့ၢ်ထိၣ်သတြီၤတၢ်ဒီး, ၦၤအိၣ်ဆိး ဖဲကံးဘိၣ်သ့ၣ်တဖၣ်န့ၣ် ဆၢတဲၥ်လၢကဒုးအိၣ်ထီၣ်တၢ်အၢၣ်လီၤအီလီၤဒီး အံၣ်စ၇့လးန့ၣ်လီၤ.

ဒ်သိးဒီးကလီန့ၢ်၀့ၤန့ၢ်ၦၤအံၣ်စ၇့လးဖိလၢ ကမၤတၢ်အၢၣ်လီၤအီလီၤ ဒီးအဝဲသ့ၣ်အဂီၢ်, ၦၤကံးဘိၣ်ဖိသ့ၣ်တဖၣ် ဒုးအိၣ်ထီၣ်တၢ်ကူၣ်ထီၣ်ဖးလီၤလၢ ကကဲထီၣ်ထံဂၤကီၢ်ဂၤတဘ့ၣ်အခၢၣ်စးတဖၣ်န့ၣ်လီၤ. ဒ် ၅မိၤၡွ ၂၀း၁၀-၁၉, ပၥ်ဖျါထီၣ်ဝဲအသိး, ကစၢ်ယွၤပၥ်လီၤဆီၦၤကနၤဧၣ် ဒီးၦၤလၢအအိၣ်လၢ ကီၢ်တၢ်စံးပၥ်အချၢတဖၣ်န့ၣ်လီၤ.

လံၥ်မဲၥ်ဖျၢၣ်တၢ်ကွဲးခီကျိၥ်အီၤဒ် "သ့လံၣ်တၢ်လီတၢ်" မ့တမ့ၢ် "လၢလီတၢ်၀့ၤတၢ်သ့" ဘၣ်တၢ်သူအီၤသ့လၢအခီပညီဂ့ၤတကပၤ, ပၥ်ဖျါထီၣ် တၢ်ကူၣ်သ့ဒီးတၢ်သ့ၣ်ညါ (ကတိၤဒိ ၁း၄; ကတိၤဒိ ၈း၅, ၁၂) မ့တမ့ၢ် လၢအခီပညီထီဒါတၢ်တကပၤန့ၣ် ပၥ်ဖျါထီၣ်တၢ်သးအိၣ်လုၢ်သ့ၣ်ခါပတၥ် တၢ်သိၣ်တၢ်သီလီၤ (၂မိၤ ၂၁း၁၄; ၁ၡမူၤအ့လး ၂၃း၂၂; စံး ၈၃း၃). ဘၣ်ဃးၦၤကံးဘိၣ်ဖိအဂ့ၢ်အကျိၤအံၤ, လၢအဝဲသ့ၣ်အတၢ်မၤလၢသးတဘျၢ ဘၣ်အလီၢ်ခံအံၤန့ၣ်, အိၣ်ဒီးတၢ်ပၥ်သးလၢကမၤဟးဂီၤတၢ်ဆံးတစဲးခီဖျိ အဝဲသ့ၣ်အဲၣ်ဒိးအိၣ်မူဝဲအဃိန့ၣ်လီၤ.

ၦၤကံးဘိၣ်ဖိအတၢ်စံးတၢ်ကတိၤန့ၣ် လီၤဂၥ်ဒ်သိးနီၢ်၇ၤဃးလီၤ. အဝဲသ့ၣ်ပၥ်ပနီၣ်ၦၤအံၣ်စ၇့လးဖိကစၢ်အတၢ်စိတၢ်ကမီၤဒီး အၢၣ်လီၤလၢ ၦၤအံၣ်စ၇့လးဖိအတၢ်မၤနၢၤန့ၣ် တမ့ၢ်ၦၤကညီအတၢ်သ့တၢ်ဘၣ်န့ၣ်ဘၣ် လီၤ. မ့ၢ်ထိၣ်သတြီၤဒီးၦၤကနၤဧၣ်ဖိလၢအဂၤတဖၣ်န့ၣ်, အဝဲသ့ၣ်တပူထီၣ် ကစၢ်ယွၤအတၢ်တိၥ်ပၥ်လၢကဟ့ၣ်လီၤအံၣ်စ၇့လးအကီၢ်အဂီၢ်ဘၣ်, ဒီးအဝဲသ့ၣ်အၢၣ်လီၤလၢ ကစၢ်ယွၤအနီၢ်ကစၢ်ဒၣ်ဝဲဟီထီၣ်ကွံၥ်ၦၤကလုၥ် သ့ၣ်တဖၣ်အံၤ လၢအံၣ်စ၇့လးအမဲၥ်ညါန့ၣ်လီၤ. တၢ်ကစီၣ်လၢတၢ်ဒုးထူၣ်ဖျဲး ထီၣ်က့ၤလၢအဲၤကူပတူးအပူၤ, ဒီးတၢ်မၤနၢၤစီၤပၤစံဃိၣ်ဒီးစီၤပၤဧိၥ်အံၤ ဒုးအိၣ်ထီၣ်နီၢ်၇ၤဃးဒီး ၦၤကံးဘိၣ်ဖိသ့ၣ်တဖၣ်လၢ ကမၤတံၤမၤသကိးတၢ် ဃုၥ်ဒီးၦၤအံၣ်စ၇့လးဖိန့ၣ်လီၤ. မ့ၢ်နၥ်သက့ဒ်န့ၣ်ဒီး, လၢကပၥ်ပနီၣ်လၢ အဝဲသ့ၣ်အတၢ်သူၣ်အိၣ်သးအိၣ်လၢကဟ့ၣ်လီၤသးဆူအံၣ်စ၇့လးယွၤအစုပူၤ အလီၢ် ဒ်နီၢ်၇ၤဃးမၤဝဲအသိး, ၦၤကံးဘိၣ်ဖိသ့ၣ်တဖၣ် မၤလၢတၢ်လီတၢ်၀့ၤ တကပၤန့ၣ်လီၤ.

စီၤမိၤၡွအတၢ်သိၣ်တၢ်သီဒုးအိၣ်ထီၣ်တၢ်ကတဲၥ်ကတီၤလၢ ကမၤလိ ယွၤအတၢ်ဘၣ်သး ဒ်သိးတၢ်မၤအသးအဝဲအံၤအသိးန့ၣ်လီၤ (၄မိၤ ၇း၁၆-၂၁). စီၤယိၤရှူကြၢးသံကွၢ်ကစၢ်ယွၤအတၢ်ဘၣ်သးဒီး ဟးဆှဲးၦၤကံးဘိၣ်ဖိ သ့ၣ်တဖၣ်အတၢ်လံၣ်တၢ်လီန့ၣ်လီၤ.

ယွၤအတၢ်ပၢတၢ်ြပးခိၣ်နၢ်တဂၤအမူဒါ, ဒီးခ၇ံၥ်ဖိခိၣ်နၢ်တဂၤ လၢ်လၢ်အမူအဒါခီၣ်ထံးခီၣ်ဘိန့ၣ်, မ့ၢ်ဝဲတၢ်ဃုသ့ၣ်ညါကစၢ်ယွၤအတၢ်ဘၣ် အသးန့ၣ်လီၤ (၁ကွဲးနီၣ် ၂၈း၉; ၂ကွဲး ၁၅း၂; ၂ကွဲး ၁၈း၄; ၂ကွဲး ၂၀း၄). ခီဖျိတၢ်ကွၢ်တလိၥ်အံၤအပူၤန့ၣ်, ၦၤအံၣ်စ၇့လးဖိတဖၣ် ဘၣ်လဲၤခီဖျိတၢ်လုၢ် သ့ၣ်ခါပတၥ်တၢ်အိၣ်အသးလၢ ကမၤန့ၢ်ကီၢ် မ့တမ့ၢ် မၤဟးဂီၤတၢ်အၢၣ်လီၤ လၢမၤဝဲလၢယွၤအမံၤလၢအဒ်သိးလိၥ်အသးန့ၣ်လီၤ.

`မ့ၢ်နလဲၤခီဖျိဘၣ်တၢ်ဂဲၤပျုၢ်ဂဲၤဆှးဖျါမးဝဲလၢ လံၥ်စီဆှံအတၢ်ထီဒါ လိၥ်အသးခံမံၤအံၤအဘၢၣ်စၢၤတဘျီဘျီဧါ.`