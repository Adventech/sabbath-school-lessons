---
title:  တၢ်ဟ့ၣ်လီၤသးအသီ
date:   07/10/2025
---

`ဖး ယိၤရှူ ၂း၁၂-၂၁ ဒီး ၂မိၤ ၁၂း၁၃, ၂၂, ၂၃ တက့ၢ်. လံၥ်စီဆှံ လၢ ၂မိၤၡွအပူၤ မၤစၢၤနၤလၢကနၢ်ပၢၢ်တၢ်အၢၣ်လီၤအီလီၤလၢ လၢၦၤကွၢ် ခူသူၣ်တၢ်ဒီးနီၢ်၇ၤဃးအဘၢၣ်စၢၤန့ၣ်ဒ်လဲၣ်.`

နီၢ်၇ၤဃးအတၢ်ဂ့ၢ်တၢ်ကျိၤ, အတၢ်ဃ့န့ၣ်ၡဲမး-သးသမူလၢ သးသမူအဂီၢ် ဒီးတၢ်သးကညီၤလၢတၢ်သးကညီၤအဂီၢ်လီၤ. လံၥ်မဲၥ်ဖျၢၣ် လၢအမ့ၢ် chesed (ယိၤရှူ ၂း၁၂) "တၢ်အဲၣ်တၢ်သးကညီၤ" အိၣ်ဒီးအခီပညီ အဒိၣ်အယိၥ်ကီမးဝဲလၢ ကပၥ်ဖျါထီၣ်အီၤလၢ လံၥ်မဲၥ်ဖျၢၣ်တဖျၢၣ်အဂီၢ် လၢကျိၥ်အဂၤန့ၣ်လီၤ. မ့ၢ်တၢ်လၢအဘၣ်ဃးဒီးတၢ်အၢၣ်လီၤအီလီၤအတၢ်တီ လိၥ်သး, ဘၣ်ဆၣ်အိၣ်စ့ၢ်ကီးဒီးတၢ်သူၣ်တီသးတီ, တၢ်သးကညီၤ, တၢ်သူၣ်အိၣ် သးအိၣ်, ဒီးတၢ်သးကညီၤန့ၣ်လီၤ.

နီၢ်၇ၤဃးအတၢ်စံးတၢ်ကတိၤတဖၣ်အံၤ မ့ၢ်စ့ၢ်ကီးတၢ်ဒုးသ့ၣ်နီၣ် ထီၣ်က့ၤ ၅မိၤၡွ ၇း၁၂, ဖဲယွၤအနီၢ်ကစၢ်ဒၣ်ဝဲ ဆိၣ်တၢ်လၢကပၢၤအ chesed လၢအံၣ်စ၇့လးအဂီၢ်လီၤ. "ဒီးတၢ်ကမၤအသးလၢ သုမ့ၢ်ကနၣ်တၢ်စံၣ်ညီၣ် အံၤ, ဒီးတိၢ်န့ၢ်, ဒီးမၤအီၤဒီး, ယွၤနကစၢ်ကတိၢ်န့ၢ်တၢ်အၢၣ်လီၤအီလီၤ, ဒီးတၢ်ဘျုးတၢ်ဖှိၣ်လၢနဂီၢ် လၢအဆိၣ်တၢ်ဒီးနပၢ်တဖၣ်လီၤ" (၅မိၤ ၇း၁၂).

လီၤသူၣ်အိၣ်သးအိၣ်ဒိၣ်မးတမံၤလၢ, လံၥ်စီဆှံအဆၢဒိၣ်တဆၢဃီအံၤ (၅မိၤ ၇) ပၥ်လီၤတၢ်ဘျၢအတၢ်တြီဃၥ် (cherem) လၢၦၤကနၤဧၣ်ဖိတဖၣ် အဂီၢ်လီၤ. ဖဲအံၤန့ၣ်, နီၢ်၇ၤဃး, ၦၤကနၤဧၣ်မုၣ်လၢ အအိၣ်လၢတၢ်တြီဃၥ် တဂၤအဖီလၥ်, ဘၣ်ဆၣ်အဝဲဒိးန့ၢ်ဘၣ်တၢ်အၢၣ်လီၤအီလီၤလၢ အဘၣ် တၢ်ဟ့ၣ်လီၤဆူအံၣ်စ၇့လးအံၤ ခီဖျိအတၢ်နၥ်န့ၣ်လီၤ. လၢအကတၢၢ်န့ၣ်, အဝဲဘၣ်တၢ်မၤပူၤဖျဲးအီၤလီၤ.

တၢ်တမံၤလၢအနုၥ်လီၤဆူပသးကံၢ်ပူၤအနီၢ်ကီၢ်လၢအဘၣ်ထွဲဒီး တၢ်စံးကတိၤသကိးတၢ်လၢ ၦၤကွၢ်ခူသူၣ်တၢ်တဖၣ် ဒီးနီၢ်၇ၤဃးအံၤန့ၣ် မ့ၢ်ဝဲ တၢ်လဲၤကပၥ်ကွံၥ်တၢ်ဖဲ အံၣ်စ၇့လးဟးထီၣ်လၢကီၢ်အဲၤကူပတူးအကတီၢ်န့ၣ် လီၤ. ဖဲန့ၣ်, ဒ်သိးဒီးၦၤအံၣ်စ၇့လးဖိသ့ၣ်တဖၣ် ကဘၣ်တၢ်ကဟုကယၥ်အီၤ အဂီၢ်, အဝဲသ့ၣ်ကဘၣ်အိၣ်လၢအဟံၣ်ပူၤ လၢအဘၣ်တၢ်ဖူကျဲစၢၤအထူၣ်ဒီး ပဲတြီတဖၣ်လၢသိဖိအသွံၣ်န့ၣ်လီၤ. "ဒီးတၢ်သွံၣ်န့ၣ် ကကဲထီၣ်တၢ်ပနီၣ်လၢ သုဂီၢ်လၢဟံၣ်လိၤ ဖဲသုအိၣ်လၢအပူၤ, ဒီးတုၤယထံၣ်တၢ်သွံၣ်န့ၣ်ဒီး, ယကလဲၤ ကပၥ်သု, ဒီးတုၤယကျီကွံၥ်ကီၢ်အဲၤကူပတူးဒီး, တၢ်သံသတြီၥ်တဘၣ်ဘၣ် သုလၢတၢ်ဟးဂီၤအဂီၢ်ဘၣ်လီၤ." (၂မိၤ ၁၂း၁၃, ကွၢ်စ့ၢ်ကီး ၂မိၤ ၁၂း၂၂, ၂၃).

"ၦၤဂီၢ်မုၢ်သ့ၣ်တဖၣ်န့ၣ် ကဘၣ်ပၥ်ဖျါထီၣ်တၢ်နၥ်အတၢ်အုၣ်အသး လၢအမ့ၢ်တၢ်ဒိကနၣ်န့ၣ်လီၤ. လၢတၢ်န့ၣ်အဃိ ၦၤလၢအအဲၣ်ဒိးပူၤဖျဲးလၢ ကစၢ်ခ၇ံၥ်သွံၣ်အတၢ်ဂ့ၤတၢ်၀ါအပူၤတဖၣ်န့ၣ် ကဘၣ်သ့ၣ်ညါလၢအနီၢ်ကစၢ် ဒၣ်ဝဲ ကဘၣ်မၤတၢ်တမံၤမံၤ ဒ်သိးကဒိးန့ၢ်ဘၣ်တၢ်အုၣ်က့ၤခီၣ်က့ၤအဂီၢ်န့ၣ် လီၤ. ဖဲကစၢ်ခ၇ံၥ်ထဲတဂၤဧိၤလၢ အအုၣ်က့ၤခီၣ်က့ၤၦၤလၢ တၢ်ဒဲးဘးအဘူး အလဲပူၤအံၤ သ့ဝဲအကတီၢ်န့ၣ်, ပဘၣ်ဃၣ်ကွံၥ်ပသးလၢ တၢ်ဒဲးဘးဆူ တၢ်ဒိကနၣ်အပူၤလီၤ. ၦၤကညီန့ၣ် ကဘၣ်တၢ်မၤပူၤဖျဲးအီၤ ခီဖျိတၢ်စူၢ် တၢ်နၥ်လီၤ, တမ့ၢ်တၢ်ဖံးတၢ်မၤတဖၣ်ဘၣ်, ဘၣ်ဆၣ်အတၢ်နၥ်ကဘၣ်အိၣ် ဖျါထီၣ်အသးခီဖျိတၢ်မၤန့ၣ်လီၤ." Ellen G. White, Patriarchs and Prophets, p. 279.

လၢတၢ်ဂ့ၢ်အံၤအပူၤ, တၢ်သွံၣ်န့ၣ် မ့ၢ်တၢ်ပနီၣ်လၢအဒုးပူၤဖျဲး အဝဲသ့ၣ်လၢမူခိၣ်ကလူးလၢအမၤဟးဂီၤတၢ်တဖၣ်အစုပူၤလီၤ. ဒ်ယွၤမၤပူၤဖျဲး ၦၤအံၣ်စ၇့လးဖိအသးသမူလၢတၢ်ဆါသံသတြိၥ်အကတၢၢ်တမံၤအံၤအသိး, ၦၤအံၣ်စ၇့လးဖိသ့ၣ်တဖၣ် ကဘၣ်မၤပူၤဖျဲးနီၢ်၇ၤဃးဒီး အၦၤဟံၣ်ဖိဖဲတၢ် ဟးဂူၥ်ဟးဂီၤတုၤဘၣ်၀့ၢ်ယ၇ံၤဃိအကတီၢ်န့ၣ်လီၤ.

မ့ၢ်တၢ်သးခုအကစီၣ်လၢအစိကမီၤဒိၣ်လၢ ပထံၣ်န့ၢ်အီၤ ဖဲပူခံယုၢ် အပူၤအံၤမးလဲၣ်. တၢ်သးခုအကစီၣ်အတၢ်မၤလိတဖၣ် လၢပဟံးန့ၢ်သ့လၢ ပူအံၤအပူၤန့ၣ် မ့ၢ်မနုၤလဲၣ်.