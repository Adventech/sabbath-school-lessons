---
title:  တၢ်ခွဲးတၢ်ယၥ်ခံဘျီတဘျီ
date:   05/10/2025
---

`ဖး ယိၤရှူ ၂း၁ ဃုၥ်ဒီး ၄မိၤ ၁၃း၁, ၂, ၂၅-၂၈, ၃၃ ဒီး ၄မိၤ ၁၄း၁-၁၂ တက့ၢ်. ဘၣ်မနုၤလၢ စီၤယိၤရှူစးထီၣ်အတၢ်မၤလၢ ကဒုးန့ၢ် ကီၢ်တၢ်စံးပၥ်ခီဖျိတၢ်ပျၢ်လီၤၦၤကွၢ်ခူသူၣ်တၢ်ဖိန့ၣ်လဲၣ်.`

တၢ်လီၢ်လၢၦၤကွၢ်ခူသူၣ်တၢ်ခံဂၤ ဘၣ်တၢ်ဆှၢဃီၤအီၤန့ၣ် မ့ၢ်ဝဲ ၡံးထံၣ်, လၢဧ့ၤဘြံၤအကျိၥ် ဒီးဒုးသ့ၣ်နီၣ်ထီၣ်ၦၤလၢ ၦၤအံၣ်စ၇့လးဖိအတၢ် စံၣ်စိၤတဲစိၤပူလၢအကမၣ်ခံမံၤန့ၣ်လီၤ.

တၢတထံၣ်န့ၣ် မ့ၢ်ၦၤကွၢ်ခူသူၣ်တၢ်ပူလၢအဂၤတမံၤ (၄မိၤ ၁၃) ပၥ်ဖျါထီၣ်တၢ်အက့ၢ်အဂီၤတမံၤဃီ, တၢ်မၢလီၤၦၤကွၢ်ခူသူၣ်တၢ်တဖၣ်, ၦၤကွၢ်ခူသူၣ်တၢ်တဖၣ် အတၢ်လဲၤနုၥ်လီၤဆူဒုၣ်ဒါအတၢ်လီၢ်တၢ်ကျဲတဖၣ်, အဝဲသ့ၣ်အတၢ်ဟဲက့ၤကဒါ, အတၢ်ပၥ်ဖျါထီၣ်အတၢ်ထံၣ်န့ၢ်တဖၣ်, ဒီးတၢ်ကမၤတၢ်လၢအအိၣ်သူၣ်လီၤအသးလၢအဝဲသ့ၣ်အတၢ်ပၥ်ဖျါအဖီခိၣ် အဂ့ၢ်န့ၣ်လီၤ.

တၢ်မၤအသးအဂၤတမံၤ ဖဲၡံးထံၣ်ကဲထီၣ်တၢ်အခၢၣ်စးလၢ တၢ်ကိးတၤအဒိၣ်အမုၢ် ဖဲၦၤအံၣ်စ၇့လးဖိဘူၣ်ထီၣ်ဘါထီၣ်တၢ်ဂီၤတၢ်ဖီၣ် လုၢ်သ့ၣ်ခါပတၥ်ယွၤအတၢ်သိၣ်တၢ်သီ ခီဖျိဘဧၤလးအတၢ်ဟ့ၣ်သဆၣ်ထီၣ် အပူၤ, မၤကမၣ်မုၣ်ကမၣ်ခွါဃုၥ်ဒီးၦၤမိးအၤပိၥ်မုၣ်တဖၣ် ဒီးဘူၣ်ထီၣ်ဘါထီၣ် အဝဲသ့ၣ်အကစၢ်တဖၣ်န့ၣ်လီၤ (၄မိၤၡွ ၂၅း၁-၃; ၄မိၤၡွ ၃၁း၁၆). လၢတၢ်အံၤ အပူၤ, မံၤလၢအမ့ၢ်ၡံးထံၣ်အံၤ ဒုးအိၣ်ထီၣ်တၢ်ဖ့ၣ်ဆၢဒိၣ်ဒိၣ်မုၢ်မုၢ်ဒ်သိးပူအံၤ ပၥ်ဖျါထီၣ်တၢ်အဘျုးအဖှိၣ်န့ၣ်လီၤ. ကမ့ၢ်တၢ်တလၢထီၣ်ၦဲၤထီၣ်အဂၤတမံၤ ဖဲကီၢ်တၢ်စံးပၥ်အကီၢ်ဆၢန့ၣ်ဧါ. မ့တမ့ၢ် ကဆှၢအဝဲသ့ၣ်ဆူတၢ်အိၣ်ခိးယံၥ်မး လၢတၢ်စံးပၥ်အံၤကလၢထီၣ်ၦဲၤထီၣ်ဝဲအဂီၢ်န့ၣ်ဧါ.

`ဖး ယိၤဟၣ် ၁၈း၁၆-၁၈, ၂၅-၂၇ ဒီး ယိၤဟၣ် ၂၁း၁၅-၁၉. တၢ်လဲၤတတြဲၤတဖၣ် လၢနထံၣ်တၢ်ခွဲးတၢ်ယၥ်ခံဘျီတဘျီလၢ တၢ်ဟ့ၣ်လီၤ အံၣ်စ၇့လး ဒ်အမ့ၢ်ကလုၥ်ဒူၣ်တဖၣ်ဒီး စီၤပ့းတရူး ဒ်အမ့ၢ်ၦၤတဂၤအသိးအံၤ အဘၢၣ်စၢၤန့ၣ် မ့ၢ်မနုၤတမံၤလဲၣ်.`

ကစၢ်ယွၤန့ၣ် မ့ၢ်ယွၤလၢအမ့ၢ်တၢ်ခွဲးတၢ်ယၥ်ခံဘျီတဘျီ (ဒီးအါန့ၢ် အန့ၣ်ဒံးလီၤ). လံၥ်စီဆှံကိးတၢ်ခွဲးတၢ်ယၥ်ခံဘျီတဘျီ (အါန့ၢ်ဒ်အအံၤ) လၢအမ့ၢ် (တၢ်ဘျုးတၢ်ဖှိၣ်) လီၤ. တၢ်ဘျုးတၢ်ဖှိၣ်န့ၣ် မ့ၢ်တၢ်တမံၤလၢ ပတကြၢးဒိးန့ၢ်အီၤဘၣ်, ဘၣ်ဆၣ်ပဒိးန့ၢ်ဘၣ်အီၤလီၤ. လံၥ်စီဆှံအတၢ် သိၣ်လိနဲၣ်လိန့ၣ် လၢၦဲၤဒီးတၢ်ဘျုးတၢ်ဖှိၣ်အတၢ်ဆိကမိၣ်န့ၣ်လီၤ (ထိၣ်သတြီၤ ဒီး ၇ိမ့ၤ ၅း၂; အ့းဖ့းစူး ၂း၈; ၇ိမ့ၤ ၁၁း၆). ကစၢ်ယွၤန့ၣ် လၢတၢ်ဘျုး တၢ်ဖှိၣ်အပူၤ ဟ့ၣ်လီၤၦၤကိးဂၤဒဲးတၢ်စးထီၣ်ကဒီးလၢအသီတမံၤန့ၣ်ညီဝဲလီၤ (တံတူး ၂း၁၁-၁၄). စီၤပ့းတရူးအနီၢ်ကစၢ်ဒၣ်ဝဲလဲၤခီဖျိဘၣ်တၢ်ဘျုးတၢ်ဖှိၣ် ဒ်အံၤဒီး ဟ့ၣ်သဆၣ်ထီၣ်တၢ်အိၣ်ဖှိၣ်လၢကဒိၣ်ထီၣ်လၢတၢ်ဘျုးတၢ်ဖှိၣ်အပူၤ န့ၣ်လီၤ (၂ပ့းတရူး ၃း၁၈). ဒီးတၢ်ကစီၣ်န့ၣ် ဒ်ဂ့ၤထီၣ်ဝဲစ့ၢ်ကီး, ပဒိးန့ၢ်ဘၣ် အါန့ၢ်ဒံးတၢ်ခွဲးတၢ်ယၥ်ခံဘျီတဘျီဒံးလီၤ, တမ့ၢ်ဘၣ်ဧါ. (ပမ့ၢ်တဒိးန့ၢ်ဘၣ် အီၤဘၣ်န့ၣ်, မ့ၢ်ပကအိၣ်ဘၣ်ဖဲလဲၣ်.)

ဆိကမိၣ်ဘၣ်ဃးၦၤအံၣ်စ၇့လးဖိအတၢ်လဲၤခီဖျိ ဖဲတၢ်ဟ့ၣ်လီၤ တၢ်ခွဲးယၥ်ခံဘျီတဘျီလၢ ကလဲၤနုၥ်ဆူကီၢ်ကနၤဧၣ်အပူၤန့ၣ်တက့ၢ်, ဒီးဘၣ်ဃးဒီးတၢ်ဘျုးတၢ်ဖှိၣ်လၢ အဘၣ်တၢ်ဟ့ၣ်လီၤဆူစီၤပ့းတရူးအအိၣ် ဖဲအဝဲသမၢယွၤ၀ံၤအလီၢ်ခံန့ၣ်တက့ၢ်. တၢ်မၤအသးသ့ၣ်တဖၣ်အံၤ သိၣ်လိၦၤ ဘၣ်ဃးတၢ်ဟ့ၣ်လီၤတၢ်ဘျုးတၢ်ဖှိၣ်ဆူၦၤလၢအလိၣ်ဘၣ်ဝဲတဖၣ်န့ၣ် အအိၣ် သ့ဝဲလၢကျဲဒ်လဲၣ်.