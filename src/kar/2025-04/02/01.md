---
title:  လီၤကမၢကမၣ်လၢတၢ်ဘျုးတၢ်ဖှိၣ်အပူၤ
date:   04/10/2025
---

### တၢ်မၤလိတနွံအံၤအဂီၢ်ဖး

ယိၤရှူ ၂း၁-၂၁; ၄မိၤၡွ ၁၄း၁-၁၂; ဧ့ၤဘြံၤ ၁၁း၃၁; ၂မိၤၡွ ၁၂း၁၃; ယိၤရှူ ၉; နဃ့မယၤ ၇း၂၅.

> <p>တၢ်ကလုၢ်ထူ</p>
> "လၢတၢ်နၥ်, ၦၤဃဲသဲမုၣ်နီၢ်၇ၤဃးတဂၤ တူၢ်လိၥ်ၦၤကွၢ်ဟုၣ်တၢ်လၢ တၢ်ဃူတၢ်ဖိးသတးဒီး, တဟးဂီၤဃုၥ်ဒီးၦၤတစူၢ်တနၥ်ဘၣ်န့ၣ်ဘၣ်" (ဧ့ၤဘြံၤ ၁၁း၃၁).

ဘၣ်မနုၤယမၤတၢ်အံၤကဒီးတဘျီလဲၣ်. ဘၣ်သ့ၣ်သ့ၣ် ပဝဲဒၣ် ကိးဂၤဒဲး ကတိၤတ့ၢ်တၢ်ဒ်န့ၣ်လီၤ. လၢအကတၢၢ်န့ၣ်, တၢ်စံၣ်စိၤတဲစိၤ တမ့ၢ်ထဲမၤအသးကဒီးတဘျီဘၣ်, ၦၤကညီသ့ၣ်တဖၣ်ဒ်န့ၣ်အသိးလီၤ, ဒီးပနီၢ်ကစၢ်ဒၣ်ဝဲစ့ၢ်ကီးဒ်န့ၣ်လီၤ. ပမၤကဒီးတၢ်ကမၣ်တမံၤဃီအံၤသ့ၣ်တဖၣ် ၦဲၤဘျီလဲၣ်.

ၦၤအံၣ်စ၇့လးဖိသ့ၣ်တဖၣ် အိၣ်ဒီးတၢ်ခွဲးတၢ်ယၥ်ခံဘျီတဘျီလၢ ကလဲၤနုၥ်ဆူကီၢ်တၢ်စံးပၥ်အပူၤ ဒီးစီၤယိၤရှူဟံးန့ၢ်တၢ်မၤအဝဲအံးလၢ တၢ်သူၣ်အိၣ်သးအိၣ်အပူၤလီၤ. တၢတပတီၢ်န့ၣ် ကဘၣ်အိၣ်ဒီးတၢ်နၢ်ပၢၢ် ဂ့ၤဂ့ၤ ဘၣ်ဃးတၢ်လၢအဝဲသ့ၣ်ဘၣ်သဂၢၢ်ဝဲန့ၣ်လီၤ. အဝဲပျၢ်လီၤၦၤကွၢ်ဟုၣ် တၢ်ခံဂၤ ဒ်သိးကဟဲက့ၤစိၥ်န့ၢ်အီၤတၢ်ဂ့ၢ်တၢ်ကျိၤလၢ အ၇့ဒိၣ်ဘၣ်ဃးဒီး ကီၢ်အဂ့ၢ်, အတၢ်တြီဆၢအက့ၢ်အဂီၤ, သုးမုၢ်သံၣ်ဘိအတၢ်ကတီၤသး, ထံနိ အကျိၤအကွၥ်ဒီးၦၤဂီၢ်မုၢ်ဖဲန့ၣ်အတၢ်ပၥ်သူၣ်ပၥ်သး ဖဲတၢ်လဲၤနုၥ်လီၤဒုးတၢ် အဆၢကတီၢ်န့ၣ်လီၤ.

ၦၤတဂၤလၢ်လၢ် ကဆိကမိၣ်လၢကစၢ်ယွၤအတၢ်အၢၣ်လီၤလၢ ကဟ့ၣ်လီၤကီၢ်တၢ်စံးပၥ်အံၤ တလိၣ်လၢအဝဲသ့ၣ်ကဘၣ်ဂုၥ်ကျဲးစၢးမၤတၢ် နီတမံၤဘၣ်လီၤ. ဘၣ်ဆၣ်ဒီး, ကစၢ်ယွၤအတၢ်ဆီၣ်ထွဲဂၢၢ်ဂၢၢ်ကျၢၤကျၢၤန့ၣ် တလဲၤထလၢကွံၥ်ၦၤကညီအမူအဒါဘၣ်. အံၣ်စ၇့လးဆၢထၢၣ်ဖဲကီၢ်ကနၤဧၣ် အကီၢ်ဆၢလၢခံဘျီတဘျီအကတီၢ်လီၤ. တၢ်မုၢ်လၢ်အိၣ်ဝဲဒိၣ်မး, ဘၣ်ဆၣ် လၢအပူၤကွံၥ်တဘျီန့ၣ်, ၦၤအံၣ်စ၇့လးဖိအိၣ်ဖဲကီၢ်ဆၢအံၤဒီး အိၣ်ဒီးတၢ်မၤ တမံၤဃီ, ဘၣ်ဆၣ်လၢအကတၢၢ်န့ၣ် တကဲထီၣ်လိၣ်ထီၣ်ဝဲနီတမံၤဘၣ်.

တနွံအံၤ, ပကလူၤဃုသ့ၣ်ညါပူလၢအထုးန့ၢ်ပသးခံယုၢ် ဖဲလံၥ်ယိၤရှူ အပူၤ ဒီးကထံၣ်ဘၣ်လၢအဘၣ်ထွဲဒီးပတၢ်နၥ်လၢမုၢ်မဆါတနံၤအံၤန့ၣ်လီၤ. ကစၢ်ယွၤအဘျုးအဖှိၣ်န့ၣ် ကတၢၢ်ဝဲတသ့ဘၣ် လၢကဒုးကမၢကမၣ်ၦၤအဂီၢ် န့ၣ်လီၤ.