---
title:  လံၥ်စီဆှံတၢ်အဒိအတဲၥ်တဖၣ်
date:   30/11/2025
---

`ဖး လံၥ်စီဆှံလၢအဖီလၥ်တဖၣ်လၢ အဒုးနဲၣ်တၢ်ဆူတၢ်အဒိအတဲၥ် တဖၣ် ဒီးဂုၥ်ကျဲးစၢးပၥ်ဖျါထီၣ်မနုၤတမံၤလၢ လံၥ်စီဆှံအတၢ်သိၣ်လိဘၣ်ဃး တၢ်အဒိအတဲၥ်တဖၣ်ဖဲ, ၇ိမ့ၤ ၅း၁၄; ၁က၇ံၣ်သူး ၁၀း၁-၁၃; ဧ့ၤဘြံၤ ၈း၅ ဒီး ဧ့ၤဘြံၤ ၉း၂၃ အပူၤအံၤတက့ၢ်.`

လံၥ်စီဆှံဆၢတဖၣ်အံၤ သူလံၥ်မဲၥ်ဖျၢၣ်လၢအမ့ၢ် "တၢ်အဒိ" (ဟ့းလ့ၣ်ကျိၥ် typos) မ့တမ့ၢ် တၢ်မၤလၢထီၣ်ၦဲၤထီၣ်တၢ်အဒိ (ဟ့းလ့ၣ်ကျိၥ် antitypos) ဒုးနဲၣ်ကျဲလၢလံၥ်စီဆှံအသီတကတြူၢ် ပၥ်ဖျါထီၣ်အံၤ ဘၣ်ထွဲလိၥ် အသးဒီးလံၥ်စီဆှံအလီၢ်လံၤတကတြူၢ်အတၢ်ကွဲးတဖၣ် မ့တမ့ၢ်တၢ်မၤအသးဒီး အခီပညီလၢအဆၢကတီၢ်ဒၣ်ဝဲအပူၤ မ့တမ့ၢ်ဆၢကတီၢ်ခါဆူညါအဂီၢ်န့ၣ်လီၤ.

တၢ်မၤလိဘၣ်ဃးတၢ်အဒိအတဲၥ်အံၤ မ့ၢ်တၢ်ပၥ်ဖျါထီၣ်တၢ်သ့ၣ်ညါ ဘၣ်ဃးၦၤတဂၤဂၤအဂ့ၢ်အကျိၤ, တၢ်မၤအသး, ဒီးတၢ်က၇ၢက၇ိတဖၣ်လၢ အပၥ်ဖျါထီၣ်ဆိကစၢ်ခ၇ံၥ် မ့တမ့ၢ် တၢ်နီၢ်နီၢ်လၢအဂၤတဖၣ်လၢအပၣ်ဃုၥ် ဖဲတၢ်သးခုအကစီၣ်ပူၤန့ၣ်လီၤ. တၢ်အဒိလၢအဘၣ်ထွဲလိၥ်အသးဒီး တၢ်အနီၢ် ကီၢ်လၢကဘၣ်လၢထီၣ်ၦဲၤထီၣ်ဝဲ မ့တမ့ၢ် တၢ်လီၤဟိအက့ၢ်အဂီၤလၢ အဒုးနဲၣ် တၢ်အခီၣ်ထံးခီၣ်ဘိအံၤ, မၤလၢထီၣ်ၦဲၤထီၣ်တၢ်အဒိအတဲၥ်အတၢ်တိၥ်ပၥ်အံၤ န့ၣ်လီၤ. လၢတၢ်န့ၣ်အဃိ, လံၥ်စီဆှံတၢ်အဒိအတဲၥ်အံၤ ဘၣ်တၢ်မၤအီၤ ဒ်ယွၤအတၢ်နဲၣ်လီၤဝဲအသိးလၢ အအိၣ်ဝဲလီၤတံၢ်လီၤဆဲးလၢ ယွၤအသူၣ်ကံၢ် သးလဲပူၤ ဒီးမၤတၢ်လၢကဒုးကဲထီၣ်တၢ်လီၤဂၥ်တၢ်အက့ၢ်အဂီၤခါဆူညါန့ၣ် လီၤ.

မ့ၢ်တၢ်လၢအ၇့ဒိၣ်မးတမံၤလၢ ကနၢ်ပၢၢ်ၦၤကွဲးလံၥ်စီဆှံအသီတဖၣ် တမၤထဲတၢ်ဘၣ်အသးလၢအတၢ်ပၥ်ဖျါထီၣ်လံၥ်စီဆှံအလီၢ်လံၤတကတြူၢ် တၢ်အဒိအတဲၥ်အခီပညီလၢကပၥ်ဖျါထီၣ်တၢ်ဂ့ၢ်တၢ်ကျိၤအဂီၢ်န့ၣ်ဘၣ်. လံၥ်စီဆှံအလီၢ်လံၤတကတြူၢ်အတၢ်ဒိတၢ်တဲၥ်န့ၣ် အိၣ်ဒံးဝဲထီဘိလၢ ၀ံအတၢ်ကွဲးအပူၤတချုးလၢအဒိးန့ၢ်ဘၣ်တၢ်အနီၢ်ကီၢ်အတၢ်လၢထီၣ်ၦဲၤထီၣ် လၢလံၥ်စီဆှံအသီတကတြူၢ်အပူၤဒံးဘၣ်န့ၣ်လီၤ.

**ကွၢ်လၢ စီၤဒၤ၀ံးဖျါထီၣ်ဖဲလံၥ်စီဆှံအလီၢ်လံၤတကတြူၢ်အပူၤ ဒ်လဲၣ်ဒ်လဲၣ်အဂ့ၢ် ဒီး၀ံၤကဒီးန့ၣ် မ့ၢ်အဝဲဘၣ်တၢ်ဒိလီၤဆိအီၤလၢ လံၥ်စီဆှံ အသီတကတြူၢ်အပူၤဒ်လဲၣ်အဂ့ၢ်န့ၣ်တက့ၢ်. တၢ်မၤလိလၢပဒိးန့ၢ်ဘၣ်အီၤသ့ ဘၣ်ဃးတၢ်အဒိအတဲၥ်ဖျါဖဲအံၤန့ၣ် မ့ၢ်မနုၤလဲၣ်.**

`(၁) စီၤဒၤ၀ံး (စံး ၂၂း၁, ၁၄-၁၈)`

`(၂) စီၤဒၤ၀ံးအသီ (ယံး၇မံယၤ ၂၃း၅; ယၡါယၤ ၁၁း၁-၅)`

`(၃) ၦၤအနီၢ်နီၢ်လၢတၢ်ဒိလီၤအီၤလၢစီၤဒၤ၀ံး (ယိၤဟၣ် ၁၉း၂၄)`

ခီဖျီတၢ်ကွၢ်ထံကွၢ်ဆးလံၥ်စီဆှံအဆၢသ့ၣ်တဖၣ်အံၤဒီး, ပထံၣ် ဘၣ်လၢလံၥ်စီဆှံအလီၢ်လံၤတကတြူၢ်ဒၣ်ဝဲအံၤ ကတဲၥ်ကတီၤန့ၢ်နီၣ်၀ံၥ်ခံလၢ ကသ့ၣ်ညါဘၣ်ဒီးကသူတၢ်ဒိတၢ်တဲၥ်တဖၣ်လၢလံၥ်စီဆှံအပူၤန့ၣ်လီၤ. ၦၤကွဲးလံၥ်စီဆှံအသီတကတြူၢ်အံၤ, အလံၥ်စီဆှံမ့ၢ်ဝဲအလီၢ်လံၤတကတြူၢ် အဃိ အဝဲသ့ၣ်ဘၣ်တၢ်ထိၣ်ဟူးထိၣ်ဂဲၤအီၤဒီးသးစီဆှံလၢကသူလံၥ်စီဆှံ အလီၢ်လံၤတကတြူၢ်တၢ်အဒိအတဲၥ်လၢကလီၣ်ဖျါထီၣ် "ဆၢကတီၢ်ခဲအံၤ အတၢ်မ့ၢ်တၢ်တီ" (၂ပ့းတရူး ၁း၁၂) လီၤဆီဒၣ်တၢ်ဘၣ်ဃးကစၢ်ယ့ၣ်ရှူး ခ၇ံၥ်ဒီး အတၢ်ဖံးတၢ်မၤအဂ့ၢ်န့ၣ်လီၤ.