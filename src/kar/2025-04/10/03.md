---
title:  တၢ်အဒိအတဲၥ်ဒီးတၢ်နီၢ်ကီၢ်လၢအမၤလၢၦဲၤတၢ်အဒိအတဲၥ်
date:   01/12/2025
---

ၦၤထုးထီၣ်လံၥ်စီဆှံအခီပညီတဖၣ် ဆၢတဲၥ်ဝဲတသ့လၢတၢ်မနုၤ တမံၤလၢအဒုးအိၣ်ထီၣ်လံၥ်စီဆှံအတၢ်ဒိတၢ်တဲၥ်အံၤ မ့တမ့ၢ် တၢ်အဒိတမံၤ အံၤလၢထီၣ်ၦဲၤထီၣ်လၢလံၥ်စီဆှံအသီတဘ့ၣ်အပူၤဒီးဆူညါန့ၣ်လၢကျဲဒ်လဲၣ် အဂ့ၢ်န့ၣ်ဘၣ်လီၤ. လံၥ်စီဆှံဒၣ်လဲၥ် အိၣ်ဒီးတၢ်ပၢဃၥ်ဒီးတၢ်သိၣ်လိနဲၣ်လိ လၢတၢ်ကသူလံၥ်စီဆှံအဒိအတဲၥ်သ့ၣ်တဖၣ်အံၤအဂီၢ်န့ၣ်လီၤ.

ဒ်န့ၣ်အသိး, လံၥ်စီဆှံအသီတကတြူၢ်ပၥ်ဖျါထီၣ်တၢ်အဒိအတဲၥ်အံၤ လၢထီၣ်ၦဲၤထီၣ်ဝဲလၢတၢ်လီၤဆီသၢမံၤအက့ၢ်အဂီၤပူၤလၢအမ့ၢ်, (၁) လၢကစၢ် ခ၇ံၥ်တၢ်အိၣ်မူအပူၤ (တၢ်လၢထီၣ်ၦဲၤထီၣ်လၢအဘၣ်ဃးဒီးကစၢ်ခ၇ံၥ်အဂ့ၢ် အကျိၤ (၂) လၢတၢ်အိၣ်ဖှိၣ်အတၢ်လဲၤခီဖျိအပူၤ (ခ၇ံၥ်အတၢ်စံၣ်တဲၤတဲလီၤ အဂ့ၢ်အကျိၤအတၢ်လၢထီၣ်ၦဲၤထီၣ်) ဒီး (၃) ဖဲမုၢ်နံၤခံကတၢၢ်အဆၢကတီၢ် (မုၢ်နံၤခံကတၢၢ်အတၢ်မၤသးလၢထီၣ်ၦဲၤထီၣ်အဂ့ၢ်အကျိၤ) န့ၣ်လီၤ.

ပထံၣ်ဘၣ်တၢ်အဒိအတဲၥ်ဒီး တၢ်နီၢ်ကီၢ်လၢအမၤလၢၦဲၤတၢ်အဒိ အတဲၥ်သ့ၣ်တဖၣ်အံၥ်လၢလံၥ်စီဆှံဒီတကတီၢ်ညါအပူၤ, ဒီးအဝဲသ့ၣ်တဖၣ်န့ၣ် ကဲထီၣ်တၢ်မၤစၢၤလၢ ကဒုးနဲၣ်ၦၤဖးလံၥ်ဖိဒ်သိးကနၢ်ပၢၢ်လံၥ်စီဆှံဒီးတၢ်မ့ၢ် တၢ်တီမနုၤတမံၤလၢကစၢ်ယွၤအကလုၢ်ကထါသိၣ်လိဘၣ်ဃးကစၢ်ယ့ၣ်ရှူးခ၇ံၥ်, တၢ်အုၣ်က့ၤခီၣ်က့ၤဒီးတၢ်မုၢ်လၢ်လၢလၢၦဲၤၦဲၤလၢပဒိးန့ၢ်ဘၣ်အီၤအဂ့ၢ်န့ၣ်လီၤ.

ကွၢ်လံၥ်စီဆှံအလီၢ်လံၤတကတြူၢ်အတၢ်ဒိတၢ်တဲၥ်လၢဖီလၥ်အံၤ လၢအဘၣ်ဃး, အံၣ်စ၇့လး, တၢ်ဟးထီၣ်ကွံၥ်, ဒီးဒဲအတၢ်လီၢ်စီဆှံအံၤတက့ၢ်. တၢ်တမံၤစုၥ်စုၥ်အံၤ လၢထီၣ်ၦဲၤထီၣ်ဝဲလၢ တၢ်အက့ၢ်အဂီၤသၢမံၤအံၤအပူၤ လၢကျဲဒ်လဲၣ်, တၢ်လၢထီၣ်ၦဲၤထီၣ်လၢအဘၣ်ဃးဒီးကစၢ်ခ၇ံၥ်အဂ့ၢ်အကျိၤ, ခ၇ံၥ်အတၢ်စံၣ်တဲၤတဲလီၤအဂ့ၢ်အကျိၤအတၢ်လၢထီၣ်ၦဲၤထီၣ်, မုၢ်နံၤခံကတၢၢ် အတၢ်လၢထီၣ်ၦဲၤထီၣ်အဂ့ၢ်အကျိၤန့ၣ်လီၤ.

၁. အံၣ်စ၇့လး
	- (က) ကစၢ်ခ၇ံၥ်အဂ့ၢ်အကျိၤလၢထီၣ်ၦဲၤထီၣ် (မးသဲ ၂း၁၅)
	- (ခ) ခ၇ံၥ်အတၢ်စံၣ်တဲၤတဲလီၤအဂ့ၢ်အကျိၤအတၢ်လၢထီၣ်ၦဲၤထီၣ် (ကလၤတံ ၆း၁၆)
	- (ဂ) မုၢ်နံၤခံကတၢၢ်တၢ်မၤအသးအတၢ်လၢထီၣ်ၦဲၤထီၣ် (လီၣ်ဖျါ ၇း၄-၈, ၁၄)
၂.	တၢ်ဟးထီၣ်လၢကီၢ်အဲၤကူပတူးအပူၤ
	- (က) ကစၢ်ခ၇ံၥ်အဂ့ၢ်အကျိၤလၢထီၣ်ၦဲၤထီၣ် (မးသဲ ၂း၁၉-၂၁)
	- (ခ) ခ၇ံၥ်အတၢ်စံၣ်တဲၤတဲလီၤအဂ့ၢ်အကျိၤအတၢ်လၢထီၣ်ၦဲၤထီၣ် (၂က၇ံၣ်သူး ၆း၁၇)
	- (ဂ) မုၢ်နံၤခံကတၢၢ်တၢ်မၤအသးအတၢ်လၢထီၣ်ၦဲၤထီၣ် (လီၣ်ဖျါ ၁၈း၄)
၃.	ဒဲအတၢ်လီၢ်စီဆှံ
	- (က) ကစၢ်ခ၇ံၥ်အဂ့ၢ်အကျိၤလၢထီၣ်ၦဲၤထီၣ် (ယိၤဟၣ် ၁း၁၄; ယိၤဟၣ် ၂း၂၁; မးသဲ ၂၆း၆၁)
	- (ခ) ခ၇ံၥ်အတၢ်စံၣ်တဲၤတဲလီၤအဂ့ၢ်အကျိၤအတၢ်လၢထီၣ်ၦဲၤထီၣ် (၁က၇ံၣ်သူး ၃း၁၆, ၁၇; ၂က၇ံၣ်သူး ၆း၁၆)
	- (ဂ) မုၢ်နံၤခံကတၢၢ်တၢ်မၤအသးအတၢ်လၢထီၣ်ၦဲၤထီၣ် (လီၣ်ဖျါ ၃း၁၂; လီၣ်ဖျါ ၁၁း၁၉; လီၣ်ဖျါ ၂၁း၃; လီၣ်ဖျါ ၂၁း၂၂)

"ၦၤကွဲးလံၥ်စီဆှံအံၤ မ့ၢ်ယွၤအဃိ, လံၥ်စီဆှံပူၤအါအါကလဲၥ်အံၤ ဘၣ်ထွဲလိၥ်အသးတမံၤဒီးတမံၤန့ၣ်လီၤ...တၢ်သိၣ်တၢ်သီလၢ လံၥ်စီဆှံ အပူၤခဲလၢၥ်န့ၣ် စဲဘူးလိၥ်အသးတမံၤဒီးတမံၤ, လံၥ်စီဆှံဆၢတဖၣ်လၢ တၢ်ကွဲးကျိၥ်က့ၤအခီပညီ, တၢ်လီၣ်ဖျါထီၣ်အခီပညီန့ၣ် ဃူလိၥ်ဖိးလိၥ်အသး ဒီးတၢ်ခဲလၢၥ်လၢလံၥ်စီဆှံသိၣ်လိတၢ်ဘၣ်ဃးဒီးတၢ်ဂ့ၢ်တၢ်ကျိၤတမံၤမံၤအဂ့ၢ် န့ၣ်လီၤ." Raoul Dederen, ed, Handbook of Seventh-day Adventist Theology (Hagerstown, MD. Review and Herald Publishing Association, 2000) p. 65.

`ဆၢကတီၢ်ဖဲနထံၣ်လံၥ်စီဆှံဆၢတဖၣ် ကီလၢနကနၢ်ပၢၢ်အီၤအဂီၢ်န့ၣ် မ့ၢ်နမၤမနုၤတမံၤလဲၣ်.`