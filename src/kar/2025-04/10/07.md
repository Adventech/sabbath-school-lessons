---
title:  တၢ်ဆိကမိၣ်ဆူညါအဂီၢ်
date:   05/12/2025
---

"ကစၢ်ခ၇ံၥ်အတၢ်မၤအံၤ ၦၤဂီၢ်မုၢ်လၢအဆၢကတီၢ်တဖၣ်န့ၣ် တနၢ်ပၢၢ်ဝဲဘၣ်...တၢ်အလုၢ်အလၢ်တဖၣ်, ၦၤသးၦၢ်အတၢ်ကတိၤဒိဒီး ၦၤကညီဒုးအိၣ်ထီၣ်တၢ်သိၣ်တၢ်သီတဖၣ်ဒုးအိၣ်ခူသူၣ်တၢ်လၢ အဝဲသ့ၣ် ဘၣ်ဃးတၢ်သိၣ်လိနဲၣ်လိလၢယွၤအဲၣ်ဒိးဒုးသ့ၣ်ညါအဝဲသ့ၣ်တဖၣ်န့ၣ်လီၤ. တၢ်အလုၢ်အလၢ်ဒီးမိၢ်ပၢ်လၢပျၢၤအတၢ်ကတိၤဒိသ့ၣ်တဖၣ်အံၤ ကဲထီၣ် တၢ်တြီမၤတံၥ်တၥ်တၢ်လၢအဝဲသ့ၣ်အတၢ်နၢ်ပၢၢ်ဒီး အတၢ်လူၤပိၥ်ထွဲတၢ်ဘူၣ် တၢ်ဘါလၢအမ့ၢ်အတီအဂီၢ်န့ၣ်လီၤ. ဒီးဖဲတၢ်အနီၢ်ကီၢ်ဟဲဝဲလၢ အမ့ၢ်ကစၢ် ခ၇ံၥ်အနီၢ်ကစၢ်ဒၣ်ဝဲအံၤဒီး, အဝဲသ့ၣ်, တသ့ၣ်ညါလၢတၢ်လၢထီၣ်ၦဲၤထီၣ်လၢ အီၤလၢအဘၣ်ဃးဒီးအဝဲသ့ၣ်အတၢ်လူၤပိၥ်ထွဲတၢ်အဒိ, တၢ်ကဒုသ့ၣ်တဖၣ် အံၤန့ၣ်ဘၣ်လီၤ. အဝဲသ့ၣ်တတူၢ်လိၥ်တၢ်အနီၢ်ကီၢ်ဘၣ်, ဒီးဟံးဃၥ်တၢ်အဒိ တဖၣ် ဒီးတၢ်အလုၢ်အလၢ်အဒိအတဲၥ်လၢအဘျုးတအိၣ်လၢၤဘၣ်န့ၣ်လီၤ. ကစၢ်ယွၤအဖိခွါန့ၣ် ဟဲတ့ၢ်လံ, ဘၣ်ဆၣ်အဝဲသ့ၣ်ဆဲးသံကွၢ်ဒံးတၢ်ပနီၣ်လီၤ. တၢ်ကစီၣ်န့ၣ်မ့ၢ်ဝဲ, "သ့ၣ်နီၣ်ပီၢ်ယၢ်လီၤနသးတက့ၢ်, မူခိၣ်အဘီအမုၢ်န့ၣ် ဘူးထီၣ်လံယ" အဝဲသ့ၣ်စံးဆၢက့ၤခီဖျိတၢ်ဃ့န့ၢ်တၢ်လီၤလးန့ၣ်လီၤ...ကစၢ် ခ၇ံၥ်အတၢ်သးခုကစီၣ်န့ၣ် မ့ၢ်တၢ်နီးတၢ်ဘျးလၢအဝဲသ့ၣ်အဂီၢ်လီၤ, အဂ့ၢ်ဒ်လဲၣ် အဝဲသ့ၣ်ဃ့ထီၣ်တၢ်လီၤလးတဖၣ်လၢ တၢ်အုၣ်က့ၤခီၣ်က့ၤကစၢ် အလီၢ်န့ၣ်လီၤ. အဝဲသ့ၣ်မုၢ်လၢ်လၢမ့းၡံအၤကအုၣ်အသးလၢအမ့ၢ် တၢ်ဒုးနၢၤ ကွံၥ်တၢ်အတၢ်ဖံးတၢ်မၤ, ကဒုးအိၣ်ထီၣ်အဘီအမုၢ်ဒိၣ်ဒိၣ်လၢဟီၣ်ခိၣ်အဘီ အမုၢ်လၢအဟးဂီၤကွံၥ်ဝဲအံၤအပူၤန့ၣ်လီၤ. တၢ်ဆၢမုၢ်လၢ်အံၤ ကစၢ်ခ၇ံၥ် စံးဆၢက့ၤလၢ ၦၤဖှံတၢ်ချံအတၢ်ဒိတၢ်တဲၥ်အဂ့ၢ်အကျိၤန့ၣ်လီၤ. ကစၢ်ယွၤ အဘီအမုၢ်အတၢ်မၤနၢၤန့ၣ် တမ့ၢ်တၢ်စုကဝဲၤအဂံၢ်အဘါဘၣ်, တမ့ၢ် တၢ်မၤဆူၣ်မၤစိးတၢ်အတၢ်အိၣ်ဖျါဘၣ်, ဘၣ်ဆၣ်ခီဖျိတၢ်သူၣ်လီၤတၢ်သိၣ် တၢ်သီအသီလၢ ၦၤကညီအသူၣ်ကံၢ်သးလဲအပူၤန့ၣ်လီၤ." Ellen G. White, Christ's Object Lessons, pp. 34, 35.

"တၢ်အိၣ်ဖှိၣ်လိၣ်ဘၣ်ၦၤလၢ အအိၣ်တီအိၣ်လိၤဒ်စီၤကၤလ့းဒီး စီၤယိၤရှူအသိး, လၢအိၣ်ကတဲၥ်ကတီၤလၢ ကတူၢ်လိၥ်တၢ်မူအထူအယိၥ်လၢ ယွၤပၥ်လီၤတၢ်ဂ့ၢ်တၢ်ကျိၤလၢ အမ့ၢ်တၢ်ဒိကနၣ်ယိယိဖိအံၤအပူၤန့ၣ်လီၤ. ပတၢ်အိၣ်ဖှိၣ်တဖၣ် တူၢ်ဘၣ်တၢ်နးတၢ်ဖှီၣ်လၢ ၦၤမၤတၢ်ဖိတအိၣ်ဘၣ်အဂီၢ် လီၤ. ဟီၣ်ခိၣ်အံၤ မ့ၢ်ပပျီပူၤလီၤ. တၢ်လိၣ်ၦၤမၤတၢ်သးခုကစီၣ်တဖၣ်လၢ ၀့ၢ်ဒီးဒူသ၀ီတဖၣ်အပူၤလၢတၢ်စၢဃၥ်အဝဲသ့ၣ်လၢ တၢ်ဘူၣ်ထီၣ်ဘါထီၣ် တၢ်ဂီၤတၢ်ဖီၣ်အပူၤအါန့ၢ်ဒံးၦၤဘါတၢ်ဂီၤတၢ်ဖီၣ်လၢမုၢ်ထီၣ်တကပၤလၢ တထံၣ်ဘၣ်တ့ၢ်တၢ်မ့ၢ်တၢ်တီအတၢ်ကပီၤနီတစုအံၤဘၣ်န့ၣ်လီၤ. တၢ်သးအိၣ် မၤတၢ်သးခုကစီၣ်အံၤ ဟးထီၣ်ကွံၥ်ဝဲလၢ တၢ်အိၣ်ဖှိၣ်အပူၤ လၢအပၥ်ဒိၣ် ပၥ်ထီတၢ်ဖံးတၢ်မၤအအံၤ, အဝဲသ့ၣ်အသးပူၤအံၤ တအိၣ်လၢၤဒီးတၢ်အဲၣ်လၢ ကဂုၥ်န့ၢ်သးသမူတဖၣ်ဒီးတသူၣ်အိၣ်သးအိၣ်တၢ်လၢ ကဆှၢၦၤဂၤဆူကစၢ်ခ၇ံၥ် အသိက၇ၢၢ်အပူၤန့ၣ်လၢၤဘၣ်. ပလိၣ်ဘၣ်ၦၤမၤတၢ်ဖိလၢ အသူၣ်ဆူၣ်သးဆူၣ် တဖၣ်လီၤ. ၦၤလၢအစံးဆၢက့ၤတၢ်ကိးသတြီထီၣ်လၢ အလဲၤဆူၦၤအိၣ်အလီၢ် တပူၤလၢ်လၢ်န့ၣ် မ့ၢ်အအိၣ်ဒံးဧါ..ဟဲဃီၤ..ဒီးမၤစၢၤၦၤတက့ၢ်." Ellen G. White, Testimonies for the Church, vol. 4, p. 156.