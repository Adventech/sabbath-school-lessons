---
title:  ကီၢ်ဆၢတဖၣ်လၢ တၢ်နိးတၢ်ဘျးတအိၣ်
date:   16/12/2025
---

တၢ်သူတၢ်စံးတၢ်ကတိၤတမံၤဃီလၢ အဘၣ်တၢ်စံးဘၣ်အီၤလၢ လံၥ်ယိၤရှူအခီၣ်ထံးအံၤအပူၤန့ၣ် (ယိၤရှူ ၁း၇, ၈), စီၤယိၤရှူစံးဝဲလၢ တၢ်မၤ လၢအအိၣ်လၢအံၣ်စ၇့လးအမဲၥ်ညါအံၤန့ၣ် တမ့ၢ်အအိၣ်သူၣ်လီၤအသးလၢ သုးအတၢ်ဖံးတၢ်မၤအဖီခိၣ်ဘၣ်. မ့ၢ်နီၢ်သးအတၢ်ဖံးတၢ်မၤလီၤ. တၢ်မၤအံၤ ဘၣ်ထွဲဒီးတၢ်ဒိကနၣ်ယွၤအတၢ်ဘၣ်အသးလၢ အလီၣ်ဖျါထီၣ်ဝဲဖဲ လံၥ်မိၤၡွ ယဲၢ်ဘ့ၣ်အံၤအပူၤန့ၣ်လီၤ.

`ဘၣ်မနုၤလၢ စီၤယိၤရှူဟံးန့ၢ်တၢ်ဂ့ၢ်တၢ်ကျိၤဘၣ်ဃးအံၣ်စ၇့လး အတၢ်၇့လိၥ်သးဒီးၦၤကလုၥ်လၢအခိၣ်အဃၢၤတဖၣ်အံၤ လၢအ၇့ဒိၣ်မး တမံၤလဲၣ်. (ယိၤရှူ ၂၃း၆-၈, ၁၂, ၁၃).`

တၢ်ဘၣ်ယိၣ်ဘၣ်ဘီလၢ ၦၤအံၣ်စ၇့လးဖိဘၣ်သဂၢၢ်အံၤ တမ့ၢ် ၦၤကလုၥ်လၢအအိၣ်လီၤတဲၥ်က့ၤသ့ၣ်တဖၣ်အတၢ်သူၣ်ဟ့သးဟ့ဘၣ်, မ့ၢ်တၢ်ဘၣ်ယိၣ်လၢ အဝဲသ့ၣ်တၢ်၇့လိၥ်မုၥ်လိၥ်သးအဂ့ၢ်န့ၣ်လီၤ. အဝဲသ့ၣ် အတၢ်စုကဝဲၤန့ၣ် တမ့ၢ်တၢ်လၢအကိးတၤအံၣ်စ၇့လးကသ့ဝဲဘၣ်, မ့ၢ်နၥ်သက့ဒီး, အဝဲသ့ၣ်အတၢ်ထံၣ်ဒီးအလုၢ်အၦ့ၤတဖၣ်န့ၣ် ဖျါမးဝဲလၢ အလီၤပျံၤလီၤဖုးဒိၣ်န့ၢ်သုးမုၢ်သံၣ်ဘိအဂံၢ်အဘါဒံးန့ၣ်လီၤ. စီၤယိၤရှူ ဟ့ၣ်လီၤခိၣ်နၢ်တဖၣ်လၢ တၢ်ဂ့ၢ်အ၇့ဒိၣ်တမံၤလၢ တၢ်ထီဒါလိၥ်သးအံၤန့ၣ် မ့ၢ်တၢ်လၢအဆိကတၢၢ်တမံၤဒီး တၢ်အံၤန့ၣ် မ့ၢ်တၢ်လၢအဘၣ်ဃးဒီးနီၢ်သး တကပၤန့ၣ်လီၤ. လၢတၢ်န့ၣ်အဃိ, အံၣ်စ၇့လးကဘၣ်ပၢၤဃၥ်အတၢ်အိၣ်ဖျါ လၢအလီၤဆီအံၤန့ၣ်လီၤ.

တၢ်တြီဃၥ်တၢ်ကိးထီၣ်ကစၢ်အဂၤအမံၤ, ဆိၣ်တၢ်လၢအီၤအံၤ, ဒီးမၤအတၢ်မၤ မ့တမ့ၢ် ဆုးလီၤအခိၣ်ဆူအအိၣ်အံၤ မ့ၢ်တၢ်လၢအဘၣ်ဃးဒီး တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်လီၤ. လၢပျၢၤဖဲမုၢ်ထီၣ်အခၢၣ်သး ဟီၣ်က၀ီၤအံၤန့ၣ်, ကစၢ်တဂၤအမံၤန့ၣ် ကဲအတၢ်အိၣ်ဆိးဒီးအတၢ်စိတၢ်ကမီၤ အခၢၣ်စးန့ၣ်လီၤ. တၢ်ကိးထီၣ်ဒီးတၢ်ပၥ်ဖျါထီၣ်ကစၢ်အဂၤတဖၣ်အမံၤလၢ ကိးနံၤဒဲးအတၢ်နူးဆဲး မ့တမ့ၢ် တၢ်ပနံၥ်တၢ်ကၤအပူၤအံၤန့ၣ် အခီပညီမ့ၢ်ဝဲ တၢ်ပၥ်ပနီၣ်အဝဲသ့ၣ်အတၢ်စိတၢ်ကမီၤဒီး ဒုးအိၣ်ထီၣ်တၢ်လၢကဆှၢအံၣ်စ၇့လး ဒ်သိးကဟုအဝဲသ့ၣ်အတၢ်စိတၢ်ကမီၤလၢတၢ်လိၣ်အိၣ်ထီၣ်အဆၢကတီၢ်အဂီၢ် န့ၣ်လီၤ. (ထိၣ်သတြီၤဒီး စံၣ်ညီၣ်ကွီၢ် ၂း၁-၃, ၁၁-၁၃ တက့ၢ်).

တၢ်လီၤပျံၤလီၤဖုးလၢ တၢ်ဆီဟံၣ်ဆီဃီဒီး ၦၤကနၤဧၣ်ဖိလၢ အအိၣ်လီၤတဲၥ်ဒံးသ့ၣ်တဖၣ်အံၤ အိၣ်ပၣ်ဃုၥ်အသးဒီးအံၣ်စ၇့လးအနီၢ်သး အတၢ်ကဆှဲကဆှီန့ၣ်လီၤ. စီၤယိၤရှူအတၢ်ဟ့ၣ်ပလီၢ်အတၢ်တိၥ်ပၥ်န့ၣ် တမ့ၢ်တၢ်ဒုးအိၣ်ထီၣ်ကလုၢ်ဒူၣ်အတၢ်ကဆှဲကဆှီအဂီၢ်ဘၣ်, အါန့ၢ်ဒ်အအံၤန့ၣ် မ့ၢ်တၢ်ဟးဆှဲးတၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်လၢ ဆှၢအံၣ်စ၇့လးဆူ နီၢ်သးအတၢ်ဟးဂီၤအပူၤသ့ဝဲအဃိန့ၣ်လီၤ. စီၤၡလိၤမိၤအတၢ်ဂ့ၢ်တၢ်ကျိၤန့ၣ် မ့ၢ်တၢ်အဒိအတဲၥ်လၢနီၢ်သးအတၢ်သူၣ်အုးသးအုးလၢ တၢ်ဆီဟံၣ်ဆီဃီဒီး ၦၤကလုၥ်ဂၤအံၤအဘျုးအဖှိၣ်န့ၣ်လီၤ (၁စီၤပၤ ၃း၁; ၁စီၤပၤ ၁၁း၁-၈). လၢလံၥ်စီဆှံအသီတဘ့ၣ်အပူၤန့ၣ်, ၦၤခ၇ံၥ်ဖိသ့ၣ်တဖၣ် ဘၣ်တၢ်ဟ့ၣ်ပလီၢ် အီၤဖျါဖျါလၢ အဃုန့ၢ်တၢ်ဆီဟံၣ်ဆီဃီဃုၥ်ဒီးၦၤလၢတစူၢ်တနၥ်တၢ်သ့ၣ်တဖၣ် န့ၣ်လီၤ (၂က၇ံၣ်သူး ၆း၁၄), စီၤပီလူး မ့ၢ်တဟ့ၣ်ကူၣ်ဟ့ၣ်ဖးလၢ တၢ်ထုးလီၤ ဖှၣ်လိၥ်သးလၢ တၢ်ဆီဟံၣ်ဆီဃီလၢ အအိၣ်ထီၣ်ပၥ်စၢၤဃုၥ်ဒီးၦၤတစူၢ် တနၥ်တၢ်ဘၣ်အကျါအံၤန့ၣ်ဘၣ်ဆၣ်, စံးကတိၤဝဲလၢ ကအိၣ်မူတၢ်အိၣ်မူလၢ ခ၇ံၥ်ဖိအတၢ်ဒိတၢ်တဲၥ်အပူၤ မုၢ်လၢ်လၢကထုးန့ၢ်အမါ မ့တမ့ၢ် အ၀ၤအံၤဆူ ယွၤအအိၣ်န့ၣ်လီၤ (၁က၇ံၣ်သူး ၇း၁၂-၁၆).

`စီၤယိၤရှူအတၢ်ဟ့ၣ်ပလီၢ်ထီဒါတၢ်ပၥ်ဖှိၣ်ထီၣ်သးလၢ အလီၤပျံၤ လီၤဖုးအံၤ ဒုးအိၣ်ထီၣ်တၢ်သံကွၢ်လၢပဂ့ၢ်လိၥ်အီၤတပူၤဘၣ်လၢ အဘၣ်ဃးဒီး ခ၇ံၥ်ဖိအတၢ်၇့လိၥ်သးဒီး "ဟီၣ်ခိၣ်" အံၤန့ၣ်လီၤ. ပထံၣ်န့ၣ်တၢ်၇့လိၥ် မုၥ်လိၥ်သးလၢ အဃူလိၥ်ဖိးလိၥ်ဒီးၦၤလၢအအိၣ်ဆိးလၢပခိၣ်ပဃၢၤအံၤ ကသ့ဝဲဒ်လဲၣ်.`