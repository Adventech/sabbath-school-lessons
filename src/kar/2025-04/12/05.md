---
title:  ယွၤအတၢ်သးဒိၣ်
date:   17/12/2025
---

`ပပၥ်ဖျါထီၣ်ကစၢ်ယွၤအတၢ်သးဒိၣ်ထီၣ်အခီပညီဒီး တၢ်ဒိးန့ၢ်ဘၣ် တၢ်အဘျုးအဖှိၣ်အတီအလိၤ ဖဲ ယိၤရှူ ၂၃း၁၅, ၁၆ အပူၤ ဒီးလၢအဂၤ တဖၣ်ဖဲလံၥ်စီဆှံအပူၤအံၤန့ၣ် ကြၢးဝဲလၢကျဲဒ်လဲၣ်. (ကွၢ်စ့ၢ်ကီး ၄မိၤ ၁၁း၃၃; ၂ကွဲးနီၣ်တၢ် ၃၆း၁၆; လီၣ်ဖျါ ၁၄း၁၀, ၁၉; လီၣ်ဖျါ ၁၅း၁ တက့ၢ်).`

အံၣ်စ၇့လးလဲၤခီဖျိဘၣ်တ့ၢ်ကစၢ်ယွၤအတၢ်သးဒိၣ်ထီၣ် ဖဲၦၢ်မုၢ်ကနၢ အတၢ်ဟး၀့ၤ၀ီၤအကတီၢ် (၄မိၤ ၁၁း၃၃; ၄မိၤ ၁၂း၉) ဒီး ဖဲကီၢ်တၢ်စံးပၥ် အပူၤန့ၣ်စ့ၢ်ကီး (ယိၤရှူ ၇း၁) ဒီးသ့ၣ်ညါတၢ်အဘျုးအဖှိၣ်လၢလၢၦဲၤၦဲၤလၢ အထိၣ်ဂဲၤထီၣ်ယွၤအတၢ်သးဒိၣ်ခီဖျိတၢ်လုၣ်သ့ၣ်ခါပတၥ်တၢ်အၢၣ်လီၤ အီလီၤဒိၣ်ဒိၣ်မုၢ်မုၢ်အံၤအပူၤန့ၣ်လီၤ. လံၥ်စီဆှံအဆၢသ့ၣ်တဖၣ်အံၤ ကဲထီၣ် စီၤယိၤရှူအတၢ်ကတိၤလၢ အဆူၣ်အဒိၣ်ကတၢၢ်တမံၤအံၤအခၢၣ်စးလီၤ. မ့ၢ်မးတၢ်လၢအလီၤဖုးသံပျီၢ်ဂီၤတမံၤ ဖဲနၢ်ဟူဘၣ်တၢ်ဂ့ၢ်လၢယွၤကမၤဟးဂီၤ အံၣ်စ၇့လး, တမံၤဃီဒီး တၢ်စံးကတိၤလၢအဘၣ်တၢ်သူအီၤလၢအပူၤကွံၥ် ဘၣ်ဃးတၢ်ကမၤဟးဂီၤကွံၥ်ၦၤကနၤဧၣ်ဖိလၢၥ်လၢၥ်ဆ့ဆ့အံၤန့ၣ်လီၤ. ဒ်ကစၢ်ယွၤအတၢ်အၢၣ်လီၤအီလီၤတဖၣ် လၢထီၣ်ၦဲၤထီၣ်ဝဲနီၢ်နီၢ် ဘၣ်ဃးဒီး အံၣ်စ၇့လးအတၢ်ဆိၣ်ဂ့ၤဆိၣ်၀ါအသိးန့ၣ်, တၢ်အၢၣ်လီၤအီလီၤအတၢ်ဆိၣ်အၢ (၃မိၤၡွအဆၢဒိၣ် ၂၆; ၅မိၤၡွအဆၢဒိၣ် ၂၈) စ့ၢ်ကီး ကလၢထီၣ်ၦဲၤထီၣ်ဝဲ နီၢ်ကီၢ် ဖဲအံၣ်စ၇့လးမ့ၢ်ညိကွံၥ်တၢ်အၢၣ်လီၤအီလီၤအံၤန့ၣ်လီၤ. လၢတၢ်သ့ၣ်ညါ တၢ်ထုးကွံၥ် ၦၤကနၤဧၣ်ဖိအတၢ်စုလီၢ်ခီၣ်ခိၣ်ဒီး တၢ်မၤဟးဂီၤကွံၥ်အဝဲသ့ၣ် အံၤအပူၤန့ၣ်, လံၥ်စီဆှံအဆၢသ့ၣ်တဖၣ်အံၤ ဒုးနဲၣ်ကဒီးတဘျီလၢ ယွၤန့ၣ် မ့ၢ်ဟီၣ်ခိၣ်အစံၣ်ညီၣ်ကွီၢ်န့ၣ်လီၤ. အဝဲဘိးဘၣ်သ့ၣ်ညါလီၤတၢ်ဒုးထီဒါ တၢ်ဒဲးဘး, ဖဲတၢ်ထံၣ်န့ၢ်အီၤသ့ဖဲတၢ်လီၢ်တပူၤလၢ်လၢ်န့ၣ်လီၤ. အံၣ်စ၇့လး တဘၣ်တၢ်ပၥ်စီဆှံအီၤဒီးတဒိးန့ၢ်ဘၣ်တၢ်ဂ့ၢ်တၢ်၀ါလီၤဆီခီဖျိတၢ်ပၥ်ဃုၥ်လၢ တၢ်ဒုးတၢ်ယၤစီဆှံအပူၤအံၤ အါန့ၢ်ဒံးၦၤကလုၥ်လၢအဘါတၢ်ဂီၤတၢ်ဖီၣ်တဖၣ် မၤဝဲဖဲအဝဲသ့ၣ်ဒိးန့ၢ်ဘၣ်ယွၤအတၢ်စံၣ်ညီၣ်ခီဖျိအဝဲထီဒါၦၤဂီၢ်မုၢ်လၢအဘၣ် တၢ်ဃုထၢအီၤအံၤန့ၣ်လီၤ.

တၢ်အံၤအိၣ်သူၣ်လီၤအသးလၢ အံၣ်စ၇့လးအတၢ်ဃုထၢအစိကမီၤ လၢကဒုးအိၣ်တၢ်လဲၤပူၤကွံၥ်အတၢ်လၤတၢ်ကပီၤအနီၢ်ကီၢ်အံၤ လၢအမ့ၢ် တၢ်အခီၣ်ထံးခီၣ်ဘိလၢကသဂၢၢ်တၢ်လၢကဟဲဝဲခါဆူညါအဂီၢ်န့ၣ်လီၤ.

လၢတၢ်ထံၣ်အဆိပူၤန့ၣ်, လံၥ်စီဆှံအတၢ်သိၣ်လိနဲၣ်လိဘၣ်ဃး ယွၤအတၢ်သးဒိၣ်အံၤ ဖျါမးလၢအတဘၣ်ထွဲလိၥ်အသးဃုၥ်ဒီးတၢ်စံးကတိၤ အနီၢ်ကီၢ်လၢ ယွၤမ့ၢ်တၢ်အဲၣ်တၢ်ကွံအံၤန့ၣ်ဘၣ် (ယိၤဟၣ် ၃း၁၆; ယိၤဟၣ် ၄း၈). ဘၣ်ဆၣ်ဒီး, မ့ၢ်တၢ်သ့ၣ်ညါကစၢ်ယွၤအတၢ်သးဒိၣ်အံၤ လီၤတံၢ် လီၤဆဲးမး, လံၥ်စီဆှံအတၢ်သိၣ်လိနဲၣ်လိယွၤတၢ်အဲၣ်အဂ့ၢ်အံၤ ကဲထီၣ် တၢ်တမံၤလၢအကြၢးဝဲဘၣ်ဝဲဒိၣ်ထီၣ်န့ၣ်လီၤ. တၢတထံၣ်န့ၣ်, လံၥ်စီဆှံ ပၥ်ဖျါထီၣ်ယွၤဒ်အမ့ၢ်အအဲၣ်တၢ်, အသးစူၤ, ၀ံသးစူၤတၢ်, ဒီးအိၣ်ကတီၤ အသးလၢကပျၢ်တၢ်ဒဲးဘးန့ၣ်လီၤ (၂မိၤ ၃၄း၆; မံကၤ ၇း၁၈). မ့ၢ်နၥ်သက့ ဒ်န့ၣ်ဒီး, ဟီၣ်ခိၣ်လၢအဘၣ်ဒိဘၣ်ထံးဒီးတၢ်ဒဲးဘးအပူၤအံၤန့ၣ်, ယွၤအတၢ် သးဒိၣ်န့ၣ် မ့ၢ်အတၢ်ပၥ်သးလၢအစီဆှံဒီးတီဝဲလိၤဝဲ ဖဲဘၣ်သဂၢၢ်ဒီးတၢ်ဒဲးဘး ဒီးတၢ်အၢတၢ်သီအကတီၢ်န့ၣ်လီၤ. အတၢ်သးဒိၣ်ထီၣ်န့ၣ် တမ့ၢ်တၢ်သူၣ်ဟူး သးဂဲၤ, တၢ်သးအိၣ်မၤကၣ်တၢ်, တၢ်မၤဆၢက့ၤတၢ်အါအါဂီၢ်ဂီၢ်လၢ ပတသ့ၣ်ညါအဂ့ၢ်ဘၣ်န့ၣ်နီတစုဘၣ်. လံၥ်စီဆှံအသီတကတြူၢ်သိၣ်လိလၢ ကစၢ်ခ၇ံၥ်တၢ်ပၥ်က့ၤအီၤလၢတၢ်ဒဲးဘးအပူၤလၢပဂီၢ် (၂က၇ံၣ်သူး ၅း၂၁), ဒီး ခီဖျိအတၢ်သံန့ၣ် ပဘၣ်တၢ်မၤဃူလိၥ်ဖိးလိၥ်က့ၤၦၤဒီးယွၤလီၤ (၇ိမ့ၤ ၅း၁၀). ၦၤတဂၤလၢ်လၢ်လၢအစူၢ်က့ၤနၥ်က့ၤအီၤန့ၣ်, တဘၣ်သဂၢၢ်ဒီးယွၤအတၢ် သးဒိၣ်ဘၣ်လီၤ (ယိၤ ၃း၃၆; အ့းဖ့းစူး ၂း၃; ၁သ့းစၤလနံ ၁း၁၀). တၢ်ဆိကမိၣ်ဘၣ်ဃးယွၤအတၢ်သးထီၣ်အံၤ ပၥ်ဖျါထီၣ်ယွၤဒ်အမ့ၢ်တၢ်ဘၣ်တ့ အစံၣ်ညီၣ်ကွီၢ်လၢ အတီဒီးၦၤလၢအစိၥ်ထီၣ်တၢ်တီတၢ်လိၤအမူးအ၇ၢ်တဂၤ န့ၣ်လီၤ (စံး ၇း၁၁; စံး ၅၀း၆; ၂တံၤမသ့း ၄း၈).