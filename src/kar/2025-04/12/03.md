---
title:  တၢ်ဘၣ်ယိၣ်ဘၣ်ဘီအတၢ်ပနီၣ်
date:   15/12/2025
---

တၢ်ကွဲးတကုးအံၤခဲလၢၥ် အတၢ်လၤကပီၤလၢအကတၢၢ်အံၤ (ယိၤရှူ ၂၁း၄၃-၄၅) အိၣ်ဒီးတၢ်လၢထီၣ်ၦဲၤထီၣ်ခီဖျိတၢ်ဒိကနၣ်အပူၤန့ၣ်လီၤ. တၢ်မၤနၢၤန့ၣ် တဘၣ်ဟံးန့ၢ်အီၤညီကဒၣ်ဘၣ်, အိၣ်စဲဘူးအသးထီဘိဒီး တၢ်ဒိကနၣ်ယွၤအကလုၢ်ကထါန့ၣ်လီၤ. လၢတၢ်န့ၣ်အဃိ, တၢ်နီၤလီၤ ဟီၣ်က၀ီၤအံၤ, လၢယွၤအတၢ်တီတၢ်လိၤဆူအံၣ်စ၇့လးအအိၣ်တကးဒံးဘၣ် အမဲၥ်ညါ (နဃ့မယၤ ၉း၈) ဒုးအိၣ်ထီၣ်ကျဲလၢအံၣ်စ၇့လးအတၢ်ဒိၣ်ထီၣ် ထီထီၣ်အဂီၢ် လၢအအိၣ်သူၣ်လီၤအသးလၢအဝဲသ့ၣ်အတၢ်ပၥ်သးအဖီခိၣ်န့ၣ် လီၤ. မ့ၢ်အံၣ်စ၇့လးပၢဃၥ်တၢ်လၢအဟံးန့ၢ်ဝဲအံၤကန့ၢ်ဝဲဧါ.

`ဖး ယိၤရှူ ၂၃း၁-၅ တက့ၢ်. တၢ်ဂ့ၢ်အ၇့ဒိၣ်မးဝဲလၢ စီၤယိၤရှူ အတၢ်ကတိၤဆှၢနုၥ်အံၤန့ၣ် မ့ၢ်မနုၤလဲၣ်.`

စီၤယိၤရှူအတၢ်ကတိၤအံၤ မ့ၢ်တၢ်စံးကတိၤဟဲလၢၦၤသးၦၢ်တဂၤအံၤ အအိၣ် ဆူၦၤဒိကနၣ်တၢ်ဖိအဂီၢ်လၢအမ့ၢ်ၦၤအံၣ်စ၇့လးဖိ, ၦၤတဖၣ်လၢ ကဘၣ်ဟံးထီၣ်တၢ်ဖံးတၢ်မၤလၢယွၤနၥ်န့ၢ်အီၤအံၤန့ၣ်လီၤ. အဝဲပၥ်ဖျါထီၣ်လၢ တၢ်ဒုးနၢၤအတၢ်မၤအံၤ ညီဝဲဒ်လဲၣ်ဒ်လဲၣ်အဂ့ၢ်အကျိၤလၢ အမ့ၢ်ယွၤဒုးတၢ်လၢ အဝဲသ့ၣ်အဂီၢ်န့ၣ်လီၤ. အံၣ်စ၇့လးအတၢ်စူၢ်တၢ်နၥ်ဒီး အတၢ်တီတၢ်လိၤ တအိၣ်ဘၣ်ဆၣ်သနၥ်က့, အဝဲသ့ၣ်ကဘၣ်ပၣ်ဃုၥ်လၢတၢ်ဒုးတၢ်ယၤလၢ အတၢ်ဟးထီၣ်ကွံၥ်လၢကီၢ်အဲၤကူပတူးပူၤအလီၢ်ခံအံၤန့ၣ်လီၤ, တမ့ၢ်လၢ အဝဲသ့ၣ်သုးမုၢ်အဂံၢ်အဘါဘၣ်, မ့ၢ်ခီဖျိယွၤအတၢ်နုၥ်လီၤလၢတၢ်ဘၢၣ်စၢၤ အဃိ, အဝဲသ့ၣ်မၤန့ၢ်ကီၢ်အံၤသ့ဝဲန့ၣ်လီၤ.

ကစၢ်ယွၤဒုးအိၣ်ဘှံးအံၣ်စ၇့လးလၢ အဒုၣ်အဒါအမဲၥ်ညါလီၤ, ဘၣ်ဆၣ်, ၦၤကလုၥ်အိၣ်ဒံးဝဲတနီၤလၢ ၦၤအံၣ်စ၇့လးဖိကဘၣ်ဟံးန့ၢ်ကွံၥ် အဝဲသ့ၣ်အတၢ်စုလီၢ်ခီၣ်ခိၣ်န့ၣ်လီၤ. တၢ်မၤနၢၤန့ၣ်, တမ့ၢ်တၢ်မၤ၀ံၤတၢ်, တၢ်အနီၢ်ကီၢ်လၢအဆီတလဲသးတသ့ဘၣ်တမံၤလၢအံၣ်စ၇့လးအဂီၢ်န့ၣ်ဘၣ်, မ့မ့ၢ်တခီ ကဘၣ်မ့ၢ်တၢ်သန့ၤအသးလၢတၢ်တီတၢ်လိၤအပူၤထီဘိ လၢကစၢ်ယွၤ အတၢ်မၤစၢၤလၢအအိၣ်ဖျါဝဲအံၤအဖီခိၣ်န့ၣ်လီၤ.

`တၢ်ဒ်သိးလိၥ်အသးလၢ အံၣ်စ၇့လးမၤနၢၤကီၢ်ကနၤဧၣ်လၢ စီၤယိၤရှူအတၢ်တီခိၣ်၇ိၣ်မဲအဖီလၥ် ဒ်လဲၣ်အဂ့ၢ်ဒီး မုၢ်မဆါတနံၤညါအံၤ ခ၇ံၥ်ဖိသ့ၣ်တဖၣ် အိၣ်မူလၢနီၢ်သးအတၢ်မၤနၢၤအပူၤသ့ဝဲဒ်လဲၣ်အဂ့ၢ် ခံမံၤ အံၤအဘၢၣ်စၢၤအံၤန့ၣ် မ့ၢ်မနုၤလဲၣ်. (ဖး ယိၤရှူ ၂၃း၁၀း ကလီးစဲ ၂း၁၅; ၂က၇ံၣ်သူး ၁၀း၃-၅ ဒီး အ့းဖ့းစူး ၆း၁၁-၁၈).`

ၦၤအံၣ်စ၇့လးဖိတဖၣ် အတၢ်မၤနၢၤန့ၣ် တၢ်တဘၣ်ပၥ်အီၤလၢ အမ့ၢ် အဝဲသ့ၣ်အဂံၢ်အဘါဒီး အတၢ်ကူၣ်သ့ဘၣ်ဃးတၢ်ဒုးတၢ်ယၤအဂ့ၢ်ဘၣ်. ဒ်န့ၣ်အသိး, နီၢ်သးအတၢ်မၤနၢၤလၢတၢ်ဒဲးဘးဒီးတၢ်လ့ပစီအဖီခိၣ်အံၤ ဘၣ်တၢ်မၤန့ၢ်အီၤသ့ဝဲခီဖျိကစၢ်ယ့ၣ်ရှူခ၇ံၥ်အတၢ်သံဒီး အတၢ်ဂဲၤဆၢထၢၣ် က့ၤအံၤန့ၣ်လီၤ, ဘၣ်ဆၣ်, ကစၢ်ယွၤအၦၤဂီၢ်မုၢ်လၢ မုၢ်မဆါတနံၤညါအံၤန့ၣ် ကဘၣ်သန့ၤအသးလၢနီၢ်သးအတၢ်ဟ့ၣ်လၢ သးစီဆှံကတီၤပၥ်စၢၤဒ်သိး ကအိၣ်မူလၢတၢ်မၤနၢၤအတၢ်အိၣ်မူပူၤအဂီၢ်န့ၣ်လီၤ.

`ဃုၥ်ဒီးတၢ်အၢၣ်လီၤအီလီၤလၢအလီၤလိၣ်လီၤလးအါအါကလဲၥ် အိၣ်ဝဲလၢပမဲၥ်ညါအံၤန့ၣ်, ဘၣ်မနုၤလၢပမၤတၢ်ကမၣ်သ့ဝဲညီကဒၣ်လဲၣ်.`