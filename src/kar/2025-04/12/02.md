---
title:  တၢ်ခဲလၢၥ်မၤအသး (လၢထီၣ်ၦဲၤထီၣ်) လီၤ
date:   14/12/2025
---

`ဖး ယိၤရှူ ၂၁း၄၃-၄၅ တက့ၢ်. တၢ်အက့ၢ်အဂီၤလၢလံၥ်စီဆှံ ပၥ်ဖျါဘၣ်ဃးယွၤန့ၣ် မ့ၢ်မနုၤလဲၣ်. တၢ်စံးတၢ်ကတိၤအံၤ ဟံးန့ၢ်အီၤတမ့ၢ်ထဲ ကီၢ်တၢ်စံးပၥ်လၢတၢ်စံၣ်စိၤတဲစိၤအပူၤအံၤဘၣ်, မ့ၢ်စ့ၢ်ကီးတၢ်အနီၢ်ကီၢ်လၢ ပတၢ်အုၣ်က့ၤခီၣ်က့ၤအဂီၢ်အံၤန့ၣ် ကသ့ဝဲလၢကျဲဒ်လဲၣ်.`

လံၥ်စီဆှံအဆၢသ့ၣ်တဖၣ်အံၤ အိၣ်ဒီးတၢ်အပတီၢ်အဒိၣ်ကတၢၢ်လၢ လံၥ်အံၤအပူၤ ဒီးအတၢ်ဘူၣ်တၢ်ဘါအဂ့ၢ်လၢအဖုၣ်န့ၣ်လီၤ. ပၥ်ဖျါထီၣ် တၢ်ဂ့ၢ်မိၢ်ၦၢ်လၢအဒိၣ်ကတၢၢ်အကျါတမံၤလၢလံၥ်ဒီတဘ့ၣ်ညါအံၤအပူၤ လၢအမ့ၢ်, ယွၤအတၢ်တီတၢ်လိၤလၢ အတၢ်အၢၣ်လီၤအီလီၤအပူၤ, လၢအလူၤ ပိၥ်ထွဲအတၢ်အၢၣ်လီၤအီလီၤဒီးမၤလၢၦဲၤအတၢ်ဆိၣ်အံၤန့ၣ်လီၤ. လံၥ်စီဆှံဆၢ လၢဖုၣ်ကိၥ်ဖိအံၤ ပၥ်ဖှိၣ်ဖုၣ်လီၤစ့ၢ်ကီးတၢ်ဂ့ၢ်တၢ်ကျိၤလၢ လံၥ်ဒီတဘ့ၣ်ညါ အပူၤ တုၤခဲအံၤန့ၣ်လီၤ. ယိၤရှူ ၂၁း၂၃ စံးကတိၤတၢ်ဘၣ်ဃးတၢ်နီၤလီၤ ဟီၣ်က၀ီၤအဂ့ၢ်ဒီး တၢ်နုၥ်လီၤအိၣ်ဆိးလၢကီၢ်ပူၤ (ယိၤရှူ ၂၁), ယိၤရှူ ၂၁း၄၄ အံၤ ဘၣ်ထွဲလိၥ်အသးဒီးတၢ်မၤနၢၤတဖၣ်လၢ ဒုၣ်ဒါအဖီခိၣ် ဒီးတၢ်ပၢဃၥ် ကီၢ်လၢအဘၣ်တၢ်ဟံးန့ၢ်အီၤအံၤအဂ့ၢ်န့ၣ်လီၤ (ယိၤရှူအဆၢဒိၣ် ၁-၁၂). တၢ်ကွၢ်ကဒါက့ၤတၢ်သ့ၣ်တဖၣ်ခဲလၢၥ်အံၤ ဘၣ်တၢ်ထံၣ်အီၤခီဖျိကစၢ်ယွၤ အတၢ်တီတၢ်လိၤအပူၤန့ၣ်လီၤ. အံၣ်စ၇့လးတဖၣ် ကဘၣ်သ့ၣ်နီၣ်ထီၣ်က့ၤ ထီဘိလၢ အဝဲသ့ၣ်မၤနၢၤအဒုၣ်အဒါတဖၣ်သ့ဝဲ မ့တမ့ၢ် မၤန့ၢ်ကီၢ်ဒ်အဝဲသ့ၣ် အတၢ်န့ၢ်သါအံၤသ့ဝဲထဲလၢခီဖျိယွၤအတၢ်တီတၢ်လိၤလၢ အဟ့ၣ်လီၤအကလုၢ် ကထါအံၤအပူၤန့ၣ်လီၤ.

ယွၤဟ့ၣ်လီၤ "ထံဧိၤကီၢ်ဧိၤဒီတဘ့ၣ်ညါ" (ယိၤရှူ ၂၁း၄၃) ယွၤဟ့ၣ် လီၤ "ကွံၥ်အဒုၣ်အဒါတဖၣ်ခဲလၢၥ်လၢအဝဲသ့ၣ်အစုပူၤ" (ယိၤရှူ ၂၁း၄၄) ဒီးဒ် "ကယဲၢ်တၢ်လၢအဆိၣ်တၢ်ဒီးအပၢ်" (ယိၤရှူ ၂၁း၄၄) လၢထီၣ်ၦဲၤထီၣ်ဝဲခဲလၢၥ် လီၤ (ယိၤရှူ ၂၁း၄၅). တၢ်သူတၢ်ကတိၤလၢအမ့ၢ် ုသူ, "ခဲလၢၥ်" ခဲအံၤ ခဲအံၤ, ဃုဘျီလၢလံၥ်စီဆှံဆၢတဖၣ်အပူၤအံၤ (ယိၤရှူ ၂၁း၄၃-၄၅) စံးကတိၤ ဆူၣ်ထီၣ်တၢ်မ့ၢ်တၢ်တီကဒီးတဘျီလၢ ကီၢ်အံၤမ့ၢ်တၢ်ဟ့ၣ်လၢယွၤဒီးအံၣ်စ၇့လး ဟံးန့ၢ်တၢ်လၤတၢ်ကပီၤလၢအဒိးန့ၢ်ဘၣ်ဝဲအံၤ တသ့နီတစုဘၣ်လီၤ. မ့ၢ်ယွၤ, ၦၤလၢအဆိၣ်တၢ်တဂၤအံၤ "ဟ့ၣ်" လီၤကီၢ်ဒီး "ဟ့ၣ်လီၤအဒုၣ်အဒါတဖၣ်" လၢအဝဲသ့ၣ်စုပူၤလီၤ.

တၢ်မၤနၢၤခဲလၢၥ်န့ၣ် အိၣ်သူၣ်လီၤအသးလၢယွၤအတၢ်မၤဆိ ဒီးလၢ တၢ်နၥ်န့ၢ်ယွၤအံၤအဃိန့ၣ်လီၤ. တၢ်အံၤမ့ၢ်တၢ်မ့ၢ်တၢ်တီဒ်သိးဒီးပတၢ် အုၣ်က့ၤခီၣ်က့ၤန့ၣ်လီၤ. "အဂ့ၢ်ဒ်အံၤ, သုတုၤလၢတၢ်အုၣ်က့ၤခီၣ်က့ၤသုလၢ တၢ်ဘျုးတၢ်ဖှိၣ်လၢတၢ်နၥ်အဃိလီၤ. ဒီးအဝဲန့ၣ်တမ့ၢ်ဘၣ်လၢသုဃိဒၣ် သုဝဲဘၣ်, မ့ၢ်ယွၤအတၢ်ဟ့ၣ်လီၤ" (အ့းဖ့းစူး ၂း၈, ၉).

အနီၢ်နီၢ်န့ၣ်, တၢ်စံးကတိၤတၢ်ဆူၣ်ဆူၣ်လၢအဘၣ်ဃးဒီးယွၤလၢ အကလုၢ်တီအံၤ, စီၤပီလူးစ့ၢ်ကီးကွဲဝဲလၢ, "တၢ်ကတိၤအမ့ၢ်အတီမ့ၢ်တၢ်အံၤ, ပမ့ၢ်သံဃုၥ်ဒီးအီၤဒီး, ပကမူဃုၥ်စ့ၢ်ကီးဒီးအီၤလီၤ. ပမ့ၢ်၀ံသးစူၤတၢ်ဒီး, ပကကဲဃုၥ်စီၤပၤဒီးအီၤစ့ၢ်ကီးလီၤ. ပမ့ၢ်သမၢအီၤဒီး, ကသမၢစ့ၢ်ကီးၦၤလီၤ. ပမ့ၢ်တမၤတီဘၣ်ပကလုၢ်ဘၣ်ဆၣ်ဒီး, အဝဲဒၣ်န့ၣ်အိၣ်ဒီးအကလုၢ်တီဒၣ်တၢ် လီၤ. သမၢလီၤအသးတသ့ဘၣ် (၂တံၤမသ့း ၂း၁၁-၁၃).

ကစၢ်ယွၤအတၢ်တီတၢ်လိၤလၢ အမၤလၢၦဲၤအတၢ်အၢၣ်လီၤ တဖၣ်အံၤ ဟ့ၣ်ၦၤတၢ်နၥ်န့ၢ်နီၢ်ကစၢ်အသးလၢ အတၢ်အၢၣ်လီၤတဖၣ်လၢ ခါဆူညါအဂီၢ်အံၤ ဟးဂီၤဝဲတသ့နီတထံၣ်ဘၣ်န့ၣ်လၢကျဲဒ်လဲၣ်. (ကွၢ် ၁က၇ံၣ်သူး ၁၀း၁၃ ဒီး ၂က၇ံၣ်သူး ၁း၁၈-၂၀).