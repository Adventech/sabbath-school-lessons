---
title:  တၢ်ခီဂၥ်ထံကျိယၢ်ဒ့ၣ်
date:   12/10/2025
---

`ဖး ယိၤရှူ ၃း၁-၅ ဒီး ၄မိၤ ၁၄း၄၁-၄၄ တက့ၢ်. ဘၣ်မနုၤလၢ ကစၢ်ယွၤစံးဘၣ်ၦၤအံၣ်စ၇့လးဖိလၢ ကအိၣ်ကတဲၥ်ကတီၤအသးလီၤဆီလၢ တၢ်ကမၤအသးအဂီၢ်အံၤန့ၣ်လဲၣ်.`

ဖဲအံၤန့ၣ် မ့ၢ်တၢ်အဆိကတၢၢ်တဘျီလၢ တၢ်အၢၣ်လီၤအီလီၤ အတလါအံၤ ဘၣ်တၢ်ပၥ်ဖျါထီၣ်အဂ့ၢ် ဖဲလံၥ်ယိၤရှူအပူၤအံၤန့ၣ်လီၤ. လၢလံၥ်စီဆှံအလီၢ်လံၤတကတြူၢ်အတၢ်ပၥ်ဖျါအပူၤ တုၤဒၣ်လဲၥ်လၢ အခဲအံၤန့ၣ်, တလါအိၣ်ဖျါအသးလၢ အဘၣ်ဃးဒီးဒဲ (၂မိၤ ၄၀း၂၁) လၢအံၣ်စ၇့လးအတၢ်လဲၤအပူၤလၢ စံးနါ (၄မိၤ ၁၀း၃၃-၃၆) ဒီးတၢ်ကျဲးစၢး မၤနၢၤကီၢ်ကနၤဧၣ်လၢ အတလၢထီၣ်ၦဲၤထီၣ်ဝဲဘၣ်န့ၣ်လီၤ (၄မိၤ ၁၄း၄၄). မ့ၢ်တၢ်တမံၤလၢအစီဆှံကတၢၢ် ဖဲအံၣ်စ၇့လးအဒဲတၢ်လီၢ်အပူၤ ဒီးအိၣ်ဒီး တၢ်သၢမံၤလၢအပၥ်ဖျါထီၣ်ၦၤအံၣ်စ၇့လးဖိအတၢ်၇့ဒီးယွၤလီၤဆီအဂ့ၢ်န့ၣ်လီၤ (၁) လၢၢ်ဘ့ၣ်ဘၣ်လၢအအိၣ်ဃုၥ်ဒီးတၢ်မၤလိၥ်အဘီတဆံ (၂) ၦၤလုၢ်တၢ်ဒိၣ် စီၤအၤဟ၇ိၣ်အနီၣ်ထိးဘိ (၃) ကိၣ်မၤနၤအလီခီန့ၣ်လီၤ (၂မိၤ ၁၆း၃၃; ဧ့ၤဘြံၤ ၉း၄).

တၢ်အၢၣ်လီၤအီလီၤအတလါဒီး တၢ်ကတဲၥ်ကတီၤသးလၢ ကခီဂၥ် ထံကျိယၢ်ဒ့ၣ်အံၤ ဒုးသ့ၣ်နီၣ်ထီၣ်ၦၤအံၣ်စ၇့လးဖိလၢ အဝဲသ့ၣ်တလဲၤနုၥ်ဆူ ကီၢ်ကနၤဧၣ်လၢအဝဲသ့ၣ်အနီၢ်ကစၢ်ဒၣ်ဝဲအကျိၤအကျဲဒီး အဆၢကတီၢ်အံၤ ဘၣ်. တၢ်မၤနၢၤကအိၣ်ထီၣ်အသးထဲလၢအဝဲသ့ၣ်လူၤပိၥ်ထွဲကစၢ်ယွၤအကျဲ ဒီးအတၢ်ဆၢကတီၢ်အံၤလီၤ. ကစၢ်ယွၤလၢအဘၣ်တၢ်ပၥ်ဖျါအီၤ ဆ့ၣ်နီၤလၢ ခံရူၥ်လၢအကျၢၢ်ဘၢတလါအံၤအဖီခိၣ် (၂မိၤ ၂၅း၂၂) ဒီးအတၢ်ဟူးတၢ်ဂဲၤအံၤ ဘၣ်တၢ်ဒုးနဲၣ်လၢအမ့ၢ်တလါအတၢ်ဟူးတၢ်ဂဲၤတဖၣ်, နုၥ်လီၤဆူကီၢ်ကနၤဧၣ် အပူၤ လၢၦၤအံၣ်စ၇့လးဖိသ့ၣ်တဖၣ်အမဲၥ်ညါ ဒ်အမ့ၢ်ၦၤလၢအတီခိၣ်၇ိၥ်မဲ အဝဲသ့ၣ်လၢတၢ်မၤနၢၤအဂီၢ်တဂၤအသိးန့ၣ်လီၤ.

တၢ်ကတိၤ "ပၥ်စီဆှံ" မ့တမ့ၢ် "တၢ်ပၥ်စီဆှံ" (ယိၤရှူ ၃း၅) လၢအဘၣ်တၢ်ကွဲးခီကျိၥ်အီၤအံၤန့ၣ် ဘၣ်ဃးဒီးတၢ်မၤကဆှီသးအကျိၤအကျဲ ဒ်သိးဒီးၦၤလုၢ်တၢ်တဖၣ်မၤဝဲတချုးစးထီၣ်အတၢ်ဖံးတၢ်မၤလၢဒဲစီဆှံအပူၤ ဒ်ဘၣ်အကတီၢ် (၂မိၤ ၂၈း၄၁; ၂မိၤ ၂၉း၁) ဒီးၦၤအံၣ်စ၇့လးဖိသ့ၣ်တဖၣ် မၤဝဲတချုးလၢယွၤလီၣ်ဖျါထီၣ်အသး ဖဲကစၢၢ်စံၤနါအကတီၢ်န့ၣ်လီၤ (၂မိၤ ၁၉း၁၀, ၁၄). တၢ်ပၥ်စီဆှံသးအံၤ ပၣ်ဃုၥ်ဒီးတၢ်သုးကွံၥ်တၢ်ဒဲးဘးဒီး တၢ်အလုၢ်အလၢ်လၢအတကဆှီဘၣ်တဖၣ်န့ၣ်လီၤ. တၢ်မၤလိၥ်တမံၤဃီအံၤ အိၣ်ဖျါဝဲဖဲ ၄မိၤၡွ ၁၁း၁၈ အပူၤ လၢအဘၣ်ထွဲဒီးကစၢ်ယွၤအတၢ်လီၤလး လၢကမၤအသးအဂ့ၢ်န့ၣ်လီၤ. တၢ်ကတဲၥ်ကတီၤသးဒ်အံၤန့ၣ် လိၣ်စ့ၢ်ကီးလၢ တချုးဒုးတၢ်အကတီၢ်ဘၣ်န့ၣ်လီၤ (၅မိၤ ၂၃း၁၄). တချုးလၢယွၤဒုးတၢ်လၢ အံၣ်စ၇့လးအဂီၢ်ဒံးဘၣ်န့ၣ်, အဝဲသ့ၣ်ကဘၣ်ပၥ်ဖျါအတၢ်ဟ့ၣ်လီၤသးဆူ ယွၤအအိၣ်ဒီးစူၢ်အီၤနၥ်အီၤဒ်အမ့ၢ်တၢ်သုးမုၢ်ဂီၢ်မုၢ်ယွၤတဂၤအသိးလီၤ.

တၢ်လီၤလးလၢခီဂၥ်ယၢ်ဒ့ၣ်ကျိအံၤ ကအုၣ်အသးလၢအံၣ်စ၇့လးအဂီၢ် လၢယွၤအတၢ်အၢၣ်လီၤအီလီၤလၢကဟီထီၣ်ကွံၥ်ၦၤဂီၢ်မုၢ်ဖဲကီၢ်ပူၤအံၤ ကဘၣ် တၢ်စူၢ်နၥ်အီၤအဂီၢ်န့ၣ်လီၤ. ၦၤလၢအဒုးအိၣ်ထီၣ်ကျဲဃ့ထီလၢယၢ်ဒ့ၣ်ကျိ အပူၤတဂၤအံၤန့ၣ်, ဟ့ၣ်လီၤအဝဲသ့ၣ်ကီၢ်လၢအမ့ၢ်တၢ်ဟ့ၣ်အံၤသ့ဝဲဒၣ်စ့ၢ်ကီး လီၤ.

`ကစၢ်ယွၤတနီၤဖးထံကျိယၢ်ဒ့ၣ်ထီဘိဘၣ်. အတၢ်နုၥ်လီၤဆူ တၢ်ဘၢၣ်စၢၤအံၤ ဖျါမးဝဲၡဲၡဲန့ၣ်လီၤ. နဆိကမိၣ်လၢ ပကဘၣ်ကတဲၥ်ကတီၤ သးလၢ နီၢ်သးတကပၤ ဒ်သိးကလဲၤခီဖျိဒီးသ့ၣ်ညါယွၤအတၢ်မၤလၢပဂီၢ် ကသ့ဝဲလၢကျဲဒ်လဲၣ်.`