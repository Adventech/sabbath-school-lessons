---
title:  တၢ်လီၤလးတဖၣ်အယွၤလၢအမူဝဲတဂၤ
date:   13/10/2025
---

`ဖး ယိၤရှူ ၃း၆-၁၇ တက့ၢ်. တၢ်ခီဂၥ်ယၢ်ဒ့ၣ်ကျိအတၢ်လီၤလးအံၤ စံးကတိၤၦၤဘၣ်ဃးယွၤလၢပမၤအတၢ်တဂၤအံၤ အန့ဆၢၣ်လၢမနုၤတမံၤ လဲၣ်.`

တၢ်လဲၤခီဂၥ်ထံကျိယၢ်ဒ့ၣ်အဂ့ၢ်အံၤ ဘၣ်တၢ်ပၥ်ဖျါထီၣ်အီၤ ဖဲ ယိၤရှူ ၃း၅ ခီဖျိဧ့ၤဘြံၤအလံၥ်မဲၥ်ဖျၢၣ်လၢအမ့ၢ် niphla' ot, "တၢ်လီၤလးတဖၣ်, တၢ်ကမၢကမၣ်တဖၣ်" လၢအါဒၣ်တက့ၢ် ဘၣ်ဃးဒီးတၢ်စိဒိၣ်ကမီၤဒိၣ်, ယွၤအတၢ်မၤတဖၣ်လၢအစိဒိၣ်ကမီၤဒိၣ်ဒီး ဒုးနဲၣ်ဖျါအတၢ်မၤလၢဒ်သိးဒီးအီၤ တအိၣ်ဘၣ်အဂ့ၢ်န့ၣ်လီၤ (စံး ၇၂း၁၈; စံး ၈၆း၁၀) လၢခံန့ၣ်, ၦၤအံၣ်စ၇့လးဖိ တဖၣ် ဆိကမိၣ်ထီၣ်က့ၤတၢ်မၤအံၤဒီး စံးထီၣ်ပတြၢၤယွၤအမံၤ (စံး ၉း၁) ဒီးဘိးဘၣ်သ့ၣ်ညါလီၤအဂ့ၢ်လၢ ၦၤကလုၥ်တဖၣ်အကျါန့ၣ်လီၤ (စံး ၉၆း၃). တၢ်ဆါသံသတြိၥ်လၢကီၢ်အဲၤကူပတူးအပူၤ (၂မိၤ ၃း၂၀း မံကၤ ၇း၁၅). တၢ်ခီဂၥ်ပီၣ်လဲၣ်ဂီၤ, ယွၤအတၢ်ဆှၢတၢ်တွၤလၢၦၢ်မုၢ်ကနၢပူၤစ့ၢ်ကီး ဘၣ်တၢ်ဂံၢ်ထီၣ်ဒွးထီၣ်က့ၤအီၤ ဒ်အမ့ၢ်တၢ်လီၤလးသ့ၣ်တဖၣ်န့ၣ်လီၤ (စံး ၇၈း၁၂-၁၆).

ၦၤကွဲးလံၥ်စီဆှံတဖၣ် သ့ၣ်ညါဒီးအုၣ်အသးလၢ ယွၤလၢအတ့လီၤ ဟီၣ်ခိၣ်တဂၤအံၤ အကတၢၢ်တအိၣ်ဝဲဘၣ် မ့တမ့ၢ် တၢ်ထုးဃၥ်အီၤခီဖျိ တၢ်ဘၣ်တ့အံၤတသ့ဝဲဘၣ်လီၤ. တၢ်တညီဘၣ်လၢအဂီၢ် လၢကမၤလၢထီၣ် ၦဲၤထီၣ်ဝဲန့ၣ် တအိၣ်နီတမံၤဘၣ် (ယံး၇မံယၤ ၃၂း၁၇). အမံၤဒီးအန့ဆၢၣ် န့ၣ် လီၤလိၣ်လီၤလးမးဝဲ (စံၣ်ညီၣ်ကွီၢ် ၁၃း၁၈) ဒီးလၢကနၢ်ပၢၢ်အီၤအဂီၢ်န့ၣ်, ယံၤဝဲမးလၢပဂီၢ်န့ၣ်လီၤ.

မ့ၢ်ဘၣ်ထိၣ်သတြီၤဒီးၦၤကလုၥ်ဂၤအကစၢ်တဖၣ်လၢ အုၣ်က့ၤခီၣ်က့ၤ တၢ်တသ့ဘၣ်န့ၣ်, (စံး ၉၆း၅; ယၡါယၤ ၄၄း၈). ကစၢ်ယွၤလၢ လံၥ်စီဆှံ အပူၤအံၤမ့ၢ် "ယွၤလၢအမူဝဲတဂၤ" ဟူးဂဲၤဒီးမူဝဲ, ၦၤလၢပိၥ်အခံစူၢ်အီၤနၥ်အီၤ တဖၣ်န့ၣ် ထံၣ်စိပၥ်ယွၤနုၥ်လီၤမၤတၢ်လၢအဝဲသ့ၣ်အဂီၢ်အဂ့ၢ်အကျိၤလီၤ.

၀ံစကၤ၇ယၤသူတၢ်စံးတၢ်ကတိၤတမံၤဃီ (ဟဲလၢအဒ်သိးဒီး niphla' ot) ဒ်အဝဲထံၣ်စိပၥ်စၢၤအံၣ်စ၇့လးအဂ့ၢ်အကျိၤလၢ ဘၤဘူၤလိၣ်အတၢ်က့ၤ စိၥ်၀ံၤအကတီၢ်န့ၣ်လီၤ. အဝဲထံၣ်လၢ ယရူၤၡလ့ၣ်ကဘၣ်တၢ်သူၣ်ထီၣ်က့ၤ အီၤလၢလၢၦဲၤၦဲၤ ဃုၥ်ဒီးၦၤသးၦၢ်တဖၣ်ဆ့ၣ်နီၤလၢ၀့ၢ်အကျဲမုၢ်ပူၤ, ဒီးဖိသၣ် ပိၥ်မုၣ်ပိၥ်ခွါတဖၣ်လိၥ်ကွဲဝဲဖဲန့ၣ်လီၤ. ၦၤ၀့ၢ်ဖိလၢအတၢ်စူၢ်တၢ်နၥ်တအိၣ် ဘၣ်တဖၣ်လၢ အပၥ်ဖျါထီၣ်တၢ်ဟးဂူၥ်ဟးဂီၤအတၢ်ပနီၣ်အံၤန့ၣ်, ၀ံစကၤ၇ယၤ ဘိးဘၣ်သ့ၣ်ညါလၢ, "တၢ်သုးမုၢ်ဂီၢ်မုၢ်အယွၤစံးဝဲဒၣ်, မ့ၢ်တၢ်လီၤလးလၢ ၦၤဂီၢ်မုၢ်အံၤလၢအအိၣ်လီၤတဲၥ်အမဲၥ်ညါ လၢမုၢ်နံၤတဖၣ်အပူၤဘၣ်ဆၣ်ဒီး, ကလီၤလးစ့ၢ်ကီးလၢယမဲၥ်ညါဧါ, တၢ်သုးမုၢ်ဂီၢ်မုၢ်အယွၤစံးဝဲဒၣ်, တၢ်သုးမုၢ် ဂီၢ်မုၢ်အယွၤစံးဝဲဒ်အံၤ, ကွၢ်ကွၢ်ယကအုၣ်က့ၤခီၣ်က့ၤယၦၤဂီၢ်မုၢ်လၢကီၢ်မုၢ် ထီၣ်ဒီး လၢကီၢ်မုၢ်နုၥ်, ဒီးယကဟဲစိၥ်အီၤ, ဒီးကအိၣ်ကဆိးဝဲလၢယရူၤၡလ့ၣ် အပူၤ, ဒီးကကဲထီၣ်ယၦၤဂီၢ်မုၢ်, ဒီးယကကဲထီၣ်အကစၢ်လၢတၢ်မ့ၢ်တၢ်တီ အပူၤ, ဒီးလၢတၢ်တီတၢ်လိၤအပူၤလီၤ (စကၤ၇ယၤ ၈း၆-၈).

ဖး လူၤကၣ် ၁၈း၁၈-၂၇ တက့ၢ်. ကစၢ်ခ၇ံၥ်စံးဆၢအပျဲၢ်အဘီၣ် အံၤန့ၣ် ဟ့ၣ်ဂံၢ်ဟ့ၣ်ဘါနၤလၢ ကနၥ်ယွၤဖဲတၢ်ဆၢကတီၢ်ဖျါမးလၢ တၢ်မၤ အသးတသ့ဘၣ်အပူၤန့ၣ်သ့ဝဲလၢကျဲဒ်လဲၣ်.