---
title:  တၢ်ဘျုးတၢ်ဖှိၣ်အတၢ်သ့ၣ်နီၣ်တဖၣ်
date:   11/10/2025
---

### တၢ်မၤလိတနွံအံၤအဂီၢ်ဖး

ယိၤရှူ ၃; ၄မိၤၡွ ၁၄း၄၄; လူၤကၣ် ၁၈း၁၈-၂၇; ယိၤရှူ ၄; ယိၤဟၣ် ၁၄း၂၆; ဧ့ၤဘြံၤ ၄း၈-၁၁.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, ယွၤသုကစၢ်မၤလီၤသံးကွံၥ်ယၢ်ဒ့ၣ်အထံလၢ သုမဲၥ်ညါ တုၤသုခီဂၥ်တၢ်, ဒ်ယွၤသုကစၢ်မၤပီၣ်လဲၣ်ဆှဲအသိးန့ၣ်, လၢအမၤလီၤသံးကွံၥ် လၢပမဲၥ်ညါ တုၤပခီဂၥ်ကွံၥ်, ဒ်သိးၦၤဟီၣ်ခိၣ်ဖိခဲလၢၥ်ကသ့ၣ်ညါယွၤအစု အဂ့ၢ်အကျိၤ, လၢအဆူၣ်ဝဲ, ဒ်သိးသုကပျံၤယွၤသုကစၢ်ကိးမုၢ်နံၤမုၢ်နၤဒဲးလီၤ" (ယိၤရှူ ၄း၂၃, ၂၄).

ပၢၤကီၢ်ခိၣ်တဂၤ ဟ့ၣ်တၢ်ပနီၣ်လီၤ. စီၤယိၤဟၣ်ဘၣ်အိၣ်ပတုၥ် လီၤ. ၦၤခိၣ်နၢ်တဂၤအံၤ သံကွၢ်အလံၥ်အုၣ်သးဒီးလၢအဆၢကတီၢ်အံၤန့ၣ် စီၤယိၤဟၣ်အံၤ သးပ့ၤနီၣ်အတိၢ်ထၢၣ်လၢအတၢ်ဖံးတၢ်မၤအလီၢ်ဃုၥ်ဒီး အနီသိလ့ၣ်အလံၥ်အုၣ်သးလီၤ. အဝဲစံးဘၣ်ခိၣ်နၢ်တဂၤအံၤလၢတၢ်မၤသးဒီး အီၤအဂ့ၢ်, ဒီးအတၢ်သံကွၢ်အီၤလၢအမၤတၢ်မနုၤတမံၤအဂ့ၢ်လဲၣ်လီၤ. စီၤယိၤဟၣ်တဲအီၤလၢ အမ့ၢ်သ၇ၣ်ဒိၣ်လၢအသိၣ်လိလံၥ်လၢကၠိဒိၣ်န့ၣ်လီၤ. ဖဲခိၣ်နၢ်အံၤ ဟ့ၣ်လီၤအီၤလဲးမးတဘ့ၣ်ဒီးစံးဘၣ်အီၤလၢတဘၣ်ဆိကမိၣ်လၢ အမ့ၢ်တၢ်အီၣ်လိးအီၤအဂ့ၢ်ဘၣ်လီၤ.

"စံးဝဲလၢအမ့ၢ်, ကၠိအဘူးအလဲလီၤ." "ဖဲၦၤဂီၢ်မုၢ်တဖၣ် အဲၣ်ဒိး မၤလိတၢ်တမံၤမံၤန့ၣ်, အဝဲသ့ၣ်ကဘၣ်ဟ့ၣ်ဝဲအဘူးအလဲလီၤ. အဝဲအံၤ မ့ၢ်နတၢ်အဘူးအလဲလၢနသးပ့ၤနီၣ်နနီသိလ့ၣ်သ့အလံၥ်အုၣ်အသးန့ၣ်လီၤ. နံၤလၢအဂ့ၤလီၤ, သ၇ၣ်ဒိၣ်ဧၢ."

ဒ်ပမ့ၢ်ၦၤကညီအသိး, ပသးပ့ၤနီၣ်တၢ်သ့ၣ်တဖၣ်သ့ဝဲလၢအတ အိၣ်လၢပမဲၥ်ညါ, တၢ်သ့ၣ်တဖၣ်လၢပတထံၣ်အီၤထီဘိဘၣ်န့ၣ်လီၤ. ပသးပ့ၤ နီၣ်က့ၤကိးဆၢက့ၤၦၤလၢအကိးၦၤ phone တဖၣ်, က့ၤကွဲးကဒါက့ၤ emails, လူတၢ်သူၣ်တၢ်ဖျးတဖၣ်လၢထံ, ဆၢဂ့ၤဆၢ၀ါၦၤလၢအိၣ်ဖျဲၣ်အမုၢ်နံၤ, တၢ်လၢ အဂၤတဖၣ်အါအါကလဲၥ်လီၤ. ဘၣ်ဆၣ်ဒီး, တၢ်သးပ့ၤနီၣ်ကွံၥ်ဘၣ်ဃး ပနီၢ်သးအတၢ်လိၣ်ဘၣ်တဖၣ်အံၤ ကအိၣ်ဒီးတၢ်အဘျုးအဖှိၣ်တဖၣ်လၢ အဆူၣ်ဝဲဒိၣ်မးတမံၤ, ဒိၣ်န့ၢ်အါန့ၢ်ဒ်တၢ်ကမၣ်အဘူးအလဲလၢ ဘၣ်ဟ့ၣ်ကျိၣ်စ့ လီၤ, အဂ့ၢ်ဒ်လဲၣ်ပဘၣ်ထွဲဒီးတၢ်အနီၢ်ကီၢ်တမံၤလၢ အမ့ၢ်ပတၢ်မူထူယိၥ် အဘူၣ်အတီၢ်အဃိန့ၣ်လီၤ.

မ်ပမၤလိသကိးၦၤဧ့ၤဘြံၤဖိသ့ၣ်တဖၣ် ခီဂၥ်ယၢ်ဒ့ၣ်ဒီးကွၢ်လၢ ပဟံးန့ၢ်တၢ်မၤလိမနုၤတဖၣ်သ့ဝဲအံၤအဂ့ၢ်န့ၣ်တက့ၢ်.