---
title:  သုအိၣ်တ့ၢ်ဖဲန့ၣ်
date:   21/12/2025
---

"ဒီးစီၤယိၤရှူဒုးအိၣ်ဖှိၣ်၇ိဖှိၣ်ကယဲၢ်အံၣ်စ၇့လးအၦၤဒူၣ်တဖၣ် ဆူၡက့ၣ်, ဒီးကိးန့ၢ်အံၣ်စ၇့လးအၦၤသူၣ်က့သးၦၢ်, ဒီးအခိၣ်, ဒီးအၦၤ စံၣ်ညီၣ်ကွီၢ်, ဒီးအၦၤကွဲးလံၥ်သ့ၣ်တဖၣ်န့ၣ်, ဒီးအဝဲသ့ၣ်ပၥ်လီၤအသးလၢ ယွၤအမဲၥ်ညါလီၤ" (ယိၤရှူ ၂၄း၁).

ၡက့ၣ်မ့ၢ်တၢ်လီၢ်လၢစီၤအၤဘြၤဟၣ်သူၣ်ထီၣ်တ့ၢ်တၢ်လုၢ်အလီၢ်ဖဲ အဝဲဟဲတုၤလၢကီၢ်အံၤအပူၤ ဒီးဖဲယွၤဟ့ၣ်အီၤတၢ်အၢၣ်လီၤအီလီၤလၢကဟ့ၣ် အီၤကီၢ်အံၤန့ၣ်လီၤ (၁မိၤ ၁၂း၆, ၇). အဆၢကတီၢ်ခဲအံၤ, ဖဲတၢ်အၢၣ်လီၤ အီလီၤလၢအဘၣ်တၢ်ဟ့ၣ်လီၤဆူစီၤအၤဘြၤဟၣ်အံၤန့ၣ် လၢထီၣ်ၦဲၤထီၣ်တ့ၢ်ဝဲ ဒီးအံၣ်စ၇့လးမၤသီထီၣ်က့ၤတၢ်အၢၣ်လီၤအီလီၤဒီးယွၤဖဲတၢ်လီၢ်တမံၤဃီ ဖဲတၢ်ဟ့ၣ်လီၤတၢ်အၢၣ်လီၤအီလီၤအဆိကတၢၢ်အံၤန့ၣ်လီၤ. စီၤယိၤရှူအတၢ် ဃ့ကညးအံၤ ဒုးသ့ၣ်နီၣ်ထီၣ်က့ၤစီၤယၤကိၥ်အတၢ်စံးတၢ်ကတိၤလၢက, "သုးကွံၥ်တခီဘီမုၢ်ဖိအကစၢ်တဖၣ်လၢ အအိၣ်လၢသုကျါ" န့ၣ်လီၤ (ယိၤရှူ ၂၄း၂၃; ထိၣ်သတြီၤဒီး ၁မိၤ ၃၅း၂-၃). တၢ်မၤအသးလၢဟီၣ်က၀ီၤပူၤအံၤ ဒၣ်လဲၥ် ဟ့ၣ်လီၤတၢ်ကိးဃီၤလၢကဒုးနဲၣ်ဖျါထီၣ်တၢ်အိၣ်တီအိၣ်လိၤလၢ ယွၤလၢအတလီၤစှၤဝဲဘၣ်, ဒီးညိကွံၥ် "ကစၢ်" အဂုၤအဂၤတဖၣ်ခဲလၢၥ်န့ၣ် လီၤ.

`ဖး ယိၤရှူ ၂၄း၂-၁၃ တက့ၢ်. ကစၢ်ယွၤအတၢ်ကစီၣ်ဆူအံၣ်စ၇့လး အအိၣ်လၢအဒိၣ်ကတၢၢ်န့ၣ် မ့ၢ်မနုၤလဲၣ်.`

ကစၢ်ယွၤန့ၣ် မ့ၢ်တၢ်ဂ့ၢ်တၢ်ကျိၤအဒိၣ်ကတၢၢ်လၢ တၢ်ကွၢ်ကဒါက့ၤ တၢ်လၢအလဲၤပူၤကွံၥ်လီၤ. "ယဟံးန့ၢ်" "ယဟ့ၣ်" "ယဆှၢ" "ယအၢၣ်လီၤ" "ယမၤ" "ယဒုးဟဲထီၣ်နၤ" "ယၦ့ၤက့ၤနၤ" ဒီးအါန့ၢ်ဒ်အအံၤတဖၣ်န့ၣ်လီၤ. လၢတၢ်စံးကတိၤဖျါထီၣ်အပူၤအံၤန့ၣ်, အံၣ်စ၇့လးန့ၣ် တမ့ၢ်တၢ်ဂ့ၢ်မိၢ်ၦၢ်ဘၣ်, အါန့ၢ်ဒ်အအံၤန့ၣ်, အဝဲသ့ၣ်မ့ၢ်တၢ်လၢအဒိးန့ၢ်ဘၣ်တၢ်န့ၣ်လီၤ. ယွၤမ့ၢ် တနုၥ်လီၤမၤတၢ်လၢစီၤအၤဘြၤဟၣ်အတၢ်အိၣ်မူအပူၤဘၣ်ဒီး, အဝဲသ့ၣ် ကမၤတၢ်ဂီၤတၢ်ဖီၣ်တမံၤဃီတဖၣ်အံၤအတၢ်မၤန့ၣ်လီၤ. အံၣ်စ၇့လးအတၢ် အိၣ်ထီၣ်အသးအံၤ တမ့ၢ်လၢအမိၢ်ပၢ်ဖံဖုလၢပျၢၤတဖၣ်အတၢ်မၤဂ့ၤဘၣ်, မ့မ့ၢ်တခီ မ့ၢ်ယွၤအတၢ်ဘျုးတၢ်ဖှိၣ်ထဲတမံၤဧိၤန့ၣ်လီၤ.တၢ်ဂ့ၢ်ဘၣ်ဃး အံၣ်စ၇့လးအိၣ်ဆိးဘၣ်လၢကီၢ်ပူၤအံၤန့ၣ် တမ့ၢ်အအိၣ်သူၣ်လီၤအသးလၢ တၢ်ပၥ်ဒိၣ်သးအပူၤဘၣ်, မ့ၢ်တၢ်ဂ့ၢ်ထဲတမံၤဧိၤလၢ အဝဲသ့ၣ်ကြၢးမၤယွၤ အတၢ်မၤန့ၣ်လီၤ.

ယွၤအတၢ်စံးတၢ်ကတိၤအိၣ်ဃုၥ်ဒီးတၢ်လဲလိၥ်သးလၢ အမၤသး ယဲၢ်ဘျီလၢ "သု" ဒီး "အဝဲသ့ၣ်" (ပၢ်သ့ၣ်တဖၣ်) အဘၢၣ်စၢၤန့ၣ်လီၤ. ပၢ်သ့ၣ် တဖၣ်ဒီး ဖိလၢစိၤခဲအံၤ ဖဲၡက့ၣ်အတၢ်လီၢ်အံၤန့ၣ် ဘၣ်တၢ်ပၥ်အီၤဒ်သိးသိး လီၤ. စီၤယိၤရှူအဲၣ်ဒိးဒုးနဲၣ်ဝဲလၢ စီၤမိၤၡွပၥ်ဂၢၢ်ပၥ်ကျၢၤတ့ၢ်ဝဲဖဲ ၅မိၤၡွ ၅း၃ အပူၤ, လၢယွၤတမၤတၢ်အၢၣ်လီၤအီလီၤထဲလၢဃုၥ်ဒီးပၢ်သ့ၣ်တဖၣ်ဘၣ်, ဘၣ်ဆၣ်ဃုၥ်ဒီးၦၤခဲလၢၥ်လၢအအိၣ်ဖဲစီၤယိၤရှူစံးကတိၤလီၤတၢ်အဆၢကတီၢ် အံၤန့ၣ်လီၤ. ၦၤအါအါကလဲၥ်ဖဲအံၤန့ၣ် တလဲၤခီဖျိဘၣ်တၢ်ဟးထီၣ်ကွံၥ် အတၢ်မၤအသးဘၣ်လီၤ. အဝဲသ့ၣ် "ခဲလၢၥ်" တအိၣ်ဘၣ်တ့ၢ်ဖဲ ကစၢၢ် ဃိး၇့းအံၤန့ၣ်. ဘၣ်ဆၣ်ဒီး, စီၤယိၤရှူစံးလၢ အဝဲသ့ၣ်အိၣ်ဘၣ်တ့ၢ်ဖဲန့ၣ် ခဲလၢၥ်လီၤ. လၢအဖုၣ်န့ၣ်, တၢ်မၤလိတဖၣ်လၢ အပူၤကွံၥ်အံၤ ကဘၣ်ကြၢးဝဲ ဘၣ်ဝဲဒီးစိၤလၢအသီတစိၤစုၥ်စုၥ်န့ၣ်လီၤ. ယွၤလၢအမၤတၢ်လၢမိၢ်ပၢ်တဖၣ် အဂီၢ်လၢ အပူၤကွံၥ်တဂၤအံၤအိၣ်ဒီးတၢ်ကတဲၥ်ကတီၤအသးလၢ ကမၤတၢ်လၢ စိၤခဲအံၤအဂီၢ်န့ၣ်လီၤ.

`ဒ်ပမ့ၢ်တၢ်အိၣ်ဖှိၣ်အသိး ပဘၣ်အိၣ်ဒီးတၢ်သ့ၣ်ညါမူဒါတဖၣ်လၢ တၢ်မၤသကိးတၢ်အပူၤသ့ဝဲန့ၣ် မ့ၢ်မူဒါမနုၤတဖၣ်လဲၣ်, ဘၣ်သ့ၣ်ညါတၢ်မနုၤ တမံၤလၢပမၤအီၤအံၤ ကမၤဘၣ်ဒိဘၣ်ထံးၦၤကိးဂၤဒဲးလၢတၢ်အိၣ်ဖှိၣ်အပူၤ လၢကျဲဒ်န့ၣ်လဲၣ်.`