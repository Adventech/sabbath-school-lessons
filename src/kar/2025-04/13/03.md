---
title:  လၢတၢ်သူၣ်တီသးတီဒီးတၢ်မ့ၢ်တၢ်တီအပူၤ
date:   22/12/2025
---

`စီၤယိၤရှူဃ့ကညးအံၣ်စ၇့လးလၢကမၤမနုၤတမံၤလဲၣ် (ယိၤရှူ ၂၄း၁၄) တၢ်အခီပညီလၢကမၤယွၤအတၢ်လၢလၢၦဲၤၦဲၤဒီးတီတီလိၤလိၤန့ၣ် မ့ၢ်မနုၤလဲၣ်.`

စီၤယိၤရှူအတၢ်ဃ့ပတံထီၣ်တၢ်အံၤ ပၥ်ဖျါထီၣ်တၢ်ဂ့ၢ်ဖျါဖျါလၢ အံၣ်စ၇့လးကဘၣ်ဆၢတဲၥ်လၢ ကဘၣ်တီဒီးတၢ်ဘၣ်တ့အကစၢ်ဧါ, အိၣ်ဒီး တၢ်လီၤဆီဒၣ်ဝဲဒီးအိၣ်မူလၢကီၢ်အံၤအပူၤ မ့တမ့ၢ် က့ၤလီၤမၢ်ကွံၥ်ဆူၦၤလၢ အဘူၣ်ထီၣ်ဘါထီၣ်တၢ်ဂီၤတၢ်ဖီၣ်အါအါကလဲၥ်တဖၣ်အကျါ, အၦၤကလုၥ် အက့ၢ်အဂီၤ, တၢ်တိၥ်ပၥ် မ့တမ့ၢ်တၢ်ဖံးတၢ်မၤတဖၣ်တအိၣ်ဝဲဘၣ်အလီၢ်အံၤ န့ၣ်ဧါ. တၢ်ဃုထၢန့ၣ် မ့ၢ်လၢအဝဲသ့ၣ်အဂီၢ်လီၤ. စီၤယိၤရှူအတၢ်ကိးပတံ ထီၣ်အံၤမ့ၢ်ခံမံၤ-အံၣ်စ၇့လးကြၢးပျံၤယွၤဒီးမၤအတၢ် "လၢတၢ်တီတၢ်လိၤ ဒီးတၢ်မ့ၢ်တၢ်တီအပူၤ" လီၤ. တၢ်ပျံၤယွၤတမ့ၢ်တၢ်အိၣ်မူလၢတၢ်ကနိးကစုၥ် အပူၤဒီး သးအတၢ်တူၢ်ဘၣ်ခီၣ်ဘၣ်အတၢ်ပူၤဖျဲးအလီၢ်အံၤထီဘိန့ၣ်ဘၣ်. အါန့ၢ်ဒ်အံၤန့ၣ်, တၢ်ပၥ်အီၤလၢအမ့ၢ်တၢ်ယူးယီၣ်ပၥ်ကဲဒီးတၢ်ပျံၤလၢ တၢ်ပၥ်ကဲအပူၤလၢ အဟဲအိၣ်ထီၣ်လၢတၢ်သ့ၣ်ညါနၢ်ပၢၢ်ယွၤအတၢ်အဒိၣ် အမုၢ်, တၢ်စီတၢ်ဆှံဒီး အတၢ်ကတၢၢ်တသ့ဝဲဘၣ်အံၤတကပၤ, ဒီးအဂၤ တကပၤန့ၣ်, ဘၣ်သ့ၣ်ညါနၢ်ပၢၢ်ပတၢ်ဆံးတၢ်စှၤ, ပတၢ်သရူးကမၣ်ဒီး ပတၢ် ကတၢၢ်သ့အိၣ်ဝဲအဂ့ၢ်န့ၣ်လီၤ. တၢ်ပျံၤယွၤန့ၣ် တၢ်သ့ၣ်ညါယွၤအတၢ် လိၣ်ဘၣ်အဒိၣ်အယိၥ်အံၤထီဘိ, သ့ၣ်ညါလၢအဝဲတမ့ၢ်ထဲပပၢ်အိၣ်လၢမူခိၣ် အဂ့ၢ်ဘၣ်, မ့မ့ၢ်တခီ ကဘၣ်သ့ၣ်ညါလၢ အဝဲမ့ၢ်ပကစၢ်စီၤပၤလီၤ. တၢ်သ့ၣ်ညါဒ်အံၤတမံၤန့ၣ်, ကဆှၢၦၤဆူတၢ်အိၣ်မူလၢတၢ်ဒိကနၣ်ယွၤအပူၤ န့ၣ်လီၤ (၃မိၤ ၁၉း၁၄; ၃မိၤ ၂၅း၁၇; ၅မိၤ ၁၇း၁၉; ၂စီၤပၤ ၁၇း၃၄). ဖဲ "တၢ်ပျံၤတၢ်ဖုး" ပၥ်ဖျါထီၣ်အံၣ်စ၇့လးဖိတဂၤအတၢ်ပၥ်သးနီၢ်နီၢ် မ့ၢ်အိၣ်ထီၣ် ဒီးတၢ်မၤအနီၢ်ကီၢ်လၢတၢ်ယူးယီၣ်ပၥ်ကဲယွၤအံၤန့ၣ် မၤအသးန့ၣ်လီၤ.

တၢ်မၤလၢအံၣ်စ၇့လးလိၣ်မၤဝဲအံၤန့ၣ် ဘၣ်တၢ်ပၥ်ဖျါလၢ တၢ်တကဲၥ် ပ၀းခံမံၤအပူၤန့ၣ်လီၤ, "လၢတၢ်တီတၢ်လိၤအပူၤ" ဒီး "တၢ်မ့ၢ်တၢ်တီအပူၤ" န့ၣ်လီၤ. တၢ်ကတိၤအဆိကတၢၢ်တဖျၢၣ် (tamin) အံၤ အါဒၣ်တက့ၢ် တၢ်သူအီၤလၢအစံးကတိၤဒိၣ်တၢ်ကတိၤအဂၤလၢ တၢ်လုၢ်ထီၣ်ဆၣ်ဖိကီၢ်ဖိအံၤ အတၢ်လၢတၢ်ၦဲၤန့ၣ်လီၤ. တၢ်ကတိၤခံဖျၢၣ်တဖျၢၣ်လၢ အပၥ်ဖျါထီၣ် အံၣ်စ၇့လးအတၢ်မၤန့ၣ်မ့ၢ်ဝဲ, "တၢ်မ့ၢ်တၢ်တီ" မ့ၢ်တမ့ၢ် "တၢ်သးတီ" (ဧ့ၤဘြံၤ ကျိၥ် ဒနၥနအ) န့ၣ်လီၤ. တၢ်ကတိၤအံၤ လီၣ်ဖျါထီၣ်တၢ်ဂၢၢ်တၢ်ကျၢၤဒီး တၢ်အိၣ်ခၢၣ်သနၢၣ်အဂ့ၢ်န့ၣ်လီၤ. အါဒၣ်တက့ၢ် ဒုးနဲၣ်ဆူယွၤလၢအတကဲၥ် ပ၀းပၥ်ဖျါတၢ်တီတၢ်လိၤနီၢ်နီၢ်, လၢအအိၣ်ဖျါဆူအံၣ်စ၇့လးအအိၣ်န့ၣ်လီၤ.

ၦၤလၢအသူၣ်တီသးတီတဂၤန့ၣ် မ့ၢ်ၦၤလၢသန့ၤအသးလၢအီၤသ့ဒီး နၥ်န့ၢ်အီၤသ့ဝဲလီၤ. မ့ၢ်စံးလၢအခီၣ်ထံးခီၣ်ဘိန့ၣ်, စီၤယိၤရှူစံးဘၣ် ၦၤအံၣ်စ၇့လးဖိ ဒ်သိးကပၥ်ဖျါထီၣ်တၢ်သူၣ်တီသးတီတမံၤဃီဒ်အံၤဆူ ယွၤအအိၣ် လၢယွၤပၥ်ဖျါထီၣ်ဆူအၦၤဂီၢ်မုၢ်အဂီၢ်လၢအတၢ်စံၣ်စိၤတဲစိၤ အတၢ်လဲၤကျဲအပူၤအသိးန့ၣ်လီၤ. တမ့ၢ်တၢ်အိၣ်ဖျါလၢအချၢလၢတၢ်ဒိကနၣ် ယွၤအတၢ်လိၣ်ဘၣ်တမံၤဧိၤဘၣ်, ဘၣ်ဆၣ်မ့ၢ်တၢ်တမံၤလၢ အဟဲထီၣ်လၢ သူၣ်ကံၢ်သးလဲအပူၤ လၢတလီၤပြံလီၤ့ပါဝဲဘၣ်န့ၣ်လီၤ. အဝဲသ့ၣ်အတၢ်အိၣ်မူ ကဘၣ်ဒုးကပီၤထီၣ်က့ၤယွၤအတၢ်ဘျုးတၢ်ဖှိၣ်လၢ အမၤတ့ၢ်ဝဲလၢအဝဲသ့ၣ် အဂီၢ်န့ၣ်လီၤ. မ့ၢ်တၢ်အဂံၢ်ခီၣ်ထံးတမံၤလၢ ပဝဲဒၣ်မုၢ်မဆါတနံၤညါအံၤ မၤဘၣ်ထွဲလိၥ်ပသးဒီးကစၢ်ယ့ၣ်ရှူးစ့ၢ်ကီးန့ၣ်လီၤ.

`မၤယွၤအတၢ်လၢတၢ် "သူၣ်တီသးတီအပူၤ" ဒီး "တၢ်မ့ၢ်တၢ်တီ အပူၤ" န့ၣ် အခီပညီလၢနဂီၢ် မ့ၢ်မနုၤလဲၣ်. တၢ်မၤတံၥ်တၥ်တၢ်လၢ နတၢ်အိၣ်မူအပူၤသ့ၣ်တဖၣ်လၢအတြီနတၢ်ဟ့ၣ်လီၤသးလၢလၢၦဲၤၦဲၤဆူ ယွၤအအိၣ်န့ၣ် မ့ၢ်မနုၤလဲၣ်.`