---
title:  တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်အတၢ်လီၤပျံၤလီၤဖုးတဖၣ်
date:   24/12/2025
---

`ဖး ယိၤရှူ ၂၄း၂၂-၂၄ တက့ၢ်. ဘၣ်မနုၤလၢ စီၤယိၤရှူကဘၣ်လိၣ် စံးကတိၤကဒီးအတၢ်ဃ့သကွံၢ်ကညးလၢ ကထုးကွံၥ်တၢ်ဂီၤတၢ်ဖီၣ်တဖၣ် အဂီၢ်န့ၣ်လဲၣ်.`

တၢ်ဂီၤတၢ်ဖီၣ်အတၢ်မၤပျံၤမၤဖုးအံၤန့ၣ် တမ့ၢ်တၢ်ဆိကမိၣ်ထီၣ် အကျိၤအကျဲဘၣ်. လၢအဆိအကတီၢ်ဖဲ ကီၢ်မိၤအၤအပူၤန့ၣ်, မ့ၢ်တၢ်တမံၤဃီ လၢစီၤမိၤၡွစံးကတိၤတၢ်ဆၢတဲၥ်တမံၤဃီအံၤအဂ့ၢ်န့ၣ်လီၤ (၅မိၤ ၃၀း၁၉, ၂၀). ကစၢ်သ့ၣ်တဖၣ်လၢ အဝဲသ့ၣ်မဲၥ်ညါလၢအဆၢကတီၢ်ခဲအံၤန့ၣ် တဒ်သိးဒီးလၢ ကီၢ်အဲၤကူပတူးအပူၤသ့ၣ်တဖၣ်ဘၣ် မ့တမ့ၢ်တဒ်သိးဒီးလၢထံကျိ၀ၢ်ဘးခီ န့ၣ်ဘၣ်, ဘၣ်ဆၣ်, ကစၢ်သ့ၣ်တဖၣ်အံၤန့ၣ် ဘၣ်တၢ်ထံၣ်န့ၢ်အီၤလၢ အံၣ်စ၇့လးအကျါလီၤ. လၢတၢ်န့ၣ်အဃိ, စီၤယိၤရှူဃ့ကညးအၦၤဂီၢ်မုၢ်လၢ ကသုးဃီၤအသးဆူအကစၢ်အအိၣ်န့ၣ်လီၤ. ဧ့ၤဘြံၤအတၢ်ကတိၤလၢ အဘၣ် တၢ်သူအီၤဖဲအံၤ, natah, အခီပညီမ့ၢ်ဝဲ "ဒုးယူၥ်ထီၣ်" "ဒုးဆုးလီၤ" န့ၣ်လီၤ. ပၥ်ဖျါထီၣ်ကစၢ်ယွၤလၢအမ့ၢ်ၦၤလၢတၢ်မုၢ်လၢ်အီၤဒ်သိးကဆုးလီၤအသးဒီး ဒိကနၣ်တၢ်ထုကဖၣ်သ့ၣ်တဖၣ် (၂စီၤပၤ ၁၉း၁၆; စံး ၃၁း၂, ၃; ဒၤနံးယ့လး ၉း၁၈) ဒီးမ့ၢ်စ့ၢ်ကီးတၢ်ပၥ်သူၣ်ပၥ်သးလၢ အံၣ်စ၇့လးဒီးလၢခံန့ၣ် ၀ံသ့ၣ် တဖၣ်ကဘၣ်ဒိးန့ၢ်ဘၣ်ဝဲန့ၣ်လီၤ (ယၡါယၤ ၅၅း၃; ယံး၇မံယၤ ၇း၂၄). ဘၣ်တၢ်သူအီၤလၢ ကဒုးနဲၣ်စီၤၡလိၤမိၤအတၢ်ဟးသဒၣ်ကွံၥ်တၢ်, အဆၢ ကတီၢ်ဖဲအသးန့ၣ် သုးဘူးအသးဆူၦၤတခီဘီမုၢ်အကစၢ်သ့ၣ်တဖၣ်အအိၣ် န့ၣ်လီၤ (၁စီၤပၤ ၁၁း၂, ၃). ၦၤကညီအသးလၢအၦဲၤဒီးတၢ်ဒဲးဘးအံၤ တအိၣ်ဒီးတၢ်ဆုးလီၤအသးအန့ဆၢၣ်ဒီး ဒိကနၣ်ယွၤအတၢ်ကလုၢ်န့ၣ်ဘၣ် လီၤ. လၢပဝဲဒၣ်တကပၤန့ၣ် ပလိၣ်ဝဲတၢ်သးပၢၢ်ထီၣ်လၢ တၢ်ဆၢတဲၥ်ဆူ တၢ်မၤလၢၦဲၤယွၤအတၢ်ဘၣ်သးအပူၤန့ၣ်လီၤ.

အံၣ်စ၇့လးအတၢ်စံးဆၢအံၤ ဘၣ်တၢ်ပၥ်ဖျါထီၣ်အခီပညီလိၤလိၤ လၢအမ့ၢ်, "ပကဒိကနၣ်ယွၤအကလုၢ်လီၤ." တၢ်ပၥ်ဖျါအံၤ ဒုးဆူၣ်ထီၣ် တၢ်ဘၣ်ထွဲလိၥ်အသးဒီးတၢ်ဒိကနၣ်န့ၣ်လီၤ. အံၣ်စ၇့လးအံၤ တဘၣ် တၢ်စံးအီၤလၢအညီနုၢ်လူၤပိၥ်ထွဲတၢ်သိၣ်တၢ်သီလၢ တမူဝဲဒၣ်တဖၣ်အံၤန့ၣ် ဘၣ်. တၢ်အၢၣ်လီၤအီလီၤန့ၣ် မ့ၢ်တၢ်လၢအဘၣ်ဃးဒီးတၢ်အိၣ်မူအတၢ် ၇့လိၥ်သးဒီးယွၤ, လၢတၢ်ပၥ်ပဖျါထီၣ်အီၤ ခီဖျိတၢ်သိၣ်တၢ်သီညီညီအံၤအပူၤ တသ့ဝဲဘၣ်. အံၣ်စ၇့လးအတၢ်ဘူၣ်တၢ်ဘါတမ့ၢ်တၢ်ပၥ်လီၤအီၤလၢ ကကဲထီၣ်တၢ်သိၣ်တၢ်သီနီတစုဘၣ်, လၢအလီၢ်န့ၣ် မ့ၢ်ဝဲတၢ်စံးကတိၤသကိး လိၥ်သးတၢ်ဒီး တၢ်စီဆှံဒီးတၢ်သးကညီၤအတၢ်အုၣ်က့ၤခီၣ်က့ၤကစၢ်လၢ တၢ်နၥ်ဒီးတၢ်အဲၣ်အပူၤန့ၣ်လီၤ.

တုၤလၢၦၤဂီၢ်မုၢ်အတၢ်အၢၣ်လီၤအီလီၤသၢဘျီလၢ ကမၤယွၤအတၢ်မၤ ဒ်စီၤယိၤရှူမၤလိၥ်တၢ်အပူၤအံၤဒၣ်လဲၥ်, တၢ်ထုးကွံၥ်ၦၤတခီဘီမုၢ်ဖိအကစၢ် တဖၣ်လၢ အဝဲသ့ၣ်ကျါအံၤ တအိၣ်ဖျါထီၣ်ဝဲလၢ တၢ်ကွဲးနီၣ်ကွဲးဃါအပူၤလၢ အမၤတ့ၢ်အသးဘၣ်န့ၣ်လီၤ. လၢလံၥ်ဒီတဘ့ၣ်ညါအပူၤန့ၣ်, မ့ၢ်တၢ်အလုၢ် အလၢ်တမံၤလၢ တၢ်ပၥ်ဖျါထီၣ်တၢ်မၤလၢထီၣ်ၦဲၤထီၣ်လၢ စီၤယိၤရှူအတၢ် စံးပၥ်ဝဲအပူၤ (မ့တမ့ၢ် စီၤမိၤၡအတၢ်စံးပၥ်) ဒ်အမ့ၢ်တၢ်ဒိကနၣ်အဒိအတဲၥ် တမံၤန့ၣ်လီၤ. မ့ၢ်လၢတၢ်ဒ်အံၤတမၤအသးဘၣ်အဃိ, ဒုးအိၣ်ထီၣ်စီၤယိၤရှူ လၢကဃ့ကညးတၢ်ဖျါဖျါလၢလံၥ်အံၤအလီၢ်ခံအဆၢဖိတဖၣ်အပူၤန့ၣ်လီၤ. တၢ်ဃ့ကညးအကံၢ်အလဲလၢ လံၥ်စီဆှံအပူၤ ဒ်သိးကမၤယွၤအတၢ်မၤအံၤ တမ့ၢ်ထဲလၢၦၤဖဲစီၤယိၤရှူအစိၤအံၤဘၣ်, ဘၣ်ဆၣ် မ့ၢ်စ့ၢ်ကီးယွၤအၦၤဂီၢ်မုၢ် လၢစိၤအသီကိးစိၤဒဲးလၢအဖးဒီးဒိကနၣ်တၢ်ကစီၣ်အအံၤန့ၣ်လီၤ.

`မ့ၢ်နအၢၣ်လီၤကစၢ်ယွၤလၢ နကမၤတၢ်တမံၤမံၤဘၣ်ဆၣ် နတမၤ တ့ၢ်ဘၣ်န့ၣ် မ့ၢ်အအိၣ်ၦဲၤဘျီလဲၣ်. ဘၣ်မနုၤလၢနတမၤတ့ၢ်ဘၣ်လဲၣ်. နတၢ်စံးဆၢစံးနၤတၢ်မနုၤတမံၤလၢ အဘၣ်ဃးဒီးတၢ်ဘျုးတၢ်ဖှိၣ်န့ၣ်လဲၣ်.`