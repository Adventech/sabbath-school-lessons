---
title:  ဃုထၢလၢမုၢ်မဆါတနံၤအံၤ
date:   20/12/2025
---

### တၢ်မၤလိတနွံအံၤအဂီၢ်ဖး

ယိၤရှူ ၂၄; ၁မိၤ ၁၂း၇း ၅မိၤ ၁၇း၁၉; ၅မိၤ ၅း၆; ၁စီၤပၤ ၁၁း၂, ၄, ၉; ၂တံၤမသ့း ၄း၇, ၈.

> <p>တၢ်ကလုၢ်ထူ</p>
> "ဒီးမ့မ့ၢ်တၢ်အၢလၢသုမဲၥ် လၢသုကမၤယွၤအတၢ်ဒီး, ကစၢ်တဖၣ် လၢသုပၢ်မၤအတၢ်လၢအအိၣ်လၢထံမိၢ်ၦၢ်၀ၢ်ဘးခီမ့ၢ်ဂ့ၤ, ၦၤအမိၢ်ဖိလၢ သုအိၣ်သုဆိးလၢအကီၢ်ပူၤအကစၢ်တဖၣ်မ့ၢ်ဂ့ၤ, ဃုထၢလၢမုၢ်မဆါတနံၤအံၤ ၦၤလၢသုကမၤအတၢ်န့ၣ်တက့ၢ်. မ့မ့ၢ်ယဲဒၣ်အံၤ, ဒီးယၦၤဟံၣ်ဖိ, ပကမၤ ယွၤအတၢ်လီၤ" (ယိၤရှူ ၂၄း၁၅).

လံၥ်ယိၤရှူအဆၢဒိၣ်အလီၢ်ခံကတၢၢ်တဆၢအံၤ ဘၣ်တၢ်ပၥ်အီၤလၢ အမ့ၢ်တၢ်ကတိၤလၢအဘၣ်ဃးဒီးတၢ်မၤသီထီၣ်က့ၤတၢ်အၢၣ်လီၤအီလီၤအဂ့ၢ် လီၤ, ဘၣ်ဆၣ် တဘျီအံၤဘၣ်တၢ်မၤအီၤလၢအံၣ်စ၇့လးခိၣ်နၢ်သးၦၢ်တဂၤအံၤ လီၤ. တမ့ၢ်လၢတၢ်အၢၣ်လီၤအီလီၤဒၣ်ဝဲဘၣ်ဆၣ်သနၥ်က့, မ့ၢ်တၢ်ပၥ်ဖျါထီၣ် တၢ်မၤသီထီၣ်က့ၤတၢ်အၢၣ်လီၤအီလီၤအလုၢ်အလၢ်အဒိအတဲၥ်တမံၤလၢ လံၥ်အဆၢဒိၣ်အံၤ အိၣ်ဒီးၦၤမုၢ်ထီၣ်အခၢၣ်သးလၢပျၢၤတဖၣ် အတၢ်အၢၣ်လီၤ အီလီၤလၢ အဘၣ်ဃးဒီးဟီၣ်က၀ီၤ, ဟီၣ်ခိၣ်အဂ့ၢ်အကျိၤန့ၣ်လီၤ. (၁) ၦၤလၢ အဒုးအိၣ်ထီၣ်တၢ်အၢၣ်လီၤအီလီၤအဆိတဂၤအံၤ အတၢ်ပၥ်ဖျါထီၣ်တၢ်ကတိၤ လၢညါလၢအဘၣ်ဃးဒီးတၢ်ပၢတၢ်ြပးအဂ့ၢ်, (၂) တၢ်စံၣ်စိၤတဲစိၤအတၢ်ကတိၤ ဆှၢနုၥ်လၢအပၥ်ဖျါထီၣ်တၢ်၇့လိၥ်မုၥ်လိၥ်အသးလၢ ဟီၣ်ခိၣ်ကစၢ်ဒီး ၦၤလၢ အမၤဟီၣ်ခိၣ်, မၤစံၥ်အံၤအဘၢၣ်စၢၤ, (၃) တၢ်အၢၣ်လီၤအီလီၤအတၢ်နဲၣ်ဖျါ ထီၣ်လီၤတံၢ်လီၤဆဲးလၢ အဃ့တၢ်ဆူၦၤမၤဟီၣ်ခိၣ်အအိၣ် ဒ်သိးကပၥ်ဖျါထီၣ် အတၢ်သူၣ်တီသးတီလၢအဘၣ်ဃးဒီးတၢ်ပၢတၢ်ြပးအလီၢ်လၢ တၢ်သ့ၣ်ညါ တၢ်ဘျုးတၢ်ဖှိၣ်အဂီၢ်, (၄) တၢ်ဆိၣ်ဂ့ၤလၢတၢ်ဒိကနၣ်အဂီၢ် ဒီးတၢ်ဆိၣ်အၢ လၢတၢ်မၤဟးဂီၤကွံၥ်တၢ်အၢၣ်လီၤအီလီၤအဂီၢ်, (၅) တၢ်အုၣ်အသးလၢ ၦၤမၤစံၥ်အတၢ်အၢၣ်လီၤအီလီၤအပူၤ, (၆) တၢ်ကွဲးအတၢ်ပၥ်ဖျါလၢ တၢ်ကဖးအီၤခါဆူညါအဂီၢ်ဒီး, (၇) တၢ်ပၥ်ဂၢၢ်ပၥ်ကျၢၤတၢ်အၢၣ်လီၤအီလီၤ တဖၣ်န့ၣ်လီၤ.

စီၤယိၤရှူဘူးထီၣ်လၢအတၢ်အိၣ်မူကကတၢၢ်ကွံၥ်ဝဲ ဖဲတၢ်တထံၣ်န့ၢ် ၦၤလၢ ကဟံးန့ၢ်အလီၢ်နီတပူၤဘၣ်န့ၣ်လီၤ. တၢ်မၤသီထီၣ်က့ၤတၢ်အၢၣ်လီၤ အီလီၤအံၤ မ့ၢ်တၢ်ဒုးသ့ၣ်နီၣ်ထီၣ်က့ၤအံၣ်စ၇့လးလၢအဝဲသ့ၣ်အစီၤပၤန့ၣ် မ့ၢ်ယွၤအနီၢ်ကစၢ်ဒၣ်ဝဲဒီးလၢ, အဝဲသ့ၣ်မ့ၢ်အိၣ်တီအိၣ်လိၤဒီးအီၤန့ၣ်, အဝဲသ့ၣ် ကသူၣ်ဖှံသးညီဘၣ်လၢ အတၢ်ကဟုကယၥ်အပူၤန့ၣ်လီၤ. အံၣ်စ၇့လး တလိၣ်ၦၤကညီအစီၤပၤဘၣ်. ဒ်အမ့ၢ်ၦၤကလုၢ်လၢယွၤပၢအီၤအသိး, အဝဲသ့ၣ် ကဘၣ်ပၥ်လၢသးပူၤထီဘိလၢအစီၤပၤထဲတဂၤဧိၤန့ၣ် မ့ၢ်ယွၤအဂ့ၢ်အံၤန့ၣ်လီၤ.