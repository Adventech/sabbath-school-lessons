---
title:  တၢ်ဆိကမိၣ်ဆူညါအဂီၢ်
date:   26/12/2025
---

ဖး Ellen G. White, "The Last Words of Joshua," pp. 522-524.

"ၦၤဂီၢ်မုၢ်လၢ အဟးထီၣ်ကွံၥ်လၢကီၢ်အဲၤကူပတူးအံၤအကျါန့ၣ် ၦၤလၢအဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ်အိၣ်ဝဲအါအါကလဲၥ်, ဒီးတၢ်အံၤမ့ၢ်လုၢ်လၢ်လၢအအိၣ်ဒီးတၢ်စိတၢ်ကမီၤဒိၣ်တမံၤလၢ တၢ်လူၤပိၥ်ထွဲ တၢ်ဘါထီၣ်တၢ်ဂီၤတၢ်ဖီၣ်အံၤ ဘၣ်တၢ်ဆဲးမၤအီၤလၢတၢ်ခူသူၣ်အပူၤ, တုၤလၢ တၢ်နုၥ်လီၤအိၣ်ဆိးလၢကီၢ်ကနၤဧၣ်အဆၢကတီၢ်ဒၣ်လဲၥ်န့ၣ်လီၤ. စီၤယိၤရှူ သ့ၣ်ညါတၢ်အၢတၢ်သီလၢ အံၣ်စ၇့လးအကျါ ဒီးအဝဲထံၣ်တၢ်လီၤပျံၤလီၤဖုး လၢကအိၣ်ထီၣ်အသးန့ၣ်လီၤ. အဝဲသးအိၣ်တၢ်ဆူၣ်ဆူၣ်ကလဲၥ်လၢ ကထံၣ်ဘၣ်တၢ်ဆီတလဲသးလၢ ၦၤဧ့ၤဘြံၤဖိအကျါန့ၣ်လီၤ. အဝဲသ့ၣ်ညါလၢ ၦၤဂီၢ်မုၢ်သ့ၣ်တဖၣ်အံၤ မ့ၢ်တဆၢတဲၥ်လၢကမၤယွၤအတၢ်မၤလၢသးဒီဖျၢၣ် ဘၣ်န့ၣ်, အဝဲသ့ၣ်ကဆဲးဒုးလီၤဖးအနီၢ်ကစၢ်အသးယံၤထီၣ်ယံၤထီၣ်ဒီးယွၤ ...ဖဲၦၤဧ့ၤဘြံၤဖိအနီၢ်ကီၢ်တနီၤ မ့ၢ်ၦၤဘူၣ်ထီၣ်ဘါထီၣ်တၢ်၀ံတၢ်ကလၤ, အဝဲသ့ၣ်အါဒံအါဂၤအလုၢ်အလၢ်အိၣ်ဝဲလၢဘါတၢ်၀ံတၢ်ကလၤအကတီၢ်အံၤ န့ၣ်, တၢ်သူၣ်ဆူၣ်သးဆူၣ်လၢ အကဟ့ၣ်လီၤအတၢ်ဖံးတၢ်မၤဆူယွၤအအိၣ်န့ၣ် တအိၣ်လၢၤဘၣ်. တနီၤနီၤမ့ၢ်ၦၤဘူၣ်ထီၣ်ဘါထီၣ်တၢ်ဂီၤတၢ်ဖီၣ်လၢ သူၣ်ကံၢ်သးလဲအပူၤ လၢအမဲၥ်ဆှးလၢကစံးကတိၤလီၤအသးလၢအမၤတၢ်အံၤ အဂ့ၢ်န့ၣ်လီၤ." Ellen G. White, Signs of the Times, May 19, 1881.

"တၢ်အၢၣ်လီၤအီလီၤလၢအနီၢ်ကီၢ်အံၤ ဘၣ်တၢ်ကွဲးနီၣ်ကွဲးဃါအီၤ လၢလံၥ်တၢ်သိၣ်တၢ်သီအပူၤလၢကပၥ်ကီၤအီၤလၢတၢ်ခူသူၣ်အပူၤလီၤ. စီၤယိၤရှူဟံးန့ၢ်လၢၢ်ဖးဒိၣ်တဖျၢၣ် ဒီးပၥ်အီၤဖံသ့ထိးဖၣ်တထံးအဖီလၥ် လၢအအိၣ်ဝဲဖဲယွၤအလီၢ်စီဆှံအကပၤန့ၣ်လီၤ. "ဒီးစီၤယိၤရှူစံးဘၣ်ၦၤဂီၢ်မုၢ် ခဲလၢၥ်, "ကွၢ်ကွၢ်, လၢၢ်တဖျၢၣ်အံၤ ကကဲထီၣ်တၢ်အုၣ်အသးလၢပဂီၢ်လီၤ. အဂ့ၢ်ဒ်အံၤ, နၢ်ဟူဝဲကယဲၢ်ယွၤအတၢ်ကတိၤလၢအကတိၤတၢ်ဒီးၦၤလီၤ. ဒီးကကဲထီၣ်ဝဲလၢ တၢ်အုၣ်အသးလၢသုဂီၢ် ဒ်သိးသုသုတသမၢသုကစၢ်တဂ့ၤ လီၤ." ဖဲအံၤန့ၣ်, စီၤယိၤရှူဘိးဘၣ်သ့ၣ်ညါလီၤဖျါဖျါလၢ အတၢ်သိၣ်လိနဲၣ်လိ ဒီးအတၢ်ဟ့ၣ်ပလီၢ်ၦၤဂီၢ်မုၢ်အံၤ တမ့ၢ်အနီၢ်ကစၢ်ဒၣ်ဝဲအတၢ်ကတိၤဘၣ်, မ့ၢ်ယွၤအတၢ်ကတိၤန့ၣ်လီၤ. လၢၢ်ဖးဒိၣ်အံၤ ကကဲတၢ်အုၣ်အသးလၢ စိၤလၢခံတဖၣ်အဂီၢ်လၢ တၢ်သ့ၣ်နီၣ်ထီၣ်က့ၤအဂီၢ်, ဒီးကကဲတၢ်အုၣ်အသး ထီဒါၦၤဂီၢ်မုၢ်တဖၣ်ဖဲအဝဲသ့ၣ်လီၤ၇ၢၢ်လီၤစၢၢ်ကွံၥ်လၢတၢ်ဘူၣ်ထီၣ်ဘါထီၣ် တၢ်ဂီၤတၢ်ဖီၣ်အပူၤအံၤကဒီးတဘျီန့ၣ်လီၤ. Ellen G. White, Signs of the Times, May 26, 1881.