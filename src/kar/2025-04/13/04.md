---
title:  သဘျ့လၢကမၤတၢ်အဂီၢ်
date:   23/12/2025
---

ဒ်အမ့ၢ်ခိၣ်နၢ်လၢ အမ့ၢ်အတီဒီး အိၣ်တီအိၣ်လိၤတဂၤအသိး, စီၤယိၤရှူယူးယီၣ်ၦၤဂီၢ်မုၢ်တဖၣ်အတၢ်သးအိၣ်သဘျ့ဒီး ဆၢမုၢ်လၢ်လၢ အံၣ်စ၇့လးကမၤယွၤတၢ်လၢတၢ်ဃုထၢသဘျ့အဖီခိၣ် ဒီးတမ့ၢ်လၢတၢ်မၤဆူၣ် အပူၤဘၣ်လီၤ. တၢ်အံၤမ့ၢ်တၢ်စံးကတိၤတၢ်ဂ့ၢ်တၢ်ကျိၤ ခီဖျိတၢ်သူတၢ်ကတိၤ လၢအမ့ၢ် "ဃုထၢ" အံၤန့ၣ်လီၤ (ကွၢ် ယိၤရှူ ၂၄း၂၂). လံၥ်စီဆှံဆၢလၢ အဂၤတဖၣ်အပူၤန့ၣ်, bahar, "ဃုထၢတၢ်" အံၤ ပၥ်ဖျါထီၣ်ယွၤအတၢ်ဃုထၢ ထီၣ်အံၣ်စ၇့လးန့ၣ်လီၤ (၅မိၤ ၇း၆, ၇; ၅မိၤ ၁၀း၁၅; ၅မိၤ ၁၄း၂). အံၣ်စ၇့လးအိၣ်ဒီးတၢ်သဘျ့လၢကစံး "တဃုထၢ" ယွၤဘၣ်သ့ဝဲလၢယွၤ အတၢ်ဃုထၢအဝဲသ့ၣ်၀ံၤအလီၢ်ခံအံၤလီၤ, ဘၣ်ဆၣ် တၢ်အံၤကကဲထီၣ်တၢ်လၢ အလီၢ်တအိၣ်ဝဲဘၣ်ဒီး ကထီဒါတၢ်သ့ဝဲန့ၣ်လီၤ. အံၣ်စ၇့လးစံးလၢ, "မ့ၢ်လီၤ, ယဃုထၢ" အံၤ ဆူယွၤသ့ဝဲဒီးဆဲးအိၣ်မူ, မ့တမ့ၢ် ဃၣ်ကွံၥ်အသးလၢ ယွၤဒီး ပတုၥ်ကွံၥ်တၢ်အိၣ်မူအိၣ်ဂဲၤအံၤန့ၣ်လီၤ.

`အံၣ်စ၇့လးစံးဆၢက့ၤစီၤယိၤရှူအတၢ်ဃ့ပတံထီၣ်အံၤဒ်လဲၣ်. (ယိၤရှူ ၂၄း၁၆-၁၈). နဆိကမိၣ်လၢ စီၤယိၤရှူစံးဆၢက့ၤအဝဲသ့ၣ်အတၢ်စံးဆၢ ဒ်သိးအမၤတ့ၢ်ဝဲအံၤန့ၣ် ဘၣ်မနုၤလဲၣ်. (ယိၤရှူ ၂၄း၁၉-၂၁).`

လၢအဝဲသ့ၣ်အတၢ်စံးဆၢက့ၤအပူၤန့ၣ်, အံၣ်စ၇့လးပၥ်ပနီၣ်ဝဲလၢ မိၢ်ပၢ်လၢပျၢၤဒီး အဝဲသ့ၣ်အပၢ်တဖၣ်အံၤအယွၤန့ၣ် အဆၢကတီၢ်ခဲအံၤ "ပယွၤ" (ယိၤရှူ ၂၄း၁၇) လၢအဝဲသ့ၣ်ကမၤအတၢ်မၤလၢ တလီၤမုၢ်လီၤဖးဘၣ်အပူၤ န့ၣ်လီၤ. တုၤမ့ၢ်အဝဲသ့ၣ်ပၥ်ဂၢၢ်ပၥ်ကျၢၤလၢ ကအိၣ်တီအိၣ်လိၤလၢယွၤ အပူၤ၀ံၤဒီး, ပကမုၢ်လၢ်တၢ်ဟ့ၣ်ဂံၢ်ဟ့ၣ်ဘါဒီး တၢ်ပၥ်ဂၢၢ်ပၥ်ကျၢၤအဂ့ၢ် အကျိၤလၢ စီၤယိၤရှူအအိၣ်န့ၣ်လီၤ. မ့ၢ်နၥ်သက့ဒီး, တမ့ၢ်တၢ်ဂ့ၢ်တၢ်ကျိၤ ဒ်အံၤဘၣ်. တၢ်စံးကတိၤသကိးလၢ စီၤယိၤရှူဒီးၦၤဂီၢ်မုၢ်အဘၢၣ်စၢၤအံၤ ဃၣ်ကွံၥ်အသးလၢတၢ်အခီၣ်ထံးအဂီၢ် လၢစီၤယိၤရှူဖျါဒံးၦၤတဂၤလၢအမၤ မုၣ်ကီၤလံၢ်အၦၤကတိၤစၢၤတၢ်တဂၤလီၤ. အဝဲဆီတလဲကွံၥ်လၢ တၢ်စံးကတိၤ ဘၣ်ဃးတၢ်အဘျုးအဖှိၣ်အိၣ်ကတဲၥ်ကတီၤအသးလၢ အပူၤကွံၥ်အံၤ ဆူတၢ်မၤပျံၤမၤဖုးအံၣ်စ၇့လးလၢတၢ်ဂ့ၢ်တၢ်ကျိၤဘၣ်ဃးယွၤလၢ မၤအတၢ်မၤ တညီဘၣ်အံၤအဂ့ၢ်လီၤ.

စီၤယိၤရှူသ့ၣ်ညါၦၤအဆိတစိၤအတၢ်တဂၢၢ်တကျၢၤဘၣ်အဂ့ၢ်လၢ အအၢၣ်လီၤလၢကဒိးကနၣ်ယွၤလၢ တၢ်ဂ့ၢ်တၢ်ကျိၤတမံၤဃီအပူၤလီၤ (၂မိၤ ၁၉း၈; ၂မိၤ ၂၄း၃; ၅မိၤ ၅း၂၇), ဘၣ်ဆၣ်, မ့ၢ်ၦၤလၢအသးပ့ၤနီၣ်တၢ်အၢၣ် လီၤအီလီၤတဖၣ် ဖဲအဝဲသ့ၣ်အထးခိၣ်စံးကတိၤဒ်တၢ်စံးကတိၤတဖၣ်အံၤ အကတီၢ်န့ၣ်လီၤ (၂မိၤၡွအဆၢဒိၣ် ၃၂). လၢတၢ်န့ၣ်အဃိ, စီၤယိၤရှူ, ခီဖျိ တၢ်ကူၣ်သ့အတၢ်စံးတၢ်ကတိၤအပူၤ, အဲၣ်ဒိးအံၣ်စ၇့လးလၢကသ့ၣ်ညါတၢ်ဂ့ၢ် တၢ်ကျိၤအါအါကလဲၥ်လီၤ. တၢတထံၣ်န့ၣ်, တၢ်ဆၢတဲၥ်လၢ ကမၤယွၤ အတၢ်မၤအံၤ မ့ၢ်တၢ်လၢအ၇့ဒိၣ်ဝဲမးတမံၤလီၤ. ကဒုးအိၣ်ထီၣ်ၦၤကလုၥ် ဒီတကလုၥ်ညါ ဒ်ယွၤအတၢ်လီၣ်ဖျါထီၣ်အသိးန့ၣ်လီၤ. ဖီတၢၣ်လၢ တၢ်လူၤဟံးန့ၢ်တၢ်ဆိၣ်ဂ့ၤတဖၣ်အံၤ အိၣ်ဖျါဝဲဂ့ၤဂ့ၤ, ဘၣ်ဆၣ်တၢ်အဘူးအလဲ လၢတၢ်တဒိကနၣ်ဘၣ်အံၤအဂီၢ်န့ၣ် ကဘၣ်တၢ်နၢ်ပၢၢ်အီၤလၢလၢၦဲၤၦဲၤလီၤ. တၢ်ပျၢ်တၢ်ဒဲးဘးန့ၣ် တမ့ၢ်ၦၤကညီအတၢ်ခွဲးတၢ်ယၥ်လၢ ကဘိးကဒါကွံၥ် သးအဂီၢ်ဘၣ်, ဘၣ်ဆၣ်, မ့ၢ်ယွၤအဘျုးအဖှိၣ်အတၢ်မၤလီၤလးတမံၤန့ၣ်လီၤ.

ခံထံၣ်တထံၣ်န့ၣ်, အံၣ်စ၇့လးအတၢ်ဆၢတဲၥ်လၢ ကမၤယွၤ အတၢ်မၤန့ၣ် ကဘၣ်မ့ၢ်အဝဲသ့ၣ်အနီၢ်ကစၢ်ဒၣ်ဝဲအတၢ်ဆၢတဲၥ်လီၤ. တဘၣ် မ့ၢ်တၢ်တမံၤလၢခိၣ်နၢ်တဂၤမၤဆူၣ်န့ၢ်အဝဲသ့ၣ်ဘၣ်, တဘၣ်မ့ၢ်စ့ၢ်ကီး စီၤယိၤရှူဘၣ်.

သၢထံၣ်တထံၣ်န့ၣ်, အံၣ်စ၇့လးကဘၣ်သ့ၣ်ညါလၢ ၦၤကညီမၤ ယွၤအတၢ်မၤလၢ အနီၢ်ကစၢ်ဒၣ်ဝဲအတၢ်ဂံၢ်တၢ်ဘါအပူၤတသ့ဘၣ်. တၢ်မၤယွၤအတၢ်မၤအံၤ ဒိးန့ၢ်ဘၣ်အီၤခီဖျိတၢ်သးစဲဘူးဒီးတၢ်အၢၣ်လီၤ အီလီၤအတၢ်နၢ်ပၢၢ်အံၤတသ့ဝဲဘၣ်, ဘၣ်ဆၣ်, မ့ၢ်နီၢ်ကစၢ်အတၢ်၇့လိၥ် မုၥ်လိၥ်သးဃုၥ်ဒီးတၢ်အုၣ်က့ၤခီၣ်က့ၤအကစၢ်န့ၣ်လီၤ. (ထိၣ်သတြီၤဒီး ၂မိၤ ၂၀း၁, ၂; ၅မိၤ ၅း၆, ၇).