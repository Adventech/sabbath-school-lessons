---
title:  ကီၢ်အတၢ်ကိးတၤ
date:   25/11/2025
---

`ဖး ယိၤရှူ ၁၃း၁-၇ တက့ၢ်. ကီၢ်ကနၤဧၣ်အံၤ မ့ၢ်ယွၤအတၢ်ဟ့ၣ် ဘၣ်ဆၣ်, တၢ်ကိးတၤမနုၤသ့ၣ်တဖၣ်လၢ အဟဲဃုၥ်ဒီးတၢ်ဟံးန့ၢ်အီၤအံၤလဲၣ်.`

အံၣ်စ၇့လးအိၣ်မူလၢကုၢ်အပူၤ နံၣ်လၢအကယၤတဖၣ်အဃိ, တၢ်ဒုးသုးအတၢ်သ့တၢ်ဘၣ်တဖၣ် တလၢၦဲၤဝဲလၢကဒုးန့ၢ်ကီၢ်အဂီၢ်ဘၣ်. ၦၤကီၢ်အဲၤကူပတူးဖိတဖၣ်လၢ အမ့ၢ်အဝဲသ့ၣ်ကုၢ်အကစၢ်, ဃုၥ်ဒီးအတၢ်သ့ တၢ်ဘၣ်, သုးမုၢ်ဒိၣ်လၢအၦဲၤဒီးသုးအတၢ်ပီးလီဒၣ်လဲၥ် ဟံးန့ၢ်ကီၢ်အံၤ ဂၢၢ်ဂၢၢ်ကျၢၤကျၢၤတသ့ဝဲဘၣ်. ၦၤအဲၤကူပတူးဖိသ့ၣ်တဖၣ် ဒုးန့ၢ်ကီၢ်ကနၤဧၣ် လၢလၢၦဲၤၦဲၤတန့ၢ်ဝဲနီတစုဘၣ်, အဂ့ၢ်ဒ်လဲၣ်အဝဲသ့ၣ်၀့ၢ်ခိၣ်ဒူတဖၣ် မ့ၢ်လၢ ကျၢၤဝဲအဃိန့ၣ်လီၤ. ဆၢကတီၢ်ခဲအံၤ, ၦၤကလုၥ်တဒူၣ်လၢ အမ့ၢ်တ့ၢ်ကုၢ် တဖၣ်အံၤ ဘၣ်တၢ်စံးအီၤလၢကဒုးန့ၢ်ကီၢ်အံၤလၢအဝဲသ့ၣ်ကုၢ်ကစၢ်လၢ အပူၤကွံၥ်တဖၣ်ဒုးနၣ်အီၤတသ့ဝဲဘၣ်လီၤ. အဝဲသ့ၣ်မ့ၢ်ဒိးန့ၢ်ဘၣ်ကီၢ်အံၤလၢ ထီဘိအဂီၢ်န့ၣ်, ကမ့ၢ်ထဲလၢယွၤအတၢ်ဘျုးတၢ်ဖှိၣ်အပူၤလီၤ, တမ့ၢ်အဝဲသ့ၣ် အနီၢ်ကစၢ်ဒၣ်ဝဲအတၢ်ဂုၥ်ကျဲးစၢးမၤတၢ်ဃိဘၣ်လီၤ.

ယိၤရှူအဆၢဒိၣ် ၁၃ တုၤဆူအဆၢဒိၣ် ၂၁ အံၤ တၢ်ကွဲးဘၣ်ဃးဒီး တၢ်နီၤလီၤကီၢ်အဂ့ၢ်ဆူအံၣ်စ၇့လးဒူၣ်ထၢတဖၣ်အအိၣ်လီၤ. တၢ်နီၤလီၤ ကီၢ်အံၤ တစံးဘၣ်ၦၤအံၣ်စ၇့လးဖိတဖၣ်ထဲလၢတၢ်နီၤလီၤအဝဲသ့ၣ်တမံၤဧိၤ အံၤဘၣ်, မ့မ့ၢ်တၢ်ကဘၣ်ဟံးန့ၢ်ဒံးအီၤအိၣ်ဒံးဝဲလၢဟီၣ်က၀ီၤဝဲအံၤအပူၤန့ၣ် လီၤ. ၦၤအံၣ်စ၇့လးဖိအိၣ်မူလၢၦဲၤဒီးတၢ်ပူၤဖျဲးအလီၢ် လၢယွၤဟ့ၣ်လီၤ အဝဲသ့ၣ်ကီၢ်တဘ့ၣ်အံၤလၢအမ့ၢ်တၢ်န့ၢ်သါအဂီၢ်န့ၣ်လီၤ. အဝဲသ့ၣ် မ့ၢ်ၦၤလၢ အကြၢးဒီးမ့ၢ်ၦၤနီၢ်ကီၢ်လၢအဘၣ်ငါအိၣ်ဟီၣ်ခိၣ်အံၤလၢယွၤ, ကီၢ်အကစၢ် တဂၤအံၤအအိၣ်န့ၣ်လီၤ. ဘၣ်ဆၣ်ဒီး, ယွၤအတၢ်ဒုးအိၣ်ထီၣ်ဆိတၢ်အံၤ ကဘၣ်တၢ်မၤလၢၦဲၤအီၤလၢ ၦၤကညီအတၢ်စံးဆၢက့ၤတၢ်အပူၤလီၤ. လံၥ် အဆိကတၢၢ်တဝၥ်အံၤ ပၥ်ဖျါထီၣ်လၢ ယွၤဟ့ၣ်လီၤကီၢ်ဒ်လဲၣ်ဒ်လဲၣ်အဂ့ၢ် ခီဖျိတၢ်ထုးကွံၥ်ၦၤကီၢ်ကနၤဧၣ်ဖိအတၢ်စုလီၢ်ခီၣ်ခိၣ်လီၤ, အဂၤတဝၥ်န့ၣ် ပၥ်ဖျါထီၣ်အံၣ်စ၇့လးဟံးန့ၢ်ကီၢ်ခီဖျိတၢ်နုၥ်လီၤအိၣ်ဆိးလၢအပူၤဒ်လဲၣ်ဒ်လဲၣ် အဂ့ၢ်န့ၣ်လီၤ.

တၢ်ဒုးန့ၢ်ကီၢ်အတၢ်အိၣ်သဘံၣ်ဘုၣ်အံၤ ပၥ်ဖျါထီၣ်လၢ ပတၢ် အုၣ်က့ၤခီၣ်က့ၤအစိအကမီၤလီၤ. ဒ်အံၣ်စ၇့လးအသိး, ပမၤတၢ်တသ့ဝဲ နီတမံၤလၢ ကဒိးန့ၢ်တၢ်အုၣ်က့ၤခီၣ်က့ၤအဂီၢ်ဘၣ် (အ့းဖ့းစူး ၂း၈, ၉). မ့ၢ်တၢ်ဟ့ၣ်လီၤ, ဒ်ကီၢ်မ့ၢ်ယွၤအတၢ်ဟ့ၣ်ဆူၦၤအံၣ်စ၇့လးဖိအအိၣ်လၢ အအိၣ်သူၣ်လီၤအသးလၢတၢ်၇့လိၥ်မုၥ်လိၥ်အတၢ်အၢၣ်လီၤအီလီၤဃုၥ်ဒီး အီၤအံၤအသိးန့ၣ်လီၤ. မ့ၢ်မးတၢ်နီၢ်ကီၢ်တမံၤလၢ တအိၣ်သူလီၤအသးလၢ အဝဲသ့ၣ်တၢ်မၤအဖီခိၣ်ဘၣ်န့ၣ်လီၤ (ကွၢ် ၅မိၤ ၉း၅ တက့ၢ်).

မ့ၢ်နၥ်သက့ဒီး, လၢအံၣ်စ၇့လးကသူၣ်ဖံှသးညီလၢ ယွၤအတၢ်ဟ့ၣ်ပူၤ အဂီၢ်န့ၣ်, အဝဲသ့ၣ်ဘၣ်ဟံးထီၣ်မူဒါခဲလၢၥ်လၢ အဟဲဃုၥ်ဒီးတၢ်အိၣ်မူလၢ ကီၢ်အံၤအပူၤ, ဒ်ပဝဲဒၣ်သ့ၣ်တဖၣ်ပဘၣ်လဲၤခီဖျိတၢ်အိၣ်မူစီဆှံလၢ တၢ်အဲၣ် အတၢ်ဒိကနၣ်အပူၤ ခီဖျိပမ့ၢ်ယွၤဘီမုၢ်အကီၢ်ဖိတဂၤအသိးန့ၣ်လီၤ. တၢ်လဲၤ တတြဲၤလၢအဝဲသ့ၣ်တၢ်ဟ့ၣ်လီၤအကီၢ်ခီဖျိတၢ်ဘျုးတၢ်ဖှိၣ်ဒီးတၢ်ဟ့ၣ်လီၤၦၤ တၢ်အုၣ်က့ၤခီၣ်က့ၤခီဖျိတၢ်ဘျုးတၢ်ဖှိၣ်အံၤ မ့ၢ်တဒ်သိးလိၥ်အသးဘၣ်ဆၣ်, မ့ၢ်တၢ်လၢအဘူးလိၥ်သးန့ၣ်လီၤ. တၢ်ဟ့ၣ်လီၤတ့ၢ်ၦၤလၢ တၢ်ဟ့ၣ်အလီၤလိၣ် လီၤလးလံလီၤ, ဘၣ်ဆၣ်မ့ၢ်တၢ်တမံၤလၢလီၤမၢ်ကွံၥ်ဝဲသ့ဖဲ ပမ့ၢ်တပလီၢ်သး ဘၣ်အကတီၢ်န့ၣ်လီၤ.

`ခ၇ံၥ်ဖိလၢမုၢ်မဆါတနံၤအံၤဘၣ်သဂၢၢ်ဒီးတၢ်ကိးတၤဒ်သိးဒီး တၢ်လၢအဘၣ်ထွဲဒီးတၢ်ဟံးန့ၢ်တၢ်လီၢ်လၢကီၢ်တၢ်စံးပၥ်အပူၤအံၤသ့ဝဲဒ်လဲၣ်.`