---
title:  ကီၢ်ဒ်အမ့ၢ်တၢ်ဟ့ၣ်
date:   24/11/2025
---

`ဖး ၂မိၤ ၃း၈; ၃မိၤ ၂၀း၂၂; ၃မိၤ ၂၅း၂၃; ၄မိၤ ၁၃း၂၇; ၅မိၤ ၄း၁, ၂၅, ၂၆; ၅မိၤ ၆း၃ ဒီး စံး ၂၄း၁ တက့ၢ်. တၢ်ဘၣ်ထွဲလိၥ်အသး လီၤဆီလၢကစၢ်ယွၤ, ၦၤအံၣ်စ၇့လးဖိဒီးကီၢ်တၢ်စံးပၥ်န့ၣ် မ့ၢ်မနုၤလဲၣ်.`

လၢတၢ်အခီၣ်ထံးလံၤလံၤန့ၣ်, ကီၢ်အံၤ ဟ့ၣ်လီၤၦၤကလုၥ်တဖုအနီၢ်ခိ အတၢ်အိၣ်ဖျါန့ၣ်လီၤ. ခီဖျိတၢ်သ့ၣ်ညါၦၤကလုၥ်တဖုအလီၢ်အကျဲအံၤ, တၢ်သ့ၣ်ညါစ့ၢ်ကီးလၢ အဝဲသ့ၣ်အတၢ်ဖံးတၢ်မၤဒီးအတၢ်အိၣ်မူအိၣ်ဂဲၤဒ်လဲၣ် ဒ်လဲၣ်အဂ့ၢ်န့ၣ်လီၤ. ကုၢ်တဖၣ်န့ၣ် အခီၣ်ထံးခီၣ်ဘိတအိၣ်ဒီးအတၢ်ဘၣ်ထွဲ တအိၣ်ဒီးတၢ်နီတမံၤဘၣ်, ၦၤအဂၤတဂၤဒိးန့ၢ်ဘၣ်အဝဲသ့ၣ်အတၢ်ဖံးတၢ်မၤ အဘျုးအဖှိၣ်န့ၣ်လီၤ. တၢ်အိၣ်ဒီးကီၢ်န့ၣ် အခီပညီမ့ၢ်ဝဲတၢ်အိၣ်ဒီးတၢ်သဘျ့ လီၤ. ၦၤလၢဘၣ်တၢ်ဃုထၢအီၤအံၤ တၢ်သ့ၣ်ညါအီၤသ့ဒ်လဲၣ်အဂ့ၢ်န့ၣ် စဲဘူး လိၥ်အသးဒီးကီၢ်လၢအဝဲသ့ၣ်အိၣ်ဝဲဆိးဝဲန့ၣ်လီၤ.

တၢ်ဘၣ်ထွဲလိၥ်အသးလီၤဆီလၢယွၤ, အံၣ်စ၇့လးဒီးကီၢ်န့ၣ်လီၤ. အံၣ်စ၇့လးဒိးန့ၢ်ဘၣ်ကီၢ်လၢယွၤဒ်အမ့ၢ်တၢ်ဟ့ၣ်အသိးလီၤ. တမ့ၢ်တၢ် အခွဲးအယၥ်အိၣ်ဝဲလၢအဝဲသ့ၣ်ကဒိးန့ၢ်ဘၣ်အီၤအဂီၢ်ဘၣ်. ၦၤလၢအဘၣ် တၢ်ဃုထၢအီၤအံၤ ဒိးန့ၢ်ဘၣ်ကီၢ်သ့ဝဲထဲလၢအဝဲသ့ၣ်ဒိကနၣ်တၢ်၇့လိၥ် မုၥ်လိၥ်အတၢ်အၢၣ်လီၤအီလီၤဃုၥ်ဒီးယွၤ ဒီးယူးယီၣ်တၢ်အၢၣ်လီၤအီလီၤ အတၢ်စံးကတိၤတၢ်တဖၣ်န့ၣ်လီၤ. မ့ၢ်စံးလၢအဂၤတမံၤန့ၣ်, ယွၤအတၢ်ဆိၣ်ဂ့ၤ ဆိၣ်၀ါ မ့ၢ်တအိၣ်ဘၣ်န့ၣ်, အဝဲသ့ၣ်ဒိးန့ၢ်ဘၣ်ကီၢ်ဒီးတၢ်ဆိၣ်ဂ့ၤဆိၣ်၀ါတသ့ ဝဲဘၣ်.

လၢတဆၢကတီၢ်ဃီန့ၣ်, မ့ၢ်မးလၢကီၢ်အံၤကတဲၥ်ကတီၤန့ၣ် မဲၥ်ထံ ကလၤလၢအကွၢ်တၢ်ၡဲဘူးထီၣ်ဒ်သိးၦၤအံၣ်စ၇့လးဖိသ့ၣ်တဖၣ်ကနၢ်ပၢၢ်ယွၤ ဂ့ၤထီၣ်အဂီၢ်န့ၣ်လီၤ. တၢ်အိၣ်မူလၢကီၢ်ပူၤအံၤန့ၣ် ဒုးသ့ၣ်နီၣ်ထီၣ်က့ၤအဝဲသ့ၣ် ထီဘိလၢယွၤမ့ၢ်တၢ်တီတၢ်လိၤ, မၤလၢၦဲၤတၢ်အၢၣ်လီၤအီလီၤဒီး ဘၣ်စူၢ်အီၤ နၥ်အီၤသ့တဂၤန့ၣ်လီၤ. ကီၢ်မ့ၢ်ဂ့ၤ, အံၣ်စ၇့လးမ့ၢ်ဂ့ၤ, ယွၤမ့ၢ်တဒုးအိၣ်ထီၣ်ဆိ တၢ်လၢညါဘၣ်န့ၣ်, အိၣ်ထီၣ်ဝဲဒၣ်တသ့လ့ၤတက့ၤဘၣ်, ယွၤမ့ၢ်အဝဲသ့ၣ် အတၢ်အိၣ်ထီၣ်အသးအခီၣ်ထံးခီၣ်ဘိလီၤ. ဖဲၦၤအံၣ်စ၇့လးဖိအိၣ်လၢ ကီၢ်အဲၤကူပတူးပူၤအကတီၢ်န့ၣ်, (Nile) ထံကျိဒီးထံဘီသ့ၣ်တဖၣ်, ဃုၥ်ဒီး အဝဲသ့ၣ်တၢ်ဖံးတၢ်မၤဆူၣ်ဆူၣ်ကလဲၥ်အံၤကတီၤန့ၣ် ဘုဧိၤဟုဧိၤလၢ အဝဲသ့ၣ် လိၣ်ဘၣ်ဝဲလၢကအိၣ်မူအဂီၢ်လီၤ. ကီၢ်ကနၤဧၣ်န့ၣ် လီၤဆီဝဲလီၤ, အဝဲသ့ၣ် သန့ၤအသးလၢမူခိၣ်ထံဒ်သိးကဒိးန့ၢ်ဘၣ်တၢ်ကူးက့ၤအါအါကလဲၥ်အဂီၢ်ဒီး ယွၤမ့ၢ်ၦၤထဲတဂၤဧိၤလၢအပၢဃၥ်မူခိၣ်ကလံၤသီၣ်ဂီၤအံၤသ့ဝဲန့ၣ်လီၤ. လၢတၢ်န့ၣ်အဃိ, ကီၢ်အံၤ ဒုးသ့ၣ်နီၣ်ထီၣ်က့ၤၦၤဂီၢ်မုၢ်လၢ ကဘၣ်သန့ၤအသး လၢယွၤလၢအဆၢတတဲၥ်ဘၣ်အပူၤန့ၣ်လီၤ.

အံၣ်စ၇့လးမ့ၢ်ဒိးန့ၢ်ဘၣ်ကီၢ်အံၤ ဒ်အမ့ၢ်တၢ်ဟ့ၣ်လၢယွၤဒၣ်လဲၥ် ဘၣ်ဆၣ်, ယွၤမ့ၢ်ကီၢ်အကစၢ်တဂၤလၢၥ်လၢၥ်ဆ့ဆ့လီၤ. ဒ်ယွၤမ့ၢ်ဟီၣ်ခိၣ် အကစၢ်အမ့ၢ်အတီအသိး (စံး ၂၄း၁), အဝဲအိၣ်ဒီးတၢ်ခွဲးတၢ်ယၥ်လၢ ကဟ့ၣ်လီၤကီၢ်ဆူအံၣ်စ၇့လးအအိၣ် မ့တမ့ၢ် ထုးကွံၥ်အီၤလၢအံၣ်စ၇့လး အအိၣ်န့ၣ်လီၤ. ယွၤမ့မ့ၢ်ကီၢ်အကစၢ်န့ၣ်, ၦၤအံၣ်စ၇့လးဖိဒီး အါန့ၢ်ဒ်အအံၤ န့ၣ်, ၦၤကညီခဲလၢၥ် မ့ၢ်ၦၤတမှံၤဒီးၦၤလဲၤတၢ်က့ၤတၢ်ဖိတဖၣ် မ့တမ့ၢ် မ့ၢ်စံးလၢတၢ်ကတိၤလၢဆၢကတီၢ်ခဲအံၤန့ၣ်, ပဝဲဒၣ်ခဲလၢၥ်အံၤ ပမ့ၢ်ယွၤအၦၤ တမှံၤလၢအဆၢကတီၢ်ယံၥ်တဖၣ်လၢအကီၢ်ပူၤ/အဟီၣ်ခိၣ်အံၤန့ၣ်လီၤ.

ဖဲ ၁ပ့းတရူး ၂း၁၁ ဒီး ဧ့ၤဘြံၤ ၁၁း၉-၁၃ အပူၤအံၤ, ဒ်ၦၤတမှံၤဒီး ၦၤလဲၤတၢ်လၢအကွၢ်စိ၀့ၢ်လၢယွၤဒုးအိၣ်ထီၣ်အက့ၢ်အဂီၤ ဒီးတ့ဝဲလၢအနီၢ် ကစၢ်ဒၣ်ဝဲအံၤန့ၣ်, လၢနဂီၢ်န့ၣ် တၢ်အခီပညီအိၣ်ဝဲမနုၤတမံၤလဲၣ်.