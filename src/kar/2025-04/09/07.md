---
title:  တၢ်ဆိကမိၣ်ဆူညါအဂီၢ်
date:   28/11/2025
---

ဖး Ellen G. White, "The Controversy Ended," pp. 672- 678, in The Great Controversy အပူၤတက့ၢ်.

"ပမ့ၢ်နုၥ်လီၤဆူ၀့ၢ်ပူၤ ခီဖျိပဲတြီဖးဒိၣ်အံၤအပူၤန့ၣ် ပကပူၤဖျဲး လီၤထူလီၤယိၥ်လီၤ. ၀ံၤကဒီးတစု, ပကသူၣ်ဖှံသးညီလၢ ပဘၣ်တၢ်မၤပူၤဖျဲးၦၤ လီၤထူလီၤယိၥ်အဃိလီၤ. ဘၣ်ဆၣ်ဒီး တချုးလၢအဆၢကတီၢ်ဟဲဒံးဘၣ်န့ၣ်, ပဘၣ်ဒိကနၣ်တၢ်မၢဖိအတၢ်မၤလိၥ်ၦၤလၢအမ့ၢ်, "ဒီးပျံၤသကိးတၢ်တက့ၢ်, တၢ်ကလီၤဂၥ်ဘၣ်ဖုးလၢ တၢ်စံးပၥ်အိၣ်လီၤတဲၥ်လၢ ပကနုၥ်ဘၣ်လၢ အတၢ် အိၣ်ဘှံးအပူၤဘၣ်ဆၣ်ဒီး, သုတတုၤဘၣ်တဂၤဂၤလီၤ" (ဧ့ၤဘြံၤ ၄း၁). တၢ်အိၣ်ဒီးတၢ်သ့ၣ်ညါကီၢ်ကနၤဧၣ်အဂ့ၢ်, သး၀ံၣ်ကီၢ်ကနၤဧၣ်အတၢ်သး၀ံၣ်, သူၣ်၀ံၣ်သးဆၢလၢ ကဘၣ်နုၥ်လီၤဘၣ်ဆူကီၢ်ကနၤဧၣ်အပူၤအံၤတစိၥ်ဃီၤ ၦၤအံၣ်စ၇့လးဖိသ့ၣ်တဖၣ် ဆူကီၢ်တၢ်စံးပၥ်အစပံးမုၢ်အလီၢ် ဒီးဆူသ့ၣ်စၤယံး အက၇ၢၢ်ပူၤအံၤန့ၣ်ဘၣ်. တၢ်ကဒုးကဲထီၣ်လၢ အဝဲသ့ၣ်တၢ်အမ့ၢ်အတီသ့ဝဲ ခီဖျိတၢ်လဲၤနုၥ်ဟံးန့ၢ်ဒီးအိၣ်လၢအပူၤ, ခီဖျိတၢ်လူၤပိၥ်ထွဲတၢ်ဂ့ၢ်တၢ်ကျိၤလၢ ကဘၣ်မၤအီၤသ့ၣ်တဖၣ်, ခီဖျိတၢ်အိၣ်မူမၤတၢ်လၢတၢ်နၥ်ယွၤအပူၤ, ခီဖျိ အနီၢ်ကစၢ်ဒၣ်ဝဲအတၢ်မၤကြၢးအသးဒီးတၢ်အၢၣ်လီၤအီလီၤအံၤန့ၣ်လီၤ." Ellen G. White, Youth's Instructor, February 17, 1898.

"လၢလံၥ်စီဆှံအပူၤန့ၣ်, ၦၤလၢအဘၣ်တၢ်အုၣ်က့ၤခီၣ်က့ၤအီၤ အတၢ်န့ၢ်သါန့ၣ် ဘၣ်တၢ်ကိးအီၤလၢ "ထံကီၢ်တဘ့ၣ်" န့ၣ်လီၤ (ဧ့ၤဘြံၤ ၁၁း၁၄-၁၆) ဖဲန့ၣ်, မူခိၣ်အၦၤကွၢ်သိ ကဆှၢဃီၤအသိဒူၣ်ဆူထံမူထီၣ်ပၢၢ် အပူၤန့ၣ်လီၤ. သ့ၣ်တၢ်မူသၣ်ထီၣ်အတၤသၣ်တဆံခံကလုၥ်, သၣ်ထီၣ်ဝဲ တလါတဘျီ, ဒီးအလၣ်သ့ၣ်တဖၣ်န့ၣ် ကမၤတၢ်လၢၦၤကလုၥ်သ့ၣ်တဖၣ်အဂီၢ် လီၤ. ထံဖိကျိလၢအယွၤလီၤထီဘိ, ဆှံဝဲဒ်လၢၢ်ဖျါကလၤအသိး, ဒီးလၢ အ၀ၢ် ဘးခီန့ၣ် အိၣ်ဒီးသ့ၣ်တၢ်မူလၢအဒုးလီၤတၢ်ကဒုလၢကျဲလၢတၢ်ကတဲၥ်ကတီၤ အီၤလၢ ၦၤဘၣ်တၢ်ၦ့ၤက့ၤအီၤလၢယွၤတဖၣ်အံၤအဂီၢ်န့ၣ်လီၤ. ဖဲန့ၣ်, လီၢ်ပၢၤ ဖးလဲၢ်အံၤ ဒိၣ်ထီၣ်ဒ်တၢ်လူၢ်ဃံလၤအသိး, ဒီးယွၤအကစၢၢ်ကလိတဖၣ် ဆၢထၢၣ်လၢအတၢ်စိခိၣ်အလီၢ်န့ၣ်လီၤ. လၢတၢ်ဃူတၢ်ဖိးအပျီမုၢ်ဒိၣ်ပူၤန့ၣ်, ကစၢ်ယွၤအၦၤဂီၢ်မုၢ်လၢအဟး၀့ၤ၀ီၤယံၥ်တ့ၢ်မးဝဲအံၤ ကထံၣ်န့ၢ်အဟံၣ် ဖဲထံဖိကျိသ့ၣ်တဖၣ်အကပၤန့ၣ်လီၤ." Ellen G. White, The Great Controversy, p. 675.