---
title:  တၢ်သူၣ်ခုသးခုတၢ်ကိးပသူထီၣ်
date:   26/11/2025
---

ကီၢ်အံၤ မ့ၢ်အံၣ်စ၇့လးအတၢ်အိၣ်ထီၣ်အသးအကံၢ်အလဲ ဒ်ယွၤ အၦၤဂီၢ်မုၢ်လၢ ကီၢ်အံၤတၢ်ဟ့ၣ်လီၤအီၤလၢၥ်လၢၥ်ဆ့ဆ့တသ့ဝဲဘၣ်န့ၣ်လီၤ. ကီၢ်အံၤကဘၣ်တၢ်နီၤဖးအီၤခီဖျိကလုၥ်အဒူၣ်အထၢ, ၦၤတဒူၣ်တထၢ, ဟံၣ်ဒူၣ် တဖၣ်အဒူၣ်အထၢ (၄မိၤ ၃၄း၁၃-၁၈) ဒ်သိးကတြီဃၥ်ကီၢ်လၢကကဲထီၣ် ထဲလၢၦၤဒိၣ်ၦၤထီ, ၦၤမံၤဟူသၣ်ဖျါသ့ၣ်တဖၣ်အတၢ်အံၤအဂီၢ်န့ၣ်လီၤ.

`ဖး ၃မိၤ ၂၅း၁-၅, ၈-၁၃ တက့ၢ်. တၢ်အိၣ်ဘှံးအနံၣ်ဒီး တၢ်သူၣ်ခု သးခုအနံၣ်အတၢ်တိၥ်ပၥ်န့ၣ် မ့ၢ်မနုၤလဲၣ်.`

ခီဖျိတၢ်ထိၣ်သတြီၤဒီးကီၢ်အဲၤကူပတူး ဖဲထံဖိကီၢ်ဖိသ့ၣ်တဖၣ် ဟီၣ်က၀ီၤလီၤမၢ်ကွံၥ်ဝဲဒီးကဲထီၣ်ဖၤ၇ိၤဟီၣ်ခိၣ်အကုၢ်အံၤန့ၣ်, ယွၤအတၢ် တိၥ်ပၥ်လၢ ၦၤအံၣ်စ၇့လးဖိအဂီၢ်န့ၣ် မ့ၢ်ဝဲလၢအဝဲသ့ၣ်သုတကဲထီၣ်တၢ်ထူၣ်ဖျဲး ကွံၥ်လၢကုၢ်အလီၢ်တသ့ဝဲနီတစုဘၣ်တဂ့ၤအဂီၢ်လီၤ. မတၤတဂၤမးလၢ ဟံၣ်ဒူၣ်ဃီဒူၣ်ဒီး ဟံၣ်ဖိဃီဖိအချၢအံၤ ဟံးန့ၢ်ဟီၣ်က၀ီၤလၢ တၢ်ဟ့ၣ်လီၤအီၤ လၢအခီၣ်ထံးခီၣ်ဘိအံၤန့ၣ်တသ့ဝဲဘၣ်လီၤ. အနီၢ်နီၢ်န့ၣ်, ဒ်ယွၤအတၢ်တိၥ် အသိး, ဟီၣ်ခိၣ်အံၤ တၢ်ဆါအီၤတန့ၢ်နီတစုဘၣ်, ထဲလၢငါလီၤအီၤသ့တမံၤ လၢအဘၣ်ထဲွဒီးအလုၢ်အၦ့ၤလၢ ဘၣ်တၢ်ပၥ်ဂၢၢ်ပၥ်ကျၢၤတ့ၢ်အီၤခီဖျိနံၣ်အိၣ် လီၤတဲၥ်တဖၣ် တုၤလၢတၢ်သူၣ်ဖှံသးညီနံၣ်လၢခံတနံၣ်န့ၣ်လီၤ. လၢတၢ်န့ၣ် အဃိ, ၦၤလၢအဆါကွံၥ်အတၢ်, အဟီၣ်ခိၣ်တဂၤမ့ၢ်အိၣ်ဒီး, ၦၤလၢအဘူး ကတၢၢ်ဒီးအီၤကဘၣ်ဟဲဒီးၦ့ၤက့ၤတၢ်လၢအဒီပုၢ်ဝဲၢ်ဆါကွံၥ်ဝဲအံၤ တချုးလၢ တၢ်သူၣ်ဖှံသးညီအနံၣ်ဘၣ်ဝဲဒ်ဘၣ်န့ၣ်လီၤ (၃မိၤ ၂၅း၂၅).

တၢ်နီၤလီၤကီၢ်ကဲထီၣ်ပဲတြီဆူကစၢ်ယွၤသးကံၢ်ပူၤန့ၣ်လီၤ. ဒ်အမ့ၢ် ပပၢ်အိၣ်လၢမူခိၣ်အသိး အဝဲအဲၣ်ဒိးလၢ အဖိသ့ၣ်တဖၣ်အိၣ်ဒီးသးလၢ အဟ့ၣ်တၢ်ညီဆူၦၤလၢအတၢ်တအိၣ်ဘၣ်တဖၣ်အအိၣ် ဒီးဟ့ၣ်အဝဲသ့ၣ် အစုခွဲးလၢကဒုးအီၣ်အဝဲသ့ၣ်လၢနွံနံၣ်တနံၣ်ဆၢအသးကိးဘျီဒဲးန့ၣ်လီၤ. အိၣ်ဘှံးအနံၣ်လူၤပိၥ်တၢ်သိၣ်တၢ်သီလၢ အဘၣ်ဃးဒီးအိၣ်ဘှံးနံၤအတၢ်မၤလိၥ် လၢဒိၣ်ဝဲအါဝဲအပူၤန့ၣ်လီၤ. အါန့ၢ်ဒ်တၢ်ပၥ်လုၢ်ပၥ်ၦ့ၤဒီးတၢ်ဟ့ၣ်ဂံၢ်ဟ့ၣ်ဘါ မၤတၢ်ဆူၣ်ဆူၣ်အပူၤန့ၣ်, ၦၤအိၣ်ဒီးဟီၣ်ခိၣ်အံၤ ကဘၣ်အိၣ်ဒီးတၢ်ပၥ်ကဲဒီး တၢ်သးကညီၤၦၤလၢ အဘၣ်သဂၢၢ်ဒီးကျိၣ်စ့အတၢ်ကီတၢ်ခဲတဖၣ်န့ၣ်လီၤ.

တၢ်အိၣ်ဒီးဟီၣ်ခိၣ်အတၢ်သိၣ်တၢ်သိကတီၤပၥ်န့ၣ် အံၣ်စ၇့လးဖိ ကိးဂၤဒဲး ဒီးတၢ်ခွဲးတၢ်ယၥ်လၢကအိၣ်သဘျ့လၢတၢ်ဒိးန့ၢ်သါလၢတၢ်ဆီၣ်ဘံး ဆီၣ်ဘၢအပူၤ ဒီးကအိၣ်ဒီးတၢ်စးထီၣ်အသီလၢတၢ်အိၣ်မူအပူၤန့ၣ်လီၤ.

တၢ်အံၤမ့ၢ်တၢ်ဂ့ၢ်မိၢ်ၦၢ်အကံၢ်အလဲလၢ တၢ်သးခုကစီၣ်အတၢ် တိၥ်ပၥ်အဂီၢ်လၢအမ့ၢ်, တၢ်မၤလီၤမၢ်ကွံၥ်တၢ်လီၤဆီလၢ ၦၤထူးတီၤဒီး ၦၤဖှီၣ်ဖိယၥ်ဖိ, ၦၤမၤတၢ်ဖိဒီးၦၤလၢအဟ့ၣ်တၢ်မၤ, ၦၤလၢအခွဲးယၥ်အိၣ်ဒီး တအိၣ်ဝဲဘၣ်တဖၣ်အဘၢၣ်စၢၤ, ပၥ်ၦၤခဲလၢၥ်လၢအဒ်သိးလိၥ်သးခီဖျိ တၢ်သ့ၣ်ညါပလိၣ်ယွၤအတၢ်ဘျုးတၢ်ဖှိၣ်လၢၥ်လၢၥ်ဆ့ဆ့န့ၣ်လီၤ.

ဘၣ်ဆၣ်ဒီး, အံၣ်စ၇့လးတဒိကနၣ်လူၤပိၥ်ထွဲတၢ်လၢ ယွၤပၥ်လီၤ ဝဲအံၤန့ၣ်ဘၣ်ဒီး နံၣ်ကယၤတဖၣ်အလီၢ်ခံန့ၣ်, တၢ်ဟ့ၣ်ပလီၢ်လၢတၢ်ထုးကွံၥ် တၢ်စုလီၢ်ခီၣ်ခိၣ်အံၤ လၢထီၣ်ၦဲၤထီၣ်ဝဲဒၣ်လီၤ (၂ကွဲးနီၣ်တၢ် ၃၆း၂၀, ၂၁).

တၢ်သိၣ်တၢ်သီတဖၣ်လၢ အဘၣ်ဃးဒီးတၢ်နီၤလီၤဟီၣ်ခိၣ်ဆူ အံၣ်စ၇့လးအအိၣ်ဒီး မုၢ်အိၣ်ဘှံးနံၤအံၤ ဒုးသ့ၣ်နီၣ်ထီၣ်ၦၤလၢပဝဲဒၣ်အံၤ, လၢယွၤအမဲၥ်န့ၣ် မ့ၢ်တၢ်ဒ်သိးသိးသ့ဝဲဒ်လဲၣ်. မုၢ်အိၣ်ဘှံးနံၤမၤစၢၤၦၤလၢ ကစံး "တမ့ၢ်ဘၣ်" ဆူၦၤလၢအဂုၥ်န့ၢ်ဆူၣ်တၢ်, ၦၤဟံးန့ၢ်ဆူၣ်တၢ်လၢ အမၤဟးဂီၤတၢ်အိၣ်မူအိၣ်ဂဲၤအလီၢ်အါအါကလဲၥ်အံၤကသ့ဒ်လဲၣ်.