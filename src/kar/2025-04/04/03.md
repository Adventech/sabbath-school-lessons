---
title:  တၢ်ဒုးလၢမူခိၣ်
date:   20/10/2025
---

`စီၤယိၤရှူနၢ်ပၢၢ်လၢတၢ်ဒုးအံၤ ဘၣ်ထွဲလိၥ်အသးဒီးတၢ်ဒုးလၢ အဒိၣ်န့ၢ်ဒ်အအံၤန့ၣ်လီၤ. ပသ့ၣ်ညါတၢ်မနုၤတမံၤလၢအဘၣ်ဃးဒီးတၢ်ဒုး လၢကစၢ်ယွၤအနီၢ်ကစၢ်ဒၣ်ဝဲပၥ်ဃုၥ်အံၤန့ၣ်လီၤ. (ဖး လီၣ်ဖျါ ၁၂း၇-၉; ယၡါယၤ ၁၄း၁၂-၁၄; ယဃ့းစက့လး ၂၈း၁၁-၁၅; ဒီး ဒၤနံးယ့လး ၁၀း၁၂-၁၄ တက့ၢ်).`

ကစၢ်ယွၤဒုးၦဲၤဟီၣ်ခိၣ်အံၤ ဒီးတၢ်ဘၣ်တ့လၢအအိၣ်ဒီးမူဒါတဖၣ် လၢအဟ့ၣ်ဝဲတၢ်ဃုထၢသဘျ့လၢအအိၣ်ဒီးမူဒါလၢအဲၣ်တၢ်ကွံတၢ်သ့ဝဲအဂီၢ် န့ၣ်လီၤ. အဝဲသ့ၣ်ဃုထၢလၢ ကမၤတၢ်လၢယွၤအတၢ်ဘၣ်အသးအပူၤ မ့တမ့ၢ် ထီဒါယွၤအတၢ်ဘၣ်သးန့ၣ်လီၤ. မူခိၣ်ကလူးလၢအဂံၢ်ဘါဆူၣ်ဒိၣ်ကတၢၢ်တဂၤ အကျါ, လူၤစံၤဖၢၤ (ဆၣ်တူၢ်ဂီၤ) ပူထီၣ်တၢ်ထီဒါကစၢ်ယွၤဒီးဟံးန့ၢ်မူခိၣ်ကလူး အါအါဂီၢ်ဂီၢ်ဃုၥ်ဒီးအီၤန့ၣ်လီၤ.

၀ံယၡါယၤဒီး ၀ံယဃ့းစက့လးစံးကတိၤတၢ်ထီဒါလိၥ်အသးအံၤ လၢအမ့ၢ်ဘၤဘူၤလိၣ်အစီၤပၤ ဒီးစိၢ်အၦၤပၢတၢ်ဖဲ ယၡါယၤ ၁၄ ဒီး ယဃ့းစက့လး ၂၈ အပူၤ ဘၣ်ဆၣ်ဒီး ၦၤတနီၤနီၤမၤဆံးလီၤတၢ်အံၤ အခီပညီ န့ၣ်လီၤ. မ့ၢ်နၥ်သက့ဒ်န့ၣ်ဒီး, လံၥ်စီဆှံပၥ်ဖျါထီၣ်ဝဲလီၤတံၢ်လီၤဆဲးလၢအအံၤ မ့ၢ်ဝဲတၢ်နီၢ်ကီၢ်တမံၤန့ၣ်လီၤ. ဘၤဘူၤလိၣ်အစီၤပၤအံၤ ဘၣ်တၢ်ပၥ်ဖျါထီၣ် လၢအအိၣ်ဘၣ်တ့ၢ်လၢမူခိၣ် လၢယွၤအလီၢ်ပစိၥ်အပူၤ (ယၡါယၤ ၁၄း၁၂, ၁၃) ဒီးစိၢ်အစီၤပၤန့ၣ် ဘၣ်တၢ်ပၥ်ဖျါအီၤလၢအဝဲအိၣ်ဘၣ်တ့ၢ်လၢသ၀ီၤဧ့ၤဒ့ၣ်အပူၤ ဒ်အမ့ၢ်ခ့ရူၥ်လၢအပၢၤတၢ်လၢယွၤအကစၢၢ်စီဆှံအလိၤတဂၤအသိးန့ၣ်လီၤ. (ယဃ့းစက့လး ၂၈း၁၂-၁၅) တၢ်သ့ၣ်တဖၣ်အံၤ တမ့ၢ်တၢ်တမံၤလၢ အဘၣ်ဃးဒီးဘၤဘူၤလိၣ်ဒီးစိၢ်အစီၤပၤလၢဟီၣ်ခိၣ်ချၢအံၤန့ၣ်ဘၣ်.

ဟီၣ်ခိၣ်အစီၤပၤတဖၣ်စ့ၢ်ကီး ပစံးလၢအဘၣ်ကမၣ်တအိၣ်ဝဲဘၣ်ဒီး "ပသံးအတၢ်ပနီၣ်လၢအလၢအၦဲၤ" အံၤ တသ့ဝဲဒၣ်ဘၣ်. လၢအကတၢၢ်န့ၣ်, တၢ်တကဲၥ်ပ၀းဖဲအံၤ ဒုးနဲၣ်တၢ်ယံၤန့ၢ်ဒံးဘၤဘူၤလိၣ်ဒီးစိၢ်အစီၤပၤလၢ ဟီၣ်ခိၣ်အနီၢ်ကီၢ်အံၤန့ၣ်ဒံးလီၤ.

၀ံယၡါယၤပၥ်ဖျါထီၣ် "တၢ်လီၤလး" တမံၤ (ဧ့ၤဘြံၤအကျိၥ် mashal) လၢအဒုးအိၣ်ထီၣ်တၢ်အခီပညီလၢဒိၣ်န့ၢ်ဒံးတၢ်လၢ အဘၣ်ဃးဒီးတၢ်စံၣ်စိၤ တဲစိၤန့ၣ်လီၤ. လၢတၢ်ဂ့ၢ်အံၤအပူၤန့ၣ်, ဘၤဘူၤလိၣ်အစီၤပၤကဲထီၣ်တၢ်အဒိ အတဲၥ်လၢ တၢ်ပူထီၣ်တၢ်အဂီၢ်, နီၢ်ကစၢ်ဒၣ်ဝဲအတၢ်လၢတၢ်ၦဲၤအဂီၢ်, ဒီးတၢ်ပၥ်ထီၣ်ထီသးအဂီၢ်န့ၣ်လီၤ. ဒ်န့ၣ်အသိး, ၀ံယဃ့းစက့လးပၥ်ဖျါထီၣ် တၢ်လီၤဆီလၢစိၢ်အစီၤပၤဖိခွါဒီး စိၢ်အစီၤပၤအဘၢၣ်စၢၤ (ယဃ့းစက့လး ၂၈း၁၁, ၁၂) ဖဲစီၤပၤဖိခွါလၢအအိၣ်ဒီးတၢ်ဟူးတၢ်ဂဲၤလၢဟီၣ်ခိၣ်ချၢအံၤ ကဲထီၣ်တၢ်အဒိလၢစီၤပၤတဂၤလၢအဟူးဂဲၤလၢမူခိၣ်န့ၣ်လီၤ.

ဒ် ဒၤနံးယ့လး ၁၀း၁၂-၁၄ အိၣ်ဝဲအသိး, ၦၤမူခိၣ်ဖိလၢအပူထီၣ်တၢ် တဖၣ်အံၤ မၤတံၥ်တၥ်ကစၢ်ယွၤအတၢ်တိၥ်တဖၣ် ဒ်သိးကလၢထီၣ်ၦဲၤထီၣ် လၢဟီၣ်ခိၣ်ချၢအံၤအဂီၢ်န့ၣ်လီၤ. လၢတၢ်ဘၣ်ထွဲလိၥ်အသး ဖဲဟီၣ်ခိၣ်ဒီး မူခိၣ်အဘၢၣ်စၢၤအံၤ တၢ်သ့ၣ်ညါအပူၤလၢပကဘၣ်နၢ်ပၢၢ်လၢအမ့ၢ်ကစၢ်ယွၤ ပၥ်လီၤတၢ်ဒုးတဖၣ် လၢၦၤအံၣ်စ၇့လးဖိကဘၣ်ဒုးဝဲန့ၣ်လီၤ. ပဘၣ်သ့ၣ်ညါ အဝဲသ့ၣ်လၢ အမ့ၢ်တၢ်အိၣ်ဖျါလၢအထီဒါလိၥ်အသးအဒိၣ်တမံၤ လၢယွၤဒီး မုၣ်ကီၤလံၢ်အဘၢၣ်စၢၤ, လၢတၢ်ဂ့ၤဒီးတၢ်အၢအဘၢၣ်စၢၤ, တၢ်သ့ၣ်တဖၣ် ခဲလၢၥ်အံၤ အတၢ်တိၥ်ပၥ်န့ၣ် မ့ၢ်ဝဲတၢ်ဒုးအိၣ်ထီၣ်က့ၤကစၢ်ယွၤအတၢ်တီ တၢ်လိၤဒီး တၢ်အဲၣ်တၢ်ကွံဖဲဟီၣ်ခိၣ်လၢအလီၤကမၣ်အံၤအပူၤန့ၣ်လီၤ.

`တၢ်သ့ၣ်တဖၣ်ပထံၣ်ဘၣ်အီၤလၢပခိၣ်ပဃၢၤ လၢဟီၣ်ခိၣ်ချၢအံၤ ဒီးပတၢ်အိၣ်မူအပူၤ, ဃုၥ်ဒီးမူခိၣ်အတၢ်ဒုးအနီၢ်ကီၢ်လၢတၢ်အၢဒီးတၢ်ဂ့ၤ အဘၢၣ်စၢၤအံၤန့ၣ် မ့ၢ်မနုၤလဲၣ်.`