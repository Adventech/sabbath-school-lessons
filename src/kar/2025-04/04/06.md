---
title:  တၢ်ဃုထၢကျဲအဂ့ၤကတၢၢ်ခံမံၤတမံၤ
date:   23/10/2025
---

`ဖး ၂မိၤ ၁၇း၇-၁၃ ဒီး ယိၤရှူ ၆း၁၅-၂၀ တက့ၢ်. တၢ်ဒ်သိးလိၥ် အသးလၢ တၢ်ပၥ်ဖျါထီၣ်တၢ်ဒုးအဂ့ၢ်ခံမံၤအံၤအဘၢၣ်စၢၤန့ၣ် မ့ၢ်မနုၤလဲၣ်. အဝဲသ့ၣ်လီၤဆီလိၥ်အသးဒ်လဲၣ်.`

ၦၤအံၣ်စ၇့လးဖိဒုးတၢ်အဆိကတၢၢ်တဘျီ လၢအတၢ်ဟးထီၣ်ကွံၥ် အလီၢ်ခံအံၤန့ၣ် ဘၣ်တၢ်ကွဲးနီၣ်ကွဲးဃါအီၤဖဲ ၂မိၤ ၁၇ အပူၤ ဖဲၦၤအံၣ်စ၇့လးဖိ ခီၣ်ဆၢအသးထီဒါက့ၤၦၤအ့မးလ့းဖိသ့ၣ်တဖၣ်အကတီၢ်န့ၣ်လီၤ. အံၣ်စ၇့လး ထံၣ်ဘၣ်ယွၤအတၢ်စိဒိၣ်ကမီၤဒိၣ်လၢ တၢ်မၤအၢမၤနးၦၤအဲၤကူပတူးဖိဒီး တၢ်ဆှၢၦၤအံၣ်စ၇့လးဖိဆူတၢ်သဘျ့အပူၤအံၤခံမံၤလၢၥ်န့ၣ်လီၤ. ပထံၣ်ဘၣ် တ့ၢ်လၢ ကစၢ်ယွၤအတၢ်တိၥ်ပၥ်လၢအခီၣ်ထံးန့ၣ် တပၣ်ဃုၥ်ဒီးတၢ်ဒုးထီဒါ ၦၤဂီၢ်မုၢ်အဂၤတဖၣ်ဘၣ်လီၤ (၂မိၤ ၂၃း၂၈; ၂မိၤ ၃၃း၂). ဘၣ်ဆၣ်ဒီး လၢအဝဲသ့ၣ်တၢ်ထူၣ်ဖျဲးထီၣ်ကွံၥ်လၢကီၢ်အဲၤကူပတူးပူၤအလီၢ်ခံတစိၢ်ဖိအတီၢ် ပူၤန့ၣ်, ၦၤအံၣ်စ၇့လးဖိစးထီၣ်ကအုကစွါလၢကျဲ (၂မိၤ ၁၇း၃) တုၤဒၣ်လဲၥ် သံကွၢ်ယွၤအတၢ်အိၣ်ဆိးလၢအဝဲသ့ၣ်အကျါအဂ့ၢ်အကျိၤန့ၣ်လီၤ. ဖဲအဆၢ ကတီၢ်အံၤန့ၣ်, ၦၤအ့မးလ့းဖိသ့ၣ်တဖၣ် ဟဲဒုးထီဒါအဝဲသ့ၣ်န့ၣ်လီၤ. တၢ်အံၤ တမ့ၢ်တၢ်ဘၣ်န့ၢ်အတီၤဘၣ်. ကစၢ်ယွၤပျဲၦၤအ့မးလ့းဖိသ့ၣ်တဖၣ် လၢကထီဒါ ၦၤအံၣ်စ၇့လးဖိ ဒ်သိးအဝဲသ့ၣ်ကမၤလိတၢ်လၢကစူၢ်နၥ်ယွၤကဒီးတဘျီအဂီၢ် န့ၣ်လီၤ.

ကစၢ်ယွၤတမၤဆံးလီၤစှၤလီၤကွံၥ်အတၢ်သိၣ်တၢ်သီဘၣ်, ဒီးလၢ အလီၢ်န့ၣ်, အဝဲဟဲလီၤဆူၦၤကညီအပတီၢ် ဖဲအၦၤဂီၢ်မုၢ်အိၣ်ဝဲအလီၢ်, ကိးက့ၤ အဝဲသ့ၣ်ကိးဆၢကတီၢ်ဒဲးလၢတၢ်တိၥ်ပၥ်အခီၣ်ထံးခီၣ်ဘိအပူၤန့ၣ်လီၤ. အနီၢ်နီၢ်န့ၣ်, တၢ်ဒုးတၢ်ယၤအတၢ်သိၣ်တၢ်သီ (၅မိၤ ၂၀) အံၤ ဘၣ်တၢ်ဟ့ၣ် လီၤလၢ အနံၣ် ၄၀ ၦၢ်မုၢ်ကနၢအတၢ်ဟး၀့ၤ၀ီၤအပူၤ၀ံၤဝဲအကတီၢ် ဖဲၦၤအံၣ်စ၇့လးဖိတအိၣ်ဒီးတၢ်စူၢ်တၢ်နၥ်စ့ၢ်ကီးအဆၢကတီၢ်န့ၣ်လီၤ. တၢ်အိၣ် အသးအသီဒုးအိၣ်ထီၣ်တၢ်ကူၣ်ထီၣ်ဖးလီၤအသီတဖၣ် ဒီးဖဲအံၤန့ၣ်မး ကစၢ်ယွၤလိၣ်ဘၣ်ဝဲလၢ အံၣ်စ၇့လးကမၤဟးဂီၤကွံၥ်ၦၤကနၤဧၣ်ဖိလၢၥ်လၢၥ် ဆ့ဆ့န့ၣ်လီၤ (၅မိၤ ၂၀း၁၆-၁၈).

တၢ်မ့ၢ်တၢ်တီလၢ တၢ်ဒုးတၢ်ယၤကဲထီၣ်တၢ်လိၣ်ဘၣ်တမံၤလၢ အံၣ်စ၇့လးအဂီၢ်၀ံၤ ဒီးလၢအဂၤတမံၤန့ၣ်, ကဲထီၣ်စ့ၢ်ကီးတၢ်မၤကွၢ်လၢ အဝဲသ့ၣ်တၢ်ဟ့ၣ်လီၤသးလၢယွၤအပူၤန့ၣ်လီၤ. ကစၢ်ယွၤတဆိကတီၢ်လၢ အဝဲသ့ၣ်အဖီခိၣ်ဘၣ်. မ့မ့ၢ်တခီ ဟ့ၣ်အဝဲသ့ၣ်ခွဲးလၢကအုၣ်အသးလၢ ယွၤအတၢ်စိတၢ်ကမီၤအပူၤ ခီဖျိတၢ်သန့ၤသးလၢအီၤလၢၥ်လၢၥ်ဆ့ဆ့အဂီၢ် န့ၣ်လီၤ.

ၦၤအံၣ်စ၇့လးဖိအတၢ်မၤသကိးတၢ်လၢ တၢ်မၤနၢၤကီၢ်အပူၤအံၤ အိၣ်ဖျါဝဲလၢ လံၥ်ယိၤရှူအကတၢၢ်အပူၤန့ၣ်လီၤ. ဖဲအံၤန့ၣ်, ၦၤကနၤဧၣ်ဖိသ့ၣ် တဖၣ် ဘၣ်တၢ်ပၥ်ဖျါထီၣ်လၢ အဒုးတၢ်ဒီးၦၤအံၣ်စ၇့လးဖိန့ၣ်လီၤ (ယိၤရှူ ၂၄း၁၁). ဖဲ၀့ၢ်ယ၇ံၤဃိအခိၣ်ဒူလီၤၦီၢ်ကွံၥ်လၢ အမ့ၢ်ယွၤအတၢ်မၤလီၤလးအံၤ အကတီၢ်န့ၣ်, ၦၤအံၣ်စ၇့လးဖိသ့ၣ်တဖၣ် ကဘၣ်ဒုးတၢ်လၢတၢ်ဒုးပျီပူၤ ဆူၣ်ဆူၣ်ကလဲၥ်ဒီး ဘၣ်သဂၢၢ်လိၥ်အသးဒီးၦၤ၀့ၢ်ဖိလၢအခီၣ်ဆၢတၢ်လၢ တၢ်သူၣ်ကိၤသးကိၤအပူၤအံၤန့ၣ်လီၤ. အံၣ်စ၇့လးဖိအတၢ်ပၣ်ဃုၥ်လၢ တၢ်ဒုးသုးအပူၤအံၤန့ၣ် ကဲထီၣ်တၢ်တမံၤလၢတၢ်နၥ်ယွၤအတၢ်မၤစၢၤလၢၥ်လၢၥ် ဆ့ဆ့န့ၣ်လီၤ. ဘၣ်ဆၣ်ဒီး, ၦၤအံၣ်စ၇့လးဖိ ဘၣ်တၢ်ဒုးသ့ၣ်နီၣ်ထီၣ်အီၤထီဘိ (ယိၤရှူ ၇း၁၂, ၁၃; ယိၤရှူ ၁၀း၈). လၢတၢ်ဒုးတၢ်ယၤတခါလၢ်လၢ်အတၢ် ကဲထီၣ်လိၣ်ထီၣ်အသးန့ၣ် အိၣ်သူၣ်လီၤအသးလၢယွၤအစုပူၤလၢၥ်လၢၥ်ဆ့ဆ့ ဒီးကျဲတဘိလၢအဝဲသ့ၣ်ကမၤဘၣ်ထွဲအသးဒီး တၢ်ကဲထီၣ်အသးလၢတၢ်ဒုး တၢ်ယၤအပူၤအံၤန့ၣ် မ့ၢ်အဝဲသ့ၣ်အတၢ်ပၥ်သးလၢအဘၣ်ဃးဒီးတၢ်စူၢ် တၢ်နၥ်, မ့တမ့ၢ် တၢ်တစူၢ်တနၥ်တၢ်ဘၣ်, ဆူယွၤအတၢ်အၢၣ်လီၤတဖၣ်အပူၤ န့ၣ်လီၤ. တၢ်ဃုထၢန့ၣ် မ့ၢ်အဝဲသ့ၣ်နီၢ်ကစၢ်ဒၣ်ဝဲအဂီၢ်န့ၣ်လီၤ.