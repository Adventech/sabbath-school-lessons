---
title:  တၢ်ထီဒါလိၥ်သးတမံၤလၢအအိၣ်ဖဲတၢ်ထီဒါလိၥ်သး ခဲလၢၥ်တဖၣ်အလီၢ်ခံ
date:   18/10/2025
---

### တၢ်မၤလိတနွံအံၤအဂီၢ်ဖး

ယိၤရှူ ၅း၁၃-၁၅; ယၡါယၤ ၃၉း၁၆; လီၣ်ဖျါ ၁၂း၇-၉; ၅မိၤၡွ ၃၂း၁၇; ၂မိၤၡွ ၁၄း၁၃, ၁၄; ယိၤရှူ ၆း၁၅-၂၀.

> <p>တၢ်ကလုၢ်ထူ</p>
> "ဒီးဒ်သိးယွၤကကနၣ်ၦၤကညီအကလုၢ်ဒီး, လၢသီမ့ၢ်ဂ့ၤ, လၢခံ မ့ၢ်ဂ့ၤ, မုၢ်တနံၤဒ်န့ၣ်သိးတအိၣ်ဘၣ်. အဂ့ၢ်ဒ်အံၤ, ယွၤဒုးတၢ်လၢ အံၣ်စ၇့လးအဂီၢ်လီၤ" (ယိၤရှူ ၁၀း၁၄).

ဖဲပဖးလံၥ်ယိၤရှူတဆၢဘၣ်တဆၢအကတီၢ်န့ၣ်, ပဘၣ်သဂၢၢ်ဒီး တၢ်ဒုးတၢ်ယၤတမံၤ၀ံၤတမံၤ လၢယွၤမၢလီၤအီၤလၢယွၤအမံၤ ဒီးလၢယွၤ အတၢ်မၤစၢၤအပူၤန့ၣ်လီၤ. တၢ်ဆိကမိၣ်လၢ အမ့ၢ်ကစၢ်ယွၤအံၤအိၣ်လၢ တၢ်မၤနၢၤကီၢ်ကနၤဧၣ်အလီၢ်ခံန့ၣ် မၤၦဲၤလံၥ်ယိၤရှူအံၤ ဒီတဘ့ၣ်ညါဒီး ဘၣ်တၢ်ပၥ်ဖျါထီၣ်အီၤဒ်အမ့ၢ်ၦၤတဲပူတဂၤစံးကတိၤတၢ်အနီၢ်ကီၢ် (ယိၤရှူ ၁၀း၁၀, ၁၁). လၢယွၤအနီၢ်စၢ်ဒၣ်ဝဲအကလုၢ်ကထါ (ယိၤရှူ ၆း၂; ယိၤရှူ ၈း၁) လၢစီၤယိၤရှူအတၢ်စံးကတိၤလီၤ (ယိၤရှူ ၄း၂၃, ၂၄; ယိၤရှူ ၈း၇) ခီဖျိၦၤကွၢ်ဟုၣ်တၢ်ဖိတဖၣ် (ယိၤရှူ ၂း၁၀) ဒီးခီဖျိၦၤဂီၢ်မုၢ်သ့ၣ်တဖၣ်န့ၣ်လီၤ (ယိၤရှူ ၂၄း၁၈). တၢ်ပၥ်ဖျါလၢယွၤအမ့ၢ်ၦၤဒုးအိၣ်ထီၣ်တၢ်ထီဒါလိၥ်အသး တဖၣ်အံၤန့ၣ်လီၤ.

တၢ်မ့ၢ်တၢ်တီအံၤ ဒုးအိၣ်ထီၣ်တၢ်သံကွၢ်လၢ ပဟးဆှဲးအီၤတန့ၢ် ဘၣ်န့ၣ်လီၤ. ၦၤဂီၢ်မုၢ်လၢ ယွၤဃုထၢအီၤန့ၣ် မၤတၢ်မၤဒ်အံၤလၢ လံၥ်စီဆှံ အလီၢ်လံၤတကတြူၢ်အဆၢကတီၢ်တဖၣ်အဃိ, ပနၢ်ပၢၢ်အီၤကသ့လၢကျဲ ဒ်လဲၣ်. တၢ်မၤဃူမၤဖိးယွၤ "လၢအအဲၣ်တၢ်ဒုး" တဂၤဒီး အတကဲၥ်ပ၀းလၢ အမ့ၢ်တၢ်အဲၣ်တၢ်ကွံအံၤအဘၢၣ်စၢၤန့ၣ် ကသ့ဝဲလၢကျဲဒ်လဲၣ် (အဒိန့ၣ် ၂မိၤ ၃၄း၆; စံး ၈၆း၁၆; စံး ၁၀၃း၈; စံး ၁၀၈း၈).

တနွံအံၤ ဒီးခဲကိၥ်တနွံန့ၣ် ပကဃုသ့ၣ်ညါတၢ်သံကွၢ်လၢအကီ လၢအဘၣ်ဃးဒီးယွၤမၢလီၤလၢကဒုးတၢ်အဂီၢ် ဖဲလံၥ်ယိၤရှူဒီးအဂၤတဖၣ်အပူၤ အံၤန့ၣ်လီၤ.