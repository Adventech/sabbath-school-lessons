---
title:  ယွၤကဒုးတၢ်လၢနဂီၢ်
date:   22/10/2025
---

ဒ် ၂မိၤ ၁၄း၁၂, ၁၄ ပၥ်ဖျါထီၣ်ဝဲအသိး, ကစၢ်ယွၤအတၢ်တိၥ်ပၥ် လၢအခီၣ်ထံးခီၣ်ဘိဒီးအတၢ်တိၥ်ပၥ်အဂ့ၤကတၢၢ်ဘၣ်ဃးဒီးၦၤအံၣ်စ၇့လးဖိ ပၣ်ဃုၥ်လၢတၢ်ဒုးတၢ်ယၤန့ၣ် မ့ၢ်မနုၤလဲၣ်.

လၢတၢ်ကီတၢ်ခဲဆၢကတီၢ်အပူၤအံၤ, ဖဲၦၤအံၣ်စ၇့လးဖိသ့ၣ်တဖၣ် ဘၣ်တၢ်မၤဆူၣ်န့ၢ်အီၤ ဘၣ်ဃးတၢ်အိၣ်အသးလၢနီၢ်ခိလၢဟးဆှဲးအီၤတသ့ ဘၣ်အလီၢ်အဆၢကတီၢ်န့ၣ်, "စီၤမိၤၡွစံးဆၢၦၤဂီၢ်မုၢ်သ့ၣ်တဖၣ်လၢ, "ပျံၤတၢ် တဂ့ၤ, အိၣ်ဂၢၢ်ဆိးကျၢၤ, ဒီးထံၣ်ဘၣ်ယွၤအတၢ်အုၣ်က့ၤခီၣ်က့ၤလၢ အကမၤန့ၢ် သုလၢမုၢ်မဆါတနံၤအံၤတက့ၢ်. အဂ့ၢ်ဒ်အံၤ, ၦၤအဲၤကူပတူးဖိတဖၣ်လၢ သုထံၣ်ဘၣ်လၢမုၢ်မဆါတနံၤအံၤ, စိၤ၇ီၤသုတထံၣ်ကဒီးလၢၤဘၣ်အီၤဘၣ်" (၂မိၤ ၁၄း၁၃? ၁၄). ဒ်လံၥ်စီဆှံအတၢ်ပၥ်ဖျါထီၣ်အိၣ်ဝဲအသိးန့ၣ်, ၦၤအဲၤကူပတူးဖိသ့ၣ်တဖၣ်အနီၢ်ကစၢ်ဒၣ်ဝဲဒၣ်လဲၥ် နၢ်ပၢၢ်တၢ်အနီၢ်ကီၢ်အဂ့ၢ် အကျိၤအံၤလီၤ. "ဃ့ၢ်ကွံၥ်သကိးဆူအံၣ်စ၇့လးအမဲၥ်ညါတက့ၢ်. အဂ့ၢ်ဒ်အံၤ, ယွၤဒုးတၢ်လၢအဂီၢ် ထီဒါၦၤအဲၤကူပတူးဖိလီၤ" (၂မိၤ ၁၄း၂၅).

ကစၢ်ယွၤအတၢ်မၤလီၤလးနုၥ်လီၤလၢ တၢ်ဘၢၣ်စၢၤဆူၦၤအံၣ်စ၇့လးဖိ လၢတၢ်မၤစၢၤအီၤတအိၣ်, တမၤလိဘၣ်သုးအတၢ်မၤလိဘၣ်အံၤအဂီၢ်န့ၣ် ကဲထီၣ်တၢ်အက့ၢ်အဂီၤထီဘိတမံၤလီၤ. တၢ်ဟးထီၣ်ကွံၥ်လၢ ကီၢ်အဲၤကူပတူး အပူၤအံၤ ဒုးအိၣ်ထီၣ်တၢ်အဒိအတဲၥ်လၢ ယွၤအတၢ်နုၥ်လီၤမၤတၢ်လၢ တၢ်ဘၢၣ်စၢၤဆူၦၤအံၣ်စ၇့လးဖိအဂီၢ်န့ၣ်လီၤ. ဖဲအံၤန့ၣ်, တမ့ၢ်ထဲလၢ ယွၤဒုးတၢ်တမံၤဧိၤဘၣ်, ၦၤအံၣ်စ၇့လးဖိသ့ၣ်တဖၣ် တလိၣ်လၢၤစ့ၢ်ကီးလၢ ကဒုးတၢ်ဘၣ်လီၤ (၂မိၤ ၁၄း၁၄). ယွၤမ့ၢ်ၦၤဒုးတၢ်တဂၤ, မ့ၢ်ၦၤလၢ အဒုး အိၣ်ထီၣ်တၢ်အဆိတဂၤန့ၣ်လီၤ. အဝဲဒုးအိၣ်ထီၣ်တၢ်ကူၣ်ပၥ်ဘၣ်ဃးတၢ်ဒုး တၢ်ယၤအဂ့ၢ်, ပၥ်ဖျါထီၣ်အတၢ်တိၥ်ပၥ်ဒီးဒုးတၢ်ဒုးသုးန့ၣ်လီၤ. ယွၤမ့ၢ်တဒုး တၢ်လၢအံၣ်စ၇့လးအဂီၢ်ဘၣ်ဒီး, အဝဲသ့ၣ်ကမၤနၢၤတၢ်အလီၢ်အတအိၣ်ဝဲ ဘၣ်လီၤ.

Ellen G. White ပၥ်ဖျါထီၣ်ဘၣ်ဃးအတၢ်မၤအံၤလၢအမ့ၢ်, "ယွၤတကူၣ်ပၥ်ဝဲလၢအဝဲသ့ၣ်ကမၤန့ၢ်ကီၢ်အံၤလၢတၢ်ဒုးသုးအပူၤဘၣ်, ဘၣ်ဆၣ်လၢတၢ်ဟ့ၣ်လီၤအသးဒီးတၢ်ဒိကနၣ်ယွၤအတၢ်မၤလိၥ်အံၤလၢ အတတုၤထီၣ်, ထီၣ်ဘးဘၣ်အပူၤန့ၣ်လီၤ." Ellen G. White, The Signs of the Times, September 2, 1880. ဒ်အမ့ၢ်အဝဲသ့ၣ်အတၢ်ဒုးထူၣ်ဖျဲး ထီၣ်ကွံၥ်လၢကီၢ်အဲၤကူပတူးပူၤအသိး, ကစၢ်ယွၤဒုးတၢ်လၢအဝဲသ့ၣ်အတၢ်ဒုး အဂီၢ်လီၤ. တၢ်လၢအဝဲသ့ၣ်ကဘၣ်မၤန့ၣ် ဆၢထၢၣ်ဂၢၢ်ကျၢၤဒီးအုၣ်အသး လၢယွၤအတၢ်နုၥ်လီၤမၤတၢ်လၢအဝဲသ့ၣ်အဂီၢ်န့ၣ်လီၤ.

တၢ်စံၣ်စိၤတဲစိၤဒုးနဲၣ်ဖျါလၢ ဖဲၦၤအံၣ်စ၇့လးဖိသ့ၣ်တဖၣ် အိၣ်ဒီး တၢ်စူၢ်တၢ်နၥ်အလၢအၦဲၤအကတီၢ်န့ၣ်, အဝဲသ့ၣ်တလိၣ်ဒုးတၢ်ဘၣ်လီၤ (၂စီၤပၤ ၁၉; ၂ကွဲး ၃၂; ယၡါယၤ ၃၇).

လၢယွၤအတၢ်တိၥ်ပၥ်အဂ့ၤကတၢၢ်အပူၤန့ၣ်, အံၣ်စ၇့လးတလိၣ်လၢ ကဘၣ်ဒုးတၢ်လၢအဝဲသ့ၣ်နီၢ်ကစၢ်ဘၣ်လီၤ. မ့ၢ်လၢအဝဲသ့ၣ်အတၢ်စူၢ်တၢ်နၥ် တအိၣ်ဝဲဘၣ် ဖဲတၢ်ဟးထီၣ်ကွံၥ်လၢအဲၤကူပတူးပူၤအလီၢ်ခံန့ၣ်အဃိဒီး, ကစၢ်ယွၤဟ့ၣ်လီၤအခွဲးအယၥ်လၢ ကဘၣ်ဒုးတၢ်ထီဒါၦၤကနၤဧၣ်ဖိတဖၣ်န့ၣ် လီၤ. လၢကျဲတဘိဃီအပူၤ ဖဲအဝဲသ့ၣ်တလိၣ်ယူၥ်ထီၣ်အနး ထီဒါ ၦၤအဲၤကူပတူးလၢတၢ်ဟးထီၣ်ကွံၥ်အကတီၢ်န့ၣ်, တလိၣ်စ့ၢ်ကီးနီတစုလၢ ကဘၣ်ဒုးတၢ်လၢကမၤနၢၤကီၢ်ကနၤဧၣ်အံၤဘၣ်န့ၣ်လီၤ (၅မိၤၡွ ၇း၁၇-၁၉).

"ၦၤအံၣ်စ၇့လးဖိသ့ၣ်တဖၣ် မ့ၢ်တကအုကစွါထီဒါယွၤဘၣ်ဒီး, ယွၤတဒုးပျဲအဝဲသ့ၣ်အဒုၣ်အဒါတဖၣ် ကဒုးတၢ်ဒီးအဝဲသ့ၣ်ဘၣ်န့ၣ်လီၤ." Ellen G. White, The Story of Redemption, p. 134. တၢ်ကအုကစွါ, တၢ်ပၥ်ဒ့ၣ်ပၥ်ကမၢ်မၤဘၣ်ဒိဘၣ်ထံးပတၢ်အိၣ်မူတဖၣ်လၢမုၢ်မဆါတနံၤညါအံၤ သ့ဝဲလၢကျဲဒ်လဲၣ်.