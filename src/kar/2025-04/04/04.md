---
title:  ယွၤမ့ၢ်ၦၤဒုးသုးတဂၤ
date:   21/10/2025
---

`ဖး ၂မိၤ ၂း၂၃-၂၅ ဒီး ၂မိၤ ၁၂း၁၂, ၁၃ ဒီး ၂မိၤ ၁၅း၃-၁၁ တက့ၢ်. ယွၤမ့ၢ်ၦၤဒုးသုးတဂၤအံၤအခီပညီန့ၣ် မ့ၢ်မနုၤလဲၣ်.`

ၦၤအံၣ်စ၇့လးဖိအတၢ်အိၣ်မူယံၥ်တ့ၢ်မးလၢ ကီၢ်အဲၤကူပတူးအပူၤအံၤ ဒုးအိၣ်ထီၣ်တၢ်သးပ့ၤနီၣ်ကွံၥ်မိၢ်ပၢ်ဖံဖုလၢပျၢၤအယွၤန့ၣ်လီၤ. ဒ်တၢ်မၤ အသးလၢအဝဲသ့ၣ်တၢ်လဲၤလၢၦၢ်မုၢ်ကနၢအပူၤအံၤ အိၣ်ဖျါဝဲအသိး, အတၢ် သ့ၣ်ညါစီၤအၤဘြၤဟၣ်, စီၤအံၤစဲး, ဒီးစီၤယၤကိၥ်အကစၢ်န့ၣ် ဟါမၢ်ကွံၥ်ဝဲဒီး အဝဲသ့ၣ်အိၣ်ဒီးၦၤဘါတၢ်ဂီၤတၢ်ဖီၣ်ဖိအတၢ်စူၢ်တၢ်နၥ်လၢ အတၢ်ဘူၣ်တၢ်ဘါ အပူၤန့ၣ်လီၤ (ထိၣ်သတြီၤဒီး ၂မိၤ ၃၂း၁-၄) လၢၦၤအဲၤကူပတူးဖိအတၢ် ဆီၣ်ဘံးဆီၣ်ဘၢအဖီလၥ်အပူၤန့ၣ် အဝဲသ့ၣ်ကိးထီၣ်ကစၢ်ယွၤ (၂မိၤ ၂း၂၃-၂၅) ဒီးလၢဆၢကတီၢ်ဘၣ်ဘၣ်အပူၤ ကစၢ်ယွၤနုၥ်လီၤမၤတၢ်လၢအဝဲသ့ၣ်အဂီၢ် န့ၣ်လီၤ.

မ့ၢ်နၥ်သက့ဒ်န့ၣ်ဒီး, တၢ်ထီဒါလိၥ်အသးလၢအဘၣ်တၢ်ပၥ်ဖျါထီၣ် အီၤဖဲ ၂မိၤၡွအဆၢဒိၣ်အဆိကတၢၢ် ၁၂ ဆၢအံၤန့ၣ် ဒိၣ်န့ၢ်ဒ်တၢ်စိကမီၤ အတၢ်ဂ့ၢ်လိၥ်ဘှီလိၥ်သးယိယိဖိလၢဖၤ၇ိၤဒီးစီၤမိၤၡွအဘၢၣ်စၢၤအံၤန့ၣ်လီၤ. ဒ်ကီၢ်မုၢ်ထီၣ်အခၢၣ်သးအတၢ်ဒုးတၢ်ယၤအတၢ်နၢ်ပၢၢ်အသိးန့ၣ်, တၢ်ထီဒါလိၥ် အသးလၢၦၤဂီၢ်မုၢ်တဖၣ်အဘၢၣ်စၢၤန့ၣ်, မ့ၢ်တၢ်ထီဒါလိၥ်သးလၢ အဝဲသ့ၣ် ကစၢ်တဖၣ်အဘၢၣ်စၢၤန့ၣ်လီၤ. ၂မိၤ ၁၂း၁၂ ဘိးဘၣ်သ့ၣ်ညါလီၤလၢ ကစၢ်ယွၤဒုးလီၤတၢ်စံၣ်ညီၣ်တမ့ၢ်ထဲလၢ ဖၤ၇ိၤအလိၤဘၣ်, မ့မ့ၢ်တခီလၢ အဲၤကူပတူးဖိတဖၣ်အကစၢ်အလိၤစ့ၢ်ကီးလၢအမ့ၢ်တၢ်၀ံတၢ်နါလၢ အဂံၢ်ဆူၣ် ဘါဆူၣ်တဖၣ် (၃မိၤ ၁၇း၇း ၅မိၤ ၃၂း၁၇) လၢအဆၢထၢၣ်လၢတၢ်စိကမီၤလၢ အဆီၣ်ဘံးဆီၣ်ဘၢတၢ်ဒီးကီၢ်အဲၤကူပတူးအတၢ်၇့လိၥ်မုၥ်လိၥ်သးအတၢ်၇ဲၣ် တၢ်ကျဲၤအလီၢ်ခံန့ၣ်လီၤ.

ကစၢ်ယွၤန့ၣ် ဒုးတၢ်ဒီးတၢ်ဒဲးဘးလၢၥ်လၢၥ်ဆ့ဆ့ ဒီးတ၀ံသးစူၤ တၢ်ထီဒါဒ်အံၤလီၤစိၤလီၤထီဘၣ်လီၤ (စံး ၂၄း၈; လီၣ်ဖျါ ၁၉း၁၁; လီၣ်ဖျါ ၂၀း၁-၄). ကလူးလၢအလီၤကမၣ်သ့ၣ်တဖၣ်, ဃုၥ်ဒီးၦၤကညီလၢအမၤ ဘၣ်ထွဲလိၥ်အသးဒီး တၢ်ဒဲးဘးလၢတၢ်မၤန့ၢ်က့ၤအီၤတသ့ဘၣ်တဖၣ်န့ၣ် ကဘၣ်တၢ်မၤဟးဂီၤကွံၥ်အီၤခဲလၢၥ်န့ၣ်လီၤ. လၢတၢ်သ့ၣ်ညါအံၤအဖီခိၣ်အပူၤ, တၢ်ဒုးထီဒါၦၤအိၣ်ဆိးလၢကီၢ်အံၤအပူၤန့ၣ် ကဘၣ်တၢ်ထံၣ်သ့ၣ်ညါအီၤလၢ အတၢ်ထီဒါလိၥ်သးဆိအပူၤ လၢကတုၤအဒိၣ်ကတၢၢ်ဆူထူၣ်စုညါအလိၤ, ဒီးကတၢၢ်ကွံၥ်ဝဲဖဲတၢ်စံၣ်ညီၣ်အလီၢ်ခံကတၢၢ်, ဖဲယွၤအတၢ်တီတၢ်လိၤဒီး အတၢ်အဲၣ်အတကဲၥ်ပ၀းကအိၣ်ဖျါဝဲအဆၢကတီၢ်န့ၣ်လီၤ.

တၢ်သ့ၣ်ညါလၢအမ့ၢ်တၢ်မၤဟးဂီၤကွံၥ်ၦၤကနၤဧၣ်ဖိလၢၥ်လၢၥ် ဆ့ဆ့အဂ့ၢ်န့ၣ် ကဘၣ်တၢ်နၢ်ပၢၢ်အီၤလၢအအိၣ်သူၣ်လီၤအသးလၢ လံၥ်စီဆှံ အပူၤ, လၢယွၤအံၤပၣ်ဃုၥ်ဝဲလၢမူခိၣ်အတၢ်ထီဒါလိၥ်အသးလၢအအိၣ်ဖျါဝဲလၢ တၢ်ဘၣ်တ့အကျါန့ၣ်လီၤ. တၢ်လၢကဘၣ်အိၣ်ဖျါဝဲဂၢၢ်ဂၢၢ်ကျၢၤကျၢၤန့ၣ် မ့ၢ်ယွၤအသူးအသ့ၣ်ဒီးအတကဲၥ်ပ၀းန့ၣ်လီၤ (၇ိမ့ၤ ၃း၄; လီၣ်ဖျါ ၁၅း၃).

စးထီၣ်လၢတၢ်ဒဲးဘးနုၥ်လီၤဆူၦၤကညီအတၢ်အိၣ်မူအပူၤအံၤန့ၣ်, မတၤတဂၤမးဆၢထၢၣ်လၢတၢ်ဘၢၣ်စၢၤအံၤတသ့ဝဲဘၣ်. ၦၤတဂၤလၢ်လၢ်န့ၣ် ကဘၣ်အိၣ်လၢယွၤအအိၣ်တကပၤ မ့တမ့ၢ် လၢတၢ်အၢတၢ်သီအအိၣ်တကပၤ န့ၣ်လီၤ. လၢတၢ်န့ၣ်အဃိ, ပကဘၣ်သ့ၣ်ညါလၢတၢ်မၤဟးဂီၤကွံၥ်ၦၤကနၤဧၣ်ဖိ သ့ၣ်တဖၣ်န့ၣ် တၢ်ကဘၣ်ထံၣ်အီၤလၢအမ့ၢ်တၢ်စံၣ်ညီၣ်အတၢ်အိၣ်ဖျါဆိပၥ် အံၤန့ၣ်လီၤ.

`တၢ်ထီဒါလိၥ်သးအဒိၣ်အမုၢ်အတၢ်နီၢ်ကီၢ်န့ၣ်, ဟ့ၣ်တၢ်အခွဲးလၢ ကဘၣ်အိၣ်ထဲတကပၤဧိၤအအိၣ်န့ၣ်လီၤ. မ့ၢ်နသ့ၣ်ညါလၢနအိၣ်ဖဲလဲၣ် တကပၤအဂ့ၢ်လၢကျဲဒ်လဲၣ်.`