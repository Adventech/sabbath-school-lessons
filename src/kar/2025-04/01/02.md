---
title:  စီၤမိၤၡွအသီတဂၤ
date:   28/09/2025
---

`ဖး ၅မိၤၡွ ၁၈း၁၅-၂၂ ဒီး ယိၤရှူ ၁း၁-၉ တက့ၢ်. ဘၣ်မနုၤအ၇့ ဒိၣ်မးလၢလံၥ်ယိၤရှူစးထီၣ်ခီဖျိတၢ်ဒုးသီၣ်ထီၣ်က့ၤတၢ်လၢ အဘၣ်ထွဲဒီး တၢ်အၢၣ်လီၤအီလီၤလၢတၢ်ကမၤအသးလၢစီၤမိၤၡွသံ၀ံၤအလီၢ်ခံန့ၣ်လဲၣ်.`

စီၤမိၤၡွသံတ့ၢ်ဒီး ခိၣ်နၢ်အသီတဂၤလၢအမ့ၢ်စီၤယိၤရှူအံၤ ယွၤဃုထၢ ထီၣ်အီၤဘၣ်ဆၣ်, တၢ်ဒ်သိးလိၥ်အသးလၢအဝဲသ့ၣ်အဘၢၣ်စၢၤန့ၣ်အိၣ်ဝဲလီၤ. ၦၤခံဂၤလၢၥ်အံၤ ယွၤစံးဘၣ်အဝဲသ့ၣ်လၢ ကဘၣ်ဆှၢအၦၤကလုၢ်ဆူကီၢ်တဘ့ၣ် လၢတၢ်အၢၣ်လီၤတ့ၢ်အပၢ်တဖၣ်န့ၣ်လီၤ. ဒ်ယွၤစံးဘၣ်စီၤယိၤရှူအသိး, "ကယဲၢ်တၢ်အလီၢ်ဖဲသုခီၣ်ညါသးယီၢ်အီၤတပူၤလၢ်လၢ်န့ၣ် ယဟ့ၣ်သု, ဒ်ယစံးဘၣ်စီၤမိၤၡွအသိးန့ၣ်လီၤ" (ယိၤရှူ ၁း၃). စီၤယိၤရှူကမၤ၀ံၤတၢ်မၤလၢ တၢ်ဟ့ၣ်လီၤစီၤမိၤၡွလၢအခီၣ်ထံးလံၤလံၤန့ၣ်လီၤ. အဝဲမ့ၢ်စီၤမိၤၡွလၢအသီ တဂၤလီၤ.

`ဖး ၂မိၤၡွ ၃၃း၁၁; ၄မိၤၡွ ၁၄း၆, ၃၀, ၃၈; ၄မိၤၡွ ၂၇း၁၈; ၄မိၤၡွ ၃၂း၁၂; ၅မိၤၡွ ၁း၃၈; ၅မိၤၡွ ၃၁း၂၃ ဒီး ၅မိၤၡွ ၃၄း၉ တက့ၢ်. လံၥ်စီဆှံ အဆၢသ့ၣ်တဖၣ်အံၤ စံးကတိၤဘၣ်ဃးစီၤယိၤရှူအဂ့ၢ်ဒ်လဲၣ်.`

တုၤလၢအဆၢကတီၢ်အံၤန့ၣ်, တၢ်အၢၣ်လီၤလၢယွၤက "ဒုးဂဲၤ ဆၢထၢၣ်" ၀ံတဂၤ ဒ်သိးဒီးစီၤမိၤၡွ (၅မိၤ ၁၈း၁၅) မ့ၢ်တၢ်လၢမၤအသးကသ့ဝဲ တမံၤ အါန့ၢ်ဒံးတၢ်လၢထီၣ်ၦဲၤထီၣ်တ့ၢ်အမ့ၢ်အတီန့ၣ်လီၤ. လံၥ်ယိၤရှူ စးထီၣ်အသးလၢတၢ်ဒုးသ့ၣ်နီၣ်ထီၣ်က့ၤၦၤဖးလံၥ်ဖိလၢ တၢ်အၢၣ်လီၤအီလီၤ အံၤဒီး လၢတဆၢကတီၢ်ဃီန့ၣ်, ဒုးအိၣ်ထီၣ်တၢ်မုၢ်လၢ်လၢကထံၣ်ဘၣ်လၢ အလၢထီၣ်ၦဲၤထီၣ်ဝဲန့ၣ်လီၤ.

စီၤမိၤၡွသံဘၣ်ဆၣ်, အဟံးန့ၢ်ဒ်လံၥ်ယိၤရှူအဆၢဒိၣ်တၢအတၢ် လီၢ်ဒံးလီၤ. အမံၤဘၣ်တၢ်ပၥ်ဖျါထီၣ်အီၤအဘျီတဆံ, စီၤယိၤရှူန့ၣ် ထဲလွံၢ်ဘျီ ဧိၤလီၤ. စီၤမိၤၡွဘၣ်တၢ်ကိးအီၤလၢ "ယွၤအခ့အၦၤ" ဖဲစီၤယိၤရှူန့ၣ် တၢ်ကိး အီၤလၢ "စီၤမိၤၡွအခ့အၦၤ" န့ၣ်လီၤ (ယိၤရှူ ၁း၁). ဒ်သိးဒီးစီၤယိၤရှူ တၢ်ကိးအီၤကသ့လၢအမ့ၢ် "ယွၤအခ့အၦၤ" တဂၤအဂီၢ် အိၣ်ယံၥ်ဝဲဒၣ် အတၢ်အိၣ်မူဒီတကတီၢ်ညါလီၤ (ယိၤရှူ ၂၄း၂၉).

လံၥ်ယိၤရှူအဆၢဒိၣ်အဆိကတၢၢ်အံၤ စံးကတိၤတၢ်ဘၣ်ဃး အံၣ်စ၇့လးခိၣ်နၢ်ဆီတလဲလိၥ်လၢခိၣ်နၢ်ဒိၣ်ခံဂၤအံၤအဘၢၣ်စၢၤဒၣ်လဲၥ်, တၢ်လၢအဘၣ်တၢ်ပၥ်ဖျါအီၤအဒိၣ်ကတၢၢ်န့ၣ် မ့ၢ်ယွၤအနီၢ်ကစၢ်ဒၣ်ဝဲလၢ အတၢ်စံးတၢ်ကတိၤအိးထီၣ်လံၥ်အံၤ ဒီးအတၢ်ဆှၢတၢ်တွၤပၢတၢ်န့ၣ်လီၤ. အံၣ်စ၇့လးအခိၣ်နၢ်နီၢ်ကီၢ်န့ၣ် မ့ၢ်မတၤတဂၤလဲၣ်န့ၣ် ပသံကွၢ်အီၤအလီၢ် တအိၣ်ဘၣ်.

လၢတၢ်အစိၤအဃၣ်ဒီကတီၢ်ညါအပူၤန့ၣ်, ကစၢ်ယွၤကိးပိၥ်မုၣ် ပိၥ်ခွါသ့ၣ်တဖၣ်လၢ ကတီခိၣ်၇ိၥ်မဲအၦၤဂီၢ်မုၢ်န့ၣ်လီၤ. ဘၣ်မနုၤလၢအ၇့ ဒိၣ်မးလၢကသ့ၣ်နီၣ်ထီၣ်တၢ်အိၣ်ဖှိၣ်ခိၣ်နၢ်လၢအမ့ၢ်အတီ ဒီးပထံၣ်အီၤတသ့ ဘၣ်အံၤအဂ့ၢ်န့ၣ်လဲၣ်.