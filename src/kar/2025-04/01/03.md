---
title:  လဲၤခီဂၥ်, မၤန့ၢ်, နီၤဖး, မၤတၢ်
date:   29/09/2025
---

`ဖး ယိၤရှူအဆၢဒိၣ် ၁ တက့ၢ်. ပမၤလိဘၣ်ကျဲဧိၤကပူၤဧိၤလၢ လံၥ်အဆၢဒိၣ်တၢအပူၤအံၤမနုၤတမံၤလဲၣ်.`

လံၥ်ယိၤရှူအဆၢဒိၣ်တၢတဆၢန့ၣ် ပၥ်ဖျါထီၣ်တၢ်ကတိၤဆှၢနုၥ်လၢ လံၥ်ဒီတဘ့ၣ်ညါအဂီၢ်န့ၣ်လီၤ. အိၣ်ပၥ်ဃုၥ်ဒီးတၢ်စံးကတိၤလီၤလၢ ကမျၢၢ် အမဲၥ်ညါလွံၢ်ဘျီ လၢအဘၣ်ထွဲဒီးလံၥ်လၢအ၇့ဒိၣ်လွံၢ်ထံၣ်လၢအမ့ၢ်, လဲၤခီဂၥ် (ယိၤရှူ ၁း၂-၉), မၤန့ၢ် (ယိၤရှူ ၁း၁၀, ၁၁) နီၤဖးကီၢ် (ယိၤရှူ ၁း၁၂-၁၅) ဒီးမၤတၢ်ခီဖျိတၢ်ဒိကနၣ်တၢ်မၤလိၥ်န့ၣ်လီၤ. (ယိၤရှူ ၁း၁၆-၁၈).

လံၥ်ယိၤရှူတၢ်ထံၣ်န့ၢ်အီၤသ့လၢ အမ့ၢ်လံၥ်တဘ့ၣ်လၢယွၤဒုးအိၣ်ထီၣ် ဆိကျဲတဖၣ်န့ၣ်လီၤ. လၢကျဲတဘိလၢ်လၢ်အပူၤန့ၣ်, ယွၤဟ့ၣ်တၢ်မၤလီၤဆီဆူ စီၤယိၤရှူအအိၣ် ဘၣ်ဃးတၢ်မၤန့ၢ်ကီၢ်ကနၤဧၣ်အဂ့ၢ်, ဒီးပၥ်ဂၢၢ်ပၥ်ကျၢၤက့ၤ လၢခံလၢလံၥ်အပူၤ လၢတၢ်မၤ၀ံၤဝဲလၢလၢၦဲၤၦဲၤန့ၣ်လီၤ.

လၢအကတၢၢ်န့ၣ်, ယွၤအတၢ်အၢၣ်လီၤအီလီၤလၢ အဘၣ်ထွဲဒီး တၢ်ဟံးန့ၢ်ကီၢ်အံၤလၢထီၣ်ၦဲၤထီၣ်ဝဲလီၤ. စးထီၣ်ဖဲန့ၣ်, မူဒါလၢကဘၣ် ပၢၤဃၥ်ကီၢ်အံၤ အိၣ်က့ၤဝဲလၢၦၤအံၣ်စ၇့လးဖိအစုပူၤ ဒီးလၢထီၣ်ၦဲၤထီၣ်သ့ဝဲ ထဲလၢတၢ်နၥ်အမ့ၢ်အတီဒီး တၢ်ဒိကနၣ်လၢတၢ်နၥ်အံၤဒုးအိၣ်ထီၣ်အီၤန့ၣ် လီၤ.

ကစၢ်ယွၤအကျဲဧိၤကပူၤဧိၤအံၤ, ဘၣ်တၢ်ပၥ်ဖျါထီၣ်အီၤလၢ လံၥ် တၢ်ကတိၤသၢဖျၢၣ်, "ခီဂၥ်" "ဟံးန့ၢ်" ဒီး "နီၤဖး", ဒိးန့ၢ်ဘၣ်တၢ်စံးဆၢလၢ အဂ့ၤခီဖျိၦၤဂီၢ်မုၢ်အတၢ်ဒိကနၣ်အဃိ, လၢအဒုးအိၣ်ထီၣ်ကျဲလၢအလီၢ်ခံ ကတၢၢ်တဘိလၢအမ့ၢ်မၤတၢ်န့ၣ်လီၤ.

မၤကဒီးတစု, လံၥ်ယိၤရှူအိၣ်ဒီးတၢ်အ၇့ဒိၣ်လွံၢ်တီၤ, တတီၤစုၥ်စုၥ်န့ၣ် ပၥ်ဖျါထီၣ်တၢ်ဆိကမိၣ်ထံတၢ်လီၤတံၢ်လီၤဆဲးလၢအဘၣ်ဃးဒီးဧ့ၤဘြံၤအတၢ်စံး တၢ်ကတိၤဆူၣ်ဆူၣ်အပူၤန့ၣ်လီၤ.

၁) ခီဂၥ် (ယိၤရှူ ၁း၁-၅း၁၂)
၂) ဟံးန့ၢ် (ယိၤရှူ ၅း၁၃-၁၂း၂၄)
၃) နီၤဖး (ယိၤရှူ ၁၃း၁-၂၁း၄၅)
၄) မၤတၢ် (ယိၤရှူ ၂၂း၁-၂၄း၃၃)

လၢတၢ်န့ၣ်အဃိ, လံၥ်အနီၢ်ကစၢ်ဒၣ်ဝဲအတၢ်အိၣ်ဖျါအံၤ ဟ့ၣ်လီၤ တၢ်ကစီၣ်လၢအ၇့ဒိၣ်တမံၤ, ကစၢ်ယွၤအကျဲဧိၤကပူၤဧိၤန့ၣ် တလၢထီၣ် ၦဲၤထီၣ်ဝဲလၢအနီၢ်ကစၢ်ဒၣ်ဝဲဘၣ်. လၢအလီၢ်န့ၣ်လိၣ်ဘၣ်ဝဲအၦၤဂီၢ်မုၢ်တဖၣ် အတၢ်မၤထွဲ, အတၢ်စံးဆၢလၢအမ့ၢ်အတီန့ၣ်လီၤ. တၢ်အံၤမ့ၢ်တၢ်ခဲလၢၥ် လၢယွၤမၤလၢပဂီၢ်-ပၣ်ဃုၥ်ဒီးတၢ်လၢအမၤလၢပဂီၢ်ခဲလၢၥ်လၢပမၤအီၤလၢ ပနီၢ်ကစၢ်ဒၣ်ဝဲတသ့ဘၣ်, တၢ်ကိးၦၤလၢကမၤတၢ်လၢပမၤအီၤသ့လၢ ပနီၢ် ကစၢ်ဒၣ်ဝဲအဂီၢ် လၢအမ့ၢ်တၢ်ဒိကနၣ်ယွၤအတၢ်မၤလိၥ်ၦၤလၢ ပကမၤအီၤ တဖၣ်န့ၣ်လီၤ. တၢ်အံၤမ့ၢ်တၢ်မၤအသးထီဘိလၢတၢ်စံၣ်စိၤတဲစိၤအစီဆှံအပူၤ ဒီးအိၣ်လီၤတဲၥ်စ့ၢ်ကီးလၢ မုၢ်မဆါတနံၤအံၤန့ၣ်လီၤ. လၢတၢ်ဒိအဂီၢ်န့ၣ်, တၢ်ပၥ်ဖျါထီၣ်ယွၤအၦၤဂီၢ်မုၢ်အက့ၢ်အဂီၤလၢ မုၢ်နံၤခံကတၢၢ်ဖဲ လီၣ်ဖျါ ၁၄း၁၂ အပူၤန့ၣ် ဟ့ၣ်တၢ်ဆိကမိၣ်တမံၤဃီလီၤ-တၢ်နၥ်လၢယွၤမၤတ့ၢ်တၢ်လၢပဂီၢ်, လၢအဆှၢၦၤဆူတၢ်ဒိကနၣ်အပူၤန့ၣ်လီၤ.

ဆိကမိၣ်ထီၣ်တၢ်အၢၣ်လီၤအီလီၤလၢ ယွၤအကလုၢ်ကထါပူၤတနီၤ လၢအလုၢ်အၦ့ၤဒိၣ်မးလၢနဂီၢ်န့ၣ်တက့ၢ်. တၢ်စံးဆၢလိၣ်ဝဲလၢ နကဘၣ် မၤအီၤဒ်သိးကကဲထီၣ်တၢ်အနီၢ်ကီၢ်လၢနဂီၢ်န့ၣ် မ့ၢ်မနုၤလဲၣ်.