---
title:  တၢ်အၢၣ်လီၤအီလီၤအတၢ်န့ၢ်သါတဖၣ်
date:   30/09/2025
---

ဖဲ ယိၤရှူ ၁း၂, ၃ အပူၤန့ၣ်, ကစၢ်ယွၤစံးဘၣ်စီၤယိၤရှူလၢ အဝဲ ကဟ့ၣ်လီၤကီၢ်ဆူအံၣ်စ၇့လးအအိၣ်လီၤ. လၢအဂၤတမံၤန့ၣ်, အဝဲစံးလၢ အဟ့ၣ်တ့ၢ်ဝဲလံလီၤ. တၢ်အံၤအခီပညီမ့ၢ်မနုၤလဲၣ်.

ကီၢ်အံၤမ့ၢ်တၢ်ဟ့ၣ်လၢယွၤ, ၦၤလၢအမ့ၢ်ကီၢ်အကစၢ်တဂၤန့ၣ်လီၤ. ဖဲ ယိၤရှူ ၁း၂, ၃ အပူၤန့ၣ်, လံၥ်အတၢ်ပၥ်ဖျါလီၤဆီအိၣ်ခံမံၤ, "ဟ့ၣ်လီၤ" အံၤ ဘၣ်တၢ်သူအီၤ, ဒုးနဲၣ်လၢတၢ်အ၇့ဒိၣ်ခံမံၤလၢတၢ်ဒိးန့ၢ်ကီၢ်အဝဲအံၤန့ၣ် လီၤ. တၢတမံၤန့ၣ် မ့ၢ်တၢ်ဟ့ၣ်လီၤကီၢ်အံၤအကျိၤအကွၥ်အဂ့ၢ်လီၤ. ခံမံၤ တမံၤ ကီၢ်လၢအဘၣ်ဃးဒီးယၢ်ဒ့ၣ်တကပၤအံၤ ၦၤအံၣ်စ၇့လးဖိဟံးန့ၢ်တ့ၢ်ဝဲ လံလီၤ. ကီၢ်တၢ်စံးပၥ်အဟီၣ်က၀ီၤအါအါကလဲၥ်ကဘၣ်တၢ်ဟံးန့ၢ်ဒံးအီၤ လီၤ.

ဖဲ ယိၤရှူ ၁း၃ အပူၤန့ၣ်, လံၥ်မဲၥ်ဖျၢၣ်လၢ အဘၣ်တၢ်သူအီၤအံၤ မ့ၢ်တၢ်လၢအလၢထီၣ်ၦဲၤထီၣ်တ့ၢ်ဝဲ, ပၥ်ဖျါထီၣ်လၢကီၢ်အံၤ ဘၣ်တၢ်ဟ့ၣ်လီၤ တ့ၢ်အီၤလံန့ၣ်လီၤ. ဖဲယွၤမ့ၢ်ၦၤမၤတၢ်မၤဒ်အံၤတ၈ၤအကတီၢ်န့ၣ်, တၢ်ဒ်အံၤန့ၣ် ဘၣ်တၢ်ကိးအီၤလၢ "၀ံကလုၢ်ကထါလၢၦဲၤတ့ၢ်ဝဲ" န့ၣ်လီၤ. အဂ့ၢ်ဒ်လဲၣ်န့ၣ် အတၢ်အၢၣ်လီၤအီလီၤလၢ အကလုၢ်ကထါအပူၤအံၤ မ့ၢ်တၢ်လီၤတံၢ်လီၤဆဲးတမံၤလၢနၥ်န့ၢ်အီၤသ့ ဖဲအဆၢကတီၢ်အနီၢ်ကီၢ်ခဲအံၤ န့ၣ်လီၤ.

လံၥ်မဲၥ်ဖျဲၣ်ဖဲအဆၢဖိ ၃ န့ၣ်မ့ၢ်ဝဲ "သု" ဒီး "သုဝဲ" အံၤ ပၥ်ဖျါထီၣ် တၢ်လၢအအါတမံၤ, ဒီးလၢတၢ်အံၤအဃိ, တၢ်အၢၣ်လီၤအီလီၤအံၤ တမ့ၢ် တၢ်ဟ့ၣ်အီၤထဲလၢစီၤယိၤရှူတဂၤဘၣ် မ့မ့ၢ်တခီမ့ၢ်ၦၤအံၣ်စ၇့လးဖိခဲလၢၥ် လီၤ. တၢ်ဘၣ်ထွဲဒီးတၢ်အၢၣ်လီၤလၢ အဘၣ်တၢ်ဟ့ၣ်လီၤစီၤမိၤၡွပၥ်ဖျါထီၣ် ကစၢ်ယွၤအတၢ်မၤဆဲးအသးထီဘိန့ၣ်လီၤ.

တၢ်ကတိၤ kol စ့ၢ်ကီးမ့ၢ် "ခဲလၢၥ်" "ကိးဂၤဒဲး" အံၤ ဘၣ်တၢ်စံး ကတိၤက့ၤအီၤအဘျီတဖၣ်အဘျီ လၢအဆၢဒိၣ်တၢအပူၤန့ၣ်လီၤ. လံၥ်မဲၥ်ဖျၢၣ် လၢအအိၣ်ၦဲၤဝဲဖဲအံၤသကုၤဆးဒးန့ၣ် လီၣ်ဖျါထီၣ်တၢ်ပၥ်ဖှိၣ်သးခဲလၢၥ်ဒီး တၢ်တီတၢ်လိၤလၢအ၇့ဒိၣ်ဒ်သိးကဒိးန့ၢ်ဘၣ်တၢ်ပညိၣ်လၢတၢ်ပၥ်လီၤအီၤလၢ စီၤယိၤရှူအမဲၥ်ညါအံၤန့ၣ်လီၤ. တၢ်မၤဘၣ်လိၥ်ဃုၥ်တၢ်အလၢအၦဲၤလၢ ယွၤဒီးစီၤယိၤရှူ ဒီးၦၤအံၣ်စ၇့လးဖိသ့ၣ်တဖၣ်အဘၢၣ်စၢၤ ကဘၣ်အိၣ်ဝဲဒ်သိး ကပၥ်ဂၢၢ်ပၥ်ကျၢၤတၢ်မၤနၢၤလၢကလဲၤဒုးန့ၢ်ကီၢ်တၢ်စံးပၥ်လၢခါဆူညါအဂီၢ် အံၤန့ၣ်လီၤ.

`ဖး ယိၤရှူ ၁း၄-၆ ဒီး ဧ့ၤဘြံၤ ၆း၁၇, ၁၈ တက့ၢ်. ဖဲအဆၢကတီၢ် အံၤန့ၣ်, ကီၢ်တၢ်စံးပၥ်အံၤ မ့ၢ်တၢ်အၢၣ်လီၤအီလီၤအလီၤတံၢ်လီၤဆဲးတမံၤ ဒံးလီၤ. ဘၣ်ဆၣ်ဒီး, ယွၤကိးဝဲလၢ တၢ်န့ၢ်သါလီၤ. တၢ်ကဲထီၣ်ယွၤအတၢ် န့ၢ်သါတဖၣ်န့ၣ် အခီပညီမ့ၢ်မနုၤလဲၣ်.`

ယွၤအတၢ်အၢၣ်လီၤအီလီၤတဖၣ်န့ၣ် တမ့ၢ်တၢ်လၢအမၤကဒါ ၦၤမဲၥ်တမံၤဘၣ်. အဝဲသ့ၣ်တအိၣ်ဒီးအတၢ်စိတၢ်ကမီၤလၢအပူၤဒၣ်ဝဲ ဒ်သိး ကဒိးန့ၢ်ဘၣ်အတၢ်ကလၢထီၣ်ၦဲၤထီၣ်အဂီၢ်ဘၣ်. တၢ်အုၣ်ခီၣ်လၢ ကလၢထီၣ် ၦဲၤထီၣ်ဝဲအဂီၢ်န့ၣ် အိၣ်သူၣ်လီၤအသးလၢ ယွၤအတၢ်အိၣ်ဆိးအဖီခိၣ်, လၢအစံးဝဲဒၣ်, "ယကအိၣ်ဒီးနၤလီၤ" မ့ၢ်လီၤ, ယွၤအတၢ်အိၣ်ဆိးအံၤ မ့ၢ်တၢ်လၢအ၇့ဒိၣ်မးတမံၤလၢ အံၣ်စ၇့လးကအိၣ်မူဝဲအဂီၢ်လီၤ. မ့တမ့ၢ် ဘၣ်န့ၣ်, အဝဲသ့ၣ်ကမ့ၢ်ဒ်သိးဒီးၦၤကလုၥ်လၢအဂၤတဖၣ်, တၢ်ကိးလီၤဆီ တအိၣ်, အမံၤအသၣ်အက့ၢ်အဂီၤတအိၣ် မ့တမ့ၢ် တၢ်မၢလီၤအတၢ်ဖံးတၢ်မၤ တအိၣ်ဝဲဘၣ်လီၤ. (၂မိၤ ၃၃း၁၂-၁၆) ယွၤအတၢ်အိၣ်ဆိးလၢအသိးအကျါ အံၤ မ့ၢ်တၢ်အ၇့ဒိၣ်မးတမံၤလၢ စီၤယိၤရှူလိၣ်ဘၣ်လၢကမၤနၢၤတၢ်အဂီၢ်န့ၣ် လီၤ.

တၢ်မနုၤတမံၤမး တဆီလဲအသးလၢမုၢ်မဆါတနံၤညါအံၤဘၣ်, လၢတၢ်န့ၣ်အဃိ ပအိၣ်ဒီးကစၢ်ယ့ၣ်ရှူးအတၢ်အၢၣ်လီၤအီလီၤလၢ ပထံၣ်န့ၢ် အီၤဖဲ မးသဲ ၂၈း၂၀ အပူၤန့ၣ်လီၤ.