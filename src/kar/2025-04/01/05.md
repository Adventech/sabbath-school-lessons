---
title:  ပၥ်ဆူၣ်နသးတက့ၢ်
date:   01/10/2025
---

`ဖး ယိၤရှူ ၁း၇-၉ တက့ၢ်. ဘၣ်မနုၤလၢကစၢ်ယွၤဘၣ်ကတိၤဆူၣ် န့ၣ်တၢ်ခံဘျီဆူ စီၤယိၤရှူအအိၣ်လၢအဝဲကဘၣ်ပၥ်ဆူၣ်အသးဒီးတံးတဟီၣ် အဂီၢ်န့ၣ်လဲၣ်.`

တၢ်မၤလၢအဘၣ်တၢ်ဟ့ၣ်လီၤဆူစီၤယိၤရှူအအိၣ်န့ၣ် ဖျါမးလၢ အိၣ်ဃုၥ်ဒီးတၢ်ကိးတၤတဖၣ် လၢအဒိၣ်အမုၢ်မးန့ၣ်လီၤ. ၦၤကနၤဧၣ်ဖိ အတိၥ်သ့ၣ်တဖၣ်န့ၣ် ဖျါမးလၢလဲၤထီဒါအီၤတန့ၢ်ဝဲဘၣ်, ဒီးၦၤအိၣ်ဆိးလၢ ကီၢ်ပူၤသ့ၣ်တဖၣ်အံၤ ဒိးန့ၢ်ဘၣ်တၢ်မၤလိလၢတၢ်ဒုးတၢ်ယၤအဂီၢ်န့ၣ်လီၤ. မ့ၢ်ထိၣ်သတြီၤဒီး, ၦၤအံၣ်စ၇့လးဖိတဖၣ်န့ၣ် မ့ၢ်ဟး၀့ၤ၀ီၤဖိယိယိ, တဒိးန့ၢ် ဘၣ်တၢ်ဒုးတၢ်ယၤအပီးအလီလၢ ကမၤန့ၢ်တိၢ်လၢအကျၢၤအံၤအဂီၢ်ဘၣ်. တၢ်စံၣ်စိၤတဲစိၤစံးၦၤလၢ ကီၢ်အဲၤကူပတူးလၢ အမ့ၢ်ကီၢ်လၢအစိကမီၤဒိၣ် တဘ့ၣ်ဒၣ်လဲၥ် တမ့ၢ်လၢအကမၤနၢၤဒံးကီၢ်ကနၤဧၣ်အံၤန့ၣ်ဘၣ်.

ဘၣ်ဆၣ်ဒီး, တၢ်ကိးလၢကပၥ်ဆူၣ်သးဒီး တံးတဟီၣ်အံၤ တမ့ၢ် တၢ်လၢအဘၣ်ထွဲဒီးတၢ်ဒုးအတၢ်သးဆူၣ် မ့တမ့ၢ် တၢ်ဒုးအတၢ်ကူၣ်လိၥ် အတၢ်သ့တၢ်ဘၣ်တဖၣ်ဘၣ်. တၢ်သူၣ်ဒူသးဒူဒီးတၢ်ဂံၢ်တၢ်ဘါလၢအလိၣ်ဝဲန့ၣ် မ့ၢ်တၢ်အိၣ်တီအိၣ်လိၤလၢ တၢ်သိၣ်တၢ်သီ, တၢ်မၤလိၥ်အပူၤဒီး အတၢ် လိၣ်ဘၣ်လီၤတံၢ်လီၤဆဲးတဖၣ်အပူၤ လၢအပၥ်ဖျါထီၣ်အံၣ်စ၇့လးအတၢ် အၢၣ်လီၤအီလီၤဒီးယွၤန့ၣ်လီၤ.

`ဖး အ့းဖ့းစူး ၆း၁၀-၁၈ တက့ၢ်. ပမ့ၢ်တလိၣ်လၢကဘၣ်ပၣ်ဃုၥ် ဆူတၢ်ဒုးတၢ်ယၤအပူၤ ဖဲမုၢ်မဆါတနံၤညါအံၤအကတီၢ်ဘၣ်ဆၣ်, ပသူ တၢ်စံးကတိၤဟ့ၣ်ဂံၢ်ဟ့ၣ်ဘါသ့ၣ်တဖၣ်လၢ အဘၣ်တၢ်ဟ့ၣ်လီၤစီၤယိၤရှူအံၤ လၢပတၢ်အိၣ်မူနီၢ်သးအတၢ်ဂဲၤပျုၢ်ဂဲၤဆှးအပူၤအံၤ ကသ့ဝဲလၢကျဲဒ်လဲၣ်.`

မုၢ်မဆါတနံၤအံၤ, တၢ်မၤၦဲၤမူဒါလၢ ကစၢ်ခ၇ံၥ်ဟ့ၣ်လီၤပၥ်အဂီၢ်, ၦၤခ၇ံၥ်ဖိသ့ၣ်တဖၣ် ဘၣ်သဂၢၢ်ဝဲတၢ်ကီတၢ်ခဲ ဒ်သိးဒီးစီၤယိၤရှူဘၣ်သဂၢၢ်ဝဲ န့ၣ်လီၤ. တၢ်အံၤမ့ၢ်ဝဲ, တၢ်လိၣ်လၢကဘၣ်ဒုးတၢ်ဒီးအဝဲသ့ၣ် အနီၢ်ကစၢ်ဒၣ်ဝဲ အတၢ်ဒဲးဘးတၢ်ပၥ်သးတဖၣ်, ထီဒါတၢ်အခိၣ်ဒီးတၢ်အစိအကမီၤ ဒီးအအံၤ တဃၣ်အတၢ်ခံးအကစၢ်တၢ်နါအိၣ်လၢမူခိၣ်အလီၢ်တဖၣ်န့ၣ်လီၤ. ဒ်စီၤယိၤရှူ အသိး, အဝဲသ့ၣ်အိၣ်ဒီးကစၢ်ခ၇ံၥ်အတၢ်ဂၢၢ်တၢ်ကျၢၤ အတၢ်အၢၣ်လီၤ အီလီၤလၢ ကအိၣ်ဒီးအဝဲသ့ၣ်, "ယကအိၣ်ဒီးသုကိးမုၢ်နံၤ မုၢ်နၤဒဲး တုၤတၢ် အစိၤကတၢၢ်လီၤ" (မးသဲ ၂၈း၂၀). ဒ်ကစၢ်ယွၤအတၢ်အိၣ်ဆိးအတၢ် ဆီၣ်ထွဲအံၤ လၢၦဲၤလၢကဒုးဟးထီၣ်ကွံၥ်စီၤယိၤရှူအတၢ်ပျံၤတၢ်ဖုးအသိး, ကဘၣ်လၢၦဲၤလၢ ကမၤဟါမၢ်ကွံၥ်ပတၢ်သးဒ့ဒီဒီးပတၢ်ပျံၤတၢ်ဖုးတဖၣ် လၢမုၢ်မဆါတနံၤညါအံၤစ့ၢ်ကီးန့ၣ်လီၤ.

တၢ်ကိးတၤလၢပဂီၢ်န့ၣ် ကဘၣ်သ့ၣ်ညါယွၤဂ့ၤဂ့ၤ ဒီးလၢလၢၦဲၤၦဲၤ ဒ်သိးကနၥ်အီၤဒီးအတၢ်အၢၣ်လီၤအီလီၤသ့ၣ်တဖၣ်န့ၣ်လီၤ. လၢတၢ်ဂ့ၢ်အံၤ အဃိ, ပလိၣ်နီၢ်ကစၢ်တၢ်၇့လိၥ်မုၥ်လိၥ်ဒီးယွၤဒိၣ်န့ၢ်ဒံးတၢ်ဂၤခဲလၢၥ်န့ၣ်လီၤ.

တၢ်သံကွၢ်လၢအ၇့ဒိၣ်မးဝဲလၢပဂီၢ် ဖဲမုၢ်မဆါတနံၤအံၤန့ၣ် တလီၤဆီ ဒီးစီၤယိၤရှူဘၣ်သဂၢၢ်အီၤန့ၣ်ဘၣ်. ပကအိၣ်တီအိၣ်လိၤလၢ ကစၢ်ယွၤ အတၢ်စံးတၢ်ကတိၤပူၤ ဖဲတၢ်ဂ့ၢ်တကျိၤတဘၣ်လိၥ်လၢ ပကဘၣ်မၤအီၤန့ၣ် ကသ့ဝဲလၢကျဲဒ်လဲၣ်.