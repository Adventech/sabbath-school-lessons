---
title:  ဘီၣ်ထီၣ်ညီထီၣ်ဒီးကဲထီၣ်လိၣ်ထီၣ်
date:   02/10/2025
---

`ဖး ယိၤရှူ ၁း၇-၉ ဃုၥ်ဒီး ၁မိၤ ၂၄း၄၀း ယၡါယၤ ၅၃း၁၀း ဒီး စံး ၁း၁-၃ တက့ၢ်. ဒ်လံၥ်စီဆှံတဖၣ်ပၥ်ဖျါဝဲအသိး, ဘီၣ်ထီၣ်ညီထီၣ်ဒီးကဲထီၣ် လိၣ်ထီၣ်အကျဲအံၤန့ၣ် မ့ၢ်မနုၤလဲၣ်.`

ဧ့ၤဘြံၤအလံၥ်မဲၥ်ဖျၢၣ်လၢအမ့ၢ် tsalakh,"ဘီၣ်ထီၣ်ညီထီၣ်" ယိၤရှူ ၁း၈ အံၤ ပၥ်ဖျါထီၣ်အခီပညီလၢတၢ်မၤနၢၤတၢ်အတၢ်သူၣ်မံသးမံလၢ တၢ်ကူၣ်ထီၣ်ဖးလီၤတၢ်အပူၤ မ့တမ့ၢ် တၢ်ကဲထီၣ်သးလၢ အမၤမုၥ်ပသူၣ်ပသး အကျိၤအကျဲန့ၣ်လီၤ.

တၢ်ကတိၤ sakal "ကမၤဒီးတၢ်ကူၣ်သ့" (ယိၤရှူ ၁း၈) ကွဲးခီကျိၥ် အီၤသ့ဝဲ ဒ်အမ့ၢ် "ဘီၣ်ထီၣ်ညီထီၣ်" မ့တမ့ၢ် "ကဲထီၣ်လိၣ်ထီၣ်" အသိးန့ၣ်လီၤ. ဘၣ်ဆၣ်ဒီး အခီပညီအိၣ်သ့ဝဲလၢအမ့ၢ်, "အိၣ်ဒီးတၢ်သူၣ်ဆးသးဆး" မ့တမ့ၢ် "မၤတၢ်လၢတၢ်ကူၣ်သ့" အပူၤန့ၣ်လီၤ. တၢ်ကွဲးအသးဒ်အံၤ မၤအသးလၢ ယိၤဘး, ကတိၤဒိ, ဒီးစံးထီၣ်ပတြၢၤအပူၤခဲအံၤခဲအံၤ ဖဲတၢ်ကဲထီၣ်လိၣ်ထီၣ် အသးအတၢ်ဆိကမိၣ်အံၤ ဘၣ်ထွဲလိၥ်အသးဘူးဘူးတံၢ်တံၢ်ဒီး မၤတၢ်လၢ တၢ်ကူၣ်သ့အပူၤ ခီဖျိတၢ်ပျံၤယွၤဒီးတၢ်ဒိကနၣ်အကလုၢ်ကထါန့ၣ်လီၤ.

ဒ်တၢ်ဘၣ်ထွဲဒီးတၢ်ဆိကမိၣ်အံၤအပူၤန့ၣ်, တၢ်ကဲထီၣ်လိၣ်ထီၣ်သး အံၤ တမ့ၢ်တၢ်စုလီၢ်ခီၣ်ခိၣ်အတၢ်ဘီၣ်ထီၣ်ညီထီၣ်ဘၣ်. ကဘၣ်တၢ်ထံၣ်အီၤ လၢအမ့ၢ်တၢ်ဃူလိၥ်ဖိးလိၥ်လၢနီၢ်သးအလုၢ်အၦ့ၤ ဒီးအတၢ်သိၣ်လိနဲၣ်လိ တဖၣ်လၢ အအိၣ်သူၣ်လီၤအသးလၢ ယွၤတ့လီၤဟီၣ်ခိၣ်အခီၣ်ထံးခီၣ်ဘိဒီး လၢအဘၣ်တၢ်ပၥ်ဖျါထီၣ်အီၤလၢအတၢ်သိၣ်တၢ်သီအပူၤန့ၣ်လီၤ.

အနီၢ်နီၢ်န့ၣ်, တၢ်စူၢ်တၢ်နၥ်ယွၤအတၢ်အၢၣ်လီၤအီလီၤတဖၣ်, လီၤဆီဒၣ်တၢ်အုၣ်က့ၤခီၣ်က့ၤအတၢ်အၢၣ်လီၤအီလီၤ ခီဖျိတၢ်စူၢ်တၢ်နၥ် ထဲတမံၤဧိၤဒီးတၢ်ဒိကနၣ်ယွၤအတၢ်မၤလိၥ်အံၤ တထီဒါလိၥ်အသးတမံၤဒီး တမံၤဘၣ်. အဝဲသ့ၣ်မ့ၢ်စ့လီၤဖှံၣ်တဘ့ၣ်ဃီလၢ အအိၣ်ခံကပၤအံၤန့ၣ်လီၤ.

`ဖး ၇ိမ့ၤ ၃း၃၁ တက့ၢ်. လံၥ်စီဆှံဆၢအံၤ စံးကတိၤတၢ်မနုၤတမံၤ လၢအဘၣ်ထွဲဒီးတၢ်သိၣ်တၢ်သီဒီးတၢ်စူၢ်တၢ်နၥ်အဘၢၣ်စၢၤအံၤန့ၣ်လဲၣ်.`

တၢ်ပၥ်နုၥ်တၢ်စူၢ်တၢ်နၥ်လၢ ကစၢ်ခ၇ံၥ်အတၢ်လုၢ်ထီၣ်အသးဒီး အတၢ်ပျၢ်တၢ်ဒဲးဘးလၢပဂီၢ်အပူၤ လၢအထီဒါတၢ်ဒိကနၣ်ယွၤအတၢ်သိၣ် တၢ်သီအံၤန့ၣ် မ့ၢ်တၢ်ဒုးအိၣ်ထီၣ်တၢ်လီၤမုၢ်လီၤဖးလၢ အကမၣ်ဒီးအလီၤပျံၤ လီၤဖုးတမံၤလီၤ. တၢ်သိၣ်တၢ်သီဒီးတၢ်ဘျုးတၢ်ဖှိၣ်န့ၣ် လဲၤသဃဲၤလိၥ်အသး တပူၤဃီလီၤ. ထဲတၢ်နၢ်ပၢၢ်တၢ်သိၣ်တၢ်သီအတၢ်မၤလၢ မဲၥ်ဖံးခိၣ်တမံၤဧိၤ အံၤ ကဆှၢၦၤဆူတၢ်ထံၣ် "တၢ်သိၣ်တၢ်သီ" ဒီး "တၢ်ဘျုးတၢ်ဖှိၣ်" ဒ်အမ့ၢ် တၢ်ထီဒါလိၥ်အသးအသိးန့ၣ်လီၤ.

ၦၤကွဲးလံၥ်စီဆှံအလီၢ်လံၤတကတြူၢ်တဖၣ် ပၥ်ဒိၣ်တၢ်သိၣ်တၢ်သီဒီး ဆိကမိၣ်အီၤလၢ အမ့ၢ်တၢ်မုၥ်လၤသးခုအခီၣ်ထံးခီၣ်ဘိလီၤ. စံး ၁း၂; စံး ၁၁၉း၇, ၇၂, ၁၇၄. ပမ့ၢ်သူတၢ်သိၣ်တၢ်သီလၢအဘၣ်ဒီးပၥ်ဒိၣ်အီၤန့ၣ်, ကဆှၢၦၤဆူတၢ်နၢ်ပၢၢ်ပနီၢ်ကစၢ်ဒၣ်ဝဲအတၢ်ဒဲးဘးဒိၣ်ဒိၣ်ယိၥ်ယိၥ် (၇ိ ၇း၇) ဒီးသ့ၣ်ညါလၢပလိၣ်ကစၢ်ခ၇ံၥ်အတၢ်တီတၢ်လိၤန့ၣ်လီၤ (ကလၤတံ ၃း၂၄).

`နဂုၥ်ကျဲးစၢးတိၢ်န့ၢ်ယွၤအတၢ်သိၣ်တၢ်သီ ခီဖျိယွၤအဘျုးအဖှိၣ် ဆံးအါလဲၣ်ဘၣ်ဆၣ်, နနီၢ်ကစၢ်ဒၣ်ဝဲအတၢ်လဲၤခီဖျိဒုးနဲၣ်လၢ နလိၣ်ကစၢ်ခ၇ံၥ် အတၢ်တီတၢ်လိၤကဘၣ်ကျၢၢ်ဘၢနၤလၢကျဲဒ်လဲၣ်.`