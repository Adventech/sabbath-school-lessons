---
title:  တၢ်အုၣ်အသးဆူယွၤအတၢ်စိတၢ်ကမီၤအအိၣ်
date:   06/11/2025
---

ဒ်ပမၤလိတ့ၢ်ဝဲအသိး, ကစၢ်ယွၤဟ့ၣ်လီၤၦၤဘူၣ်ထီၣ်ဘါထီၣ် တၢ်ဂီၤတၢ်ဖီၣ်ဖိသ့ၣ်တဖၣ်အခွဲးအယၥ်လၢ ကသ့ၣ်ညါအီၤဒီး ကဃၣ်ကွံၥ် အသးလၢတၢ်အၢတၢ်သီအကျဲတဖၣ်အပူၤန့ၣ်လီၤ. (ကွၢ်တၢ်မၤလိ ၅). မ့ၢ်နၥ်သက့ဒ်န့ၣ်ဒီး, အဝဲသ့ၣ်ဂ့ၢ်လိၥ်တၢ် ဒီးလၢအကတၢၢ်န့ၣ် ဘၣ်သဂၢၢ်ဒီး ယွၤအတၢ်စံၣ်ညီၣ်န့ၣ်လီၤ.

`ဖး ယိၤရှူ ၇း၆-၉ လၢအမ့ၢ်စီၤယိၤရှူအတၢ်စံးဆၢက့ၤတၢ်ဘၣ်ဃး တၢ်နးတၢ်ဖှီၣ်လၢအလီၤဘၣ်လၢအဝဲသ့ၣ်အဖီခိၣ်န့ၣ်တက့ၢ်. ကွၢ်ထံကွၢ်ဆး လီၤဆီဒၣ်တၢ်ဖဲ ယိၤရှူ ၇း၉ တက့ၢ်. တၢ်ဘူၣ်တၢ်ဘါအတၢ်သိၣ်တၢ်သီလၢ အ၇့ဒိၣ်မးလၢအဘၣ်တၢ်ထံၣ်န့ၢ်အီၤဖဲအံၤန့ၣ် မ့ၢ်မနုၤလဲၣ်.`

လၢအခီၣ်ထံးန့ၣ်, စီၤယိၤရှူပၥ်အသးဒ်သိးဒီးၦၤအံၣ်စ၇့လးဖိလၢ အဘၣ်သဂၢၢ်ဒီးတၢ်ကီတၢ်ခဲအဆၢကတီၢ် ဖဲအဝဲသ့ၣ်ဟးထီၣ်ကွံၥ်လၢ ကီၢ်အဲၤကူပတူးပူၤန့ၣ်လီၤ..."ဒီးၦၤအံၣ်စ၇့လးဖိစံးဘၣ်အီၤ, လၢပဆ့ၣ်နီၤ လၢတၢ်ညၣ်အသပၢၤအဃၢၤ, လၢပအီၣ်ကိၣ်ဘျဲးအီၣ်န့ၣ်, မ်ပသံတ့ၢ်လၢ ယွၤအစုလၢကီၢ်အဲၤကူပတူးအပူၤန့ၣ်တက့ၢ်. အဂ့ၢ်ဒ်အံၤ, သုဒုးဟဲထီၣ်ၦၤလၢ ၦၢ်မုၢ်ကနၢအံၤ, ဒ်သိးသုကဒုးသံတၢ်အိၣ်ဖှိၣ်ခဲလၢၥ်အံၤ လၢတၢ်သၣ်၀ံၤလီၤဒိ လီၤ" (၂မိၤ ၁၅း၃).

အအံၤမ့ၢ်စီၤယိၤရှူအတၢ်ကတိၤလီၤ, "ဒီးစီၤယိၤရှူစံးဝဲဒၣ်, အၣ်လါ, ကစၢ်ယွၤဧၢ, နဒုးခီဂၥ်ၦၤဂီၢ်မုၢ်လၢ ယၢ်ဒ့ၣ် ဒ်သိးနကဟ့ၣ်လီၤကွံၥ်ၦၤလၢ ၦၤအမိၢ်ဖိအစုပူၤလၢအကမၤဟးဂီၤၦၤမ့ၢ်အဘၣ်မနုၤလဲၣ်. မ်ပသူၣ်မံပသးမံ တ့ၢ်, ဒီးပအိၣ်ပဆိးတ့ၢ်လၢယၢ်ဒ့ၣ်၀ၢ်ဘးခီန့ၣ်တက့ၢ်" (ယိၤရှူ ၇း၇).

မ့ၢ်နၥ်သက့ဒီး, တၢ်အံၤ၀ံၤအလီၢ်ခံတယံၥ်ဘၣ်ဒီး, အဝဲပၥ်ဖျါထီၣ် အတၢ်ဘၣ်ယိၣ်လၢယွၤအမံၤ ဒီးယွၤအတၢ်လၤတၢ်ကပီၤကဟးဂီၤဝဲအဂီၢ်လၢ ကစၢ်ယွၤကဒိးန့ၢ်ဘၣ်လၢ တၢ်မၤနၢၤမၤဃၣ်အံၤအပူၤန့ၣ်လီၤ. "အဂ့ၢ်ဒ်အံၤ, ၦၤကနၤဧၣ်ဖိ, ဒီးၦၤကီၢ်ဖိခဲလၢၥ်ကနၢ်ဟူ, ဒီးကက၀ီၤဃၥ်ၦၤ, ဒီးနကမၤ တၢ်ဒိၣ်တမံၤန့ၣ်ဒ်လဲၣ်" (ယိၤရှူ ၇း၉).

အအံၤမ့ၢ်တၢ်လီၣ်ဖျါထီၣ်တၢ်ဂ့ၢ်မိၢ်ၦၢ်ဒီး တၢ်သိၣ်တၢ်သီလၢအမ့ၢ် တၢ်အကံၢ်အလဲလၢ ယွၤအတၢ်တိၥ်ပၥ်လၢအံၣ်စ၇့လးအဂီၢ်န့ၣ်လီၤ. ယွၤ မ့ၢ်အဲၣ်ဒိးၦၤကလုၥ်လၢအခိၣ်အဃၢၤလၢ အဘူၣ်ထီၣ်ဘါထီၣ်တၢ်ဂီၤတၢ်ဖီၣ် တဖၣ် ကထံၣ်တၢ်မၤအဒိၣ်အမုၢ်လၢ ယွၤကမၤလၢၦၤဂီၢ်မုၢ်လၢအဒိကနၣ်အီၤ တဖၣ်အဂီၢ်ဒီး, ဒ်နီၢ်၇ၤဃးအသိး အဝဲသ့ၣ်စ့ၢ်ကီးမၤဝဲသ့ ဖဲအနၢ်ဟူဘၣ် ၦၤအံၣ်စ၇့လးဖိယွၤတၢ်စိတၢ်ကမီၤအဂ့ၢ် ခီဖျိအၦၤဂီၢ်မုၢ်တၢ်မၤနၢၤအံၤန့ၣ် လီၤ. လၢအဂၤတမံၤအပူၤန့ၣ်, တၢ်လဲၤသးမ့ၢ်အၢသီဝဲန့ၣ် ဒ်အံၤအသိးဒီး, ၦၤကလုၥ်သ့ၣ်တဖၣ်န့ၣ် ကပၥ်အံၣ်စ၇့လးအယွၤလၢအဂံၢ်စၢ်ဘါစၢ်ဒီး မၤတၢ် တသ့နီတမံၤဘၣ် (ကွၢ် ၄မိၤ ၁၄း၁၆; ၅မိၤ ၉း၂၈) လၢကဒုးအိၣ်ထီၣ် ၦၤကနၤဧၣ်ဖိအတၢ်တြီဆၢတၢ်ဒိၣ်ထီၣ်န့ၣ်လီၤ.

မ့ၢ်စံးလၢအဂၤတမံၤန့ၣ်, လၢၦၤဧ့ၤဘြံၤဖိအတၢ်ဟံးန့ၢ်ထံကီၢ်အံၤ ဒၣ်လဲၥ်, တၢ်သိၣ်တၢ်သီဒီးတၢ်ဂ့ၢ်တၢ်ကျိၤအဒိၣ်အမုၢ်ပၣ်ဃုၥ်ဝဲလၢ အမ့ၢ် တၢ်ဟဲစိၥ်ယွၤအလၤအကပီၤန့ၣ်လီၤ. ယွၤမ့ၢ်ထဲတဂၤဧိၤလၢ ၦၤဘူၣ်ထီၣ် ဘါထီၣ်တၢ်ဂီၤတၢ်ဖီၣ်တဖၣ်အဂီၢ် ဒီးၦၤအံၣ်စ၇့လးဖိအဂီၢ်စ့ၢ်ကီးန့ၣ်လီၤ.

`ဖး ၅မိၤ ၄း၅-၉ တက့ၢ်, ပထံၣ်ဘၣ်တၢ်လဲၤသတြဲၤလိၥ်အသးဖဲအံၤ လၢအံၣ်စ၇့လးဒီးအတၢ်အုၣ်အသးဆူဟီၣ်ခိၣ်အဂီၢ် ဒီးပတၢ်အုၣ်အသးလၢ ဟီၣ်ခိၣ်အဂီၢ် ဒ်ပမ့ၢ်ၦၤမုၢ်နွံနံၤဖိလၢမုၢ်မဆါတနံၤအံၤအသိးန့ၣ် မ့ၢ်မနုၤလဲၣ်.`