---
title:  တၢ်ဆိကမိၣ်ဆူညါအဂီၢ်
date:   07/11/2025
---

ဖး Ellen G. White, "The Fall of Jericho," pp. 493-498, in Patriarchs and Prophets.

"တၢ်ဒဲးဘးအဒိၣ်အမုၢ်လၢ အဒုးအိၣ်ထီၣ်စီၤဧၤကၣ်အတၢ်ဟးဂီၤ ကွံၥ်အံၤန့ၣ်, အဂံၢ်စဲၤလီၤအသးလၢ တၢ်သူၣ်လီသးကွံတၢ်အပူၤ, လၢတၢ်ဒဲးဘး ခဲလၢၥ်အကျါန့ၣ် မ့ၢ်တၢ်ဒဲးဘးလၢအအိၣ်ဖျါဝဲအါကတၢၢ်ဒီး မ့ၢ်တၢ်ဒဲးဘး တမံၤလၢတၢ်ကွၢ်ကပၥ်အီၤအါကတၢၢ်န့ၣ်လီၤ...

"စီၤဧၤကၣ်အၢၣ်လီၤအတၢ်ကမၣ်လီၤ, ဘၣ်ဆၣ်စဲၤခံဝဲဒိၣ်မးလၢ အဘျုးအဖှိၣ်ကအိၣ်ဝဲလၢအနီၢ်ကစၢ်ဒၣ်ဝဲအဂီၢ်န့ၣ်လီၤ. အဝဲထံၣ်ဘၣ် အံၣ်စ၇့လးသုးမုၢ်ဒိၣ်ဟဲက့ၤလၢ ဂဲအ၀့ၢ်ဘၣ်တၢ်မၤနၢၤအီၤ ဒီးသးဟးဂူၥ် ဟးဂီၤဝဲဒၣ်, ဘၣ်ဆၣ်ဒီးအဝဲတဟဲထီၣ်ဆူညါဒီး အၢၣ်လီၤအီလီၤအတၢ်ဒဲးဘး ဘၣ်. အဝဲထံၣ်လၢစီၤယိၤရှူဒီး အံၣ်စ၇့လးသးၦၢ်တဖၣ်တီၤလီၤလၢဟီၣ်ခိၣ် လိၤ လၢတၢ်သူၣ်အုးသးအုးအပူၤဒိၣ်ဒိၣ်မုၢ်မုၢ်န့ၣ်လီၤ. အဝဲမ့ၢ်အၢၣ်လီၤ အတၢ်ကမၣ်ဖဲန့ၢ်ဒီး တၢ်ကဟ့ၣ်တ့ၢ်အီၤလၢတၢ်ပီၢ်ယၢ်လီၤသးအတၢ်အုၣ် အသးတမံၤန့ၣ်လီၤ. ဘၣ်ဆၣ်ဒီး, အဝဲအိၣ်ဘှီၣ်ကလၥ်ဒ်န့ၣ်လီၤ. အဝဲ ဒိကနၣ်တ့ၢ်တၢ်ဘိးဘၣ်သ့ၣ်ညါလီၤလၢ တၢ်မၤတၢ်အၢတၢ်သီအဒိၣ်တမံၤ အိၣ်ထီၣ်အသးအဂ့ၢ်, ဒီးနၢ်ဟူဘၣ်တၢ်ဒဲးဘးအက့ၢ်အဂီၤမနုၤတမံၤအဂ့ၢ်န့ၣ် လီၤ. ဘၣ်ဆၣ်ဒီး အပျုၤဘၣ်တၢ်ကးတံၥ်ဃၥ်အီၤန့ၣ်လီၤ. ၀ံၤကဒီးန့ၣ်, တၢ်လူၤဃုသ့ၣ်ညါတၢ်လီၤတံၢ်လီၤဆဲးအိၣ်ထီၣ်အသးလီၤ. ဖဲအထံၣ်ဘၣ်ဝဲလၢ တၢ်ဒုးနဲၣ်ဆူအဒူၣ်အထၢအကတီၢ်န့ၣ် တၢ်ပျံၤတၢ်ဖုးလၢအပူၤကအိၣ်ထီၣ် ဆံးဒိၣ်လဲၣ်, ၀ံၤကဒီးတစုန့ၣ်, အၦၤဟံၣ်ဖိဃီဖိ, ဒီးအဟံၣ်ဒူၣ်ဃီဒူၣ်ဘၣ်တၢ် ဒုးနဲၣ်အီၤန့ၣ်လီၤ. ဘၣ်ဆၣ်အဝဲတအၢၣ်လီၤဒံးအတၢ်ဒဲးဘးန့ၣ်ဘၣ်, တုၤလၢ ယွၤအစုနဲၣ်အီၤအကတီၢ်မး အဝဲအၢၣ်လီၤအတၢ်ကမၣ်လီၤ. တုၤမ့ၢ်အတၢ် ဒဲးဘးအံၤ အိၣ်ခူသူၣ်တသ့လၢၤဝဲဘၣ်ဒီး, အဝဲအၢၣ်လီၤတၢ်မ့ၢ်တၢ်တီန့ၣ်လီၤ. တၢ်အၢၣ်လီၤဒ်သိးဒီးအအံၤန့ၣ် မ့ၢ်အိၣ်ဝဲစ့ၢ်ကီးၦဲၤဘျီလဲၣ်. တၢ်လီၤဆီလိၥ် အသးအိၣ်ဝဲဒိၣ်ဒိၣ်မုၢ်မုၢ်လၢ တၢ်အၢၣ်လီၤတၢ်ကမၣ်လၢ တၢ်သ့ၣ်ညါအီၤ၀ံၤ အလီၢ်ခံဒီး အၢၣ်လီၤတၢ်ကမၣ်ထဲလၢယွၤတဂၤဧိၤ ဒီးပနီၢ်ကစၢ်ဒၣ်ဝဲသ့ၣ်ညါ အံၤအဘၢၣ်စၢၤန့ၣ်လီၤ. စီၤဧၤကၣ်မ့ၢ်တဆၢမုၢ်လၢ်လၢ အပူၤဖျဲးဝဲသ့အဂီၢ် ဘၣ်ဒီး အဝဲတမ့ၢ်လၢကအၢၣ်လီၤအတၢ်ကမၣ်ဘၣ်. ဘၣ်ဆၣ်ဒီး အတၢ် အၢၣ်လီၤအီလီၤအံၤ ပၥ်ဖျါထီၣ်လၢအတၢ်စံၣ်ညီၣ်န့ၣ် မ့ၢ်ဝဲတီဝဲအဂ့ၢ်န့ၣ်လီၤ. တၢ်ပီၢ်ယၢ်လီၤသးအမ့ၢ်အတီလၢတၢ်ဒဲးဘးအပူၤအံၤန့ၣ်တအိၣ်ဘၣ်, တၢ်ပီၢ်ယၢ်လီၤသးလၢတၢ်သးဘၣ်ဒိအပူၤတအိၣ်ဘၣ်, တၢ်သးဘၣ်အၢတၢ်အၢ တၢ်သီတအိၣ်ဝဲဘၣ်န့ၣ်လီၤ." Ellen G. White, Patriarchs and Prophets.