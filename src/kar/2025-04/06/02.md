---
title:  တၢ်လုၢ်သ့ၣ်ခါပတၥ်တၢ်အၢၣ်လီၤအီလီၤ
date:   02/11/2025
---

`ဖး ယိၤရှူအဆၢဒိၣ် ၇ တက့ၢ်. တၢ်ဂ့ၢ်တၢ်ကျိၤအဒိၣ်အမုၢ်ခံမံၤ လၢအဒုးအိၣ်ထီၣ်ၦၤဂဲဖိအတၢ်မၤနၢၤၦၤအံၣ်စ၇့လးဖိန့ၣ် မ့ၢ်မနုၤလဲၣ်.`

မ့ၢ်မးတၢ်သူၣ်မုၥ်သးမုၥ်တမံၤလၢ တၢ်သ့ၣ်ညါဘၣ်ၦၤဖးလံၥ်ဖိ အတၢ်သ့ၣ်ညါတၢ်ဂ့ၢ်တၢ်ကျိၤလၢ ယွၤအတၢ်သးဒိၣ်ထီၣ်အံၤဒီး သ့ၣ်ညါဘၣ် ၦၤမၤကမၣ်တၢ်ဖိအံၤအမံၤစ့ၢ်ကီးန့ၣ်လီၤ. လၢတၢ်အံၤအဃိ, တၢ်တသ့ၣ်ညါ တၢ်လီၤတံၢ်လီၤဆဲးလၢပူအံၤအပူၤန့ၣ်, မ့ၢ်တၢ်ထံၣ်န့ၢ်စီၤဧၤကၣ်အတၢ် လုၢ်သ့ၣ်ခါပတၥ်အံၤ ဘၣ်တၢ်ကတဲၥ်ကတီၤအီၤ ခီဖျိတၢ်ဖ့ၣ်ဆၢလၢ ၦၤဖးလံၥ်ဖိ အတၢ်ထံၣ်ဒီးစီၤယိၤရှူဒီးၦၤအံၣ်စ၇့လးဖိအတၢ်ထံၣ်အဘၢၣ်စၢၤအံၤန့ၣ်လီၤ. ဒ်သိးဒီးလံၥ်စီဆှံအဆၢအါအါကလဲၥ်လၢ လံၥ်စီဆှံအလီၢ်လံၤတကတြူၢ်ပူၤအံၤ အသိး, ယိၤရှူအဆၢဒိၣ် ၇ အံၤ အိၣ်သူၣ်လီၤအသးလၢ တၢ်ဘိးကဒါက့ၤ အပူၤန့ၣ်လီၤ. လၢလံၥ်စီဆှံဆၢအကံၢ်အလဲပူၤအံၤန့ၣ်, အိၣ်ဒီးတၢ်စံးဆၢလၢ ဘၣ်မနုၤအံၣ်စ၇့လးသ့ၣ်တဖၣ် တမၤနၢၤတၢ်ဖဲ ဂဲအတၢ်ဒုးအံၤဘၣ်အဂ့ၢ်န့ၣ် လဲၣ်လီၤ.

တၢ်ဂ့ၢ်တၢ်ကျိၤအဒိၣ်အမုၢ်အိၣ်ဝဲခံမံၤ လၢၦၤအံၣ်စ၇့လးဖိသ့ၣ်တဖၣ် ဘၣ်တၢ်မၤနၢၤအီၤလၢ ၦၤဂဲဖိသ့ၣ်တဖၣ်န့ၣ်လီၤ. စီၤဧၤကၣ်အတၢ်ဒဲးဘးဒီး ၦၤအံၣ်စ၇့လးဖိသ့ၣ်တဖၣ်အတၢ်နၥ်န့ၢ်အသးလၢအနီၢ်ကစၢ်ဒၣ်ဝဲအတၢ်ဂံၢ် တၢ်ဘါအဃိန့ၣ်လီၤ. တချုးဂဲအတၢ်ဒုးဒံးဘၣ်န့ၣ် ၦၤအံၣ်စ၇့လးဖိအတၢ်နၥ်န့ၢ် အနီၢ်ကစၢ်သးန့ၣ် ဒုးအိၣ်ထီၣ်တၢ်လၢအဝဲသ့ၣ်တဟံးန့ၢ်တၢ်ကူၣ်တၢ်ဖးလၢ ယွၤအအိၣ်ဘၣ်ဒီး ဆိမိၣ်ဆံးအဒုၣ်အဒါအတၢ်ဂံၢ်တၢ်ဘါန့ၣ်လီၤ.

ဖဲ ယိၤရှူ ၇း၁, ၁၁-၁၃ အပူၤန့ၣ်, ပထံၣ်ဘၣ်လၢစီၤဧၤကၣ် လုၢ်သ့ၣ်ခါပတၥ်ယွၤအတၢ်ကလုၢ်အဃိ, ၦၤကလုၥ်ဒီတကလုၥ်ညါ ဘၣ်တူၢ် ဘၣ်ခီၣ်ဘၣ်တၢ်လၢအမၤဝဲအံၤအဘျုးအဖှိၣ်န့ၣ်လီၤ. ကစၢ်ယွၤပၥ်ဖျါထီၣ် စီၤဧၤကၣ်အတၢ်ဒဲးဘး ခီဖျိတၢ်ဒုးနဲၣ်တၢ်ဒဲးဘးအံၤ ဒိၣ်ဝဲမုၢ်ဝဲအဂ့ၢ်လၢ တၢ်သူအီၤလၢခံအတီၢ်ပူၤ, ဖဲအဆၢဖိ ၁၁ န့ၣ် တၢ်သူလံၥ်မဲၥ်ဖျၢၣ် "စ့ၢ်ကီး" (ဧ့ၤဘြံၤအကျိၥ်, gam) န့ၣ်လီၤ. တၢတထံၣ်န့ၣ်, လံၥ်မဲၥ်ဖျၢၣ်လၢ တၢ်သူအီၤ အါကတၢၢ်လၢအဘၣ်ဃးဒီးတၢ်ဒဲးဘးန့ၣ် မ့ၢ်ဝဲ, " khata" လီၤ. ၀ံၤကဒီးတစု တၢ်လုၢ်သ့ၣ်ခါပတၥ်အတၢ်မၤအံၤ ဘၣ်တၢ်ပၥ်ဖျါထီၣ်အီၤ ခီဖျိတၢ်ဒဲးဘး လီၤတံၢ်လီၤဆဲးယဲၢ်မံၤ လၢအမ့ၢ်လံၥ်မဲၥ်ဖျၢၣ် gam, (၁) Abar, မ့ၢ်စ့ၢ်ကီး, လဲၤခီဂၥ်, လုၢ်သ့ၣ်ခါပတၥ် (၂) ဟံးန့ၢ်စ့ၢ်ကီး (laqakh) တၢ်သ့ၣ်တဖၣ်လၢ ကဘၣ်တၢ်မၤဟးဂီၤကွံၥ် (kherem) (၃) ဟုၣ်စ့ၢ်ကီးတၢ် (ါၠညၠဘ) (၄) လီန့ၢ်တၢ်စ့ၢ်ကီး (kakhash) ဒီး (၅) ပၥ်နုၥ်စ့ၢ်ကီး (sim) တၢ်လၢဟုၣ်တ့ၢ် သ့ၣ်တဖၣ်လၢအဝဲသ့ၣ်အတၢ်စုလီၢ်ခီၣ်ခိၣ်အကျါ (kherem) န့ၣ်လီၤ.

တၢ်အၢၣ်လီၤအီလီၤလၢ ယွၤဒီးၦၤအံၣ်စ၇့လးဖိအဘၢၣ်စၢၤအံၤ ပၣ်ဃုၥ်ဒီးၦၤဂီၢ်မုၢ်တဂၤစုၥ်စုၥ် ဒီးလၢၦၤမၤသကိးတၢ်တဖုအပူၤအံၤန့ၣ်လီၤ. လၢတၢ်အၢၣ်လီၤအီလီၤအပူၤအံၤန့ၣ်, အံၣ်စ၇့လးဖိဘၣ်တၢ်ပၥ်အီၤလၢ ယွၤအၦၤဂီၢ်မုၢ်လၢတၢ်ဃုထၢအီၤလၢ ပၥ်ဖှိၣ်ထီၣ်အသးတဖုန့ၣ်လီၤ. လၢတၢ်န့ၣ်အဃိ, ၦၤတဂၤ မ့တမ့ၢ် ၦၤတနီၤနီၤအတၢ်ဒဲးဘးန့ၣ် ဒုးအိၣ်ထီၣ် တၢ်ကမၣ်လၢ ၦၤလၢအဘၣ်ဃးဒီးတၢ်အၢၣ်လီၤအီလီၤအံၤခဲလၢၥ်န့ၣ်လီၤ. အံၣ်စ၇့လးမၤလံတၢ်ဒဲးဘး, ဒီးလုၢ်သ့ၣ်ခါပတၥ်လံယတၢ်အၢၣ်လီၤအီလီၤ လၢယမၤလိၥ်အီၤလံ" (ယိၤရှူ ၇း၁၁).

`ကျဲလၢၦၤအိၣ်ဆိးအလီၢ်ခဲလၢၥ် လဲၤခီဖျိဘၣ်တၢ်နးတၢ်ဖှီၣ်သ့ဝဲ, ဒီးတူၢ်ဘၣ်တ့ၢ်ဝဲ, လၢၦၤတဂၤဂၤအတၢ်မၤတဂ့ၤဘၣ်လၢ တၢ်အိၣ်ဆိးလီၢ် အပူၤအံၤန့ၣ် မ့ၢ်မနုၤလဲၣ်. နဆိကမိၣ်ထီၣ်တၢ်အဒိအတဲၥ်မနုၤတမံၤသ့လဲၣ်, ဒီးတၢ်အိၣ်ဆိးအလီၢ်အံၤ ဘၣ်ဒိဘၣ်ထံးသ့ဝဲလၢကျဲဒ်လဲၣ်.`