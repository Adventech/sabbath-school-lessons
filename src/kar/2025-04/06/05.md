---
title:  တၢ်မုၢ်လၢ်အတြဲၤ
date:   05/11/2025
---

`ဖး ယိၤရှူ ၈း၁-၂၉ တက့ၢ်. ပူအံၤ စံးကတိၤၦၤဘၣ်ဃးယွၤဆီတလဲ က့ၤၦၤသ့လၢပတၢ်လီၤတိၥ်လီၤကၥ်အဒိၣ်ကတၢၢ်အပူၤ ဆူတၢ်ခွဲးတၢ်ယၥ် တဖၣ်အပူၤသ့ဝဲလၢကျဲဒ်လဲၣ်.`

ကစၢ်ယွၤတၢ်ဒုးအတၢ်ကူၣ်သ့ကူၣ်ဘၣ်တဖၣ် ဆီတလဲကွံၥ် အံၣ်စ၇့လးဘၣ်တၢ်မၤနၢၤမၤဃၣ်အီၤဆူတၢ်ကူၣ်သ့လၢအဘျုးအဖှိၣ်အိၣ်ဝဲ အပူၤ, ဆီတလဲကွံၥ်တၢ်ကီတၢ်ခဲအကစၢၢ်ကဆူး (valley of Achor) ဆူတၢ်မုၢ်လၢ်အတြဲၤပူၤန့ၣ်လီၤ. (ထိၣ်သတြီၤ ယိၤရှူ ၁း၁၅). မ့ၢ်လၢဒိးန့ၢ် ဘၣ်တၢ်မၤနၢၤအဃိ, ၦၤဂဲဖိသ့ၣ်တဖၣ် နုၥ်လီၤဒုးၦၤအံၣ်စ၇့လးဖိကဒီးတဘျီ လၢအဘၣ်တၢ်မၤနၢၤအီၤဒီးဂုၤက့ၤအလီၢ်ခံအံၤန့ၣ်လီၤ. တုၤမ့ၢ်ၦၤဂဲဖိသ့ၣ် တဖၣ် ဟးထီၣ်ကွံၥ်လၢအဝဲသ့ၣ်အ၀့ၢ်ပူၤ, လၢအဝဲသ့ၣ်၀့ၢ်တိၥ်အံၤအပူၤဒီး, ၦၤအံၣ်စ၇့လးဖိ ၃၀ယ၀၀၀ လၢအဟံးန့ၢ်တၢ်လီၢ်ဖဲအတယံၤဒီး ၀့ၢ်အံၤဘၣ်လၢ ၀့ၢ်အလီၢ်ခံတကပၤ (ယိၤရှူ ၈း၄) အံၤန့ၣ်, ကနုၥ်လီၤဒုး၀့ၢ်အံၤ ခီဖျိတၢ်ဒွဲၣ် အူကွံၥ်အီၤလၢမ့ၣ်အူန့ၣ်လီၤ. ယိၤရှူ ၈း၇ စံးဝဲဖျါဖျါလၢတမ့ၢ်တၢ်ဒုးအတၢ် ကူၣ်သ့အဃိ, ဒိးန့ၢ်ဘၣ်တၢ်မၤနၢၤအံၤဘၣ်, မ့ၢ်ယွၤအကစၢ်ဒၣ်ဝဲလၢ အဟ့ၣ် လီၤတၢ်မၤနၢၤဒီး၀့ၢ်ဂဲအံၤ ဆူအံၣ်စ၇့လးအအိၣ်န့ၣ်လီၤ. တုၤဒၣ်လဲၥ် လၢလံၥ်စီဆှံဆၢအဂၤတဖၣ်လၢ အပၥ်ဖျါထီၣ်သုးမုၢ်သံၣ်ဘိအဂ့ၢ်အကျိၤန့ၣ် ပၥ်ဖျါထီၣ်တၢ်မ့ၢ်တၢ်တီလၢအမ့ၢ်တၢ်မၤနၢၤတၢ်အဂ့ၢ်န့ၣ် မ့ၢ်ယွၤအတၢ်ဟ့ၣ် န့ၣ်လီၤ.

တၢ်ဆၢတဲၥ်အဆၢကတီၢ်လၢတၢ်ဒုးတၢ်ယၤအပူၤအံၤ မၤအသးဖဲ ၦၤဂဲဖိလၢအမ့ၢ်ပိၥ်ခွါတဖၣ်ဟးထီၣ်ကွံၥ်လၢ၀့ၢ်ပူၤ ဒီးလူၤအံၣ်စ၇့လးအဆၢ ကတီၢ်န့ၣ်လီၤ. အအံၤမ့ၢ်ကစၢ်ယွၤကတိၤတၢ်ခံဘျီတဘျီ ဖဲလံၥ်စီဆှံ အဆၢဒိၣ်အံၤအပူၤ လၢအဟ့ၣ်လီၤတၢ်ဒုးအတၢ်ကူၣ်သ့ဖဲ ယိၤရှူ ၈း၂ အပူၤ, ဒုးနဲၣ်ဖျါလၢ အဝဲကွၢ်ထွဲတၢ်ဒုးအံၤန့ၣ်လီၤ. တုၤခဲအံၤဒၣ်လဲၥ် ပတသ့ၣ်ညါ ဒ်တၢ်ဒုးတၢ်ယၤအတၢ်စံးဆၢအဂ့ၢ်ဒံးဘၣ်. စးထီၣ်ခဲအံၤဒီးခါဆူညါန့ၣ် ဖျါမးဝဲ ၡဲၡဲလၢ ၦၤအံၣ်စ၇့လးအသုးမုၢ်ဒိၣ်အံၤ မၤနၢၤတၢ်န့ၣ်လီၤ.

တၢ်စုကဝဲၤလၢစီၤယိၤရှူအစုပူၤန့ၣ် မ့ၢ်ဝဲထါဂဲၥ်အနးဒီး တမ့ၢ်နး မ့တမ့ၢ်တမ့ၢ်ဘီလၢတၢ်ကွံၥ်အီၤသ့တမံၤဘၣ်န့ၣ်လီၤ. ဖဲစီၤယိၤရှူအဆၢကတီၢ် န့ၣ်, တၢ်တသူအီၤလၢအမ့ၢ်တၢ်စုကဝဲၤအနီၢ်ကီၢ်ဒ်ဘၣ်, ဘၣ်ဆၣ်လၢခံန့ၣ် ကဲထီၣ်က့ၤတၢ်အဒိလၢတၢ်စိကမီၤအဂီၢ်လီၤ. ဒီးအါန့ၢ်တၢ်ဟ့ၣ်လီၤတၢ်ပနီၣ် လၢကနုၥ်လီၤဒုးတၢ်အံၤအဂီၢ်န့ၣ်, တၢ်ပၥ်ဖျါထီၣ်ယွၤအတၢ်စိတၢ်ကမီၤလၢ တၢ်မၤနၢၤဂဲအ၀့ၢ်အံၤအဂီၢ်န့ၣ်လီၤ. ခီဖျိတၢ်ယူၥ်ထီၣ်ထါဂဲၥ်အနးအံၤ, တုၤလၢတၢ်မၤနၢၤခဲလၢၥ်၀ံၤဒီး, စီၤယိၤရှူအံၤ ဟံးန့ၢ်တၢ်တီခိၣ်၇ိၥ်မဲလၢ စီၤမိၤၡွအလီၢ်လၢၥ်လၢၥ်ဆ့ဆ့ ဖဲအဝဲမၤတ့ၢ်ဝဲဖဲတၢ်ခီဂၥ်ပီၣ်လဲၣ်ဂီၤအကတီၢ် (၂မိၤ ၁၄း၁၆) ဒီးတၢ်ဒုးထီဒါၦၤဧမၤလ့းဖိ (၂မိၤ ၁၇း၁၁-၁၃) ဖဲစီၤယိၤရှူ အနီၢ်ကစၢ်ဒၣ်ဝဲတီခိၣ်၇ိၥ်မဲလၢတၢ်ဒုးအံၤန့ၣ်လီၤ.

ဖဲဆၢကတီၢ်အံၤန့ၣ်, ယွၤအတၢ်လီၤလးနုၥ်လီၤမၤတၢ်လၢတၢ်ဘၢၣ်စၢၤ တအိၣ်ဖျါဝဲၡဲၡဲဘၣ်, ဘၣ်ဆၣ်တၢ်ဒုးန့ၢ်ဂဲအ၀့ၢ်အံၤ ယွၤအတၢ်မၤစၢၤတစှၤန့ၢ် ဒ်တၢ်မၤနၢၤၦၤအဲၤကူပတူးဖိ ဖဲတၢတစိၤအဆၢကတီၢ် မ့တမ့ၢ် တစှၤန့ၢ် ဒ်တၢ်မၤနၢၤ၀့ၢ်ယ၇ံၤဃိအံၤန့ၣ်ဘၣ်. တၢ်မၤနၢၤအနီၣ်၀ံၥ်ခံန့ၣ် မ့ၢ်ဝဲစီၤယိၤရှူ အတၢ်စူၢ်တၢ်နၥ်ယွၤအကလုၢ်ကထါဒီး အတၢ်ဒိကနၣ်ယွၤလၢ တဟူးတ၀းဝဲ ဘၣ်အဃိန့ၣ်လီၤ. တၢ်သိၣ်တၢ်သီလၢအဘၣ်တၢ်ထံၣ်န့ၢ်အီၤဖဲပူအံၤအပူၤန့ၣ် အိၣ်ဒံးဝဲလၢယွၤအၦၤဂီၢ်မုၢ်အဂီၢ် တုၤမုၢ်မဆါတနံၤညါအံၤ, ဖဲအဝဲသ့ၣ် အိၣ်တပူၤလၢ်လၢ်ဒီး တၢ်ကိးတၤတဖၣ်အိၣ်ဝဲတမံၤမံၤဒၣ်လဲၥ်ဘၣ်ဆၣ်န့ၣ်လီၤ.