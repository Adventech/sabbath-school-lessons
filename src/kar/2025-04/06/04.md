---
title:  တၢ်သံန့ၢ်ၦၢ်န့ၢ်အတၢ်ဃုထၢတဖၣ်
date:   04/11/2025
---

`ဖး ယိၤရှူ ၇း၁၉-၂၁ တက့ၢ်. စီၤယိၤရှူစံးဘၣ်စီၤဧၤကၣ်လၢ ကမၤတၢ်မနုၤတမံၤအဂီၢ်လဲၣ်. တၢ်ဃ့ကညးအခီပညီအဒိၣ်အယိၥ်န့ၣ် မ့ၢ်မနုၤလဲၣ်. ပနၢ်ပၢၢ်တၢ်အၢၣ်လီၤတၢ်ကမၣ်အံၤ သ့ဝဲဒ်လဲၣ်.`

စီၤယိၤရှူစံးဘၣ်စီၤဧၤကၣ်လၢ ကမၤတၢ်ခံမံၤလီၤ. တၢတမံၤန့ၣ်, မၤလၤမၤကပီၤယွၤဒီး ယူးယီၣ်ပၥ်ကဲအီၤ, ခံထံၣ်တထံၣ်န့ၣ်, အၢၣ်လီၤအီလီၤ တၢ်လၢအမၤဝဲလၢတပၥ်ခူသူၣ်တၢ်နီတမံၤဘၣ်အဂ့ၢ်န့ၣ်လီၤ. စီၤဧၤကၣ် ကဘၣ်မၤလၤမၤကပီၤယွၤလၢ အတၢ်အၢၣ်လီၤအီလီၤလၢ အမၤတ့ၢ်တၢ်မနုၤ တမံၤအဂ့ၢ်န့ၣ်လီၤ. တၢ်ကတိၤလၢတၢ်သူအီၤဖဲအံၤန့ၣ်မ့ၢ်ဝဲ, (todah) ဘၣ်တၢ်စံးအီၤသ့လၢ အမ့ၢ်တၢ်ဟ့ၣ်လီၤတၢ်စံးဘျုးစံးဖှိၣ် (စံး ၂၆း၇း ယၡါယၤ ၅၁း၃; ယံး၇မံယၤ ၁၇း၂၆) ဘၣ်ဆၣ်ဒီး မ့ၢ်စ့ၢ်ကီးတၢ်တမံၤလၢကအၢၣ်လီၤ အီလီၤတၢ်ဒဲးဘးအဂ့ၢ်န့ၣ်လီၤ (ဧ့ၤစြၤ ၁၀း၁၁).

လၢတၢ်ဟဲ၀ံတဂ့ၤဘၣ်အပူၤ, လံၥ်စီဆှံဆၢတဟ့ၣ်လၢစီၤဧၤကၣ် ဒုးနဲၣ်ဖျါထီၣ်တၢ်သ့ၣ်နီၣ်ပီၢ်ယၢ်လီၤသးအတၢ်ပနီၣ်နီတမံၤဘၣ်. အဝဲ ဆၢမုၢ်လၢ်လၢ ကပၥ်ခူသူၣ်တၢ်တုၤလၢအကတၢၢ်တစုန့ၣ်လီၤ. အတၢ်ပၥ်သး လၢအတၤတၢ်အံၤ ဒုးကဲထီၣ်အီၤလၢ အမ့ၢ်ၦၤလၢမၤကမၣ်တၢ်ဒိၣ်ဒိၣ်မုၢ်မုၢ် တဂၤ, ဒ်သိးစီၤမိၤၡွအတၢ်သိၣ်တၢ်သီအိၣ်ဝဲအသိး, လၢအဂီၢ်န့ၣ် တၢ်ပျၢ် တၢ်ကမၣ်အိၣ်ဝဲတသ့လၢၤဘၣ်လီၤ (ထိၣ်သတြီၤဒီး ၄မိၤ ၁၅း၂၇-၃၁).

စီၤဧၤကၣ်အတၢ်စံးတၢ်ကတိၤဖဲ ယိၤရှူ ၇း၂၁ အပူၤအံၤန့ၣ် မ့ၢ်တၢ်ဒုးသ့ၣ်နီၣ်ထီၣ်က့ၤစီၤအၤဒၣ်ဒီးနီၢ်အံၣ်အု အတၢ်လီၤကမၣ်အံၤန့ၣ်လီၤ. နီၢ်အံၣ်အုထံၣ်ဝဲ (ra'ah) လၢသ့ၣ်တထံးအံၤ လီၤသူၣ်အိၣ်သးအိၣ်မး (khakh) ဒီးလၢအကတၢၢ်န့ၣ် ဟံးန့ၢ် (laqakh) အသၣ်လီၤ (၁မိၤ ၃း၆). လၢအတၢ် အၢၣ်လီၤအီလီၤအတၢ်ကမၣ်အပူၤန့ၣ်, စီၤဧၤကၣ်တူၢ်လိၥ်ဝဲလၢအဝဲထံၣ် (ra'ah) ၡံနၢ်, ဆ့ဘၤဘူၤလိၣ်လၢအဂ့ၤတဘ့ၣ်, စ့ၡက့လးခံကယၤ, ဒီးထူတဘိ လီၤတယၢၢ်ၡက့လးယဲၢ်ဆံလီၤ. အဝဲသးကွံ (khamad) တၢ်ဒီး ဟံးန့ၢ် (laqakh) တၢ်သ့ၣ်တဖၣ်န့ၣ်လီၤ. ဒ်စီၤအၤဒၣ်ဒီးနီၢ်အံၣ်အုအသိး, စီၤဧၤကၣ် အတၢ်ဃုထၢလီၣ်ဖျါထီၣ်လၢ တၢ်သူၣ်လီသးကွံအတၢ်ဒဲးဘးအံၤ မ့ၢ်တၢ်တစူၢ် တနၥ်တၢ်ဘၣ်အတၢ်ဒဲးဘးန့ၣ်လီၤ. မ့ၢ်တၢ်တနၥ်န့ၣ်ယွၤအတၢ်အဲၣ်ဒိး အဂ့ၤကတၢၢ်လၢအတၢ်ဘၣ်တ့အဂီၢ်ဒီး ဆိကမိၣ်လၢပၥ်ခူသူၣ်တၢ်ဂ့ၤကတၢၢ် လၢအဝဲသ့ၣ်အမဲၥ်ညါလၢ အဘၣ်ဃးဒီးယွၤအတၢ်အိၣ်တၢ်ဆိးအလီၢ်န့ၣ်လီၤ.

အါန့ၢ်ဒံးတၢ်ဘၣ်ထွဲလိၥ်အသးလၢ ၦၤကညီလီၤကမၣ်တၢ်လၢပျၢၤ အံၤန့ၣ်, လံၥ်စီဆှံပၥ်ဖျါထီၣ်တၢ်ထိၣ်သတြီၤဘၣ်ဃး နီၢ်၇ၤဃးအတၢ်ပၥ်သး (ထိၣ်သတြီၤဃုၥ်ဒီး ယိၤရှူ ၂း၁-၁၃) ဒီး စီၤဧၤကၣ်အတၢ်ပၥ်သးန့ၣ်လီၤ. အတဂၤန့ၣ် ဟံးန့ၢ်ၦၤကွၢ်ခူသူၣ်တၢ်ဖိတဖၣ် ဒီးပၥ်ခူသူၣ်ဝဲလၢသုးဖိသ့ၣ်တဖၣ် အမဲၥ်ညါလီၤ, အဂၤတဂၤန့ၣ် ဟံးန့ၢ်တၢ်လၢ အဘၣ်တၢ်တြီအီၤဒီး ပၥ်ခူသူၣ် အီၤလၢ စီၤယိၤရှူအမဲၥ်ညါလီၤ. အဂၤတဂၤန့ၣ် ဟံးန့ၢ်တၢ်လၢ အဘၣ် တၢ်တြီအီၤဒီးပၥ်ခူသူၣ်အီၤလၢ စီၤယိၤရှူအမဲၥ်ညါလီၤ. တဂၤန့ၣ် ပၥ်ဖျါထီၣ် တၢ်သးကညီၤဆူ ၦၤအံၣ်စ၇့လးဖိကွၢ်ဟုၣ်တၢ်တဖၣ်အဂီၢ်, ဒီးမၤစၢၤ အဝဲသ့ၣ်လၢ ကဒိးန့ၢ်ဘၣ်တၢ်မၤနၢၤအဂီၢ်လီၤ, အဂၤတဂၤဟဲစိၥ်န့ၢ်တၢ်ကီ တၢ်ခဲဆူအံၣ်စ၇့လးအအိၣ် ခီဖျိအတၢ်သူၣ်လီသးကွံတၢ်ဒီး ဒိးန့ၢ်ဘၣ် တၢ်မၤနၢၤမၤဃၣ်တၢ်န့ၣ်လီၤ. တဂၤမၤတၢ်အၢၣ်လီၤအီလီၤဒီးအံၣ်စ၇့လးဖိ, အဂၤတဂၤန့ၣ် မၤဟးဂီၤတၢ်အၢၣ်လီၤအီလီၤဒီးယွၤလီၤ. နီၢ်၇ၤဃးမၤပူၤ မၤဖျဲးအနီၢ်ကစၢ်ဒၣ်ဝဲဒီး အၦၤဟံၣ်ဖိဃီဖိ, ဒီးအဝဲသ့ၣ်ကဲထီၣ်အံၣ်စ၇့လး ကလုၥ်လၢ အဘၣ်တၢ်ပၥ်ကဲအီၤလီၤ, စီၤဧၤကၣ်မၤဟးဂီၤကွံၥ်အနီၢ်ကစၢ်ဒီး အၦၤဟံၣ်ဖိဃီဖိခဲလၢၥ်ဆူတၢ်သံအပူၤ ဒီးကဲထီၣ်တၢ်မဲၥ်ဆှးအတၢ်ဒိတၢ်တဲၥ် တမံၤန့ၣ်လီၤ.

ဆိကမိၣ်ထီၣ်တၢ်သူၣ်လီသးကွံအတၢ်ဒဲးဘးအံၤန့ၣ်တက့ၢ်. တၢ်အံၤ မ့ၢ်အိၣ်လၢပပူၤဂ့ၤ, တအိၣ်ဘၣ်ဂ့ၤ, မ့ၢ်ပဟးဆှဲးအီၤကသ့ဝဲလၢကျဲဒ်လဲၣ် (ထိၣ်သတြီၤဒီး လူၤကၣ် ၁၂း၁၅).