---
title:  စီၤဧၤကၣ်အတၢ်ဒဲးဘး
date:   03/11/2025
---

`ဖး ယိၤရှူ ၇း၁၆-၁၉ တက့ၢ်. တၢ်အကျိၤအကွၥ်လၢၥ်လၢၥ်ဆ့ဆ့ လၢအစံးကတိၤၦၤဘၣ်ဃးယွၤဒီးစီၤဧၤကၣ်အဂ့ၢ်အကျိၤန့ၣ် မ့ၢ်မနုၤလဲၣ်.`

လၢကပၥ်ဖျါထီၣ်ၦၤလၢအမၤကမၣ်တၢ်တဂၤအံၤအဂ့ၢ်အကျိၤန့ၣ်, ကစၢ်ယွၤဒုးအိၣ်ထီၣ်တၢ်အကျိၤအကွၥ် လၢအလီၣ်ဖျါထီၣ်အတၢ်တီတၢ်လိၤ ဒီးအတၢ်ဘျုးတၢ်ဖှိၣ်ခံမံၤလၢၥ်န့ၣ်လီၤ. တုၤမ့ၢ်စံးကတိၤဖျါထီၣ်တၢ်ဂ့ၢ်တၢ်ကျိၤ လၢဘၣ်မနုၤအံၣ်စ၇့လးဘၣ်တၢ်မၤနၢၤအီၤအဂ့ၢ်ဒီး ကိးထီၣ်လၢၦၤဂီၢ်မုၢ် ဘၣ်မၤကဆှီထီၣ်က့ၤအသး၀ံၤဒီး (ယိၤရှူ ၇း၁၃) ယွၤဟ့ၣ်တၢ်ဆၢကတီၢ်လၢ တၢ်ဘိးဘၣ်သ့ၣ်ညါလီၤတၢ်ဂ့ၢ်တၢ်ကျိၤ ဒီးအတၢ်ဘၣ်ထွဲလိၥ်အသးအံၤ အဘၢၣ်စၢၤလၢအဟ့ၣ်စီၤဧၤကၣ်တၢ်ဆၢကတီၢ်လၢ ကဆိကမိၣ်ထီၣ်တၢ်, သ့ၣ်နီၣ်ပီၢ်ယၢ်လီၤသးဒီး ဃ့သကွံၢ်ကညးထီၣ်အတၢ်ဒဲးဘးအံၤအဂီၢ်လီၤ. ဒ်န့ၣ်အသိး, အဝဲဟံၣ်ဖိဃီဖိစ့ၢ်ကီး (အဝဲသ့ၣ်မ့ၢ်သ့ၣ်ညါတၢ်မၤတ့ၢ်အသး) အိၣ်ဒီးတၢ်ခွဲးယၥ်လၢကဆၢတဲၥ်လၢကဒုးပၣ်ဃုၥ်အသးလၢကၢၢ်ဘံၣ်ကၢၢ်ဘၢ တၢ်အပူၤဧါ မ့တမ့ၢ် ဂ့ၢ်လိၥ်လၢကမၤသကိးတၢ်အံၤအဂီၢ်ဧါအပူၤန့ၣ် သ့ဝဲ ဒ်သိးဒီးစီၤကိး၇းအဖိခွါတဖၣ်လၢ အဟးဆှဲးတၢ်မၤဟးဂီၤခီဖျိတၢ်ဂ့ၢ်လိၥ် အသးလၢ ကအိၣ်ဆူအပၢ်အအိၣ်တကပၤန့ၣ်လီၤ (ထိၣ်သတြီၤဒီး ၄မိၤ ၁၆း၂၃-၃၃; ၄မိၤ ၂၆း၁၁).

တၢ်စံးဆၢဆူတၢ်ကီတၢ်ခဲအပူၤအံၤ ဟဲအိၣ်ထီၣ်ဝဲလၢ အကွၢ် ဆၢၣ်မဲၥ်သးအကျိၤပူၤ, ဟဲနုၥ်ဝဲဒီးဒုးအိၣ်ထီၣ်တၢ်ဆါသံသတြိၥ်လၢ အံၣ်စ၇့လးအပူၤ, တၢ်ကမၣ်လၢအပၥ်ဖှိၣ်ထီၣ်သးအံၤ ဘၣ်တၢ်သုးကွံၥ်အီၤ ဒီးဒုးဆံးလီၤအီၤစးထီၣ်လၢအံၣ်စ၇့လးခဲလၢၥ် တုၤလီၤဆူကလုၥ်တဒူၣ်, ဒီးလၢ ကလုၥ်တဒူၣ်ဆူဟံၣ်ဒူၣ်ဃီဒူၣ်တဖု, လၢဟံၣ်ဒူၣ်ဃီဒူၣ်တဖု တုၤလီၤဆူဟံၣ်ဖိ ဃီဖိတဖု, လၢဟံၣ်ဖိဃီဖိတဖု တုၤလီၤဆူၦၤတဂၤလၢ်လၢ်န့ၣ်လီၤ. အါန့ၢ် တၢ်လီၣ်ဖျါထီၣ်ၦၤမၤကမၣ်တၢ်အံၤန့ၣ်, တၢ်လူၤဃုသ့ၣ်ညါတၢ်အကျိၤအကွၥ် မၤၡဲကွံၥ်ၦၤလၢ အတၢ်ကမၣ်တအိၣ်ဘၣ်တဖၣ်န့ၣ်လီၤ. တၢ်အံၤ မ့ၢ်တၢ်လၢ အ၇့ဒိၣ်စ့ၢ်ကီးတမံၤလၢ တၢ်စံၣ်ညီၣ်အကျိၤအကွၥ်ပူၤ ဖဲယွၤတအိၣ်ဘၣ် တဖၣ်န့ၣ်လီၤ. တၢ်အံၤမ့ၢ်တၢ်လၢအ၇့ဒိၣ်စ့ၢ်ကီးတမံၤလၢ တၢ်စံၣ်ညီၣ်အကျိၤ အကွံၥ်ပူၤ ဖဲယွၤအနီၢ်ကစၢ်ဒၣ်ဝဲမၤတၢ်ဒ်အမ့ၢ်ၦၤအုၣ်အသးတဂၤအသိး လၢစီၤဧၤကၣ်အတၢ်မၤလၢတၢ်ထံၣ်အီၤတသ့ဘၣ်အံၤန့ၣ်လီၤ.

ၦၤဖးလံၥ်ဖိဘူးတ့ၢ်မးလၢ ကတူၢ်ဘၣ်တၢ်ဖ့ၣ်ဆၢဒ်ယွၤမၤတၢ်လၢ စီၤဧၤကၣ်အဖီခိၣ်အံၤအသိးန့ၣ်လီၤ. ၦၤတဂၤလၢ်လၢ်လၢ အနူၤက့ၣ်နၢ်ယွၢ် လၢအမုၢ်လၢ်တၢ်လၢၦၤတသ့ၣ်ညါနီတဂၤဘၣ်အံၤအဂ့ၢ်န့ၣ်, မ့ၢ်မတၤတဂၤ ကဆိကမိၣ်အီၤတသ့ဘၣ်လဲၣ်. တၢ်မနုၤတမံၤကအိၣ်ခူသူၣ်လၢယွၤအမဲၥ်ညါ လၢထံၣ်ဝဲတသ့ဘၣ်န့ၣ် မ့ၢ်ကအိၣ်ဝဲဧါ (စံး ၁၃၉း၁-၁၆; ၂ကွဲး ၁၆း၉). ယွၤသ့ၣ်ညါတၢ်အိၣ်ခူသူၣ်လၢ ၦၤကညီအသးကံၢ်ပူၤလီၤ (၁ၡမူၤအ့လး ၁၆း၇း ယံး၇မံယၤ ၁၇း၁၀း ကတိၤဒိ ၅း၂၁).

အ၇့ဒိၣ်မးလၢ ကထံၣ်သ့ၣ်ညါတၢ်လၢ စီၤယိၤရှူစံးကတိၤစီၤဧၤကၣ် လၢအမ့ၢ်, "ယဖိခွါဧၢ" အံၤန့ၣ်လီၤ. တၢ်ကတိၤဒ်အံၤ ပၥ်ဖျါထီၣ်တမ့ၢ်ထဲ စီၤယိၤရှူအသးနံၣ်ဒီး အတၢ်တီခိၣ်၇ိၥ်မဲအတၢ်မၤအံၤဘၣ်, မ့မ့ၢ်တခီ လီၣ်ဖျါထီၣ်စ့ၢ်ကီးတၢ်ပၥ်သးလၢ ၦၤဒုးတၢ်အဒိၣ်အမုၢ်တဂၤအံၤ ဃုမၤတၢ်တီ တၢ်လိၤန့ၣ်လီၤ. တၢ်မ့ၢ်ဟ့ၣ်လီၤအီၤမူဒါလၢ ကဘၣ်စံၣ်ညီၣ်သံစီၤဧၤကၣ် ဒၣ်လဲၥ်, အသးလၢၦဲၤမးဒီးတၢ်သးကညီၤလၢစီၤဧၤကၣ်အဖီခိၣ်န့ၣ်လီၤ. ခီဖျိ အတၢ်ပၥ်သူၣ်ပၥ်သးအံၤ, စီၤယိၤရှူပၥ်ဖျါထီၣ်ၦၤတဂၤလၢ အအိၣ်ဒီး တၢ်သူၣ်ဘၣ်ဒိသးဘၣ်ဒိ, တၢ်သးကညီၤဒီးတၢ်အဲၣ်တၢ်ကွံ, ၦၤတဂၤလၢ "အတ၇ၢၢ်စၢၢ်တ့ၢ်နီတစု, တစံးကတိၤတၢ်ကတိၤလၢအဆူၣ်, တဒုးအိၣ်ထီၣ် တၢ်သးဆါလၢၦၤသူၣ်ကံၢ်သးလဲအပူၤအံၤနီတစုဘၣ်တဂၤအံၤအဂ့ၢ်...ကစၢ် ယ့ၣ်ရှူးပၥ်တၢ်ကမၣ်လၢ တၢ်ပၥ်မၤအသး, တၢ်တစူၢ်တနၥ်တၢ်ဘၣ်ဒီး တၢ်မၤတၢ်အၢတၢ်သီအဖီခိၣ်လီၤ, ဘၣ်ဆၣ်ဒီး မဲၥ်ထံလီၤလၢအတၢ်စံး တၢ်ကတိၤအပူၤ ဖဲအစံးကတိၤတၢ်သိၣ်က့ၤသီက့ၤတၢ်အကတီၢ်န့ၣ်လီၤ." Ellen G. White, The Desire of Ages, p. 353.