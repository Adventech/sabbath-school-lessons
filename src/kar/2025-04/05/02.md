---
title:  ၦၤကနၤဧၣ်ဖိအတၢ်အၢတၢ်သီ
date:   26/10/2025
---

`ဖး ၁မိၤ ၁၅း၁၆; ၃မိၤ ၁၈း၂၄-၃၀း ၅မိၤ ၁၈း၉-၁၄ ဒီး ဧ့စြၤ ၉း၁၁ တက့ၢ်. လံၥ်စီဆှံအဆၢသ့ၣ်တဖၣ်အံၤ စံးၦၤတၢ်မနုၥ်တမံၤလၢ အဘၣ်ဃးဒီး ယွၤအတၢ်တိၥ်ပၥ်ဒိၣ်လၢအတၢ်ဟ့ၣ်လီၤကီၢ်ဆူအံၣ်စ၇့လး အအိၣ်န့ၣ်လဲၣ်.`

ပလိၣ်လၢကဘၣ်ကွၢ်ယံၤန့ၣ်ဒ်လံၥ်ယိၤရှူအံၤ ဒ်သိးကနၢ်ပၢၢ်တၢ် လၢလၢၦဲၤၦဲၤလၢ အဘၣ်ဃးဒီးၦၤကလုၥ်သ့ၣ်တဖၣ် လၢအအိၣ်ဖဲကီၢ်ကနၤဧၣ် အပူၤအံၤန့ၣ်လီၤ. ၦၤကလုၥ်သ့ၣ်တဖၣ်အံၤ မၤတၢ်သးဘၣ်အၢအတၢ်မၤလၢ အမ့ၢ်တၢ်လုၢ်ထီၣ်ဖိသၣ်, တၢ်ဖးတၢ်, တၢ်ဒုၣ်တၢ်အဆၢကတီၢ်, တၢ်ဟိၣ် တၢ်လိၢ်, တၢ်မၤကဒါၦၤမဲၥ်, တၢ်အူတၢ်သမူတၢ်, တၢ်မၤန့ၢ်ၦၤသံအကလၤ, တၢ်မဲၥ်ထံၣ်၀ံ, တၢ်သံကွၢ်တၢ်လၢၦၤသံကွံၥ်အအိၣ်သ့ၣ်တဖၣ်အံၤ ဘၣ်တၢ်ထံၣ်န့ၢ်အီၤဖဲ ၅မိၤ ၁၈း၉-၁၂ န့ၣ်လီၤ.

တၢ်ထံၣ်က့ၤ Ugaritic အတၢ်ကွဲးကတဲၥ်ကတီၤန့ၢ်ၦၤတၢ်သ့ၣ်ညါ လၢၦၤကနၤဧၣ်ဖိအတၢ်အိၣ်တၢ်ဆိးဒီး အတၢ်ဘူၣ်တၢ်ဘါအဂ့ၢ်အကျိၤ ဒီးဒုးနဲၣ်လၢတၢ်စံးကတိၤလၢတၢ်မၤအဝဲအံၤန့ၣ် ကမၣ်ဝဲအဂ့ၢ်အံၤ တၢ်နၢ်ပၢၢ် အီၤသ့တကးဒံးဘၣ်လၢ လံၥ်စီဆှံအလီၢ်လံၤတကတြူၢ်အပူၤန့ၣ်, မ့ၢ်တၢ်လၢ အမ့ၢ်အတီတမံၤန့ၣ်လီၤ.

ၦၤကနၤဧါဖိအတၢ်ဘူၣ်တၢ်ဘါန့ၣ် အိၣ်သူၣ်လီၤအသးလၢ တၢ်ဘၣ်တ့အဂ့ၢ်အကျိၤလၢ အမ့ၢ်အတၢ်ထံၣ်လၢၦၤကညီအချံအသၣ်န့ၢ်ဘၣ် တၢ်ပၢၤအီၤ ခီဖျိအဝဲသ့ၣ်ကစၢ်မုၣ်ကစၢ်ခွါတဖၣ် အတၢ်အိၣ်ဃုၥ်ဆိဃုၥ် အဃိန့ၣ်လီၤ. လၢတၢ်န့ၣ်အဃိ, အဝဲသ့ၣ်ထံၣ်လၢကစၢ်မုၣ်ကစၢ်ခွါတဖၣ် အတၢ်အိၣ်ဃုၥ်ဆိဃုၥ်အတၢ်မၤန့ၣ် ကဲထီၣ်က့ၤလၢအဝဲသ့ၣ်ပိၥ်မုၣ်ပိၥ်ခွါ တဖၣ်အတၢ်အိၣ်ဃုၥ်ဆိဃုၥ်အကျိၤအကျဲ ဒ်သိးကထိၣ်ဂဲၤအကစၢ်မုၣ် အကစၢ်ခွါသ့ၣ်တဖၣ်အသးလၢ ကမၤတၢ်တမံၤဃီဒ်အံၤန့ၣ်လီၤ. တၢ်ထံၣ် ဒ်အံၤန့ၣ် ကဲထီၣ်လၢတၢ်ဒုးအိၣ်ထီၣ်ပိၥ်မုၣ်လၢအဟ့ၣ်လီၤအနီၢ်ခိအတၢ်လီၢ် တၢ်ကျဲ လၢအစီဆှံ (ဃဲသဲလီၣ်စီဆှံ) ပၣ်ဃုၥ်ဒီးပိၥ်မုၣ်ပိၥ်ခွါဃဲသဲအတၢ်ဖံး တၢ်မၤလၢ အမ့ၢ်တၢ်ဘူၣ်တၢ်ဘါအတၢ်ဖံးတၢ်မၤန့ၣ်လီၤ.

ၦၤကလုၥ်တဖုအတၢ်သ့ၣ်ညါတၢ်ဂ့ၤဒီးတၢ်အၢန့ၣ် တဒိၣ်န့ၢ်ထီန့ၢ် ကစၢ်လၢအဘါဝဲန့ၣ်ဘၣ်. လၢတၢ်နၢ်ပၢၢ်ကစၢ်သ့ၣ်တဖၣ်အံၤအပူၤန့ၣ်, ၦၤကနၤဧၣ်ဖိသ့ၣ်တဖၣ် အတၢ်ဘူၣ်တၢ်ဘါအတၢ်မၤအံၤ ပၣ်ဃုၥ်ဒီးတၢ်လုၢ် ထီၣ်ဖိတဖၣ်, လၢလံၥ်စီဆှံဟ့ၣ်ပလီၢ်ဝဲလီၤတံၢ်လီၤဆဲးန့ၣ်လီၤ.

ၦၤလူၤဃုခူၣ်သ့ၣ်ညါက့ၤတၢ်လၢ အပူၤကွံၥ်အက့အခီအဂ့ၢ်အကျိၤ တဖၣ်အတၢ်ပၥ်ဖျါအံၤ ပၥ်ဂၢၢ်ပၥ်ကျၢၤလၢ ၦၤကနၤဧၣ်ဖိသ့ၣ်တဖၣ် ထီဘိန့ၣ် လုၢ်ထီၣ်အဖိဝဲၢ်ကိဆူအဝဲသ့ၣ်ကစၢ်တဖၣ်လၢအမ့ၢ်တၢ်၀ံတၢ်နါလၢ အဝဲသ့ၣ် ဘူၣ်ထီၣ်ဘါထီၣ်ဝဲဒၣ်န့ၣ်လီၤ. ၦၤဖိသၣ်အဃံအကွဲသ့ၣ်တဖၣ် အိၣ်လီၤ သဘှံးကွံၥ်လၢ တ၇ၥ်ဖးဒိၣ်အပူၤ လၢအမ့ၢ်တၢ်အုၣ်အသးလၢတၢ်ဘူၣ်တၢ်ဘါ အ၇ၢၢ်အစၢၢ်အံၤဒီး အခီပညီအိၣ်ဝဲဒၣ်လၢအဝဲသ့ၣ်ဖိသၣ်အါအါကလဲၥ်အံၤ ဘၣ်တၢ်လုၢ်ထီၣ်အီၤအဂ့ၢ်န့ၣ်လီၤ.

တၢ်မၤဟးကွံၥ်ၦၤကနၤဧၣ်ဖိအံၤန့ၣ် တမ့ၢ်တၢ်ဆိကမိၣ်ထီၣ်က့ၤ တၢ်လၢခံဘၣ်, မ့ၢ်တၢ်တမံၤလၢအဟဲအိၣ်ထီၣ်ပၥ်အသးလၢ ကစၢ်ယွၤအတၢ် ဆၢတဲၥ်လၢကဟ့ၣ်လီၤကီၢ်ကနၤဧၣ်ဆူၦၤအံၣ်စ၇့လးဖိအအိၣ်န့ၣ်လီၤ. ၦၤအိၣ်လၢကီၢ်ကနၤဧၣ်ပူၤတဖၣ် ဘၣ်တၢ်ဟ့ၣ်လီၤအီၤတၢ်သးကညီၤအဆၢ ကတီၢ်, တၢ်သးကညီၤအဆၢကတီၢ်လၢအမ့ၢ်အဝဲသ့ၣ်အိၣ်ဒီးတၢ်အခွဲးအယၥ် လၢကသ့ၣ်ညါယွၤဒီးအတကဲၥ်ပ၀းအဂီၢ် ခီဖျိပၢ်ဒိၣ်သ့ၣ်တဖၣ်လၢ အအိၣ်မူလၢ အဝဲသ့ၣ်အသိးအကျါန့ၣ်လီၤ. အဝဲသ့ၣ်အိၣ်ဒီးတၢ်ခွဲးတၢ်ယၥ်, ဘၣ်ဆၣ်ဒီး မၤလၢၥ်ဂီၤကွံၥ်ဝဲဒီးဆဲးမၤအတၢ်မၤလၢအအၢအသီတဖၣ် တုၤလၢယွၤကဘၣ် ဒုးအိၣ်ပတုၥ်က့ၤအဝဲသ့ၣ်န့ၣ်လီၤ.