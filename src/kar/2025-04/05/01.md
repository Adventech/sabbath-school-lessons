---
title:  ကစၢ်ယွၤဒုးတၢ်လၢသုဂီၢ်
date:   25/10/2025
---

### တၢ်မၤလိတနွံအံၤအဂီၢ်ဖး

၁မိၤ ၁၅း၁၆; ၃မိၤ ၁၈း၂၄, ၃၀း ၂တံၤမသ့း ၄း၁, ၈; ၂မိၤ ၂၃း၂၈, ၃၀း ၅မိၤ ၂၀း၁၀, ၁၅-၁၈; ယၡါယၤ ၉း၆.

> <p>တၢ်ကလုၢ်ထူ</p>
> "ဒီးစီၤပၤခဲလၢၥ်န့ၣ်ဒီး အထံဧိၤကီၢ်ဧိၤန့ၣ်, စီၤယိၤရှူမၤန့ၢ်အီၤ တပူၤဃီလီၤ. အဂ့ၢ်ဒ်အံၤ ယွၤအံၣ်စ၇့လးအကစၢ်ဒုးတၢ်လၢအံၣ်စ၇့လး အဂီၢ်လီၤ" (ယိၤရှူ ၁၀း၄၂).

လံၥ်ယိၤရှူအံၤ ပၣ်ဃုၥ်ဒီးတၢ်ကွဲးလၢအမၤတံၥ်တၥ်ပတၢ်ထံၣ် ဆိကမိၣ်န့ၣ်လီၤ. တၢ်သံကွၢ်လၢ အဒိၣ်အမုၢ်အိၣ်ထီၣ်အသး ခီဖျိတၢ်ဆိကမိၣ် လၢအမ့ၢ်ယွၤအတၢ်ဒုး မ့တမ့ၢ် တၢ်ဒုးလၢအစီဆှံပၥ်ဖျါထီၣ်လၢ ၦၤဂီၢ်မုၢ်တဖု ဘၣ်တၢ်ဟ့ၣ်အီၤအခွဲး ဒ်သိးကမၤဟးဂီၤၦၤဂီၢ်မုၢ်လၢအဂၤအံၤအဂ့ၢ်လီၤ.

တၢ်ဂ့ၢ်တၢ်ကျိၤလၢ အဘၣ်ဃးဒီးယွၤအတၢ်ဒုးလၢ လံၥ်စီဆှံ အလီၢ်လံၤအပူၤန့ၣ် မ့ၢ်တၢ်ကိးတၤတမံၤန့ၣ်လီၤ. ကစၢ်ယွၤအိၣ်ဖျါလၢ လံၥ်စီဆှံအလီၢ်လံၤပူၤန့ၣ် ဒ်အမ့ၢ်ယွၤလၢအပၢတၢ်ဘၣ်တ့ခဲလၢၥ်တဂၤန့ၣ် လီၤ. လၢတၢ်န့ၣ်အဃိ, တၢ်ကိးမံၤဒဲးလၢမၤအသးန့ၣ် ဘၣ်ထွဲလိၥ်အသးဒီး ယွၤအတၢ်ဘၣ်အသးန့ၣ်လီၤ. လၢတၢ်န့ၣ်အဃိ, တၢ်သံကွၢ်လၢအမ့ၢ်, "ယွၤဟ့ၣ်တၢ်အခွဲးဒ်အံၤန့ၣ် ကသ့ဝဲလၢကျဲဒ်လဲၣ်" န့ၣ် ကဲထီၣ်တၢ်လၢ ဟးဆှဲးအီၤတသ့ဝဲဘၣ်န့ၣ်လီၤ. မဟါတနွံတၢ်မၤလိန့ၣ် ပထံၣ်ဘၣ်လၢ ကစၢ်ယွၤအနီၢ်ကစၢ်ဒၣ်ဝဲပၣ်ဃုၥ်လၢ တၢ်ထီဒါလိၥ်သးအပူၤ လၢအဒိၣ်န့ၢ် အါန့ၢ်ဒံးတၢ်ဒုးတၢ်ယၤတမံၤလၢ်လၢ် လၢၦၤကညီအတၢ်စံၣ်စိၤတဲစိၤအပူၤ, တၢ်ဒုးတၢ်ယၤတမံၤလၢ အစVၢ်နုၥ်ဆူပတၢ်အိၣ်မူတမံၤလၢ်လၢ်အပူၤအံၤန့ၣ် လီၤ. ပထံၣ်ဘၣ်တ့ၢ်စ့ၢ်ကီး တၢ်မၤအသးလၢလံၥ်စီဆှံဒီးတၢ်စံၣ်စိၤတဲစိၤ အပူၤအံၤ ဘၣ်တၢ်နၢ်ပၢၢ်အီၤလၢၥ်လၢၥ် ဆ့ဆ့သ့ဝဲထဲလၢ တၢ်နၢ်ပၢၢ် တၢ်ထီဒါလိၥ်အသးအံၤအပူၤလီၤ.

တနွံအံၤ, ပဆဲးလူၤဃုသ့ၣ်ညါတၢ်သဘံၣ်ဘုၣ်လၢ အဘၣ်ဃးဒီး တၢ်ဒုးတၢ်ယၤလၢ ယွၤဟ့ၣ်အခွဲး, တၢ်ဒုးဘၣ်ဃးဒီးယွၤလၢ အဟ့ၣ်လီၤတၢ် အဆၢတလီ, တၢ်တြီဃၥ်ဒီးတၢ်အိၣ်အသးတဖၣ်, လံၥ်စီဆှံအလီၢ်လံၤ တကတြူၢ်အ၀ံသ့ၣ်တဖၣ် အတၢ်ဟ့ၣ်လီၤတၢ်ထံၣ်လၢညါခီ လၢအဘၣ်ဃးဒီး တၢ်ဃူတၢ်ဖိးလၢကဟဲဝဲအဂ့ၢ် ဒီးနီၢ်သးအတၢ်ဂံၢ်တၢ်ဘါအတၢ်ဘၣ်ထွဲသ့ၣ် တဖၣ်န့ၣ်လီၤ.