---
title:  စံၣ်ညီၣ်ကွီၢ်လၢအဒိၣ်အထီ
date:   27/10/2025
---

ဖး ၁မိၤ ၁၈း၂၅; စံး ၇း၁၁; စံး ၅၀း၆; စံး ၉၆း၁၀ ဒီး ၂တံၤမသ့း ၄း၁, ၈. လံၥ်စီဆှံဆၢသ့ၣ်တဖၣ် စံးကတိၤတၢ်မနုၤတမံၤလၢ အဘၣ်ဃးဒီး ယွၤအတကဲၥ်ပ၀းန့ၣ်လဲၣ်. ယွၤအတၢ်မၤလၢ အမ့ၢ်တၢ်ဘၣ်တ့အစံၣ်ညီၣ် ကွီၢ်အံၤ မၤစၢၤၦၤလၢ ကနၢ်ပၢၢ်ယွၤအတၢ်ဒုးသ့ဝဲလၢကျဲဒ်လဲၣ်.

ယွၤအတကဲၥ်ပ၀းလၢအစီဆှံန့ၣ် အခီပညီမ့ၢ်ဝဲလၢအတ၀ံသးစူၤ တၢ်ဒဲးဘးဘၣ်န့ၣ်လီၤ. အဝဲသးစူၤလီၤ. မ့ၢ်နၥ်သက့ဒ်န့ၣ်ဒီး, တၢ်ဒဲးဘးန့ၣ် ကဘၣ်ကူးက့ၤအဘူးအလဲလၢအမ့ၢ်တၢ်သံန့ၣ်လီၤ (၇ိမ့ၤ ၆း၂၃). ယွၤဘိးဘၣ် သ့ၣ်ညါလီၤတၢ်ဒုးထီဒါတၢ်ဒဲးဘးဖဲတၢ်ထံၣ်န့ၢ်အီၤတပူၤလၢ်လၢ်, လၢအံၣ်စ၇့လးအကျါမ့ၢ်ဂ့ၤ, လၢၦၤကနၤဧၣ်ဖိအကျါမ့ၢ်ဂ့ၤန့ၣ်လီၤ. အံၣ်စ၇့လး တဘၣ်တၢ်ပၥ်စီဆှံအီၤခီဖျိအတၢ်ပၣ်ဃုၥ်လၢ တၢ်ဒုးစီဆှံအပူၤအံၤ အါန့ၢ်ဒံး ၦၤကလုၥ်လၢအဂၤတဖၣ်န့ၢ်ဘၣ် တုၤဒၣ်လဲၥ်တၢ်ဒုးသ့ၣ်တဖၣ်အံၤ မ့ၢ်တၢ်စံၣ်ညီၣ်ထီဒါယွၤအၦၤဂီၢ်မုၢ်လၢ အဘၣ်တၢ်ဃုထၢအီၤအံၤမးန့ၣ်လီၤ (၅မိၤ ၉း၄, ၁၅ ၅မိၤ ၁၂း၂၉, ၃၀). အံၣ်စ၇့လးအတၢ်လီၤဆီဒီး ၦၤမုၢ်ထီၣ်ဖိ လၢပျၢၤတဖၣ်န့ၣ် မ့ၢ်ဝဲအတၢ်လဲၤခီဖျိဘၣ်တၢ်ဒုးစီဆှံလၢအအိၣ်ထီဒါက့ၤ အဝဲသ့ၣ်တကပၤ ဖဲယွၤတဒုးတၢ်လၢအဝဲသ့ၣ်အဂီၢ်လၢၤဘၣ်, မ့မ့ၢ်တခီ ဒုးတၢ်ထီဒါအဝဲသ့ၣ်, ပျဲအဒုၣ်အဒါတဖၣ်ဆီၣ်တံၢ်မၤနၢၤအဝဲသ့ၣ်န့ၣ်လီၤ (ထိၣ်သတြီၤဒီး ယိၤရှူအဆၢဒိၣ် ၇ တက့ၢ်).

တၢ်ဆိကမိၣ်လၢအမ့ၢ်တၢ်ဒုးစီဆှံအံၤ ဘၣ်တၢ်နၢ်ပၢၢ်အီၤသ့ထဲလၢ ပမ့ၢ်ထံၣ်ယွၤဒ်အမ့ၢ်စံၣ်ညီၣ်ကွီၢ်တဂၤအသိးန့ၣ်လီၤ. ဖဲပထံၣ်ဒ်အံၤ အကတီၢ်န့ၣ်, အံၣ်စ၇့လးအတၢ်ဒုးမၤနၢၤတၢ်တဖၣ်န့ၣ် ကအိၣ်ဒီးအတကဲၥ်ပ၀း လၢအလီၤဆီလၢၥ်လၢၥ်ဆ့ဆ့န့ၣ်လီၤ. မ့ၢ်ထိၣ်သတြီၤဒီးတၢ်ဒုးလၢအဂုၥ်န့ၣ် ဟီၣ်က၀ီၤတဖၣ်လၢအိၣ်ညီနုၥ်ဝဲလၢပျၢၤန့ၣ် (အိၣ်တုၤမုၢ်မဆါတနံၤအံၤစ့ၢ်ကီး) အံၣ်စ၇့လးအတၢ်ဒုးတဖၣ်အခီပညီတမ့ၢ်ဝဲလၢကဒုးအိၣ်ထီၣ်အနီၢ်ကစၢ်ဒၣ်ဝဲ အမံၤလၤသၣ်ကပီၤဘၣ်, မ့မ့ၢ်တခီ ကဒုးအိၣ်ထီၣ်ယွၤအတၢ်တီတၢ်လိၤ ဒီးတၢ်ဃူတၢ်ဖိးလၢကီၢ်ပူၤအဂီၢ်န့ၣ်လီၤ. လၢတၢ်န့ၣ်အဃိ, လၢတၢ်နၢ်ပၢၢ် တၢ်ဒုးစီဆှံအပူၤအံၤန့ၣ် အိၣ်ထီၣ်ဒီးတၢ်သ့ၣ်ညါယွၤအတၢ်သိၣ်တၢ်သီဒီး အတၢ်ပၢတၢ်ြပးလၢအဆၢထၢၣ်ဂၢၢ်ကျၢၤ ဒ်အမ့ၢ်တၢ်သုးမုၢ်ဂီၢ်မုၢ်တဂၤအသိး, ဒ်အမ့ၢ်တၢ်ဆိကမိၣ်လၢယွၤလၢအမ့ၢ်စီၤပၤ မ့တမ့ၢ် စံၣ်ညီၣ်ကွီၢ်တဂၤအသိး န့ၣ်လီၤ.

ယွၤဒ်အမ့ၢ်တၢ်သုးမုၢ်ဂီၢ်မုၢ်အံၤ မ့ၢ်စံၣ်ညီၢ်ကွီၢ်တဂၤ, မၤတၢ်လၢ ကဒုးအိၣ်ဂၢၢ်ဆိးကျၢၤဒီး ပၢၤဃၥ်တၢ်သိၣ်တၢ်သီအဂီၢ်လၢအလီၣ်ဖျါထီၣ် အတကဲၥ်ပ၀းဒၣ်ဝဲန့ၣ်လီၤ. တၢ်အက့ၢ်အဂီၤလၢယွၤမ့ၢ်တၢ်သုးမုၢ်ဂီၢ်မုၢ်အံၤ, ဒ်သိးလိၥ်အသးလၢလံၥ်စံၣ်ညီၢ်ကွီၢ်ဒီးစီၤပၤ, စံးတၢ်လၢယွၤတ၀ံသးစူၤတၢ် ပူထီၣ်ထီဒါအတၢ်သူၣ်ထီၣ်တၢ်သိၣ်တၢ်သီအံၤဘၣ်လီၤ. လၢတၢ်န့ၣ်အဃိ, ၦၤတဂၤလၢ်လၢ်ပၥ်ဂၢၢ်ပၥ်ကျၢၤဝဲသ့လၢ ယွၤအတၢ်ဖံးတၢ်မၤအဖီတၢၣ်န့ၣ် တမ့ၢ်တၢ်ဒုးဒၣ်ဝဲဘၣ် မ့တမ့ၢ် တၢ်မၤနၢၤဒၣ်ဝဲဘၣ်, မ့မ့ၢ်တခီ မ့ၢ်တၢ်ဒုးအိၣ် ထီၣ်က့ၤတၢ်တီတၢ်လိၤဒီးတၢ်ဃူတၢ်ဖိးန့ၣ်လီၤ. လၢအကတၢၢ်န့ၣ်, စံၣ်ညီၣ်တၢ် ဒီးဒုးတၢ် မ့တမ့ၢ် ဒုးအိၣ်ထီၣ်တၢ်တီတၢ်လိၤန့ၣ်, မ့ၢ်တမံၤဃီဖဲယွၤမ့ၢ်ၦၤလၢ အမၤတၢ်တဂၤအကတီၢ်န့ၣ်လီၤ.

`ကွၢ်ထံဆိကမိၣ်ယွၤ ဒ်အမ့ၢ်စံၣ်ညီၣ်ကွီၢ်လၢအတီတဂၤအသိး လၢၦ့ၤအီၤဆါအီၤတန့ၢ်ဘၣ်တဂၤအံၤတက့ၢ်. ယွၤလၢအ၀ံသးစူၤတၢ်ဒဲးဘး, တၢ်ဆီၣ်ဘံးဆီၣ်ဘၢ, တၢ်မၤနးၦၤလၢအတၢ်ကမၣ်တအိၣ်ဘၣ်အံၤ တသ့ဝဲ ဘၣ်တဂၤန့ၣ်, မ့ၢ်အဘၣ်ထွဲဒီးတၢ်သးခုအကစီၣ်ကသ့ဝဲဒ်လဲၣ်.`