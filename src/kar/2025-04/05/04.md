---
title:  တၢ်ထုးကွံၥ်စုလီၢ်ခီၣ်ခိၣ်ဧါ မ့တမ့ၢ် တၢ်မၤဟးဂီၤကွံၥ်လၢၥ်လၢၥ်ဆ့ဆ့ဧါ
date:   28/10/2025
---

`ထိၣ်သတြီၤ ၂မိၤ ၂၃း၂၈-၃၀း ၂မိၤ ၃၃း၂; ၂မိၤ ၃၄း၁၁; ၄မိၤ ၃၃း၅၂ ဒီး ၅မိၤ ၇း၂၀ ဃုၥ်ဒီး ၂မိၤ ၃၄း၁၃; ၅မိၤ ၇း၅; ၅မိၤ ၉း၃; ၅မိၤ ၁၂း၂, ၃ ဒီး ၅မိၤ ၃၁း၃, ၄ တက့ၢ်. လံၥ်စီဆှံဆၢသ့ၣ်တဖၣ်အံၤ လီၣ်ဖျါ ထီၣ်တၢ်မနုၤတမံၤလၢ အဘၣ်ဃးဒီးတၢ်ဒုးနၢၤတၢ်အတၢ်ပညိၣ်ဒီး တၢ်မၤ ဟးဂီၤတၢ်အံၤန့ၣ်လဲၣ်.`

ကစၢ်ယွၤအတၢ်တိၥ်ပၥ်အခီၣ်ထံးခီၣ်ဘိန့ၣ် တမ့ၢ်တၢ်မၤဟးဂီၤကွံၥ် ၦၤကနၤဧၣ်ဖိလၢၥ်လၢၥ်ဆ့ဆ့ဘၣ်, မ့မ့ၢ်တခီ, လၢအလီၢ်န့ၣ် မ့ၢ်တၢ်ထုးကွံၥ် အဝဲသ့ၣ်တၢ်စုလီၢ်ခီၣ်ခိၣ်လီၤ. တၢ်လူၤဃုသ့ၣ်ညါလံၥ်စီဆှံဆၢသ့ၣ်တဖၣ်အံၤ ပၥ်ဖျါထီၣ်လၢအံၣ်စ၇့လးကဘၣ်ပၣ်ဃုၥ်လၢ တၢ်ဒုးအတၢ်မၤနၢၤတၢ်အပူၤအံၤ သူဝဲလံၥ်တၢ်ကတိၤလၢ အစံးဘၣ်ဃးဒီးတၢ်ထုးကွံၥ်တၢ်စုလီၢ်ခိၣ်, တၢ်ဒုး ဟးထီၣ်ကွံၥ်ဒီးတၢ်မၤလၢၥ်ကွံၥ်အဂ့ၢ်လၢ အဘၣ်တၢ်မၤအီၤထီဒါၦၤလၢ အိၣ်ဖဲကီၢ်တၢ်စံးပၥ်အပူၤအံၤန့ၣ်လီၤ. တၢ်ကတိၤခံကလုၥ်တကလုၥ်လၢ အပၥ်ဖျါထီၣ်တၢ်မၤဟးဂီၤ ဒီးပၥ်အံၣ်စ၇့လးလၢ အမ့ၢ်ၦၤမၤတၢ်တဖုဆူ တၢ်လၢအဘၣ်တၢ်ပၥ်ဖျါထီၣ်အီၤလၢ အမ့ၢ်တၢ်လၢအသးသမူတအိၣ်ဝဲဘၣ်, ဒ်အမ့ၢ်တၢ်သ့ၣ်တဖၣ်လၢ ၦၤဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ် ဘါဝဲဒီး အတၢ်လုၢ်လီၢ်လၢအဘၣ်တၢ်ပၥ်အီၤလၢအမ့ၢ်ၦၤကနၤဧၣ်ဖိတဖၣ်အတၢ်ဘူၣ် တၢ်ဘါအလီၢ်ခၢၣ်သးန့ၣ်လီၤ.

တၢ်ဒုးစီဆှံန့ၣ် လီၤဆီဒၣ်တၢ်ဘၣ်ထွဲလိၥ်အသးဆူ ကနၤဧၣ်အလုၢ် အလၢ်ဒီး အတၢ်အိၣ်တၢ်ဆိးလၢအအၢဝဲသီဝဲအပူၤန့ၣ်လီၤ. ဒ်သိးဒီး ကဟးဆှဲး တၢ်သံၣ်သူမီၤကျၥ်အံၤအဂီၢ်, အံၣ်စ၇့လးကဘၣ်မၤဟးဂီၤကွံၥ်တၢ်အက့ၢ် အဂီၤတဖၣ်ခဲလၢၥ်လၢ အဒုးအါထီၣ်ဂီၢ်ထီၣ်တၢ်အၢတၢ်သီအံၤန့ၣ်လီၤ. မ့ၢ်နၥ်သက့ဒ်န့ၣ်ဒီး, ၦၤလၢအိၣ်ဆိးလၢကနၤဧၣ်အပူၤ လၢနီၢ်ကစၢ်ဒၣ်ဝဲ အဖီခိၣ်န့ၣ်, မ့ၢ်ပၥ်ပနီၣ်ယွၤအတၢ်ပၢတၢ်ြပးတချုးလၢတၢ်ဒုးမၤနၢၤအဆၢကတီၢ် ဒ်ဘၣ် မ့တမ့ၢ် ဖဲတၢ်ဒုးအဆၢကတီၢ်အံၤဒီး, ပူၤဖျဲးဝဲခီဖျိတၢ်ဟးထီၣ်ကွံၥ်ဆူ အထံအကီၢ်ပူၤန့ၣ်လီၤ (ယိၤရှူ ၂း၉-၁၄) ထိၣ်သတြီၤဒီး စံၣ်ညီၣ် ၁း၂၄-၂၆. ၦၤကနၤဧၣ်ဖိအၦၤဂီၢ်မုၢ်လၢ အဘၣ်တၢ်မၤဟးဂီၤကွံၥ်အီၤန့ၣ် မ့ၢ်ၦၤတဖုလၢ အဂုၤက့ၤအသးဆူ၀့ၢ်တဖၣ်လၢ အိၣ်ဒီးအခိၣ်ဒူအံၤအပူၤ ဒီးဆဲပူထီၣ်ကစၢ်ယွၤ အတၢ်တိၥ်ပၥ်လၢ အံၣ်စ၇့လးအဂီၢ်, ဒီးမၤကိၤထီၣ်အသးတဖၣ်အံၤန့ၣ်လီၤ (ယိၤရှူ ၁၁း၁၉, ၂၀).

မ့ၢ်နၥ်သက့ဒီး, တၢ်အံၤဒုးအိၣ်ထီၣ်တၢ်သံကွၢ်လီၤ, တၢ်တိၥ်ပၥ် အခီၣ်ထံးလၢ ကဒုးနၢၤကီၢ်ကနၤဧၣ်န့ၣ် မ့မ့ၢ်တၢ်ဟီထီၣ်ကွံၥ်ၦၤလၢ အအိၣ်ဆိး ဖဲကီၢ်ပူၤအံၤဒီး မ့တမ့ၢ်လၢတၢ်မၤဟးဂီၢ်ကွံၥ်အဝဲသ့ၣ်လၢၥ်လၢၥ်ဆ့ဆ့ဘၣ်ဒီး, ဘၣ်မနုၤလၢၦၤအံၣ်စ၇့လးဖိသ့ၣ်တဖၣ် ကဘၣ်မၤသံၦၤအါအါကလဲၥ်အံၤန့ၣ် လဲၣ်.

တၢ်ကွၢ်ဃုသ့ၣ်ညါနီၤဖးလံၥ်စီဆှံအဆၢလၢ အဘၣ်ဃးတၢ်ဒုးန့ၢ် ကီၢ်ကနၤဧၣ်အဂ့ၢ်န့ၣ် လီၣ်ဖျါထီၣ်လၢ တၢ်မၤနၢၤအံၤအတၢ်ပညိၣ်လၢ အခီၣ်ထံးခီၣ်ဘိန့ၣ် အခီပညီမ့ၢ်ဝဲတၢ်မၤလၢၥ်ကွံၥ်ၦၤကနၤဧၣ်အၦၤဂီၢ်မုၢ် တဖၣ်န့ၣ်လီၤ. မ့ၢ်နၥ်သက့ဒ်န့ၣ်ဒီး, ဒ်စီၤပၤဖၤ၇ိၣ်အသိး, ၦၤကနၤဧၣ်ဖိ အါအါကလဲၥ်, မၤကိၤထီၣ်အသးဒီး ကဲထီၣ်ဝဲလၢတၢ်ကဘၣ်မၤဟးဂီၤကွံၥ် အဝဲသ့ၣ်အလုၢ်အလၢ်လၢအတဂ့ၤဘၣ်အံၤ, ဒီးဒ်န့ၣ်အသိးတၢ်ကဘၣ် မၤဟးဂီၤကွံၥ်အဝဲသ့ၣ်စ့ၢ်ကီးန့ၣ်လီၤ.

`နတၢ်တကဲၥ်ပ၀းဒီး နလုၢ်နလၢ်တဖၣ်လၢ ကဘၣ်ထဲးထီၣ်ကွံၥ်ဒီး မၤဟးဂူၥ်ဟးဂီၤကွံၥ်အီၤလၢၥ်လၢၥ်ဆ့ဆ့န့ၣ်မ့ၢ်မနုၤလဲၣ်.`