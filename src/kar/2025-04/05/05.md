---
title:  တၢ်ဃုထၢသဘျ့
date:   29/10/2025
---

`ဖး ၅မိၤ ၂၀း၁၀, ၁၅-၁၈ ၅မိၤ ၁၃း၁၂-၁၈ ဒီး ယိၤရှူ ၁၀း၄၀ တက့ၢ်. တၢ်ဒုးတၢ်ယၤအတၢ်သိၣ်တၢ်သီဒီး တၢ်ထီဒါ၀့ၢ်လၢအံၣ်စ၇့လးအပူၤ လၢဘူၣ်ထီၣ်ဘါထီၣ်တၢ်ဂီၤတၢ်ဖီၣ်လၢအဘၣ်တၢ်ပၥ်ဖျါထီၣ်အီၤ ဖဲ ၅မိၤၡွ အပူၤအံၤ မၤစၢၤၦၤလၢ ကနၢ်ပၢၢ်တၢ်အဆၢလၢတၢ်ဒုးအတၢ်မၤဟးဂီၤကွံၥ် လၢၥ်လၢၥ်ဆ့ဆ့လၢ အံၣ်စ၇့လးဒုးတၢ်အံၤန့ၣ် ကသ့ဝဲလၢကျဲဒ်လဲၣ်.`

ဧ့ၤဘြံၤအလံၥ်စီဆှံဆၢသူတၢ်ကတိၤလီၤတံၢ်လီၤဆဲးပၥ်ဖျါထီၣ် တၢ်မၤဟးဂီၤၦၤဂီၢ်မုၢ်လၢတၢ်ဒုးအပူၤ လၢအမ့ၢ်ဝဲ ခ့နမနၥ န့ၣ်လီၤ. တၢ်ကတိၤအံၤ အခီပညီမ့ၢ်ဝဲ " cherem " "စံၣ်ညီၣ်ဃၣ်" မ့တမ့ၢ် "ဟ့ၣ်လီၤ သးဆူတၢ်မၤဟးဂီၤကွံၥ်လၢၥ်လၢၥ်ဆ့ဆ့အပူၤ" န့ၣ်လီၤ. လၢတၢ်ဆၢကတီၢ် အါအါကလဲၥ်အပူၤန့ၣ်, ဒုးအိၣ်ထီၣ်ၦၤဂီၢ်မုၢ်, ဆၣ်ဖိကီၢ်ဖိ မ့တမ့ၢ် တၢ်သ့ၣ် တဖၣ်လၢအသးသမူတအိၣ်ဘၣ်လၢယွၤအတၢ်ပၢအပူၤအံၤ အတၢ်လီၢ်တၢ်ကျဲ လီၤမၢ်ကွံၥ်ဝဲလၢၥ်လၢၥ်ဆ့ဆ့ ခီဖျိတၢ်ဒုးတၢ်ယၤအဃိ, ဒီးလၢတၢ်ဂ့ၢ်တၢ်ကျိၤ အါအါကလဲၥ်အပူၤန့ၣ် ဟးဂီၤကွံၥ်ဝဲဒၣ်န့ၣ်လီၤ. တၢ်ဆိကမိၣ်ဒီးတၢ်လူၤ မၤပိၥ်ထွဲ cherem အံၤ ဒ်အမ့ၢ်တၢ်မၤဟးဂီၤကွံၥ်ၦၤဂီၢ်မုၢ်လၢၥ်လၢၥ်ဆ့ဆ့လၢ တၢ်ဒုးအပူၤအံၤ ကဘၣ်တၢ်နၢ်ပၢၢ်အီၤလၢ ယွၤအတၢ်ထီဒါလိၥ်အသး ဒီးမူခိၣ် အတၢ်စိတၢ်ကမီၤလၢအအၢအံၤအဂ့ၢ်, ဖဲယွၤအတကဲၥ်ပ၀းဒီး အမံၤလၤ သၣ်ကပီၤဘၣ်တၢ်ထီဒါအီၤအံၤန့ၣ်လီၤ.

မၤကဒီးတစု, စးထီၣ်လၢတၢ်ဒဲးဘးအိၣ်ထီၣ်လၢဟီၣ်ခိၣ်ချၢအံၤ အကတီၢ်လံၤလံၤန့ၣ်, တၢ်အိၣ်လၢတၢ်အဘၢၣ်စၢၤအံၤတသ့ဝဲဘၣ်, ၦၤတဂၤ လၢ်လၢ် ကဘၣ်အိၣ်လၢယွၤအအိၣ်တကပၤ မ့တမ့ၢ်ထီဒါအီၤန့ၣ်လီၤ. တကပၤန့ၣ် ဆှၢဆူတၢ်မူ, တၢ်မူအထူအယိၥ်ဒီးအဂၤတကပၤန့ၣ်ဆူတၢ်သံ အပူၤ, တၢ်သံလီၤထူလီၤယိၥ်န့ၣ်လီၤ.

တၢ်လူၤပိၥ်ထွဲမၤတၢ်လၢအမၤဟးဂီၤကွံၥ်တၢ်လၢၥ်လၢၥ်ဆ့ဆ့အံၤ ပၥ်ဖျါထီၣ်ယွၤအတၢ်စံၣ်ညီၣ်တီလိၤထီဒါတၢ်ဒဲးဘးဒီးတၢ်အၢတၢ်သီန့ၣ်လီၤ. ကစၢ်ယွၤဒုးအိၣ်ထီၣ်တၢ်စံၣ်ညီၣ်လၢ အၦၤဂီၢ်မုၢ်လၢ ဘၣ်တၢ်ဃုထၢအီၤအံၤ လၢအတဒ်သိးဒီးတၢ်ဂၤဘၣ်တမံၤလီၤ. တၢ်ဟ့ၣ်လီၤသးလၢ တၢ်မၤဟးဂီၤ အပူၤအံၤ မ့ၢ်ယွၤအတၢ်ပၢ, အိၣ်ဒီးအဆၢလၢတၢ်စံၣ်စိၤတဲစိၤအပူၤ လၢအမ့ၢ် တၢ်ဒုးနၢၤကွံၥ်ကီၢ်ကနၤဧၣ်လၢ အမ့ၢ်တၢ်လီၢ်လၢတၢ်ဃုထၢအီၤ ဒ်သိး ကမၤန့ၢ်အီၤအဂီၢ်န့ၣ်လီၤ. ဒ်ပထံၣ်ဘၣ်လၢမဟါအတၢ်မၤလိပူၤအသိး, ၦၤလၢ အကဘၣ်တၢ်မၤဟးဂီၤကွံၥ်အီၤတဖၣ်အံၤ, ပူထီၣ်ဒီးထီဒါယွၤအတၢ်တိၥ်ပၥ် ထီဘိ, တအိၣ်ဒီးတၢ်ပီၢ်ယၢ်လီၤသးဘၣ်စ့ၢ်ကီးန့ၣ်လီၤ. လၢတၢ်န့ၣ်အဃိ, ယွၤအတၢ်ဆၢတဲၥ်လၢ ကမၤဟးဂီၤအဝဲသ့ၣ်န့ၣ် တမ့ၢ်အမၤတၢ်ဖဲဒၣ်အသးဒီး တဘၣ်ဃးဒီးၦၤကလုၥ်တဖုဘၣ်လီၤ.

အါန့ၢ်ဒ်အအံၤန့ၣ်, အံၣ်စ၇့လးကဒိးန့ၢ်ဘၣ်တၢ်တမံၤဃီ ဒ်အံၤ ဖဲအဝဲသ့ၣ်လူၤပိၥ်ထွဲတၢ်အိၣ်မူအိၣ်ဂဲၤ ဒ်သိးဒီးၦၤကနၤဧၣ်ဖိသ့ၣ်တဖၣ်န့ၣ်လီၤ (ထိၣ်သတြီၤဒီး ၅မိၤ ၁၃ တက့ၢ်). မ့ၢ်ဖျါမးလၢၦၤခံဖုလၢၥ်အိၣ်ဝဲဖဲလဲၣ် တကပၤ လၢအဘၣ်ဃးဒီးယွၤအတၢ်ဒုးအပူၤလၢအဘၣ်တၢ်ဆၢတဲၥ်တ့ၢ်လံအံၤ (ၦၤအံၣ်စ၇့လးဖိကဘၣ်ဒိးန့ၢ်ကီၢ်ဒီး ၦၤကနၤဧၣ်ဖိကဘၣ်တၢ်မၤဟးကွံၥ်အီၤ) ဒၣ်လဲၥ်, ညီဒံးမးဝဲလၢကသုးအသးဆူအဂၤတကပၤအအိၣ်သ့ဝဲ, ဒ်ပကထံၣ် ဘၣ်လၢနီၢ်၇ၤဃး, စီၤဧၤကၣ်ဒီး ၦၤကံးဘိၣ်ဖိသ့ၣ်တဖၣ်အဂ့ၢ်အကျိၤအံၤန့ၣ် လီၤ.

ၦၤဂီၢ်မုၢ်သ့ၣ်တဖၣ်န့ၣ် တမ့ၢ်တၢ်ဟ့ၣ်အဝဲသ့ၣ်တၢ်ကဟုကယၥ် မ့တမ့ၢ် ဘၣ်တၢ်တြီဆၢအဝဲသ့ၣ်ထဲလၢတၢ်မၤဖဲအလိၤလၢအမဲၥ်အပူၤဘၣ်. ၦၤလၢအဘၣ်ဘျုးခီဖျိအတၢ်၇့လိၥ်မုၥ်လိၥ်သးဒီးယွၤတဖၣ်န့ၣ်, အခွဲးအယၥ် ဟးဂီၤကွံၥ်ဝဲသ့လၢအတၢ်ပူထီၣ်အဃိ, ဒီးၦၤလၢအဘၣ်တၢ်တြီဃၥ်အီၤတဖၣ် ဟ့ၣ်လီၤသးလၢယွၤအစုပူၤသ့ဒီးမူဝဲန့ၣ်လီၤ.

`နီၢ်သးအတၢ်ဘၣ်ထွဲလၢပဂီၢ် ဖဲမုၢ်မဆါတနံၤအံၤလၢၦၤကနၤဧၣ်ဖိ သ့ၣ်တဖၣ် ထီဒါယွၤအဂ့ၢ်အကျိၤန့ၣ် မ့ၢ်မနုၤလဲၣ်. ပတၢ်ဃုထၢသဘျ့အဘူး အလဲလၢပနီၢ်ကစၢ်ဒၣ်ဝဲတဂၤအဂီၢ်န့ၣ် မ့ၢ်မနုၤလဲၣ်.`