---
title:  စီၤအၤဘြၤဟၣ်အတၢ်ဖံးတၢ်မၤ
date:   25/10/2023
---

`ဖး ၁မိၤၡွ ၁၉း၁-၂၉ တက့ၢ်. တၢ်အဘျုးအဖှိၣ်လၢစီၤအၤဘြၤဟၣ် အတၢ်တူၢ်လိၥ်တမှံၤတပျီၤ, အတၢ်အဲၣ်ဒီးအတၢ်ထုကဖၣ်န့ၣ် မ့ၢ်မနုၤလဲၣ်.`

လံၥ်စီဆှံပၥ်ဖျါထီၣ်တၢ်ဂ့ၢ်တၢ်ကျိၤလၢ အဘၣ်ဃးဒီးစီၤလိၥ်အလီၢ် အလၤ, အပတီၢ်ဖဲ၀့ၢ်စဒိၣ်အပူၤအံၤန့ၣ် လီၤသူၣ်အိၣ်သးအိၣ်ဝဲဒိၣ်မးန့ၣ်လီၤ. "ဒီးစီၤလိၥ်ဆ့ၣ်နီၤလၢ၀့ၢ်စဒိၣ်အပဲတ၇ီအပူၤ" ၁မိၤၡွ ၁၉း၁. တၢ်အံၤအခီပညီ မ့ၢ်ဝဲ, စီၤလိၥ်အံၤ မ့ၢ်ၦၤလၢအ၇့ဒိၣ်တဂၤဖဲ၀့ၢ်အံၤအပူၤ, ကမ့ၢ်ပဒိၣ်တဂၤ သ့ၣ်သ့ၣ်လီၤ, အဂ့ၢ်ဒ်လဲၣ်, တၢ်ဆ့ၣ်နီၤဘၣ်လၢပဲတ၇ီအပူၤအံၤ မ့ၢ်တၢ်ခွဲး တၢ်ယၥ်လၢပဒိၣ်, စံၣ်ညီၣ်ကွီၢ်ဒီးစီၤပၤသ့ၣ်တဖၣ်အဂီၢ်န့ၣ်လီၤ (၂ၡမူၤအ့လး ၁၉း၈; ယံး၇မံယၤ ၃၈း၇း ရူၤသး ၄း၁).

၁မိၤၡွ ၁၉ အံၤ ဘူးကဒ်သိးအသးဒီး ၁မိၤၡွ ၁၈ မးဒီးလၢတၢ်ကွဲး ဘၣ်ဃးမူခိၣ်ကလူးဒီးစီၤအၤဘြၤဟၣ်အဂ့ၢ်အံၤန့ၣ်လီၤ (၁မိၤၡွ ၁၈း၁; ၁မိၤၡွ ၁၉း၁). စီၤအၤဘြၤဟၣ်ဒီးစီၤလိၥ်ခံဂၤလၢၥ် ကွဲမုၢ်ၦၤတမှံၤတဖၣ်လၢ ကဟဲအိၣ်ဘှံးလၢအဝဲသ့ၣ်အတၢ်လီၢ်န့ၣ်လီၤ (၁မိၤၡွ ၁၈း၃, ၄; ၁မိၤၡွ ၁၉း၂). အဝဲသ့ၣ်ခံဂၤလၢၥ် ကတီၤတၢ်အီၣ်တၢ်အီလၢၦၤတမှံၤတဖၣ်အဂီၢ်န့ၣ်လီၤ (၁မိၤၡွ ၁၈း၄-၈; ၁မိၤၡွ ၁၉း၃). စီၤလိၥ်မ့ၢ်အိၣ်ဒီးအတၢ်ကမၣ်ဘၣ်ဆၣ် သနၥ်က့, ဖျါမးလၢအတၢ်သကဲၥ်ပ၀းလၢအဂ့ၤတဖၣ်အိၣ်ဒံးဝဲန့ၣ်လီၤ.

"ဒီးယွၤမၢတၢ်ဟဲစူၤကးဒီးမ့ၣ်အူလၢစဒိၣ်ဒီးဂမိ၇ၤအဖီခိၣ်, လၢယွၤ အအိၣ်လၢမူခိၣ်လီၤ. ဒီးမၤဟးဂီၤကွံၥ်၀့ၢ်တဖၣ်န့ၣ်, ဒီးပျီဒီဘ့ၣ်ညါ, ဒီးကယဲၢ်ၦၤ၀့ၢ်ဖိ, ဒီးတၢ်မဲတၢ်မါလၢဟီၣ်ခိၣ်န့ၣ်လီၤ" (၁မိၤၡွ ၁၉း၂၄, ၂၅).

ပတသ့ၣ်ညါလၢၦၤဂီၢ်မုၢ်အိၣ်ဝဲလၢ၀့ၢ်စဒိၣ်ဒီးဂမိ၇ၤအပူၤဆံးအါ ဆံးဂီၢ်အဂ့ၢ်အကျိၤန့ၣ်ဘၣ်, ဘၣ်ဆၣ်ဒီးတၢ်ပျီဒီဘ့ၣ်ညါ, ၦၤ၀့ၢ်ဖိခဲလၢၥ်ဒီး တၢ်လၢအမဲထီၣ်တဖၣ်ခဲလၢၥ် ဘၣ်ဟးဂီၤကွံၥ်ဝဲဒီး ၦၤပူၤဖျဲးကွံၥ်ထဲလွံၢ်ဂၤန့ၣ် လီၤ. ဒ်ထံလုၣ်ဘၢတၢ်အသိးန့ၣ်လီၤ. ပတသ့ၣ်ညါလၢအဝဲသ့ၣ်အိၣ်ၦဲၤဂၤလဲၣ် အဂ့ၢ်ဘၣ်, ဘၣ်ဆၣ်ပသ့ၣ်ညါလၢၦၤအါအါကလဲၥ်တတုၤလၢတၢ်မၤပူၤမၤဖျဲး အလီၢ်ဘၣ်န့ၣ်လီၤ.

ၦၤစှၤဂၤလၢ အပူၤဖျဲးဖဲ၀့ၢ်စဒိၣ်အံၤအပူၤန့ၣ် အိၣ်ဒီးတၢ်ဘၣ်ထွဲလိၥ် အသးဒီးပနီၢ်ကစၢ်ဒၣ်ဝဲအတၢ်ဖံးတၢ်မၤအံၤန့ၣ်လီၤ. ၦၤကိးဂၤဒဲးတဒိးန့ၢ်ဘၣ် တၢ်ပူၤဖျဲးအလီၢ်ဘၣ်. ပအဲၣ်ဒိးလၢၦၤကိးဂၤဒဲးကတူၢ်လိၥ်ကစၢ်ခ၇ံၥ်ဒီး အတၢ်အုၣ်က့ၤခီၣ်က့ၤအတၢ်တိၥ်ပၥ်န့ၣ်လီၤ, ဘၣ်ဆၣ်ၦၤတဂၤစုၥ်စုၥ်န့ၣ် အိၣ်ဒီးအတၢ်ဃုထၢသဘခ့ျန့ၣ်လီၤ. ပတၢ်မၤန့ၣ် မ့ၢ်လၢကဘၣ်ကွဲမုၥ်ၦၤလၢ အအါဒ်သိးကဃုထၢကစၢ်ခ၇ံၥ်အဂီၢ်န့ၣ်လီၤ. ဖဲပမၤပတၢ်ဖံးတၢ်မၤအကတီၢ် န့ၣ်, ကစၢ်ယွၤမၤစၢၤၦၤခီဖျိသးစီဆှံလီၤ, ဘၣ်ဆၣ်, အဝဲတမၤတၢ်လၢအထီဒါ ၦၤတဂၤလၢ်လၢ်အတၢ်ဃုထၢန့ၣ်ဘၣ်လီၤ. တၢ်ဃုထၢသဘခ့ျအခီပညီန့ၣ်, တၢ်မၤတမံၤလၢ်လၢ်လၢပမၤအီၤအံၤ, လၢအကတၢၢ်န့ၣ်, ပဃ့ဘါထုကဖၣ် ထဲလဲၣ်ဒ်လဲၣ်နၥ်သက့, တၢ်အုၣ်က့ၤခီၣ်က့ၤဟဲလၢၦၤတဂၤစုၥ်စုၥ်အတၢ်ဃုထၢ န့ၣ်လီၤ.

`ဖဲပထံၣ်ဘၣ်လၢပတၢ်ဖံးတၢ်မၤအံၤတကဲထီၣ်လိၣ်ထီၣ်ဝဲဘၣ် အကတီၢ်န့ၣ်, ပဒိးန့ၢ်ဘၣ်တၢ်မၤလိလၢသးသုတဟးဂီၤတဂ့ၤအဂီၢ်သ့ဝဲ ဒ်လဲၣ်.`