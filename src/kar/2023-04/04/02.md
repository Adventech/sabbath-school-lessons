---
title:  တၢ်တူၢ်လိၥ်တမှံၤတပျီၤအတၢ်ဟ့ၣ်
date:   22/10/2023
---

`ဖး ၁မိၤၡွ ၁၈း၁-၁၅ တက့ၢ်. တၢ်တူၢ်လိၥ်တမှံၤတပျီၤအတၢ်လိၣ် သ့ၣ်တဖၣ်လၢအဘၣ်တၢ်ပၥ်ဖျါထီၣ်အီၤလၢစီၤအၤဘြၤဟၣ်အတၢ်သးအိၣ် လၢအၦၤတမှံၤအဂီၢ်န့ၣ် မ့ၢ်မနုၤသ့ၣ်တဖၣ်လဲၣ်.`

စီၤအၤဘြၤဟၣ်ဆ့ၣ်နီၤလၢအဒဲပဲတြီအမဲၥ်ညါ ဖဲတၢ်ကိၢ်ခါမုၢ်ဆါခီ အံၤအကတီၢ်န့ၣ်လီၤ. တၢ်မၤအသးဒ်အံၤတအိၣ်ဝဲBကီBကီဘၣ်. ဖဲတၢ်ကိၢ် အကတီၢ်ဒီး မုၢ်အတၢ်ကိၢ်န့ၣ် ကိၢ်သွးဝဲဒိၣ်မးအကတီၢ်, ၦၤကိးဂၤဒဲး လူၤဃုကွၢ်တၢ်ကဒုဒီးကလံၤဖိအူဝဲလၢအခုၣ်န့ၣ်လီၤ. ဘၣ်သ့ၣ်သ့ၣ်, စီၤအၤဘြၤဟၣ်အံၤ, ဖဲအလဲၤခီဖျိဘၣ်တၢ်ကိၢ်အကတီၢ်အဆၢကတီၢ်ခါ, အသးအိၣ်လၢကမၤစၢၤၦၤတဂၤလၢ်လၢ်လၢအလဲၤတၢ်ဖဲအဆၢကတီၢ်အံၤ န့ၣ်လီၤ.

အဆၢကတီၢ်ဖဲအဝဲအိၣ်ဘှံးဒီးအိၣ်ခုဝဲအဖၢမုၢ်အံၤန့ၣ်, အဝဲထံၣ် ၦၤလဲၤတၢ်သၢဂၤန့ၣ်လီၤ. တၢ်လၢအမၤညီနုၢ်ဝဲန့ၣ် ကမ့ၢ်တၢ်တူၢ်လိၥ်တမှံၤ သ့ၣ်တဖၣ်န့ၣ်လီၤ. အအံၤမ့ၢ်တၢ်တမံၤလၢစီၤအၤဘြၤဟၣ်စးထီၣ်ဝဲဆိလၢ အတၢ်ဘၣ်သဂၢၢ်ဒီးၦၤတမှံၤအံၤန့ၣ်လီၤ. လံၥ်စီဆှံပၥ်ဖျါထီၣ်ဝဲလၢ အဝဲ စံၣ်လီၤလၢအဒဲပူၤ, လဲၤဃ့ၢ်ဆူၦၤတမှံၤအအိၣ် တချုးလၢအဝဲသ့ၣ်ဟဲဆူအအိၣ် ဒံးဘၣ်န့ၣ်လီၤ.

"ပျဲၦၤဟဲစိၥ်ထံတစဲးဒီး သ့ကွံၥ်သုခီၣ်ဒီးအိၣ်ဘှံးလၢသ့ၣ်အဖီလၥ်န့ၣ် တက့ၢ်. ဒီးယကဟဲစိၥ်ကိၣ်တကူၥ်, ဒုးမၤမုၥ်ထီၣ်က့ၤသုသးတက့ၢ်. လၢခံက့ၤဒီးသုကလဲၤဘၣ်ဒံးတၢ်လီၤ. အဂ့ၢ်ဒ်အံၤ, သုဟဲလံဆူသုကုၢ်သုၦၤ အအိၣ်လံလီၤ. ဒီးစံးဝဲဒၣ်ဒ်န့ၣ်အသိး, မၤဒ်နစံးတၢ်အသိးန့ၣ်တက့ၢ်" ၁မိၤၡွ ၁၈း၄, ၅.

စီၤအၤဘြၤဟၣ်သ့ၣ်ညါအတၢ်ဖံးတၢ်မၤလီၤတံၢ်လီၤဆဲးလၢ အမ့ၢ် ကဘၣ်နီၤလီၤတၢ်သ့ၣ်ညါကစၢ်ယွၤဆူၦၤကိးဂၤဒဲးအအိၣ် ဆူဟီၣ်ခိၣ်လၢ ၦၤတသ့ၣ်ညါယွၤတဖၣ်အကျါ, ၦၤဘူၣ်ထီၣ်ဘါထီၣ်တၢ်ဂီၤတၢ်ဖီၣ်, ဒီးၦၤဘူၣ်ထီၣ်ဘါထီၣ်ကစၢ်အါအါတဖၣ်အကျါန့ၣ်လီၤ. ဒ်ပကွၢ်တၢ်မၤအသး အံၤ, တၢ်ဆိကတၢၢ်တမံၤလၢအမၤလၢၦဲၤအတၢ်ဖံးတၢ်မၤန့ၣ် မ့ၢ်ဝဲတၢ်တူၢ်လိၥ် တမှံၤတပျီၤလၢအဟဲပၢၢ်ထီၣ်လၢအမဲၥ်ညါအံၤန့ၣ်လီၤ.

အဆၢကတီၢ်ဖဲအံၤန့ၣ်, စီၤအၤဘြၤဟၣ်အဟံၣ်ဒူၣ်ဃီဒူၣ်အံၤ သးသမူ အိၣ်ဝဲဒၣ်လၢအကထိညါ, လၢအကျါန့ၣ် ဟံၣ်ခိၣ်တဖၣ်အိၣ်အါမးဒီးၦၤသ့ၣ် တဖၣ်အံၤ မ့ၢ်ၦၤလၢအဆီတလဲကွံၥ်အတၢ်အိၣ်မူလၢတၢ်ဘူၣ်ထီၣ်ဘါထီၣ် တၢ်ဂီၤတၢ်ဖီၣ်အကျါန့ၣ်လီၤ. ဟံၣ်ဒူၣ်ဃီဒူၣ်ဒိၣ်ဒိၣ်, ဒီးဟံၣ်ဖိဃီဖိအါအါ ဂီၢ်ဂီၢ်ဒ်အံၤ လိၣ်ဝဲၦၤဖီၣ်နီၣ်၀ံၥ်ခံလၢအကျၢၤတဂၤန့ၣ်လီၤ. စီၤအၤဘြၤဟၣ် အတၢ်စိတၢ်ကမီၤတလဲၤကဒံကဒါဒီးစၢ်ဝဲဘၣ်, မ့မ့ၢ်တခီ အတၢ်စိတၢ်ကမီၤ လီၤဘၣ်ဝဲယံၤန့ၢ်ဒံးအဟံၣ်ဖိဃီဖိအတၢ်အိၣ်ဆိးအလီၢ်ဒံးန့ၣ်လီၤ. ဖဲအသူၣ်ထီၣ် အဒဲတဘျီလၢ်လၢ်န့ၣ်, သူၣ်ထီၣ်ဝဲလၢတၢ်လုၢ်အလီၢ်ဒီး တၢ်လုၢ်ထီၣ်ပၥ်ထီၣ် အတၢ်ဘူၣ်တၢ်ဘါအလီၢ်အကပၤန့ၣ်လီၤ. ဖဲဒဲဘၣ်တၢ်သုးကွံၥ်အီၤအကတီၢ် န့ၣ်, တၢ်လုၢ်တၢ်ပၥ်အလီၢ်အိၣ်လီၤတဲၥ်ဝဲ, ဒီးၦၤကနၤဧၣ်ဖိလၢအဟး၀့ၤ၀ီၤ တဖၣ်, လၢအဒိးန့ၢ်ဘၣ်တၢ်သ့ၣ်ညါယွၤလၢ စီၤအၤဘြၤဟၣ်ဒီးအခ့အၦၤ အအိၣ်အံၤ, အိၣ်ကတီၢ်ဖဲတၢ်လုၢ်လီၢ်ဒ်သိးကလုၢ်ထီၣ်တၢ်လုၢ်ဆူကစၢ်ယွၤ အအိၣ်န့ၣ်လီၤ. Ellen G. White, Patriarchs and Prophets, pp. 138, 139.

လၢအခီၣ်ထံးလံၤလံၤန့ၣ်, ၦၤအဝဲအံၤနၢ်ပၢၢ်ဝဲလၢ ကစၢ်ယွၤကိးဃီၤ အီၤဒ်သိးကမၤယွၤအတၢ်မၤ, ဒီးအတၢ်လဲၤဆူကီၢ်တၢ်စံးပၥ်အံၤ တမ့ၢ် တၢ်လဲၤကသုၣ်အဂီၢ်ဘၣ်, မ့မ့ၢ်တခီကကဲတၢ်ဆိၣ်ဂ့ၤဆူၦၤအိၣ်ဆိးဝဲလၢ အခိၣ်အဃၢၤဒီး ခီဖျိအချံအသၣ်အံၤအဃိ, ကဲတၢ်ဆိၣ်ဂ့ၤဆူဟီၣ်ခိၣ်ချၢ အဂီၢ်န့ၣ်လီၤ.

`တၢ်သိၣ်လိနဲၣ်လိလၢစီၤအၤဘြၤဟၣ်အတၢ်ဒိတၢ်တဲၥ်လၢ တၢ်တူၢ်လိၥ်တမှံၤတပျီၤအံၤ နထိၣ်သတြီၤအီၤလၢနတၢ်အိၣ်မူအပူၤသ့ဝဲ ဒ်လဲၣ်.`