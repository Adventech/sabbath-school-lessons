---
title:  စီၤအၤဘြၤဟၣ်တၢ်သးအိၣ်အတၢ်ထုကဖၣ်
date:   24/10/2023
---

`ဖး ၁မိၤၡွ ၁၈း၂၃-၃၂ ဒီး ယၤကိၥ် ၅း၁၆ တက့ၢ်. လံၥ်စီဆှံ အဆၢတဖၣ်အံၤ သိၣ်လိၦၤလၢတၢ်ထုကဖၣ်ဃ့ကညးတၢ်လၢၦၤဂီၢ်အံၤ အတၢ်စိတၢ်ကမီၤအိၣ်ဝဲသ့လၢကျဲဒ်လဲၣ်.`

စီၤအၤဘြၤဟၣ်ဒီးကစၢ်ယွၤအတၢ်စံးကတိၤလိၥ်သးအံၤ မ့ၢ်တၢ်ပၥ်ဖျါ ထီၣ်တၢ်အခၢၣ်စးအတၢ်ဒိတၢ်တဲၥ်တမံၤလၢ တၢ်ဃ့ကညးတၢ်လၢၦၤဂၤအဂီၢ် န့ၣ်လီၤ. စီၤအၤဘြၤဟၣ်အံၤ ဘၣ်တၢ်ပၥ်ဖျါထီၣ်အီၤလၢ အမ့ၢ်ၦၤဃ့ကညး တၢ်လၢ၀့ၢ်စဒိၣ်ဒီးဂမိ၇ၤအၦၤဂီၢ်မုၢ်အဂီၢ် လၢယွၤအမဲၥ်ညါန့ၣ်လီၤ. အဝဲ ဃ့ကညးတၢ်လၢၦၤဂီၢ်မုၢ်သ့ၣ်တဖၣ်အံၤအဂီၢ်, မ့ၢ်တၢ်တမံၤလၢအပၥ်ဖျါထီၣ် တၢ်အဒိအတဲၥ်လၢအမ့ၢ်ကစၢ်ခ၇ံၥ်, ၦၤဃ့ကညးတၢ်လၢပဂီၢ်တဂၤ လၢပၢ်ယွၤ အမဲၥ်ညါန့ၣ်လီၤ. ပတၢ်ဖံးတၢ်မၤလၢအဆၢကတီၢ်ခဲအံၤန့ၣ် လၢထီၣ်ၦဲၤထီၣ် သ့လၢပတၢ်ဃ့ကညးတၢ်လၢၦၤဂီၢ် ခီဖျိလၢတၢ်ထုကဖၣ်အပူၤန့ၣ်လီၤ.

စီၤအၤဘြၤဟၣ်ဒိးန့ၢ်ဘၣ်တၢ်မၤလိလၢကအဲၣ်ၦၤဂီၢ်မုၢ်လၢ စဒိၣ်ဒီး ဂမိ၇ၤအပူၤ ဒီး၀့ၢ်လၢအအိၣ်ဘူးသ့ၣ်တဖၣ်အဂီၢ်န့ၣ်လီၤ. လၢတၢ်န့ၣ်အဃိ, အတၢ်ထုကဖၣ်အံၤ မ့ၢ်တၢ်လၢအတီအလိၤဒီး အိၣ်ဒီးတၢ်သူၣ်အိၣ်သးအိၣ် အနီၢ်ကီၢ်တမံၤန့ၣ်လီၤ. အဝဲဒုးတၢ်ဒီးစီၤပၤတဖၣ်လၢအမၤနၢၤတ့ၢ်၀့ၢ်စဒိၣ် ဒီးဂမိ၇ၤန့ၣ်လီၤ. တုၤမ့ၢ်အမၤနၢၤတၢ်၀ံၤဒီး, ၀့ၢ်စဒိၣ်အစီၤပၤ, ဘ့၇ၤ, ဟဲဆူ စီၤအၤဘြၤဟၣ်အအိၣ်ဃုၥ်ဒီးမးလကံစဒ့းန့ၣ်လီၤ. ဘ့၇ၤမၢအၦၤဂီၢ်မုၢ်တဖၣ် က့ၤကဒါက့ၤဆူအဟံၣ်အဃီဒၣ်ဝဲန့ၣ်လီၤ. "ဒီးစဒိၣ်အစီၤပၤစံးဘၣ်စီၤအၤဘြၣ်, ဟ့ၣ်ယၤလၢၦၤကညီ, ဒီးဟံးန့ၢ်တၢ်ဖိတၢ်လံၤလၢနဂီၢ်ဒၣ်နဲတက့ၢ်" ၁မိၤၡွ ၁၄း၂၁. အဝဲအံၤမ့ၢ်တၢ်ဒုးနဲၣ်ဖျါထီၣ်စီၤပၤတဂၤအတၢ်အဲၣ်ဆူအၦၤဂီၢ်မုၢ် အဖီခိၣ်န့ၣ်လီၤ. မ့ၢ်လၢစီၤအၤဘြၤဟၣ်အတၢ်သကဲၥ်ပ၀းအဒိၣ်ကတၢၢ် တမံၤန့ၣ် မ့ၢ်ဝဲတၢ်အဲၣ်တၢ်ကွံအသိးန့ၣ်, အဝဲအဲၣ်စဒိၣ်ဒီးဂမိ၇ၤအစီၤပၤ ဒီးအၦၤဂီၢ်မုၢ်တဖၣ် ဒီးဃ့ဘါထုကဖၣ်တၢ်လၢအဝဲသ့ၣ်ဒီးအၦၤဂီၢ်မုၢ်ခဲလၢၥ် အဂီၢ်န့ၣ်လီၤ. "တၢ်အဲၣ်သးသမူလၢအဟးဂီၤတဖၣ်အံၤအဂီၢ်န့ၣ် မ့ၢ်တၢ်လၢ အထိၣ်ဟူးထိၣ်ဂဲၤစီၤအၤဘြၤဟၣ်အတၢ်ထုကဖၣ်အံၤန့ၣ်လီၤ." Ellen G. White, Patriarchs and Prophets, p. 140.

စီၤအၤဘြၤဟၣ်ပၥ်ဖျါထီၣ်အတၢ်ဆီၣ်လီၤသးဒီးတၢ်သးစူၤလၢ အတၢ်ထုကဖၣ်အပူၤအံၤန့ၣ်လီၤ. တုၤမ့ၢ်ကစၢ်ယွၤတူၢ်လိၥ်အတၢ်ဃ့ကညး အဆိကတၢၢ်တထံၣ်လၢတမၤဟးဂီၤ၀့ၢ်ဘၣ် ဖဲၦၤဂ့ၤမ့ၢ်အိၣ်အဂၤ ၅၀ အကတီၢ် န့ၣ်, အဝဲဆဲးဃ့ကညးကဒီးတၢ်လၢတၢ်ဘၢၣ်စၢၤန့ၣ်လီၤ.

တၢ်ထုကဖၣ်မ့ၢ်တအိၣ်ဘၣ်န့ၣ်, တၢ်ဃ့ကညးတၢ်လၢၦၤဂၤအဂီၢ်, ပတၢ်ဖံးတၢ်မၤလၢထီၣ်ၦဲၤထီၣ်ဝဲတသ့ဘၣ်. ပထံၣ်လိၥ်သးဒီးၦၤတဂၤဂၤ, သိၣ်လိနဲၣ်လိအီၤလၢလံၥ်စီဆှံအဂ့ၢ်အကျိၤ၀ံၤဒီး ပဘၣ်ဃ့တၢ်ဆိၣ်ဂ့ၤလၢ ၦၤလၢပဘၣ်သဂၢၢ်တ့ၢ်ဒီးအီၤတဖၣ်အဂီၢ်န့ၣ်လီၤ. ကစၢ်ယွၤန့ၣ် ဒိကနၣ် တၢ်ထုကဖၣ်ဒ်အံၤတဖၣ်လၢ တၢ်ထိးဘၣ်ၦၤသ့ၣ်တဖၣ်လၢပထံၣ်အီၤအံၤ အသးန့ၣ်လီၤ. တမ့ၢ်လၢပတၢ်ကတိၤ မ့တမ့ၢ်ပကလုၢ်သ့ကတိၤဘၣ်အဃိ, တၢ်လဲလိၥ်အသးအိၣ်ထီၣ်လၢပသကိးတဖၣ် မ့တမ့ၢ်ၦၤလၢပဘၣ်သဂၢၢ်ဒီးအီၤ တဖၣ်အပူၤန့ၣ်ဘၣ်ယ- မ့ၢ်သးစီဆှံအတၢ်မၤန့ၣ်လီၤ. လၢတၢ်န့ၣ်အဃိ, ပဘၣ် ဃ့ဘါထုကဖၣ်တၢ်လၢၦၤတဂၤစုၥ်စုၥ်အဂီၢ်, ဖဲပအိၣ်ဒီးတၢ်ဖံးတၢ်မၤတဆၢ ကတီၢ်လၢ်လၢ်အပူၤန့ၣ်လီၤ.

`ဖး ၇ိမ့ၤ ၈း၃၄ ဒီး ဧ့ၤဘြံၤ ၇း၂၅ တက့ၢ်. လံၥ်စီဆှံအဆၢသ့ၣ် တဖၣ်အံၤ စံးၦၤတၢ်ဂ့ၢ်လၢကစၢ်ခ၇ံၥ်မၤတၢ်လၢပဂီၢ်န့ၣ်ဒ်လဲၣ်, ဒီးတၢ်မ့ၢ် တၢ်တီအံၤမၤစၢၤၦၤလၢကနၢ်ပၢၢ်ပနီၢ်ကစၢ်ဒၣ်ဝဲအမူဒါလၢတၢ်ဃ့ကညး တၢ်လၢၦၤဂၤအဂီၢ်န့ၣ်သ့ဝဲဒ်လဲၣ်.`