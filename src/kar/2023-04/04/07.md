---
title:  တၢ်ဆိကမိၣ်ဆူညါအဂီၢ်
date:   27/10/2023
---

တၢ်အဲၣ်သးသမူလၢအဟးဂီၤကွံၥ်အံၤ မ့ၢ်တၢ်လၢအဒုးသူၣ်ဟူးသးဂဲၤ စီၤအၤဘြၣ်အတၢ်ထုကဖၣ်န့ၣ်လီၤ. ဖဲအသးဟ့၀့ၢ်အတၢ်ဒဲးဘးအံၤအကတီၢ် န့ၣ်, အသးအိၣ်လၢၦၤတၢ်ဒဲးဘးဖိသ့ၣ်တဖၣ်ကပူၤဖျဲးဝဲအဂီၢ်န့ၣ်လီၤ. အတၢ် သးအိၣ်လၢ၀့ၢ်စဒိၣ်အံၤအဂီၢ်န့ၣ်, ဒုးနဲၣ်ဖျါတၢ်ဘၣ်ယိၣ်ဘၣ်ဘီလၢ ပဘၣ် အိၣ်ဒီးတၢ်သးအိၣ်လၢၦၤတပီၢ်ယၢ်လီၤက့ၤအသးဘၣ်တဖၣ်အဂီၢ်ဒ်န့ၣ်အသိး န့ၣ်လီၤ. ပကဘၣ်သးဟ့တၢ်ဒဲးဘးတဖၣ်, ဘၣ်ဆၣ်ဘၣ်အိၣ်ဒီးတၢ်သးကညီၤ ၦၤတၢ်ဒဲးဘးဖိန့ၣ်လီၤ. သးသမူလၢပခိၣ်ပဃၢၤတဖၣ်အံၤ လဲၤလီၤဆူ တၢ်မုၢ်လၢ်တအိၣ်ဝဲဘၣ်အပူၤ, အၢဝဲသီဝဲဒ်သိးဒီး၀့ၢ်စဒိၣ်န့ၣ်လီၤ. တၢ်သးကညီၤ အပဲတြီကးတံၥ်ဃၥ်အသးလၢ ၦၤတနီၤနီၤအဂီၢ်ကိးနံၤဒဲးန့ၣ် လီၤ. တၢ်ဟ့ၣ်ပလီၢ်အတၢ်ကလုၢ်ဒီး တၢ်ဃ့ကညးၦၤတၢ်ဒဲးဘးဖိသ့ၣ်တဖၣ် အံၤဃ့ၢ်ကွံၥ်လၢတၢ်လီၤပျံၤလီၤဖုးအလီၢ်ဆူလဲၣ်. စုလၢကယူၥ်ထီၣ်သးဒီး ထုးက့ၤအဝဲသ့ၣ်န့ၣ် အိၣ်ဖဲလဲၣ်. ၦၤလၢအဆီၣ်လီၤသးဒီး အိၣ်ဒီးတၢ်စူၢ် တၢ်နၥ်တဖၣ်လၢ ကဃ့ကညးယွၤလၢအဝဲသ့ၣ်အဂီၢ်အံၤအိၣ်ဖဲလဲၣ်.

"စီၤအၤဘြၤဟၣ်အတၢ်ပၥ်သးအံၤ မ့ၢ်ကစၢ်ခ၇ံၥ်အတၢ်ပၥ်အသး န့ၣ်လီၤ. ကစၢ်ယွၤအဖိခွါအံၤ မ့ၢ်ၦၤစံးကတိၤတၢ်လၢၦၤတၢ်ဒဲးဘးဖိသ့ၣ် တဖၣ်အဂီၢ်န့ၣ်လီၤ. ၦၤလၢအဟ့ၣ်လီၤတၢ်အုၣ်က့ၤခီၣ်က့ၤအၦၤတဂၤအံၤ သ့ၣ်ညါၦၤကညီအသးသမူအလုၢ်အၦ့ၤန့ၣ်လီၤ. တၢ်ထီဒါတၢ်အၢတၢ်သီအံၤ အိၣ်ဖျါထီၣ်အသးသ့ထဲတမံၤလၢတၢ်စီဆှံလၢခ၇ံၥ်အပူၤ, အတၢ်အဲၣ်လၢ ၦၤတၢ်ဒဲးဘးဖိအဂီၢ် လၢအကတၢၢ်တသ့ဘၣ်အံၤန့ၣ်လီၤ. တၢ်သူၣ်ကိၢ်အူ သးကိၢ်အူလၢအဘၣ်တၢ်ပျၤထီၣ်အီၤ, တၢ်၀ံဃၢလၢနီၢ်ကစၢ်ဒၣ်ဝဲဘၣ်ယိးထီၣ် လၢၦၤတၢ်ဒဲးဘးဖိလၢဟီၣ်ခိၣ်ချၢအံၤအဂီၢ်, အဝဲဃ့တၢ်လၢၦၤကတိၤအၢ ကတိၤသီတၢ်တဖၣ်, ၦၤမၤသံတၢ်တဖၣ်အဂီၢ်လၢအမ့ၢ်, "ပၢ်ဧၢ, ပျၢ်အတၢ် ဒဲးဘးတက့ၢ်, အဂ့ၢ်ဒ်အံၤ မ့ၢ်အမၤဝဲဒ်လဲၣ်ဒ်လဲၣ်န့ၣ် တသ့ၣ်ညါဘၣ်" လူၤကၣ် ၂၃း၃၄. Ellen G. White, Patriarchs and Prophets, p. 140.

"စီၤအၤဘြၤဟၣ်အံၤ ထံကီၢ်လၢအခိၣ်ဃၢၤတဖၣ်ပၥ်ကဲအီၤလၢ အမ့ၢ်စီၤပၤလၢအဂံၢ်ဆူၣ်ဘါဆူၣ်ဒီးအိၣ်ဒီးတၢ်ကူၣ်သ့ဒီးတၢ်သ့တၢ်ဘၣ်တဂၤ န့ၣ်လီၤ. အဝဲတမၤတဲၥ်အတၢ်စိတၢ်ကမီၤအဆၢလၢ ၦၤလၢအခိၣ်အဃၢၤ တဖၣ်အဂီၢ်ဘၣ်. မ့ၢ်ဘၣ်ထိၣ်သတြီၤဒီးၦၤဘါတၢ်ဂီၢ်တၢ်ဖီၣ်တဖၣ်န့ၣ်, စီၤအၤဘြၤဟၣ်အတၢ်အိၣ်မူဒီး, သကဲၥ်ပ၀းအံၤ လီၣ်ဖျါထီၣ်တၢ်စူၢ်တၢ်နၥ်လၢ အမ့ၢ်အတီန့ၣ်လီၤ. အတၢ်တီတၢ်လိၤလၢယွၤအပူၤအံၤ တဟူးတ၀းဝဲဘၣ်, အတၢ်သးအိၣ်မၤဂ့ၤတၢ်, အတၢ်တူၢ်လိၥ်မုၥ်ၦၤဂၤတဖၣ်အံၤဒုးသူၣ်ဟူးသးဂဲၤ တၢ်နၥ်န့ၢ်အီၤဒီးတၢ်ဒီတံၤဒီသကိးလၢအဂ့ၤဒီး တၢ်ယူးယီၣ်ပၥ်ကဲအီၤန့ၣ်လီၤ.