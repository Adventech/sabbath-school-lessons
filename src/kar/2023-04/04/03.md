---
title:  စီၤအၤဘြၤဟၣ်အတၢ်အဲၣ်လၢၦၤကိးဂၤဒဲးအဂီၢ်
date:   23/10/2023
---

`ဖး ၁မိၤၡွ ၁၈း၁၆-၃၃ တက့ၢ်. စီၤအၤဘြၤဟၣ်ပၥ်ဖျါထီၣ် အတၢ်အဲၣ်အသူးအသ့ၣ်ဆူၦၤဂီၢ်မုၢ်ခဲလၢၥ်အဂီၢ် လၢနီၤဖးကလုၥ်ဒူၣ်, ကလုၥ်အစၢၤအသွဲၣ်ဘၣ်န့ၣ်လၢကျဲဒ်လဲၣ်တကလုၥ်လဲၣ်.`

တၢ်သူးသ့ၣ်ခံမံၤတမံၤလၢအအိၣ်ဒီးစီၤအၤဘြၤဟၣ်လၢ အဘၣ် တၢ်ပၥ်ဖျါအီၤဖဲ ၁မိၤၡွ ၁၈ အပူၤအံၤ မ့ၢ်ဝဲအတၢ်အဲၣ်လၢ ၦၤဂီၢ်မုၢ်အဂီၢ်, တုၤၦၤလၢတသ့ၣ်ညါဝဲဒၣ်တဖၣ်အကျါန့ၣ်လီၤ. အဝဲအံၤမ့ၢ်တၢ်မၤလိအဒိၣ် တမံၤလၢ ပဝဲဒၣ်ကိးဂၤဒဲးအဂီၢ်န့ၣ်လီၤ. ၦၤဂီၢ်မုၢ်သ့ၣ်တဖၣ်လၢ ၀့ၢ်စဒိၣ်ဒီး ဂမိ၇ၤအပူၤအံၤ မ့ၢ်ၦၤတၢ်ဒဲးဘးဖိသ့ၣ်တဖၣ်, အတၢ်သကဲၥ်ပ၀းတဒ်သိးဒီး အီၤဘၣ်ဆၣ်, အတၢ်အဲၣ်ဒီးတၢ်သးအိၣ်န့ၣ် အိၣ်လၢၦၤကိးဂၤဒဲးအဂီၢ် လၢအတနီၤဖးကလုၥ်ဒူၣ်, မုၣ်ခွါ, တၢ်စံးတၢ်ကတိၤဒီးတၢ်ဘူၣ်တၢ်ဘါအဆၢ ဘၣ်န့ၣ်လီၤ.

၀ံၤကဒီးတစုန့ၣ်, ကစၢ်ယွၤလီၣ်ဖျါထီၣ်ဆူစီၤအၤဘြၤဟၣ်အအိၣ် လၢအတၢ်ဆၢတဲၥ်လၢကမၤဟါဂီၤကွံၥ်၀့ၢ်စဒိၣ်ဒီးဂမိ၇ၤအံၤန့ၣ်လီၤ. "ဒီးယွၤ စံးဝဲဒၣ်, မ့ၢ်စဒိၣ်ဒီးဂမိ၇ၤအကိးတၢ်ဒိၣ်ဝဲအါဝဲဒီး, အတၢ်ဒဲးဘးယိၥ်မး, သတးဒီးယကလဲၤလီၤဒီး မ့ၢ်အမၤဝဲတုၤအလၢၥ်ဝဲဒၣ်တၢ်ကိးလၢအဟဲဆူ ယအိၣ်အသိးဧါန့ၣ် ယကကွၢ်, ဒီးမ့တမ့ၢ်ဘၣ်ဒီး, ယကသ့ၣ်ညါလီၤ" ၁မိၤၡွ ၁၈း၂၀, ၂၁.

လၢတၢ်ဆီၣ်လီၤသးဒီးတၢ်ယူးယီၣ်ပၥ်ကဲအပူၤန့ၣ်, စီၤအၤဘြၤဟၣ် ဒုးအိၣ်ထီၣ်အတၢ်ဃ့ကညးဆူယွၤအအိၣ်န့ၣ်လီၤ. "မ်နသုတမၤဒ်န့ၣ်တဂ့ၤ, မၤသံၦၤအတီအလိၤဒီးၦၤတတီတလိၤ, ဒီးပၥ်ၦၤအတီအလိၤဒ်ၦၤတတီတလိၤ အသိးန့ၣ်, မ်တၢ်သုတမၤအသးဒ်န့ၣ်ဒီးနၤတဂ့ၤ, ၦၤလၢအစံၣ်ညီၣ်ဟီၣ်ခိၣ် ဒီဘ့ၣ်ညါတဂၤန့ၣ်, ကမၤတၢ်တီတၢ်လိၤတမ့ၢ်ဘၣ်ဧါ" (၁မိၤၡွ ၁၈း၂၅).

ခီဖျိအတၢ်အဲၣ်တၢ်ကွံအံၤအဃိ, စီၤအၤဘြၤဟၣ်မုၢ်လၢ်ဝဲလၢ ကမၤပူၤဖျဲးၦၤဂီၢ်မုၢ်ခဲလၢၥ်ဖဲ၀့ၢ်ပူၤအံၤ, တမ့ၢ်ထဲၦၤတီၦၤလိၤဧိၤဘၣ်လီၤ. မ့ၢ်အနီၢ်ကီၢ်မးလၢ စီၤအၤဘြၤဟၣ်သ့ၣ်ညါဝဲလၢ ၦၤဂီၢ်မုၢ်သ့ၣ်တဖၣ်အံၤ အၢဝဲသီဝဲအဂ့ၢ်အကျိၤန့ၣ်လီၤ. ၦၤဂီၢ်မုၢ်လၢအအိၣ်မူဖဲန့ၣ်သ့ၣ်တဖၣ် အဂ့ၢ် အကျိၤန့ၣ် ကနၢ်ဟူဘၣ်ဝဲန့ၣ်လီၤ. တၢ်လၢပသ့ၣ်ညါဘၣ်အဝဲသ့ၣ်အဂ့ၢ် အကျိၤလၢအဘၣ်တၢ်ပၥ်ဖျါအီၤလၢလံၥ်စီဆှံအဆၢဆူညါတတီၤ လၢအဘၣ်ဃး ဒီးစီၤလိၥ်ဒီးၦၤဂီၢ်မုၢ်လၢအမၤတၢထီၣ်တၢလီၤတၢ်လၢဟံၣ်ချၢအံၤအဂ့ၢ်န့ၣ်, ဒုးနဲၣ်ဖျါလၢၦၤသ့ၣ်တဖၣ်အံၤ မ့ၢ်ၦၤလၢအအၢအသီနီၢ်ကီၢ်န့ၣ်လီၤ (၁မိၤၡွ ၁၉း၁-၁၁).

ဘၣ်ဆၣ်ဒီး စီၤအၤဘြၤဟၣ်သ့ၣ်ညါကစၢ်ယွၤတၢ်အဲၣ်လၢအနီၢ်ကစၢ် ဒၣ်ဝဲအဃိ, ဃ့ကညးယွၤလၢအဝဲသ့ၣ်အဂီၢ်န့ၣ်လီၤ. စီၤအၤဘြၤဟၣ် သ့ၣ်ညါလၢ ၦၤကညီဟဲက့ၤဆူယွၤအအိၣ်ဒီး သ့ၣ်နီၣ်ပီၢ်ယၢ်လီၤက့ၤသးသ့ဝဲ ထီဘိန့ၣ်လီၤ. လၢစီၤအၤဘြၤဟၣ်အဂီၢ်န့ၣ်, တၢ်မၤပူၤဖျဲး၀့ၢ်ခံဖျၢၣ်အံၤ ကဟ့ၣ်အဝဲသ့ၣ်တၢ်ခွဲးတၢ်ယၥ်လၢကပီၢ်ယၢ်လီၤသးအဂီၢ်န့ၣ်လီၤ.

လၢအကတၢၢ်န့ၣ် စီၤအၤဘြၤဟၣ်ပၥ်အတၢ်ဃ့ကညးလၢ အတၢ် သ့ၣ်ညါကစၢ်ယွၤအတၢ်အဲၣ်လၢ ၦၤကညီအဂီၢ်အဖီခိၣ်န့ၣ်လီၤ. အနီၢ်ကစၢ် ဒၣ်ဝဲ အိၣ်ဒီးအတၢ်အဲၣ်ဒိၣ်လၢၦၤတၢ်ဒဲးဘးဖိသ့ၣ်တဖၣ်အဂီၢ် ဒီးသ့ၣ်ညါ ဝဲလၢသးသမူမ့ၢ်အိၣ်ဒ်န့ၣ်, တၢ်မုၢ်လၢ်လၢတၢ်အုၣ်က့ၤခီၣ်က့ၤအဂီၢ်အိၣ်ဒံး ဝဲဒၣ်အဃိန့ၣ်လီၤ.

`ဘၣ်မနုၤလၢတၢ်ဃ့ကညးတၢ်လၢၦၤဂၤအဂီၢ်န့ၣ် အ၇့ဒိၣ်မးလၢ ပနီၢ်ကစၢ်ဒၣ်ဝဲအတၢ်ထုကဖၣ်အပူၤအံၤန့ၣ်လဲၣ်. တၢ်ထုကဖၣ်လၢၦၤဂၤ အတၢ်လိၣ်ဘၣ်အဂီၢ်အံၤ မၤစၢၤၦၤလၢ နီၢ်သးအတၢ်ဒိၣ်ထီၣ်ထီထီၣ်ဒီး လဲၤခီဖျိဘၣ်ကစၢ်ယွၤအတၢ်အဲၣ်အါထီၣ်လၢၦၤတၢ်ဒဲးဘးဖိအဂီၢ်န့ၣ်သ့ဝဲ ဒ်လဲၣ်`