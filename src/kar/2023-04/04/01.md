---
title:  ဟ့ၣ်နီၤလီၤသကိးကစၢ်ယွၤအတၢ်ဖံးတၢ်မၤ
date:   21/10/2023
---

### တၢ်မၤလိတနွံအံၤအဂီၢ်ဖး
၁မိၤၡွ ၁၈; ယၤကိၥ် ၅း၁၆; ၇ိမ့ၤ ၈း၃၄; ဧ့ၤဘြံၤ ၇း၂၅; ၁မိၤၡွ ၁၉း၁-၂၉; ၁မိၤၡွ ၁၂း၁-၉.

> <p>တၢ်ကလုၢ်ထူ</p>
> "ယဟ့ၣ်သုလၢတၢ်မၤလိၥ်အသီတထံၣ်, ဒ်သိးသုကအဲၣ်လိၥ် ကွံလိၥ်သုသးသကိးသကိးဒ်ယအဲၣ်သုအသိး, ဒ်သိးသုကအဲၣ်လိၥ်ကွံလိၥ် သုသးသကိးသကိးလီၤ. လၢတၢ်အံၤ, လၢသုအဲၣ်လိၥ်ကွံလိၥ်သုသးအဃိဒီး, ၦၤခဲလၢၥ်ကသ့ၣ်ညါလၢသုမ့ၢ်ယပျဲၢ်ယဘီၣ်လီၤ" (ယိၤဟၣ် ၁၃း၃၄, ၃၅).

လၢအခီၣ်ထံးလံၤလံၤန့ၣ်, စီၤအၤဘြၤဟၣ်အဲၣ်ဒိးလၢကစၢ်ယွၤ ကသူအီၤလၢအတၢ်မၤအဂီၢ်န့ၣ်လီၤ. တၢ်မ့ၢ်တၢ်တီအံၤ ပထံၣ်န့ၢ်အဒိဖဲ ၁မိၤၡွ ၁၈ အပူၤ ဖဲကစၢ်ယွၤဟ့ၣ်ပလီၢ်အီၤလၢတၢ်ကမၤအသးဘၣ်ဃး၀့ၢ်စဒိၣ်ဒီး ဂမိ၇ၤအဂ့ၢ်, "ယွၤမ့ၢ်တလီၣ်ဖျါထီၣ်အတၢ်ကူၣ်တၢ်ဖးလၢအခ့အၦၤ၀ံတဖၣ် ဘၣ်ဒီး, မ့ၢ်မးယွၤတမၤဘၣ်တၢ်ဘၣ်" ဧၤမိၣ် ၃း၇. ပူလၢအဘၣ်ဃးဒီး ၀့ၢ်စဒိၣ်ဒီးဂမိ၇ၤအံၤန့ၣ်, "ကစၢ်ယွၤအခ့အၦၤ၀ံ" န့ၣ် မ့ၢ်ဝဲစီၤအၤဘြၤဟၣ် န့ၣ်လီၤ.

စီၤအၤဘြၤဟၣ်အိၣ်ဘှံးအိၣ်သါလၢတၢ်ကိၢ်ဒိၣ်မးအံၤအကတီၢ် ဖဲအထံၣ်ဘၣ်ၦၤလဲၤတၢ်ဖိသၢဂၤန့ၣ်လီၤ. "စီၤအၤဘြၤဟၣ်ထံၣ်အၦၤတမှံၤ တဖၣ်လၢ အမ့ၢ်ၦၤလဲၤတၢ်ဖိလၢအလီၤဘှံးသၢဂၤ, တသ့ၣ်ညါလၢဖဲအကျါ တဂၤန့ၣ် မ့ၢ်ၦၤလၢအဘူၣ်ထီၣ်ဘါထီၣ်ဝဲအံၤန့ၣ်ဘၣ်လီၤ." Ellen G. White, Patriarchs and Prophets, pp. 138, 139.

လၢတယံၥ်ဘၣ်အတီၢ်ပူၤဒီး, စီၤအၤဘြၤဟၣ်အနီၢ်ကစၢ်ဒၣ်ဝဲ ဘၣ်နုၥ်လီၤပၥ်ဃုၥ်လၢကစၢ်ယွၤအတၢ်မၤအပူၤအံၤန့ၣ်လီၤ. အတၢ်ပၥ်ဃုၥ် လၢတၢ်မၤအပူၤ ဒ်အဘၣ်တၢ်ပၥ်ဖျါအီၤဖဲလံၥ်စီဆှံအဆၢအံၤအပူၤန့ၣ်, မ့ၢ်တၢ်ထုကဖၣ်, တၢ်ဃ့ကညးလၢၦၤဂီၢ်မုၢ်လၢအအိၣ်ဝဲဆိးဝဲ ဖဲ၀့ၢ်ခံဖျၢၣ်အံၤ အပူၤအဂီၢ်န့ၣ်လီၤ. တၢ်အံၤမ့ၢ်တၢ်တမံၤလၢအဝဲအဲၣ်ဒိးထံၣ်ဘၣ်ဝဲၦၤခူဖိ ၀့ၢ်ဖိသ့ၣ်တဖၣ်အံၤ ကပူၤဖျဲးဝဲအဂီၢ်န့ၣ်လီၤ. လၢတၢ်အံၤအဃိ, စီၤအၤဘြၤဟၣ် အတၢ်ဃ့ကညးအံၤ မ့တမ့ၢ်တၢ်ဖံးတၢ်မၤဘၣ်ဒီး, တၢ်ဖံးတၢ်မၤန့ၣ် မ့ၢ်မနုၤ တမံၤလဲၣ်.

လၢလံၥ်စီဆှံဆၢအပူၤအံၤခဲလၢၥ်န့ၣ်, စီၤအၤဘြၤဟၣ်အနီၢ်သးဂံၢ်ဘါ လၢအဒိၣ်အမုၢ်အံၤ လီၣ်ဖျါထီၣ်အသးလၢအမ့ၢ် - တၢ်တူၢ်လိၥ်တမှံၤတပျီၤ, တၢ်အဲၣ်တၢ်ကွံ, ဒီးတၢ်ထုကဖၣ်န့ၣ်လီၤ.