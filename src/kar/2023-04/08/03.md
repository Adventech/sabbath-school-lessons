---
title:  ထဲကစၢ်ခ၇ံၥ်အတၢ်မၤအကျိၤအကွၥ်တမံၤဧိၤ
date:   20/11/2023
---

**ပူလၢအဖီလၥ်တဖၣ်အံၤ သိၣ်လိနဲၣ်လိၦၤဘၣ်ဃးဒီးတၢ်မၤလၢ ၦၤလိၣ်ဘၣ်တၢ်မၤစၢၤတဖၣ်အဂီၢ်န့ၣ်ဒ်လဲၣ်.**

`ယိၤဟၣ် ၅း၁-၉`

`မၢ်ကူး ၁း၂၃-၂၈`

Ellen G. White ကတဲၥ်ကတီၤန့ၢ်ၦၤလၢကစၢ်ခ၇ံၥ်အတၢ်မၤ အကျိၤအကျဲ ၅ ထံၣ် လၢကမၤတၢ်မၤအဂီၢ်, လီၤဆီဒၣ်တၢ်ၦၤလၢအလိၣ်ဘၣ် တၢ်မၤစၢၤအဂီၢ်လၢအမ့ၢ် - ထဲကစၢ်ခ၇ံၥ်တၢ်မၤအကျိၤအကျဲတမံၤဧိၤအံၤ ကဟ့ၣ်တၢ်မၤနၢၤလၢကတုၤဆူၦၤဂီၢ်မုၢ်တဖၣ်အအိၣ်န့ၣ်လီၤ. တၢ်အုၣ်က့ၤ ခီၣ်က့ၤအကစၢ်လဲၤအိၣ်ကျဲၣ်ကျီဃုၥ်ဒီးၦၤဂၤတဖၣ် ဒ်ၦၤလၢအအဲၣ်ဒိး အဝဲသ့ၣ်လၢၦၤအဂ့ၤအသိးန့ၣ်လီၤ. အဝဲပၥ်ဖျါထီၣ်အတၢ်သးကညီၤလၢ အဝဲသ့ၣ်အဂီၢ်, မၤလၢၦဲၤအတၢ်ဝဲသ့တၢ်လိၣ်ဘၣ်တဖၣ်, ဒီးဒိးန့ၢ်ဘၣ်အဝဲသ့ၣ် တဖၣ်အတၢ်နၥ်န့ၢ်အီၤန့ၣ်လီၤ. ၀ံၤကဒီးတစု, စံးအဝဲသ့ၣ်လၢ, "ပိၥ်ယခံ တက့ၢ်." The Ministry of Healing, p. 143

တၢတထံၣ်န့ၣ်, ပဘၣ်လဲၤအိၣ်ကျဲၣ်ကျီဃုၥ်ဒီးၦၤလၢတၢ်မၤစၢၤအီၤ တအိၣ်ဘၣ်တဖၣ်, သူပတၢ်ဆၢကတီၢ်လၢကသ့ၣ်ညါအဝဲသ့ၣ်အဂီၢ်, ဒီးနၢ်ပၢၢ် အဝဲသ့ၣ်အတၢ်လိၣ်ဘၣ်တဖၣ်လၢတၢ်သးအိၣ်မၤတၢ်အဂ့ၤလၢအဝဲသ့ၣ်အဂီၢ် န့ၣ်လီၤ. ကွၢ်ကစၢ်ခ၇ံၥ်မၤတၢ်ဖဲနိၣ်နံၤလၢၦၤခီၣ်ဟးဂီၤတဂၤအံၤအဂီၢ်န့ၣ် တက့ၢ်. ကစၢ်ခ၇ံၥ်တုၤဃီၤဖဲန့ၣ်တထံၣ်ဃီ, "ဆူၦၤဂီၢ်မုၢ်ဖးဒိၣ်လၢအဆူး အဆါ, ၦၤမဲၥ်ဘျီၣ်, ၦၤခီၣ်ဟးဂီၤ, ၦၤဃ့စိၥ်ဃ့ထီသ့ၣ်တဖၣ်အအိၣ်န့ၣ်လီၤ" (ယိၤဟၣ် ၅း၃).

ခံထံၣ်တထံၣ်, ပဘၣ်ပၥ်ဖျါထီၣ်တၢ်သူၣ်ကညီၤသးကညီၤတၢ်န့ၣ် လီၤ. တၢ်အံၤမ့ၢ်တၢ်လၢအအိၣ်ဒီးတၢ်ကိးတၤထီၣ်တမံၤ ဖဲတဘျီဘျီအိၣ်ဒီး တၢ်တစူၢ်တနၥ်အီၣ်ဘၣ်, အဂ့ၢ်ဒ်လဲၣ်, ၦၤတနီၤနီၤသူတၢ်သးကညီၤဒ်သိး ကဒိးန့ၢ်ဘၣ်တၢ်စူၢ်အီၤနၥ်အီၤအဂီၢ် ဒီးလၢခံန့ၣ် ဒ်သိးအဝဲသ့ၣ်မၤတ၇ီတပါ က့ၤအဝဲသ့ၣ်အဂီၢ်န့ၣ်လိၤ. မ့ၢ်နၥ်သက့ဒ်န့ၣ်ဒီး, ကစၢ်ယွၤန့ၣ်ကိးဃီၤၦၤ ဒ်သိးကပၥ်ဖျါထီၣ်တၢ်သူၣ်ကညီၤတၢ်သးကညီၤလၢတလိၣ်က့ၤတၢ်နီတမံၤလၢ ကဒိးန့ၢ်ဘၣ်က့ၤတၢ့်၇Tအဂီၢ်န့ၣ်ဘၣ်လီၤ.

သၢထံၣ်တထံၣ်န့ၣ်, မၤလၢၦဲၤအဝဲသ့ၣ်အတၢ်လိၣ်ဘၣ်တဖၣ်န့ၣ် တက့ၢ်. တၢ်အဝဲအံၤပၥ်ဃုၥ်အါန့ၢ်ဒံးထဲလၢတၢ်စံးတၢ်ကတိၤတဖၣ်န့ၣ်လီၤ. လိၣ်တၢ်ဟူးတၢ်ဂဲၤလၢကဘၣ်မၤစၢၤတံၤသကိး မ့တမ့ၢ်ၦၤတမှံၤတဂၤန့ၣ်လီၤ. ကစၢ်ခ၇ံၥ်ကတိၤတၢ်ဃုၥ်ဒီးၦၤခီၣ်ဟးဂီၤတဂၤန့ၣ်, သံကွၢ်တၢ်လၢအလိၣ် ဘၣ်ဝဲဒီးမၤတၢ်လီၤလးလၢအဂီၢ်န့ၣ်လီၤ. ဖဲပူလၢ "ၦၤလၢတၢ်၀ံတၢ်နါအိၣ်လၢ အပူၤတဂၤအဂ့ၢ်" န့ၣ် ကစၢ်ခ၇ံၥ်ပၢဆှၢတၢ်မၤအသးလၢၥ်လၢၥ်ဆ့ဆ့, မၤတၢ်လၢၦၤလၢတၢ်မၤစၢၤအီၤတသ့ဘၣ်တဂၤအံၤအဂီၢ် ဖဲအနီၢ်ကစၢ်ဒၣ်ဝဲ မၤတသ့ဘၣ်အလီၢ်န့ၣ်လီၤ.

လွံၢ်ထံၣ်တထံၣ်န့ၣ် မ့ၢ်တၢ်ဒိးန့ၢ်အဝဲသ့ၣ်အတၢ်နၥ်န့ၢ်တၢ်န့ၣ်လီၤ. ဖဲပမၤတၢ်ဖံးတၢ်မၤလၢၦၤဂီၢ်မုၢ်အဂီၢ်န့ၣ်, ပမၤစၢၤအဝဲသ့ၣ်, ဒီးအဝဲသ့ၣ် ကနၥ်န့ၢ်ၦၤဒီးတၢ်လၢပစံးအဝဲသ့ၣ်တဖၣ်န့ၣ်လီၤ. လၢတၢ်န့ၣ်အဃိ, ဖဲပစံး အဝဲသ့ၣ်ဘၣ်ဃးဒီးကစၢ်ခ၇ံၥ်ဒီး, အဝဲသ့ၣ်ကဒိကနၣ်ဝဲလီၤတံၢ်လီၤဆဲးန့ၣ် လီၤ. ကစၢ်ခ၇ံၥ်တအဲၣ်ဒိးထဲလၢကမၤဘျါက့ၤဝဲအနီၢ်ခိန့ၣ်ဘၣ်, အဝဲအဲၣ်ဒိး လၢအဝဲသ့ၣ်ကဒိးန့ၢ်ဘၣ်တၢ်မူအထူအယိၥ်လၢအပူၤန့ၣ်လီၤ (ယိၤဟၣ် ၁၀း၁၀).

လၢအလီၢ်ခံကတၢၢ်တထံၣ်န့ၣ် မၤစၢၤလၢကဆှၢအဝဲသ့ၣ်ဆူကစၢ် ခ၇ံၥ်အအိၣ်တက့ၢ်, တၢ်မၤအဝဲအံၤလိၣ်တၢ်စူၢ်တၢ်နၥ်လၢနပူၤဒီး လၢၦၤလၢ နမၤစၢၤတဖၣ်အပူၤခံကပၤလၢၥ်န့ၣ်လီၤ.

ပမၤတၢ်လီၤလးဒ်သိးကစၢ်ခ၇ံၥ်မၤတ့ၢ်န့ၣ်တမ့ၢ်လၢပမၤအီၤကသ့ ဘၣ်. ဘၣ်ဆၣ်, ကျဲတဖၣ်လၢပမၤအီၤသ့ဒ်လၢကမၤစၢၤၦၤလၢအလိၣ် တၢ်မၤစၢၤတဖၣ်န့ၣ်, မ့ၢ်မနုၤသ့ၣ်လဲၣ်.