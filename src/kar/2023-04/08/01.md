---
title:  တၢ်ဖံးတၢ်မၤဆူၦၤလၢအလိၣ်တၢ်မၤစၢၤအအိၣ်
date:   18/11/2023
---

### တၢ်မၤလိတနွံအံၤအဂီၢ်ဖး
လူၤကၣ် ၅း၁၇-၂၆;  ယိၤဟၣ် ၅း၁-၉;  ၅မိၤၡွ ၁၀း၁၉;  ၃မိၤၡွ ၂၃း၂၂;  မးသဲ ၂၅း၃၄-၄၀း  ယိၤဟၣ် ၁၅း၁၃.

> <p>တၢ်ကလုၢ်ထူ</p>
> "ဒီးစီၤပၤကစံးဆၢတၢ်ဒီးစံးဘၣ်အီၤ, ယစံးဘၣ်တဲဘၣ်သုတီတီအံၤ, မ့ၢ်သုမၤၦၤအဆံးကတၢၢ်တဂၤလၢယဒီပုၢ်ဝဲၢ်အကျါအံၤဒီး, မ့ၢ်သုမၤယၤလီၤ" (မးသဲ ၂၅း၄၀)

လူၤကၣ် ၅း၁၇-၂၆ ကတဲၥ်ကတီၤန့ၢ်ၦၤတၢ်အဒိတဖၣ်လၢ ကစၢ်ယွၤ မၤစၢၤၦၤလၢအလိၣ်ဘၣ်တၢ်မၤစၢၤတဖၣ်န့ၣ်အဂ့ၢ်အကျိၤန့ၣ်လီၤ. တဘျီတခီၣ် ကစၢ်ယွၤသူၦၤဂၤတဖၣ်လၢကမၤစၢၤၦၤ မ့တမ့ၢ်အဝဲသူၦၤလၢကမၤစၢၤၦၤဂၤ အဂီၢ်န့ၣ်လီၤ. တၢ်မၤဒ်အံၤန့ၣ် ဒုးအိၣ်ထီၣ်တၢ်ကိးတၤဒိၣ်မး, ဘၣ်ဆၣ် ဟဲစိၥ်န့ၢ်ၦၤတၢ်အဘျုးအဖှိၣ်ဒိၣ်မးန့ၣ်လီၤ. ခီဖျိမၤစၢၤၦၤလၢအအိၣ်ဒီး တၢ်လိၣ်သ့ၣ်တဖၣ်န့ၣ်, ပလူၤပိၥ်ထွဲကစၢ်ခ၇ံၥ်အတၢ်ဖံးတၢ်မၤန့ၣ်လီၤ. တဘျီဘျီညီမးဝဲလၢကသ့ၣ်ညါၦၤလၢအလိၣ်တၢ်မၤစၢၤ, တဘျီဘျီကီမးလၢ ကသ့ၣ်ညါအဂီၢ်န့ၣ်လီၤ. တၢ်အိၣ်အသးတမံၤဂ့ၤတမၠိဂ့ၤ, အဝဲသ့ၣ်အတၢ် အိၣ်မူဟဲအကျဲဒ်လဲၣ်ဒ်လဲၣ်ဂ့ၤ, တၢ်ကိးၦၤလၢကကဲထီၣ်ကစၢ်ယွၤအၦၤမၤစၢၤ တၢ်ဖိတဖၣ်ဆူၦၤလိၣ်တၢ်မၤစၢၤအအိၣ်အဂီၢ်န့ၣ်လီၤ.

လံၥ်စီဆှံဟ့ၣ်ဂံၢ်ဟ့ၣ်ဘါၦၤလၢ ကသုးဘူးထီၣ်သးဒီးၦၤတမှံၤတပျီၤ သ့ၣ်တဖၣ်, ဒီးတုၤမ့ၢ်အဝဲသ့ၣ်အိၣ်ဒီးတၢ်နၥ်န့ၢ်ၦၤဒီးပဃုကျဲလၢအဂ့ၤဒိၣ်ထီၣ် တစဲးလၢကမၤစၢၤအဝဲသ့ၣ်လၢကထံၣ်ကစၢ်ခ၇ံၥ်အဂီၢ်န့ၣ်လီၤ.

တနွံပတၢ်မၤလိအခိၣ်တီ, "မၤတၢ်မၤဆူၦၤလၢအလိၣ်တၢ်မၤစၢၤ အအိၣ်" အံၤ ဒုးနဲၣ်ၦၤလၢကစၢ်ယွၤဒီးအတၢ်တိၥ်ပၥ်လၢကတုၤဃီၤဆူၦၤလၢ အလိၣ်တၢ်မၤစၢၤတဖၣ်အအိၣ်လၢကျဲအဘိဘိအပူၤန့ၣ်လီၤ. အဝဲသ့ၣ် အတၢ်လိၣ်ဘၣ်ကမ့ၢ်လၢနီၢ်ခိ, သးအတၢ်တူၢ်ဘၣ်ခီၣ်ဘၣ်, ကျိၣ်စ့, မ့တမ့ၢ် လၢတၢ်၇့လိၥ်မုၥ်လိၥ်သးဒၣ်လဲၥ်အဂီၢ် လၢအမ့ၢ်တၢ်ကကွၢ်တလိၥ်အီၤလၢ အဝဲသ့ၣ်တၢ်အိၣ်တၢ်ဆိးအပူၤ မ့တမ့ၢ်ဟံၣ်ဒူၣ်ဃီဒူၣ်အပူၤန့ၣ်လီၤ. တၢ်လိၣ် တမံၤဂ့ၤတမၠိဂ့ၤ, ပကဘၣ်အိၣ်ဒီးတၢ်ကတဲၥ်ကတီၤသးလၢ ကမၤစၢၤအဝဲသ့ၣ် မနုၤလဲၣ်အဂီၢ်န့ၣ်လီၤ. အအံၤမ့ၢ်တၢ်အကံၢ်အလဲလၢပကဲထီၣ်ခ၇ံၥ်ဖိသ့ၣ် တဖၣ်ဒီးပတၢ်ဖံးတၢ်မၤမနုၤသ့ၣ်တဖၣ်လဲၣ်န့ၣ်လီၤ.