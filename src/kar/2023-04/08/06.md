---
title:  တၢ်အဲၣ်တၢ်ကွံဒိၣ်န့ၢ်အဝဲန့ၣ်
date:   23/11/2023
---

ဒ်ပဝဲခဲလၢၥ်သ့ၣ်ညါလီၤတံၢ်လီၤဆဲးအသိး, တၢ်လိၣ်ဘၣ်သ့ၣ်တဖၣ် န့ၣ်ကတၢၢ်ဝဲတသ့ဘၣ်. နသးမ့ၢ်အိၣ်လၢကမၤစၢၤၦၤဂၤတဖၣ်န့ၣ်, နကအိၣ်ဒီး တၢ်အခွဲးအယၥ်အါအါကလဲၥ်န့ၣ်လီၤ. နတံၤသကိးတဖၣ်လၢ အဘူးဒီးနၤ မ့ၢ်ဂ့ၤ, ၦၤဘၣ်ကီဘၣ်ခဲလၢအအိၣ်ယံၤဒီးနၤစၢၤတလၢၢ်မ့ၢ်ဂ့ၤ, ၦၤဂီၢ်မုၢ်သ့ၣ် တဖၣ်န့ၣ် လိၣ်တၢ်မၤစၢၤလီၤ, ပကြၢးမၤစၢၤတၢ်လၢပမၤအီၤသ့, ဖဲပမၤအီၤ သ့န့ၣ်လီၤ. လၢကစၢ်ခ၇ံၥ်အတၢ်ဖံးတၢ်မၤအဆိဒီကတီၢ်န့ၣ်, အဝဲမၤစၢၤ ၦၤသ့ၣ်တဖၣ်လၢအမၤစၢၤလီၤအနီၢ်ကစၢ်ဒၣ်ဝဲအသးတသ့ဘၣ်န့ၣ်လီၤ. လၢတနီၤနီၤအကျါန့ၣ်, အဝဲဟံးန့ၢ်တၢ်ခွဲးယၥ်ဆိဒီးလဲၤဆူအဝဲသ့ၣ်အအိၣ်, ဒီးလၢအဂၤတနီၤန့ၣ်, ဒ်ၦၤတဖၣ်လၢအဟဲစိၥ်ၦၤခီၣ်တဂ့ၤဘၣ်တဂၤဆူ ကစၢ်ခ၇ံၥ်အအိၣ် ဒီးစဲၤလီၤအီၤလၢဟံၣ်ခိၣ်အသိး, တံၤသကိးသ့ၣ်တဖၣ်  စးထီၣ်မၤဝဲဒ်န့ၣ်လီၤ. "ၦၤမ့ၢ်ပၥ်လီၤကွံၥ်အသးသမူလၢအတံၤသကိးအဂီၢ်ဒီး, ၦၤတအိၣ်ဘၣ်ဒီးတၢ်အဲၣ်တၢ်ကွံဒိၣ်န့ၢ်အဝဲန့ၣ်နီတဂၤဘၣ်" (ယိၤဟၣ် ၁၅း၁၃).

`ပသူတၢ်သိၣ်လိနဲၣ်လိအံၤလၢပတၢ်ဖံးတၢ်မၤဆူၦၤဂၤအအိၣ်သ့ဝဲ ဒ်လဲၣ်.`

ၦၤစိၥ်တၢ်သးခုကစီၣ်အဟံၣ်ဖိဃီဖိတဒူၣ်စိၥ်တၢ်သးခုကစီၣ်လၢ   ကီၢ် Tirnidad ဒီး Tobago  ယံၥ်ဃုနံၣ်လီၤ. လၢအခိၣ်တိသၢနံၣ်အတီၢ် ပူၤန့ၣ်, အဝဲသ့ၣ်အိၣ်လၢၦၤ မူၤစလ့ၣ်ဒီးဟ့ၣ်ဒူၣ်သ့ၣ်အိၣ်ဝဲအါအါအလီၢ် တဖၣ်အကျါန့ၣ်လီၤ. ၦၤဟ့ၣ်ဒူၣ်အါအါကလဲၥ်ပၥ်တၢ်ကမၣ်လၢၦၤခ၇ံၥ်ဖိ သ့ၣ်တဖၣ်ဂ့ၢ်လိၥ်အဝဲသ့ၣ်အတၢ်ကွဲမုၥ်လၢကိးနံၣ်ဒဲးအတၢ်စံးဘျုးစံးဖှိၣ် ဘူၣ်အဂီၢ်န့ၣ်လီၤ. တနံၤန့ၣ်, တံၤသကိးခ၇ံၥ်ဖိသ့ၣ်တဖၣ်လဲၤလၢအသကိး ဟ့ၣ်ဒူၣ်အသီတဂၤအတၢ်စံးဘျုးစံးဖှိၣ်ဘူၣ်အဝဲအံၤန့ၣ်လီၤ. အဝဲသ့ၣ်မၤဝဲ လၢတၢ်လူၤပိၥ်ထွဲကစၢ်ခ၇ံၥ်အတၢ်ဒိတၢ်တဲၥ်လီၤ - ကစၢ်ခ၇ံၥ်လဲၤအိၣ်သကိး အတံၤသကိးဖဲအတၢ်ကွဲမုၥ်အီၤလၢတၢ်ဂ့ၢ်တၢ်ကျိၤလီၤဆီအိၣ်ဝဲအကတီၢ်န့ၣ် လီၤ. အနီၢ်နီၢ်န့ၣ်, ၦၤဟ့ၣ်ဒူၣ်အတၢ်ဘူၣ်တၢ်ဘါသိၣ်လိဝဲလၢ တံၤသကိး မ့တမ့ၢ်ၦၤတမှံၤတပျီၤသ့ၣ်တဖၣ်န့ၣ် ဟဲစိၥ်တၢ်ဆိၣ်ဂ့ၤဆိၣ်၀ါလၢဟံၣ်ကစၢ် အဂီၢ်န့ၣ်လီၤ.

စးထီၣ်ဂုၥ်ကျဲးစၢး၇့တံၤ၇့သကိးတနွံညါအံၤ ဒ်သိးကကဲထီၣ် တၢ်ဆိၣ်ဂ့ၤလၢၦၤတဂၤဂၤအဂီၢ်န့ၣ်တက့ၢ်. အဆိကတၢၢ်န့ၣ်, ဃုသ့ၣ်ညါ တၢ်လၢနတၢ်အိၣ်တၢ်ဆိးအလီၢ်, နဒူနသ၀ီအပူၤ မ့တမ့ၢ်န၀့ၢ်တဖၣ်အပူၤန့ၣ် တက့ၢ်. မ့ၢ်နသ့ၣ်ညါၦၤဘၣ်ကီဘၣ်ခဲ, ၦၤလၢကီၢ်ဂၤတဖၣ်အိၣ်ဝဲဒၣ်စ့ၢ်ကီးဧါ. ၦၤသ့ၣ်တဖၣ်လၢအအိၣ်တပူၤဃီဒီးနၤလၢကျဲတဘိဃီအကပၤစ့ၢ်ကီး မ့ၢ်နသ့ၣ်ညါအဝဲခဲလၢၥ်လံဧါ. တၢ်အိၣ်အသးဒီးနၤမ့ၢ်အိၣ်ဝဲတမံၤဂ့ၤတမၠိဂ့ၤ, တၢ်ဒုးအိၣ်ထီၣ်တံၤသကိးဒီး ၦၤတမှံၤန့ၣ်တမ့ၢ်တၢ်လၢအညီဝဲဘၣ်. ဃ့တၢ်လၢ ယွၤဒ်သိးကမၤစၢၤၦၤန့ၣ်တက့ၢ်. ယွၤသ့ၣ်ညါၦၤကိးဂၤဒဲးဒီးသ့ၣ်ညါၦၤတမှံၤ လၢနကကဲထီၣ်တံၤသကိးဒီးအဝဲသ့ၣ်အံၤသ့ဝဲန့ၣ်လီၤ. နဖီတၢၣ်န့ၣ် မ့ၢ်ဝဲ တၢ်ကဲထီၣ်တံၤသကိးဒီးအဝဲသ့ၣ် ဒ်သိးနကမၤစၢၤအီၤဒီးဆှၢအီၤဆူကစၢ်ယွၤ အအိၣ်န့ၣ်လီၤ.

`တၢ်ကိးတၤ - ဃုသ့ၣ်ညါၦၤထံဂၤကီၢ်ဂၤဖိတဖၣ် မ့တမ့ၢ်ၦၤလၢအတမ့ၢ် ခ၇ံၥ်ဖိတဖၣ်လၢအဟဲအိၣ်လၢနထံနကီၢ်အပူၤအံၤန့ၣ်တက့ၢ်. Joshuaprojects.net (တၢ်၇ၤလီၤတၢ်ဂ့ၢ်တၢ်ကျိၤလၢကလံၤကျါ) အံၤ မ့ၢ်တၢ်လီၢ်လၢအဂ့ၤတမံၤလၢနကဃုသ့ၣ်ညါၦၤသ့ၣ်တဖၣ်လၢ တၢ်တလဲၤ တုၤဆူအအိၣ်ဘၣ်န့ၣ်လီၤ.`

`တၢ်ကိးတၤထီၣ်ဆူညါ - ဃုသ့ၣ်ညါၦၤတဂၤလၢတၢ်စိတၢ်ကမီၤအိၣ်ဒီးနၤ အပူၤန့ၣ်တက့ၢ်. နစံးဆၢတၢ်သံကွၢ်လၢအဖီလၥ်တဖၣ်မ့ၢ်၀ံၤဒီး, စးထီၣ် ဃ့ဘါထုကဖၣ်လၢအဂီၢ်ထီဘိန့ၣ်တက့ၢ်. ဒ်ကစၢ်ခ၇ံၥ်အတၢ်ဒိအိၣ်ဝဲဘၣ်ဃးတၢ်၇့တံၤ၇့သကိးအသိး - ၦၤတဂၤအံၤ မ့ၢ်ယတံၤသကိးဧါ. မ့ၢ်နသ့ၣ်ညါတၢ်လိၣ်လၢအတၢ်အိၣ်မူအပူၤအံၤန့ၣ်ဧါ. မ့ၢ်ယဆှၢအီၤဆူခ၇ံၥ်အအိၣ်ဒ်သိးကဘျါက့ၤအဂီၢ်န့ၣ်ကသ့ဝဲဒ်လဲၣ်.`