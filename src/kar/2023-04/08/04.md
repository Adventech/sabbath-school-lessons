---
title:  ၦၤဘၣ်ကီဘၣ်ခဲဒီးၦၤလၢအလဲၤနုၥ်အိၣ်ဆိးဆူထံဂၤကီၢ်ဂၤအပူၤတဖၣ်
date:   21/11/2023
---

တၢ်ဂ့ၢ်တၢ်ကျိၤလၢအဘၣ်ဃးၦၤဘၣ်ကီဘၣ်ခဲဒီး ၦၤလဲၤနုၥ်အိၣ်ဆိး ဆူကီၢ်ဂၤတဖၣ်အပူၤန့ၣ် မ့ၢ်တၢ်ကတိၤဂ့ၢ်လိၥ်ဘှီလိၥ်လၢကိၢ်ကိၢ်ဂီၤဂီၤတမံၤ န့ၣ်လီၤ, အဂ့ၢ်ဒ်လဲၣ်, လၢမုၢ်မဆါတနံၤအံၤန့ၣ် ၦၤသ့ၣ်တဖၣ်အံၤ အိၣ်ဝဲဒၣ် အါအါကလဲၥ်န့ၣ်လီၤ. အိၣ်တၢ်လီၢ်လီၤမၢ်ကွံၥ်ခီဖျိတၢ်ဒုးတၢ်ယၤမ့ၢ်ဂ့ၤ, န့ဆၢၣ်အတၢ်မၤဟးဂူၥ်ဟးဂီၤမ့ၢ်ဂ့ၤ မ့တမ့ၢ်တၢ်မုၢ်လၢ်လၢကျိၣ်စ့ကဂ့ၤထီၣ် လၢတၢ်အိၣ်မူအဂီၢ်မ့ၢ်ဂ့ၤ, ၦၤအိၣ်ဝဲလၢအကကွဲၢ်တဖၣ်လၢဟီၣ်ခိၣ်ချၢအံၤ လၢအဘၣ်ဃးဟးထီၣ်ကွံၥ်ဆူအဟံၣ်အဃီဒၣ်ဝဲဒီး လိၣ်ဘၣ်တၢ်မၤစၢၤလၢ ကိၢ်ကိၢ်ဂီၤဂီၤန့ၣ်လီၤ.

ဖဲ မးသဲ ၂း၁၃, ၁၄ အပူၤန့ၣ်, ကစၢ်ခ၇ံၥ်မ့ၢ်တ့ၢ်ၦၤဘၣ်ကီဘၣ်ခဲ တဂၤန့ၣ်လီၤ. အမိၢ်ပၢ်လၢဟီၣ်ခိၣ်ချၢ လၢအမ့ၢ်စီၤယိၤသးဒီးနီၢ်မၤ၇ံ ဘၣ်တၢ်မၤဆူၣ်န့ၢ်အဝဲသ့ၣ်လၢကဘၣ်ဃ့ၢ်ထီၣ်ကွံၥ်လၢ၀့ၢ်ဘ့ၤသလ့ဃ့ၣ်လၢ မုၢ်နၤခီအကတီၢ်ဒီးဃုတၢ်ပူၤဖျဲးအလီၢ်ဆူကီၢ်အဲၤကူပတူးအပူၤ ဒ်သိးကပူၤဖျဲး လၢစီၤပၤဟ့ၤ၇ိၥ်အတၢ်မၤသံမၤ၀ီအဂီၢ်န့ၣ်လီၤ. လံၥ်စီဆှံတစံးတၢ်ဂ့ၢ်တၢ်ကျိၤ လၢအဝဲသ့ၣ်တၢ်လဲၤခီဖျိဖဲကီၢ်အဲၤကူပတူးအပူၤအံၤဘၣ်, ဘၣ်ဆၣ်ဒီး တကီ ဝဲမးလၢကဘၣ်ဆိကမိၣ်ထီၣ်တၢ်ကီတၢ်ခဲ, တၢ်ကိးတၤလၢကဘၣ်လဲၤခီဖျိအဂီၢ် ဒ်သိးဒီးၦၤဘၣ်ကီဘၣ်ခဲဘၣ်သဂၢၢ်လၢမုၢ်မဆါတနံၤအံၤအသိးန့ၣ်လီၤ. အနီၢ်နီၢ်န့ၣ်, တၢ်လၢအဒ်သိးလိၥ်အသးဒီးကစၢ်ခ၇ံၥ်အဟံၣ်ဖိဃီဖိဃုထံၣ်န့ၢ် တၢ်ပူၤဖျဲးအလီၢ်ဆူထံဂၤကီၢ်ဂၤန့ၣ်, ၦၤမူၤစလ့ၣ်, ၦၤဘါသီခါ, ၦၤခ၇ံၥ်ဖိဒီး ၦၤလၢတဘူၣ်တၢ်နီတမံၤဘၣ်တဖၣ်အါအါကလဲၥ် ဃုဝဲတၢ်ပူၤဖျဲးအလီၢ်လၢ တၢ်လီၢ်အသီလၢမုၢ်မဆါတနံၤညါအံၤစ့ၢ်ကီးန့ၣ်လီၤ.

မ့ၢ်စံးလၢတၢ်အိၣ်သးအါအဂ့ၢ်န့ၣ်, မ့ၢ်တၢ်ညီမးတမံၤလၢ ကမၤတံၤ မၤသကိးဒီးၦၤသ့ၣ်တဖၣ်လၢအတၢ်ဆဲးတၢ်လၤ ဒီးအတၢ်စံးတၢ်ကတိၤဒ်သိး လိၥ်သးဒီးၦၤန့ၣ်လီၤ, အဂ့ၢ်ဒ်လဲၣ်, ပအိၣ်ဒီးတၢ်ဒ်သိးလိၥ်အသးအါအါကလဲၥ် တပူၤဃီန့ၣ်လီၤ. မ့ၢ်တၢ်လၢအအိၣ်ဒီးတၢ်ကီတၢ်ခဲဒိၣ်ဝဲတစဲးတမံၤလၢ ကဘၣ်ဃုထံၣ်န့ၢ်တၢ်ဒ်သိးလိၥ်အသးလၢၦၤဘၣ်ကီဘၣ်ခဲဒီး ၦၤလဲၤအိၣ်ဆိးဆူ ထံကီၢ်လၢအဂၤတဘ့ၣ်အကျါ လၢအတလီၤဂၥ်ပဝဲဒၣ်ဘၣ်, လၢအတစံးကတိၤ ပကျိၥ်ဘၣ်, လၢအတအိၣ်ဒီးတၢ်ဘူၣ်တၢ်ဘါတမံၤဃီ ဒ်သိးဒီးၦၤဘၣ်ဒီး တအီၣ် တၢ်အီၣ်ဒ်သိးလိၥ်အသးဒီးၦၤတဖၣ်အကျါန့ၣ်လီၤ. တၢ်သးခုအကစီၣ်ကိးၦၤ လၢကဟးထီၣ်ကွံၥ်ဆူပအိၣ်တၢ်အလီၢ်, ပထံပကီၢ်, ပၦၤကလုၢ်တဖၣ်အကျါ ဒီးပတၢ်ဆဲးတၢ်လၤအမုၥ်အပၢၤအလီၢ် ဒီးလဲၤတုၤဃီၤဆူၦၤလၢအလိၣ် တၢ်မၤစၢၤတဖၣ်အအိၣ်, တုၤဒၣ်လဲၥ်လၢတၢ်တဒ်သိးလိၥ်အသးဘၣ်အိၣ်ဝဲ ဆံးဒိၣ်ဆံးအါလဲၣ်အပူၤသနၥ်က့န့ၣ်လီၤ.

`ဖး ၅မိၤၡွ ၁၀း၁၉;  စံးထီၣ်ပတြၢၤ ၁၄၆း၉;  ၇ိမ့ၤ ၁၂း၁၃ ဒီး ၃မိၤၡွ ၂၃း၂၂ တက့ၢ်. တၢ်ဂ့ၢ်မိၢ်ၦၢ်အ၇့ဒိၣ်ဖဲအံၤလၢပဂီၢ် လၢကဘၣ် သ့ၣ်နီၣ်အီၤန့ၣ်မ့ၢ်မနုၤလဲၣ်.`

ပဘၣ်ဖံးမၤတၢ်လၢၦၤဘၣ်ကီဘၣ်ခဲဒီး ၦၤလဲၤအိၣ်ဆူကီၢ်အဂၤတဖၣ် အဂီၢ်န့ၣ်ဒ်လဲၣ်. မ့ၢ်တၢ်ကီမးတမံၤန့ၣ်လီၤ. အဂ့ၢ်ဒ်လဲၣ်, ထံကီၢ်တနီၤနီၤန့ၣ်, လၢထံရူၢ်ကီၢ်သဲးတကပၤအဂီၢ်, တကြၢးလၢလဲၤဃုၥ်က့ၤဃုၥ်တၢ်ဒီး မ့တမ့ၢ် မၤစၢၤၦၤသ့ၣ်တဖၣ်အံၤအဂီၢ်ဘၣ်န့ၣ်လီၤ. နၥ်သက့ဒီး, ပဘၣ်မၤဒ်ပမၤအီၤသ့ တမံၤမံၤ, ဖဲပမၤအီၤအဆၢကတီၢ်သ့ဝဲလၢ ကမၤစၢၤၦၤသ့ၣ်တဖၣ်အံၤအဂီၢ် လၢအဝဲသ့ၣ်တၢ်ကီတၢ်ခဲနီၢ်နီၢ်အံၤအပူၤ ဒီးအတၢ်လိၣ်ဘၣ်ပတၢ်မၤစၢၤအံၤ န့ၣ်လီၤ. လၢတၢ်န့ၣ်အဃိ, တၢ်လၢပမၤအီၤသ့န့ၣ်, ပကဘၣ်မၤစၢၤအဝဲသ့ၣ် န့ၣ်လီၤ.

စးထီၣ်လၢတၢ်ထုကဖၣ်န့ၣ်တက့ၢ်, ၀ံၤကဒီးတစုန့ၣ်, ဃုတၢ်ဂ့ၢ် တၢ်ကျိၤလၢၦၤဘၣ်ကီဘၣ်ခဲသ့ၣ်တဖၣ်အံၤ အတၢ်လိၣ်ဘၣ်န့ၣ်တက့ၢ်. တၢ်က၇ၢက၇ိအိၣ်ဝဲအါမးလၢတၢ်လီၢ်အါအါကလဲၥ်အံၤအပူၤန့ၣ်လီၤ. နစးထီၣ် မၤသကိးတၢ်ဒီးတၢ်က၇ၢက၇ိတဖုဖုလၢအကျါတဖၣ်အံၤ မ့တမ့ၢ်နတၢ်အိၣ်ဖှိၣ် ဒၣ်နဲအိၣ်ဘှံးနံၤတၢ်မၤလိအက၇ၢစးထီၣ်မၤစၢၤတၢ်သ့လၢၦၤဘၣ်ကီဘၣ်ခဲသ့ၣ် တဖၣ်အံၤအဂီၢ်န့ၣ်လီၤ.

`မ့ၢ်နၥ်သက့တၢ်လၢအဆံးကတၢၢ်တမံၤဘၣ်ဆၣ်, မ့ၢ်နမၤတၢ်လၢ ကမၤစၢၤၦၤဘၣ်ကီဘၣ်ခဲသ့ၣ်တဖၣ်အံၤလၢ နသ့ၣ်ညါအီၤန့ၣ်သ့ဝဲဒၣ်တမံၤမံၤ စ့ၢ်ဧါ.`