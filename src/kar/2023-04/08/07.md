---
title:  တၢ်ဆိကမိၣ်ဆူညါအဂီၢ်
date:   24/11/2023
---

ဖး Arthur White, လံၥ်လၢအမ့ၢ်, "A Few Days at Long Point," Ellen G. White: The Australian Years: 1891-1900, vol. 4, pp. 100-104.

ၦၤကွဲးလံၥ်တၢ်သးခုအကစီၣ်တဖၣ် ကွဲးနီၣ်ကွဲးဃါကစၢ်ခ၇ံၥ် အတၢ်ဒိတၢ်တဲၥ်လၢအဒုးစဲဘူးၦၤဂီၢ်မုၢ်လၢအတၢ်ဆဲးတၢ်လၤတဒ်သိးလိၥ် အသးဘၣ် ဒ်သိးကမၤပူၤဖျဲးဝဲအဂီၢ်န့ၣ်လီၤ. (မးသဲ ၈း၂၈-၃၄;  မၢ်ကူး ၅း၁-၁၀). ဒ်န့ၣ်အသိး ပဝဲဒၣ်စ့ၢ်ကီးတၢ်ကိးၦၤလၢကဒုးအိၣ်ထီၣ်တံၤသကိးဒီး မၤတၢ်လၢၦၤလၢအအိၣ်ဒီးတၢ်ဆဲးတၢ်လၤအဂၤတဖၣ်အကျါန့ၣ်လီၤ. ကစၢ်ခ၇ံၥ်အတၢ်သံအံၤ လၢၦၤကိးဂၤဒဲးအဂီၢ်န့ၣ်လီၤ, ဖှီၣ်မ့ၢ်ဂ့ၤ, ထူးတီၤမ့ၢ်ဂ့ၤ, ကလုၥ်ဒူၣ်လီၤဆီမ့ၢ်ဂ့ၤ, ဟဲဝဲဆူလဲၣ်ဆူၣ်ဘၣ်ဆၣ် အတွးတအိၣ်ဘၣ်. တၢ်အံၤမ့ၢ်တၢ်တမံၤလၢပတကြၢးသးပ့ၤနီၣ်အီၤနီတစုဘၣ်န့ၣ်လီၤ. "ဒီးအဝဲဒၣ် မ့ၢ်တၢ်မၤပူၤဖျဲးပတၢ်ဒဲးဘး, ဒီးတမ့ၢ်ဘၣ်ထဲပတၢ်ဒဲးဘးပဝဲဧိၤဘၣ်. မ့ၢ်ၦၤဟီၣ်ခိၣ်ဖိခဲလၢၥ်အတၢ်ဒဲးဘးစ့ၢ်ကီးလီၤ (၁ယိၤဟၣ် ၂း၂). ဖဲပိၥ်မုၣ် ပိၥ်ခွါသ့ၣ်တဖၣ်အံၤ ပၥ်ဖျါထီၣ်တၢ်အဲၣ်တၢ်ကွံထဲလၢအဟံၣ်ဖိဃီဖိဒၣ်ဝဲအကျါ ...ဖဲအဝဲသ့ၣ်မၤမုၥ်ၦၤဂၤအသးသ့ဘၣ်ဆၣ် ဒီးတဒုးပၥ်ဃုၥ်အဝဲသ့ၣ်လၢ အတၢ်အဲၣ်တၢ်ကွံအပူၤဘၣ်အကတီၢ်န့ၣ်, ၦၤသ့ၣ်တဖၣ်အံၤ တမၤလၢၦဲၤ ကစၢ်ယွၤအတၢ်ကူၣ်ပၥ်လီၤအံၤဘၣ်န့ၣ်လီၤ.

ဖဲကစၢ်ယွၤမၢၦၤလၢကမၤတၢ်ဂ့ၤတဖၣ်ဆူၦၤဂၤအအိၣ် လၢအတမ့ၢ် ပဟံၣ်ဖိဃီဖိအပူၤအံၤဘၣ်န့ၣ်, အဝဲတပၥ်အခီပညီလၢပတၢ်အဲၣ်တၢ်ကွံလၢ ဟံၣ်ပူၤအံၤ ကဘၣ်လီၤမၢ်ကွံၥ်ဝဲအဂီၢ်ဘၣ်, ဒီးပကအဲၣ်ပထံပကီၢ်ဒီး ပတၢ်လီၢ် တၢ်ကျဲစှၤဝဲ မ့ၢ်လၢယွၤအဲၣ်ဒိးလၢပကမၤအါထီၣ်ပတၢ်သးကညီၤအဃိန့ၣ် လီၤ. ဘၣ်ဆၣ်ဒီး ပတဘၣ်ပၥ်ပတၢ်အဲၣ်တၢ်ကွံဒီးပတၢ်သးကညီၤထဲလၢ ၦၤလၢအဘူးဒီးၦၤအဂီၢ်အံၤန့ၣ်ဘၣ် (ထဲလၢဟံၣ်လွံၢ်နၢၣ်အပူၤအံၤန့ၣ်ဘၣ်) ဒီးကးတံၥ်ဃၥ်တၢ်ဆိၣ်ဂ့ၤလၢကစၢ်ယွၤဟ့ၣ်လီၤၦၤဒ်သိးၦၤဂၤသုတဒိးန့ၢ်ဘၣ် အဘျုးအဖှိၣ်လၢတၢ်သူၣ်ဖှံသးညီအပူၤအံၤအဂီၢ်ဘၣ်န့ၣ်လီၤ." Ellen G. White, Advent Review and Sabbath Herald, October 15, 1895.

မူဒါလၢတၢ်ဟ့ၣ်လီၤၦၤလၢကကဲတၢ်ဆိၣ်ဂ့ၤဆူၦၤဂၤအဂီၢ်အံၤန့ၣ်, မ့ၢ်ဒၣ်လဲၥ်ဆူၦၤဂၤလၢအအိၣ်ဒီးတၢ်ဆဲးတၢ်လၤလၢအဂၤအကျါ မ့တမ့ၢ် ၦၤလၢတၢ်မၤစၢၤတအိၣ်လၢအဂီၢ်ဘၣ်တဂၤဂၤအကျါမ့ၢ်ဂ့ၤ, မ့ၢ်တၢ်တမံၤလၢ နစံးကတိၤစှၤလီၤအဂ့ၢ်အကျိၤတသ့ဘၣ်န့ၣ်လီၤ. (ဃ့လိၥ်အီၤတသ့ဘၣ်အဂ့ၢ် န့ၣ်လီၤ).