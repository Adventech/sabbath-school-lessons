---
title:  မၤစၢၤၦၤလၢအတူၢ်ဘၣ်တၢ်ဘၣ်ဒိဘၣ်ထံး
date:   22/11/2023
---

ၦၤလၢအတလဲၤခီဖျိဘၣ်တၢ်ဘၣ်ဒိဘၣ်ထံးလၢပဟီၣ်ခိၣ်ချၢအံၤန့ၣ် မ့ၢ်အအိၣ်ဝဲအနီၢ်ကီၢ်စ့ၢ်ဧါ. မ့ၢ်အိၣ်မူဘၣ်လၢတၢ်ထူးတၢ်တီၤဒီးတၢ်ပီးတၢ်လီ အါအါကလဲၥ်အကျါမ့ၢ်ဂ့ၤ, မ့တမ့ၢ်အိၣ်မူဘၣ်လၢတၢ်ဖှီၣ်တၢ်နးဒီးတၢ်ပီးတၢ်လီ အတၢ်လိၣ်ဘၣ်အိၣ်ဝဲအကျါမ့ၢ်ဂ့ၤ - အတွးတအိၣ်ဝဲဘၣ်. ၦၤဂီၢ်မုၢ်သ့ၣ် တဖၣ်အံၤ တူၢ်ဘၣ်တၢ်ဘၣ်ဒိဘၣ်ထံး, တၢ်နးတၢ်ဖှီၣ်ဒီးတၢ်ဂဲၤပျုၢ်ဂဲၤဆှးတဖၣ် န့ၣ်လီၤ. တၢ်အဒိတမံၤန့ၣ် မ့ၢ်တၢ်ဖးတၢ်ဂ့ၢ်တၢ်ကျိၤလၢအဘၣ်ဃးဒီးကျိၣ်စ့ လၢတၢ်သူအီၤ ဒ်သိးကမၤစှၤလီၤကွံၥ်တၢ်ကီတၢ်ခဲလၢကီၢ်မုၢ်နုၥ်လၢတနံၣ် အတီၢ်ပူၤန့ၣ် လၢကနၢ်ပၢၢ်တၢ်ထူးတၢ်တီၤထဲတမံၤဧိၤအံၤ အုၣ်ခီၣ်အသးလၢ ကဘူးထီၣ်ဒီးတၢ်သူၣ်ဖှံသးညီ မ့တမ့ၢ်တၢ်မုၥ်ခုၣ်အဂီၢ်စ့ၢ်ကီးဘၣ်န့ၣ်လီၤ.

"ယွၤအသးအိၣ်လၢယလိၤလီၤ. အဂ့ၢ်ဒ်အံၤ, ဖှူယၤဒ်သိးယကစံၣ်တဲၤ တဲလီၤတၢ်သးခုအကစီၣ်လၢ ၦၤဖှီၣ်ဖိယၥ်ဖိလီၤ. မၢလီၤယၤ, (ဒ်သိးယကမၤ ဘျါက့ၤၦၤအသူၣ်ကၢ်အသးလီၤ), ဒ်သိးယကကိးထီၣ်တၢ်ထူၣ်ဖျဲးလၢၦၤဘၣ် တၢ်မၢကဲကုၢ်အဂီၢ်, ဒီးတၢ်ထံၣ်ထီၣ်က့ၤလၢၦၤမဲၥ်ဘျီၣ်အဂီၢ်, ဒ်သိးယကပျၢ် ၦၤလၢအဘၣ်တၢ်မၤအၢမၤနးအီၤ, ဒ်သိးယကကိးထီၣ်န့ၣ်တၢ်ဘၣ်ယွၤအသး န့ၣ်လီၤ" လူၤကၣ် ၄း၁၈.

`တၢ်အံၤသိၣ်လိၦၤ ဘၣ်ဃးလၢကစၢ်ခ၇ံၥ်မ့ၢ်တ့ၢ်တၢ်ဒီးတၢ်တမံၤလၢ ပဝဲဒၣ်စ့ၢ်ကီးပဘၣ်မၤအီၤလၢပမၤသ့ဒၣ်ဝဲလၢၦၤလိၣ်တၢ်မၤစၢၤလၢပခိၣ်ပဃၢၤ အဂီၢ်န့ၣ်မ့ၢ်မနုၤလဲၣ်.`

ကစၢ်ယွၤန့ၣ် ကိးဃီၤၦၤဒ်သိးကမၤလၢၦဲၤၦၤဂီၢ်မုၢ်အတၢ်လိၣ်ဘၣ် သ့ၣ်တဖၣ်, ဖဲပမ့ၢ်တသ့ၣ်ညါအဆၢကတီၢ်ဒၣ်လဲၥ် မ့တမ့ၢ်တသ့ၣ်ညါလၢ မ့ၢ်အဝဲသ့ၣ်ကတူၢ်လိၥ်ကစၢ်ခ၇ံၥ်အဆၢကတီၢ်ဘၣ်ဒၣ်လဲၥ်န့ၣ်လီၤ. တၢ်လဲၤ တုၤဆူအဝဲသ့ၣ်အအိၣ် လၢကစၢ်ခ၇ံၥ်အဂီၢ်အံၤ မ့ၢ်ပတၢ်မၤအခီၣ်ထံးခီၣ်ဘိ ဘၣ်ဆၣ်သနၥ်က့, လိၣ်လၢပကဘၣ်မၤစၢၤၦၤလၢအလိၣ်တၢ်မၤစၢၤအံၤဂ့ၤဂ့ၤ ၀ါ၀ါလီၤ, အဂ့ၢ်ဒ်လဲၣ်န့ၣ်, အဝဲသ့ၣ်လိၣ်ဘၣ်တၢ်မၤစၢၤန့ၣ်လီၤ. ပမၤစၢၤ အဝဲသ့ၣ်မ့ၢ်လၢပတူၢ်လိၥ်ကစၢ်ခ၇ံၥ်လၢအမ့ၢ်ပကစၢ်ဒီးမ့ၢ်တၢ်ဂ့ၢ်တမံၤလၢ အဝဲကိးၦၤလၢကမၤအီၤအဂီၢ်န့ၣ်လီၤ.

ကစၢ်ခ၇ံၥ်အတၢ်ဒိတၢ်တဲၥ်လၢကမၤလၢၦဲၤၦၤဂီၢ်မုၢ်ခဲလၢၥ်အတၢ် လိၣ်ဘၣ်န့ၣ် မ့ၢ်လံၥ်စီဆှံအတၢ်သိၣ်လိနဲၣ်လိလၢ ပကဘၣ်လူၤပိၥ်ထွဲအီၤန့ၣ် လီၤ. ပတသ့ၣ်ညါလၢ ၦၤလၢအမၤစၢၤဝဲကိးဂၤဒဲးန့ၣ်တူၢ်လိၥ်အီၤ, တတူၢ်လိၥ် အီၤအဂ့ၢ်အကျိၤဘၣ်န့ၣ်လီၤ.

ကမၤစၢၤၦၤနီၢ်နီၢ်အဂီၢ်န့ၣ်, ပလိၣ်သ့ၣ်ညါအဝဲသ့ၣ်အတၢ်လိၣ်ဘၣ် တဖၣ်လီၤ. တၢ်ဆဲးတၢ်လၤကိးကလုၥ်ဒဲးန့ၣ် အိၣ်ဒီးအကျိၤအကွၥ်ဒၣ်ဝဲလၢ ကပၥ်ဖျါထီၣ်တၢ်မၤလၢတံၤသကိးတဂၤအဖီခိၣ်န့ၣ်လီၤ. လၢကီၤလၤသူကီၢ် အပူၤန့ၣ်, မ့ၢ်တၢ်အလုၢ်အလၢ်တမံၤလၢ ကဘၣ်ဒိးအီၣ်ဒိးအီတၢ်အီၣ်တၢ်အီ တဖၣ်ဆူၦၤတမှံၤအအိၣ်န့ၣ်လီၤ. ညီဒိၣ်မးတစဲးလၢ ကဟ့ၣ်လီၤၦၤတမှံၤတဂၤ လၢစ့စှၤကိၥ်ဒိၣ်န့ၢ်ဒံးတၢ်မၤမုၥ်တံၤသကိးတဂၤအသးလၢ လဲၤခီဖျိဘၣ်ၦၤလၢ အအဲၣ်ဝဲတဂၤစူးကွံၥ်အသးအကတီၢ်န့ၣ်လီၤ. တၢ်လၢနတံၤသကိးကလိၣ် ဘၣ်ဝဲန့ၣ်, ကဒိၣ်န့ၢ်ဒံးကျိၣ်စ့ မ့တမ့ၢ်တၢ်လၢအဘၣ်ဃးဒီးနီၢ်ခိက့ၢ်ဂီၤတဖၣ် ဒံးန့ၣ်လီၤ. အါစုအါဘျီ, နတၢ်သးကညီၤအတၢ်ဆီၣ်ထွဲလၢတၢ်လီၤမၢ်ကွံၥ် အဒိၣ်အမုၢ်အကတီၢ်အံၤန့ၣ် ကဲထီၣ်တၢ်မၤစၢၤဒိၣ်ဝဲအါဝဲမးန့ၣ်လီၤ.

တၢ်သိၣ်လိနဲၣ်လိလၢအ၇့ဒိၣ်တမံၤလၢ ပမ့ၢ်ကစၢ်ခ၇ံၥ်အၦၤမၤစၢၤ တၢ်ဖိဆူပတံၤသကိးတဖၣ်အဂီၢ်အံၤစးထီၣ်အသးဆိလၢတၢ်ပညိၣ်လၢ အပၥ်ဖျါထီၣ်တၢ်တအဲၣ်လီၤအနီၢ်ကစၢ်ဒၣ်ဝဲအသးဘၣ်ဆူၦၤဂၤအဖီခိၣ်, နၢ်ပၢၢ်အဝဲသ့ၣ်အတၢ်လိၣ်ဘၣ်တဖၣ်ဆိတချုးလၢကျဲးစၢးဟ့ၣ်လီၤဒ်တၢ်မၤစၢၤ ဘၣ်န့ၣ်လီၤ. ကတီၤပၥ်တၢ်မၤစၢၤလၢအဝဲသ့ၣ်လိၣ်ဘၣ်ဝဲတုၤဒၣ်လဲၥ်လၢ အဝဲသ့ၣ်တသ့ၣ်ညါလၢအအိၣ်ဒီးတၢ်ကတဲၥ်ကတီၤသးလၢကပိၥ်ကစၢ်ခ၇ံၥ်အခံ ဒၣ်လဲၥ်န့ၣ်လီၤ.

`ဖး မးသဲ ၂၅း၃၄-၄၀ တက့ၢ်. တၢ်ကစီၣ်လၢပဂီၢ်ဖဲအံၤန့ၣ် မ့ၢ်မနုၤလဲၣ်.`