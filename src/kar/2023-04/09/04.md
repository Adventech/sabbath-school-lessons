---
title:  အုၣ်အသးလၢၦၤလၢအသ့အဘၣ်အကျါ- စီၤနံၤကဒ့မူး
date:   28/11/2023
---

စီၤနံၤကဒ့မူး မ့ၢ်ၦၤလၢအသ့လံၥ်သ့လဲၢ်တဂၤန့ၣ်လီၤ. လံၥ်စီဆှံ ပၥ်ဖျါထီၣ်အီၤလၢ အမ့ၢ်ၦၤပၢတၢ်ဖိတဂၤ, ၦၤယူဒၤဖိအပဒိၣ်န့ၣ်လီၤ (ယိၤဟၣ် ၃း၁). ကစၢ်ခ၇ံၥ်စံးကတိၤအဂ့ၢ်လၢ အမ့ၢ်သ၇ၣ်လၢအံၣ်စ၇့လးအပူၤတဂၤ န့ၣ်လီၤ (ယိၤဟၣ် ၃း၁၀). အဝဲအိၣ်ဒီးတၢ်နၢ်ပၢၢ်လံၥ်စီဆှံအဂ့ၢ်အကျိၤဒီး တၢ်သူအသးလၢနီၢ်သးအတၢ်အီၣ်လၢယွၤအအိၣ်န့ၣ်လီၤ. လၢၦၤကညီ အတၢ်ထံၣ်အပူၤန့ၣ်, အဝဲကလီၤဂၥ်ဒ်ၦၤပိၥ်ကစၢ်ယွၤအခံတဂၤန့ၣ်လီၤ. အဝဲပၢၤတၢ်မၤလိၥ်ခဲလၢၥ်, ဒီးမ့ၢ်ခိၣ်နၢ်တဂၤလၢၦၤယူဒၤဖိသ့ၣ်တဖၣ်ပၥ်ကဲ အီၤန့ၣ်လီၤ. အဝဲမ့ၢ်ၦၤလၢအအိၣ်ဒီးတၢ်စိတၢ်ကမီၤ ဒီးတၢ်ထူးတၢ်တီၤန့ၣ် လီၤ. ၦၤအါအါကလဲၥ်ထံၣ်ဝဲလၢ အမ့ၢ်ကစၢ်ယွၤဆိၣ်ဂ့ၤအီၤန့ၣ်လီၤ. ဘၣ်ဆၣ်သနၥ်က့, ဖျါမးဝဲလၢအမ့ၢ်တၢ်အိၣ်ဖျါလၢအမဲၥ်ဖံးခိၣ်တမံၤန့ၣ်လီၤ.

`ဖး ယိၤဟၣ် ၃း၁-၁၂ တက့ၢ်. ပူအတၢ်ဂ့ၢ်တၢ်ကျိၤအံၤ လီၣ်ဖျါ ထီၣ်စီၤနံၤကဒ့မူးအနီၢ်သးတၢ်လိၣ်ဘၣ်မနုၤတဖၣ်လဲၣ်ဒီး ကစၢ်ခ၇ံၥ်န့ၣ် မၤလၢမၤၦဲၤတၢ်သ့ၣ်တဖၣ်အံၤန့ၣ်ဒ်လဲၣ်.`

ဖဲစီၤနံၤကဒ့မူးဟဲဆူကစၢ်ခ၇ံၥ်အအိၣ်န့ၣ်, အဝဲဆီတလဲကွံၥ် အက့ၢ်အဂီၤအတၢ်အိၣ်အသးန့ၣ်လီၤ. ဘၣ်ဆၣ်ဒီးကစၢ်ခ၇ံၥ်သ့ၣ်ညါအသး န့ၣ်လီၤ. ဒ်န့ၣ်အသိး, ကစၢ်ယွၤန့ၣ်သ့ၣ်ညါၦၤထူးၦၤတီၤ, ၦၤအိၣ်ဒီးတၢ်စိ တၢ်ကမီၤဒိၣ်ဒိၣ်တဖၣ်အသးဒီး အဟဲအခီၣ်ထံးခီၣ်ဘိအဂ့ၢ်အကျိၤခဲလၢၥ်န့ၣ် လီၤ. စီၤနံၤကဒ့မူးဟဲဆူကစၢ်ခ၇ံၥ်အအိၣ် မ့ၢ်လၢကစၢ်ခ၇ံၥ်အတၢ်သိၣ်လိ နဲၣ်လိသ့ၣ်တဖၣ်ထုးန့ၢ်အသးအဃိန့ၣ်လီၤ. အတၢ်ပၥ်ထီၣ်ထီသးတြီအီၤ လၢကအၢၣ်လီၤအသးဖျါဖျါလၢ ကစၢ်ခ၇ံၥ်န့ၣ် မ့ၢ်အကစၢ်တဂၤလီၤ, ဘၣ်ဆၣ် တၢ်တနၤန့ၣ်, အဝဲဆီတလဲကွံၥ်အသးလၢၥ်လၢၥ်ဆ့ဆ့န့ၣ်လီၤ. အဝဲနၥ်လၢ ကစၢ်ခ၇ံၥ်အံၤ ယွၤဆှၢလီၤအီၤဒၣ်လဲၥ်, တပၥ်ပနီၢ်ဝဲဖျါဖျါလၢအဝဲမ့ၢ်ၦၤပိၥ် ကစၢ်ခ၇ံၥ်အခံတဂၤဒ်ဘၣ်လီၤ.

`ဖး ယိၤဟၣ် ၇း၄၃-၅၂ ဒီး ယိၤဟၣ် ၁၉း၃၉ တက့ၢ်. လံၥ်စီဆှံ အဆၢသ့ၣ်တဖၣ်အံၤ စံးကတိၤတၢ်ဘၣ်ဃးကစၢ်ခ၇ံၥ်ဒီးစီၤနံၤကဒ့မူးအဂ့ၢ် ဒ်လဲၣ်.`

ဖဲလံၥ်စီဆှံအဆၢတဖၣ်အပူၤအံၤ, ပထံၣ်ဘၣ်ပဝဲသ့လၢ စီၤနံၤကဒ့မူး အံၤတၢ်ထုးန့ၢ်အသးလၢကစၢ်ခ၇ံၥ်အအိၣ်ဒိၣ်နီၢ်မးန့ၣ်လီၤ. အဝဲဂုၥ်ကျဲးစၢး ကဟုကယၥ်ကစၢ်ခ၇ံၥ် ဖဲအအိၣ်မူအကတီၢ် ဒီးမၤလၤမၤကပီၤကစၢ်ခ၇ံၥ် ဖဲအသံ၀ံၤအလီၢ်ခံန့ၣ်လီၤ. အဝဲမ့ၢ်ၦၤတဂၤလၢပၥ်ကဖၢအသးလၢ အတၢ် ကူၣ်သ့ဒီးတၢ်သ့ၣ်ညါဒိၣ်ဘၣ်ဆၣ်, မ့ၢ်လၢအလိၣ်တၢ်အုၣ်က့ၤခီၣ်က့ၤကစၢ် အဃိ ကစၢ်ခ၇ံၥ်န့ၣ် တုၤဃီၤဆူအအိၣ်န့ၣ်လီၤ. ပဝဲဒၣ်စ့ၢ်ကီး ပလိၣ်ကစၢ် ခ၇ံၥ်န့ၣ်လီၤ.

`ဘၣ်မနုၤလၢပဘၣ်အိၣ်ဒီးတၢ်ပလီၢ်သူၣ်ပလီၢ်သးလၢကလီၤဆူ တၢ်ဖီၣ်ဃံးၦၤအပူၤ ခီဖျိပဆိကမိၣ်လၢပသ့ၣ်ညါလံတၢ်မ့ၢ်တၢ်တီ, ဒီးတၢ်မ့ၢ် တၢ်တီထဲတမံၤဧိၤအံၤ မၤပူၤဖျဲးၦၤသ့န့ၣ်လဲၣ်. ၦၤလၢအအိၣ်ဒီးတၢ်သ့ၣ်ညါ နၢ်ပၢၢ်ဒ်အံၤ, သ့ၣ်ညါစ့ၢ်ကီးဒီးမူခိၣ်ကလူးသၢဂၤအတၢ်ကစီၣ်သ့ၣ်တဖၣ်အံၤ, အသးသမူလီၤမၢ်ကွံၥ်ဝဲၦဲၤဂၤလဲၣ်.`