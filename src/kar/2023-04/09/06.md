---
title:  တၢ်ဖံးတၢ်မၤဆူၦၤစိဒိၣ်ကမီၤဒိၣ်အအိၣ်
date:   30/11/2023
---

ကစၢ်ယွၤသ့ၣ်ညါလၢ ကမၤတံၤမၤသကိးဒီးၦၤအိၣ်ဒီးတၢ်စိတၢ်ကမီၤ တဖၣ်န့ၣ်လီၤ. ၦၤဂီၢ်မုၢ်အါအါကလဲၥ် သူၣ်အိၣ်သးအိၣ်အီၤဒီးယူးယီၣ်ပၥ်ကဲ အီၤလီၤ, ဒီးတဆၢကတီၢ်ဃီန့ၣ်, ၦၤသူၣ်ဟ့သးဟ့အီၤအိၣ်အါအါကလဲၥ်စ့ၢ်ကီး န့ၣ်လီၤ. ၦၤလၢအအိၣ်ဒီးတၢ်စိတၢ်ကမီၤလၢလံၥ်စီဆှံအပူၤတဖၣ် လၢအဟဲဆူ ကစၢ်ခ၇ံၥ်အအိၣ်အံၤ သ့ၣ်ညါဝဲလၢကစၢ်ခ၇ံၥ်န့ၣ် ကဟုကယၥ်အဝဲသ့ၣ်န့ၣ် လီၤ. ၦၤထူးတီၤဒီးအိၣ်ဒီးတၢ်စိတၢ်ကမီၤသ့ၣ်တဖၣ်အါအါကလဲၥ် တဟဲစ့ၢ်ကီး ဆူကစၢ်ခ၇ံၥ်အအိၣ်ဖျါဖျါဘၣ်, အဝဲအိၣ်ခိးတုၤအသ့ၣ်ညါဝဲလီၤတံၢ်လၢ ကစၢ်ခ၇ံၥ်အံၤ မ့ၢ်ယွၤအဖိခွါအဆၢကတီၢ်မးန့ၣ်လီၤ. အအံၤမ့ၢ်တၢ်မၤအသး ဒီးစီၤနံၤကဒ့မူးဒီး စီၤယိၤသးလၢအ၇ံၤမၤသဲခံဂၤလၢၥ်န့ၣ်လီၤ.

`ဖး မးသဲ ၂၇း၅၇-၆၀ တက့ၢ်. (ကွၢ်စ့ၢ်ကီး မၢ်ကူး ၁၅း၄၃-၄၇ လူၤကၣ် ၂၃း၅၀-၅၃ ဒီး ယိၤဟၣ် ၁၉း၃၈-၄၂ တက့ၢ်). တၢ်ပၥ်ဖျါထီၣ် ဖဲအံၤစံးၦၤတၢ်မနုၤအဂ့ၢ်အကျိၤလၢကစၢ်ယွၤသူၦၤထူးၦၤတီၤလၢကစၢ်ခ၇ံၥ် ဆီလဲကွံၥ်အတၢ်အိၣ်မူအံၤန့ၣ်လဲၣ်.`

တုၤလၢအဆၢကတီၢ်ခဲအံၤန့ၣ်, ပတနၢ်ဟူတၢ်ဂ့ၢ်တၢ်ကျိၤဘၣ်ဃး စီၤယိၤသးလၢအ၇ံၤမၤသဲအံၤန့ၣ်ဒ်ဘၣ်. သတူၢ်ကလၥ်ၦၤထူးတီၤတဂၤအံၤ ဟဲအိၣ်ဖျါထီၣ်ဝဲဆူလဲၣ်ဆူလဲၣ်မးတသ့ၣ်ညါဘၣ်အကတီၢ်, ဒီးဘၣ်သူအီၤလၢ ကမၤလၢၦဲၤ၀ံအကလုၢ်ကထါန့ၣ်လီၤ. ကစၢ်ယွၤသူတ့ၢ်ၦၤထူးၦၤတီၤဒီး ကဆဲးသူဝဲခါဆူညါလၢ ကမၤလၢၦဲၤအတၢ်တိၥ်ပၥ်တဖၣ်န့ၣ်လီၤ. လၢတၢ်အံၤ အဃိဘၣ်ဆၣ်သနၥ်က့, ပအိၣ်ဒီးတၢ်ဖံးတၢ်မၤဆူအဝဲသ့ၣ်အအိၣ်အဂီၢ်ဒ်စ့ၢ်ကီး န့ၣ်လီၤ.

လၢကဘၣ်စးထီၣ်အီၤအလီၢ်န့ၣ်, ကမ့ၢ်တၢ်လၢအကီကတၢၢ်တမံၤလၢ ကဘၣ်မၤတံၤမၤသကိးဒီးၦၤအိၣ်ဒီးတၢ်စိတၢ်ကမီၤဒိၣ်သ့ၣ်တဖၣ်န့ၣ်လီၤ. မ့ၢ်ကွၢ်လၢတၢ်ခဲလၢၥ်အပူၤန့ၣ်, ဂ့ၤမးလၢပတလူၤဃုသ့ၣ်ညါအဝဲသ့ၣ်ဘၣ်န့ၣ် လီၤ, မ်အဝဲသ့ၣ်ကဟဲဒၣ်ခီဆူနအိၣ်န့ၣ်တက့ၢ်. ကစၢ်ခ၇ံၥ်မၤဒ်အံၤန့ၣ်လီၤ, အဝဲသ့ၣ်ကဲထီၣ်တၢ်အုၣ်အသးလၢအတၢ်ကစီၣ်အဂီၢ်, မၤဘျါတၢ်ဒီးတၢ်စိ တၢ်ကမီၤလၢယွၤအအိၣ်န့ၣ်လီၤ. အဝဲသ့ၣ်နၥ်ဝဲလၢတၢ်ခူသူၣ်အပူၤလၢ ကစၢ်ခ၇ံၥ်အံၤမ့ၢ်ယွၤအဖိခွါအနီၢ်ကီၢ်န့ၣ်လီၤ.

ၦၤဒိၣ်စိဒိၣ်ကမီၤတဖၣ်န့ၣ် ကဃုမၤသကိးတၢ်ဃုၥ်ဒီးတၢ်ဖံးတၢ်မၤ အမ့ၢ်အတီလၢတၢ်ဂ့ၢ်အါမံၤအပူၤန့ၣ်လီၤ. အဝဲလိၣ်ဘၣ်တၢ်ဂ့ၤတမံၤလၢ အဆီတလဲကွံၥ်ၦၤဂီၢ်မုၢ်သ့ၣ်တဖၣ်အတၢ်အိၣ်မူအိၣ်ဂဲၤန့ၣ်လီၤ. အဝဲအံၤ မ့ၢ်ကျဲတဘိလၢအဝဲသ့ၣ်, သ့ၣ်ညါဝဲလၢကဆီတလဲကွံၥ်အတၢ်အိၣ်မူန့ၣ်လီၤ. ကတဲၥ်ကတီၤကျဲလၢအအိၣ်ဒီးတၢ်ကူၣ်သ့မၤတၢ်လၢၦၤထူးတီၤဒီးၦၤစိဒိၣ်ကမီၤ ဒိၣ်သ့ၣ်တဖၣ်အဂီၢ် ဒ်ကဒိးန့ၢ်ဘၣ်တၢ်မၤစၢၤလၢအဝဲသ့ၣ်လိၣ်ဘၣ်ဝဲလၢ တလိၣ်လီၣ်ဖျါထီၣ်အဝဲသ့ၣ်အတၢ်လိၣ်ဘၣ်လၢကမျၢၢ်အကျါဖျါဖျါဘၣ်န့ၣ် တက့ၢ်.

ခံတီၤတတီၤန့ၣ်, မ့ၢ်တၢ်စးထီၣ်တၢ်ဖံးတၢ်မၤအမ့ၢ်အတီဒ်သိးၦၤထူး ၦၤတီဒီးၦၤစိဒိၣ်ကမီၤထီသ့ၣ်တဖၣ်အံၤ ကမ့ၢ်ကျဲဧိၤကပူၤဧိၤလၢ ကကဲထီၣ် ၦၤမၤသကိးတၢ်လၢယွၤအတၢ်မၤအပူၤန့ၣ်လီၤ. ဟံးန့ၢ်တၢ်ဆၢကတီၢ်တစဲးဖိ ဒ်သိးကဟ့ၣ်လီၤဆူၦၤထူးၦၤတီၤဒီးၦၤစိဒိၣ်ကမီၤထီသ့ၣ်တဖၣ်အဂီၢ်န့ၣ်တက့ၢ်.

`တၢ်ကိးတၤ - ဒုးအါထီၣ်ၦၤတဂၤလၢအအိၣ်ဒီးလီၢ်လၤအစိကမီၤ, လၢအတမ့ၢ် ၦၤစူၢ်က့ၤနၥ်က့ၤတၢ်ဘၣ်အံၤလၢ နတၢ်ထုကဖၣ်အတၢ်မၤနီၣ်အပူၤ ဒီးၦၤတဂၤလၢနထံၣ်လိၥ်ဒီးအီၤကသ့လၢဆၢကတီၢ်ဖုၣ်ကိၥ်ဖိအတီၢ်ပူၤန့ၣ် တက့ၢ်.`

`တၢ်ကိးတၤထီၣ်ဆူညါ - ကွဲးလံၥ်ဆူၦၤလၢအအိၣ်ဒီးအစိကမီၤ, အလီၢ်အလၤ ဒိၣ်တဂၤအအိၣ် - ၦၤလၢနတထံၣ်တ့ၢ်နီတစုဘၣ်သ့စ့ၢ်ကီး - ဒီးစံးအီၤလၢ နဃ့ဘါထုကဖၣ်တၢ်လၢအဂီၢ်န့ၣ်တက့ၢ်.`