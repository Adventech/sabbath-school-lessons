---
title:  တၢ်ဆိကမိၣ်ဆူညါအဂီၢ်
date:   01/12/2023
---

ဖး Ellen G. White, "Ministry to the Rich," The Ministry of Healing, pp. 209-216; "Captive Maid Shows Concern for Naaman," Reflecting Christ, p. 337.

ကစၢ်ခ၇ံၥ်အတၢ်အဲၣ်လၢၦၤထူးတီၤဒီးၦၤအိၣ်ဒီးတၢ်စိတၢ်ကမီၤဒီး ၦၤဖှီၣ်ဖိယၥ်ဖိလၢဟီၣ်ခိၣ်ချၢသ့ၣ်တဖၣ်အံၤန့ၣ် မ့ၢ်တၢ်ဒ်သိးသိးန့ၣ်လီၤ. အဝဲသံလၢစီၤလိၣ်စီၤပၤအဂီၢ်ဒီး ၦၤဖှီၣ်နးနးကလဲၥ်တဖၣ်အဂီၢ်စ့ၢ်ကီးန့ၣ်လီၤ. ကစၢ်ခ၇ံၥ်သ့ၣ်ညါကျဲအဂ့ၤကတၢၢ်လၢကဘၣ်ထိးဘၣ်အဝဲသ့ၣ်အသူၣ်အသး အဂီၢ်န့ၣ်လီၤ. အဝဲဟ့ၣ်ပလီၢ်ၦၤလၢ, "ကီၤလၤအူး၀ၣ်ဖျိးထးအမဲၢ်ခံပူၤန့ၣ်, ညီန့ၢ်ၦၤအထူးအတီၤလဲၤနုၥ်ဆူယွၤအဘီအမုၢ်အပူၤတက့ၢ်လီၤ" မၢ်ကူး ၁၀း၂၅. တနွံအံၤ, တၢ်ကိးတၤဃီၤၦၤလၢကတုၤဃီၤဆူၦၤဒိၣ်စိဒိၣ်ကမီၤဒီး ၦၤထူးၦၤတီၤတဖၣ်အအိၣ်ဃုၥ်ဒီးကစၢ်ခ၇ံၥ်အတၢ်သးခုကစီၣ်န့ၣ်လီၤ. အဝဲသ့ၣ်လိၣ်ဘၣ်တၢ်အုၣ်က့ၤခီၣ်က့ၤ ဒ်သိးၦၤဂၤအသိးတုၤဒၣ်လဲၥ်, လၢတၢ်ဟဲ၀ံတဂ့ၤဘၣ်အပူၤန့ၣ်, အဝဲသ့ၣ်တသ့ၣ်ညါဝဲဘၣ် မ့ၢ်လၢအနၥ်ဝဲ အတၢ်ထူးတၢ်တီၤန့ၣ် ဟ့ၣ်အီၤတၢ်ပူၤဖျဲးအလီၢ်သ့ဝဲအဃိန့ၣ်လီၤ.

တၢ်စံးကတိၤဘၣ်ဃးပမူပဒါလၢၦၤဖှီၣ်ဖိယၥ်ဖိသ့ၣ်တဖၣ်လၢ တၢ်တကနၣ်ဃုၥ်အီၤဘၣ်အဂီၢ်န့ၣ် အိၣ်ဝဲအါအါကလဲၥ်လီၤ, ပတကြၢးအိၣ်ဒီး တၢ်သူၣ်အိၣ်သးအိၣ်လၢၦၤထူးတီၤလၢတၢ်တကနၣ်ဃုၥ်အီၤသ့ၣ်တဖၣ်အဂီၢ် န့ၣ်ဘၣ်ဧါ. ၦၤအါဂၤထံၣ်လၢၦၤသ့ၣ်တဖၣ်အံၤ တၢ်မုၢ်လၢ်တအိၣ်ဘၣ်န့ၣ် လီၤ...ၦၤထူးၦၤတီၤလၢအကထိတဖၣ်လဲၤနုၥ်ဆူတၢ်သွၣ်ခိၣ်လၢတၢ်တဟ့ၣ် ပလီၢ်အီၤဒံးဘၣ်အပူၤန့ၣ်လီၤ. ဘၣ်ဆၣ်ဒီး, အတၢ်အိၣ်ဖျါန့ၣ်လီၤဆီဝဲဒိၣ်မး, ၦၤထူးၦၤတီၤအါအါကလဲၥ်အသးသမူအတၢ်၀ံတၢ်ယိးအံၤဃၢဝဲဒၣ်ဒိၣ်မးန့ၣ် လီၤ.