---
title:  စီၤနဧၤမၣ်
date:   27/11/2023
---

ၦၤထူးတီၤဂ့ၤ, ဖှီၣ်ဂ့ၤ, ၦၤကလုၥ်တကလုၥ်ဂ့ၤတကလုၥ်ဂ့ၤ, အပတီၢ် ထီဂ့ၤဖုၣ်ဂ့ၤ, လၢတၢ်တကွၢ်ဒိၣ်ဆံးအါစှၤတၢ်ဘၣ်အပူၤန့ၣ် ကစၢ်ခ၇ံၥ်သံလၢ အဂီၢ်ခဲလၢၥ်လီၤ. ကစၢ်ယွၤန့ၣ် တုၤဃီၤဆူၦၤအိၣ်ဒီးတၢ်စိဒိၣ်ကမီၤထီလၢ အတမ့ၢ်ခ၇ံၥ်ဖိသ့ၣ်တဖၣ်လၢဟီၣ်ခိၣ်ချၢအံၤဒီး ဆၢမုၢ်လၢ်ဝဲလၢကဘၣ်အိၣ်မူ လၢတၢ်ကပီၤအပူၤ ဒ်အဒိးန့ၢ်ဘၣ်ဝဲအသိးန့ၣ်လီၤ. (ကွၢ် Ellen G. White, The Acts of Apostles, p. 416 တက့ၢ်)

`ဖး ၂စီၤပၤ ၅း၁-၁၉ တက့ၢ်. ပဟံးန့ၢ်တၢ်လၢပူအံၤအပူၤ လၢအဘၣ်ဃးဒီးတၢ်လဲၤတုၤဃီၤဆူၦၤဂီၢ်မုၢ်အအိၣ်လၢယွၤအဂီၢ်သ့ဝဲဒ်လဲၣ် တမံၤလဲၣ်.`

ဖဲ ၂စီၤပၤ ၅း၁၇-၁၉ အပူၤန့ၣ်, စီၤနဧၤမၣ်ဃ့ကညးတၢ်ခံမံၤ ဖဲအဝဲဘျါက့ၤလၢတၢ်ဆါအၢ၀ံၤအလီၢ်ခံန့ၣ်လီၤ. တၢတမံၤန့ၣ်, အဝဲဃ့ကညးလၢ ကက့ၤစိၥ်ကီၢ်အံၣ်စ၇့လးအဟီၣ်ခိၣ်လၢအဘျဲးစိၥ်ကသ့ၣ်လၤခံဒုအဂီၢ်အံၤ ဆူကီၢ်စူၤ၇ံအပူၤ ဒ်သိးကဘူၣ်ထီၣ်ဘါထီၣ်ယွၤလၢအမူဝဲတဂၤအံၤအဂီၢ်န့ၣ် လီၤ. အဝဲစံးဝဲလၢ, "ၦၤကဟ့ၣ်လီၤနခ့နၦၤလၢဟီၣ်ခိၣ်ဘျဲးစိၥ်ကသ့ၣ်လၤခံဒု တမ့ၢ်ဘၣ်ဧါ. အဂ့ၢ်ဒ်အံၤ, တၢ်လုၢ်မ့ၣ်အူမ့ၢ်ဂ့ၤ, တၢ်လုၢ်မ့ၢ်ဂ့ၤ, နခ့နၦၤ တလုၢ်လၢၤဘၣ်လၢကစၢ်အဂၤတဖၣ်ဘၣ်. ကလုၢ်တၢ်ထဲလၢယွၤတဂၤဧိၤ လီၤ" (၂စီၤပၤ ၅း၁၇). ခံမံၤတမံၤန့ၣ်, အဝဲဃ့ကညးလၢကတီၤလီၤဃုၥ်ဒီး အစီၤပၤလီၤ, ဘၣ်ဆၣ်တဘူၣ်ထီၣ်ဘါထီၣ်အစီၤပၤအကစၢ်ဘၣ်န့ၣ်လီၤ.

ဆၢကတီၢ်ခဲအံၤန့ၣ်, စီၤနဧၤမၣ်ကဲထီၣ်ၦၤစူၢ်က့ၤနၥ်က့ၤယွၤအမ့ၢ် အတီတဂၤလံန့ၣ်လီၤ. ဘၣ်ဆၣ်သနၥ်က့, အဝဲအိၣ်ဒ်ဒီးတၢ်နၥ်ကစၢ်လၢ အဂုၤအဂၤတဖၣ်န့ၣ်လီၤ. အတၢ်က့ၤစိၥ်ဟီၣ်ခိၣ်လၢကီၢ်အံၣ်စ၇့လးအံၤ ဒုးနဲၣ်ဖျါတၢ်လၢအဝဲတနၢ်ပၢၢ်တၢ်ဘၣ်တ့အကစၢ်လၢလၢၦဲၤၦဲၤဒံးဘၣ်န့ၣ်လီၤ. အဝဲကဆိကမိၣ်ဝဲသ့ၣ်သ့ၣ်လၢ အဝဲလိၣ်က့ၤစိၥ်ဟီၣ်ခိၣ်န့ၣ်လီၤ, အဂ့ၢ်ဒ်လဲၣ် လၢအတၢ်ထံၣ်န့ၣ်, ကစၢ်ယွၤအံၤ အိၣ်ဒီးအဟီၣ်က၀ီၤဒၣ်ဝဲဒ်အကစၢ်လၢ အဘါတ့ၢ်ဝဲအသိး, မ့တမ့ၢ်အဝဲအဲၣ်ဒိးသူၣ်ထီၣ်တၢ်လုၢ်လီၢ်လၢအံၣ်စ၇့လး အဟီၣ်ခိၣ်အံၤအဃိန့ၣ်လီၤ. လၢတၢ်ဂ့ၢ်တမံၤဂ့ၤတမံၤဂ့ၤအပူၤအံၤ, အတၢ်နၥ် ကစၢ်ယွၤန့ၣ် ကျဲၣ်ကျီဃုၥ်အသးဒီးအတၢ်စူၢ်တၢ်နၥ်အလီၢ်လံၤန့ၣ်လီၤ. စီၤနဧၤမၣ်အပူအံၤ ကတဲၥ်ကတီၤတၢ်အခီၣ်ထံးလၢၦၤတမ့ၢ်ခ၇ံၥ်ဖိသ့ၣ်တဖၣ် အတၢ်ဟဲဆူကစၢ်ခ၇ံၥ်အအိၣ်လၢမုၢ်မဆါတနံၤအံၤန့ၣ်လီၤ. တၢ်မၤလိလၢ ပဒိးန့ၢ်ဘၣ်အီၤဖဲစီၤနဧၤမၣ်အပူအပူၤအံၤန့ၣ် မ့ၢ်ဝဲပဟီၣ်ခိၣ်အတၢ်ထံၣ်အံၤ ကဆီတလဲကွံၥ်သးအဂီၢ်ဟံးန့ၢ်တၢ်ဆၢကတီၢ်န့ၣ်လီၤ.

အတၢ်ဃ့ကညးခံထံၣ်တထံၣ်န့ၣ် ကဲထီၣ်တၢ်မၤတံၥ်တၥ်ဒိၣ်ထီၣ် တစဲးလီၤ. ဘၣ်မနုၤလၢစီၤနဧၤမၣ်ဃ့ကညးလၢကဆုးလီၤအခိၣ်ဃုၥ်ဒီး အစီၤပၤဒီးဃ့လၢကစၢ်ယွၤကပျၢ်အတၢ်ကမၣ်အဂီၢ်န့ၣ်လဲၣ်. ၀ံအတၢ်စံးဆၢ အံၤဟ့ၣ်ၦၤကျဲအခီၣ်ထံးတမံၤန့ၣ်လီၤ- "လဲၤတၢ်မုၥ်မုၥ်တက့ၢ်" ၂စီၤပၤ ၅း၁၉. ဒ်အမ့ၢ်ၦၤလၢအအိၣ်ဒီးတၢ်စိတၢ်ကမီၤဒိၣ်တဂၤလၢကီၢ်စူၤ၇ံအပူၤအသိးန့ၣ်, စီၤနဧၤမၣ်အိၣ်ဒီးအမူအဒါလၢကဘၣ်မၤဝဲလၢအကိးတၤတၢ်, ကထီဒါတၢ်ဒီး အတၢ်စူၢ်တၢ်နၥ်အသီအံၤန့ၣ်လီၤ. မ့ၢ်တၢ်၇့ဒိၣ်တမံၤလၢၦၤစူၢ်က့ၤနၥ်က့ၤတၢ် အသီ, လီၤဆီဒၣ်တၢ်ၦၤလၢအဟဲလၢတၢ်စူၢ်တၢ်နၥ်အဂၤတဖၣ် ကဒိးန့ၢ်ဘၣ် တၢ်မၤစၢၤဒီးတၢ်ဆှၢတၢ်တွၤဒ်သိးကသဂၢၢ်တၢ်အလုၢ်အလၢ်ဒီးတၢ်၇့လိၥ်သးလၢ အဝဲသ့ၣ်အတၢ်အိၣ်မူလၢအပူၤကွံၥ်အဂီၢ်တချုးလၢအတူၢ်လိၥ်တၢ်စူၢ်က့ၤ နၥ်က့ၤယွၤဒံးဘၣ်အကတီၢ်န့ၣ်လီၤ.

သ့ၣ်နီၣ်ထီၣ်က့ၤလၢ စီၤနဧၤမၣ်ဟးထီၣ်လၢအကီၢ်ပူၤ ဒ်အမ့ၢ် ၦၤဘၣ်တၢ်ဆါအၢတဂၤအသိး ဒီးက့ၤကဒါဆူအထံအကီၢ်ဘျါက့ၤဝဲဒီး ကဲထီၣ် တၢ်ဘၣ်တ့အကစၢ်အခ့အၦၤတဂၤန့ၣ်တက့ၢ်. အဝဲစးထီၣ်အတၢ်လဲၤ ဖဲအဆၢကတီၢ်ခဲအံၤန့ၣ်ဒ်လီၤ. အဝဲလိၣ်တၢ်ဆၢကတီၢ်လၢ ကဒိၣ်ထီၣ်ဝဲဒၣ် အဂီၢ်န့ၣ်လီၤ.

`တၢ်မၤလိလၢပကြၢးမၤလိန့ၢ်အီၤလၢပူအံၤအပူၤ လၢအဘၣ်ဃးဒီး တၢ်ဆီၣ်ဆူၣ်ၦၤဂၤခခ့ျခခ့ျအဂ့ၢ်, လီၤဆီဒၣ်တၢ်ၦၤလၢအဟဲလၢတမ့ၢ်ခ၇ံၥ်ဖိသ့ၣ် တဖၣ်အကျါ မ့တမ့ၢ်တမ့ၢ်ခ၇ံၥ်ဖိသ့ၣ်တဖၣ်အတၢ်ဆဲးတၢ်လၤအလုၢ်အလၢ် အကျါအံၤန့ၣ်မ့ၢ်မနုၤလဲၣ်.`