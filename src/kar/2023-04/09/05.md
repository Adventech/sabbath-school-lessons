---
title:  တၢ်ဖံးတၢ်မၤဆူၦၤထူးၦၤတီၤအအိၣ်
date:   29/11/2023
---

`ဖး မးသဲ ၁၉း၁၆-၂၂ တက့ၢ်. မ့ၢ်ထိၣ်သတြီၤဒီးစီၤနံၤကဒ့မူးန့ၣ်, ပဒိးန့ၢ်ဘၣ်တၢ်မၤလိတဖၣ်လၢ တၢ်ကွဲးအပူၤအံၤ လၢအဘၣ်ဃးဒီးၦၤတဂၤ လၢအတတူၢ်လိၥ်ကစၢ်ခ၇ံၥ်အဂ့ၢ်ဘၣ်န့ၣ်မ့ၢ်မနုၤလဲၣ်.`

ကစၢ်ခ၇ံၥ်အတၢ်ဘၣ်သဂၢၢ်လိၥ်အသးဒီးၦၤသးစၢ်လၢအထူးတီၤ တဂၤအံၤပၥ်ဖျါထီၣ်တၢ်လီၤပျံၤလီၤဖုးဒိၣ်မးလၢ တၢ်ထူးတၢ်တီၤအံၤ ကဲထီၣ် ပတၢ်စၢဃၥ်အလီၢ်သ့ဝဲန့ၣ်လီၤ. ကွၢ်တၢ်စံးတၢ်ကတိၤတဖၣ်အံၤတက့ၢ်, "မၤကဒီးတစု, ယစံးဘၣ်တဲဘၣ်သုလၢကီၤလၤအူး၀ၣ်ဖျိးထးအမဲၢ်ခံ, ညီန့ၢ် ၦၤအထူးအတီၤလဲၤနုၥ်ဆူယွၤအဘီအမုၢ်တက့ၢ်လီၤ" (မးသဲ ၁၉း၂၄). တၢ်အံၤတမ့ၢ်အခီပညီအိၣ်ဝဲလၢၦၤထူးၦၤတီၤတဖၣ်န့ၣ် တဒိးန့ၢ်ဘၣ် တၢ်အုၣ်က့ၤခီၣ်က့ၤအဂ့ၢ်န့ၣ်ဘၣ်, ဘၣ်ဆၣ် မ့ၢ်ထဲတမံၤလၢအဝဲသ့ၣ် မ့ၢ်တပလီၢ်သူၣ်ပလီၢ်သးဘၣ်န့ၣ်, အတၢ်ထူးတၢ်တီၤသ့ၣ်တဖၣ်န့ၣ် ကဲထီၣ် တၢ်မၤတံၥ်တၥ်သ့ဝဲလၢအတၢ်မူထူယိၥ်အဂီၢ်န့ၣ်လီၤ.

လၢအကတၢၢ်န့ၣ်, ၦၤထူးၦၤတီၤဒီးၦၤဖှီၣ်ဖိယၥ်ဖိကဘၣ်လဲၤခီဖျိ ဘၣ်ဝဲဒ်သိးသိးန့ၣ်လီၤ. အဝဲအံၤမ့ၢ်တၢ်သွၣ်ခိၣ်န့ၣ်လီၤ. ၦၤထူးၦၤတီၤသ့ၣ် တဖၣ်အံၤ လိၣ်ဘၣ်တၢ်အုၣ်က့ၤခီၣ်က့ၤအဝဲသ့ၣ်ကိၢ်ကိၢ်ဂီၤဂီၤ ဒ်သိးၦၤဂၤ တဂၤစုၥ်စုၥ်စ့ၢ်ကီးန့ၣ်လီၤ. ကျိၣ်စ့ၦ့ၤတၢ်လၢသံတသ့ဘၣ်မ့ၢ်တန့ၢ်ဘၣ်န့ၣ်, မ့ၢ်အၦ့ၤတၢ်သ့အဂၤမနုၤတမံၤကသ့ဝဲဒ်လဲၣ်. တၢ်ပူၤဖျဲးလၢတၢ်သံအပူၤအံၤ ဟဲဝဲထဲလၢအမ့ၢ်တၢ်ဟ့ၣ်တမံၤဧိၤလၢအဘၣ်တၢ်ဟ့ၣ်လီၤခီဖျိကစၢ်ခ၇ံၥ်အံၤ လၢတၢ်နၥ်အီၤအပူၤန့ၣ်လီၤ. "ယ့ၣ်ရှူးစံးဘၣ်အီၤ, ယဲဒၣ်အံၤ ယမ့ၢ်တၢ်ဂဲၤ ဆၢထၢၣ်က့ၤဒီးတၢ်မူလီၤ. ၦၤလၢအစူၢ်က့ၤနၥ်က့ၤယၤန့ၣ်, မ့ၢ်သံဘၣ်ဆၣ် ကမူထီၣ်ဝဲလီၤ" (ယိၤဟၣ် ၁၁း၂၅).

`ဖး လူၤကၣ် ၁၉း၁-၁၀ တက့ၢ်. မ့ၢ်ထိၣ်သတြီၤဒီးၦၤသးစၢ်လၢ အထူးတီၤတဂၤန့ၣ်, တၢ်လီၤဆီအိၣ်ဖဲလံၥ်စီဆှံအဆၢအံၤအပူၤန့ၣ် မ့ၢ်မနုၤ လဲၣ်.`

ကွၢ်ထံအီၤဖဲအံၤတက့ၢ်, ၦၤသးစၢ်ထူးတီၤတဂၤအံၤ, လၢအတၢ်ဟဲ၀ံ တဂ့ၤဘၣ်အပူၤ, တမၤဝဲဒ်စီၤစးဃဲစံးဆၢတၢ်ဒီးကစၢ်ခ၇ံၥ်အသိးဘၣ်, ကစၢ်ခ၇ံၥ်တစံးစီၤစးဃဲလၢ ကဆါကွံၥ်တၢ်လၢအအိၣ်ဒီးအီၤ ဒီးဟ့ၣ်ၦၤဖှီၣ်ဖိ ယၥ်ဖိဒ်အစံးဘၣ်သးစၢ်ထူးတီၤတဂၤအသိးန့ၣ်ဘၣ်လီၤ. ကစၢ်ခ၇ံၥ် ကသ့ၣ်ညါတ့ၢ်ဝဲလၢ သးစၢ်ထူးတီၤအံၤအသးစဲဘူးဒီးကျိၣ်စ့အဃိ ကစၢ်ခ၇ံၥ် စံးအီၤလၢကဆါလီၤကွံၥ်တၢ်လၢအအိၣ်ဒီးအီၤတဖၣ်န့ၣ်လီၤ. မ့ၢ်ဘၣ်ထိၣ် သတြီၤန့ၣ်, ပတသ့ၣ်ညါတၢ်ဂ့ၢ်တၢ်ကျိၤခဲလၢၥ်လၢအဘၣ်စံးကတိၤအီၤ ဖဲစီၤစးဃဲအဟံၣ်ပူၤအံၤဘၣ်ဆၣ်, စီၤစးဃဲနၥ်ကစၢ်ခ၇ံၥ်ဒီးသ့ၣ်ညါလၢ ကဘၣ်ဒုးအိၣ်ထီၣ်တၢ်ဆီလဲကွံၥ်အသးလၢ အတၢ်အိၣ်မူပူၤလီၤဆီဒၣ်တၢ်, တၢ်လၢအဘၣ်ထဲွဒီးအတၢ်ထူးတၢ်တီၤတဖၣ်န့ၣ်လီၤ.

`"အဂ့ၢ်ဒ်အံၤ, ၦၤကညီမ့ၢ်န့ၢ်ဘၣ်ဟီၣ်ခိၣ်ဒီဘ့ၣ်ညါ, ဒီးမ့ၢ်မၤဟါမၢ် ကွံၥ်အသးဒီး, မ့ၢ်အန့ၢ်ဘျုးမနုၤလဲၣ်, မ့တမ့ၢ်ဘၣ်ဒီး ၦၤကညီကဟ့ၣ်အၦ့ၤ လၢအသးအဂီၢ်လၢမနုၤတမံၤလဲၣ်" (မးသဲ ၁၆း၂၆). တၢ်ကတိၤသ့ၣ်တဖၣ် အံၤ စံးပဝဲဒၣ်ခဲလၢၥ်မနုၤတမံၤလဲၣ်.`