---
title:  တၢ်ဖံးတၢ်မၤဆူၦၤလၢအစိကမီၤဒိၣ်အအိၣ်
date:   25/11/2023
---

### တၢ်မၤလိတနွံအံၤအဂီၢ်ဖး
ဒၤနံးယ့လး ၄;  ၂စီၤပၤ ၅း၁-၁၉;  ယိၤဟၣ် ၃း၁-၁၂;  ယိၤဟၣ် ၇း၄၃-၅၂;  မးသဲ ၁၉း၁၆-၂၂;  ယိၤဟၣ် ၁၉း၃၈-၄၂ တက့ၢ်.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, ၦၤကညီမ့ၢ်န့ၢ်ဘၣ်ဟီၣ်ခိၣ်ဒီဘ့ၣ်ညါ, ဒီးမ့ၢ်မၤဟါမၢ် ကွံၥ်အသးဒီး, မ့ၢ်အန့ၢ်ဘျုးမနုၤလဲၣ်, မ့တမ့ၢ်ဘၣ်ဒီး, ၦၤကညီကဟ့ၣ်အၦ့ၤ လၢအသးအဂီၢ်လၢမနုၤတမံၤလဲၣ်" (မးသဲ ၁၆း၂၆).

လံၥ်စီဆှံ, ကစၢ်ယွၤအကလုၢ်ကထါအံၤ, ဘၣ်တၢ်ကွဲးအီၤလၢ အပူၤကွံၥ်အနံၣ်အလါအါဝဲဘၣ်ဆၣ်, မ့ၢ်ယွၤအတၢ်လီၣ်ဖျါအတၢ်မ့ၢ်တၢ်တီ ဆူၦၤဟီၣ်ခိၣ်ဖိသ့ၣ်တဖၣ်အဂီၢ်န့ၣ်လီၤ. တၢ်မ့ၢ်တၢ်တီလၢအလီၣ်ဖျါထီၣ် အသးအါအါကလဲၥ်အကျါ, ၦၤကညီအန့ဆၢၣ်န့ၣ် - လၢအနံၣ်နွံကယၤ ကီၢ်ယူဒၤတၢ်အိၣ်အသးအကတီၢ်မ့ၢ်ဂ့ၤ, အနံၣ်ခံကထိတကယၤကီၢ် Bမၠဖငူ တၢ်အိၣ်အသးအကတီၢ်မ့ၢ်ဂ့ၤ - မ့ၢ်တၢ်တမံၤဃီလီၤ. ၦၤတၢ်ဒဲးဘးဖိတဖၣ် လိၣ်ကစၢ်ယွၤအတၢ်မၤဘျုးမၤဖှိၣ်န့ၣ်လီၤ. တၢ်အံၤပၣ်ဃုၥ်ဒီးၦၤထူးၦၤတီၤ ဒီးၦၤဂံၢ်ဆူၣ်ဘါဆူၣ်သ့ၣ်တဖၣ်န့ၣ်လီၤ. ၦၤထူးတီၤဒီးၦၤစိကမီၣ်ဒိၣ်လၢ လံၥ်စီဆှံပူၤအဆၢကတီၢ်ဒီး ၦၤထူးၦၤတီၤဒီးၦၤစိကမီၤဒိၣ်လၢပဆၢကတီၢ်အံၤ တလီၤဆီလိၥ်အသးဘၣ်, လီၤဆီဒၣ်တၢ်လၢ အဝဲသ့ၣ်တၢ်လူၤမၤန့ၢ်တၢ်ထူး တၢ်တီၤ, တၢ်စိတၢ်ကမီၤ, တၢ်မံၤလၤသၣ်ကပီၤဒိၣ်အဂီၢ်အံၤ ခီဖျိလၢအတၢ် မၤနၢၤမၤဃၣ်ၦၤလၢ အဂံၢ်စၢ်တဖၣ်အဖီခိၣ်န့ၣ်လီၤ. (ဘၣ်ဆၣ်တမ့ၢ်ကိးဘျီဒဲး ဘၣ်လီၤ) ဘၣ်ဆၣ်ဒီး, ကစၢ်ယွၤန့ၣ် သးအိၣ်ၦၤထူးတီၤဒီးၦၤဂံၢ်ဆူၣ်ဘါဆူၣ် သ့ၣ်တဖၣ်အံၤ ဘၣ်ဃးဒီးအတၢ်အုၣ်က့ၤခီၣ်က့ၤအဂ့ၢ် ဒ်သိးဒီးၦၤဂံၢ်ဘါစၢ်ဒီး ၦၤလိၣ်တၢ်မၤစၢၤတဖၣ်န့ၣ်လီၤ. လံၥ်စီဆှံကတဲၥ်ကတီၤပၥ်တၢ်ဒိတၢ်တဲၥ် လၢအဂၢၢ်အကျၢၤလၢအဘၣ်ဃးဒီးၦၤတဖၣ်အဂ့ၢ်အကျိၤ လၢလံၥ်စီဆှံအပူၤ လၢအမ့ၢ်ၦၤဂံၢ်ဆူၣ်ဘါဆူၣ်, စိကမီၤဒိၣ်, ထူးဝဲတီၤဝဲ မ့တမ့ၢ်ခံမံၤလၢၥ်, ဒီးကစၢ်ယွၤသူအဝဲသ့ၣ်လၢကျဲဒ်လဲၣ်ဒ်လဲၣ်လၢကကဲထီၣ်တၢ်ဆိၣ်ဂ့ၤလၢ ၦၤကလုၥ်တဖၣ်အဂီၢ်န့ၣ်လီၤ. ၦၤသ့ၣ်တဖၣ်အံၤ မ့ၢ်ဝဲစီၤအၤဘြၤဟၣ်, စီၤအံၤစဲး, စီၤယၤကိၥ်, စီၤၡလိၤမိၤ ဒီး စီၤယိၤသးသ့ၣ်တဖၣ်န့ၣ်လီၤ.

တနွံအံၤပကလူၤဃုသ့ၣ်ညါကစၢ်ယွၤအတၢ်ဖံးတၢ်မၤဆူၦၤထူး ၦၤတီၤဒီးၦၤစိဒိၣ်ကမီၤဒိၣ်တဖၣ်အကျါန့ၣ်လီၤ. လဲၤသကိးတၢ်ဒီးၦၤလၢ ပတၢ်ကွၢ်ထံဆိကမိၣ်ကျဲဧိၤကပူၤလၢကစၢ်ယွၤတုၤထီၣ်, ထီၣ်ဘးဆူၦၤသ့ၣ် တဖၣ်အံၤအအိၣ်ဒီး တၢ်လၢအကိးၦၤမုၢ်နွံနံၤဖိဒ်သိးကကဲထီၣ်တၢ်အုၣ်အသး လၢအဝဲသ့ၣ်ဂီၢ်လဲၣ်ဒ်လဲၣ်အဂ့ၢ်လၢမုၢ်မဆါတနံၤအံၤအဂီၢ်စ့ၢ်ကီးန့ၣ်တက့ၢ်.