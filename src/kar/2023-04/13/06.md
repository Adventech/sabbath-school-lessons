---
title:  တၢ်ဖံးတၢ်မၤလၢထီၣ်ၦဲၤထီၣ်
date:   28/12/2023
---

`ဖး လီၣ်ဖျါ ၂၁း၁-၄ ဒီး လီၣ်ဖျါ ၂၁း၂၂-၂၂း၅ တက့ၢ်. တၢ်ပၥ်ဖျါထီၣ်တၢ်ထံၣ်ဖဲအံၤန့ၣ် မ့ၢ်မနုၤလဲၣ်.`

ဟီၣ်ခိၣ်သီအံၤ, ကမ့ၢ်ပၤ၇ဒံစူးမနုၤလဲၣ်. တၢ်ဒဲးဘးဒီးတၢ်သံ ကလဲၤပူၤဝဲ, မုၣ်ကီၤလံၢ်ဒီးတၢ်အၢတၢ်သီတဖၣ် ကဘၣ်တၢ်မၤဟးဂီၤအီၤန့ၣ် လီၤ. ပကထံၣ်ပတၢ်အုၣ်က့ၤခီၣ်က့ၤတၢ်အဲၣ်ကစၢ်, ဒီးကပၥ်ဖှိၣ်ထီၣ်ဘၣ်က့ၤ သးဒီးၦၤလၢပအဲၣ်သ့ၣ်တဖၣ်န့ၣ်လီၤ. ဒီးဟီၣ်ခိၣ်အသီအံၤ ကၦဲၤဒီး ၦၤကိးကလုၥ်ဒဲး, ၦၤစံးကတိၤတၢ်ကျိၥ်ခဲလၢၥ်တဖၣ်အခၢၣ်စးန့ၣ်လီၤ.

ၦၤမုၢ်နွံနံၤဖိလီၢ်ခၢၣ်သးအၦၤမၤတၢ်ဖိတဖၣ် အိၣ်ဖှိၣ်ဒီးတူၢ်လိၥ် ဝဲဒၣ်လၢ ဟီၣ်ခိၣ်ချၢတၢ်မၤအလီၢ်အဝဲၤကျိၤအံၤ ကဒုးအိၣ်ထီၣ်တၢ်ဂံၢ်တၢ်ဒွး လၢကသ့ၣ်ညါၦၤဂီၢ်မုၢ်သ့ၣ်တဖၣ်လၢ တၢ်လဲၤတုၤဆူအအိၣ်, မ့တမ့ၢ် တတုၤဆူ အဝဲသ့ၣ်အအိၣ်ဘၣ်အဂ့ၢ်အကျိၤန့ၣ်လီၤ. "ၦၤလၢတၢ်လဲၤတုၤဆူအအိၣ်တဖု" အံၤ မ့ၢ်ၦၤလၢအလၢၦဲၤဝဲဒီးအတၢ်ပီးတၢ်လီ ဒ်သိးကအုၣ်အသးလၢအနီၢ်ကစၢ် ဒၣ်ဝဲလၢတလိၣ်တၢ်မၤစၢၤလၢအဂၤဘၣ်, အိၣ်ဒီးအတၢ်ဘူၣ်ထီၣ်ဘါထီၣ် အကတီၢ်ဒၣ်ဝဲ, လံၥ်စီဆှံဒီးလံၥ်လဲၣ်သ့ၣ်တဖၣ်လၢတၢ်ကွဲးအီၤအံၤ မ့ၢ်အနီၢ် ကစၢ်ဒၣ်ဝဲအကျိၥ်ဒီးတၢ်အိၣ်ဖှိၣ်ခိၣ်နၢ်သ့ၣ်တဖၣ်စံၣ်တဲၤတဲလီၤတၢ်လၢ အဝဲသ့ၣ်အနီၢ်ကစၢ်ဒၣ်ဝဲအကျိၥ် လၢအတလိၣ်တၢ်စံးကတိၤခီကျိၥ်ဘၣ်န့ၣ် လီၤ.

"ၦၤလၢတၢ်တတုၤဆူအအိၣ်ဘၣ်တဖၣ်" အံၤ တအိၣ်ဒီးၦၤမုၢ်နွံနံၤဖိ လၢအစူၢ်က့ၤနၥ်က့ၤတၢ်သ့ၣ်တဖၣ်လၢ အအိၣ်ဒီးတၢ်အိၣ်ဖှိၣ်ဖိ ဒီးတၢ်ပီး တၢ်လီလၢလၢၦဲၤၦဲၤလၢကအုၣ်အသးလၢအနီၢ်ကစၢ်ဒၣ်ဝဲအၦၤဂီၢ်မုၢ်အကျါ တသ့ဝဲဘၣ်ဖဲတၢ်မၤစၢၤလၢတၢ်ချၢ မ့ၢ်တအိၣ်ဝဲဘၣ်န့ၣ်လီၤ.

တၢ်အိၣ်ဖှိၣ်တဖုလၢ်လၢ်ကဘၣ်သ့ၣ်ညါလၢ ၦၤဂီၢ်မုၢ်ဆူလဲၣ်တဖုလဲၣ် လၢကဘၣ်လဲၤတုၤဆူအဝဲသ့ၣ်အအိၣ်အဂီၢ်န့ၣ်လီၤ. အဆၢကတီၢ်ခဲအံၤန့ၣ်, မ့ၢ်တၢ်ဆၢကတီၢ်လၢကဘၣ်ဟ့ၣ်လီၤဆူတၢ်ဖံးတၢ်မၤအပူၤ, ဒုးအိၣ်ထီၣ် ပျဲၢ်ဘီၣ်တဖၣ်လၢၦၤဂီၢ်မုၢ်ခဲလၢၥ်အကျါ, မၤခခ့ျထီၣ်ကစၢ်ခ၇ံၥ်အတၢ်ဟဲက့ၤ လီၤအဆၢကတီၢ်ဒီးလၢအကတၢၢ်န့ၣ်, ကအိၣ်ဆိးဒီးအဝဲသ့ၣ်လၢမူခိၣ်အသီ ဒီးဟီၣ်ခိၣ်အသီအပူၤလၢအဘၣ်တၢ်အၢၣ်လီၤပဝဲဒၣ်ခဲလၢၥ်ဖဲအံၤန့ၣ်လီၤ.

`တၢ်ကိးတၤ - မ့ၢ်နမၤခခ့ျထီၣ်ကစၢ်ခ၇ံၥ်အတၢ်ဟဲက့ၤလီၤကသ့ဒ်လဲၣ်. မ့ၢ်နသူၣ်လီၤတၢ်မုၢ်လၢ်အချံလၢၦၤသ့ၣ်တဖၣ်လၢအလိၣ်ဒိကနၣ်တၢ်ကစီၣ် လၢအဂ့ၤအသူၣ်ကံၢ်သးလဲအပူၤလံဧါ. "နလူထံ, နဒုးအီထံ" လၢၦၤတူၢ်လိၥ် ကစၢ်ခ၇ံၥ်အသီတဖၣ် ခီဖျိမၤစၢၤအဝဲသ့ၣ်လၢကမၤလိတၢ်အိၣ်မူလၢ တၢ်အိၣ်တီအိၣ်လိၤလၢကစၢ်ခ၇ံၥ်အပူၤလံဧါ. ဃ့ဘါထုကဖၣ်လၢနကဒိးန့ၢ် ဘၣ်တၢ်ခွဲးတၢ်ယၥ်တဖၣ်အဂီၢ် ဒ်သိးနကဒုးသ့ၣ်ညါတၢ်အၢၣ်လီၤအီလီၤလၢ အမ့ၢ်ဟီၣ်ခိၣ်သီအံၤ ဆူၦၤလၢအမံၤစ၇ီအိၣ်ပၥ်လၢနတၢ်ထုကဖၣ်အပူၤန့ၣ် တက့ၢ်.`

`တၢ်ကိးတၤထီၣ်ဆူညါ - နပျဲၢ်နဘီၣ်တနီၤနီၤ ကအိၣ်ဒီးတၢ်ကတဲၥ်ကတီၤ သးလၢကတူၢ်လိၥ်ကစၢ်ခ၇ံၥ်လံလီၤ. တၢ်အံၤကပၥ်ဃုၥ်လၢတၢ်ပၥ်ဖှိၣ်ထီၣ် သးဆူတၢ်အိၣ်ဖှိၣ်ပူၤ မ့တမ့ၢ်ပၥ်ဖှိၣ်ထီၣ်သးတပူၤဃီဃုၥ်ဒီးၦၤစူၢ်က့ၤနၥ်က့ၤ တၢ်တဖုန့ၣ်လီၤ. ပၥ်လီၤနကစၢ်အသးလၢအဝဲသ့ၣ်အလီၢ် ဒီးဆိကမိၣ်လၢ နလဲၤထီၣ်ဘူၣ်ထီၣ်ဘါထီၣ်ယွၤလၢသ၇ိၥ်ပူၤအဆိကတၢၢ်တဘျီန့ၣ်တက့ၢ်. တၢ်လၢကလဲၤခီဖျိဘၣ်ဝဲန့ၣ် ကမ့ၢ်မနုၤလဲၣ်. မ့ၢ်နတၢ်အိၣ်ဖှိၣ်အံၤ ကအိၣ်ဒီး တၢ်ကတဲၥ်ကတီၤသးလၢကတူၢ်လိၥ်မုၥ်ဒီးသိၣ်လိနဲၣ်လိၦၤစူၢ်က့ၤနၥ်က့ၤတၢ် အသီတဖၣ်အံၤန့ၣ်လံဧါ. တမ့ၢ်ထဲတမံၤလၢနဒုးဒိၣ်ထီၣ်တၢ်အိၣ်ဖှိၣ်လၢ အအိၣ်ပၥ်စၢၤအံၤဘၣ်ဒီး, အါန့ၢ်ဒ်အအံၤန့ၣ်, မ့ၢ်နအိၣ်ဒီးတၢ်သူၣ်အိၣ် သးအိၣ်လၢကဒုးအိၣ်ထီၣ်ၦၤတၢ်အိၣ်ဖှိၣ်ဖိအသီတဖုလံဧါ. ဒုးအိၣ်ထီၣ် တၢ်ကူၣ်ထီၣ်ဖးလီၤအကျိၤအကျဲလၢ ကမၤစၢၤတၢ်လီၢ်လၢအဂံၢ်စၢ်တဖၣ်န့ၣ် တက့ၢ်. နီၤလီၤနတၢ်ထံၣ်ဒီးနတၢ်အိၣ်ဖှိၣ်ခိၣ်နၢ်တဖၣ်ဒီး မၤသကိးတၢ်ဒီး အဝဲသ့ၣ်လၢကမၤလၢၦဲၤနတၢ်တိၥ်ပၥ်အတၢ်၇ဲၣ်တၢ်ကျဲၤအံၤ ဒ်သိးကကဲထီၣ် တၢ်အိၣ်ဖှိၣ်တဖုလၢအသူၣ်အိၣ်သးအိၣ်တၢ်ဒုးကဲထီၣ်ပျဲၢ်ဘီၣ်အဂီၢ်န့ၣ် တက့ၢ်.`