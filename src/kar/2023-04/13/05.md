---
title:  တၢ်မၤနၢၤလၢတၢ်ဖံးတၢ်မၤအပူၤ
date:   27/12/2023
---

တၢ်မၤနၢၤ, တၢ်ကဲထီၣ်လိၣ်ထီၣ်အသးလၢတၢ်ဖံးတၢ်မၤအပူၤန့ၣ် မ့ၢ်မနုၤလဲၣ်. ပကဆိကမိၣ်လၢအမ့ၢ်တၢ်ဒိးစုၣ်ဒိးဘျၢထံအါအါကလဲၥ်, တၢ်အိၣ်ဖှိၣ်လၢအဒိၣ်တဖၣ်ဒီးတၢ်ဒိၣ်ထီၣ်ထီထီၣ်လၢအခခ့ျသ့ၣ်တဖၣ်န့ၣ်လီၤ. ပကသ့ၣ်ညါလၢတၢ်မၤနၢၤအံၤ မ့ၢ်ဝဲတၢ်ဒုးသ့ၣ်ညါၦၤကလုၥ်ကိးကလုၥ်ဒဲး, ၦၤဂီၢ်မုၢ်ခဲလၢၥ်လၢဟီၣ်ခိၣ်ချၢအံၤ လၢတၢ်မ့ၢ်တၢ်တီဒီးလၢကမၤခခ့ျထီၣ် တၢ်ဒုးသ့ၣ်ညါတၢ်မ့ၢ်တၢ်တီအံၤလၢကွဲၤဟူဖျါ, တၢ်ကစီၣ်လၢကလံၤကျါသ့ၣ် တဖၣ်န့ၣ်လီၤ. ဖဲတၢ်သ့ၣ်တဖၣ်ခဲလၢၥ်အံၤ ဂ့ၤဝဲသ့အကတီၢ်န့ၣ်, ပဘၣ် သ့ၣ်နီၣ်ထီၣ်က့ၤစီၤပီလူးအတၢ်ကွဲးဆူၦၤစူၢ်က့ၤနၥ်က့ၤတၢ်လၢက၇ံၣ်သူး အပူၤအံၤန့ၣ်လီၤ. "ယဲဒၣ်အံၤ ယသူၣ်တၢ်, ဒီးစီၤအပီးလိၤဖှိၣ်တၢ်, မ့မ့ၢ် ယွၤဒုးဒိၣ်ထီၣ်တၢ်လီၤ" (၁က၇ံၣ်သူး ၃း၆). လၢတၢ်ကတိၤအဂၤတမံၤန့ၣ်, ပတၢ်ကွၢ်ထံကွၢ်ဆးန့ၣ် ကဘၣ်မ့ၢ်တၢ်ဒိၣ်ထီၣ်ထီထီၣ်အပတီၢ်တဖၣ်, ဒ်ကစၢ်ယွၤအတၢ်ကွၢ်ဆၢၣ်မဲၥ်တၢ်န့ၣ် မ့ၢ်တၢ်ဒိၣ်ထီၣ်ထီထီၣ်အသိးန့ၣ်လီၤ.

ပထံၣ်ဘၣ်တ့ၢ်လံလၢကစၢ်ယွၤအတၢ်ပညိၣ်လၢအတၢ်ဖံးတၢ်မၤ အပူၤအံၤန့ၣ် မ့ၢ်ဝဲတၢ်မၤပူၤဖျဲးၦၤလၢအလီၤမၢ်ကွံၥ်တဖၣ်လၢၦၤဂီၢ်မုၢ်ခဲလၢၥ် လၢဟီၣ်ခိၣ်ချၢအံၤအပူၤ, ဒုးကဲထီၣ်ဝဲလၢကစၢ်ခ၇ံၥ်ပျဲၢ်ဘီၣ်လၢအအိၣ်ဒီး တၢ်သူၣ်တီသးတီလၢအမၤတၢ်လၢအတၢ်ဖံးတၢ်မၤအပူၤအံၤန့ၣ်လီၤ.

**ဖးလံၥ်စီဆှံအဆၢလၢအဖီလၥ်တဖၣ်အံၤတက့ၢ်. မ့ၢ်အစံးၦၤ ဘၣ်ဃးဒီးၦၤလၢအကဲထီၣ်ၦၤပိၥ်ကစၢ်ခ၇ံၥ်အခံအတၢ်သကဲၥ်ပ၀းတဖၣ် အဂ့ၢ်န့ၣ်မ့ၢ်မနုၤလဲၣ်.**

`၂က၇ံၣ်သူး ၁၁း၂`

`ယၡါယၤ ၃၀း၂၁; ယိၤဟၣ် ၁၀း၂၇; ယိၤဟၣ် ၁၆း၁၂, ၁၃`

`၂သ့းစၤလနံ ၂း၉-၁၁; ဧ့ၤဘြံၤ ၃း၁၂, ၁၃; ၁ယိၤဟၣ် ၁း၈`

`၁ယိၤဟၣ် ၁း၉; လီၣ်ဖျါ ၇း၁၄; လီၣ်ဖျါ ၁၉း၈`

ကစၢ်ခ၇ံၥ်အပျဲၢ်အဘီၣ်သ့ၣ်တဖၣ်န့ၣ် မ့ၢ်ၦၤလၢအကဆှီ, အိၣ်တီ အိၣ်လိၤလၢအပူၤ ဒ်တလးမူးပိၥ်မုၣ်အိၣ်တီအိၣ်လိၤဒီးအတၢ်အဲၣ်တီအသိး န့ၣ်လီၤ. အဝဲသ့ၣ်ပိၥ်ကစၢ်ခ၇ံၥ်အခံ ဒ်အဆှၢအဝဲသ့ၣ်ခီဖျိသးစီဆှံအတၢ် ကတိၤကသွံဒံဖိအံၤန့ၣ်လီၤ. တၢ်အံၤဆှၢၦၤဆူတၢ်သးခုကစီၣ်အတၢ်မၤ လၢၦၤဂၤအဂီၢ်န့ၣ်လီၤ. တၢ်လံၣ်တၢ်လီလၢပျဲၢ်ဘီၣ်သ့ၣ်တဖၣ်အပူၤအံၤ တအိၣ်ဘၣ်. အဝဲသ့ၣ်တလဲၤနုၥ်ဘၣ်ဆူတၢ်သးဒ့ဒီအတၢ်လီၤပျံၤလီၤဖုးအပူၤ, တၢ်သိၣ်လိလၢအကမၣ်, မ့တမ့ၢ်တၢ်သကဲၥ်ပ၀းဟးဂီၤအပူၤအံၤဘၣ်န့ၣ်လီၤ. ဒီးအဝဲသ့ၣ်တဆိကမိၣ်လၢ အတၢ်သကဲၥ်ပ၀းအံၤဒိၣ်န့ၢ်ထီန့ၢ်, ဂ့ၤဒိၣ်န့ၢ် ၦၤလၢအဂၤန့ၣ်ဘၣ်လီၤ. အဝဲသ့ၣ်ပၥ်ပနီၣ်လၢအမ့ၢ်ၦၤတလၢၦဲၤဘၣ်တဖၣ်, လိၣ်ကစၢ်ယွၤအတၢ်သးကညီၤဒီးအတၢ်ဘျုးတၢ်ဖှိၣ်လၢကသ့စီကွံၥ်အဝဲသ့ၣ် န့ၣ်လီၤ. ခီဖျိတၢ်နၢ်ပၢၢ်တၢ်အံၤအဃိ, အဝဲသ့ၣ်အိၣ်ဒီးတၢ်ဆိကမိၣ်ဂ့ၤဂ့ၤလၢ တၢ်တူၢ်လိၥ်တၢ်သိၣ်လိသီလိဒီး တၢ်မၤဘၣ်က့ၤတၢ်လၢၦၤစူၢ်က့ၤနၥ်က့ၤတၢ် အဂၤတဖၣ်အအိၣ်သ့ဝဲန့ၣ်လီၤ. တၢ်ဖံးတၢ်မၤအတၢ်မၤနၢၤ, အတၢ်လၢထီၣ် ၦဲၤထီၣ်န့ၣ် မ့ၢ်တၢ်ဒုးအိၣ်ထီၣ်ပျဲၢ်ဘီၣ်ဒ်အံၤသ့ၣ်တဖၣ်န့ၣ်လီၤ.

`တၢ်အခီပညီလၢအမ့ၢ် "မုၣ်ကနီၤစီဆှံလၢခ၇ံၥ်အမဲၥ်ညါ" ၂က၇ံၣ်သူး ၁၁း၂ မ့ၢ်မနုၤလဲၣ်. ဒ်ပမ့ၢ်ၦၤတၢ်ဒဲးဘးဖိအသိး, မ့ၢ်ပကကဲထီၣ်ဒ်အံၤ ကသ့ဝဲလၢယွၤအမဲၥ်ညါဒီး ဒုးနဲၣ်ၦၤဂၤလၢကကဲထီၣ်, "မုၣ်ကနီၤစီဆှံလၢ ခ၇ံၥ်အမဲၥ်ညါ" သ့ဝဲလၢကျဲဒ်လဲၣ်.`