---
title:  မူခိၣ်ကလူးသၢဂၤအတၢ်ကစီၣ်တဖၣ်ဒီးတၢ်ဖံးတၢ်မၤ
date:   25/12/2023
---

လံၥ်လီၣ်ဖျါဟ့ၣ်ၦၤတၢ်စိဒိၣ်ကမီၤဒိၣ်ဒီး တၢ်ခၢၣ်စးအက့ၢ်အဂီၤလၢ တၢ်ဂ့ၢ်မိၢ်ၦၢ်ဘၣ်ဃးတၢ်ထီဒါလိၥ်သးအဒိၣ်အမုၢ်အံၤ, ဘၣ်သ့ၣ်သ့ၣ်ပထံၣ်န့ၢ် အီၤဖဲ လီၣ်ဖျါ ၁၂း၁၂ အပူၤအံၤန့ၣ်လီၤ. "မၤသးဒ်န့ၣ်ဒီး, မူခိၣ်, ဒီးၦၤအိၣ် လၢအပူၤသ့ၣ်ဧၢ, သးခုတက့ၢ်. ၦၤအိၣ်လၢဟီၣ်ခိၣ်ချၢ, ဒီးလၢပီၣ်လဲၣ်ပူၤန့ၣ် ဘၣ်အဖှီၣ်လီၤ. အဂ့ၢ်ဒ်အံၤ, မုၣ်ကီၤလံၢ်သ့ၣ်ညါလၢအဆၢကတီၢ်အိၣ်ထဲ တစိၢ်ဖိသတးဒီး, ဟဲလီၤဝဲဆူသုအိၣ်, အိၣ်ဒီးအသးဒိၣ်ထီၣ်ဒိၣ်မးလီၤ" (လီၣ်ဖျါ ၁၂း၁၂). မ့ၢ်တၢ်ကီမးတမံၤလၢ ကဆိကမိၣ်ထီၣ်လၢၦၤတဂၤလၢ်လၢ် ကနၢ်ပၢၢ်တၢ်ဂ့ၢ်တမံၤမံၤလၢလံၥ်စီဆှံအပူၤအါန့ၢ်ဒံးတၢ်ထီဒါလိၥ်သးအဒိၣ် အမုၢ်လၢကတုၤဃီၤဝဲဆူမုၢ်နံၤခံကတၢၢ်အံၤအပူၤန့ၣ်လီၤ.

`ဖး လီၣ်ဖျါ ၁၄း၆-၁၂ တက့ၢ်. တၢ်ပၥ်ဖျါမနုၤအိၣ်ဖဲအံၤလဲၣ်ဒီး လံၥ်စီဆှံအဆၢသ့ၣ်တဖၣ်အံၤ ဘၣ်ထွဲလိၥ်အသးဒီးပတၢ်ဖံးတၢ်မၤ ဒီးတၢ်ကစီၣ်ဒ်လဲၣ်.`

လၢတၢ်ဖံးတၢ်မၤအကံၢ်ပူၤန့ၣ်, ကစၢ်ယွၤအတၢ်ဖံးတၢ်မၤအံၤ မ့ၢ်တၢ်ကစီၣ်, ကစၢ်ယွၤအတၢ်ကစီၣ်အံၤမ့ၢ်, တၢ်သးခုအကစီၣ်န့ၣ်လီၤ. လၢတၢ်အနီၢ်ကီၢ်အပူၤန့ၣ်, တၢ်ကစီၣ်အံၤ မ့ၢ်တၢ်ဖံးတၢ်မၤလီၤ. ဟီၣ်ခိၣ်အံၤ ဘၣ်တၢ်ဟ့ၣ်ပလီၢ်အီၤလၢ တၢ်ကမၤအသးအဂ့ၢ်အကျိၤ ဒီးၦၤတဂၤစုၥ်စုၥ် ကဘၣ်တၢ်မၤဆူၣ်အီၤလၢကဃုထၢတၢ်, တၢ်ဃုထၢတၢ်သံမ့တမ့ၢ်တၢ်မူန့ၣ် လီၤ.

> <p></p>
> "ၦၤလၢအတအိၣ်ဘၣ်ဒီးယၤအံၤ, မ့ၢ်အထီဒါယၤလီၤ. ဒီးၦၤလၢ အတထၢဖှိၣ်ဘၣ်တၢ်ဒီးယၤအံၤ, မ့ၢ်အမၤလီၤြပံလီၤ့ပါတၢ်လီၤ" (လူၤကၣ် ၁၁း၂၃).

`ကစၢ်ခ၇ံၥ်စံးတၢ်မနုၤတမံၤဖျါဖျါလၢအဘၣ်ဃးဒီးပတၢ်ဖံးတၢ်မၤ အဂ့ၢ်အံၤန့ၣ်လဲၣ်.`

မူခိၣ်ကလူးသၢဂၤအတၢ်ကစီၣ်ဖဲ လီၣ်ဖျါ ၁၄ အပူၤအံၤ မ့ၢ်တၢ်ခၢၣ်သး, တၢ်အကံၢ်အလဲလၢပဝဲဒၣ်ၦၤမုၢ်နွံနံၤဖိသ့ၣ်တဖၣ်အံၤ ဘၣ်တၢ်ကိးၦၤလၢက၇ၤလီၤအီၤဆူဟီၣ်ခိၣ်ချၢအံၤအဂီၢ်လီၤ. လၢတၢ်အကံၢ် အလဲ, တၢ်အခီၣ်ထံးခီၣ်ဘိအပူၤအံၤ, တၢ်ဂ့ၢ်မိၢ်ၦၢ်အိၣ်ခံမံၤန့ၣ်လီၤ. "တၢ်သးခု ကစီၣ်အထူအယိၥ်" (လီၣ်ဖျါ ၁၄း၆) ဒီးတၢ်ဘူၣ်ထီၣ်ဘါထီၣ်တၢ်ဘၣ်တ့ အကစၢ်န့ၣ်လီၤ. တၢ်ဂ့ၢ်မိၢ်ၦၢ်ခံထံၣ်အံၤ အိၣ်ဖျါထီၣ်လၢတၢ်ပၥ်ဖျါၦၤစီဆှံ အဂ့ၢ်အကျိၤအပူၤန့ၣ်လီၤ. "ဖဲအံၤမ့ၢ်ၦၤစီဆှံအတၢ်၀ံသးစူၤ, ၦၤလၢအတိၢ်န့ၢ် ယွၤအကလုၢ်အကထါ, ဒီးတၢ်နၥ်ဘၣ်ဃးဒီးယ့ၣ်ရှူးန့ၣ်လီၤ" (လီၣ်ဖျါ ၁၄း၁၂). ပမၤတၢ်မၤအဂၤတမံၤလၢ်လၢ် - တၢ်မၤဂ့ၤလၢပမၤစၢၤၦၤဂီၢ်မုၢ် အိၣ်ဘၣ်ဆၣ် - ပတဘၣ်သးပ့ၤနီၣ်ကွံၥ်တၢ်ကိးၦၤလီၤဆီဒီးတၢ်ဖံးတၢ်မၤလၢ က၇ၤလီၤတၢ်မုၢ်လၢ်ဆူဟီၣ်ခိၣ်ချၢ လၢအဘၣ်တၢ်ထံၣ်န့ၢ်အီၤဖဲ "တၢ်သးခု ကစီၣ်အထူအယိၥ်" ပူၤအံၤန့ၣ်ဘၣ်, မ့ၢ်တၢ်ဟ့ၣ်ပလီၢ်တမံၤစ့ၢ်ကီး ဟီၣ်ခိၣ်လၢ တၢ်ကမၤအသးခါဆူညါအဂီၢ်န့ၣ်လီၤ.

`"ၦၤလၢအတအိၣ်ဘၣ်ဒီးယၤအံၤ, မ့ၢ်အထီဒါယၤလီၤ" (လူၤကၣ် ၁၁း၂၃). မ့ၢ်နနၢ်ပၢၢ်တၢ်လၢကစၢ်ခ၇ံၥ်စံးကတိၤၦၤဖဲအံၤန့ၣ်ဒ်လဲၣ်. ဘၣ်မနုၤလၢတၢ်စံးတၢ်ကတိၤအံၤ ဒုးအိၣ်ထီၣ်တၢ်လၢပကဘၣ်သမံသမိး လီၤက့ၤပသးအလီၢ်အိၣ်ဝဲအဂ့ၢ်အကျိၤန့ၣ်လဲၣ်.`