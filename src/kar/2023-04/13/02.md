---
title:  လံၥ်လီၣ်ဖျါ - ကစၢ်ယွၤအတၢ်မၤလၢမုၢ်နံၤခံကတၢၢ်
date:   24/12/2023
---

လံၥ်လီၣ်ဖျါအိးထီၣ်အတၢ်ကွဲးအသးလၢ တၢ်ဒုးနဲၣ်ဖျါၦၤဖးလံၥ်ဖိ သ့ၣ်တဖၣ်လၢ လံၥ်အံၤကွၢ်ထံကွၢ်ဆးကစၢ်ယွၤအတၢ်ဖံးတၢ်မၤအဂ့ၢ်န့ၣ်လီၤ.

`ဖး လီၣ်ဖျါ ၁း၁-၇ တက့ၢ်. မ့ၢ်နထံၣ်တၢ်အုၣ်အသးလၢ လံၥ်လီၣ်ဖျါ အံၤကွၢ်ထံကွၢ်ဆးကစၢ်ယွၤအတၢ်ဖံးတၢ်မၤလၢမုၢ်နံၤခံကတၢၢ်အဂ့ၢ် လၢကျဲ မနုၤတဘိလဲၣ်.`

လၢအတၢ်လီၣ်ဖျါထီၣ်ဖဲအဆၢဖိအဆိကတၢၢ်တဖၣ်အပူၤ လၢကစၢ် ခ၇ံၥ်အံၤမ့ၢ်တၢ်အခီၣ်ထံးခီၣ်ဘိဒီးတၢ်လီၣ်ဖျါအကံၢ်အလဲ၀ံၤန့ၣ်, လီၣ်ဖျါ ၁း၄, ၅ ကတိၤဘၣ်ထွဲတၢ်လၢယွၤသၢဂၤတဂၤဃီအဂ့ၢ်အကျိၤ လၢအမၤတၢ်အုၣ်က့ၤ ခီၣ်က့ၤၦၤကညီအတၢ်မၤလၢတၢ်ပၥ်ဖှိၣ်ထီၣ်သးအပူၤန့ၣ်လီၤ. ပၢ်ကစၢ်န့ၣ် မ့ၢ်တၢ်အထူအယိၥ်လၢအအိၣ်တ့ၢ်ဝဲ, ဒီးအိၣ်ဝဲခဲအံၤဒီး ကအိၣ်ဝဲခါဆူညါ တဂၤန့ၣ်လီၤ. သးစီဆှံလၢအမၤတၢ်လၢအအိၣ်ဒီး တၢ်စိတၢ်ကမီၤ ဖဲတၢ်အိၣ်ဖှိၣ်အခီၣ်ထံးခီၣ်ဘိအနံၣ်တကယၤအကတီၢ်န့ၣ်, ဘၣ်တၢ်ပၥ်ဖျါထီၣ် အဂ့ၢ်အကျိၤဖဲအံၤလီၤ. ၀ံၤကဒီးန့ၣ်, စီၤယိၤဟၣ်ပၥ်ဖျါထီၣ်ကစၢ်ခ၇ံၥ် အဂ့ၢ်အကျိၤလၢအမ့ၢ်- "ၦၤအုၣ်အသးလၢအကလုၢ်တီ" "ၦၤအိၣ်ဖျဲၣ်ဆိလၢ တၢ်သံ" (လီၣ်ဖျါ ၁း၅) လၢအဒိးန့ၢ်ဘၣ်ဟီၣ်ခိၣ်အတၢ်စိတၢ်ကမီၤ, ဟီၣ်ခိၣ် အစီၤပၤတဂၤန့ၣ်လီၤ. မုၣ်ကီၤလံၢ်အတၢ်ဂုၥ်ကျဲးစၢးဒုးအိၣ်ထီၣ်အဘီအမုၢ်လၢ ဟီၣ်ခိၣ်အံၤန့ၣ် ဟးဂီၤကွံၥ်ဝဲဒၣ်လီၤ. လၢကစၢ်ယွၤအတၢ်မၤနၢၤမုၣ်ကီၤလံၢ် အမဲၥ်ညါန့ၣ်, ပတၢ်ဘၣ်တ့အကစၢ်ဒုးလီၤအသွံၣ်လၢ ကသ့စီကွံၥ်ပတၢ်သရူး ကမၣ်ဒီးပတၢ်မဲၥ်ဆှးတဖၣ်န့ၣ်လီၤ.

`ဖး လီၣ်ဖျါ ၁း၆ ဒီး ၁ပ့းတရူး ၂း၉ တက့ၢ်. ၦၤလၢအဘၣ်တၢ်အုၣ် က့ၤခီၣ်က့ၤအီၤတဖၣ်အမံၤ ဖဲလံၥ်စီဆှံအဆၢတဖၣ်အပူၤအံၤ, အခီပညီ မ့ၢ်မနုၤလဲၣ်.`

ကစၢ်ယွၤအတၢ်ဖံးတၢ်မၤအတၢ်ပညိၣ်န့ၣ် တမ့ၢ်ထဲထုးဃီၤၦၤဂီၢ်မုၢ် လၢအဟးဂူၥ်ဟးဂီၤတဖၣ်ဆူတၢ်ပူၤဖျဲးအလီၢ်ဧိၤဘၣ်. ကစၢ်ယွၤအတၢ် အုၣ်က့ၤခီၣ်က့ၤဟ့ၣ်လီၤတၢ်အလီၢ်အလၤအသီလၢ အအိၣ်ဒီးတၢ်လၤတၢ်ကပီၤ ခီဖျိလၢယွၤအက့ၢ်အဂီၤန့ၣ် ဘၣ်တၢ်ဒုးအိၣ်ထီၣ်က့ၤအီၤလၢပပူၤအဃိန့ၣ်လီၤ. ၦၤလၢတၢ်အုၣ်က့ၤခီၣ်က့ၤအီၤသ့ၣ်တဖၣ် ကဲထီၣ်စီၤပၤအစၢၤအသွဲၣ် မ့ၢ်လၢ ပသွံၣ်ထံဘူးတံၢ်လိၥ်အသးဒီးတၢ်ဘၣ်တ့ခဲလၢၥ်အစီၤပၤ ခီဖျိကစၢ်ခ၇ံၥ် ဂၢ်လီၤအသွံၣ်အဃိန့ၣ်လီၤ. ဆၢကတီၢ်အံၤ, ဒ်ပမ့ၢ်စီၤပၤအဟံၣ်ဖိဃီဖိအသိး, ပဒုးစဲဘူးသးဒီးစီၤပၤအဟံၣ်ဖိဃီဖိတဖၣ်အတၢ်ဖံးတၢ်မၤလၢတၢ်အုၣ်က့ၤ ခီၣ်က့ၤၦၤကညီတဖၣ်အပူၤန့ၣ်လီၤ. တၢ်မၤအံၤဒုးကဲထီၣ်ၦၤလၢ ၦၤလုၢ်တၢ် ဒိၣ်တဖၣ်န့ၣ်လီၤ. ကစၢ်ခ၇ံၥ်ဒုးအိၣ်ထီၣ်အတၢ်အိၣ်ဖှိၣ်, "အဘီအမုၢ်" ဒီးအတၢ်အိၣ်ဖှိၣ်ဖိတဖၣ်, "ၦၤလုၢ်တၢ်အဒိၣ်" န့ၣ်လီၤ. ပမ့မ့ၢ်ဘီမုၢ်အထံဖိ ကီၢ်ဖိတဂၤန့ၣ်, ပမ့ၢ်ၦၤလုၢ်တၢ်ဒိၣ်တဂၤလီၤ.

ဖဲလီၣ်ဖျါ ၁း၇ အပူၤန့ၣ်, ပထံၣ်တၢ်ဖံးတၢ်မၤလၢအ၇့ဒိၣ်မးတမံၤ လၢအမ့ၢ်, ကစၢ်ခ၇ံၥ်ကဟဲက့ၤလီၤဒီးၦၤကလုၥ်လၢဟီၣ်ခိၣ်ချၢကဟီၣ်ဝဲယၢၤဝဲ မ့ၢ်လၢအဝဲသ့ၣ်လီၤမၢ်ကွံၥ်အဃိန့ၣ်လီၤ. ကစၢ်ယွၤအသူၣ်အိၣ်သးအိၣ် ၦၤသ့ၣ်တဖၣ်လၢအထုးဖးအသးဒီးအီၤန့ၣ်လီၤ.

လံၥ်လီၣ်ဖျါအိးထီၣ်အသးဃုၥ်ဒီးကစၢ်ယွၤအတၢ်ဖံးတၢ်မၤလၢ ၦၤကညီသ့ၣ်တဖၣ်အဂီၢ်လီၤ.

`တမ့ၢ်ထဲလၢပဘၣ်တၢ်တ့လီၤၦၤလၢယွၤတမံၤဧိၤဘၣ်, ပဘၣ် တၢ်အုၣ်က့ၤခီၣ်က့ၤၦၤလၢအီၤစ့ၢ်ကီးဒီး မ့ၢ်စ့ၢ်ကီးတၢ်တမံၤလၢအလုၢ်အၦ့ၤ ဒိၣ်ဝဲန့ၣ်လီၤ. ဘၣ်မနုၤလၢတၢ်မ့ၢ်တၢ်တီအံၤဟ့ၣ်ၦၤတၢ်မုၢ်လၢ်အါအါကလဲၥ် ဖဲတၢ်အိၣ်အသးဒီးၦၤလၢအဆၢကတီၢ်အံၤန့ၣ်လဲၣ်.`