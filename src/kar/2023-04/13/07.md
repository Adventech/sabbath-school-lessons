---
title:  တၢ်ဆိကမိၣ်ဆူညါအဂီၢ်
date:   29/12/2023
---

"တၢ်ၦ့ၤက့ၤအဒိၣ်အမုၢ်အတၢ်တိၥ်ပၥ်အံၤ ဒုးအိၣ်ထီၣ်တၢ်အဘျုး လၢကိးဃီၤက့ၤဟီၣ်ခိၣ်အံၤဆူကစၢ်ယွၤအတၢ်သူၣ်အိၣ်သးအိၣ်အပူၤန့ၣ်လီၤ. တၢ်လၢအလီၤမၢ်ကွံၥ်ခဲလၢၥ် ခီဖျိတၢ်ဒဲးဘးအံၤန့ၣ်, ဘၣ်တၢ်ဘှီက့ၤအီၤလီၤ. တမ့ၢ်ထဲၦၤကညီဧိၤဘၣ်, ဟီၣ်ခိၣ်ဘၣ်တၢ်ၦ့ၤက့ၤအီၤဆူတၢ်မူထူယိၥ်အပူၤ န့ၣ်လီၤ. မုၣ်ကီၤလံၢ်ဂုၥ်ကျဲးစၢးပၢၤဃၥ်ဟီၣ်ခိၣ်အံၤလၢ ကကဲထီၣ်အတၢ်အဂီၢ် လၢအနံၣ်ဃုကထိအတီၢ်ပူၤန့ၣ်လီၤ. ဆၢကတီၢ်ခဲအံၤန့ၣ်, ကစၢ်ယွၤအတၢ် တိၥ်ပၥ်လၢအခီၣ်ထံးခီၣ်ဘိအံၤ လၢထီၣ်ၦဲၤထီၣ်လံလီၤ. တၢ်ထီကတၢၢ် အၦၤစီဆှံတဖၣ်ကဟံးန့ၢ်ဘီမုၢ်အံၤဒီးပၢအီၤလီၤထူလီၤယိၥ်န့ၣ်လီၤ." Ellen G. White, Patriarchs and Prophets, p. 342.

ဘၣ်ဆၣ်ဒီး, တချုးလၢတၢ်အံၤအိၣ်ထီၣ်အသးအနီၢ်ကီၢ်ဒံးဘၣ်ဒီး, ပအိၣ်ဒီးမူဒါလၢကမၤသကိးတၢ်ဒီးယွၤလၢအတၢ်ဖံးတၢ်မၤအပူၤ ဒ်သိး ကတုၤဆူဟီၣ်ခိၣ်ချၢအံၤဃုၥ်ဒီးအတၢ်ဟ့ၣ်ပလီၢ်အကစီၣ်လၢၦၤဂီၢ်မုၢ်သ့ၣ် တဖၣ်တူၢ်လိၥ်ဒီးကဲထီၣ်ၦၤလၢယွၤမၤသီထီၣ်က့ၤအီၤလၢတၢ်အၢၣ်လီၤအပူၤအံၤ ကသ့ဝဲအဂီၢ်န့ၣ်လီၤ.

"ယအဲၣ်ဒိးထံၣ်ၦၤမၤတၢ်ဖိတဖၣ်လၢ အမၤတၢ်လၢၦၤတသ့ၣ်ညါဒံး တၢ်စူၢ်တၢ်နၥ်အတၢ်အုၣ်သးအံၤအဂီၢ်ဒံးဘၣ်တဖၣ်အကျါန့ၣ်လီၤ. အဝဲသ့ၣ် ဒိးန့ၢ်ဘၣ်တၢ်ကပီၤအဒိၣ်အမုၢ်ခီဖျိတၢ်နၢ်ဟူဘၣ်မူခိၣ်ကလူးသၢဂၤအတၢ် ကစီၣ်ဒီးအခဲအံၤန့ၣ် အဝဲသ့ၣ်ကဘၣ်ဒုးဟူထီၣ်သါလီၤတၢ်ကစီၣ်တဖၣ်အံၤဆူ ဟီၣ်ခိၣ်ချၢတၢ်လီၢ်ကိးပူၤဒဲးန့ၣ်လီၤ. ယသးအိၣ်လၢကမၤတၢ်လၢယမၤအီၤသ့ ဒ်သိးကအိးထီၣ်ကျဲလၢၦၤဂၤအဂီၢ် လၢကစိၥ်တၢ်ကပီၤအံၤန့ၣ်လီၤ. မ်ကစၢ်ယွၤ ကမၤစၢၤၦၤလၢကသိးထီၣ်တၢ်စုကဝဲၤအံၤန့ၣ်တက့ၢ်. ၦၤစူၢ်က့ၤနၥ်က့ၤတၢ် သ့ၣ်တဖၣ်န့ၣ် ကဘၣ်ပၥ်ဖှိၣ်ထီၣ်သးလၢတၢ်မၤအ၇့ဒိၣ်လၢအမ့ၢ်တၢ်၇ၤလီၤ တၢ်ပလီၢ်ပဒီတၢ်ကစီၣ်ဆူဟီၣ်ခိၣ်အံၤအဂီၢ်န့ၣ်လီၤ Ellen G. White, Letter 390, 1907 (တၢ်တပူၣ်နံး၇ၤလီၤဒံးဘၣ်)

လၢဒီတခွါထၢၣ်ညါအပူၤအံၤ, ပမၤလိဘၣ်တၢ်အါအါကလဲၥ်လၢ အဘၣ်ဃးဒီးကစၢ်ယွၤအတၢ်ဖံးတၢ်မၤအဂ့ၢ်န့ၣ်လီၤ. တနွံအံၤပမၤကတၢၢ်က့ၤ ပတၢ်မၤလိလၢတၢ်ဃုသ့ၣ်ညါလံၥ်လီၣ်ဖျါအတၢ်ကွဲးအကံၢ်အလဲလၢ တၢ်နၢ်ပၢၢ် တၢ်ဒုးအိၣ်ထီၣ်က့ၤတၢ်၇့လိၥ်မုၥ်လိၥ်သးဒီးယွၤဒီး, ကတၢၢ်ကွံၥ်ဝဲဃုၥ်ဒီး တၢ်ထံၣ်လၢညါလၢအမ့ၢ်တၢ်ဖံးတၢ်မၤလၢထီၣ်ၦဲၤထီၣ်ဝဲ- တၢ်တ့က့ၤဟီၣ်ခိၣ်ဒီး တၢ်ဘှီဂ့ၤက့ၤဟီၣ်ခိၣ်န့ၣ်လီၤ. ဖဲတၢ်မၤဟးဂီၤကွံၥ်တၢ်ဒဲးဘးအံၤ မ့ၢ်အမ့ၢ် အတီအဆၢကတီၢ်ခါ, တၢ်တူၢ်ဘၣ်တၢ်နးတၢ်ဖှီၣ်ကကဲထီၣ်တၢ်လီၤပျံၤလီၤဖုး အမုၢ်နံၤလၢဟီၣ်ခိၣ်အတၢ်စံၣ်စိၤတဲစိၤအပူၤ, ကစၢ်ယွၤဒုးသ့ၣ်ညါၦၤလၢ ထံၣ်တၢ်ယံၤန့ၢ်တၢ်မၤဟးဂီၤအံၤဒီး ကတီၤတၢ်မၤမုၥ်သူၣ်မုၥ်သးဒီးတၢ်ဟ့ၣ်ဂံၢ် ဟ့ၣ်ဘါအတၢ်အၢၣ်လီၤအီလီၤလၢကဘှီဂ့ၤက့ၤတၢ်အိၣ်လၢဟီၣ်ခိၣ်အံၤအပူၤ န့ၣ်လီၤ.