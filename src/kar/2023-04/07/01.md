---
title:  တၢ်ဖံးတၢ်မၤဆူၦၤလၢယဃၢၤအအိၣ်
date:   11/11/2023
---

### တၢ်မၤလိတနွံအံၤအဂီၢ်ဖး
လူၤကၣ် ၁၀း၂၅-၃၇;  ၂တံၤမသ့း ၃း၁၆;  ယၤကိၥ် ၂း၁၇-၂၂;  မးသဲ ၂၂း၃၇-၄၀း  ကလၤတံ ၅း၁၄;  မံကၤ ၆း၆-၈.

> <p>တၢ်ကလုၢ်ထူ</p>
> "ဒီးကတိၤဆၢတၢ်ဒီးစံးဝဲဒၣ်, အဲၣ်ယွၤနကစၢ်လၢနသူၣ်ကံၢ်နသးလဲ, ဒီးနသးဒီဖျၢၣ်ညါ, ဒီးနတၢ်ကူၣ်တၢ်ဆးတုၤအလၢၥ်, ဒီးနဂံၢ်နဘါခဲလၢၥ် တက့ၢ်. ဒီးအဲၣ်ၦၤလၢနဃၢၤဒ်နအဲၣ်လီၤနသးဒၣ်နဲအသိးန့ၣ်တက့ၢ်" (လူၤကၣ် ၁၀း၂၇).

ပသ့ၣ်ညါလံၥ်စီဆှံအံၤခဲလၢၥ်န့ၣ်လီၤ. "အဲၣ်ယွၤနကစၢ်လၢနသူၣ် ကံၢ်နသးလဲ, ဒီးနသးဒီဖျၢၣ်ညါယ..." လူၤကၣ် ၁၀း၂၇. ဘၣ်ဆၣ်ဒီး ပတၢ် အဲၣ်န့ၣ်ကဲထီၣ်ထဲလၢအမဲၥ်ဖံးခိၣ်ဒၣ်ဝဲဖဲပမ့ၢ်စံးလၢပအဲၣ်ယွၤဒီးတဒိကနၣ်အီၤ ဘၣ်အဆၢကတီၢ်န့ၣ်လီၤ. ပဆိကမိၣ်လၢပအဲၣ်ကစၢ်ယွၤန့ၣ်လီၤ. ဘၣ်ဆၣ်ဒီး ပတၢ်အဲၣ်အံၤ ပၥ်ဖျါထီၣ်ပတၢ်အိၣ်မူအဂ့ၢ်အကျိၤလၢတနံၤအဂီၢ်ဒီးတနံၤ အဂီၢ်သ့လၢကျဲဒ်လဲၣ်. တၢ်အဲၣ်ယွၤန့ၣ် လိၣ်ဘၣ်တၢ်ဟ့ၣ်လီၤသး, နီၢ်ခိ, သးသမူခဲလၢၥ်လၢကိးနံၤဒဲးအပူၤအဂီၢ်န့ၣ်လီၤ. ၦၤတဂၤလၢ်လၢ်စံးဝဲသ့လၢ အအဲၣ်ယွၤန့ၣ်လီၤ, ဘၣ်ဆၣ်ဒီး, တၢ်အံၤလိၣ်ဘၣ်ဝဲဒၣ်တၢ်သ့ၣ်ညါအလီၤတံၢ် လီၤဆဲးအတၢ်ဂုၥ်ကျဲးစၢးန့ၣ်လီၤ.

မ့ၢ်နၥ်သက့ဒ်န့ၣ်ဒီး, တၢ်အဲၣ်ယွၤန့ၣ်မ့ၢ်ဂ့ၤဒီးအ၇့ဒိၣ်နီၢ်မးဘၣ်ဆၣ် ကစၢ်ယွၤအဲၣ်ဒိးစ့ၢ်ကီးလၢပကအဲၣ်ၦၤဂၤလီၤ, အဂ့ၢ်ဒ်လဲၣ်ပတၢ်အဲၣ်ၦၤဂၤန့ၣ် ပၥ်ဖျါထီၣ်ကဒါက့ၤဒီးဖျါမးဝဲလၢအိၣ်ဒီးတၢ်စိတၢ်ကမီၤဆူၣ်ဆူၣ်ဒီးမ့ၢ်ဝဲတီဝဲ န့ၣ်လီၤ. ၁ယိၤဟၣ် ၄း၂၀ ပၥ်ဖျါထီၣ်ဝဲလၢ "ၦၤမ့ၢ်စံးယအဲၣ်ယွၤ, ဒီးမ့ၢ်သးဟ့ အဒီပုၢ်ဝဲၢ်ဒီး မ့ၢ်ၦၤကတိၤတၢ်ကဘျံးကဘျၣ်လီၤ. အဂ့ၢ်ဒ်အံၤ, ၦၤလၢ အတအဲၣ်ဘၣ်အဒီပုၢ်ဝဲၢ်လၢအထံၣ်ဝဲန့ၣ်ဒီး, ကအဲၣ်ယွၤလၢအတထံၣ်ဘၣ်န့ၣ် သ့ဒ်လဲၣ်." စီၤပီလူးစံးဝဲစ့ၢ်ကီးဖဲ ကလၤတံ ၅း၁၄ အပူၤန့ၣ်လၢ "အဂ့ၢ်ဒ်အံၤ တၢ်သိၣ်တၢ်သီခဲလၢၥ်လၢထီၣ်ၦဲၤထီၣ်လၢတၢ်ကတိၤတဘီအံၤ ၦၤအိၣ်လၢ နဃၢၤန့ၣ်, အဲၣ်အီၤဒ်နအဲၣ်လီၤနသးအသိးန့ၣ်တက့ၢ်."

တနွံအံၤပကမၤလိတၢ်မၤလိအဝဲအံၤဒီး မ့ၢ်ပသူအီၤလၢပတၢ်အိၣ်မူ အပူၤကသ့ဝဲလၢကျဲဒ်လဲၣ်အဂ့ၢ်န့ၣ်လီၤ.