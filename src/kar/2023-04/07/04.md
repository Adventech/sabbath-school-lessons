---
title:  တၢ်န့ၢ်သါဘၣ်တၢ်မူအထူအယိၥ်
date:   14/11/2023
---

`ဖး လူၤကၣ် ၁၀း၂၇, ၂၈ တက့ၢ်. ၦၤသ့တၢ်သိၣ်တၢ်သီတဂၤအံၤ စံးဆၢက့ၤအနီၢ်ကစၢ်ဒၣ်ဝဲအတၢ်သံကွၢ်အံၤန့ၣ်ဒ်လဲၣ်.`

ၦၤသ့တၢ်သိၣ်တၢ်သီအံၤ သံကွၢ်တ့ၢ်တၢ်သံကွၢ်ဒီးအနီၢ်ကစၢ်ဒၣ်ဝဲ ဟ့ၣ်က့ၤတၢ်စံးဆၢလၢအမ့ၢ်- "အဲၣ်ယွၤနကစၢ်လၢနသူၣ်ကံၢ်နသးလဲ... ဒီးအဲၣ်ၦၤလၢနဃၢၤဒ်နအဲၣ်လီၤနသးဒၣ်နဲအသိး" (လူၤကၣ် ၁၀း၂၇).

ကစၢ်ခ၇ံၥ်စံးဆၢအီၤဒ်လဲၣ်. ဒီးစံးဘၣ်အီၤ, "နကတိၤတၢ်ကစီဒီ  လီၤ" လူၤကၣ် ၁၀း၂၈. ကစၢ်ခ၇ံၥ်တၤတၢ်ဒီးအီၤ ဒ်သိးကမၤတၢ်တမံၤမံၤ အဂီၢ်ဒီးစံး, "မၤတၢ်ဒ်န့ၣ်, ဒီးနကမူလီၤ" လူၤကၣ် ၁၀း၂၈.

လၢၦၤစူၢ်က့ၤနၥ်က့ၤတၢ်အါအါကလဲၥ်အဂီၢ်န့ၣ်, တၢ်စံးဆၢဘၣ်ဃး တၢ်သိၣ်လိသီလိဒီးတၢ်စူၢ်တၢ်နၥ်န့ၣ် တမ့ၢ်လၢအကီအခဲဝဲဘၣ်. တၢ်လၢ အတၤတၢ်တမံၤန့ၣ် မ့ၢ်ဝဲမၤတၢ်လၢအဝဲသ့ၣ်သ့ၣ်ညါလၢအမ့ၢ်တၢ်အဘၣ်အံၤ ဒီးလူၤပိၥ်ထွဲတၢ်လၢအဝဲသ့ၣ်နၥ်အီၤန့ၣ်လီၤ. ၦၤအိၣ်အါမးလၢသ့ၣ်ညါတ့ၢ်ဝဲ လၢကဘၣ်တၢ်အုၣ်က့ၤခီၣ်က့ၤအီၤအဂီၢ်လၢလၢၦဲၤၦဲၤအံၤ လီၤမၢ်ကွံၥ်ဝဲသ့   လီၤ, အဂ့ၢ်ဒ်လဲၣ် အဝဲသ့ၣ်တဒိကနၣ်တၢ်လၢအဝဲသ့ၣ်သ့ၣ်ညါတ့ၢ်တဖၣ် ဘၣ်အဃိန့ၣ်ဘၣ်. တၢ်ဂ့ၢ်တၢ်ကျိၤအံၤ မ့ၢ်တၢ်လၢအ၇့ဒိၣ်နီၢ်မးန့ၣ်လီၤ. ထဲလၢတၢ်သ့ၣ်ညါတၢ်အဲၣ်ယွၤဒီးတၢ်အဲၣ်ၦၤလၢပဃၢၤအံၤန့ၣ်တလၢၦဲၤဒံးဝဲ ဘၣ်. နကမၣ်မၤအီၤဒံးလီၤ.

`ဖး ယၤကိၥ် ၂း၁၇-၂၂ တက့ၢ်. လံၥ်စီဆှံအဆၢသ့ၣ်တဖၣ်အံၤ လီၤဂၥ်လိၥ်အသးဒီးတၢ်လၢကစၢ်ခ၇ံၥ်စံးဘၣ်ၦၤသ့တၢ်သိၣ်တၢ်သီတဂၤအံၤ န့ၣ်ဒ်လဲၣ်.`

ပမ့ၢ်အဲၣ်ယွၤဒီး, ပကဖးအကလုၢ်ကထါ, ပကဘၣ်ထုကဖၣ်, ပကလူၤပိၥ်ထွဲအတၢ်မၤလိၥ်ဒီးပကဒိကနၣ်အတၢ်စံးတၢ်ကတိၤလၢ "ပသး ဒီဖျၢၣ်ညါ" န့ၣ်လီၤ. ယမ့ၢ်စံးလၢယအဲၣ်ၦၤဂၤဘၣ်ဆၣ်ဒီး, ယမ့ၢ်တကဟု ကယၥ်ၦၤဂၤလၢတၢ်အိၣ်ဖှိၣ်အပူၤအံၤဘၣ် မ့တမ့ၢ်ယမ့ၢ်ပၥ်လၢယတသ့ၣ်ညါ ၦၤဂၤအတၢ်လိၣ်ဘၣ်လၢယမၤစၢၤသ့ဘၣ်န့ၣ်ဒီး, ယတၢ်စူၢ်တၢ်နၥ်အံၤ အိၣ်ဒီး တၢ်အဂ့ၤမနုၤတမံၤလဲၣ်. တၢ်ကဲထီၣ်ခ၇ံၥ်ဖိအံၤ တမ့ၢ်ၦၤတဖုလၢကဘၣ် အိၣ်ဒီးတၢ်စူၢ်တၢ်နၥ်လၢအလီၤဆီန့ၣ်ဘၣ်, မ့ၢ်တၢ်အိၣ်မူလၢကဘၣ်အိၣ်မူ အီၤအဂီၢ်န့ၣ်လီၤ.

"ဒီးဒီပုၢ်ဝဲၢ်မုၣ်မ့ၢ်ဂ့ၤ ဒီပုၢ်ဝဲၢ်ခွါမ့ၢ်ဂ့ၤ, မ့ၢ်အိၣ်ဘ့ၣ်ဆ့, ဒီးအတၢ်အီၣ် တနံၤအဂီၢ်တနံၤအဂီၢ်မ့ၢ်တအိၣ်ဘၣ်ဒီး, ၦၤလၢသုကျါတဂၤမ့ၢ်စံးဘၣ်အီၤ, က့ၤက့ၤမုၥ်မုၥ်တက့ၢ်, အိၣ်လၢပုးတြူး, ဒီးအီၣ်ဘျဲးအီၣ်တၢ်တက့ၢ်န့ၣ် ဘၣ်ဆၣ်ဒီး, သုမ့ၢ်တဟ့ၣ်ဘၣ်တၢ်လၢအကြၢးဒီးအနီၢ်ခိဘၣ်ဒီး, မ့ၢ်အဘျုးမနုၤ တမံၤလဲၣ် (ယၤကိၥ် ၂း၁၅, ၁၆).

`မ့ၢ်နအိၣ်ဒီးတၢ်အံးက့ၤကွၢ်က့ၤၦၤဂၤအတၢ်လိၣ်ဘၣ်ဒ်လဲၣ်. မ့ၢ်နလူၤပိၥ်ထွဲစီၤပီလူးအတၢ်စံးတၢ်ကတိၤဆံးအါလဲၣ်- "သုတကွၢ်တဂၤလၢ အတၢ်ဒၣ်ဝဲ, တဂၤလၢအတၢ်ဒၣ်ဝဲတဂ့ၤ. မ်အကွၢ်တဂၤလၢၦၤဂၤအတၢ်, တဂၤလၢၦၤဂၤအတၢ်စ့ၢ်ကီးတက့ၢ်" ဖံလံးပံၤ ၂း၄. လၢကစၢ်ယွၤအဘျုး အဖှိၣ်အပူၤန့ၣ်, မ့ၢ်နမၤလိလၢကအံးထွဲကွၢ်ထွဲၦၤဂၤအတၢ်လိၣ်ဘၣ်အါထီၣ် ကသ့ဝဲဒ်လဲၣ်.`