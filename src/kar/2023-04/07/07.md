---
title:  တၢ်ဆိကမိၣ်ဆူညါအဂီၢ်
date:   17/11/2023
---

ဖး Ellen G. White "The Good Samaritan," pp. 497-505

ၦၤအိၣ်ဝဲဒၣ်အါအါကလဲၥ်လၢအသၣ်၀ံၤလီၤဒိ, လိၣ်တၢ်မၤစၢၤဒီး ဘၣ်တၢ်မၤအီၤတတီတလိၤဘၣ်အံၤလၢဟီၣ်ခိၣ်ချၢန့ၣ်လီၤ. မ့ၢ်ဆံးဒၣ်လဲၥ် ဘၣ်ဆၣ်သနၥ်က့, နမၤတၢ်သ့လၢနတၢ်သ့တၢ်ဘၣ်ဒၣ်နဲအပူၤန့ၣ်လီၤ. တချုး လၢကစၢ်ခ၇ံၥ်ဟဲက့ၤလီၤဒံးဘၣ်န့ၣ်, ပမၤဟါမၢ်ကွံၥ်ဟီၣ်ခိၣ်အတၢ်ကီတၢ်ခဲအံၤ တသ့ဝဲခဲလၢၥ်ဘၣ်. တၢ်တကိးတ့ၢ်ၦၤလၢကမၤတၢ်အံၤန့ၣ်ဘၣ်. ဘၣ်ဆၣ်ဒီး ပတၢ်မၤန့ၣ် ကမ့ၢ်တၢ်လၢအခီၣ်ထံးခီၣ်ဘိကတၢၢ်လၢအမ့ၢ်တၢ်မၤစၢၤၦၤ တဂၤဂၤလၢနသ့ၣ်ညါအီၤလၢအတအိၣ်ဒီးတၢ်အီၣ်တၢ်အီဘၣ် မ့တမ့ၢ် မၤစၢၤ ၦၤတၢ်အိၣ်ဖှိၣ်ဖိတဂၤလၢတၢ်အိၣ်ဖှိၣ်အပူၤလၢအဘၣ်တၢ်၇့အီၤတတီတလိၤ ဘၣ်အံၤသ့ဝဲဒၣ်န့ၣ်လီၤ.

"တၢ်ဘူၣ်တၢ်ဘါလၢအကဆှီဒီးတသံၣ်သူမီၤကျၥ်လၢယွၤအမဲၥ်ညါ ဘၣ်န့ၣ်မ့ၢ်ဝဲ" တၢ်လဲၤအိၣ်သကိးမုၣ်ကမဲဖိၣ်ဃဲ လၢအဝဲသ့ၣ်တၢ်ကီတၢ်ခဲ အကတီၢ်ပူၤ, ဒီးပၥ်အသးတသံၣ်သူမီၤကျၥ်လၢဟီၣ်ခိၣ်ချၢအံၤဘၣ်န့ၣ်လီၤ." တၢ်မၤဂ့ၤန့ၣ် မ့ၢ်တၢ်အသူအသၣ်လၢကစၢ်ခ၇ံၥ်လိၣ်ဘၣ်ဝဲလၢပကစိၥ်အီၤ အဂီၢ်လၢအမ့ၢ်ဝဲ, တၢ်သးကညီၤအတၢ်စံးတၢ်ကတိၤ, တၢ်သူၣ်အိၣ်သးအိၣ် အတၢ်ဖံးတၢ်မၤ, တၢ်သးအိၣ်ၦၤဖှီၣ်ဖိယၥ်ဖိ, ၦၤလၢအလိၣ်ဘၣ်တၢ်မၤစၢၤ ဒီးဘၣ်တၢ်မၤနးမၤဖှီၣ်အီၤသ့ၣ်တဖၣ်န့ၣ်လီၤ. ဖဲသးလၢအအိၣ်ဒီးတၢ်သူၣ် ကညီၤသးကညီၤၦၤတဖၣ်လၢ အအိၣ်ဒီးတၢ်သးဟးဂီၤဒီးတၢ်သူၣ်အုးသးအုး, ဖဲစုဟ့ၣ်လီၤတၢ်လၢၦၤလၢအလိၣ်တၢ်, ဖဲၦၤအိၣ်ဘ့ၣ်ဆ့တဖၣ် ဘၣ်တၢ်ဒုးကူ ဒုးသိးထီၣ်အီၤ, တမှံၤဘၣ်တၢ်တူၢ်လိၥ်အီၤလၢနဟံၣ်ပူၤဒီးနပၥ်အီၤလၢ နသူၣ်ကံၢ်သးလဲအပူၤအကတီၢ်န့ၣ်, မူခိၣ်ကလူးဟဲဘူးဝဲဒၣ်ဒိၣ်မးဒီး တၢ်သူၣ်၀ံၣ်သးဆၢအိၣ်ထီၣ်ဝဲလၢမူခိၣ်န့ၣ်လီၤ. တၢ်မၤလၢအတီအလိၤ, လၢအအိၣ်ဒီးတၢ်သူၣ်ကညီၤသးကညီၤဒီးတၢ်သးအိၣ်အံၤတမံၤလၢ်လၢ်န့ၣ် ဒုးအိၣ်ထီၣ်တၢ်သူၣ်၀ံၣ်သးဆၢလၢမူခိၣ်န့ၣ်လီၤ. ပၢ်အိၣ်လၢအလီၢ်ပစိၥ်ပူၤ တဂၤအံၤန့ၣ် ကကွၢ်လီၤၦၤလၢအမၤတၢ်သးကညီၤအတၢ်မၤအံၤ, ဒီးဂံၢ်ဃုၥ် ဝဲဆူအတၢ်ထူးတၢ်တီၤလၢအဒိၣ်ကတၢၢ်အပူၤန့ၣ်လီၤ. ကစၢ်ယွၤစံးဝဲဒၣ်, "အဝဲသ့ၣ်န့ၣ် ကမ့ၢ်ယတၢ်ဖဲမုၢ်တနံၤယဒုးအိၣ်ထီၣ်ယတၢ်မျၢ်ပလဲအကတီၢ် န့ၣ်လီၤ." တၢ်သးကညီၤအဖံးတၢ်မၤတၢ်ဆူၦၤလၢအလိၣ်တၢ်, ၦၤလၢအတူၢ် ဘၣ်တၢ်နးတၢ်ဖှီၣ်တဖၣ်တမံၤလၢ်လၢ်န့ၣ် ဘၣ်တၢ်ပၥ်လၢတၢ်မၤအီၤဆူ ကစၢ်ခ၇ံၥ်အအိၣ်န့ၣ်လီၤ. ဒီးဂံၢ်ဃုၥ်ဝဲဆူအတၢ်ထူးတၢ်တီၤလၢအဒိၣ်ကတၢၢ် အပူၤန့ၣ်လီၤ. ဖဲနမၤစၢၤၦၤဖှီၣ်ဖိယၥ်ဖိဒီးသးကညီၤၦၤလၢအဘၣ်တၢ်မၤနၢၤ မၤဃၣ်အီၤတဖၣ်ဒီးမၤတံၤမၤသကိးဒီးၦၤဖိၣ်ဃဲတဖၣ်အဆၢကတီၢ်န့ၣ်, နတုၤ ဘူးထီၣ်လၢတၢ်၇့လိၥ်မုၥ်လိၥ်သးဒီးကစၢ်ခ၇ံၥ်န့ၣ်လီၤ." Ellen G. White, Testimonies for the Church, vol. 2, p. 25.