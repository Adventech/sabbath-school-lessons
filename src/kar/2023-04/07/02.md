---
title:  တၢ်သံကွၢ်လၢတၢ်သံကွၢ်တဖၣ်အကျါ
date:   12/11/2023
---

ပမ့ၢ်မတၤတဖၣ်လဲၣ်. ဘၣ်မနုၤလၢပအိၣ်ဖဲအံၤလဲၣ်. ပတၢ်ဟဲ၀ံ လၢၥ်လၢၥ်ဆ့ဆ့ခါဆူညါန့ၣ် မ့ၢ်မနုၤလဲၣ်. တၢ်သ့ၣ်တဖၣ်အံၤ မ့ၢ်တၢ်သံကွၢ် လၢအ၇့ဒိၣ်ကတၢၢ်လၢၦၤသံသ့သ့ၣ်တဖၣ်သံကွၢ်ဝဲသ့န့ၣ်လီၤ. ဘၣ်ဆၣ်ဒီး လံၥ်တၢ်သးခုအကစီၣ်လၢအမ့ၢ်လူၤကၣ်အပူၤအံၤ ပၥ်ဖျါထီၣ်ၦၤတဂၤလၢ အဟဲဆူကစၢ်ခ၇ံၥ်အအိၣ်ဃုၥ်ဒီးတၢ်သံကွၢ်လၢအ၇့ဒိၣ်တမံၤန့ၣ်လီၤ.

`ဖး လူၤကၣ် ၁၀း၂၅ တက့ၢ်. ၦၤသ့တၢ်သိၣ်တၢ်သီတဂၤအံၤ သံကွၢ်မနုၤလဲၣ်ဒီး ဘၣ်မနုၤလၢအသံကွၢ်ဝဲဒၣ်လဲၣ်.`

တၢ်သံကွၢ်မ့ၢ်ဒိၣ်ဝဲမုၢ်ဝဲဘၣ်ဆၣ်သနၥ်က့, လံၥ်စီဆှံပၥ်ဖျါထီၣ်ဝဲလၢ အဝဲဟဲဒီးမၤကွၢ်ကစၢ်ခ၇ံၥ်န့ၣ်လီၤ. ပသ့ၣ်ညါပဝဲဒၣ်လၢတဘျီတခီၣ်န့ၣ်, ၦၤတနီၤနီၤကဟဲဃုၥ်ဒီးတၢ်တစူၢ်တနၥ်တၢ်ဘၣ်ဒီးတမ့ၢ်စ့ၢ်ကီးလၢ အတၢ် သံကွၢ်အံၤ တအိၣ်ဒီးတၢ်သူၣ်အိၣ်သးအိၣ်ဘၣ်သနၥ်က့, ပတူၢ်လိၥ်အဝဲသ့ၣ်သ့ ဒ်န့ၣ်လီၤ. အအံၤမ့ၢ်တၢ်တမံၤလၢကစၢ်ခ၇ံၥ်မၤဘၣ်ထွဲလိၥ်အသးဒီးၦၤသ့ တၢ်သိၣ်တၢ်သီတဂၤအံၤလၢအဝဲသ့ၣ်ညါဒၣ်လဲၥ်အတၢ်ပၥ်သးလၢအတမ့ၢ် တတီဘၣ်အဂ့ၢ်န့ၣ်လီၤ. ဘၣ်ဆၣ်ဒီး, ဒ်အဝဲမ့ၢ်ၦၤသ့တၢ်သိၣ်တၢ်သီဒီး ၦၤဒိကနၣ်တၢ်ဖိတဂၤအသိး, တၢ်သံကွၢ်အံၤ ကစၢ်ခ၇ံၥ်သူဝဲလၢအမ့ၢ်ကျဲ တဘိဒ်သိးၦၤကူၣ်ဘၣ်ကူၣ်သ့တဂၤအံၤ ကသ့ၣ်ညါအသးဒၣ်ဝဲအဂီၢ်န့ၣ်လီၤ. ကစၢ်ခ၇ံၥ်သ့ၣ်ညါအတၢ်ပၥ်သူၣ်ပၥ်သးဒၣ်လဲၥ်အဝဲတအိၣ်ဒီးတၢ်တပၥ် သ့ၣ်ညါအသး မ့တမ့ၢ်တၢ်တယူးယီၣ်ပၥ်ကဲအီၤအဂီၢ်နီတစဲးဘၣ်န့ၣ်လီၤ.

လၢအကတၢၢ်န့ၣ်, တၢ်သံကွၢ်လၢအ၇့ဒိၣ်န့ၢ်ဒံးအအံၤန့ၣ် မ့ၢ်မနုၤ လဲၣ်. "ဒ်သိးယကန့ၢ်ဘၣ်သါတၢ်မူအထူအယိၥ်ဒီး, ယဘၣ်မၤမနုၤတမံၤ လဲၣ်." ပတၢ်စူၢ်တၢ်နၥ်, ပတၢ်ဘူၣ်တၢ်ဘါမ့ၢ်ဒ်လဲၣ်ဒ်လဲၣ်ဘၣ်ဆၣ်, တၢ်အံၤမ့ၢ်တၢ်သံကွၢ်လၢအ၇့ဒိၣ်နီၢ်မးတထံၣ်န့ၣ်လီၤ. မ့ၢ်ထိၣ်သတြီၤဒီးတၢ် အဝဲအံၤန့ၣ်, တၢ်အိၣ်မူလၢအဘၣ်တၢ်ပၥ်ဖျါထီၣ်အီၤလၢအမ့ၢ်, "တၢ်ဘVၣ် လၢအအိၣ်ဖျါတစိၢ်ဖိ, ဒီးလၢအလီၢ်ခံန့ၣ်ဒံကွံၥ်ဝဲ" အံၤ ကမၤအသးဒ်လဲၣ် (ယၤကိၥ် ၄း၁၄). တၢ်ဃုထၢလၢအဂၤထဲတမံၤဧိၤလၢတၢ်မူအထူအယိၥ် အဂီၢ်န့ၣ် အါန့ၢ်ဒံးတၢ်သံအထူအယိၥ်န့ၣ်ကမ့ၢ်မနုၤလဲၣ်.

`ဖး ၁က၇ံၣ်သူး ၁၅း၃၀-၃၂ တက့ၢ်. စီၤပီလူးဒုးနဲၣ်ဖျါတၢ်၇့ဒိၣ်လၢ တၢ်မူအထူအယိၥ်အဂီၢ်န့ၣ်မ့ၢ်မနုၤလဲၣ်.`

တၢ်သးဒ့ဒီမ့ၢ်အိၣ်ဝဲထဲလဲၣ်ဘၣ်ဆၣ်, ၦၤသ့တၢ်သိၣ်တၢ်သီတဂၤအံၤ သံကွၢ်တၢ်သံကွၢ်လၢအကါဒိၣ်နီၢ်မးတမံၤဒီးကစၢ်ခ၇ံၥ်န့ၣ် အိၣ်ဒီးတၢ်ပလီၢ် ပဒီလၢအတၢ်ခွဲးတၢ်ယၥ်လၢအတၢ်မၤအံၤအပူၤ, ဟံးန့ၢ်တၢ်အခွဲးအယၥ် အဝဲအံၤဒ်သိးကတုၤထီၣ်, ထီၣ်ဘးဆူသးသမူတဖၣ်အအိၣ်န့ၣ်လီၤ.

`မ့ၢ်ပအိၣ်ဒီးတၢ်ပလီၢ်ပဒီလၢကဟံးန့ၢ်တၢ်ခွဲးယၥ်ဒီးအုၣ်သး တုၤဒၣ်လဲၥ်တၢ်အိၣ်အသးဒီးၦၤအံၤတဂ့ၤဘၣ်န့ၣ်ကသ့ဝဲဒ်လဲၣ်.`