---
title:  လၢဆၢကတီၢ်ဒ်သိးအံၤအဂီၢ်
date:   20/12/2023
---

`ဖး နီၢ်အ့စတၢ် ၄း၁-၁၄ တက့ၢ်. ဘၣ်မနုၤလၢတၢ်ဆၢကတီၢ်အံၤ ဘၣ်တၢ်ပၥ်အီၤလၢအမ့ၢ်ဆၢကတီၢ်လၢအကြၢးဘၣ်ဝဲလၢနီၢ်အ့ၤစတၢ်အဂီၢ် ဒ်သိးကလီၣ်ဖျါထီၣ်အနီၢ်ကစၢ်ဒၣ်ဝဲအသး လၢအမ့ၢ်ၦၤယူဒၤဖိတဂၤအသိး န့ၣ်လဲၣ်.`

ဖဲစီၤမၢ်ဒကဲၤဆဲးကျိးနီၢ်အ့ၤစတၢ်လၢတၢ်မၤစၢၤအဂီၢ်အဆၢ ကတီၢ်န့ၣ်, နီၢ်အ့ၤစတၢ်ဆီဟံၣ်ဆီဃီတ့ၢ်ဒီးစီၤပၤအဃၤၡ၀့၇ိၣ်အိၣ်လၢ အနံၣ်တဖၣ်လံန့ၣ်လီၤ, ဘၣ်ဆၣ်တၢ်သိၣ်တၢ်သီအိၣ်ဝဲလၢ စီၤပၤမ့ၢ်တကွဲမုၥ် ဘၣ်န့ၣ်, မတၤတဂၤလၢ်လၢ်မးလဲၤနုၥ်လီၤလၢစီၤပၤအမဲၥ်ညါတန့ၢ်ဘၣ်လီၤ. ၦၤလၢတယူးယီၣ်ဒီးတိၢ်န့ၢ်တၢ်သိၣ်တၢ်သီအံၤဘၣ်န့ၣ်, ကလီၤဘၣ်လၢတၢ်သံ အပူၤလီၤ. နီၤအ့ၤစတၢ်သ့ၣ်ညါတၢ်လီၤပျံၤလီၤဖုးအံၤဘၣ်ဆၣ်, အဝဲလဲၤနုၥ် လီၤလၢစီၤပၤအမဲၥ်ညါ လၢတၢ်တကွဲမုၥ်အီၤဘၣ်အကတီၢ်အံၤန့ၣ်လီၤ.

စီၤမၢ်ဒကဲၤအတၢ်စူၢ်တၢ်နၥ်အံၤ ဒုးဂဲၤဆၢထၢၣ်နီၢ်အ့ၤစတၢ်အတၢ်စူၢ် တၢ်နၥ်လီၤ. "ဒီးစီၤမၢ်ဒကဲၤမၢၦၤစံးဆၢနီၢ်အ့ၤစတၢ်, နကပူၤဖျဲးလၢစီၤပၤ အဟံၣ်ပူၤညီန့ၢ်ၦၤယူဒၤဖိခဲလၢၥ်တက့ၢ်န့ၣ် ဆိကမိၣ်လၢနသးကံၢ်ပူၤတဂ့ၤ. အဂ့ၢ်ဒ်အံၤ, ဖဲအဆၢအကတီၢ်အံၤ နမ့ၢ်အိၣ်ဘှီၣ်ကလၥ်သၦၢ်တၢၢ်ဒီး, တၢ်မၤပူၤဖျဲးတၢ်ဒီးတၢ်ပူၤဖျဲးကအိၣ်ထီၣ်လၢၦၤယူဒၤဖိအဂီၢ် လၢအလီၢ်တပူၤ ဒၣ်လီၤ. မ့မ့ၢ်နဲဒၣ်ဒီး နပၢ်အၦၤဟံၣ်ဖိကတုၤလၢတၢ်ဟးဂီၤလီၤ. ဒီးနဟဲ ထီၣ်လၢဘီမုၢ်အလီၢ်လၢအဆၢအကတီၢ်အံၤအဂီၢ်ဧါန့ၣ် မ့ၢ်မတၤသ့ၣ်ညါ တဂၤလဲၣ်" (နီၢ်အ့ၤစတၢ် ၄း၁၃, ၁၄).

နီၢ်အ့ၤစတၢ်အတၢ်စူၢ်တၢ်နၥ်အံၤ ဘၣ်တၢ်မၤကွၢ်အီၤအကတီၢ် ဖဲစီၤမၢ်ဒကဲၤဃ့ကညးအီၤလၢအတၢ်အဲၣ်အၦၤကလုၥ်ဂီၢ်အဖီခိၣ်အံၤန့ၣ်လီၤ. မတၤတဂၤမးတသ့ၣ်ညါအီၤလၢအဝဲမ့ၢ်ၦၤယူဒၤဖိဘၣ်, သ့ၣ်ညါထဲဒၣ် စီၤမၢ်ဒကဲၤတဂၤဧိၤလီၤ, ဒီးတုၤမ့ၢ်အဝဲဆၢတဲၥ်အသးလၢကဒုးပၥ်ဃုၥ်အသး လၢတၢ်ကီတၢ်ခဲအံၤအပူၤဒီး, မ့ၢ်ဒၣ်အပၥ်အသးသမူလၢတၢ်သံအပူၤလီၤ.

အတၢ်နၥ်ယွၤအံၤ အဂံၢ်ဆူၣ်နီၢ်မး, ဒီးအဝဲသ့ၣ်ညါလၢယွၤမ့ၢ် တမၤစၢၤအီၤဘၣ်န့ၣ် အဝဲမၤနၢၤတၢ်တသ့ဘၣ်အဂ့ၢ်န့ၣ်လီၤ. အတၢ်စံးဆၢ စီၤမၢ်ဒကဲၤအံၤ လီၣ်ဖျါထီၣ်အတၢ်နၥ်န့ၣ်လီၤ. "ဒီးနီၢ်အ့ၤစတၢ်မၢၦၤစံးဆၢ စီၤမၢ်ဒကဲၤ, လဲၤဒုးအိၣ်ဖှိၣ်၇ိဖှိၣ်ကယဲၢ်ၦၤယူဒၤဖိလၢၦၤထံၣ်န့ၢ်အီၤလၢ ရှူၡၣ်အပူၤခဲလၢၥ်, ဒီးဒုၣ်တၢ်အီၣ်တၢ်အီလၢယဂီၢ်တက့ၢ်, မုၢ်သၢနံၤအတီၢ် ပူၤန့ၣ် လၢမုၢ်ဆါဂ့ၤဂ့ၤ လၢမုၢ်နၤဂ့ၤဂ့ၤ, အိၣ်တၢ်တဂ့ၤ, ဒီးအီတၢ်တဂ့ၤ, ယဲဒၣ် စ့ၢ်ကီးဒီးယဖိသၣ်ပိၥ်မုၣ်တဖၣ် ပကဒုၣ်တၢ်အီၣ်ဒ်န့ၣ်လီၤ. ဒီးဒ်န့ၣ်အသိး ယကလဲၤနုၥ်ဆူစီၤပၤအအိၣ်လၢအတဒ်ဘၣ်တၢ်မၤလိၥ်အသိးဘၣ် ဒီးယမ့ၢ် ဟးဂီၤဒီး, ယကဟးဂီၤလီၤ" (နီၢ်အ့ၤစတၢ် ၄း၁၆). စီၤမၢ်ဒကဲၤ၇ၤလီၤ တၢ်ကစီၣ်အံၤဆူၦၤယူဒၤဖိအိၣ်ဆိးတၢ်အလီၢ်ခဲလၢၥ် ဖဲရှူၡၣ်အပူၤအံၤ ဒီးဖဲအဝဲသ့ၣ်ဒုၣ်တၢ်အီၣ်တၢ်အီဒီးဃ့ဘါထုကဖၣ်တၢ်အကတီၢ်န့ၣ်, နီၢ်အ့ၤစတၢ်ကတီၤသးလၢတၢ်လီၤပျံၤလီၤဖုးအကတီၢ်အံၤလီၤ. "ဒီးမုၢ်သၢနံၤ တနံၤန့ၣ်, တၢ်မၤအသးလၢနီၢ်အ့ၤစတၢ်သိးထီၣ်နီၢ်ပၤမုၣ်အကူအသိး, ဒီးဆၢထၢၣ်ဝဲလၢစီၤပၤအဟံၣ်အဂၢၤလၢညါတဂၢၤသဃီၤဒီးစီၤပၤအဟံၣ်, ဒီးစီၤပၤဆ့ၣ်နီၤလၢဘီမုၢ်အလီၢ်ပစိၥ်လၢဘီမုၢ်အဟံၣ်ပူၤသဃီၤဒီးဟံၣ်အကျဲစၢၤ န့ၣ်လီၤ. ဒီးတုၤစီၤပၤထံၣ်ဘၣ်နီၢ်ပၤမုၣ်အ့ၤစတၢ်ဆၢထၢၣ်လၢဂၢၤပူၤန့ၣ်လီၤ. တၢ်မၤအသးလၢအဘၣ်ဘျုးဘၣ်ဖှိၣ်လၢအမဲၥ်, ဒီးစီၤပၤယူၥ်ထီၣ်နီၣ်ထိးထူလၢ အအိၣ်ဝဲလၢအစုပူၤဆူနီၢ်အ့ၤစတၢ်အအိၣ်လီၤ. ဒီးနီၢ်အ့ၤစတၢ်သုးဘူးအသး, ဒီးထိးနီၣ်ထိးအခိၣ်န့ၣ်လီၤ" (နီၢ်အ့ၤစတၢ် ၅း၁, ၂).

`ဒ်တၢ်အိၣ်အသးလၢၦၤယူဒၤဖိအဂီၢ် လၢဘၣ်တၢ်ပၥ်ဖျါထီၣ်အီၤဆူ အဖီခိၣ်အံၤအသိး, တၢ်ထုကဖၣ်အံၤကဘၣ်လူၤပိၥ်ထွဲထီၣ်တၢ်ဒုၣ်တၢ်အီၣ် တၢ်အီအံၤသၦၢ်ကတၢၢ်န့ၣ်လီၤ. အဝဲမ့ၢ်မၤတၢ်အံၤလၢအနီၢ်ကစၢ်ဒၣ်ဝဲ အဂီၢ်သနၥ်က့, တၢ်ထုကဖၣ်အံၤ မ့ၢ်အဝဲသ့ၣ်တၢ်စံးဆၢအကံၢ်အလဲန့ၣ်လီၤ. ပဒိးန့ၢ်ဘၣ်တၢ်မၤလိလၢတၢ်မၤအဖီခိၣ်အံၤမနုၤတမံၤလဲၣ်.`