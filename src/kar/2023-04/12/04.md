---
title:  စီၤမၢ်ဒကဲၤအတၢ်အုၣ်အသးလၢတၢ်သူၣ်တီသးတီအပူၤ
date:   19/12/2023
---

စီၤမၢ်ဒကဲၤဒီးနီၢ်အ့ၤစတၢ်အတၢ်အိၣ်ဆိးလၢထံဂၤကီၢ်ဂၤအပူၤ အံၤန့ၣ်, အဝဲသ့ၣ်မ့ၢ်အဲၣ်ဒိးအိၣ်တီအိၣ်လိၤလၢတၢ်နၥ်အပူၤဒီး, တယံၥ်တမီၢ် ဘၣ်အတီၢ်အပူၤအံၤ အဝဲသ့ၣ်ကထံၣ်ဒီးတၢ်ကီတၢ်ခဲန့ၣ်လီၤ. အဝဲအံၤ မ့ၢ်တၢ်တမံၤလၢအမၤအသးဒီးစီၤမၢ်ဒကဲၤန့ၣ်လီၤ.

`ဖး နီၢ်အ့ၤစတၢ် ၃း၁-၁၅ တက့ၢ်. တၢ်မၤအသးဖဲအံၤမနုၤတမံၤ လဲၣ်ဒီး မ့ၢ်အဘၣ်မနုၤလဲၣ်.`

ဖဲအ့ၤစတၢ်အဆၢဒိၣ် ၃ အပူၤန့ၣ်, ပမၤလိဘၣ်လၢစီၤပၤအဃၤၡ၀့၇ိၣ် ပၥ်ဒိၣ်ပၥ်ထီစီၤဟၤမၣ်ဒီးပၥ်ထီၣ်ထီအီၤလၢပဒိၣ်ဖးဒိၣ်သ့ၣ်တဖၣ်အဖီခိၣ်န့ၣ် လီၤ. ၦၤကိးဂၤဒဲးခဲလၢၥ်ဘၣ်တၢ်စံးအဝဲသ့ၣ်လၢ ကဘၣ်သကူးလီၤအသးဒီး တီၤလီၤကဒွံကျိၥ်လၢစီၤဟၤမၣ်အမဲၥ်ညါလီၤ. ဘၣ်ဆၣ်ဒီး, ပဖးဘၣ်လၢ, "မ့မ့ၢ်စီၤမၢ်ဒကဲၤန့ၣ် တသကူးလီၤအသးဘၣ်, ဒီးတတီၤလိၤကဒွံကျိၥ်လၢ အမဲၥ်ညါဘၣ်" (နီၢ်အ့ၤစတၢ် ၃း၂). လံၥ်စီဆှံတပၥ်ဖျါထီၣ်တၢ်ဂ့ၢ်တၢ်ကျိၤ လၢစီၤမၢ်ဒကဲၤတတီၤလီၤကဒွံကျိၥ်လၢစီၤဟၤမၣ်အမဲၥ်ညါဘၣ်န့ၣ်လီၤ. ဘၣ်ဆၣ်ဒီးပသ့ၣ်ညါလၢအမ့ၢ်မနုၤအဂ့ၢ်အကျိၤလဲၣ်န့ၣ်လီၤ. အဝဲမ့ၢ်ၦၤယူဒၤဖိ လၢအအိၣ်တီအိၣ်လိၤတဂၤန့ၣ်လီၤ. စီၤမၢ်ဒကဲၤသးတအိၣ်လၢကတီၤလီၤလၢ ၦၤအကၤကးဖိအစၢၤအသွဲၣ်လၢအမ့ၢ်ၦၤဧမၤလ့းဖိအကလုၥ်, အနီၢ်ကစၢ် ဒၣ်ဝဲအၦၤကလုၥ်အဒုၣ်အဒါတဂၤအံၤအမဲၥ်ညါဘၣ်လီၤ. ဘၣ်မနုၤလၢ ၦၤယူဒၤဖိလၢအအိၣ်တီအိၣ်လိၤတဂၤအံၤ ကဘၣ်တီၤလီၤလၢၦၤဧမၤလ့းဖိ တဂၤအံၤအမဲၥ်ညါလဲၣ်. မ့ၢ်လၢအဘူၣ်ထီၣ်ဘါထီၣ်ထဲယွၤတဂၤဧိၤလၢ တၢ်အံၤအဃိန့ၣ်ဧါ.

"ဒီးစီၤပၤအခ့အၦၤလၢအအိၣ်ဝဲလၢစီၤပၤအပဲတ၇ီအပူၤတဖၣ် စံးဘၣ်စီၤမၢ်ဒကဲၤ, နလုၣ်သ့ၣ်ခါပတၥ်စီၤပၤအတၢ်မၤလိၥ်န့ၣ် မ့ၢ်အဘၣ် မနုၤလဲၣ်" နီၢ်အ့ၤစတၢ် ၃း၃. ပတသ့ၣ်ညါလီၤတံၢ်လီၤဆဲးခဲလၢၥ်လၢ စီၤမၢ်ဒကဲၤစံးဆၢတၢ်အဂ့ၢ်ဘၣ်ဆၣ်, အဆၢဖိဆူညါတတီၤန့ၣ်စံးဝဲ, "အဂ့ၢ် ဒ်အံၤ, အဝဲဒၣ်စံးဘၣ်တ့ၢ်အဝဲသ့ၣ်လၢအမ့ၢ်ၦၤယူဒၤဖိလီၤ" (နီၢ်အ့ၤစတၢ် ၃း၄). မ့ၢ်မးတၢ်နီၢ်ကီၢ်တမံၤလၢတၢ်စံးဆၢအံၤပၥ်ဖျါထီၣ်လၢစီၤမၢ်ဒကဲၤ ဒုးအိၣ်ထီၣ်တၢ်ခွဲးယၥ်လၢကတဲဖျါထီၣ်လၢအဝဲမ့ၢ်ၦၤဘူၣ်ထီၣ်ဘါထီၣ်ယွၤလၢ အတ့လီၤမူခိၣ်ဒီးဟီၣ်ခိၣ်တဂၤ, ဒီးဘူၣ်ထီၣ်ဘါထီၣ်ၦၤကညီလၢအမ့ၢ် ၦၤတၢ်ဒဲးဘးဖိအံၤတသ့ဝဲဘၣ်န့ၣ်လီၤ. စီၤမၢ်ဒကဲၤအုၣ်အသးလၢအတၢ်စူၢ် တၢ်နၥ်အဂီၢ်သ့ဝဲတမံၤမံၤန့ၣ်, ပသမၢအလီၢ်တအိၣ်ဘၣ်. တၢ်ဘူၣ်ထီၣ် ဘါထီၣ်လၢစီၤမၢ်ဒကဲၤအသးစဲဘူးဒီးဝဲဆူၣ်ဆူၣ်ကလဲၥ်အံၤ ဆှၢအီၤဒီးၦၤဂၤ တဖၣ်ဆူတၢ်ကီတၢ်ခဲအပူၤန့ၣ်လီၤ.

"တၢ်ကပီၤလၢကြပုၢ်က့ပီၤဝဲအံၤ, ကပီၤထီၣ်လၢတၢ်သကဲၥ်ပ၀း တဂ့ၤဘၣ်အတၢ်ခံးကျါ လၢဘၤဘူၤလိၣ်အဘီအမုၢ်ပူၤ ခီဖျိစီၤဒၤနံးယ့လးဒီး အတံၤသကိးတဖၣ် ဒီးစီၤမၢ်ဒကဲၤအဃိန့ၣ်လီၤ." Ellen G. White, Advent Review and Sabbath Herald, May 13, 1884.

ဖဲစီၤဟၤမၣ်အဲၣ်ဒိးလၢကမၤဟးဂီၤကွံၥ်ၦၤယူဒၤဖိအဆၢကတီၢ်, ပၥ်ဖျါထီၣ်ဝဲလၢအမ့ၢ်, "ၦၤတကလုၥ်လီၤမုၢ်လီၤဖး, ဒီးအိၣ့်ပံ့ပါလၢၦၤဂီၢ်မုၢ် အကျါ လၢနဘီနမုၢ်အကီၢ်ခဲလၢၥ်အပူၤ, ဒီးအတၢ်သိၣ်တၢ်သီန့ၣ် လီၤဆီဒီး ၦၤကလုၥ်ခဲလၢၥ်အတၢ်သိၣ်တၢ်သီ, ဒီးတတိၢ်န့ၢ်ဘၣ်စီၤပၤအတၢ်သိၣ်တၢ်သီ ဘၣ်, ဒီးစီၤပၤတကြၢးဒုးအိၣ်ဘှံးအီၤဘၣ်" (နီၢ်အ့ၤစတၢ် ၃း၈). မ့ၢ်ၦၤဂီၢ်မုၢ် တဖုလၢအလုၢ်အလၢ်လီၤဆီဒီးတတိၢ်န့ၢ်စီၤပၤအတၢ်သိၣ်တၢ်သီအံၤဘၣ်ဧါ. မ့ၢ်တၢ်သိၣ်တၢ်သီအလၢအၦဲၤတမံၤလၢ တၢ်မၤအၢမၤနးအဂီၢ်န့ၣ်လီၤ.

ကျဲလၢတၢ်ကဘၣ်မၤကွၢ်ၦၤဒ်သိးဒီးစီၤမၢ်ဒကဲၤဘၣ်တၢ်မၤကွၢ်အီၤ အံၤန့ၣ် မ့ၢ်မနုၤလဲၣ်. ပသဂၢၢ်စံးဆၢအီၤသ့ဝဲလၢကျဲဒ်လဲၣ်.