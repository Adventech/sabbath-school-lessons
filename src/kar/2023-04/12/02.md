---
title:  ဘၣ်တၢ်ဖီၣ်ဃၥ်အီၤလၢထံဂၤကီၢ်ဂၤအလုၢ်လၢ်တၢ်ဆဲးတၢ်လၤအပူၤ
date:   17/12/2023
---

တညီဝဲနီတစုလၢကနုၥ်လီၤအိၣ်ဆိးတူၢ်လိၥ်ထံဂၤကီၢ်ဂၤအလုၢ် အလၢ်အတၢ်ဆဲးတၢ်လၤအံၤန့ၣ်ဘၣ်. လၢမုၢ်မဆါတနံၤအံၤအပူၤန့ၣ်, ကကီမးလၢပဂီၢ် လၢကနၢ်ပၢၢ်ၦၤယူဒၤဖိသ့ၣ်တဖၣ်ကဘၣ်လဲၤခီဖျိဝဲ, အဆိ တဘျီန့ၣ် လၢဘၤဘူၤလိၣ်အတၢ်ပၢအဖီလၥ်ဒီး ခံဘျီတဘျီန့ၣ် လၢပၤ၇ၣ် အတၢ်ပၢအဖီလၥ်န့ၣ်လီၤ.

တၢ်အဒိအတဲၥ်တမံၤန့ၣ်, ပဝဲဒၣ်သ့ၣ်တဖၣ် ပတအိၣ်ဆိးဘၣ်လၢ ၦၤမုၢ်နွံနံၤဖိအထံကီၢ်ပူၤ, ဖဲတၢ်သိၣ်လိသီလိလၢအဘၣ်ဃးဒီးပတၢ်စူၢ်တၢ်နၥ် အံၤ မ့ၢ်ဝဲထံကီၢ်အတၢ်သိၣ်တၢ်သီအလီၢ်အံၤန့ၣ်ဘၣ်. (ၦၤမုၢ်နွံနံၤဖိအထံ အကီၢ်တအိၣ်နီတဘ့ၣ်ဘၣ်) တချုးလၢၦၤယူဒၤဖိသ့ၣ်တဖၣ် ဘၣ်တၢ်ဆှၢဖျိး ကွံၥ်အီၤဘၣ်န့ၣ်, အဝဲသ့ၣ်အိၣ်ဆိးလၢအနီၢ်ကစၢ်ဒၣ်ဝဲအထံအကီၢ်, ဖဲတၢ်စူၢ် တၢ်နၥ်အတၢ်သိၣ်လိနဲၣ်လိသ့ၣ်တဖၣ်န့ၣ် မ့ၢ်ဝဲထံကီၢ်အတၢ်သိၣ်တၢ်သီန့ၣ် လီၤ.

တၢတပတီၢ်န့ၣ်, ဆိကမိၣ်ကွၢ်လၢတၢ်အံၤမ့ၢ်ဝဲတၢ်ညီမးတမံၤလၢ ကအိၣ်တီအိၣ်လိၤလၢ ကစၢ်ယွၤအပူၤန့ၣ်လီၤ. လၢအကတၢၢ်န့ၣ်, မ့ၢ်တၢ်ညီမး တမံၤလၢ ကပၢၤမုၢ်နွံနံၤလၢအမ့ၢ်မုၢ်အိၣ်ဘှံးအနံၤ ဖဲတၢ်ပၢၤမုၢ်နွံနံၤအမုၢ် အိၣ်ဘှံးနံၤအံၤ ဘၣ်တၢ်ကွဲးအီၤလၢအမ့ၢ်ထံကီၢ်အတၢ်သိၣ်တၢ်သီအပူၤအံၤ န့ၣ်လီၤ.

လၢအဂၤတမံၤန့ၣ်, တၢ်စံၣ်စိၤတဲစိၤအစီဆှံပၥ်ဖျါထီၣ်န့ၢ်ၦၤလၢ တၢ်သိၣ်တၢ်သီလၢထံကီၢ်အပူၤအံၤ အိၣ်ဒ်လဲၣ်ဒ်လဲၣ်ဘၣ်ဆၣ်, တုၤဒၣ်လဲၥ် မ့ၢ်ဂ့ၤလၢတၢ်စူၢ်တၢ်နၥ်အဂီၢ်ဒၣ်ဝဲနၥ်သက့, တၢ်သူၣ်တီသးတီကဘၣ်အိၣ် ထီၣ်လၢသူၣ်ကံၢ်သးလဲအပူၤ, မ့တမ့ၢ်ဘၣ်ဒီးတၢ်ဒဲးဘး, တၢ်ညိကွံၥ်တၢ်စူၢ် တၢ်နၥ်ဒီးတၢ်ဟးဂူၥ်ဟးဂီၤကပိၥ်ထီၣ်အခံသၦၢ်ကတၢၢ်န့ၣ်လီၤ.

"လၢတၢ်အံၤအဃိ ကစၢ်ယွၤစံးဝဲဒၣ်, မ့ၢ်ၦၤဂီၢ်မုၢ်အံၤသုးဘူး အသးဆူယအိၣ်လၢအထးခိၣ်, ဒီးမၤလၤကပီၤယၤလၢအပျုၤ, ဘၣ်ဆၣ်ဒီး ပၥ်အသးယံၤဒီးယၤ, ဒီးအတၢ်ပျံၤယၤန့ၣ် မ့ၢ်ၦၤကညီအတၢ်သိၣ်လၢၦၤမၤလိ အီၤယ" (ယၡါယၤ ၂၉း၁၃).

မ့ၢ်ဘၣ်ထိၣ်သတြီၤအီၤဒီး, ၦၤလၢအိၣ်ဒီးတၢ်ဆၢတဲၥ်လၢကအိၣ်တီ အိၣ်လိၤန့ၣ်, တၢ်အိၣ်အသးအဆၢကတီၢ်မ့ၢ်တဂ့ၤလၢအဝဲသ့ၣ်ဂီၢ်ဘၣ်ဆၣ် သနၥ်က့, ကထုးကွံၥ်အဝဲသ့ၣ်တၢ်ဒိကနၣ်တသ့ဝဲဘၣ်လီၤ.

`ဖး ဒၤနံးယ့လး ၁း၁-၁၂ ဒီး ဒၤနံးယ့လး ၆း၁-၉ တက့ၢ်. တၢ်အိၣ် အသးအဆၢကတီၢ်မ့ၢ်အိၣ်ထဲတမံၤဧိၤဘၣ်ဆၣ်, တၢ်ကွဲးနီၣ်ကွဲးဃါဖဲအံၤ ပၥ်ဖျါထီၣ်တၢ်ကိးတၤထီၣ်တဖၣ်လၢကစၢ်ယွၤအၦၤဂီၢ်မုၢ်ဘၣ်သဂၢၢ်အီၤ ဖဲထံဂၤကီၢ်ဂၤအလုၢ်အလၢ်အပူၤအဂီၢ်အံၤ လီၣ်ဖျါထီၣ်တၢ်မနုၤတမံၤလဲၣ်.`

ပမ့ၢ်ၦၤသ့ၣ်တဖၣ်ဒ်လဲၣ် မ့တမ့ၢ်ပအိၣ်ဆိးဖဲလဲၣ်န့ၣ်အတွးတအိၣ် ဘၣ်, ပဘၣ်အိၣ်မူဃုၥ်ဒီးပခိၣ်ပဃၢၤအတၢ်သိၣ်တၢ်သီ မ့တမ့ၢ်တၢ်အလုၢ် အလၢ်, အတၢ်ဆဲးတၢ်လၤတမံၤဂ့းတမၠိဂ့ၤအပူၤအံၤ, ကဲထီၣ်တၢ်ကိးတၤလၢ ပတၢ်စူၢ်တၢ်နၥ်ဒီးပတၢ်အုၣ်အသးအဂီၢ်န့ၣ်လီၤ. တၢ်ကွဲးနီၣ်ကွဲးဃါလၢ ဒၤနံးယ့လးအပူၤအံၤ မ့ၢ်ကတၢၢ်လၢ "တၢ်သူၣ်ဖှံသးညီ" အပူၤထီဘိဘၣ်ဆၣ် လီၣ်ဖျါထီၣ်ဝဲလၢ ၦၤဂီၢ်မုၢ်သ့ၣ်တဖၣ်အိၣ်တီအိၣ်လိၤလၢယွၤအပူၤသ့ဝဲဒၣ်န့ၣ် လီၤ. တၢ်မၤအသးဖဲအံၤ မ့ၢ်တအိၣ်လၢအဂ့ၤဒၣ်လဲၥ်ဘၣ်ဆၣ်, ၦၤပိၥ်ခွါ သ့ၣ်တဖၣ်အံၤ ကမၤဒ်တၢ်လၢအဘၣ်အဂီၢ်န့ၣ် ပသမၢအီၤအလီၢ်တအိၣ်ဘၣ်.

`တၢ်လၢအကိးတၤတၢ်ဒီးနတၢ်နၥ်လၢနဘၣ်သဂၢၢ်အီၤဖဲနတၢ်အိၣ် တၢ်ဆိးအတၢ်ဆဲးတၢ်လၤ, အလုၢ်အလၢ်အပူၤန့ၣ် မ့ၢ်မနုၤလဲၣ်. မ့ၢ်နစံးဆၢ လဲၤခီဖျိက့ၤတၢ်သ့ၣ်တဖၣ်အံၤသ့ဝဲဒ်လဲၣ်.`