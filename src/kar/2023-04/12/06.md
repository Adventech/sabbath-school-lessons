---
title:  ပူ၇ံၣ်အတၢ်လီၤလး
date:   21/12/2023
---

ၦၤလၢအပၥ်ဖျါထီၣ်တၢ်ကွဲးလၢအနံၣ်အကထိပူၤတဖၣ် ကွၢ်ထံ ကွၢ်ဆးဝဲလၢလံၥ်နီၢ်အ့ၤစတၢ်အပူၤအံၤ, တၢ်တသူယွၤအမံၤနီၣ်တထံၣ်ဘၣ် အဂ့ၢ်န့ၣ်လီၤ. အအံၤမ့ၢ်လံၥ်စီဆှံထဲတဘ့ၣ်ဧိၤလၢတၢ်မၤသးလီၤဆီအိၣ်ဝဲန့ၣ် လီၤ. ဘၣ်ဆၣ်ဒီး, ၦၤယူဒၤဖိသ့ၣ်တဖၣ် ပၥ်ပနီၣ်ကစၢ်ယွၤအတၢ်မၤအံၤ လၢအမ့ၢ်တၢ်မၤပူၤဖျဲးအဒိၣ်အမုၢ်လၢအဝဲသ့ၣ်အဂီၢ်, ဒီးလံၥ်နီၢ်အ့ၤစတၢ်အံၤ ဘၣ်တၢ်ဃုထၢအီၤလၢကစၢ်ယွၤအၦၤဂီၢ်မုၢ်ဒ်သိးကမၤပၥ်ဃုၥ်အီၤလၢလံၥ်စီဆှံ ပူၤအဂီၢ်န့ၣ်လီၤ.

မ့ၢ်ပထံၣ်ကစၢ်ယွၤအတၢ်အိၣ်ဆိးဒီးၦၤလၢပတၢ်အိၣ်မူကိးမုၢ်နံၤဒဲး အပူၤအံၤသ့ဝဲဧါ. ကစၢ်ယွၤအတၢ်မၤအံၤ ကအိၣ်ဖျါဝဲဒ်တၢ်အိၣ်ညီနုၢ်အသိး, တၢ်မၤအသးအိၣ်ဝဲညီနုၢ်အသိးဒီး  ပမ့ၢ်တအိၣ်ဒီးတၢ်ပလီၢ်သးဘၣ်ဒီး ပတသ့ၣ်ညါလၢကစၢ်ယွၤအတၢ်အိၣ်ဆိးဒီးၦၤဘၣ်န့ၣ်လီၤ.

`ဖး နီၢ်အ့ၤစတၢ် ၉း၁-၁၂ တက့ၢ်. နီၢ်အ့ၤစတၢ်အတၢ်ဂုၥ်ကျဲးစၢး မၤတၢ်အံၤ ဒိးန့ၢ်ဘၣ်တၢ်အဘျုးအဖှိၣ်မနုၤလဲၣ်.`

ပူ၇ံၣ်အတၢ်လီၤလးအံၤ ကဲထီၣ်တၢ်လၢအလီၤတိၢ်လီၤဆီတမံၤလီၤ. တၢ်လီၤလးအံၤ အိၣ်ခူသူၣ်ဒီးပျိၥ်လဲအသးလၢန့ဆၢၣ်အတၢ်မၤသးအပူၤန့ၣ် လီၤ. တၢ်သိၣ်တၢ်သီလၢကမၤဟးဂီၤကွံၥ်ၦၤယူဒၤဖိန့ၣ် တဘၣ်တၢ်သုးကွံၥ် အီၤဘၣ်, ဘၣ်ဆၣ်, တၢ်သိၣ်တၢ်သီလၢအသီတမံၤဘၣ်တၢ်ဒုးအိၣ်ထီၣ်အီၤ, ဟ့ၣ်ပၤယူဒၤဖိအခွဲးလၢကဒီသဒၢလီၤက့ၤသးအဂီၢ်န့ၣ်လီၤ.

ကွၢ်ထံစ့ၢ်ကီးတၢ်မၤတ့ၢ်အသးဒီးတၢ်လၢကစၢ်ယွၤမၤဝဲခီဖျိတၢ်မၤ အသးအံၤန့ၣ်တက့ၢ်. ၦၤပၤ၇ၣ်ဖိသ့ၣ်တဖၣ် သ့ၣ်ညါကစၢ်ယွၤအတၢ်မၤလၢ ၦၤယူဒၤဖိအဂီၢ်လီၤ.

ဒီးတၢ်လၢအမၤသးန့ၣ်မ့ၢ်မနုၤလဲၣ်.

"ဒီးၦၤကီၢ်ဖိအါဂၤကဲထီၣ်ၦၤယူဒၤဖိလီၤ" (နီၢ်အ့ၤစတၢ် ၈း၁၇). အဝဲအံၤမ့ၢ်တၢ်ဒိတၢ်တဲၥ်အဒိၣ်တမံၤလၢကစၢ်ယွၤမၤတၢ်သ့လၢကကိးက့ၤ သးသမူလၢအတသ့ၣ်ညါယွၤဘၣ်တဖၣ်အဂီၢ်န့ၣ်လီၤ.

ၦၤယူဒၤဖိအခိၣ်အနၢ်တဖၣ် ပၥ်ပနီၢ်ဝဲကစၢ်ယွၤအတၢ်မၤအံၤန့ၣ် လီၤ. ဖဲၦၤယူဒၤဖိဒိးန့ၢ်တၢ်မၤနၢၤလၢအတၢ်ကဟုကယၥ်, တၢ်ခီၣ်ဆၢလီၤက့ၤ အသးအပူၤအံၤဒီး, အဝဲသ့ၣ်ဘိးဘၣ်သ့ၣ်ညါလီၤတၢ်ဆၢကတီၢ်လၢ ပူ၇ံၣ်အဂီၢ် လၢတၢ်သ့ၣ်နီၣ်ထီၣ်က့ၤဒီးတၢ်မၤလၤမၤကပီၤတၢ်မၤနၢၤအံၤအဂီၢ်န့ၣ်လီၤ. တုၤမုၢ်မဆါတနံၤအံၤဒၣ်လဲၥ်, တၢ်လုၢ်လၢ်အိၣ်ဝဲလၢတၢ်စံးဘျုးစံးဖှိၣ် ကစၢ်ယွၤလၢတၢ်သ့ၣ်နီၣ်ထီၣ်က့ၤအတၢ်မၤပူၤဖျဲးအံၤအဂီၢ်န့ၣ်လီၤ.

`တၢ်ကိးတၤ - ဃ့တၢ်လၢယွၤဒ်သိးကဟ့ၣ်နၤတၢ်သူၣ်ဒူသးဒူလၢနကဟ့ၣ်နီၤ လီၤတၢ်လၢအမၤတ့ၢ်ဝဲလၢနဂီၢ်ဆူၦၤလၢနဃ့တၢ်လၢအဂီၢ်သ့ၣ်တဖၣ်အအိၣ် န့ၣ်တက့ၢ်.`

`တၢ်ကိးတၤထီၣ်ဆူညါ - စးထီၣ်ဒုးအိၣ်ထီၣ်တၢ်ကွဲးနီၣ်ကွဲးဃါလၢအလီၤဆီ လၢအဒိၣ်မ့ၢ်ဂ့ၤ ဆံးမ့ၢ်ဂ့ၤ လၢယွၤမၤတၢ်လၢနဂီၢ်တဖၣ်အံၤန့ၣ်တက့ၢ်. ကွၢ်ထံကွၢ်ဆးအီၤဒီးဃ့တၢ်လၢယွၤကဟဲစိၥ်န့ၢ်နၤတၢ်သ့ၣ်တဖၣ်အံၤ ဆူနတၢ်နၢ်ပၢၢ်အပူၤ လၢအဆၢကတီၢ်ဘၣ်ဘၣ်ဒ်သိးနကဟ့ၣ်နီၤလီၤဆူ ၦၤတဂၤဂၤအအိၣ်န့ၣ်တက့ၢ်.`