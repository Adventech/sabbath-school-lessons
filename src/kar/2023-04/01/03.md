---
title:  ကစၢ်ယွၤလၢအသးအိၣ်လၢကအိၣ်ဆိးဒီးၦၤ
date:   02/10/2023
---

`ဖး ၁မိၤၡွ ၁၇း၇း ၁မိၤၡွ ၂၆း၃ ဒီး ၁မိၤၡွ ၂၈း၁၅ တက့ၢ်. ကစၢ်ယွၤအတၢ်အၢၣ်လီၤအီလီၤဆူစီၤအၤဘြၤဟၣ်ဒီးအစၢၤအသွဲၣ်တဖၣ် အဂီၢ် လၢအဒိၣ်အမုၢ်ဖဲလံၥ်စီဆှံအဆၢတဖၣ်အံၤအပူၤန့ၣ် မ့ၢ်မနုၤလဲၣ်.`

ဖဲလံၥ်စီဆှံအလီၢ်လံၤတကတြူၢ်အတၢ်ပၥ်ဖျါအပူၤန့ၣ်, ကစၢ်ယွၤ ဆဲးမၤအတၢ်သးခုကစီၣ်အတၢ်မၤ ဒ်သိးကမၤလၢၦဲၤအတၢ်တိၥ်ပၥ်သ့ၣ်တဖၣ် န့ၣ်လီၤ. တၢ်အဒိအဂီၢ်န့ၣ်မ့ၢ်ဝဲ, ဖဲထံလုၣ်ဘၢတၢ်၀ံၤအလီၢ်ခံန့ၣ် ၦၤဂီၢ်မုၢ်လၢ ဘၤဘ့းလးအပူၤ ပၥ်ဖှိၣ်ထီၣ်အသးလၢတၢ်လီၢ်တပူၤဃီ ဒ်သိးဒီးကသူၣ်ထီၣ် ၀့ၢ်ဒီးတၢးဖးထီလၢအထီၣ်ဘးဆူမူခိၣ်န့ၣ်လီၤ. ကစၢ်ယွၤနုၥ်လီၤဆူတၢ်ဘၢၣ်စၢၤ ဒီးမၤသဘံၣ်သဘုၣ်အဝဲသ့ၣ်ကျိၥ်ဃုၥ်ဒီးအတၢ်တိၥ်ပၥ်လၢကမၤလီၤြပံလီၤ့ပါ အဝဲသ့ၣ်ဆူဟီၣ်ခိၣ်ချၢအံၤအဂီၢ်န့ၣ်လီၤ (၁မိၤၡွ ၁၁း၁-၉). ၀ံၤကဒီးတစုအဝဲ မၤဒိၣ်ထီၣ်အတၢ်ဖံးတၢ်မၤ, ကိးဃီၤစီၤအၤဘြၣ် (လၢခံကဲထီၣ်က့ၤ စီၤအၤဘြၤဟၣ်) လၢကကဲထီၣ်အတၢ်ဆိၣ်ဂ့ၤတဖၣ်အကျိၤအကျဲဆူဟီၣ်ခိၣ်ချၢ အံၤအဂီၢ်န့ၣ်လီၤ (၁မိၤၡွ ၁၂း၁-၃). ကစၢ်ယွၤအၢၣ်လီၤအီလီၤစီၤအၤဘြၤဟၣ် ဒီးအစၢၤအသွဲၣ်တဖၣ်လၢကအါထီၣ်ဂီၢ်ထီၣ်ဝဲ, ဘၣ်ဆၣ်ဒီးလၢအကျါတဂၤန့ၣ် အိၣ်ဖျါထီၣ်လၢတၢ်ခဲလၢၥ်အဖီခိၣ်န့ၣ်လီၤ. ကစၢ်ယွၤ၇ၤလီၤအတၢ်ကတိၤ အဘျီတဖၣ်အဘျီဆူအဝဲသ့ၣ်အအိၣ်လၢ- "ယကမ့ၢ်သုကစၢ်" "ယကအိၣ် ဒီးသု" "ယအိၣ်ဒီးသုလီၤ" (၁မိၤၡွ ၁၇း၇, ၈; ၁မိၤၡွ ၂၆း၃; ၁မိၤၡွ ၂၈း၁၅).

ဒ်တၢ်စံၣ်စိၤတဲစိၤဆဲးသးအသိး, စီၤယိၤသးဘၣ်တုၤလၢ ကီၢ်အဲၤကူပတူးအပူၤ, ဘၣ်ဆၣ်ကဲထီၣ်တၢ်အုၣ်က့ၤခီၣ်က့ၤလၢအၦၤဂီၢ်မုၢ် အဂီၢ်န့ၣ်လီၤ. လၢစီၤယိၤသးအတၢ်လဲၤခီဖျိကိးထံၣ်ဒဲးအပူၤန့ၣ်- တုၤလၢ အတၢ်အိၣ်မူကီခဲကတၢၢ်ဒၣ်လဲၥ်အပူၤအံၤ- လံၥ်စီဆှံပၥ်ဂၢၢ်ပၥ်ကျၢၤဝဲလၢ "ကစၢ်ယွၤအိၣ်ဒီးအီၤ" န့ၣ်လီၤ (၁မိၤၡွ ၃၉း၂, ၂၁, ၂၃). လၢစိၤဃၣ်လၢခံ ကဒီးန့ၣ်, လၢတၢ်မၤလၢထီၣ်ၦဲၤထီၣ်အတၢ်ဖံးတၢ်မၤအပူၤ, ကစၢ်ယွၤဆှၢဃီၤ စီၤမိၤၡွဆူဖၤ၇ိၤအအိၣ် ဒ်သိးကထုးထီၣ်ကွံၥ်အၦၤဂီၢ်မုၢ်လၢကုၢ်အလီၢ် ဖဲအဲၤကူပတူးအပူၤအံၤန့ၣ်လီၤ. ဖဲစီၤမိၤၡွ "တၢ်မၢလီၤအီၤ" အကတီၢ်အံၤန့ၣ်, ကစၢ်ယွၤစံးဘၣ်အီၤ "ယကအိၣ်ဒီးနၤသၦၢ်ကတၢၢ်" လီၤ (၂မိၤၡွ ၃း၁၂). ယွၤပၥ်ဂၢၢ်ပၥ်ကျၢၤအတၢ်သးအိၣ်လၢကအိၣ်ဆိးဒီးအၦၤဂီၢ်မုၢ်တကတီၢ်၀ံၤ တကတီၢ်န့ၣ်လီၤ.

ဖး ၂မိၤၡွ ၂၉း၄၃, ၂၅ တက့ၢ်. တၢ်တိၥ်ပၥ်အဒိၣ်ကတၢၢ်လၢ အကျါတမံၤ ဖဲဒဲစီဆှံအလီၢ်လၢလံၥ်စီဆှံအလီၢ်လံၥ်တကတြူၢ်အပူၤန့ၣ် မ့ၢ်မနုၤလဲၣ်. ကစၢ်ယွၤဆၢတဲၥ်လၢကအိၣ်ဆိးဒီးအဖိသ့ၣ်တဖၣ်လၢကျဲအဂၤ တဘိန့ၣ်လီၤ. အဝဲပၥ်ဂၢၢ်ပၥ်ကျၢၤဝဲဆူစီၤမိၤၡွအအိၣ်အတၢ်သးအိၣ်လၢ ကအိၣ်ဆိးဒီးအဖိလၢတၢ်သူၣ်ထီၣ်ဒဲအံၤအပူၤ ဒီးတၢ်အိၣ်လၢအပူၤတဖၣ်လၢ အဒုးနဲၣ်ဖျါထီၣ်အတၢ်ဖံးတၢ်မၤအဂ့ၢ်အကျိၤလၢအမ့ၢ် - ကစၢ်ခ၇ံၥ်တဂၤအံၤ န့ၣ်လီၤ. "တၢ်လုၢ်တၢ်ပၥ်ဒီးၦၤလုၢ်တၢ်ဒိၣ်အတၢ်မၤအံၤ ဒုးနဲၣ်ဖျါထီၣ် ကစၢ်ခ၇ံၥ်အတၢ်သံဒီးအတၢ်မၤလၢအမ့ၢ်တၢ်သကွံၢ်ကညးအဂီၢ်အံၤန့ၣ်လီၤ. တၢ်မၤခဲလၢၥ်သ့ၣ်တဖၣ်အံၤ အခီပညီတအိၣ်ဘၣ်ဒီး အတၢ်ဂ့ၤတၢ်၀ါတအိၣ် ဘၣ်, အိၣ်ထဲတမံၤလၢအဘၣ်ထွဲလိၥ်အသးဒီးကစၢ်ခ၇ံၥ်န့ၣ်လီၤ." Ellen G. White, The Advent Review and Herald of the Sabbath, December 17, 1872.

`လၢနတၢ်အိၣ်မူအပူၤန့ၣ်, နလဲၤခီဖျိဘၣ်ကစၢ်ယွၤအတၢ်အိၣ်ဆိးဒီး နၤလၢကျဲသ့ၣ်တဖၣ်န့ၣ်ဒ်လဲၣ်.`