---
title:  ယွၤလၢကဟဲက့ၤကဒါက့ၤလၢပဂီၢ်
date:   05/10/2023
---

`ဖး ယိၤဟၣ် ၁၄း၁-၃ တက့ၢ်. မ့ၢ်အစဲဘူးလိၥ်အသးဒီးလံၥ်စီဆှံ အဆၢလၢအဘၣ်ဃးဒီးမုၢ်နံၤခံကတၢၢ်အတၢ်ကစီၣ်အံၤလၢကျဲဒ်လဲၣ်.`

ဖဲကစၢ်ခ၇ံၥ်မၤတၢ်မၤလၢဟီၣ်ခိၣ်အကတီၢ်အံၤန့ၣ်, အတၢ်အၢၣ်လီၤ လၢအလုၢ်ၦ့ၤဒိၣ်ကတၢၢ်တမံၤန့ၣ် ဒုးနဲၣ်ဖျါထီၣ်တၢ်ဘၣ်တ့အကစၢ်အတၢ် သးအိၣ်လၢ ကအိၣ်ဆိးဒီးၦၤလီၤထူလီၤယိၥ်ကဒီးတဘျီန့ၣ်လီၤ. ယ့ၣ်ရှူးစံးဝဲ နီၢ်နီၢ်ဒ်အံၤ, "ယကဟဲက့ၤကဒီးဆူသုအိၣ်လီၤ. ဒီးယကဟံးက့ၤသုဆူယကစၢ် ဒၣ်ယဲအအိၣ် ဒ်သိးဖဲယအိၣ်အလီၢ်န့ၣ်, သုကအိၣ်စ့ၢ်ကီးလီၤ" (ယိၤဟၣ် ၁၄း၃).

ဒ်တၢ်မၢဖိစီၤယိၤဟၣ်စံးတၢ်အသိး, တၢ်အၢၣ်လီၤအီလီၤအံၤ လၢအကတၢၢ်န့ၣ် ကကဲထီၣ်တၢ်အနီၢ်ကီၢ်သၦၢ်ကတၢၢ်လီၤ. "ဒီးယနၢ်ဟူ တၢ်ကလုၢ်သီၣ်ဖးဒိၣ်လၢမူခိၣ်စံးဝဲဒၣ်, ကွၢ်ကွၢ်, ယွၤအဒဲအိၣ်ဒီးၦၤကညီ, ဒီးအဝဲသ့ၣ်ကမ့ၢ်အၦၤဂီၢ်မုၢ်, ဒီးယွၤအကစၢ်ဒၣ်ဝဲကအိၣ်ဒီးအီၤ, ဒီးကဲထီၣ် အကစၢ်လီၤ" (လီၣ်ဖျါ ၂၁း၃).

"တၢ်ၦ့ၤက့ၤအတၢ်ဖံးတၢ်မၤကလၢထီၣ်ၦဲၤထီၣ်ဝဲန့ၣ်လီၤ. တၢ်လီၢ်လၢ တၢ်ဒဲးဘးအါဝဲဂီၢ်ဝဲန့ၣ် ကစၢ်ယွၤအတၢ်ဘျုးတၢ်ဖှိၣ်အိၣ်အါဝဲန့ၣ်လီၤ. ဟီၣ်ခိၣ်လၢမုၣ်ကီၤလံၢ်စံးမ့ၢ်အတၢ်အံၤ မ့ၢ်ထဲတမံၤလၢအဘၣ်တၢ်ၦ့ၤက့ၤအီၤ လီၤဘၣ်ဆၣ် ဘၣ်တၢ်ပၥ်ထီၣ်ထီအီၤ ... ဖဲအံၤန့ၣ်, ကစၢ်ယွၤအဖိခွါ ဟဲလီၤအိၣ်ဆိးဒ်ၦၤကညီအက့ၢ်အဂီၤအသိး, ဖဲတၢ်လၤကပီၤအစီၤပၤအိၣ်မူဒီး တူၢ်တၢ်နးတၢ်ဖှီၣ် ဒီးသံတ့ၢ်ဝဲအလီၢ် ...ဖဲအဝဲကမၤသီထီၣ်က့ၤတၢ်ခဲလၢၥ်, ကစၢ်ယွၤအတၢ်အိၣ်ဆိးအလီၢ်ဃုၥ်ဒီးၦၤကညီ...ဖဲၦၤလၢအဘၣ်တၢ်အုၣ်က့ၤ ခီၣ်က့ၤအီၤသ့ၣ်တဖၣ် ကလဲၤတၢ်လၢယွၤအတၢ်ကပီၤအပူၤဆူတၢ်ဆၢကတီၢ် လၢအကတၢၢ်တသ့ဘၣ်အံၤ, အဝဲသ့ၣ်ကစံးထီၣ်ပတြၢၤယွၤခီဖျိအတၢ်ဟ့ၣ်လၢ ကတိၤအဂ့ၢ်တသ့ဘၣ် - ဧ့းမၤနူၤအ့လး, ကစၢ်ယွၤလၢအအိၣ်ဆိးဒီးၦၤအံၤ န့ၣ်လီၤ. Ellen G. White, The Desire of Ages, p. 26.

ဖဲအံၤပထံၣ်ဘၣ်တၢ်ၦ့ၤက့ၤအတၢ်အိၣ်ဖျါလၢအဂ့ၤကတၢၢ်တမံၤန့ၣ် လီၤ. ကစၢ်ယွၤလၢအမၤတၢ်တဂၤလၢအကတၢၢ်န့ၣ် ကမၤလၢၦဲၤအတၢ် သူၣ်အိၣ်သးအိၣ်လၢကအိၣ်ဆိးဒီးအဖိတဖၣ်လီၤထူလီၤယိၥ်န့ၣ်လီၤ. မ့ၢ်တၢ်ခွဲး တၢ်ယၥ်ဒိၣ်နီၢ်မၤတမံၤလၢကပၥ်သကိးလၢတၢ်နီၢ်ကီၢ်အံၤအပူၤန့ၣ်မးလဲၣ်.

တနွံတဘျီအတၢ်ကိးတၤထီၣ်တဖၣ် - လၢဒီတခွါထၢၣ်အံၤအပူၤ, တၢ်ကကွဲမုၥ်နၤဒ်သိးကမၤသကိးတၢ်လၢသးဒီဖျၢၣ်လၢ ကစၢ်ယွၤအတၢ်မၤ အပူၤအဂီၢ်န့ၣ်လီၤ. အအံၤမ့ၢ်တၢ်ခွဲးတၢ်ယၥ်တမံၤလၢ ကထံၣ်ဘၣ်ဒီး လဲၤခီဖျိဘၣ်ကစၢ်ယွၤလၢအအိၣ်ဒီးတၢ်မၤတဂၤအံၤမၤတၢ်လၢနတၢ်အိၣ်မူ အပူၤန့ၣ်လီၤ. ဟံးန့ၢ်တၢ်ခွဲးယၥ်လၢအဆၢကတီၢ်အံၤလၢတၢ်ကွၢ်ကဒါက့ၤ နနီၢ်ကစၢ်ဒၣ်နဲအဂီၢ်ဒီး ကတဲၥ်ကတီၤသးလၢကနီၤလီၤတၢ်လၢနမၤလိတ့ၢ်အီၤ သ့ၣ်တဖၣ်တနွံအံၤလၢနတီၤပူၤန့ၣ်လီၤ. မ့ၢ်ဘၣ်မၤအါထီၣ်ကဒီးန့ၣ်, တၢ်ကိးတၤအံၤ ကဟ့ၣ်ဂံၢ်ဟ့ၣ်ဘါနၤလၢကမၤအါထီၣ်နတၢ်မၤဘၣ်ထွဲဃုၥ် နသးဒီးယွၤအတၢ်မၤအဂီၢ်န့ၣ်လီၤ.

`တၢ်ကိးတၤ - ဃ့ဘါထုကဖၣ်ကိးနံၤဒဲးလၢ နွံလၢကဟဲဝဲဒ်သိးယွၤကအိးထီၣ် နသးလၢကပၣ်ဃုၥ်လၢအတၢ်မၤအဂီၢ်န့ၣ်တက့ၢ်.`

`တၢ်ကိးတၤထီၣ်ဆူညါ - မၤလိၦၤတဂၤအမံၤလၢနတသ့ၣ်ညါဘၣ်အီၤလၢ နတၢ်အိၣ်မူအံၤအပူၤဘၣ်န့ၣ်တက့ၢ်- ၦၤလၢနဃၢၤတဂၤ, ၦၤမၤသကိးတၢ်ဒီး နၤတဂၤ, ၦၤဆါတၢ်ဖိတဂၤ, ၦၤနီသိလ့ၣ်တဂၤ, ၦၤမၤကဆှီတၢ်တဂၤ... စးထီၣ်ဃ့တၢ်လၢအဂီၢ်ကိးနံၤဒဲးတက့ၢ်.`