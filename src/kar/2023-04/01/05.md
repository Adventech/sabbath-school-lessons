---
title:  ယွၤလၢအဆဲးအိၣ်ဆိးဃုၥ်ဒီးၦၤ
date:   04/10/2023
---

ကစၢ်ခ၇ံၥ်အတၢ်အိၣ်မူဒီးအတၢ်ဖံးတၢ်မၤအံၤ မ့ၢ်ယွၤအတၢ်လီၣ်ဖျါ လၢၥ်လၢၥ်ဆ့ဆ့န့ၣ်လီၤ. လၢသၢနံၣ်အတီၢ်ပူၤန့ၣ် ကစၢ်ယွၤလီၣ်ဖျါထီၣ်ဝဲလၢ အမ့ၢ်မတၤတဂၤသ့ဝဲအါထီၣ်ဒီးအတၢ်ဖံးတၢ်မၤအံၤမ့ၢ်မနုၤလဲၣ်အဂ့ၢ်အါန့ၢ်ဒံး တၢ်လၢအမၤတ့ၢ်ဝဲလၢအပူၤကွံၥ်အစိၤတဖၣ်အကျိၤအကျဲန့ၣ်လီၤ. ကစၢ် ခ၇ံၥ်န့ၣ်မ့ၢ် "ယွၤလၢၦၤထံၣ်အက့ၢ်အဂီၤတသ့ဘၣ်တဂၤ" အလၢအၦဲၤတဂၤ, မ့ၢ်ၦၤတဂၤလၢတၢ်ခဲလၢၥ်ကအိၣ်လၢအပူၤ ... မၤတၢ်မုၥ်တၢ်ခုၣ်တၢ်ဃူ တၢ်ဖိး ခီဖျိအသွံၣ်လၢထူၣ်စုညါအလိၤန့ၣ်လီၤ (ကလီးစဲ ၁း၁၅, ၁၉, ၂၀). ကစၢ်ယွၤအတၢ်သးခုကစီၣ်အတၢ်ဖံးတၢ်မၤအလုၢ်အလၢ်န့ၣ်, ဘၣ်တၢ်ဒုး သ့ၣ်ညါအီၤလၢကစၢ်ခ၇ံၥ်အပူၤန့ၣ်လီၤ. ကစၢ်ခ၇ံၥ်အနီၢ်ကစၢ်ဒၣ်ဝဲ လီၣ်ဖျါ ထီၣ်အတၢ်မၤဒီးစံးဝဲဒၣ်, "အဂ့ၢ်ဒ်အံၤ, ၦၤကညီဖိခွါအံၤ ဟဲလီၤဝဲဒ်သိး အကဃုန့ၢ်, ဒီးအုၣ်က့ၤခီၣ်က့ၤၦၤလၢအဟါမၢ်တဖၣ်လီၤ" (လူၤကၣ် ၁၉း၁၀).

`ဖး ယိၤဟၣ် ၃း၁၆ ဒီးကွၢ်ထံဆိကမိၣ်အီၤထံထံဆးဆးတက့ၢ်. မ့ၢ်နထံၣ်ကစၢ်ယွၤအတၢ်အဲၣ်ဒီးအတၢ်ဖံးတၢ်မၤအံၤဘၣ်ထွဲလိၥ်အသးဖဲအံၤ န့ၣ်ဒ်လဲၣ်.`

လၢအတၢ်ဖံးတၢ်မၤအလီၢ်ခံ, ဖဲကစၢ်ခ၇ံၥ်တုၤဃီၤလၢအတၢ်အိၣ်မူ အလီၢ်ခံကတၢၢ်တနွံအပူၤန့ၣ်, ၦၤကညီအဘူၣ်အတီၢ်အိၣ်ဝဲဒီးတၢ်ဘၣ်ယိၣ် အလီၢ်န့ၣ်လီၤ. တၢ်မၤအသးလၢမုၢ်နံၤသ့ၣ်တဖၣ်အတီၢ်ပူၤန့ၣ် ဒုးစဲဘူး တၢ်ဆၢမုၢ်လၢ်လၢအပူၤကွံၥ်ဒီးတၢ်မုၢ်လၢ်ခါဆူညါအဂီၢ်န့ၣ်လီၤ. ဖဲတၢ်မၤလၤ မၤကပီၤဘူၣ်လဲၤကပၥ်အကတီၢ်န့ၣ် - တၢ်လၢအဒုးနဲၣ်တၢ်ထူၣ်ဖျဲးထီၣ်ကွံၥ် ဆူကီၢ်အဲၤကူပတူးအတၢ်ဆီၣ်ဘံၣ်ဆီၣ်ဘၢအပူၤ - ကစၢ်ခ၇ံၥ်လၢအမ့ၢ်ယွၤ လၢအဟံးန့ၢ်ၦၤကညီအက့ၢ်အဂီၤတဂၤ, ဟ့ၣ်လီၤအသးဒ်သိးကထုးထီၣ်ကွံၥ် ၦၤဆူတၢ်ဒဲးဘးအတၢ်စၢဃၥ်အပူၤန့ၣ်လီၤ. တၢ်မၢဖိစီၤပီလူးကွဲးဝဲဒ်အံၤ, "အဂ့ၢ်ဒ်အံၤ, ၦၤလၢအတသ့ၣ်ညါဘၣ်တၢ်ဒဲးဘးန့ၣ်, တၢ်ပၥ်က့ၤအီၤလၢ တၢ်ဒဲးဘးလၢပဂီၢ်, ဒ်သိးပကကဲလၢယွၤအတၢ်တီတၢ်လိၤလၢအပူၤလီၤ" (၂က၇ံၣ်သူး ၅း၂၁).

`ဖး မးသဲ ၂၈း၁၈-၂၀ တက့ၢ်. ပထံၣ်န့ၢ်တၢ်အၢၣ်လီၤအီလီၤမနုၤ တမံၤလၢ တၢ်မၢလီၤအဒိၣ်အမုၢ်အပူၤအံၤန့ၣ်လဲၣ်. ဖဲပမၤတၢ်လၢယွၤ အတၢ်မၤအကတီၢ်အံၤ တၢ်လၢအဟဲစိၥ်န့ၢ်ၦၤတၢ်သးခူတလ့ၢ်သ့ဝဲဒ်လဲၣ်.`

ကစၢ်ခ၇ံၥ်အတၢ်သံအံၤ မ့ၢ်တၢ်မၤဃူလိၥ်ဖိးက့ၤတၢ်တမံၤလီၤ, တမ့ၢ်တၢ်အကတၢၢ်ဒံးဘၣ်. ခီဖျိအတၢ်ဂဲၤဆၢထၢၣ်သမူထီၣ်က့ၤအံၤ, ကစၢ် ခ၇ံၥ်မၤနၢၤတၢ်သံဒီးဒိးန့ၢ်, "ကယဲၢ်တၢ်စိတၢ်ကမီၤလၢမူခိၣ်ဒီးလၢဟီၣ်ခိၣ်ချၢ လီၤ" (မးသဲ ၂၈း၁၈). လၢတၢ်နီၢ်ကီၢ်အံၤအဖီခိၣ်, အဝဲမၢလီၤၦၤလၢ ပိၥ်အခံ ခဲလၢၥ်တဖၣ် ဒ်သိးကဒုးကဲထီၣ်အခ့အၦၤလၢဟီၣ်ခိၣ်ချၢဃုၥ်ဒီးတၢ်အၢၣ်လီၤ အီလီၤလၢအလီၤလိၣ်လီၤလးလၢအမ့ၢ်, "ယအိၣ်ဒီးသုကိးမုၢ်နံၤမုၢ်နၤဒဲးတုၤ တၢ်အစိၤကတၢၢ်လီၤ" (မးသဲ ၂၈း၂၀).

`ဖဲနမၤယွၤအတၢ်မၤအကတီၢ်န့ၣ်, မ့ၢ်နထံၣ်ကစၢ်ခ၇ံၥ်အတၢ်အၢၣ် လီၤအီလီၤလၢအမ့ၢ်, "ယအိၣ်ဒီးသုကိးမုၢ်နံၤမုၢ်နၤဒဲး" အံၤ လၢထီၣ်ၦဲၤထီၣ် လၢနတၢ်အိၣ်မူအပူၤလၢကျဲဒ်လဲၣ်တကလုၥ်လဲၣ်.`