---
title:  ကစၢ်ယွၤလၢအကဲထီၣ်ၦၤတဂၤဃီဃုၥ်ဒီးၦၤ
date:   03/10/2023
---

လံၥ်စီဆှံအလီၢ်လံၤတကတြ့ူၢ်ပၥ်ဖျါထီၣ်တၢ်ဘၣ်တ့အကစၢ် မၤလၢၦဲၤအတၢ်ကူၣ်ပၥ်ခီဖျိၦၤဂီၢ်မုၢ်တဖုကကဲအခၢၣ်စးလၢကဒုးနဲၣ်ဖျါထီၣ် အတၢ်တိၥ်ပၥ်ဒီး အသကဲၥ်ပ၀းဆူဟီၣ်ခိၣ်ချၢအံၤဒ်လဲၣ်ဒ်လဲၣ်အဂ့ၢ်န့ၣ်လီၤ. တၢ်တမံၤလၢ်လၢ်လၢကစၢ်ယွၤမၤတ့ၢ်ဝဲန့ၣ် မ့ၢ်အတၢ်ဖံးတၢ်မၤအတၢ်ကူၣ်ထီၣ် ဖးလီၤန့ၣ်လီၤ. ကစၢ်ယွၤစံးကတိၤတၢ်ခီဖျိ၀ံယၡါယၤဒ်အံၤ, "အဂ့ၢ်ဒ်အံၤ, ယမ့ၢ်ကစၢ်, ဒီးအဂၤတအိၣ်ဘၣ်, ယွၤ, ဒီးတၢ်လီၤဂၥ်လၢယၤတအိၣ်ဘၣ် - လၢအခီၣ်ထံးယဒုးနဲၣ်တၢ်တုၤအကတၢၢ်, ဒီးလၢပျၢၤလံၤလံၤန့ၣ် တၢ်လၢ ယတိၥ်န့ၢ်ကအိၣ်ကျၢၤဝဲ, ဒီးကယဲၢ်တၢ်ဘၣ်ယသးန့ၣ် ယကမၤခဲလၢၥ်လီၤ (ယၡါယၤ ၄၆း၈-၁၀). မ့ၢ်နၥ်သက့ဒ်န့ၣ်ဒီး, လၢလံၥ်စီဆှံအသီတကတြူၢ် အပူၤန့ၣ်ကစၢ်ယွၤအတၢ်သးအိၣ်လၢကအိၣ်ဆိးဒီးၦၤကညီန့ၣ် ဟံးန့ၢ်အက့ၢ် အဂီၤလၢအသီတမံၤန့ၣ်လီၤ. ခီဖျိကစၢ်ခ၇ံၥ်အတၢ်ဟံးန့ၢ်ၦၤကညီအက့ၢ်အဂီၤ လၢအဘၣ်တၢ်အၢၣ်လီၤထဲတမံၤဧိၤ ဖဲသ၀ီဧ့ၤဒ့ၣ်အပူၤအံၤန့ၣ် ကဲထီၣ်တၢ် အနီၢ်ကီၢ်န့ၣ်လီၤ (၁မိၤၡွ ၃း၁၅).

`ဖးတၢ်ကွဲးဖျါတၢ်ဘိးဘၣ်သ့ၣ်ညါကစၢ်ခ၇ံၥ်အတၢ်ဟဲအိၣ်ဖျဲၣ် အဂ့ၢ် ဖဲ မးသဲ ၁း၁၈-၂၃ န့ၣ်တက့ၢ်. တၢ်အ၇့ဒိၣ်တဖၣ်လၢအလီၣ်ဖျါထီၣ် ဘၣ်ဃးကစၢ်ယွၤအဂ့ၢ်အကျိၤန့ၣ်မ့ၢ်မနုၤလဲၣ်.`

"ကစၢ်ယွၤအိၣ်ဒီးၦၤ" ဧံးမၤနူၤအ့လးန့ၣ်လီၤ. ကစၢ်ယွၤအိၣ်ဆိး တ့ၢ်လၢအၦၤဂီၢ်မုၢ်ကျါ ဖဲဒဲစီဆှံအပူၤဒီးအဆၢကတီၢ်ခဲအံၤ အဝဲအိၣ်ဆိးလၢ နီၢ်ခိဒ်အမ့ၢ်ၦၤနစၤ၇့းဖိယ့ၣ်ရှူးတဂၤအသိးန့ၣ်လီၤ. အနီၢ်နီၢ်န့ၣ်, ကစၢ်ယွၤ ဟ့ၣ်လီၤကျဲဂၢၢ်ကျၢၤလၢ အတၢ်သးအိၣ်လၢကအိၣ်ဆိးဒီးၦၤလၢအတၢ်ဖံး တၢ်မၤအပူၤ ခီဖျိယ့ၣ်ရှူးခ၇ံၥ်န့ၣ်လီၤ- ယွၤအဖိခွါအံၤ မ့ၢ်ၦၤကညီလၢလၢ ၦဲၤၦဲၤတဂၤဒီး ယွၤလၢလၢၦဲၤၦဲၤတဂၤ, ဒီးအဝဲမ့ၢ်ၦၤတဂၤလၢအပၥ်ဂၢၢ် ပၥ်ကျၢၤဝဲဒီးစံး, "ယဲဒၣ်အံၤ ယမ့ၢ်ကျဲ, ဒီးတၢ်မ့ၢ်တၢ်တီ, ဒီးတၢ်မူလီၤ, မ့တမ့ၢ် ဘၣ်ယၤဒီး ၦၤတဟဲဘၣ်ဆူပၢ်အအိၣ်နီတဂၤဘၣ်" (ယိၤဟၣ် ၁၄း၆).

`ဖး ယိၤဟၣ် ၁း၁၄-၁၈ တက့ၢ်. နမၤလိမနုၤတမံၤသ့လၢ ကစၢ်ခ၇ံၥ် အတၢ်ဟံးန့ၢ်ၦၤကညီအက့ၢ်အဂီၤန့ၣ်ဒ်လဲၣ်.`

ကစၢ်ယွၤလဲၤဆူညါဃုၥ်ဒီးအတၢ်ဖံးတၢ်မၤဒီး မၤကဒီးတစုခီဖျိ ကစၢ်ခ၇ံၥ်အံၤ ဒီးဟဲအိၣ်ဆိးဃုၥ်ဒီးအဖံးအညၣ်လၢအဖိတဖၣ်အကျါန့ၣ်လီၤ. "တဂၤဒီးဖိခွါထဲတဂၤဧိၤ" ဟဲလီၤလၢပၢ်အအိၣ်လၢၦဲၤဒီးတၢ်ဘျုးတၢ်ဖှိၣ်ဒီး တၢ်မ့ၢ်တၢ်တီ (ယိၤဟၣ် ၁း၁၄), မၤလၢၦဲၤ၀ံကလုၢ်ကထါလၢ လံၥ်စီဆှံ အလီၢ်လံၤတကတြူၢ်အပူၤ ဒီးလၢအလီၤပလိၥ်သးဒီးကစၢ်ယွၤအတၢ်ကူၣ်ပၥ်, ကဲထီၣ်တမံၤဃီဃုၥ်ဒီးၦၤ, မ့ၢ်ကစၢ်ယွၤတဂၤလၢၦၤကညီအဖံးအညၣ်အက့ၢ် အဂီၤအံၤန့ၣ်လီၤ. ယွၤလၢအဖံးတၢ်မၤတၢ်တဂၤအံၤ ဆဲးမၤတၢ်ဒ်သိးကမၤ လၢထီၣ်ၦဲၤထီၣ်အတၢ်တိၥ်ပၥ်တဖၣ်န့ၣ်လီၤ.

`ဆိကမိၣ်ထီၣ်တၢ်အခီပညီလၢ ကစၢ်ယွၤအတၢ်အဲၣ်အံၤ ဒိၣ်ဝဲ ထဲလဲၣ်တုၤဒၣ်လဲၥ်ဟဲလီၤဝဲဆူပအိၣ်ဒ်ပက့ၢ်ပဂီၤအသိးအံၤန့ၣ်တက့ၢ်. မ့ၢ်နကစံးဆၢက့ၤတၢ်အဲၣ်အံၤ, လီၤဆီဒၣ်တၢ်လၢ အဘၣ်ဃးဒီးတၢ်ဖံးတၢ်မၤ လၢၦၤဂၤအဂီၢ်န့ၣ်ဒ်လဲၣ်.`