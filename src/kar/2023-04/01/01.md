---
title:  ကစၢ်ယွၤအတၢ်ဖံးတၢ်မၤအိၣ်လၢပဂီၢ် (၁)
date:   30/09/2023
---

### တၢ်မၤလိတနွံအံၤအဂီၢ်ဖး
၁မိၤၡွ ၃း၉-၁၅; ၁မိၤၡွ ၂၈း၁၅; ၂မိၤၡွ ၂၉း၄၃, ၄၅; မးသဲ ၁း၁၈-၂၃; ယိၤဟၣ် ၁း၁၄-၁၈; ယိၤဟၣ် ၃း၁၆; ယိၤဟၣ် ၁၄း၁-၃.

> <p>တၢ်ကလုၢ်ထူ</p>
> "ဒီးကစၢ်ယွၤကိးထီၣ်ပိၥ်ခွါ, ဒီးစံးဘၣ်အီၤ, နအိၣ်ဖဲလဲၣ်ခီလဲၣ်" (၁မိၤၡွ ၃း၉).

ယွၤအတၢ်ဖံးတၢ်မၤန့ၣ် ထံၣ်န့ၢ်အခီၣ်ထံးခီၣ်ဘိဒီး အတၢ်တိၥ်ပၥ် ထဲလၢယွၤအအိၣ်န့ၣ်လီၤ. တၢ်မၤတစးထီၣ်အသးဖဲတၢ်ကိးစီၤအၤဘြၣ် အဆၢကတီၢ်န့ၣ်ဘၣ်, (၁မိၤၡွ ၁၂း၁-၄) မ့တမ့ၢ် (တမ့ၢ်အစးထီၣ်အသး ဖဲခံမိၤၡွအပူၤ, ဖဲၦၤအံၣ်စ၇့လးဖိဟးထီၣ်လၢကီၢ်အဲၤကူပတူးပူၤအကတီၢ်) အံၤ န့ၣ်ဘၣ် (၂မိၤၡွ ၁၂း၃၁-၄၂). တစးထီၣ်အသးလၢ ကစၢ်ခ၇ံၥ်ဟဲလီၤဆူ ဟီၣ်ခိၣ်ချၢစ့ၢ်ကီးဘၣ် (မးသဲ ၁း၁၈-၂၅) မ့တမ့ၢ်- တစးထီၣ်အသးလၢ စီၤပီလူးအတၢ်လဲၤစံၣ်တဲၤတဲလီၤအကတီၢ်စ့ၢ်ကီးန့ၣ်ဘၣ် (မၤတၢ် ၁၃း၄-၁၄). တၢ်မၤအံၤ စးထီၣ်အသးလၢကစၢ်ယွၤအနီၢ်ကစၢ်ဒၣ်ဝဲ ဖဲအဒုးအိၣ်ထီၣ် တၢ်ဘၣ်တ့ခဲလၢၥ်ဒီး လၢခံန့ၣ်တ့လီၤၦၤကညီအကတီၢ်န့ၣ်လီၤ (၁မိၤၡွ ၁း၂၆, ၂၇).

လၢလံၥ်စီဆှံအပူၤန့ၣ်, ပထံၣ်ကစၢ်ယွၤလၢအမ့ၢ်ၦၤလၢအဃုၦၤဆိ ဒီးသးအိၣ်လၢကအိၣ်ဆိးဒီးအဖိသ့ၣ်တဖၣ်န့ၣ်လီၤ. ယွၤဒုးအိၣ်ထီၣ်တၢ်၇့လိၥ် မုၥ်လိၥ်သးဒီးစီၤအၤဒၣ်ဒီးနီၢ်အံၣ်အုလၢအခီၣ်ထံးခီၣ်ဘိလံၤလံၤန့ၣ်လီၤ. တုၤလၢတၢ်ဒဲးဘးနုၥ်လီၤ၀ံၤအလီၢ်ခံဒၣ်လဲၥ်, အဝဲဆဲးမၤအတၢ်မၤ, ဘၣ်ဆၣ် ဆၢကတီၢ်ခဲအံၤန့ၣ် အဝဲအဲၣ်ဒိးဒုးအိၣ်ထီၣ်ကဒါက့ၤတၢ်၇့လိၥ်မုၥ်လိၥ်သးဒီး ၦၤကညီန့ၣ်လီၤ. လၢအကတၢၢ်န့ၣ်, ကစၢ်ယွၤအတၢ်မၤကလၢထီၣ်ၦဲၤထီၣ်ဝဲ န့ၣ်လီၤ (လီၣ်ဖျါ ၂၁-၂၂).

တၢ်ဖံးတၢ်မၤတမံၤလၢ်လၢ်အခီၣ်ထံးခီၣ်ဘိန့ၣ် ကဘၣ်အိၣ်သူၣ်လီၤ သးလၢတၢ်၇့လိၥ်သးဒီးတၢ်ဘၣ်တ့ကစၢ် ဒီးတၢ်နၢ်ပၢၢ်အတၢ်မၤဒီးအသကဲၥ် ပ၀းန့ၣ်လီၤ. ဘၣ်ဆၣ်ဒီးတချုးလၢပနၢ်ပၢၢ်ကစၢ်ယွၤအတၢ်ဖံးတၢ်မၤဒ်ဘၣ်န့ၣ်, အ၇့ဒိၣ်မးလၢပကဘၣ်နၢ်ပၢၢ်ယွၤအံၤလၢ အအိၣ်ဒီးတၢ်ဖံးတၢ်မၤတဂၤအံၤ လီၢ်တံၤလီၢ်ဆဲးန့ၣ်လီၤ.