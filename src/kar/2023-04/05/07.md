---
title:  တၢ်ဆိကမိၣ်ဆူညါအဂီၢ်
date:   03/11/2023
---

Ellen G. White အိၣ်ဒီးအတၢ်ဟ့ၣ်ပလီၢ်ဆူၣ်ဆူၣ်ကလဲၥ်လၢ ၦၤအိၣ်ဒီးတၢ်ဂဲၤပျုၢ်ဂဲၤဆှးကီလၢကအုၣ်အသးဆူၦၤလၢအခိၣ်အဃၢၤသ့ၣ် တဖၣ်အကျါန့ၣ်လီၤ.

"ၦၤလၢအတမၤဘၣ်တၢ်ဖံးတၢ်မၤအအံၤလၢတၢ်ကတိၤပူၤဖျဲးအသး တဖၣ်န့ၣ် တဒိးန့ၢ်ဘၣ်တၢ်သးမံလၢအတၢ်ဂ့ၢ်လိၥ်မူဒါဝဲအံၤအပူၤဘၣ်, ဒီးအဝဲသ့ၣ်မ့ၢ်ဃုထၢလၢသုတမၤတၢ်ဖံးတၢ်မၤအအံၤဘၣ်ဒီး, အဝဲသ့ၣ် တကနၣ်ဃုၥ်သးသမူတဖၣ်လၢကစၢ်ခ၇ံၥ်တူၢ်သံသးလၢအဂီၢ်အံၤန့ၣ်ဘၣ်, တကနၣ်မူဒါလၢကစၢ်ယွၤဟ့ၣ်လီၤအဝဲသ့ၣ်အံၤဘၣ်ဒီး ဘၣ်ကွဲးနီၣ်အမံၤလၢ မူခိၣ်ဘီမုၢ်လၢအမ့ၢ်တၢ်အခ့အၦၤလၢတတီတလိၤဘၣ်တဖၣ်န့ၣ်လီၤ. တၢ်အိၣ်ဖှိၣ်သ၇ၣ်တဂၤလၢ်လၢ် မ့ၢ်အမၤတၢ်မၤဒ်သိးဒီးကစၢ်ခ၇ံၥ်လၢ ကကဲထီၣ်တၢ်ဂံၢ်တၢ်ဘါဒီးတၢ်ဆိၣ်ဂ့ၤလၢၦၤအါဂၤအဂီၢ် ဖဲအအိၣ်ယံၤ, ဒီး မ့တမ့ၢ်တကနၣ်ဃုၥ်ၦၤလၢအလိၣ်အတၢ်မၤစၢၤတဖၣ်အံၤန့ၣ် ကသ့ဝဲဒ်လဲၣ်. ၦၤလၢအတနၥ်ဃုၥ်တၢ်၇့လိၥ်သးဒီးၦၤဂၤသ့ၣ်တဖၣ်ဘၣ်န့ၣ်, မ့ၢ်ၦၤလၢ အဲၣ်လီၤအသးဒၣ်ဝဲဒီး လိၣ်တၢ်လဲၤခီဖျိလၢကဘၣ်ဆဲးကျိးဒီးအဒီပုၢ်ဝဲၢ်သ့ၣ် တဖၣ်လၢအခိၣ်အဃၢၤ, သ့ၣ်ညါနၢ်ပၢၢ်အဝဲသ့ၣ်နီၢ်သးအတၢ်လိၣ်ဘၣ်, ဒီးသ့ၣ်ညါလၢကလုၢ်အီၣ်လုၢ်အီကစၢ်ယွၤအသိတဖၣ်အံၤ, ဟ့ၣ်လီၤအီၣ် တၢ်အီၣ်တၢ်အီ, တၢ်ဖံးတၢ်ညၣ်လၢအဆၢကတီၢ်ဘၣ်ဘၣ်အဂီၢ်န့ၣ်လီၤ. ၦၤလၢအတမၤတၢ်မၤအအံၤသ့ၣ်တဖၣ်ဘၣ်န့ၣ်, ဖျါမးလၢအဝဲသ့ၣ်လိၣ်တၢ်မၤ ဂ့ၤထီၣ်က့ၤတၢ်ပၥ်သူၣ်ပၥ်သးဒီး၀ံၤကဒီးမးအဝဲသ့ၣ်ကထံၣ်လၢအတ၀ံထီၣ် တၢ်၀ံတၢ်ယိးအံၤအဂ့ၢ်ဘၣ်န့ၣ်လီၤ." Ellen G. White, The Advent Review and Sabbath Herald, August 30, 1892.

ဖဲတၢ်စံးကတိၤတၢ်ဂ့ၢ်တၢ်ကျိၤဆူၣ်ဆူၣ်ဘၣ်ဃးကစၢ်ယွၤအတၢ်ဖံး တၢ်မၤအံၤ အ၇့ဒိၣ်ဝဲအဖၢမုၢ်န့ၣ်, တၢ်တပၥ်လီၤတဲၥ်ၦၤလၢတၢ်မုၢ်လၢ် တအိၣ်ဝဲဘၣ်အပူၤန့ၣ်ဘၣ်. "ဖဲတၢ်မၢလီၤအီၤအကတီၢ်န့ၣ်, ဘၣ်တၢ်နၥ်န့ၢ် အီၤလၢမူဒါဝဲအံၤအပူၤန့ၣ်လီၤ, ဘၣ်ဆၣ်ဒီးၦၤလၢအမၢလီၤတၢ်တဂၤအံၤ ပၢၤဃၥ်အီၤဒီးဟ့ၣ်လီၤအီၤတၢ်မၤနၢၤသ့ဝဲန့ၣ်လီၤ. ၀ံအံၤမ့ၢ်ဒိကနၣ်ဝဲလၢ တၢ်သံကွၢ်တအိၣ်ဘၣ်အပူၤဒီး, အဝဲကပူၤဖျဲးဒီးတၢ်လဲၤခီဖျိလၢအနးအဖှီၣ် အါအါကလဲၥ်ဒီးကဒိးန့ၢ်ဘၣ်တၢ်ဆိၣ်ဂ့ၤအါအါကလဲၥ်န့ၣ်လီၤ. ဘၣ်ဆၣ်ဒီး လၢစီၤယိၤနါအတၢ်သူၣ်ဟးဂူၥ်သးဟးဂီၤအကတီၢ်န့ၣ်, ကစၢ်ယွၤတဟးသဒၣ် ကွံၥ်အီၤဘၣ်. ခီဖျိအတၢ်လဲၤခီဖျိလၢအလီၤတိၢ်လီၤဆီအံၤအပူၤ, အဝဲအိၣ်ဒီး တၢ်နၥ်န့ၢ်ကစၢ်ယွၤဒီးအတၢ်စိတၢ်ကမီၤလၢကမၤပူၤဖျဲးအီၤအံၤအဂီၢ်န့ၣ်လီၤ.

ဒ်စီၤယိၤနါအသိး, ပကထံၣ်လၢစံးကတိၤပူၤဖျဲးသးအံၤ ညီမးဝဲလၢ ကဟးဆှဲးကစၢ်ယွၤအတၢ်ဖံးတၢ်မၤအံၤန့ၣ်လီၤ. ပတၢ်စံးကတိၤပူၤဖျဲးသး အဂ့ၢ်အကျိၤအံၤ ကအိၣ်အါအါကလဲၥ်န့ၣ်လီၤ. မ့ၢ်နၥ်သက့ဒ်န့ၣ်ဒီး, တၢ်ကိးၦၤလၢကမၤယွၤအတၢ်မၤအံၤတစှၤန့ၢ်ဒ်တၢ်ကိးစီၤယိၤနါလၢ ကမၤတၢ် အဂီၢ်န့ၣ်ဘၣ်. တၢ်သံကွၢ်ဖဲအံၤန့ၣ်မ့ၢ်ဝဲ, မ့ၢ်နဃုထၢလၢကစံးဆၢတၢ်ကိးနၤ အံၤန့ၣ်ဒ်လဲၣ်.