---
title:  မ့ၢ်ယၤလီၤ, မၢလီၤယၤတက့ၢ်
date:   02/11/2023
---

စီၤယိၤနါအပူအံၤ လီၤကမၢကမၣ်ဒိၣ်နီၢ်မးန့ၣ်လီၤ. တၢ်တမံၤလၢ အမ့ၢ်ကစၢ်ယွၤမၤပူၤဖျဲးၦၤနံၤန၀့ဖိသ့ဝဲလၢ စီၤယိၤနါအတၢ်အုၣ်အသးလၢ တၢ်သူၣ်တအိၣ်သးတအိၣ်အံၤအပူၤဒၣ်လဲၥ်န့ၣ် ကဲထီၣ်တၢ်ဒုးသ့ၣ်နီၣ်ထီၣ် က့ၤၦၤလၢ ပမ့ၢ်ဒၣ်တၢ်အကျိၤအကွၥ်တမံၤလၢယွၤအဂီၢ် ဒီးအဝဲမ့ၢ်ၦၤထဲ တဂၤဧိၤလၢအဒုးသ့ၣ်ညါက့ၤပတၢ်ကမၣ်ဒီး ဆီလဲကွံၥ်ၦၤသ့ဝဲဒၣ်န့ၣ်လီၤ. မ့ၢ်စ့ၢ်ကီးတၢ်ဒုးသ့ၣ်နီၣ်လၢကစၢ်ယွၤဃုၦၤစိၥ်တၢ်ကစီၣ်ထဲလၢ ၦၤလၢအသး အိၣ်တၢ်ဒီးဆီၣ်လီၤအသးဒီးပိၥ်အတၢ်နဲၣ်ကျဲသ့ၣ်တဖၣ်န့ၣ်လီၤ.

`ဖး ယၡါယၤ ၆း၁-၈ တက့ၢ်. တၢ်အကံၢ်အလဲလၢအဘၣ် တၢ်ပၥ်ဖျါထီၣ်အီၤ ဖဲလံၥ်စီဆှံအဆၢတဖၣ်အံၤအပူၤန့ၣ် မ့ၢ်မနုၤလဲၣ်.`

တၢ်ကိးန့ၣ်အိၣ်ဝဲဒၣ်လီၤ. ကစၢ်ယွၤန့ၣ် ဃုၦၤလၢအဟ့ၣ်လီၤအသး ဒၣ်ဝဲတဖၣ်န့ၣ်လီၤ. ပဘၣ်မ့ၢ်ၦၤလၢအစံးဆၢတၢ်ကိးဃီၤအံၤဒီး ဟ့ၣ်လီၤ ပသးလၢအတၢ်တီခိၣ်၇ိၥ်မဲအပူၤ, ဒိကနၣ်ဒ်သိးကနၢ်ဟူအကလုၢ်ဒီး ၀ံၤကဒီးန့ၣ် ဃုထၢဒိကနၣ်တၢ်လၢအစံးဘၣ်ၦၤသ့ၣ်တဖၣ်န့ၣ်လီၤ.

စီၤယိၤနါအပူအံၤ လီၣ်ဖျါထီၣ်စ့ၢ်ကီးကစၢ်ယွၤအတၢ်အဲၣ်လၢ အၦၤဂီၢ်မုၢ်အဂီၢ် ဖဲအဝဲသ့ၣ်အိၣ်မူလၢတၢ်အဲၣ်ယွၤတအိၣ်ဘၣ်အလီၢ်ဒီး တၢ်တနၢ်ဟူဘၣ်ကစၢ်ယွၤအကလုၢ်ဘၣ်အလီၢ်န့ၣ်လီၤ. ဒ်ကစၢ်ယွၤအတၢ် သးကညီၤအိၣ်လၢနံၤန၀့အဖီခိၣ်အသိး, အဝဲအိၣ်ဒီးတၢ်သးကညီၤလၢ ၦၤဂီၢ်မုၢ်အကကွဲၢ်တဖၣ်လၢ အိၣ်ဝဲဆိးဝဲလၢ၀့ၢ်သ့ၣ်တဖၣ်အပူၤအံၤ လၢမုၢ်မဆါ တနံၤညါအံၤ, ဖဲတၢ်သူၣ်ထီၣ်တဖၣ်ဟံးန့ၢ်သ့ၣ်ဖိ၀ၣ်ဖိဒီးဖီသ့ၣ်တဖၣ်အလီၢ်, ဒီးဖဲတၢ်သီၣ်တၢ်သဲအိၣ်အါဝဲလၢကနၢ်ဟူတၢ်ကီအလီၢ်အံၤအဂီၢ်န့ၣ်လီၤ. ကစၢ်ယွၤစံးဘၣ်ဃးၦၤနံၤန၀့ဖိအဂ့ၢ်ဒ်အံၤ, “အဝဲသ့ၣ်တသ့ၣ်ညါစုထွဲဒီး စုစ့ၣ်အဆၢဘၣ်” (ယိၤနါ ၄း၁၁). ကစၢ်ယွၤလိၣ်ဘၣ်ဝဲၦၤစိၥ်တၢ်ကစီၣ်ဖိ တဖၣ်လၢ အအိၣ်ဒီးတၢ်သူၣ်အိၣ်သးအိၣ်လၢကစိၥ်တၢ်မုၢ်လၢ်အတၢ်ကစီၣ်ဆူ ၦၤလၢအတၢ်ဖံးတၢ်မၤအါဒီးတၢ်အိၣ်မူတဂ့ၤတ၀ါဘၣ်တဖၣ်အကျါန့ၣ်လီၤ.

`စီၤယၡါယၤနၢ်ဟူတၢ်ကလုၢ်လၢအစံးတၢ်ဒ်အံၤ, “မ့ၢ်မတၤတဂၤ ကလဲၤလဲၣ်” မ့ၢ်နကစံးဆၢနဲဒ်လဲၣ်.`

`တၢ်ကိးတၤ - လၢလံၥ်ကဘျံးတဘ့ၣ်အပူၤ မ့တမ့ၢ်လၢနတၢ်ထုကဖၣ်အလံၥ် ကွဲးနီၣ်တၢ်အပူၤန့ၣ်, ကွဲးလီၤၦၤအဂၤတဆံအမံၤလၢ အတမ့ၢ်ၦၤစူၢ်က့ၤ နၥ်က့ၤယွၤသ့ၣ်တဖၣ်ဘၣ်န့ၣ်တက့ၢ်. ပကကိးအဝဲသ့ၣ်လၢအမ့ၢ် နပျဲၢ်နဘီၣ် တဖၣ်န့ၣ်လီၤ. ပၥ်အဝဲသ့ၣ်အမံၤတဖၣ်ဖဲအဘူးဒီးနၤ, ဒီးလၢတၢ်ဆၢကတီၢ် အိၣ်လီၤတဲၥ်က့ၤဒီတခွါထၢၣ်ညါအံၤန့ၣ်ဒီး, ဃ့ဘါထုကဖၣ်တၢ်ကိးနံၤဒဲးလၢ နပျဲၢ်နဘီၣ်တဂၤစုၥ်စုၥ်အံၤအဂီၢ်န့ၣ်တက့ၢ်. ဃ့ယွၤလၢကမၤစၢၤနၤ ဒ်သိး ကကဲထီၣ်တံၤသကိးလၢအဂ့ၤဆူၦၤလၢဘၣ်သဂၢၢ်အီၤဒီးသ့ၣ်ညါအီၤတဖၣ် အဂီၢ်န့ၣ်တက့ၢ်. ဃ့တၢ်လၢနကဒုးအိၣ်ထီၣ်တၢ်၇့လိၥ်သးလၢ အဒိၣ်အယိၥ်, အဘူးအတံၢ်ဒီးလၢတၢ်နၥ်န့ၢ်အပူၤဒီးနတံၤသကိးသ့ၣ်တဖၣ်အံၤန့ၣ်တက့ၢ်. ဒ်နတၢ်၇့လိၥ်မုၥ်လိၥ်သးအံၤ ဒိၣ်ထီၣ်ဝဲအသိး, ဒိကနၣ်ဒီးကွၢ်ထံကွၢ်ဆး တၢ်လီၤတံၢ်လီၤဆဲး ဒ်သိးနကသ့ၣ်ညါတၢ်လိၣ်ဘၣ်, တၢ်ကီတၢ်ခဲဒီးတၢ်တူၢ် ဘၣ်ခီၣ်ဘၣ်သ့ၣ်တဖၣ်န့ၣ်တက့ၢ်. ၀ံၤကဒီးတစု, ဃ့ယွၤလၢကမၤလၢၦဲၤ အဝဲသ့ၣ်တၢ်လိၣ်ဘၣ်သ့ၣ်တဖၣ်န့ၣ်တက့ၢ်.`

`တၢ်ကိးတၤထီၣ်ဆူညါ - ဃုထၢ၀့ၢ်လၢအဘူးဒီးနၤတ၀့ၢ်, ဒီးလၢအအိၣ်လၢ တၢ်လီၢ်အဂုၤအဂၤလၢဟီၣ်ခိၣ်ချၢအံၤတ၀့ၢ်စ့ၢ်ကီးန့ၣ်တက့ၢ်. စးထီၣ်ဃ့တၢ် လၢၦၤဂီၢ်မုၢ်သ့ၣ်တဖၣ်လၢအအိၣ်ဖဲ၀့ၢ်ခံဖျၢၣ်လၢၥ်အံၤအပူၤန့ၣ်တက့ၢ်. ဃ့ယွၤလၢကဒုးအိၣ်ထီၣ်ၦၤမုၢ်နွံနံၤဖိလၢ အအိၣ်ဒီးတၢ်သူၣ်ဆူၣ်သးဆူၣ်, ဂံၢ်ဘါဆူၣ်ဆူၣ်လၢက၇ၤလီၤတၢ်မ့ၢ်တၢ်တီဒ်ပသ့ၣ်ညါအီၤအသိးအံၤ - တၢ်မ့ၢ် တၢ်တီလၢကစၢ်ခ၇ံၥ်အတၢ်ဟဲက့ၤဘူးထီၣ်အဂ့ၢ်အကျိၤအံၤန့ၣ်တက့ၢ်.`