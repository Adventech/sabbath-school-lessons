---
title:  ပတၢ်စံးကတိၤပူၤဖျဲးသးတဖၣ် - တၢ်ဘၣ်ကွၢ်ဆၢၣ်မဲၥ်လၢအတမၤမုၥ် တၢ်ဘၣ်တဖၣ်
date:   01/11/2023
---

"ယွၤဧၢ, အဝဲအံၤမ့ၢ်ယကလုၢ်လၢယအိၣ်ဒ်လၢယကီၢ်ဒၣ်ယဲအပူၤ တမ့ၢ်ဘၣ်ဧါ. မၤသးဒ်န့ၣ်ဒီး ယဃ့ၢ်လၢနမဲၥ်ညါဆူတၢ်ၡံၣ်လီၤ. အဂ့ၢ်ဒ်အံၤ ယသ့ၣ်ညါလၢနမ့ၢ်ကစၢ်လၢအသးကညီၤတၢ်, ဒီးသးအိၣ်တၢ်, လၢအသး ထီၣ်ကီ, ဒီးအဘျုးအဖှိၣ်အိၣ်အါဒီးနပီၢ်ယၢ်ဒၣ်နသးလၢတၢ်အၢအဂ့ၢ်လီၤ. ယိၤနါ ၄း၂. စီၤယိၤနါအတၢ်ထုကဖၣ်အံၤ မ့ၢ်တၢ်လၢအဃံလၤတမံၤမးလဲၣ်.

`ဖး ယိၤနါ ၄ တက့ၢ်. တၢ်လဲၤကမၣ်အသးဒီးၦၤအဝဲအံၤန့ၣ် မ့ၢ်မနုၤလဲၣ်.`

စီၤယိၤနါနအိၣ်ဒီးတၢ်သးဟ့ၦၤဂီၢ်မုၢ်လၢကစၢ်ယွၤဆှၢလီၤအီၤအံၤ အဃိ, အဝဲဆိကမိၣ်လၢအမ့ၢ်သံန့ၣ်ဂ့ၤန့ၢ်ဒ်တၢ်သ့ၣ်ညါအီၤလၢအတၢ် စံၣ်တဲၤတဲလီၤဆူနံၤန၀့အံၤ တကဲထီၣ်လိၣ်ထီၣ်ဝဲဘၣ်အဂ့ၢ်န့ၣ်လီၤ. စီၤယိၤနါ အဲၣ်ဒိးလၢ၀့ၢ်နံၤန၀့အံၤ ကလီၤဂၥ်ဒ်သိးဒီး၀့ၢ်စဒိၣ်ဒီးဂမိ၇ၤအံၤန့ၣ်လီၤ. အဝဲဒၣ်အဲၣ်ဒိးလၢကစၢ်ယွၤအတၢ်စံၣ်ညီၣ်အံၤ ကလီၤဘၣ်လၢၦၤဂီၢ်မုၢ်လၢ အလီၤသးဟ့တဖုအံၤအဖီခိၣ်န့ၣ်လီၤ. တုၤမ့ၢ်တၢ်တမၤအသးဒ်အမုၢ်လၢ်ဝဲ ဘၣ်ဒီး, စီၤယိၤနါအဲၣ်ဒိးသံဝဲဒီးအတၢ်ဆိကမိၣ်ဆီတလဲကွံၥ်အသးန့ၣ်လီၤ.

ဖဲစီၤယိၤနါပူအံၤအပူၤန့ၣ်, ကစၢ်ယွၤသဂၢၢ်အီၤခံဘျီတဘျီတမ့ၢ်လၢ အတၢ်စံၣ်တဲၤတဲလီၤ, မ့တမ့ၢ်အတၢ်စံးကတိၤအဂ့ၢ်အကျိၤဘၣ်, မ့ၢ်တၢ်ဘၣ်ထွဲ ဃုၥ်ဒီးအတၢ်လဲၤခီဖျိအဂ့ၢ်န့ၣ်လီၤ. ဟီၣ်ခိၣ်အတၢ်ထံၣ်ဆိကမိၣ်န့ၣ် တအိၣ် ထီၣ်အသးလၢတၢ်မၢန့ၢ်ဆူၣ်အပူၤဘၣ်. မ့တမ့ၢ်တၢ်ထံၣ်ဆီတလဲအသး မ့ၢ်လၢပနၢ်ဟူဘၣ်တၢ်လၢအသီသ့ၣ်တဖၣ်န့ၣ်ဘၣ်. ဟီၣ်ခိၣ်အတၢ်ထံၣ်န့ၣ် အိၣ်ထီၣ်မ့ၢ်လၢအအိၣ်သူၣ်လီၤအသးလၢပတၢ်အိၣ်မူအတၢ်လဲၤခီဖျိဒီး ပတၢ် နၢ်ပၢၢ်တၢ်လဲၤခီဖျိအံၤဒ်လဲၣ်ဒ်လဲၣ်အဂ့ၢ်အကျိၤအဃိန့ၣ်လီၤ.

တၢ်လဲၤခီဖျိအသီလၢကစၢ်ယွၤဟ့ၣ်လီၤစီၤယိၤနါန့ၣ် မ့ၢ်လၢကမၤစၢၤ အီၤဒ်သိးကသ့ၣ်ညါအနီၢ်ကစၢ်ဒၣ်ဝဲအတၢ်ထံၣ်လၢအတဂ့ၤဘၣ်အဂ့ၢ်န့ၣ်လီၤ. ကစၢ်ယွၤဒုးအိၣ်ထီၣ်သ့ၣ်တထံး, ဒိၣ်ထီၣ်ဝဲတုၤဒၣ်လဲၥ်ဟ့ၣ်လီၤတၢ်ကဒုသ့လၢ ကတြီဃၥ်တၢ်ကိၢ်လၢစီၤယိၤနါအဂီၢ်န့ၣ်လီၤ. ဘၣ်ဆၣ်, စီၤယိၤနါတအိၣ်ဒီး တၢ်စံးဘျုးစံးဖှိၣ်ယွၤလၢအမၤတၢ်လီၤလးလၢအဂီၢ်တဂၤအံၤဘၣ်, မ့မ့ၢ်တခီ စံးဘျုးဝဲလၢသ့ၣ်တထံးအံၤန့ၣ်လီၤ. လၢကဘၣ်ထံၣ်တၢ်အံၤလၢ အမ့ၢ် တၢ်လီၤလးတမံၤလၢအတကြၢးဒီးအီၤဘၣ်အဂီၢ်န့ၣ်, ထံၣ်ဝဲလၢအမ့ၢ်တၢ်ဆိၣ်ဂ့ၤ လၢအကြၢးဒီးအီၤ ခီဖျိအမၤတ့ၢ်တၢ်မၤအဂ့ၤအဃိန့ၣ်လီၤ. ဖဲသ့ၣ်တထံးအံၤ သံကွံၥ်ဒီး, စီၤယိၤနါအိၣ်ဒီးတၢ်သူၣ်ဒိၣ်သးဖျိးဘၣ်ဃးဒီးအကစၢ်ဒၣ်ဝဲအလုၢ် အၦ့ၤ, ဒီးအတၢ်ဆိကမိၣ်ဟးဂီၢ်ကွံၥ်ဝဲန့ၣ်လီၤ.

ကစၢ်ယွၤအကလုၢ်ကပုၥ်လုးဖိလၢအဘှီဘၣ်က့ၤတၢ်အံၤ ပိၥ်ထီၣ် စီၤယိၤနါအတၢ်လဲၤခီဖျိအံၤဒီးမၤစၢၤအီၤလၢကထံၣ်အတၢ်ကမၣ်လၢအပၥ်လုၢ် ပၥ်ၦ့ၤသ့ၣ်အံၤ ဒိၣ်န့ၢ်ဒံးပိၥ်မုၣ်ပိၥ်ခွါ, ဖိဒံဖိသၣ်အကထိတဖၣ်ဃုၥ်ဒီးအဆၣ်ဖိ ကီၢ်ဖိသ့ၣ်တဖၣ်န့ၣ်လီၤ.

`တၢ်ဂ့ၢ်တၢ်ကျိၤအံၤ တကတၢၢ်လၢစီၤယိၤနါအတၢ်သ့ၣ်နီၣ်ပီၢ်ယၢ် လီၤက့ၤအသးအဂ့ၢ်ဘၣ်. အါန့ၢ်ဒ်အံၤန့ၣ်, ပူလၢတကတၢၢ်ဒံးဘၣ်အံၤ ဟဲတ၇ံးဘၣ်ထွဲဒီးၦၤန့ၣ်လီၤ. ကစၢ်ယွၤအတၢ်ဘၣ်ယိၣ်လၢၦၤအၢၦၤသီ, ၦၤမၤပျံၤမၤဖုးတၢ်, ၦၤလၢၦၤလဲၤဆူအအိၣ်တတုၤဘၣ်လၢဟီၣ်ခိၣ်ချၢအံၤ သ့ၣ်တဖၣ်အဂီၢ်န့ၣ်, ပကဘၣ်မၤအီၤဒ်လဲၣ်.`