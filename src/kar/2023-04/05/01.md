---
title:  တၢ်ကတိၤပူၤဖျဲးသးလၢကဟးဆှဲးတၢ်ဖံးတၢ်မၤအဂီၢ်
date:   28/10/2023
---

### တၢ်မၤလိတနွံအံၤအဂီၢ်ဖး
ယိၤနါ ၁-၄; နၤဃူၣ် ၁း၁; ၂စီၤပၤ ၁၇း၅, ၆; စံးထီၣ်ပတြၢၤ ၂၄း၁; ယၤကိၥ် ၁း၂၇; ယၡါယၤ ၆း၁-၈.

> <p>တၢ်ကလုၢ်ထူ</p>
> "ဒီးယနၢ်ဟူယွၤၢလုၢ်စံးဝဲဒၣ်, ယကမၢလီၤမတၤတဂၤလဲၣ်. ဒီးမ့ၢ် မတၤကလဲၤလၢပဂီၢ်လဲၣ်. ဒီးယစံး, ကွၢ်ကွၢ်, ယၤလီၤ. မၢလီၤယၤတက့ၢ်" (ယၡါယၤ ၆း၈).

ၦၤလၢအဘၣ်တၢ်မၢလီၤအီၤလၢ ကမၤတၢ်အဂီၢ်န့ၣ်, တလူၤဘၣ် ၦၤမၢလီၤအီၤအတၢ်ဘၣ်အသးဒ်စီၤအၤဘြၤဟၣ်အံၤကိးဂၤဒဲးဘၣ်. စီၤယိၤနါ မ့ၢ်တၢ်အဒိအတဲၥ်တမံၤလီၤ. (ဖး ယိၤနါ ၁-၄) တက့ၢ်. ကစၢ်ယွၤကိး စီၤယိၤနါလၢ ကစံးကတိၤထီဒါ၀့ၢ်နံၤန၀့ လၢအမ့ၢ်အၤရှူၢ်အ၀့ၢ်ခိၣ်အံၤန့ၣ်လီၤ. ၀့ၢ်အံၤအိၣ်တၢ်လီၢ်လၢအဆၢကတီၢ်ခဲအံၤန့ၣ် မ့ၢ်ကီၢ် (Iraq) အပူၤ, ယံၥ်ဝဲဒီး၀့ၢ်ယရူၤၡလ့ၣ် ၅၆၀ မံးလး, တၢ်ဆၢကတီၢ်တလါအတၢ်လဲၤကျဲန့ၣ် လီၤ. တမ့ၢ်ထဲစီၤယိၤနါဂ့ၢ်လိၥ်ဝဲလၢ ကလဲၤအဂီၢ်ဘၣ်, အဝဲဃ့ၢ်ဆူတၢ်လီၢ်လၢ အသဃီၤတကပၤစ့ၢ်ကီးန့ၣ်လီၤ. တုၤအဝဲလဲၤတုၤလၢယၤဖိၤဒီး ၦ့ၤကဘီ အတၢ်လဲၤလံၥ်ဖှီတဲၥ်ဆူတၢ်ၡံၣ်, ခဲအံၤမ့ၢ်တၢ်လီၢ်လၢကီၢ်စပ့ၣ် (Spain) ကလံၤထံးတကပၤန့ၣ်လီၤ. တၢ်လဲၤလၢအယံၤ မံးလး ၂၀၀၀ အံၤ ကဘၣ် လဲၤဝဲယံၥ်လၢအလါမး, သနံးထီၣ်အသးလၢမူခိၣ်ကလဲၤအကျိၤအကျဲန့ၣ်လီၤ. မ့ၢ်လၢအဝဲတအဲၣ်ဒိးဘၣ်သဂၢၢ်လိၥ်အသးဒီးအၤရှူၢ်အစီၤပၤဘၣ်အဃိ, စီၤယိၤနါသူတၢ်ဆၢကတီၢ်တလါလၢ ကဟးပူၤဖျဲးအသးဒီး၀့ၢ်နံၤန၀့န့ၣ်လီၤ. ဘၣ်မနုၤလၢကစၢ်ယွၤအၦၤကညီအံၤ ဘၣ်မၤအသးဒီးအီၤဒ်အံၤအသိးန့ၣ် လဲၣ်.

ၦၤနံၤန၀့ဖိသ့ၣ်တဖၣ်န့ၣ် မ့ၢ်ၦၤလၢအၢသီဝဲဒိၣ်မးဒီး ထီဒါ ကီၢ်အံၣ်စ၇့လးဒီးကီၢ်ယူဒၤဒိၣ်နီၢ်မးန့ၣ်လီၤ. ဘၣ်ဆၣ်ကစၢ်ယွၤကိးစီၤယိၤနါ ဒ်သိးကလဲၤဆူနံၤန၀့ဒီးကိးထီၣ်တၢ်ထီဒါ၀့ၢ်အံၤအဂီၢ်လၢအတၢ်အၢတၢ်သီ အဃိန့ၣ်လီၤ (ယိၤနါ ၁း၂). တၢ်စံးတၢ်ကတိၤဖဲအံၤန့ၣ် ဒ်သိးလိၥ်အသးဒီး တၢ်စံးတၢ်ကတိၤဒီးစီၤအၤဘြၤဟၣ်လၢအဘၣ်ဃးဒီး၀့ၢ်စဒိၣ်ဒီးဂမိ၇ၤအဂ့ၢ်ဖဲ ၁မိၤၡွ ၁၈း၂၀, ၂၁ အပူၤန့ၣ်လီၤ. ဒ်ပထံၣ်ဘၣ်အသိး စီၤယိၤနါအံၤ တမ့ၢ် စီၤအၤဘြၤဟၣ်ဘၣ်န့ၣ်လီၤ.

တၢ်လၢပမၤလိအီၤသ့တမံၤလၢစီၤယိၤနါအတၢ်ပၥ်သူၣ်ပၥ်သးလၢ အဘၣ်ဃးဒီးတၢ်ကတိၤပူၤဖျဲးသး လၢပစံးကတိၤအီၤသ့ဒ်သိးဒီးပတမၤတၢ် အဂီၢ်ဘၣ်န့ၣ် မ့ၢ်မနုၤလဲၣ်.