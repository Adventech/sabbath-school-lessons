---
title:  ပတၢ်ကတိၤပူၤဖျဲးသးတဖၣ် - တၢ်ပျံၤတၢ်ဖုး
date:   29/10/2023
---

`ဖး နၤဃူၣ် ၁း၁; နၤဃူၣ် ၃း၁-၄; ဒီး ၂စီၤပၤ ၁၇း၅; ၂စီၤပၤ ၁၉း၃၂-၃၇ တက့ၢ်. လံၥ်စီဆှံအဆၢတဖၣ်အံၤ လီၣ်ဖျါထီၣ်ဘၣ်ဃး၀့ၢ်နံၤန၀့ ဒီးကီၢ်ယူဒၤဒီးအံၣ်စ၇့လးအတၢ်၇့လိၥ်သးအဂ့ၢ်န့ၣ်လီၤ. တၢ်၇့လိၥ်သးအံၤ ဘၣ်ဒိဘၣ်ထံးစီၤယိၤနါအတၢ်ဆၢတဲၥ်လၢကလဲၤဆူတၢ်ၡံၣ်န့ၣ်လၢဒ်လဲၣ်.`

တၢ်ဂ့ၢ်တၢ်ကျိၤလၢစီၤယိၤနါတအဲၣ်ဒိးလဲၤဆူ၀့ၢ်နံၤန၀့ဘၣ်န့ၣ် ကမ့ၢ် လၢတၢ်ပျံၤတၢ်ဖုးအဂ့ၢ်အဃိလီၤ. ၦၤအၤရှူၢ်ဖိသ့ၣ်တဖၣ်န့ၣ် မ့ၢ်ဒုၣ်ဒါလၢ အလီၤပျံၤလီၤဖုးဒီး ၀့ၢ်နံၤန၀့န့ၣ် မ့ၢ်အဝဲသ့ၣ်၀့ၢ်ခိၣ်န့ၣ်လီၤ. "၀့ၢ်လၢပျၢၤတဖၣ် ဖဲအံၣ်စ၇့လးကီၢ်လီၤဖး၀ံၤအလီၢ်ခံန့ၣ်, ၀့ၢ်နံၤန၀့ မ့ၢ်၀့ၢ်လၢအဒိၣ်ကတၢၢ် တဖျၢၣ် - မ့ၢ်အၤရှူၢ်အတၢ်ပၢတၢ်ြပးအ၀့ၢ်ခိၣ်န့ၣ်လီၤ. လၢအတၢ်ထူး တၢ်တီၤဒိၣ်ဒိၣ်အိၣ်ဝဲအဆၢကတီၢ်န့ၣ်, ၀့ၢ်နံၤန၀့ မ့ၢ်တၢ်အၢတၢ်သီအလီၢ် ခၢၣ်သးန့ၣ်လီၤ. ဘၣ်တၢ်ပၥ်အီၤလၢအမ့ၢ်ဒ်သိး "၀့ၢ်ဘၣ်အၢဒီးတၢ်သွံၣ်" န့ၣ်လီၤ...လၢၦဲၤဒီးတၢ်လံၣ်တၢ်လီဒီးတၢ်ဂုၥ်န့ၢ်ဆူၣ်သ့ၣ်တဖၣ်န့ၣ်လီၤ. ၀ံနၤဃူၣ်ထိၣ်သတြီၤဝဲတၢ်ကတိၤအဒိအတဲၥ်လၢ အမ့ၢ်ၦၤနံၤန၀့ဖိသ့ၣ်တဖၣ် အံၤ မ့ၢ်ၦၤလၢအအၢအသီ, ခ့ယုၢ်လၢအသၣ်၀ံၤအသးလၢတၢ်အီၣ်အသိးန့ၣ် လီၤ. ၀ံနၤဃူၣ်သံကွၢ်ဝဲလၢ, ၦၤလၢနတၢ်အၢတလဲၤခီဂၥ်ဘၣ်အီၤတထံၣ်ဃီန့ၣ် မ့ၢ်အမ့ၢ်မတၤတဂၤလဲၣ် (နၤဃူၣ် ၃း၁, ၁၉). Ellen G. White, Prophets and Kings, p. 265.

၀့ၢ်နံၤန၀့ မ့ၢ်၀့ၢ်လၢအလီၤဘီလီၤမုၢ်တ၀့ၢ်န့ၣ်လီၤ. ၦၤကွဲးတၢ်စံၣ်စိၤ တဲစိၤတဖၣ်စံးၦၤလၢ စီၤပၤစၤနဃ့၇ံၥ်မၤဒိၣ်ထီၣ်လဲၢ်ထီၣ်၀့ၢ်အံၤ, ဃုၥ်ဒီး တၢ်သူၣ်ထီၣ်နူၢ်ဖးဒိၣ်လၢမုၢ်နုၥ်ကလံၤထံးတဖျၢၣ် လၢအိၣ်ဝဲ အပ့ၣ် ၁၆၅၀, လဲၢ်ဝဲ အပ့ၣ် ၇၉၄ ဒီးအိၣ်ဃုၥ်ဝဲဒီးဒၢးမံလီၢ် ၈၀ န့ၣ်လီၤ. အဝဲသူၣ်ထီၣ် စ့ၢ်ကီးထံဘီ ၁၈ ဘိ ဒ်သိးကဒုးလီၤထံလၢ၀့ၢ်ပူၤဆူတၢ်လီၢ်လၢအယံၤဝဲ ၄၀ မံးလးညါန့ၣ်လီၤ. ထဲတၢ်သ့ၣ်တဖၣ်အံၤန့ၢ်မးကဲထီၣ်တၢ်လၢအမၤပျံၤမၤဖုး တၢ်သ့ဝဲန့ၣ်လီၤ.

ဘၣ်ဆၣ်ဒီး ၦၤအၤရှူၢ်ဖိသ့ၣ်တဖၣ်န့ၣ် မ့ၢ်ၦၤလၢတၢ်သးကညီၤ တအိၣ်ဒီးအဝဲသ့ၣ်ဘၣ်န့ၣ်လီၤ. လၢအတၢ်ပၥ်ဖျါတၢ်မၤနၢၤ၀့ၢ်ဘၤဘူၤလိၣ်န့ၣ်, စၤနဃ့၇ံၥ်ကတိၤပၥ်ကဖၢအသးလၢ အမၤၦဲၤ၀့ၢ်အကျဲမုၢ်ကျဲဘိဒီး ၦၤ၀့ၢ်ဖိသ့ၣ် တဖၣ်အသွံၣ်, သူၣ်စၢ်သးဘီၣ်, သူၣ်ခ့သးၦၢ်တဖၣ်ဒီး ၦၤလူၤဃုသ့ၣ်ညါ တၢ်လၢခူၣ်က့ၤတၢ်လီၢ်တဖၣ်အံၤ ပၥ်ဖျါထီၣ်ဝဲအတၢ်ထံၣ်တၢ်စိးပျၤလၢ ဒုးနဲၣ်ဖျါထီၣ်သုးဖိတဖၣ်ဆဲးဖျိ, ဆဲးသံၦၤ၀့ၢ်ဖိသ့ၣ်တဖၣ်န့ၣ်လီၤ. ၦၤသ့ၣ် တဖၣ်အံၤ ကမ့ၢ်ၦၤလၢနတအဲၣ်ဒိးဘၣ်သဂၢၢ်အီၤန့ၣ်ဘၣ်, အဝဲသ့ၣ်သူ တၢ်မၤဆူၣ်မၤစိးတၢ်ဒီးတၢ်အၢတၢ်သီလၢၦၤလၢတဘၣ်သးဝဲဘၣ်တဖၣ်အဖီခိၣ် န့ၣ်လီၤ. မ့ၢ်စဲဃဲၤလီၤ, တၢ်ဆိကမိၣ်ထီၣ်လၢကဘၣ်လဲၤပိၥ်ထီၣ်ကျဲဖဲ၀့ၢ်နံၤန၀့ အပူၤအံၤန့ၣ် ကဒုးအိၣ်ထီၣ်တၢ်လီၤပျံၤလီၤဖုးလၢစီၤယိၤနါအဂီၢ်သၦၢ်တၢၢ် န့ၣ်လီၤ.

လၢတၢ်သ့ၣ်တဖၣ်အံၤအပူၤဒၣ်လဲၥ်, ပဖးဘၣ်စီၤယိၤနါအဂ့ၢ်အကျိၤ လၢအမ့ၢ်တၢ်လၢအတဘၣ်ပသးတမံၤလၢအအိၣ်ဒီးတၢ်ပျံၤတၢ်ဖုးလၢ ကလူၤ ပိၥ်ထွဲကစၢ်ယွၤအတၢ်နဲၣ်လီၤန့ၣ်လီၤ. တၢ်လၢပတဆိကမိၣ်ထံဘၣ်တမံၤန့ၣ်, မ့ၢ်ပဝဲဒၣ်စ့ၢ်ကီးပကမၤတမံၤဃီဒ်သိးဒီးအီၤအဂ့ၢ်န့ၣ်လီၤ...ပျဲတၢ်ပျံၤတၢ်ဖုး ပၢၦၤအါန့ၢ်ဒ်သိးကစၢ်ယွၤအတၢ်ပၢၦၤန့ၣ်လီၤ.

`ဆိကမိၣ်ထီၣ်တၢ်ဆၢကတီၢ်ဖဲနတူၢ်ဘၣ်နီၢ်ကီၢ်လၢ ကစၢ်ယွၤဒုးနဲၣ် နၤတၢ်မၤတမံၤ, ဘၣ်ဆၣ်လၢတၢ်ပျံၤတၢ်ဖုးအဖီခိၣ်နတအဲၣ်ဒိးမၤအီၤဘၣ်န့ၣ် တက့ၢ်. တၢ်မၤလိလၢနဒိးန့ၢ်ဘၣ်အီၤလၢနတၢ်လဲၤခီဖျိအပူၤအံၤန့ၣ် မ့ၢ်မနုၤ လဲၣ်.`