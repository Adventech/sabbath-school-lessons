---
title:  ပတၢ်စံးကတိၤပူၤဖျဲးသးတဖၣ် - တၢ်ထံၣ်လၢအကမၣ်တဖၣ်
date:   30/10/2023
---

တုၤမ့ၢ်ကလံၤမုၢ်လီၤဒီး, စီၤယိၤနါပၥ်ဒ့ၣ်ပၥ်ကမၢ်အနီၢ်ကစၢ်ဒၣ်ဝဲ န့ၣ်လီၤ. ယိၤနါ ၁း၁-၁၂. အတၢ်ပၥ်သူၣ်ပၥ်သးန့ၣ် လီၣ်ဖျါထီၣ်တၢ်လၢ အဘၣ်ဃးဒီးအတၢ်ထံၣ်ဒီးအတၢ်နၢ်ပၢၢ်ယွၤ မ့တမ့ၢ် "ယွၤတဖၣ်" လၢၦၤဂီၢ်မုၢ်သ့ၣ်တဖၣ်နၥ်ဝဲအကတီၢ်န့ၣ်လီၤ. ဖဲၦၤသ့ၣ်တဖၣ်န့ၣ်နၥ်ဝဲလၢ ကစၢ်တဖၣ်ပၢအဝဲသ့ၣ်ဟီၣ်က၀ီၤအဆၢကတီၢ်န့ၣ်, ပီၣ်လဲၣ်အံၤကဲထီၣ် တၢ်ဟးဂီၤအတၢ်ပၢတၢ်ြပးအလီၢ်လၢတၢ်၀ံတၢ်နါသ့ၣ်တဖၣ်အဂီၢ်န့ၣ်လီၤ. လၢၦၤကဘီဖိသ့ၣ်တဖၣ်အတၢ်ဆိကမိၣ်အံၤန့ၣ်, တၢ်လုၢ်ထီၣ်လိၣ်ဝဲဒၣ်ဒ်သိး ကမၤမုၢ်က့ၤအဝဲသ့ၣ်အတၢ်သးဒိၣ်ထီၣ်အံၤန့ၣ်လီၤ. စီၤယိၤနါမ့ၢ်ၦၤယူဒၤဖိ တဂၤဘၣ်ဆၣ်, အဝဲအိၣ်ဒီးဟီၣ်ခိၣ်အတၢ်ထံၣ်လၢၦၤအါဂၤလူၤထွဲအီၤ ဖဲအဆၢကတီၢ်အံၤန့ၣ်လီၤ.

`ဖး ယိၤနါ ၂း၁-၃, ၇-၁၀ တက့ၢ်. လံၥ်စီဆှံအဆၢသ့ၣ်တဖၣ်အံၤ လီၣ်ဖျါထီၣ်စီၤယိၤနါအတၢ်နၢ်ပၢၢ်ယွၤအတၢ်၇ဲၣ်တၢ်ကျဲၤလၢကျဲဒ်လဲၣ်.`

စီၤယိၤနါဃ့ၢ်ကွံၥ်လၢတၢ်လီၢ်ဖဲၦၤဂီၢ်မုၢ်သ့ၣ်တဖၣ်နၥ်ယဟိ၀ၤလၢ အကစၢ်အံၤဘၣ်ဆၣ်, အဝဲဒိးန့ၢ်တၢ်မၤလိလၢယဟိ၀ၤအံၤ မ့ၢ်ကစၢ်ယွၤတဂၤ" လၢအပၢတၢ်စ့ၢ်ကီးလၢထံဂၤကီၢ်ဂၤအပူၤအံၤန့ၣ်လီၤ. ကလံၤဒီးလပီဒိၣ်သ့ၣ် တဖၣ်အံၤ ဘၣ်ဃးဒီးယွၤန့ၣ်လီၤ. ညၣ်စ့ၢ်ကီးဘၣ်ဃးဒီးယွၤလီၤ. "ပဟီၣ်ခိၣ် ဒီးတၢ်လၢအမၤၦဲၤအီၤန့ၣ် မ့ၢ်ယွၤအတၢ်လီၤ" စံးထီၣ်ပတြၢၤ ၂၄း၁. စီၤယိၤနါ ဃၣ်ဃီၤအသးဆူဟီၣ်ခိၣ်ဒီးပီၣ်လဲၣ်အကစၢ်ဒီးဃ့ပျၢ်အတၢ်ကမၣ်ဃိ, အဝဲ ဘၣ်တၢ်မၤပူၤဖျဲးအီၤန့ၣ်လီၤ.

ပဝဲဒၣ်စ့ၢ်ကီး ပနၢ်ပၢၢ်ကမၣ်ကစၢ်ယွၤဒီးအတၢ်မုၢ်လၢ်လၢပဂီၢ်န့ၣ် လီၤ. ပတၢ်နၢ်ပၢၢ်ယွၤလၢအဒ်သိးလိၥ်အသးန့ၣ် မ့ၢ်ဝဲကစၢ်ယွၤသးအိၣ် တၢ်လၢပဂီၢ်မ့ၢ်ပတၢ်အုၣ်က့ၤခီၣ်က့ၤဒီးတၢ်သုးကွံၥ်တၢ်အၢတၢ်သီလၢပခိၣ် ပဃၢၤတဖၣ်န့ၣ်လီၤ. တၢ်သိၣ်လိနဲၣ်လိၦၤလၢက "အိၣ်စီအိၣ်ဆှံ, ဒီးတဘၣ်အၢ ဘၣ်သီဘၣ်" သနၥ်က့, ပတၢ်ပညိၣ်န့ၣ် ကဘၣ်မ့ၢ်ဝဲတၢ်စိၥ်ဃီၤယွၤအတၢ် ဆိၣ်ဂ့ၤဒီးတၢ်မုၢ်လၢ်ဆူၦၤအလိၣ်ဘၣ်ဝဲသ့ၣ်တဖၣ်အအိၣ်န့ၣ်လီၤ (ယၤကိၥ် ၁း၂၇).

တၢ်နၢ်ပၢၢ်ကမၣ်အဂၤတမံၤလၢ ဒုးပတုၥ်ကစၢ်ယွၤအတၢ်ကိးၦၤလၢ ကမၤတၢ်အဂီၢ်န့ၣ် မ့ၢ်ဝဲတၢ်မၤနၢၤ, တၢ်ကဲထီၣ်လိၣ်ထီၣ်ဝဲအံၤ သနံးထီၣ် အသးလၢပနီၢ်ကစၢ်ဒၣ်ဝဲအဖီခိၣ်န့ၣ်လီၤ. ပမၤပူၤဖျဲးက့ၤသးသမူတသ့ဝဲနီတစု ဒ်သိးဒီးစီၤယိၤနါမၤပူၤဖျဲးၦၤနံၤန၀့ဖိန့ၣ်ဘၣ်လီၤ. ပအိၣ်ဒီး "ၦၤအုၣ်က့ၤ ခီၣ်က့ၤတၢ်" အတၢ်ပၥ်သူၣ်ပၥ်သးသ့ဝဲဒၣ်န့ၣ်လီၤ. တၢ်ကိးၦၤအံၤန့ၣ် တမ့ၢ် လၢကမၤတၢ်ဒုးပူၤဖျဲးထီၣ်က့ၤအတၢ်မၤဘၣ်, မ့မ့ၢ်တခီ မ့ၢ်တၢ်မၤသကိးတၢ် ဒီးယွၤလၢအတၢ်ဒုးထူၣ်ဖျဲးထီၣ်က့ၤအတၢ်ဖံးတၢ်မၤအံၤအပူၤန့ၣ်လီၤ. ပဟ့ၣ် လီၤတၢ်အုၣ်အသးလၢ စံးထီၣ်ပတြၢၤကစၢ်ယွၤလၢကျဲလီၤဆီတဖၣ် လၢအတၢ် ဆီတလဲကွံၥ်ၦၤအပူၤဘၣ်ဆၣ်ဒီးမ့ၢ်ထဲယွၤတဂၤဧိၤလၢအထုးဃီၤၦၤဂီၢ်မုၢ်ဆူ အနီၢ်ကစၢ်ဒၣ်ဝဲအအိၣ်သ့ဝဲန့ၣ်လီၤ. အါစုအါဘျီပသးလဲၤကဒံကဒါလၢ ပတၢ်မၤဒီးကစၢ်ယွၤအတၢ်မၤအဘၢၣ်စၢၤအံၤ လၢပထံၣ်န့ၢ်တၢ်ကတိၤပူၤဖျဲး သးလၢကအုၣ်သးအဂီၢ်န့ၣ်လီၤ. မ့ၢ်လီၤ, ကစၢ်ယွၤသူစီၤယိၤနါဘၣ်ဆၣ်, ၦၤလၢဆီတလဲကွံၥ်ၦၤနံၤန၀့ဖိအသးန့ၣ် တမ့ၢ်စီၤယိၤနါဘၣ်, မ့ၢ်ယွၤန့ၣ်လီၤ.

`တၢ်မၤန့ၢ်က့ၤသးသမူအံၤကီဝဲဒိၣ်မး, ကီမးဆံးအါလဲၣ်န့ၣ် ၦၤကညီ မၤလၢအကစၢ်ဒၣ်ဝဲတသ့ဘၣ်. ပပျဲယွၤမၤတၢ်လၢကမၤန့ၢ်က့ၤသးသမူလၢ ကသူၦၤဒ်သိးကအုၣ်သးအဂီၢ် လၢပတၢ်အိၣ်မူအပူၤအံၤသ့ဝဲလၢကျဲဒ်လဲၣ်.`