---
title:  ပတၢ်စံးကတိၤပူၤဖျဲးသးတဖၣ် - တၢ်လၢတမုၥ်တပၢၤဝဲဘၣ်
date:   31/10/2023
---

စီၤယိၤနါအတၢ်လဲၤခီဖျိလၢညၣ်အဟၢဖၢပူၤအံၤ မ့ၢ်ပူလၢအပၥ်ဖျါထီၣ် ကစၢ်ယွၤအတၢ်အဲၣ်ဒီးအတၢ်သးကညီၤ, ဒီးစီၤယိၤနါအတၢ်ထုကဖၣ်အံၤ လီၣ်ဖျါထီၣ်လၢအဝဲတလဲၤပူၤကွံၥ်ဘၣ်ကစၢ်ယွၤတၢ်အဲၣ်အတၢ်ကစီၣ်အံၤဘၣ် န့ၣ်လီၤ. ဘၣ်ဆၣ်ဒီး မ့ၢ်လၢအဝဲဘၣ်သဂၢၢ်လိၥ်သးဒီးကစၢ်ယွၤလၢလီၤလိၢ် လီၤလးအံၤအဃိ, အဝဲလဲၤဆူ၀့ၢ်နံၤန၀့ဒၣ်လဲၥ်, အခီပညီတမ့ၢ်လၢအတၢ် ပၥ်သူၣ်ပၥ်သးဒီးအတၢ်ဆိကမိၣ်တဖၣ်ဆီတလဲကွံၥ်အသးလံန့ၣ်အဂ့ၢ်ဘၣ် လီၤ.

`ဖး ယိၤနါ ၃ တက့ၢ်. ၦၤဂီၢ်မုၢ်သ့ၣ်တဖၣ်န့ၣ် တူၢ်လိၥ်ဆၢက့ၤ စီၤယိၤနါအတၢ်စံၣ်တဲၤတဲလီၤအံၤလၢကျဲဒ်လဲၣ်. တၢ်မၤလိလၢပဂီၢ် လၢအဘၣ်ဃးဒီးတၢ်အုၣ်အသးအံၤန့ၣ်မ့ၢ်မနုၤလဲၣ်.`

စီၤယိၤနါအတၢ်ပၥ်သးလၢ ၦၤနံၤန၀့ဖိသ့ၣ်တဖၣ်အဖီခိၣ်အိၣ်ဝဲ တမံၤဂ့ၤတမၠိဂ့ၤ, အဝဲစံၣ်တဲၤတဲလီၤတၢ်လၢ ယွၤစံးဘၣ်အီၤတဖၣ်ဒီး တၢ်မၤ အသးလီၤကမၢကမၣ်ဝဲဒိၣ်နီၢ်မးန့ၣ်လီၤ. ၦၤနံၤန၀့ဖိသ့ၣ်တဖၣ် သ့ၣ်နီၣ် ပီၢ်ယၢ်လီၤက့ၤအသးန့ၣ်လီၤ. မ့ၢ်လီၤ, စီၤယိၤနါကဘၣ်လဲၤခီဖျိတၢ်အါအါ ကလဲၥ်လၢ ကဘၣ်မၤတၢ်လၢတအဲၣ်ဒိးမၤဝဲဘၣ်တမံၤလီၤ, ဘၣ်ဆၣ်ဖဲအမၤဝဲ န့ၣ်, ကစၢ်ယွၤအမံၤဘၣ်တၢ်မၤလၤမၤကပီၤအီၤန့ၣ်လီၤ.

လၢတၢ်ဒ်အံၤအဃိ, ကစၢ်ယွၤအတၢ်ဖံးတၢ်မၤအံၤ ဘၣ်တၢ်စိၥ်အီၤ လၢၦၤလၢအသးအိၣ်ဟ့ၣ်လီၤအသးတဖၣ်အဖံဘၣ်ခိၣ်, ဖဲအဝဲသ့ၣ်အိၣ်ဒီး တၢ်သူၣ်ဃၢသးဃၢ, သူၣ်တဆူၣ်သးတဆူၣ်ဘၣ်အဆၢကတီၢ်ဒၣ်လဲၥ်မးန့ၣ် လီၤ. ပလုၢ်ပၦ့ၤသ့ၣ်တဖၣ်န့ၣ် ဘၣ်ဟ့ၣ်လၢယွၤအတၢ်လိၣ်ဘၣ်အဒိၣ်ကတၢၢ် လၢၦၤလီၤမၢ်သ့ၣ်တဖၣ်အဂီၢ်န့ၣ်လီၤ. ဒ်စီၤယိၤနါအသိး, ပဝဲဒၣ်သ့ၣ်တဖၣ်အံၤ အါစုအါဘျီပအိၣ်ဒီးတၢ်သူၣ်က့ၣ်သးကါလၢအတြီၦၤဒ်သိးပကလဲၤတုၤဆူ ၦၤဂၤအအိၣ်အဂီၢ်န့ၣ်လီၤ.

တၢ်လိၣ်လၢကဘၣ်သဂၢၢ်မၤနၢၤတၢ်သူၣ်က့ၣ်သးကါ, တၢ်ကွၢ် တလိၥ်တၢ်အံၤအဂီၢ်န့ၣ် လိၣ်ဘၣ်ဝဲတၢ်ဆီၣ်လီၤသူၣ်ဆီၣ်လီၤသးန့ၣ်လီၤ. တၢ်ဖံးတၢ်မၤန့ၣ် လိၣ်တၢ်ဆၢကတီၢ်ဒီးတၢ်ပၥ်သူၣ်ပၥ်သးအဂံၢ်အဘါန့ၣ်လီၤ. တၢ်ဟ့ၣ်လီၤဆၢကတီၢ်လၢၦၤဂၤအသးသမူအဂီၢ်ဒီး တၢ်အံးထွဲကွၢ်ထွဲအဝဲသ့ၣ် တဖၣ်န့ၣ် မ့ၢ်တၢ်လၢအလၢၥ်ဘူၣ်လၢၥ်စ့ၤအါဝဲန့ၣ်လီၤ. တၢ်ဆၢကတီၢ်အခဲအံၤ ပဘၣ်အိၣ်ဒီးတၢ်သူၣ်ကိၢ်သးဂီၤလၢပနီၢ်ကစၢ်ဒၣ်ဝဲအတၢ်အိၣ်မူဒီး တၢ်ကီ တၢ်ခဲတဖၣ်အပူၤဃိ, တၢ်ဆီၣ်ထွဲၦၤဂၤလၢသူၣ်ကံၢ်သးလဲအဂီၢ်အံၤ မ့ၢ်တၢ်လၢ အလီၤဘှံးလီၤတီၤဒိၣ်ဝဲတမံၤန့ၣ်လီၤ.

လၢခံကတၢၢ်န့ၣ်, မၤတၢ်လၢယွၤအတၢ်ဖံးတၢ်မၤအပူၤအံၤ လိၣ်လၢ ပဘၣ်ဆီတလဲကွံၥ်ပတၢ်ဆိကမိၣ်လၢအဘၣ်ဃးဒီးကျိၣ်စ့ဒီးတၢ်သူကျိၣ်သးစ့ အဂ့ၢ်န့ၣ်လီၤ. တၢ်တမံၤလၢ်လၢ်လၢအဘၣ်ထွဲဒီးတၢ်ကဟုကယၥ်ၦၤဂၤ, ၦ့ၤလံၥ်ၦ့ၤလဲၢ်ဒီးတၢ်ပီးလီလၢကနီၤလီၤအဂီၢ်တဖၣ် မ့တမ့ၢ်ဟ့ၣ်ၦၤဂၤလၢ တၢ်ဖံးတၢ်မၤအဘူးအလဲလၢယွၤအတၢ်မၤအဂီၢ်အံၤ, တၢ်လၢၥ်ဘူၣ်လၢၥ်စ့ၤ အိၣ်ထီၣ်ဝဲဒၣ်န့ၣ်လီၤ. လၢတၢ်ဒ်လဲၣ်အကလုၥ်ကလုၥ်အပူၤဂ့ၤ, ကစၢ်ယွၤ အတၢ်ဖံးတၢ်မၤအံၤ လိၣ်ဝဲတၢ်ဟ့ၣ်လီၤသးန့ၣ်လီၤ.

တၢ်ကစီၣ်လၢအဂ့ၤန့ၣ်မ့ၢ်ဝဲ, စီၤယိၤနါတအိၣ်ဒီးအတၢ်လၢတၢ်ၦဲၤ ဘၣ်ဆၣ်, ကစၢ်ယွၤမၤတၢ်အိၣ်ဒီးအစိဒိၣ်ကမီၤထီလၢကိးဃီၤက့ၤၦၤနံၤန၀့ဖိ သ့ၣ်တဖၣ်ဆူတၢ်ပီၢ်ယၢ်လီၤက့ၤသးအပူၤန့ၣ်လီၤ. လီၤသးအုးတမံၤလၢ စီၤယိၤနါတဟံးန့ၢ်တၢ်ဆိၣ်ဂ့ၤဆိၣ်၀ါဃုၥ်ဒီးမူခိၣ်အတၢ်သူၣ်ဖှံသးညီန့ၣ်ဘၣ် လီၤ.

`တၢ်မနုၤတမံၤလၢကစၢ်ယွၤစံးနၤလၢ ကဘၣ်ဟ့ၣ်လီၤသးလၢအဂီၢ် န့ၣ်လဲၣ် - အိၣ်ဒီးတၢ်ကတဲၥ်ကတီၤသးလၢကမၤအီၤ - လၢကဟ့ၣ်လီၤ ကစၢ်ယွၤအတၢ်အဲၣ်ဆူၦၤတဂၤဂၤအအိၣ်န့ၣ်တက့ၢ်. မ့ၢ်နအိၣ်ဒီးတၢ်စူၢ်အီၣ် နၥ်အီၣ်ယွၤလၢၥ်လၢၥ်ဆ့ဆ့လၢအဝဲကမၤလၢၦဲၤအတၢ်အၢၣ်လီၤလၢ ကမၤ ထူးထီၣ်တီၤထီၣ်နတၢ်အိၣ်မူခီဖျိနတၢ်ဟ့ၣ်လီၤသးအဃိန့ၣ်ဧါ.`