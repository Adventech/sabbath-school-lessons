---
title:  တၢ်ဖံးတၢ်မၤဆူၦၤလၢတၢ်တတုၤဆူအအိၣ်ဘၣ် တဖၣ်အကျါ (၂)
date:   09/12/2023
---

### တၢ်မၤလိတနွံအံၤအဂီၢ်ဖး
၁ စီၤပၤ ၁၁း၁-၆; မးသဲ ၄း၂၃-၂၅; မးသဲ ၁၅း၂၂-၂၈;  မၢ်ကူး ၇း၂၄-၃၀း  မၤတၢ် ၁၀း၃, ၃၅;  မးသဲ ၈း၁၀, ၁၃.

> <p>တၢ်ကလုၢ်ထူ</p>
> "မၤသးဒံးန့ၣ်ဒီးဟံးန့ၢ်က့ၤစ့တတၤလၣ်လၢအီၤ, ဒီးဟ့ၣ်လၢၦၤအိၣ်ဒီး စ့တဆံတၤလၣ်တဂၤန့ၣ်တက့ၢ်" (မးသဲ ၂၅း၂၈).

လၢအခီၣ်ထံးခီၣ်ဘိန့ၣ်, တၢ်အဲၣ်ကစၢ်ယွၤဃုအဖိသ့ၣ်တဖၣ်လၢ အလီၤမၢ်ကွံၥ်ဝဲ (၁ မိၤၡွ ၃း၉) ဒီးတုၤမုၢ်မဆါတနံၤအံၤ, တၢ်အဲၣ်ကစၢ်တဂၤဃီ အံၤ ဃုဒ်လၢကတုၤဆူၦၤလၢအလီၤမၢ်တဖၣ်ဃုၥ်ဒီးၦၤလၢအလီၤမၢ်လၢ ၀့ၢ်သ့ၣ်တဖၣ်အပူၤန့ၣ်လီၤ. (ကွၢ်လီၣ်ဖျါ ၁၄း၆-၁၂) ဖဲ ၂၀၁၈ နံၣ်န့ၣ်, ကီၢ်စၢဖှိၣ် (United Nations) ၇ၤလီၤအတၢ်ဃုသ့ၣ်ညါတဖၣ်လၢအလီၢ်ခံ ကတၢၢ်လၢစံးကတိၤပၥ်ဖျါထီၣ်ဝဲလၢၦၤဂီၢ်မုၢ် ၅၅ မျာ်ကယၤလၢဟီၣ်ခိၣ်ချၢ အံၤန့ၣ် အိၣ်ဝဲဆိးဝဲလၢ၀့ၢ်သ့ၣ်တဖၣ်အပူၤဒီး ကအါထီၣ်ဝဲတုၤလၢ ၆၈  မျာ်ကယၤ ဖဲ ၂၀၅၀ နံၣ်အကတီၢ်န့ၣ်လီၤ. ပတၢ်ဃုထၢအဂၤတအိၣ်ဘၣ်, ပဘၣ်အုၣ်ပသးလၢ၀့ၢ်ဒိၣ်သ့ၣ်တဖၣ်အပူၤန့ၣ်လီၤ.

ဘၣ်ဆၣ်ဒီးကစၢ်ယွၤအၦၤဂီၢ်မုၢ်အါအါကလဲၥ် မၤဒ်သိးစီၤယိၤနါမၤဝဲ ဖဲတၢ်ကိးအဝဲသ့ၣ်လၢ ကအုၣ်သးလၢယွၤအဂီၢ်ဆူ၀့ၢ်ပူၤ, လၢတၢ်ဂ့ၢ်တမံၤဂ့ၤ တမၠိဂ့ၤအဖိခိၣ်န့ၣ်, အဝဲသ့ၣ်ဃ့ၢ်ကွံၥ်လၢတၢ်မၤအပူၤန့ၣ်လီၤ. "အဂ့ၢ်ဒ်အံၤ, ဖဲဒၣ်တၢ်ကွဲးအသးတဘီလၢ်လၢ်န့ၣ်, ဘၣ်တၢ်ကွဲးအသးလၢပဘၣ်တၢ်သိၣ် တၢ်သီအဂီၢ်, ဒ်သိးတၢ်၀ံသးစူၤ, ဒီးတၢ်မၤမုၥ်ဘၣ်ဃးဒီးတၢ်ကွဲးအသးတဖၣ် သတးဒီးပကအိၣ်ဒီးတၢ်မုၢ်လၢ်လီၤ" ၇ိမ့ၤ ၁၅း၄.လၢတၢ်အံၤအကျါ ယပၣ်ဃုၥ်စ့ၢ်ကီးဒီးတၢ်ကွဲးအသးဘၣ်ဃးဒီးစီၤယိၤနါအဂ့ၢ်န့ၣ်လီၤ.

ဖဲကစၢ်ခ၇ံၥ်အိၣ်ဒံးလၢဟီၣ်ခိၣ်ချၢအဆၢကတီၢ်အံၤန့ၣ်, အဝဲမၤတၢ် တမ့ၢ်ထဲလၢ၀့ၢ်လၢကီၢ်အံၣ်စ၇့လးတဖၣ်အပူၤဘၣ်, မၤစ့ၢ်ကီးဝဲလၢတၢ်လီၢ် အဂၤတဖၣ်လၢထံဂၤကီၢ်ဂၤအပူၤလၢၦၤယူဒၤဖိအကီၢ်ချၢဒီးၦၤလၢအဘၣ် တၢ်ဃုထၢအီၤတဖၣ်အိၣ်တၢ်လီၢ်အချၢန့ၣ်လီၤ.

တနွံအံၤ ပကမၤလိကစၢ်ခ၇ံၥ်အတၢ်မၤလၢလံၥ်စီဆှံအပူၤ ဆူ၀့ၢ်စိၢ်ဒီး စံဒိၣ်အံၤအပူၤ ဒီးဟံးန့ၢ်တၢ်မၤလိလၢ ကသူအီၤလၢပတၢ်မၤဒီးပတၢ်အိၣ်မူအပူၤ လၢမုၢ်မဆါတနံၤအံၤန့ၣ်လီၤ.