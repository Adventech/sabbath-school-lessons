---
title:  ဖဲစိၢ်ဒီးစံဒိၣ်အပူၤ
date:   12/12/2023
---

ၦၤကူၣ်သ့ကူၣ်ဘၣ်လၢတၢ်သ့ၣ်ညါနၢ်ပၢၢ်လံၥ်စီဆှံတဖၣ်နၥ်ဝဲလၢ တၢ်ကွဲးလံၥ်မးသဲအံၤ လီၤဆီဒၣ်တၢ်လၢၦၤယူဒၤဖိသ့ၣ်တဖၣ်အဂီၢ်ဒီး မၢ်ကူး ဘၣ်တၢ်ကွဲးအီၤလၢၦၤတခီဘီမုၢ်ဖိသ့ၣ်တဖၣ်အဂီၢ်န့ၣ်လီၤ. ဖဲပဖးလံၥ်စီဆှံ အံၤအတကီၢ်န့ၣ်, မ့ၢ်တၢ်လၢအမၤစၢၤၦၤသ့တမံၤလၢကသ့ၣ်ညါတၢ်အဆၢ အံၤန့ၣ်လီၤ.

`ဖး မးသဲ ၁၅း၂၂-၂၈ ဒီး မၢ်ကူး ၇း၂၄-၃၀ တက့ၢ်. တၢ်လီၤဆီ လိၥ်လၢအဘၣ်တၢ်ပၥ်ဖျါထီၣ်အီၤဖဲအံၤ ဘၣ်ဃးဒီးပိၥ်မုၢ်တဂၤအံၤအဂ့ၢ်န့ၣ် မ့ၢ်ဒ်လဲၣ်.`

ကွၢ်ထံလၢစီၤမးသဲပၥ်ဖျါထီၣ်မိၢ်တဂၤအံၤအဂ့ၢ် လၢအသူအၦၤ ကလုၥ်အမံၤ မ့တမ့ၢ်အစၢၤအသွဲၣ်တမံၤလၢအမ့ၢ်, ၦၤကနၤဧၣ်ဖိန့ၣ်လီၤ. မၢ်ကူးလၢသးစီဆှံတၢ်ဆှၢတွၤအီၤအပူၤ ပၥ်ဖျါအါထီၣ်မိၢ်တဂၤအံၤအဂ့ၢ်လၢ အမ့ၢ် "ၦၤဟ့းလ့ၣ်ဖိ" မ့တမ့ၢ် "ၦၤတခီဘီမုၢ်ဖိ" ဒီးဒုးသ့ၣ်ညါအါထီၣ်ဝဲ လၢအမ့ၢ်, "အိၣ်ဖျဲၣ်လၢစူၤ၇ံ-ဖံၤနံကံၤဖိ" မ့တမ့ၢ် "ၦၤစူၤ၇ံဖံၤနံကံၤဖိ" လၢအမ့ၢ်တၢ်ပၥ်ဖျါအိၣ်ထဲတဘျီဧိၤလၢလံၥ်စီဆှံအပူၤအံၤန့ၣ်လီၤ.

ကွၢ်ဆိကမိၣ်လၢ ပူဖဲ မးသဲ ၁၅ အပူၤနံၤ ကဘၣ်ဒိဘၣ်ထံး ၦၤဖးလံၥ်ဖိသ့ၣ်တဖၣ်အတၢ်ဆိကမိၣ်န့ၣ်လီၤ. ၦၤဖးလံၥ်မးသဲသ့ၣ်တဖၣ်အံၤ ကထံၣ်ဝဲလၢ မိၢ်အံၤမ့ၢ်ၦၤတခီဘီမုၢ်ဖိတဂၤလၢ အဘၣ်တၢ်သးဘၣ်အၢအီၤ န့ၣ်လီၤ. အဝဲအံၤဟဲလၢၦၤယူဒၤဖိအတၢ်စံၣ်စိၤတဲစိၤအတၢ်လဲၤခီဖျိဃုၥ်ဒီး ၦၤကနၤဧၣ်ဖိလၢအဘူၣ်ထီၣ်ဘါထီၣ်တၢ်ဂီၤတၢ်ဖှီၣ်တဖၣ် လၢအဝဲသ့ၣ် တၢ်အိၣ်မူဒီးအလုၢ်အလၢ်တဖၣ်ကဲထီၣ်တၢ်စုဘၣ်တိၢ်ခီၣ်ဘၣ်ထံးလၢ အဝဲသ့ၣ်အၦၤကလုၥ်အဂီၢ်န့ၣ်လီၤ. ကစၢ်ခ၇ံၥ်အပျဲၢ်အဘီၣ်ဒၣ်လဲၥ် တဆိကမိၣ်လၢ ပိၥ်မုၣ်အံၤအိၣ်ဒီးတၢ်စူၢ်တၢ်နၥ်ဒီး ပၥ်ဃုၥ်လၢကစၢ်ယွၤ အဘီအမုၢ်ပူၤအံၤစ့ၢ်ကီးဘၣ်န့ၣ်လီၤ.

ဖဲ မၢ်ကူး ၇ အပူၤန့ၣ်, မၢ်ကူးအၦၤတခီဘီမုၢ်ဖိ ကအိၣ်ဒီးတၢ်စံးဆၢ လၢအလီၤဆီလိၥ်အသးဒီး မးသဲအၦၤဒိကနၣ်တၢ်ဖိတဖၣ်န့ၣ်လီၤ. ၦၤတခီ ဘီမုၢ်ဖိသ့ၣ်တဖၣ် တအိၣ်ဒီးအတၢ်လဲၤခီဖျိဒ်သိးဒီးၦၤယူဒၤဖိသ့ၣ်တဖၣ် အတၢ်လဲၤခီဖျိဃုၥ်ဒီးၦၤကနၤဧၣ်ဖိအသိးန့ၣ်ဘၣ်. လၢအလီၢ်န့ၣ်, အဝဲသ့ၣ် ကမ့ၢ်ၦၤဒ်သိးဒီးပိၥ်မုၣ်အံၤ, "ၦၤဟ့းလ့ၣ်ဖိ, အိၣ်ဖျဲၣ်လၢအမ့ၢ်ၦၤစူၤ၇ံဖံၤနံကံၤဖိ" န့ၣ်လီၤ. ကစၢ်ခ၇ံၥ်မၤဘျါက့ၤအဝဲသ့ၣ်အကလုၥ်လၢ အမ့ၢ်မိၢ်တဂၤအံၤန့ၣ် လီၤ. လၢၦၤတခီဘီမုၢ်ဖိအဂီၢ်န့ၣ်, မိၤအံၤဘၣ်တၢ်ပၥ်ပနီၣ်အီၤလၢ အမ့ၢ် မိၢ်လၢအဘၣ်တၢ်အဲၣ်အီၤတဂၤ မ့ၢ်လၢအဝဲအဲၣ်ဒံၣ်အဲၣ်ဖိဒီး အဲၣ်ဒိးလၢ အဖိမုၣ်အံၤကစၢ်ခ၇ၥ်ကမၤဘျါက့ၤအီၤ, အဝဲမ့ၢ်ၦၤကလုၥ်လၢအဂၤဒၣ်လဲၥ် ဘၣ်ဆၣ်န့ၣ်လီၤ.

"ကစၢ်ခ၇ံၥ်တစံးဆၢပိၥ်မုၣ်အတၢ်ဃ့ကညးအံၤတဘျီဃီဘၣ်. အဝဲ၇့ဒီးမိၢ်လၢအမ့ၢ်ၦၤကလုၥ်အခၢၣ်စးတဂၤလၢၦၤယူဒၤဖိသးဟ့အီၤအံၤ ဒ်ၦၤယူဒၤဖိ၇့ဒီးအဝဲသ့ၣ်အသိးန့ၣ်လီၤ. လၢတၢ်အံၤအပူၤန့ၣ်, အဝဲဒုးအိၣ် ထီၣ်တၢ်လၢအပျဲၢ်အဘီၣ်သ့ၣ်တဖၣ်ကသူၣ်အိၣ်သးအိၣ်တၢ်လၢ အဘၣ်ဃးဒီး ၦၤယူဒၤဖိသ့ၣ်တဖၣ်အသးတအိၣ်န့ၢ်တၢ်ဘၣ်တမံၤအံၤ, ဒ်အအိၣ်ဖျါလၢ အတၢ်တူၢ်လိၥ်ပိၥ်မုၣ်အံၤဒီးအတၢ်သူၣ်ကညီၤသးကညီၤလၢ အဝဲအဲၣ်ဒိး အပျဲၢ်အဘီၣ်သ့ၣ်တဖၣ်ကဒုးအိၣ်ထီၣ်ဝဲအဂီၢ် ဒ်အအိၣ်ဖျါထီၣ်အသးလၢ အဝဲဟ့ၣ်လီၤပိၥ်မုၣ်အံၤတၢ်လၢအဃ့ကညးဝဲအဂီၢ်န့ၣ်လီၤ." Ellen G. White, The Desire of Ages, p. 400.

`ဖး ၁ယိၤဟၣ် ၂း၂ တက့ၢ်. လံၥ်စီဆှံဆၢအံၤ စံးၦၤဘၣ်ဃး ပမ့ၢ်တၢ်တမံၤဃီလၢကစၢ်ယွၤအမဲၥ်ညါန့ၣ်ဒ်လဲၣ်.`