---
title:  မ့ၢ်တၢ်စူၢ်တၢ်နၥ်လၢဟီၣ်ခိၣ်အံၤဧါ
date:   14/12/2023
---

ဖဲ လူၤကၣ် ၁၈း၈ အပူၤန့ၣ်, ကစၢ်ခ၇ံၥ်သံကွၢ်တၢ်သံကွၢ်အံၤလၢ အတၢ်စံးကတိၤတၢ်ကတိၤဒိ၀ံၤအလီၢ်ခံလၢအမ့ၢ်, "တုၤၦၤကညီဖိခွါအံၤ ဟဲလီၤဒီး, ကထံၣ်တၢ်နၥ်လၢဟီၣ်ခိၣ်ချၢအံၤဧါ." ဒ်ပမ့ၢ်ကစၢ်ခ၇ံၥ်အပျဲၢ် အဘီၣ်လၢမုၢ်မဆါတနံၤအံၤအသိး, ပလိၣ်ထံၣ်တၢ်လၢကစၢ်ခ၇ံၥ်လူၤဃုအီၤ သ့ၣ်တဖၣ်န့ၣ်လီၤ. ဖဲပူအံၤအပူၤန့ၣ်, ကစၢ်ခ၇ံၥ်လူၤဃုတၢ်စူၢ်တၢ်နၥ်လၢ ကကပီၤထီၣ်လၢတၢ်ခံးသူအကျါဒၣ်လဲၥ်န့ၣ်လီၤ.

`ဖး မးသဲ ၈း၁၀, ၁၃;  မးသဲ ၉း၂; မးသဲ ၂၀း၂၉-၃၄; မၢ်ကူး ၂း၅; မၢ်ကူး ၁၀း၄၆-၅၂, ဒီး လူၤကၣ် ၁၈း၃၅-၄၃ တက့ၢ်. လၢလံၥ်စီဆှံအဆၢ သ့ၣ်တဖၣ်အပူၤအံၤ, ကစၢ်ခ၇ံၥ်ပၥ်ဖျါထီၣ်ၦၤလၢအအိၣ်ဒီးတၢ်နၥ်တဖၣ် အံၤန့ၣ် မ့ၢ်မတၤသ့ၣ်တဖၣ်လဲၣ်.`

တၢ်နၥ်သ့ၣ်တဖၣ်အံၤ ပၥ်ဃုၥ်ဝဲဒီးၦၤလၢအကပီၤထီၣ်ဆူ၀့ၢ်သ့ၣ် တဖၣ်အပူၤဒၣ်လဲၥ်န့ၣ်လီၤ. ဖဲကပ့း၇နီၣ်အပူၤန့ၣ်, ကစၢ်ခ၇ံၥ်ဒုးနဲၣ်ဖျါထီၣ် ၦၤအါအါကလဲၥ်လၢအအိၣ်ဒီးတၢ်နၥ်ဒ်အံၤန့ၣ်လီၤ. ဖဲ မးသဲ ၈း၁၀, ၁၃ အပူၤန့ၣ်, ပထံၣ်ဘၣ်သုးခိၣ်အဘါတၢ်ဂီၤတၢ်ဖီၣ်တဂၤလၢ အဆီတလဲကွံၥ်သး အံၤအတၢ်စူၢ်တၢ်နၥ်အဒိၣ်အမုၢ်အံၤန့ၣ်လီၤ. ပထံၣ်ဘၣ်တံၤသကိးလွံၢ်ဂၤလၢ အၦဲၤဒီးတၢ်စူၢ်တၢ်နၥ်အံၤ မၤလီၤၦီၢ်ကွံၥ်ဟီၣ်ခိၣ်ဒီး ဟဲစိၥ်အတံၤသကိးလၢ အခီၣ်တဂ့ၤဘၣ်တဂၤဆူကစၢ်ခ၇ံၥ်အအိၣ်န့ၣ်လီၤ (မးသဲ ၉း၂;  မၢ်ကူး ၂း၅). ဖဲ မၢ်ကူးအဆၢဒိၣ် ၁၀ အပူၤန့ၣ်, ပထံၣ်ၦၤလၢမဲၥ်တထံၣ်တ့ၢ်တၢ်ဘၣ်တ၈ၤ ဒုးကပီၤထီၣ်အတၢ်နၥ် ဖဲ၀့ၢ်ယ၇ံၤဃိအပူၤန့ၣ်လီၤ.

လၢတဆၢကတီၢ်ဃီန့ၣ်, ပဆၢမုၢ်လၢ်လၢကစၢ်ယွၤအၦၤဂီၢ်မုၢ် အကျါန့ၣ် တၢ်စူၢ်တၢ်နၥ်ကအိၣ်ဝဲဒၣ်န့ၣ်လီၤ. ဘၣ်ဆၣ်ဒီး, ဖဲကစၢ်ခ၇ံၥ် အနီၢ်ကစၢ်ဒၣ်ဝဲအိၣ်တၢ်လိၢ်အ၀့ၢ်လၢအမ့ၢ်နစၤ၇့အံၤ အိၣ်ဒီးတၢ်နၥ်ထဲ တစဲးဖိ-တုၤဒၣ်လဲၥ်တၢ်နၥ်တအိၣ်ဝဲဘၣ်အံၤ - တြီဃၥ်ကစၢ်ခ၇ံၥ်အတၢ်ဖံး တၢ်မၤန့ၣ်လီၤ. ကစၢ်ခ၇ံၥ်စံးဘၣ်အပျဲၢ်အဘီၣ်တဖၣ်လၢ အဘၣ်ဃးဒီး ကီၢ်အံၣ်စ၇့လးအဂ့ၢ်ဒ်အံၤ, "သုနၥ်တၢ်စှၤသ့ၣ်ဧၢ" မးသဲ ၆း၃၀း  မးသဲ ၈း၂၆;  မးသဲ ၁၄း၃၁;  မးသဲ ၁၆း၈;  ဒီး ဖဲ မးသဲ ၁၇း၁၇ အပူၤန့ၣ်, ကစၢ်ခ၇ံၥ် ကိးထီၣ်ဝဲ, "ၦၤလၢအတနၥ်ဘၣ်တၢ်ဘၣ်, ဒီးအနၢ်က့ၣ်တစိၤဧၢယ" အံၤန့ၣ်လီၤ.

တၢ်မၤလိတမံၤလၢပသူအီၤသ့လၢပတၢ်အိၣ်မူမုၢ်မဆါတနံၤညါ အံၤန့ၣ် ဘၣ်တၢ်ထံၣ်န့ၢ်အီၤတၢ်လီၢ်သ့ၣ်တဖၣ်လၢတၢ်တဆိကမိၣ်အီၤဘၣ် အပူၤ - ၀့ၢ်သ့ၣ်တဖၣ်လၢအအိၣ်ဒီးၦၤလၢထံဂၤကီၢ်ဂၤတဖၣ်, ၦၤဘူၣ်ထီၣ် ဘါထီၣ်တၢ်ဂီၤတၢ်ဖီၣ်, ဒီးၦၤဂီၢ်မုၢ်လၢအအိၣ်ဒီးတၢ်ဘူၣ်တၢ်ဘါလီၤဆီသ့ၣ် တဖၣ်အပူၤန့ၣ်လီၤ. လၢတၢ်ဆီၣ်လီၤသးအပူၤန့ၣ်, ပဘၣ်လဲၤဆူ၀့ၢ်သ့ၣ်တဖၣ် အပူၤ ဒ်ကစၢ်ခ၇ံၥ်မၤတ့ၢ်ဝဲအသိး, ဃုၦၤလၢကစံးဆၢက့ၤတၢ်လၢတၢ်စူၢ်တၢ်နၥ် ကစၢ်ခ၇ံၥ်အပူၤ ဖဲအဘၣ်တၢ်ဟ့ၣ်လီၤအဝဲသ့ၣ်လၢတၢ်မ့ၢ်တၢ်တီအကတီၢ် န့ၣ်လီၤ. ၦၤသ့ၣ်တဖၣ်အံၤအိၣ်ဝဲဖဲန့ၣ်အနီၢ်နီၢ်လီၤ.

`တၢ်ကိးတၤ - အိးထီၣ်နသးလၢတၢ်ထုကဖၣ်အပူၤ ဒ်သိးကဒိးန့ၢ်ဘၣ် တၢ်နၥ်လၢအဒိၣ်လၢက၇ၤလီၤဆူၦၤလၢအအိၣ်ဘူး, အိၣ်ယံၤဒီးနၤတဖၣ် အဂီၢ်န့ၣ်တက့ၢ်.`

`တၢ်ကိးတၤထီၣ်ဆူညါ - နသ့ၣ်ညါကစၢ်ခ၇ံၥ်ဒီးမူခိၣ်ကလူးသၢဂၤအတၢ် ကစီၣ်တဖၣ်လၢ အလုၢ်ဒိၣ်ၦ့ၤဒိၣ်အံၤန့ၣ်လၢကျဲဒ်လဲၣ်. ပၥ်ဖျါထီၣ်နီၢ်သး အတၢ်ဆိၣ်ဂ့ၤဆိၣ်၀ါသၢထံၣ်လၢနလဲၤခီဖျိဘၣ်လၢကစၢ်ခ၇ံၥ်အအိၣ် လၢနနီၢ်ကစၢ်ဒၣ်နဲအတၢ်အိၣ်မူအပူၤတက့ၢ်. အိၣ်ကတီၤနသးလၢ နက၇ၤ လီၤနတၢ်သ့ၣ်ညါနၢ်ပၢၢ်အံၤလၢ နအိၣ်ဘှံးနံၤတၢ်မၤလိအတီၤပူၤအံၤန့ၣ် တက့ၢ်.`