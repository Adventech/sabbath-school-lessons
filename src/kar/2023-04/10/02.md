---
title:  ၦၤဧ့ၤဘြံၤဖိတဂၤလၢ၀့ၢ်အၤသ့ၣ်အပူၤ
date:   03/12/2023
---

`ဖး မၤတၢ် ၁၇း၁-၁၆ တက့ၢ်. စီၤပီလူးအိၣ်ဖဲအၤသ့ၣ်အပူၤဒ်လဲၣ် ဒီးအဝဲစံးဆၢတၢ်လၢအထံၣ်တဖၣ်န့ၣ်ဒ်လဲၣ်.`

အၤသ့ၣ်အ၀့ၢ်န့ၣ်, "ဘၣ်တၢ်ဟ့ၣ်လီၤအီၤဆူတၢ်ဂီၤတၢ်ဖီၣ်" အစုပူၤ ဒီးၦဲၤဝဲဒီးတၢ်ဂီၤတဖၣ်န့ၣ်လီၤ (မၤတၢ် ၁၇း၁၆). ခီဖျိတၢ်သ့ၣ်ညါအၦၤကလုၥ် အတၢ်စံၣ်စိၤတဲစိၤဒီးအဝဲသ့ၣ်တၢ်သးအိၣ်လၢကတူၢ်လိၥ်တၢ်ဂီၤတၢ်ဖီၣ်အဃိ, စီၤပီလူးသူၣ်ဟးဂူၥ်သးဟးဂီၤလၢအထံၣ်တၢ်ဂီၤတၢ်ဖီၣ်စ့ၢ်ကီးအဃိန့ၣ်လီၤ. သံကွၢ်တၢ်အလီၢ်တအိၣ်ဝဲဘၣ်လၢ စီၤပီလူးအံၤအိၣ်ဒီးတၢ်သူၣ်အိၣ်သးအိၣ် လၢၦၤအၤသ့ၣ်ဖိသ့ၣ်တဖၣ်အဂီၢ် လၢအဝဲသ့ၣ်ကဘၣ်သံလၢအတၢ်ဒဲးဘးအဃိ ဖဲအဝဲသ့ၣ်မ့ၢ်တမၤလိဘၣ်ကစၢ်ယွၤအဂ့ၢ်အကျိၤဘၣ်လီၤ.

မုၢ်မဆါတနံၤညါအံၤစ့ၢ်ကီး, ပ၀့ၢ်သ့ၣ်တဖၣ်န့ၣ် မ့ၢ်စှၤန့ၢ်ဒံးစီၤပီလူး ထံၣ်ဘၣ်တ့ၢ်ဝဲအသိးဘၣ်ဆၣ်, ပစံးသ့လၢအၦဲၤဒီးတၢ်ဂီၤတၢ်ဖီၣ်သ့ၣ်တဖၣ် န့ၣ်လီၤ. ဘၣ်ဆၣ်သနၥ်က့, ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် ဟးဘၣ် ဝဲလၢ၀့ၢ်သ့ၣ်တဖၣ်အံၤအပူၤ လၢတၢ်တပလီၢ်သူၣ်ပလီၢ်သးလၢတၢ်ဂီၤတၢ်ဖီၣ် အိၣ်ဝဲဘၣ်အပူၤန့ၣ်လီၤ. စီၤပီလူးန့ၣ် သးစီဆှံအိၣ်ဆိးဒီးအီၤ ဒ်သိးကစံးဆၢ တၢ်သ့ၣ်တဖၣ်အံၤလၢ လၢၦဲၤအဂီၢ်န့ၣ်လီၤ. အဝဲလဲၤဆူညါလၢၦၤစူၢ်က့ၤ နၥ်က့ၤတၢ်တဖၣ်လၢအတသ့ၣ်ညါဒံးဝဲလၢတၢ်သးခုအကစီၣ်အံၤ မ့ၢ်ၦၤဟီၣ်ခိၣ်ဖိခဲလၢၥ်အဂီၢ်အကတီၢ်န့ၣ်, စီၤပီလူးသ့ၣ်ညါဝဲလၢ ကစၢ်ယွၤ အဲၣ်ဒိးလၢၦၤအၤသ့ၣ်ဖိသ့ၣ်တဖၣ်န့ၣ် ကဘၣ်တၢ်အုၣ်က့ၤခီၣ်က့ၤအီၤဒ်ၦၤဂၤ အသိးန့ၣ်လီၤ. အဝဲနၢ်ပၢၢ်ဝဲလၢ တၢ်သးခုအကစီၣ်အတၢ်မၤအံၤ ကဘၣ် လဲၤလၢဟီၣ်ခိၣ်ချၢဆူၦၤလၢတၢ်တတုၤဆူအအိၣ်ဘၣ်တဖၣ်, ဃုၥ်ဒီးၦၤလၢ အဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ်ဒီး ၦၤကူၣ်ဘၣ်ကူၣ်သ့လၢအမၤၦဲၤ အၤသ့ၣ်အကျဲမုၢ်ပူၤတဖၣ်စ့ၢ်ကီးအအိၣ်န့ၣ်လီၤ.

လၢတၢ်န့ၣ်အဃိ, စီၤပီလူးလဲၤဆူတၢ်ဆါတၢ်ၦ့ၤအလီၢ်ခဲအံၤခဲအံၤ ဖဲၦၤသ့ၣ်တဖၣ်အံၤဘၣ်တၢ်ထံၣ်န့ၢ်အီၤအလီၢ်န့ၣ်လီၤ. ပစံးသ့လၢ အဝဲ စးထီၣ်ဒုးအိၣ်ထီၣ်တၢ်ဖံးတၢ်မၤလၢဟီၣ်ခိၣ်ချၢဒီဘ့ၣ်ညါအဂီၢ်အလီၢ်ခၢၣ်သး ဖဲအသူတၢ်ဆါတၢ်ၦ့ၤအလီၢ်လၢအမၤကွၢ်ကျဲဧိၤကပူၤဧိၤ ဒ်သိးကတုၤဃီၤဆူ ၦၤတခီဘီမုၢ်ဖိသ့ၣ်တဖၣ်အံၤအသူၣ်ကံၢ်သးလဲပူၤအဂီၢ်န့ၣ်လီၤ.

စီၤပီလူးသ့ၣ်ညါဝဲလၢ အသုးဘူးဃီၤအသးဆူၦၤအၤသ့ၣ်ဖိသ့ၣ်တဖၣ် အအိၣ်တသ့ဒ်သိးဒီးၦၤယူဒၤဖိ မ့တမ့ၢ်ၦၤတခီဘီမုၢ်ဖိလၢအအိၣ်ဒီးတၢ်ပျံၤယွၤ တဖၣ်ဘၣ်န့ၣ်လီၤ. အဝဲအံၤမ့ၢ်ၦၤတဖၣ်လၢတဘၣ်စးထီၣ်န့ၢ်အီၤလၢ အံၣ်စ၇့လးအကစၢ် မ့တမ့ၢ် ကစၢ်ယွၤအတၢ်မၤလၢကီၢ်အံၣ်စ၇့လးအပူၤ အဂ့ၢ်အကျိၤန့ၣ်ဘၣ်လီၤ. တၢ်နၢ်ပၢၢ်ဒီးတၢ်စူၢ်တၢ်နၥ်ဒ်အံၤတဖၣ် မ့ၢ်တၢ် အကံၢ်အလဲတမံၤလၢၦၤယူဒၤဖိဒီးၦၤတခီဘီမုၢ်ဖိတဖၣ်လၢ အအိၣ်ဒီးတၢ်ပျံၤ ယွၤအဂီၢ်ဘၣ်ဆၣ်ဒီး, တၢ်အခီပညီတအိၣ်နီတမံၤလၢၦၤသ့ၣ်တဖၣ်လၢ စီၤပီလူးဘၣ်သဂၢၢ်ဒီးအဝဲသ့ၣ် ဖဲတၢ်ဆါတၢ်ၦ့ၤ, ဖၠါပူၤအလီၢ်န့ၣ်လီၤ.

မုၢ်မဆါတနံၤညါအံၤ ပဂုၥ်ကျဲးစၢးတုၤဃီၤဆူၦၤသ့ၣ်တဖၣ်အအိၣ် လၢအတသ့ၣ်ညါတၢ်ဂ့ၢ်တၢ်ကျိၤဘၣ်ဃးဒီးခ၇ံၥ်ဖိအတၢ်န့ၢ်သါအံၤနီတစဲး ဘၣ်န့ၣ်လီၤ. လၢတၢ်န့ၣ်အဃီ, ပဘၣ်တူၢ်လိၥ်တၢ်အိၣ်အသးဒ်စီၤပီလူး အသိးန့ၣ်လီၤ. တၢ်လဲၤသုးဘူးထီၣ်သးဆူၦၤဂၤအအိၣ်အတၢ်မၤအံၤမ့ၢ်ဂ့ၤဝဲ လၢ၀့ၢ် Buenos Aires ဘၣ်ဆၣ်, အဘျုးအဖှိၣ်တအိၣ်ဝဲနီတစဲးဘၣ်သ့ဝဲဖဲ Bangkok  (ဘီကီး) အပူၤန့ၣ်လီၤ.

လၢနတၢ်အိၣ်တၢ်ဆိးအလီၢ်အကျဲန့ၣ်, ၦၤဂီၢ်မုၢ်သ့ၣ်တဖၣ် ဘူၣ်ထီၣ် ဘါထီၣ်တၢ်ဂီၤတၢ်ဖီၣ်မနုၤလဲၣ်. ဒီးနအိးထီၣ်အမဲၥ်လၢတၢ်သ့ၣ်တဖၣ်အံၤန့ၣ် အလုၢ်အၦ့ၤတအိၣ်ဝဲနီတစဲးဘၣ်ကသ့ဝဲလၢကျဲဒ်လဲၣ်.