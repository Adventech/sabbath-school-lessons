---
title:  စီၤပီလူးဖဲအၤ၇ံအပူၤ
date:   04/12/2023
---

စီၤပီလူးအံၤ ဖဲအအိၣ်တၢ်လီၢ်တပူၤဂ့ၤတပူၤဂ့ၤ စံၣ်တဲၤတဲလီၤ တၢ်သးခုကစီၣ်လၢ ယွၤမၢလီၤလၢကဘၣ်မၤဝဲအဂီၢ်န့ၣ်လီၤ. တၢ်အံၤ မ့ၢ်တၢ်မၤ လၢအဝဲမၤတ့ၢ်ဝဲဖဲ၀့ၢ်အၤသ့ၣ်အပူၤန့ၣ်လီၤ.

`ဖး မၤတၢ် ၁၇း၁၈-၂၁ တက့ၢ်. တၢ်လီၤဆီလိၥ်သးသ့ၣ်တဖၣ်လၢ ၦၤဘါတၢ်ဂီၢ်တၢ်ဖီၣ်သ့ၣ်တဖၣ်စံးဆၢက့ၤစီၤပီလူးအတၢ်သံကွၢ်ဒီး အတၢ်စံး တၢ်ကတိၤသ့ၣ်တဖၣ်ဖဲဖၠါပူၤန့ၣ် မ့ၢ်မနုၤလဲၣ်.`

စီၤပီလူးဒုးအိၣ်ထီၣ်တၢ်ထုးန့ၢ်ၦၤဂၤအသးဖျါဖျါ ဖဲဖၠါပူၤအံၤ လၢအဘၣ်ဃးဒီးအ "ၦၤတခီဘီမုၢ်ဖိအကစၢ်တဖၣ်" အဂ့ၢ်အကျိၤ (မၤတၢ် ၁၇း၁ဂ) ဒီးလၢတၢ်န့ၣ်အဃိ, အဝဲသ့ၣ်တဖၣ်လဲၤကိးအီၤဆူ အၤ၇ံ, တၢ်လီၢ်လၢ တၢ်သိၣ်တၢ်သီဒီးတၢ်ဘူၣ်တၢ်ဘါအဂ့ၢ်အကျိၤတဖၣ် ဘၣ်တၢ်သမံသမီးအီၤ အလီၢ်, ဘၣ်ဆၣ်ဒီးစီၤပီလူးအံၤ တဖျါမးလၢကဘၣ်သဂၢၢ်ဒီးတၢ်သိၣ်တၢ် အတၢ်သမံသမီးအီၤအဂီၢ်ဘၣ်န့ၣ်လီၤ. မ့ၢ်ဒၣ်တၢ်တမံၤလၢဘၣ်တၢ်ဟ့ၣ်အီၤ တၢ်ဆၢကတီၢ်လၢကပၥ်ဖျါထီၣ်အတၢ်နၥ်အသီအဂ့ၢ်အကျိၤန့ၣ်လီၤ (မၤတၢ် ၁၇း၁၉). ကီမးလၢကကွၢ်ကပၥ်ၦၤဒ်သိးဒီးစီၤပီလူးလၢအကလုၢ်သ့ကတိၤ ဘၣ်တဂၤအံၤ အတၢ်ကူၣ်သ့ဒီးအတၢ်ပၥ်သူၣ်ပၥ်သးအံၤ တုၤဒၣ်လဲၥ်တၢ်လၢ အစံးကတိၤဝဲတဖၣ်န့ၣ် မ့ၢ်တၢ်လီၤဆီလၢၦၤသ့ၣ်တဖၣ်အံၤအဂီၢ်ဒၣ်လဲၥ်န့ၣ် လီၤ.

မၤတၢ် ၁၇း၂၁ စံးဝဲဒၣ်လၢ ၦၤအၤသ့ၣ်ဖိသ့ၣ်တဖၣ်န့ၣ် တမၤတၢ် နီတမံၤဘၣ်, ထဲစံးကတိၤဒီးဒိကနၣ်တၢ်ဂ့ၢ်တၢ်ကျိၤလၢအသီကအိၣ်ဝဲတမံၤမံၤ အဂ့ၢ်န့ၣ်လီၤ. စီၤလူၤကၣ် ပၥ်ဒ့ၣ်ပၥ်ကမၢ်အဝဲသ့ၣ်လၢတၢ်ကၢၣ်တၢ်ကျူ အိၣ်ဒီးအဝဲသ့ၣ်အဃိန့ၣ်ဧါ. ဘၣ်သ့ၣ်သ့ၣ်တမ့ၢ်ဒ်န့ၣ်ဘၣ်. ကမ့ၢ်သ့ၣ်သ့ၣ် လၢအဝဲသ့ၣ်တဖၣ်န့ၣ် ကမ့ၢ်ၦၤလၢအကူၣ်သ့လၢတၢ်ဆိကမိၣ်ဆိကမးဒီး ၦၤတဲးလိၥ်ဃိလိၥ်တၢ်လၢအစံးကတိၤတၢ်သ့တဖၣ်န့ၣ်လီၤ. အနီၢ်နီၢ်န့ၣ်, ၦၤဟ့းလ့ၣ်ဖိအိၣ်ဒီးၦၤကူၣ်ဘၣ်ကူၣ်သ့လၢဆိကမိၣ်ဆိကမးတၢ်သ့ဒ်သိးဒီး Socrates, Plato ဒီး Aristotle သ့ၣ်တဖၣ်လၢ အတၢ်ကူၣ်သ့အတၢ်စိ တၢ်ကမီၤအိၣ်လီၤတဲၥ်ဒ်တုၤလၢပစိၤအံၤစ့ၢ်ကီးန့ၣ်လီၤ. ၀့ၢ်အၤသ့ၣ်အံၤ လၢအနံၣ်အကထိတဖၣ်အတီၢ်ပူၤ မ့ၢ်လီၢ်ခၢၣ်သးလၢတၢ်ကူၣ်ဘၣ်ဖးသ့ဒီး တၢ်ဃုဆိကမိၣ်ထံဆိကမိၣ်ဆးတၢ်အဂီၢ်န့ၣ်လီၤ. ၦၤကူၣ်ဘၣ်ကူၣ်သ့သ့ၣ် တဖၣ်အံၤ မ့ၢ်တနၥ်တၢ်ဘူၣ်ထီၣ်ဘါထီၣ်တမံၤလၢ်လၢ်ခဲလၢၥ်ဘၣ်ဆၣ်, အဝဲသ့ၣ်အတၢ်ဆိကမိၣ်ဆိကမး, တၢ်လၢအနၥ်ဝဲသ့ၣ်တဖၣ်န့ၣ် ကလီၤဆီန့ၢ်ဒံး ၦၤခ၇ံၥ်ဖိအတၢ်စူၢ်တၢ်နၥ်သၦၢ်တၢၢ်လီၤ. လၢတၢ်အဒိအတဲၥ်တမံၤအဂီၢ်န့ၣ် မ့ၢ်ဝဲ, ၦၤအ့းပံၤကူၤရူးဖိဒီးၦၤစတီးအၤဖိအတၢ်ကူၣ်သ့အပူၤန့ၣ်, တၢ်ဒ်သိးဒီး ကစၢ်ခ၇ံၥ်အတၢ်ဂဲၤဆၢထၢၣ်သမူထီၣ်က့ၤအဂ့ၢ်အကျိၤန့ၣ်တအိၣ်ဝဲဘၣ်.

ဖဲအၤသ့ၣ်၀့ၢ်အံၤအပူၤန့ၣ်, စီၤပီလူးဆၢမုၢ်လၢ်ဝဲလၢ သးစီဆှံကသူ အတၢ်ကူၣ်သ့ကူၣ်ဘၣ်ဒီး အတၢ်စံးသ့ကတိၤသ့လၢအဒိးန့ၢ်ဘၣ်တၢ်မၤလိလၢ စီၤကမၤလ့လးအအိၣ်န့ၣ်လီၤ. ဘၣ်ဆၣ်ဒီး, တၢ်အနီၢ်ကီၢ်န့ၣ် မ့ၢ်ဝဲအတၢ် မၤလိလၢအဒိးန့ၢ်ဘၣ်ဝဲလၢ ၀့ၢ်အၤသ့ၣ်အကျဲမုၢ်ကျဲဘိပူၤတဖၣ်အံၤ လၢသးစီဆှံ သူအီၤသ့ဒိၣ်န့ၣ်လီၤ. "ၦၤကူၣ်သ့အဒိၣ်ကတၢၢ်လၢအဒိကနၣ်အီၤအကျါန့ၣ် လီၤကမၢကမၣ်ဘၣ်အီၤလၢ အဒိကနၣ်စီၤပီလူးအတၢ်စံးတၢ်ကတိၤသ့ၣ်တဖၣ် န့ၣ်လီၤ. အပၥ်ဖျါထီၣ်အနီၢ်ကစၢ်ဒၣ်ဝဲအသးလၢ အအိၣ်ဒီးတၢ်သ့တၢ်ဘၣ်, တၢ်သ့လံၥ်သ့လဲၢ်ဒီးတၢ်သ့ၣ်ညါနၢ်ပၢၢ်ဘၣ်ဃးတၢ်ဘူၣ်တၢ်ဘါအဂ့ၢ်အကျိၤ ခဲလၢၥ်န့ၣ်လီၤ." Ellen G. White, The Acts of the Apostles, p. 237.

`တုၤမ့ၢ်စီၤပီလူးအတၢ်လဲၤခီဖျိဖဲ အၤသ့ၣ် ဃုၥ်ဒီးၦၤတခီဘီမုၢ်ဖိဒီး ၦၤကူၣ်သ့ကူၣ်ဘၣ်၀ံၤဒီး, အဝဲကွဲးလံၥ်ဆူၦၤက၇ံၣ်သူးဖိအိၣ်ဒ်အံၤ, "အဂ့ၢ် ဒ်အံၤ, ယပၥ်ယသးလၢယတသ့ၣ်ညါဘၣ်လၢသုကျါလၢတၢ်နီတမံၤဘၣ်, ယကသ့ၣ်ညါထဲယ့ၣ်ရှူးခ၇ံၥ်, ဒီးအဝဲဒၣ်ဒိးသံအသးလၢထူၣ်စုညါအလိၤန့ၣ် ဧိၤလီၤ" (၁က၇ံၣ်သူး ၂း၂). ပဒိးန့ၢ်ဘၣ်တၢ်မၤလိမနုၤတမံၤလၢ ပစံၣ်တဲၤ တဲလီၤတၢ်ဆူၦၤတဖုဂ့ၤတဖုဂ့ၤအအိၣ်ဒၣ်လဲၥ် ကစၢ်ခ၇ံၥ်အံၤမ့ၢ်တၢ်အကံၢ် အလဲအဂ့ၢ်န့ၣ်ဒ်လဲၣ်.`