---
title:  တၢ်ဆိကမိၣ်ဆူညါအဂီၢ်
date:   13/10/2023
---

တၢ်အုၣ်အသးလၢၦၤကလုၥ်ခဲလၢၥ်အဂီၢ်- "တၢ်အုၣ်က့ၤခီၣ်က့ၤ ကစၢ်အတၢ်ကတိၤ" "သုမ့ၢ်ဟီၣ်ခိၣ်အတၢ်ကပီၤ" အံၤ - ဒုးနဲၣ်လၢအဝဲ ဟ့ၣ်လီၤအပျဲၢ်အဘီၣ်တၢ်ဖံးတၢ်မၤလၢဟီၣ်ခိၣ်ချၢခဲလၢၥ်အဂီၢ်န့ၣ်လီၤ. ဒ်မုၢ် အတၢ်ကပီၤလီၤဘၣ်လၢဟီၣ်ခိၣ်ချၢဆူတၢ်လီၢ်လၢအယံၤကတၢၢ်အံၤအကျါ အသိး, ကစၢ်ယွၤကတီၤပၥ်ဝဲလၢတၢ်သးခုအကစီၣ်အတၢ်ကပီၤအံၤ ကတုၤ လၢသးသမူအအိၣ်ကိးဖျၢၣ်ဒဲးလၢဟီၣ်ခိၣ်ချၢအံၤန့ၣ်လီၤ. ကစၢ်ခ၇ံၥ်အတၢ် အိၣ်ဖှိၣ်မ့ၢ်မၤလၢၦဲၤကစၢ်ယွၤအတၢ်တိၥ်ပၥ်ဒီး တၢ်ကပီၤကလီၤဘၣ်ဆူ ၦၤလၢအဆ့ၣ်နီၤလၢတၢ်ခံးကျါ ဒီးတၢ်လီၢ်လၢတၢ်သံအကဒုဖီလၥ်န့ၣ်လီၤ. လၢကအိၣ်၇ိဖှိၣ်ဒီးဟးၡဲးမူဒါအလီၢ်န့ၣ်, တၢ်အိၣ်ဖှိၣ်ဖိသ့ၣ်တဖၣ်က၇ၤလီၤ အသးဆူကီၢ်ပူၤ, ဒုးကပီၤထီၣ်ကစၢ်ခ၇ံၥ်အတၢ်ကပီၤလၢအဝဲသ့ၣ်အပူၤ, မၤတၢ်ဒ်သိးကစၢ်ခ၇ံၥ်မၤဝဲလၢတၢ်အုၣ်က့ၤခီၣ်က့ၤသးသမူအဂီၢ်ဒီး ဘီမုၢ် တၢ်သးခုကစီၣ်အံၤ ဒ်သိးတၢ်ကစိၥ်အီၤခခ့ျခခ့ျအဂီၢ်န့ၣ်လီၤ.

"မၤက့းဒနံအတၢ်ကိးဃီၤလၢထံကီၢ်ခဲလၢၥ်အဂီၢ်အံၤ သီၣ်ထီၣ်ဝဲဒ်အံၤ, "ဟဲခီဂၥ်တၢ်ဒီးမၤစၢၤၦၤတက့ၢ်." ကစၢ်ယွၤအိးထီၣ်တၢ်လီၢ်တၢ်ကျဲတဖၣ်လၢ ပမဲၥ်ညါန့ၣ်လီၤ. ၦၤမူခိၣ်ဖိသ့ၣ်တဖၣ်မၤသကိးတ့ၢ်တၢ်ဒီးကညီလံန့ၣ်လီၤ. တၢ်ကတဲၥ်ကတီၤပၥ်စၢၤန့ၣ်လဲၤဆူပမဲၥ်ညါလီၤ, ဒီးကစၢ်ယွၤအတၢ်စိ တၢ်ကမီၤန့ၣ် မၤသကိးတၢ်ဒီးၦၤကညီအတၢ်ဂုၥ်ကျဲးစၢးန့ၣ်လီၤ. ၦၤလၢ တထံၣ်ကစၢ်ယွၤအတၢ်မၤဘၣ်န့ၣ်, မ့ၢ်စဲဃဲၤၦၤလၢအမဲၥ်တထံၣ်တၢ်ဘၣ် တဖၣ်ဒီး ၦၤလၢတနၢ်ဟူၦၤကွၢ်သိနီၢ်ကီၤတဂၤအတၢ်ကိးအသိဘၣ်န့ၣ် မ့ၢ်ၦၤလၢအတနၢ်ဟူတၢ်ဘၣ်န့ၣ်လီၤ. ၦၤတနီၤနီၤနၢ်ဟူတ့ၢ်ကစၢ်ယွၤ အတၢ်ကိးဒီးစံးဆၢတ့ၢ်ဝဲန့ၣ်လီၤ. မ်သးလၢအဘၣ်တၢ်ပၥ်စီဆှံအီၤတဖၣ်န့ၣ် စံးဆၢတၢ်တက့ၢ်, ဃုလၢက၇ၤလီၤတၢ်ကစီၣ်လၢအဟ့ၣ်သးသမူအံၤန့ၣ်တက့ၢ်. လၢတၢ်ဆီၣ်လီၤသူၣ်ဆီၣ်လီၤသးဒီးတၢ်တီတၢ်လိၤအပူၤ, ပိၥ်မုၣ်, ပိၥ်ခွါသ့ၣ် တဖၣ် မ့ၢ်ဟံးထီၣ်ဖီၣ်ထီၣ်တၢ်မၤလၢယွၤဟ့ၣ်လီၤအံၤန့ၣ်, ယွၤအတၢ်စိ တၢ်ကမီၤကလီၣ်ဖျါထီၣ်တၢ်တီတၢ်လိၤလၢအဝဲသ့ၣ်တဖၣ်အတၢ်စံးတၢ်ကတိၤ အပူၤန့ၣ်လီၤ. တၢ်ဘျုးတၢ်ဖှိၣ်လၢကဒိးန့ၢ်ဘၣ်တဖၣ်န့ၣ်, ကမ့ၢ်တၢ်လၢ အလီၤလိၢ်လီၤလးမးန့ၣ်လီၤ." E. G. White, The Advent Review and Sabbath Herald, November 14, 1012.