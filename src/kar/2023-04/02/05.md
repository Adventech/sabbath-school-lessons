---
title:  ကစၢ်ယွၤအၦၤဂီၢ်မုၢ် - တၢ်ဖံးတၢ်မၤအကျိၤအကွၥ်
date:   11/10/2023
---

လၢတၢ်စံၣ်စိၤတဲစိၤအပူၤဒီကတီၢ်ညါန့ၣ်, ၦၤလၢအတီဒီးကစၢ်ယွၤ, ကဲထီၣ်တၢ်အခၢၣ်စးလၢအတၢ်သကဲၥ်ပ၀း, ဒီးတၢ်ဒိကနၣ်လူၤပိၥ်ထွဲအတၢ် တိၥ်ပၥ်တဖၣ်န့ၣ်အိၣ်ဝဲဒၣ်န့ၣ်လီၤ. ကစၢ်ယွၤအတၢ်တိၥ်ပၥ်လၢ ၦၤလၢ အဘၣ်တၢ်ကိးအီၤတဖၣ်ဒီး အဘၣ်တၢ်တူၢ်လိၥ်အီၤတဖၣ် ဒ်သိးကကဲထီၣ် ၦၤမၤသကိးတၢ်လၢယွၤအတၢ်ဘျုးတၢ်ဖှိၣ်အပူၤန့ၣ်လီၤ. အဝဲသ့ၣ်ခဲလၢၥ်န့ၣ် မ့ၢ်တ့ၢ် - ဒီးကဆဲးမ့ၢ်ဝဲ - ကစၢ်ယွၤအတၢ်ပီးလီ, အတၢ်စုကဝဲၤတဖၣ်လၢ ကမၤလၢၦဲၤအတၢ်ဖံးတၢ်မၤအဂီၢ်န့ၣ်လီၤ.

`ဖး ၁မိၤၡွ ၁၂း၁-၃ ဒီး ၅မိၤၡွ ၇း၆, ၁၁, ၁၂ တက့ၢ်. ကစၢ်ယွၤ အတၢ်တိၥ်ပၥ်အခီၣ်ထံးခီၣ်ဘိလၢအၦၤဂီၢ်မုၢ်အဂီၢ်န့ၣ် မ့ၢ်မနုၤလဲၣ်.`

ကစၢ်ယွၤအတၢ်အၢၣ်လီၤဒီးစီၤအၤဘြၤဟၣ်ဒီးအစၢၤအသွဲၣ်အံၤ အိၣ်ဒီးအတၢ်တိၥ်ပၥ်လီၤတံၢ်လီၤဆဲးန့ၣ်လီၤ. အဝဲသ့ၣ်ဘၣ်တၢ်ကိးအီၤ, ဘၣ်တၢ်တ့လီၤအီၤဒီး ဘၣ်တၢ်မၢလီၤအီၤဒ်သိးကကဲကစၢ်ယွၤအခၢၣ်စး - တၢ်ဆိၣ်ဂ့ၤအကျိၤအကျဲတဖၣ်လၢၦၤကလုၥ်အါဒူၣ်အဂီၢ်န့ၣ်လီၤ (ထိၣ်သတြီၤ မးသဲ ၂၈း၁၀း ယၡါယၤ ၄၉း၆ တက့ၢ်). မ့ၢ်နၥ်သက့ဒ်န့ၣ်ဒီး, အဝဲသ့ၣ် ဘၣ်တၢ်ဃုထၢအီၤလၢယွၤအတၢ်အၢၣ်လီၤအတၢ်၇့လိၥ်မုၥ်လိၥ်သးအပူၤ, အိၣ်သူၣ်လီၤအသးလၢတၢ်ဒိကနၣ်ဒီးတၢ်စူၢ်တၢ်နၥ်အပူၤန့ၣ်လီၤ (၁မိၤၡွ ၂၂း၁၆-၁၈; ၂မိၤၡွ ၁၉း၅, ၆; ၅မိၤၡွ ၂၈း၁, ၂; ၂ကွဲးနီၣ်တၢ် ၇း၁၄). တၢ်မၤလၢအမ့ၢ်ကဘၣ်ထုးန့ၢ်ၦၤကလုၥ်လၢခိၣ်ဃၢၤတဖၣ်ဆူအံၣ်စ၇့လး အပူၤအံၤ မ့ၢ်ကစၢ်ယွၤ "အတၢ်ဖံးတၢ်မၤအတၢ်ကူၣ်ပၥ်" တမံၤ (မးသဲ ၂၈း၁၈-၂၀း မၤတၢ် ၁း၈). လၢကစၢ်ခ၇ံၥ်အပျဲၢ်အဘီၣ်တဖၣ် - လၢအမ့ၢ် တၢ်အိၣ်ဖှိၣ်တဖု - လဲၤဆူတၢ်မၤအလီၢ်လၢဟီၣ်ခိၣ်ချၢခဲလၢၥ်လၢအတဒ်သိးဒီး ၦၤအံၣ်စ၇့လးဖိလၢပျၢၤလၢအမ့ၢ်ၦၤဟီၣ်ခိၣ်ဖိသ့ၣ်တဖၣ်ကဘၣ်ဟဲဆူအဝဲသ့ၣ် အအိၣ်ဘၣ်န့ၣ်လီၤ. တၢ်ဖံးတၢ်မၤအခီၣ်ထံးခီၣ်ဘိအံၤ တဟဲလၢယွၤအတၢ် အိၣ်ဖှိၣ်အအိၣ်ဘၣ်, မ့ၢ်ဘၣ်ထိၣ်သတြီၤန့ၣ်, တၢ်အိၣ်ဖှိၣ်အိၣ်ဂၢၢ်ဆိးကျၢၤဝဲ မ့ၢ်လၢကစၢ်ယွၤအိၣ်ဒံးဒီးတၢ်ဖံးတၢ်မၤလၢကဘၣ်လၢထီၣ်ၦဲၤထီၣ်ဝဲဒီး သူအတၢ် အိၣ်ဖှိၣ်လၢကမၤလၢထီၣ်ၦဲၤထီၣ်တၢ်အဂီၢ်န့ၣ်လီၤ.

ဘၣ်ဆၣ်ဒီး တၢ်သံကွၢ်အိၣ်လီၤတဲၥ်ဝဲဒ်အံၤ - တၢ်အိၣ်ဖှိၣ်အတၢ်ဖံး တၢ်မၤန့ၣ် မ့ၢ်မနုၤလဲၣ်. တၢ်အိၣ်ဖှိၣ်အတၢ်မၤအံၤ ဒ်သိးဒီးၦၤလၢအဒုးအိၣ် ထီၣ်တၢ်အိၣ်ဖှိၣ်တဂၤအံၤအတၢ်မၤန့ၣ်လီၤ. "အဂ့ၢ်ဒ်အံၤ, ၦၤကညီဖိခွါအံၤ ဟဲလီၤဝဲဒ်သိးအကဃုန့ၢ်, ဒီးအုၣ်က့ၤခီၣ်က့ၤၦၤလၢအဟါမၢ်တဖၣ်လီၤ" (လူၤကၣ် ၁၉း၁၀). ပဝဲဒၣ်သ့ၣ်တဖၣ်လၢတၢ်အိၣ်ဖှိၣ်အပူၤအံၤတဂၤမး မၤပူၤဖျဲးၦၤဂၤတန့ၢ်ဘၣ်, ပဒုးနဲၣ်သ့ဒီးပဘၣ်ဒုးနဲၣ်ၦၤထဲတဂၤဧိၤလၢ ကမၤ ပူၤဖျဲးၦၤ, ဒီးၦၤတဂၤအံၤမ့ၢ်ကစၢ်ခ၇ံၥ်န့ၣ်လီၤ.

"ကစၢ်ခ၇ံၥ်အတၢ်အိၣ်ဖှိၣ်အတၢ်ဖံးတၢ်မၤန့ၣ် မ့ၢ်တၢ်လူၤဃုက့ၤ ၦၤလၢ အဟါမၢ်တဖၣ်န့ၣ်လီၤ. မ့ၢ်တၢ်မၤတမံၤလၢ ကဘၣ်ဒုးသ့ၣ်ညါ ကစၢ်ယွၤအတၢ်အဲၣ်ဆူၦၤကညီတဖၣ်အအိၣ် ဒီးမၤန့ၢ်အဝဲသ့ၣ်လၢခ၇ံၥ်အဂီၢ် ခီဖျိတၢ်အဲၣ်အဝဲအံၤန့ၣ်လီၤ." Ellen G. White, Testimonies for the Church, vol. 3, p. 381. တၢ်ခွဲးတၢ်ယၥ်ဒီးမူဒါအအံၤမ့ၢ်အဒိၣ်နီၢ်မးလဲၣ်.

`တၢ်အိၣ်ဖှိၣ်အတၢ်ဖံးတၢ်မၤအံၤန့ၣ် မ့ၢ်ကလံၤလၢပတၢ်အိၣ်မူအပူၤ န့ၣ်လီၤ. ကလံၤမ့ၢ်တအိၣ်ဘၣ်ဒီးပသံကွံၥ်လီၤ. တၢ်ဖံးတၢ်မၤမ့ၢ်တအိၣ် ဘၣ်ဒီး, တၢ်အိၣ်ဖှိၣ်သံကွံၥ်ဝဲလီၤ. ဒ်သိးနကဒုးမူဒုးဂဲၤနတၢ်အိၣ်ဖှိၣ်အဂီၢ်, နမၤတၢ်သ့မနုၤတမံၤလဲၣ်.`