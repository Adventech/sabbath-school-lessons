---
title:  ဟီၣ်ခိၣ်ချၢ - တၢ်ဖံးတၢ်မၤအလီၢ်အကျဲ
date:   12/10/2023
---

`ဖး လီၣ်ဖျါ ၇း၉, ၁၀ တက့ၢ်. လံၥ်စီဆှံအဆၢအံၤ ဟ့ၣ်ကူၣ်ၦၤ ဘၣ်ဃးဒီးကစၢ်ယွၤအတၢ်မၤလၢလီၢ်အယံၤအဂ့ၢ်အကျိၤန့ၣ်ဒ်လဲၣ်.`

တနွံညါအံၤ တၢ်မၤလိစံးကတိၤတၢ်ဘၣ်ဃးတၢ်ဖံးတၢ်မၤလၢ အ၇့ဒိၣ်မးခံမံၤလၢ အမၤဒိၣ်ထီၣ်တၢ်အကံၢ်အလဲလၢ အဒုးအိၣ်ထီၣ်တၢ်အပျဲၢ် အဘီၣ်လၢတၢ်မၢလီၤအဒိၣ်အမုၢ်အံၤ ဒီးတၢ်သးခုအကစီၣ်အထူအယိၥ်အပူၤ အံၤန့ၣ်လီၤ. မ့ၢ်တၢ်လၢအလီၤသူၣ်အိၣ်သးအိၣ်မးလၢ တၢ်ခံမံၤလၢၥ်အံၤ အိၣ်ဒီးအတၢ်စဲဘူးလိၥ်သး - တၢ်မၤအလီၢ် "ဖဲဲလဲၣ်" အဂ့ၢ်န့ၣ်လီၤ. "မၤသး ဒ်န့ၣ်ဒီး, လဲၤဒုးကဲထီၣ်ၦၤကလုၥ်တဖၣ်ခဲလၢၥ်လၢ ယပျဲၢ်ယဘီၣ်တက့ၢ်" (မးသဲ ၂၈း၁၉). "ၦၤအိၣ်လၢဟီၣ်ခိၣ်ချၢ, ဒီးကယဲၢ်ၦၤကလုၥ်ဒီးၦၤအဒူၣ်, ဒီးၦၤကတိၤ တၢ်အကျိၥ်ဒီးၦၤဂီၢ်မုၢ်ခဲလၢၥ်" (လီၣ်ဖျါ ၁၄း၆).

မ့ၢ်စံးလၢအဂၤတမံၤန့ၣ်, ကစၢ်ခ၇ံၥ်အတၢ်သးခုကစီၣ်အံၤ ကဘၣ် တုၤလၢၦၤအတူၢ်အကီၤကိးဖုဒဲးအအိၣ်, ၦၤကလုၥ်ခဲလၢၥ်, ၦၤကတိၤတၢ် အကျိၥ်ခဲလၢၥ်တဖၣ်အအိၣ်န့ၣ်လီၤ. တၢ်သးခုအကစီၣ်အတၢ်စိတၢ်ကမီၤအံၤ ကပၥ်ဖှိၣ်ထီၣ်ၦၤလၢ အဘၣ်တၢ်မၤပူၤဖျဲးအီၤတဖၣ်လၢ တၢ်ကဲထီၣ်ဒီပုၢ်ဝဲၢ် မုၣ်ခွါအတၢ်ဒိၣ်တၢ်မုၢ်အပူၤန့ၣ်လီၤ. ပအိၣ်ဒီးတၢ်အဒိအတဲၥ်ထဲတမံၤဧိၤလၢ ကဘၣ်လူၤပိၥ်ထွဲမၤဒီးအီၤန့ၣ်လီၤ, ဒီးအအံၤန့ၣ် မ့ၢ်ဝဲကစၢ်ခ၇ံၥ်န့ၣ်လီၤ. ပမ့ၢ် တူၢ်လိၥ်တၢ်မ့ၢ်တၢ်တီလၢအအိၣ်လၢခ၇ံၥ်အပူၤန့ၣ်, ကလုၥ်ဒူၣ်အတၢ်သးက့ၣ် လိၥ်သးဒီး တၢ်သူၣ်က့ၣ်သးကါသ့ၣ်တဖၣ်ကဟးဂီၤကွံၥ်ဝဲဒီးတၢ်မ့ၢ်တၢ်တီအံၤ ကပၥ်ဖှိၣ်ထီၣ်ပသူၣ်ပသးတဖၣ်တပူၤဃီထဲတမံၤဧိၤန့ၣ်လီၤ.

ဖဲကစၢ်ခ၇ံၥ်စံးဝဲ, "သုကကဲထီၣ်ယၦၤအုၣ်အသး" (မၤတၢ် ၁း၈) အံၤန့ၣ်, အဝဲအိၣ်ဒီးတၢ်လီၢ်လီၤဆီသၢပူၤလၢအသးကံၢ်ပူၤန့ၣ်လီၤ.

တၢ်လီၢ်တၢ်ကျဲ (၁) "သုကကဲထီၣ်ယၦၤအုၣ်အသးတဖၣ်လၢယရူၤၡလ့ၣ်" အဆၢကတီၢ်ဖဲန့ၣ်, ကစၢ်ခ၇ံၥ်အပျဲၢ်အဘီၣ်တဖၣ်အိၣ်ဘူးမးဒီး၀့ၢ်ယရူၤၡလ့ၣ် န့ၣ်လီၤ. လၢတၢ်န့ၣ်အဃိ, တၢ်အခီၣ်ထံးခီၣ်ဘိလၢကစၢ်ခ၇ံၥ်စံးဝဲန့ၣ်မ့ၢ်ဝဲ, "စးထီၣ်၇ၤလီၤနတၢ်လဲၤခီဖျိဃုၥ်ဒီးယွၤန့ၣ် ဆူၦၤလၢအအိၣ်ဘူးကတၢၢ်ဒီးနၤ တဖၣ်အအိၣ်အဂ့ၢ်န့ၣ်လီၤ." တၢ်ဖံးတၢ်မၤစးထီၣ်အသးလၢဟံၣ်, လၢဟံၣ်ဖိ ဃီဖိတဖၣ်အကျါဃုၥ်ဒီးၦၤလၢပဟံၣ်ခိၣ်ဟံၣ်ဃၢၤဒီးတံၤသကိးသ့ၣ်တဖၣ်န့ၣ် လီၤ. အအံၤမ့ၢ်တၢ်ဖံးတၢ်မၤအလီၢ်အခီၣ်ထံးတတီၤန့ၣ်လီၤ.

တၢ်လီၢ်တၢ်ကျဲ (၂) ကစၢ်ခ၇ံၥ်ဆဲးစံးဝဲ, "ဒီးကီၢ်ယူဒၤဒီကီၢ်ညါ, ဒီးၡၤမ၇ံ" တၢ်မၤအလီၢ်အံၤန့ၣ် မ့ၢ်ၦၤလၢအဘူးဒီးၦၤစ့ၢ်ကီးဒီးတဆၢကတီၢ်ဃီန့ၣ် ကဘၣ်မ့ၢ်ၦၤလၢအယံၤဒီးၦၤအဂီၢ်န့ၣ်လီၤ. ၦၤအဒူၣ်အထၢလၢတၢ်ပၥ်ဖျါထီၣ် အီၤခဲအံၤန့ၣ် ကမ့ၢ်ၦၤလၢအစံးကတိၤတၢ်ကတိၤတမံၤဃီဒ်သိးဒီးၦၤ - အိၣ်ဒီး တၢ်ဆဲးတၢ်လၤတမံၤဃီဒီးၦၤဘၣ်ဆၣ် တအိၣ်မူလၢတၢ်စူၢ်တၢ်နၥ်တပူၤဃီဒီး ၦၤဘၣ်န့ၣ်လီၤ. အအံၤမ့ၢ်ပတၢ်လီၢ်လၢအယံၤထီၣ်တစဲးဖိန့ၣ်လီၤ.

တၢ်လီၢ်တၢ်ကျဲ (၃) တၢ်လီၢ်လၢအယံၤန့ၣ်အအံၤန့ၣ်, ကစၢ်ခ၇ံၥ် စံးဝဲဒၣ်, "ဒီးပၢၢ်လၢဟီၣ်ခိၣ်အကတၢၢ်လီၤ" ကစၢ်ယွၤအတၢ်ဖံးတၢ်မၤကိးဃီၤ ၦၤလၢကတုၤဆူၦၤကိးဂၤဒဲးအအိၣ်လၢတၢ်လီၢ်ခဲလၢၥ်, ထံကီၢ်ကိးဘ့ၣ်ဒဲး, ၦၤဂီၢ်မုၢ်ခဲလၢၥ်, ၦၤစံးကတိၤတၢ်ကျိၥ်ခဲလၢၥ်ဒီးၦၤကလုၥ်ဒူၣ်ခဲလၢၥ်အအိၣ် န့ၣ်လီၤ. အအံၤမ့ၢ်တၢ်ဖံးတၢ်မၤလၢကဘၣ်မၤအီၤလၢၥ်လၢၥ်ဆ့ဆ့န့ၣ်လီၤ.

`တၢ်ကိးတၤ - တနွံအံၤဃ့ဘါထုကဖၣ်ကိးနံၤဒဲးလၢဒူဖိသ၀ီဖိသ့ၣ်တဖၣ်, ၦၤခဲလၢၥ်လၢနအိၣ်ဆိးတပူၤဒီးဃုၥ်ဒီးအဝဲသ့ၣ်အဂီၢ်န့ၣ်တက့ၢ်. ကစၢ်ယွၤ ပၥ်နၤတၢ်လီၢ်ဖဲန့ၣ်န့ၣ် အိၣ်ဒီးအဂ့ၢ်အကျိၤမးန့ၣ်လီၤ.`

`တၢ်ကိးတၤထီၣ်ဆူညါ - လူၤဃုသ့ၣ်ညါၦၤကညီအနီၢ်ဂံၢ်လၢ တၢ်အိၣ်ဆိး လီၢ်လၢနဟီၣ်က၀ီၤအပူၤ (ၦၤအိၣ်လၢနခိၣ်နဃၢၤသ့ၣ်တဖၣ်အံၤမ့ၢ်ၦၤဒ်လဲၣ် အဂ့ၢ်) - လုၢ်လၢ်သကဲၥ်ပ၀းဒီးတၢ်ဘူၣ်တၢ်ဘါအခီၣ်ထံးခီၣ်ဘိ, သးၦၢ်, သးစၢ်, ဖှီၣ်ဂ့ၤထူးတီၤဂ့ၤ, ကတိၤတၢ်ကျိၥ်သ့ၣ်တဖၣ်ခဲလၢၥ် - ဃ့ကစၢ်ယွၤ လၢကဒုးနဲၣ်နၤကျဲဒ်လဲၣ်ဒ်လဲၣ် ဒ်သိးနကကဲထီၣ်ကစၢ်ယွၤအခၢၣ်စးလၢ အဝဲသ့ၣ်အဂီၢ်န့ၣ်တက့ၢ်.`