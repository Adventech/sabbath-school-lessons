---
title:  ကစၢ်ယွၤအတၢ်ဖံးတၢ်မၤအိၣ်လၢပဂီၢ် (၂)
date:   07/10/2023
---

### တၢ်မၤလိတနွံအံၤအဂီၢ်ဖး
ယိၤဟၣ် ၂၀း၂၁, ၂၂; မးသဲ ၂၈း၁၆-၂၀း လီၣ်ဖျါ ၁၄း၆, ၇; ၅မိၤၡွ ၇း၆, ၁၁, ၁၂; လီၣ်ဖျါ ၇း၉, ၁၀.

> <p>တၢ်ကလုၢ်ထူ</p>
> "မၤသးဒ်န့ၣ်ဒီး, လဲၤဒုးကဲထီၣ်ၦၤကလုၥ်တဖၣ်ခဲလၢၥ်လၢ ယပျဲၢ် ယဘီၣ်တက့ၢ်. ဒီးဘျၢအီၤလၢပၢ်, ဒီးဖိခွါ, ဒီးသးစီဆှံအမံၤအပူၤတက့ၢ်" (မးသဲ ၂၈း၁၉).

တၢ်ဂ့ၢ်မိၢ်ၦၢ်လၢအမ့ၢ်, ကစၢ်ယွၤန့ၣ် မ့ၢ်ကစၢ်လၢအမၤတၢ်တဂၤ အဂ့ၢ်အံၤ အိၣ်လၢလံၥ်စီဆှံဒီတဘ့ၣ်ညါအံၤအပူၤန့ၣ်လီၤ. မ့ၢ်လုၣ်တဘိလၢ အဒုးစဲဘူးၦၤကညီအတၢ်စံၣ်စိၤတဲစိၤ ဒီးဒုးနဲၣ်ဖျါထီၣ်ကစၢ်ယွၤအတၢ် တိၥ်ပၥ်လၢအတၢ်ဘၣ်တ့အဂီၢ်န့ၣ်လီၤ. အါန့ၢ်အအံၤန့ၣ်, မၤဂၢၢ်ကျၢၤ ကစၢ်ယွၤအလီၣ်ဖျါဃုၥ်ဒီးတၢ်ဂ့ၢ်လၢကဘၣ်ကွၢ်ထံကွၢ်ဆးအီၤလၢအမ့ၢ် - တၢ်မၤန့ၢ်က့ၤယွၤအက့ၢ်အဂီၤလၢဖိလီၤကမၣ်သ့ၣ်တဖၣ်အကျါန့ၣ်လီၤ (ထိၣ်သတြီၤ ကလီးစဲ ၃း၉, ၁၀း ၁ယိၤဟၣ် ၃း၂).

ကစၢ်ယွၤအတၢ်ဖံးတၢ်မၤအံၤ မ့ၢ်စ့ၢ်ကီးတၢ်အိၣ်ဖျါတမံၤလၢ ပဘၣ်နၢ်ပၢၢ်အကလုၢ်ကထါလၢအဟ့ၣ်လီၤၦၤသ့ၣ်တဖၣ်န့ၣ်လီၤ. ဖဲပဖး လံၥ်စီဆှံအကတီၢ်န့ၣ်, ပသ့ၣ်ညါလၢကစၢ်ယွၤအံၤ ဃုထံၣ်န့ၢ်ၦၤအဂ့ၢ်သ့ဝဲန့ၣ် လီၤ. တၢ်လီၤဖးအိၣ်ထီၣ်ခီဖျိတၢ်ဒဲးဘးအဃိဘၣ်ဆၣ်သနၥ်က့ (ယၡါယၤ ၅၉း၂), ကစၢ်ယွၤဆဲးမၤအတၢ်မၤလၢကဒုးအိၣ်ထီၣ်က့ၤတၢ်၇့လိၥ်သးဒီး ၦၤကညီလၢအဆၢတဲၥ်ကွံၥ်ဝဲအံၤ တုၤလၢတၢ်လၤတၢ်ကပီၤအဆၢကတီၢ် ဖဲအဝဲ "ကမၤတၢ်အသီခဲလၢၥ်" န့ၣ်လီၤ (လီၣ်ဖျါ ၂၁း၅).

ဖဲအဆၢကတီၢ်အံၤန့ၣ်, ကစၢ်ယွၤဃုထၢတ့ၢ်လၢ ကလီၣ်ဖျါထီၣ် အနီၢ်ကစၢ်ဒၣ်ဝဲအသးဆူပအိၣ် ဒ်သိးပကနၢ်ပၢၢ်အီၤ, အတၢ်တိၥ်ပၥ်ဒီးလၢ ခဲလၢၥ်အကျါန့ၣ် ဒ်သိးဒီးပကဒိးန့ၢ်ဘၣ်တၢ်၇့လိၥ်မုၥ်လိၥ်သးဒီးအီၤလၢ အအိၣ်ဂၢၢ်ဆိးကျၢၤဃုၥ်ဒီးအီၤအဂီၢ်န့ၣ်လီၤ. မ့ၢ်စံးလၢအဂၤတမံၤန့ၣ်, တမ့ၢ်ထဲလၢပသ့ၣ်ညါအီၤထဲတမံၤဘၣ်, မ့မ့ၢ်တခီပနီၤလီၤပတၢ်လဲၤခီဖျိသ့ၣ် တဖၣ်ဆူၦၤဂၤအအိၣ် ဘၣ်ဃးဒီးအတၢ်အုၣ်က့ၤခီၣ်က့ၤအတၢ်အဲၣ်အဂ့ၢ် အကျိၤန့ၣ်လီၤ.

မ့မ့ၢ်ဒ်န့ၣ်ဒီး, လၢလံၥ်စီဆှံအပူၤန့ၣ် ကစၢ်ယွၤဟ့ၣ်ၦၤတၢ်ပီးလီ အခီၣ်ထံးခီၣ်ဘိလၢအဘၣ်ဃးဒီးအတၢ်ဖံးတၢ်မၤအဂ့ၢ်အကျိၤန့ၣ်လီၤ.