---
title:  တၢ်ဆိကမိၣ်ဆူညါအဂီၢ်
date:   10/11/2023
---

ပတၢ်ဖံးတၢ်မၤအံၤ ကဘၣ်ဟဲထီၣ်လၢပတၢ်အဲၣ်ဒီးပတၢ်စံးဘျုး ကစၢ်ခ၇ံၥ်ခီဖျိအတၢ်မၤဂ့ၤလၢပတၢ်အိၣ်မူအပူၤန့ၣ်လီၤ. တၢ်ဂုၤဂၤန့ၣ် မ့ၢ်တၢ်လၢအဆှၢကမၣ်ၦၤန့ၣ်လီၤ. တၢ်အိၣ်သူၣ်လီၤသးလၢကစၢ်ယွၤကလုၢ် ကထါဒီးတၢ်မၤဘၣ်ထွဲလိၥ်တၢ်ဒ်ကစၢ်ယွၤကလုၢ်ကထါအံၤန့ၣ် မ့ၢ်တၢ်မၤ အနီၣ်၀ံၥ်ခံလၢတၢ်စံၣ်တဲၤတဲလီၤဒီးတၢ်တုၤဃီၤဆူၦၤဂၤအအိၣ်အဂီၢ်န့ၣ်လီၤ.

"ပတၢ်အိၣ်မူအံၤ ကဘၣ်အိၣ်စဲဘူးလိၥ်အသးဒီးကစၢ်ခ၇ံၥ်အတၢ် အိၣ်မူ, တၢ်ကဘၣ်ထုးန့ၣ်ၦၤဆူအအိၣ်, မၤသကိးတၢ်ဒီးအီၤ, ၦၤလၢအမ့ၢ် တၢ်မူအကိၣ်တဂၤဟဲလီၤလၢမူခိၣ်, ဟ့ၣ်ၦၤတၢ်လုၢ်ဒိၣ်ၦ့ၤဒိၣ်လၢအသံကစဲၥ် အံၤန့ၣ်လီၤ. ပမ့ၢ်ပၥ်ယွၤလၢပမဲၥ်ညါထီဘိဒီး, ဟ့ၣ်လီၤသးလၢကလီၣ်ဖျါထီၣ် တၢ်စံးထီၣ်ပတြၢၤအီၤဒီး, ပကအိၣ်ဒီးနီၢ်သးအတၢ်ဂံၢ်တၢ်ဘါအသီထီဘိန့ၣ် လီၤ. ပတၢ်ဃ့ဘါထုကဖၣ်တဖၣ် ကမ့ၢ်ဝဲတၢ်စံးကတိၤတၢ်ဃုၥ်ဒီးယွၤ ဒ်တံၤသကိးတဂၤအသိးန့ၣ်လီၤ. အဝဲကစံးကတိၤတၢ်ခူသူၣ်တဖၣ်ဒီး ၦၤလၢ အနီၢ်ကစၢ်ဒၣ်ဝဲန့ၣ်လီၤ. ကစၢ်ခ၇ံၥ်အတၢ်အိၣ်ဆိးဒီးၦၤအံၤ ကအိၣ်ထီၣ် အသးလၢတၢ်သူၣ်ဖှံသးညီအပူၤန့ၣ်လီၤ. ပကအိၣ်ဒီးတၢ်သူၣ်အိၣ်သးအိၣ် ခီဖျိအတၢ်စံးကတိၤတၢ်ဒီးၦၤဒ်အစံးကတိၤတၢ်ဒီးစီၤဃိၥ်နိၥ်အသိးန့ၣ်လီၤ. တၢ်လဲၤခီဖျိအမ့ၢ်အတီလၢခ၇ံၥ်ဖိအတၢ်အိၣ်မူအပူၤအံၤန့ၣ် မ့ၢ်အိၣ်ဝဲဒ်အံၤဒီး, တၢ်ဆီၣ်လီၤသး, တၢ်အိၣ်မူယိယိဖိ, တၢ်သူၣ်စူၤသးစူၤကအိၣ်ဖျါလၢၦၤ လၢအ၇့ဒီးၦၤဂၤအကတီၢ်ဒ်အမၤလိဝဲလၢကစၢ်ခ၇ံၥ်အိၣ်အသိးန့ၣ်လီၤ." Ellen G. White, Christ's Object Lessons, pp. 129, 130.

"တၢ်အိၣ်မူလၢအအိၣ်ဒီးတၢ်အဲၣ်လီၤသးန့ၣ်, တၢ်ဒိၣ်ထီၣ်ထီထီၣ် ဒီးတၢ်သူထီၣ်သၣ်ထီၣ်အိၣ်ဝဲတသ့ဘၣ်လီၤ. နမ့ၢ်တူၢ်လိၥ်ကစၢ်ခ၇ံၥ်လၢ တၢ်အုၣ်က့ၤခီၣ်က့ၤအကစၢ်န့ၣ်, နကဘၣ်သးပ့ၤနီၣ်ကွံၥ်တၢ်အဲၣ်လီၤသးဒၣ်ဝဲ ဒီးဂုၥ်ကျဲးစၢးမၤစၢၤၦၤဂၤတဖၣ်န့ၣ်လီၤ. စံးကတိၤကစၢ်ခ၇ံၥ်တၢ်အဲၣ်အဂ့ၢ်, စံးဘၣ်ၦၤဂၤလၢကစၢ်ခ၇ံၥ်တူၢ်သံအသးလၢပဂီၢ် ...တုၤမ့ၢ်နဒိးန့ၢ်ဘၣ် ကစၢ်ခ၇ံၥ်အသးဒီး, သးလၢတၢ်အဲၣ်လီၤသးတအိၣ်ဒီးမၤတၢ်လၢၦၤဂၤအဂီၢ် အံၤဒီး, နကဒိၣ်ထီၣ်ထီထီၣ်ဒီးသူထီၣ်သၣ်ထီၣ်လီၤ. နတၢ်နၥ်ကအါထီၣ် ဂီၢ်ထီၣ်, နတၢ်သူၣ်အိၣ်သးအိၣ်ကဒိၣ်ထီၣ်ယိၥ်ထီၣ်, နတၢ်အဲၣ်ကလၢထီၣ် ၦဲၤထီၣ်ဝဲဒၣ်န့ၣ်လီၤ." Christ's Object Lessons, pp. 67, 68.