---
title:  ဟ့ၣ်နီၤလီၤတၢ်သးခုအကစီၣ်
date:   05/11/2023
---

`ဖး လူၤကၣ် ၂၄း၁-၁၂ တက့ၢ်. ၦၤလၢအနၢ်ဟူကစၢ်ခ၇ံၥ်အတၢ် ဂဲၤဆၢထၢၣ်က့ၤအံၤအဂ့ၢ်န့ၣ်, စံးဆၢက့ၤဝဲဒၣ်ဒ်လဲၣ်.`

ဖဲမုၢ်ခီၣ်ထံးနံၤဂီၤခီဂီၤဂီၤ, ဖဲကစၢ်ခ၇ံၥ်ဂဲၤဆၢထၢၣ်က့ၤလၢတၢ်သံ အပူၤ၀ံၤအကတီၢ်န့ၣ်, စီၤလူၤကၣ်ပၥ်ဖျါထီၣ်ဝဲလၢ ပိၥ်မုၣ်အါအါကလဲၥ် လဲၤဆူတၢ်သွၣ်ခိၣ်န့ၣ်လီၤ. အဝဲသ့ၣ်လဲၤစိၥ်ဃုၥ်ဒီးတၢ်နၢမူသ့ၣ်တဖၣ် ဒ်သိး ကကွၢ်ထွဲကစၢ်ခ၇ံၥ်လၢအိၣ်ဘှံးပူၤအံၤန့ၣ်လီၤ. လၢတၢ်အဲၣ်ဒိးထံၣ်ဘၣ်ဒံး တၢ်သွၣ်ခိၣ်လၢအဘၣ်တၢ်ကးတံၥ်ဃၥ်အီၤအံၤအပူၤ, အဝဲသ့ၣ်လီၤကမၢ ကမၣ်လၢထံၣ်ဘၣ်တၢ်သွၣ်ခိၣ်လၢတၢ်တအိၣ်လၢၤနီတမံၤဘၣ်န့ၣ်လီၤ. ဖဲအဝဲသ့ၣ်ဆိကမိၣ်ထီၣ်လၢကမၤတၢ်မနုၤတမံၤအဂီၢ်လဲၣ်အဆၢကတီၢ်န့ၣ်, ၦၤကူသိးတၢ်ကြပုၢ်က့ပီၤခံဂၤ လီၣ်ဖျါထီၣ်အသးဒီးအဝဲသ့ၣ်ပျံၤတၢ်ဖုးတၢ် ဒိၣ်ဒိၣ်ကလဲၥ်န့ၣ်လီၤ. မ့ၢ်နၥ်သက့ဒ်န့ၣ်ဒီး, ၦၤခံဂၤအံၤ အိၣ်ဒီးတၢ်ကစီၣ်လၢ အဝဲသ့ၣ်အဂီၢ်န့ၣ်လီၤ. ၦၤခံဂၤအံၤ ဒုးသ့ၣ်နီၣ်က့ၤအဝဲသ့ၣ်ကစၢ်ခ၇ံၥ် အတၢ်ကတိၤ, ဒီးစံးဘၣ်ၦၤပိၥ်မုၣ်သ့ၣ်တဖၣ်လၢကစၢ်ခ၇ံၥ်န့ၣ် ဂဲၤဆၢထၢၣ် က့ၤဝဲလၢတၢ်သံအပူၤစဲဃဲၤ, ဒ်အစံးတ့ၢ်ဝဲအသိးန့ၣ်လီၤ. လၢတၢ်သူၣ်ဖှံသးညီ ဒိၣ်ဒိၣ်ခီဖျိတၢ်ကစီၣ်အံၤအပူၤ, အဝဲသ့ၣ်က့ၤက့ၤဆူကစၢ်ခ၇ံၥ်အပျဲၢ်ဘီၣ်သ့ၣ် တဖၣ်အအိၣ်ဒီး စံးကတိၤတၢ်လၢအဝဲသ့ၣ်ထံၣ်ဘၣ်ဒီးနၢ်ဟူဘၣ်ဝဲအဂ့ၢ် အကျိၤအံၤ မ့ၢ်လၢအဝဲသ့ၣ်ပၥ်ခူသူၣ်ဃၥ်အတၢ်သူၣ်ဆူၣ်သးဆူၣ်အံၤတန့ၢ် ဘၣ်အဃိလီၤ. တၢ်အံၤမ့ၢ်တၢ်ဟ့ၣ်နီၤလီၤကစၢ်ခ၇ံၥ်အဂ့ၢ်အကျိၤဆူၦၤဂၤ အအိၣ်ဒ်အဝဲသ့ၣ်မၤလိဘၣ်တ့ၢ်ဝဲအသိးန့ၣ်လီၤ.

နဆိကမိၣ်ထီၣ်ကွၢ်လၢပိၥ်မုၣ်သ့ၣ်တဖၣ်အံၤအသးတူၢ်ဘၣ်ဝဲ တၢ်အဂ့ၢ်အကျိၤဒ်လဲၣ်ကသ့ဧါ. အဝဲသ့ၣ်ဒိးန့ၢ်ဘၣ်တၢ်လဲၤခီဖျိလၢအလီၤလိၢ် လီၤလးမးတမံၤ, မၤၦဲၤအဝဲသ့ၣ်သူၣ်ကံၢ်သးလဲဒီး တၢ်လီၤကမၢကမၣ်အံၤ ဘၣ်ဆၣ်, ကစၢ်ခ၇ံၥ်အပျဲၢ်အဘီၣ်သ့ၣ်တဖၣ်ကိးတၢ်အံၤလၢ အမ့ၢ် "တၢ်ကတိၤ နါစိၤတၢ်" အသိးဒီးတနၥ်ဘၣ်အဝဲသ့ၣ်ဘၣ်န့ၣ်လီၤ. လၢတၢ်န့ၣ်အဃိ, စီၤပ့းတရူးဃ့ၢ်ဆူတၢ်သွၣ်ခိၣ်ဒ်သိးကလဲၤကွၢ်တၢ်မၤအသးအံၤလၢအနီၢ်ကစၢ် ဒၣ်ဝဲန့ၣ်လီၤ.

လၢစီၤပ့းတရူးဒီးပဝဲဒၣ်အါဒံအါဂၤသ့ၣ်တဖၣ်အံၤအဂီၢ် - ပပၥ် ပသးလၢကတူၢ်လိၥ်တၢ်တမံၤမံၤလၢၦၤဂၤစံးကတိၤအီၤအဃိန့ၣ်လီၤ. စီၤပ့းတရူးနၥ်ပိၥ်မုၣ်သ့ၣ်တဖၣ်အံၤဘၣ်ဆၣ်, အဝဲတတူၢ်လိၥ်အဝဲသ့ၣ် အတၢ်လဲၤခီဖျိအံၤခခ့ျခခ့ျဒံးဘၣ်တုၤလၢအနီၢ်ကစၢ်ဒၣ်ဝဲလဲၤခီဖျိဘၣ်မးလၢခံန့ၣ် လီၤ. အဆိကတၢၢ်န့ၣ်, အဝဲထံၣ်ဘၣ်လၢတၢ်သွၣ်ခိၣ်အံၤတၢ်တအိၣ်နီတမံၤ လၢၤဘၣ်ဒီး စီၤလူၤကၣ်စံးဝဲဒၣ်လၢ, "အဝဲကမၢကမၣ်လၢတၢ်မၤအသးအဃိ" အံၤန့ၣ်လီၤ. လူၤကၣ် ၂၄း၁၂.

တၢ်မၤအသးဒီးစီၤပ့းတရူးဒ်လဲၣ်ဒ်လဲၣ်ဘၣ်ဆၣ်, လၢပိၥ်မုၣ်သ့ၣ် တဖၣ်အံၤအဂီၢ်န့ၣ်, တုၤမ့ၢ်အဝဲသ့ၣ်နၢ်ဟူတၢ်ကစီၣ်လၢအဂ့ၤဘၣ်ဃးဒီး ကစၢ်ခ၇ံၥ်အံၤ၀ံၤဒီး, အဝဲသ့ၣ်၇ၤလီၤဝဲဆူၦၤဂၤအအိၣ်န့ၣ်လီၤ. တၢ်ဟ့ၣ်ဂံၢ် ဟ့ၣ်ဘါလၢတၢ်မၤအဂီၢ်အံၤ ဒိၣ်န့ၢ်ဒ်တၢ်ဒုးသ့ၣ်ညါၦၤဂၤလၢကစၢ်ခ၇ံၥ် မၤတၢ်လၢအဝဲသ့ၣ်အဂီၢ်န့ၣ် မ့ၢ်အအိၣ်ဧါ. တၢ်သးအိၣ်ဒိၣ်န့ၢ်ဒံးတၢ်၇ၤလီၤ တၢ်အုၣ်က့ၤခီၣ်က့ၤအတၢ်ကစီၣ်လၢကစၢ်ခ၇ံၥ်အပူၤ, တၢ်မုၢ်လၢ်ထဲတမံၤ အံၤန့ၣ် မ့ၢ်အိၣ်ဝဲဧါ.

မ့ၢ်လီၤ, ပလိၣ်ဘၣ်တၢ်လဲၤခီဖျိဃုၥ်ဒီးယွၤလၢပနီၢ်ကစၢ်ဒၣ်ဝဲအဂီၢ် တချုးလၢပနီၤလီၤဆူၦၤဂၤအအိၣ်ဒံးဘၣ်န့ၣ်လီၤ. ပတၢ်သူၣ်အိၣ်သးလၢ က၇ၤလီၤတၢ်ကစီၣ်ဆူၦၤဂၤအအိၣ်တၢ်လၢပအဲၣ်အီၤဒိၣ်မးတမံၤအံၤန့ၣ်, ကဲထီၣ်တၢ်အ၇့ဒိၣ်နီၢ်မးလၢပတၢ်ဖံးတၢ်မၤအပူၤန့ၣ်လီၤ. လၢခံကတၢၢ်န့ၣ်, ပ၇ၤလီၤတၢ်လၢတအိၣ်ဒီးၦၤဘၣ်တဖၣ်န့ၣ် မ့ၢ်ကသ့ဝဲဒ်လဲၣ်.

`တၢ်လဲၤခီဖျိအနီၢ်ကီၢ်လၢနလဲၤခီဖျိဘၣ်ဃုၥ်ဒီးယွၤ ဒီးအတၢ်အဲၣ်န့ၣ် မ့ၢ်မနုၤလဲၣ်. ဘၣ်မနုၤလၢတၢ်ဆၢကတီၢ်သ့ၣ်တဖၣ်အံၤလၢနဂီၢ်န့ၣ် အ၇့ဒိၣ် နီၢ်မးလဲၣ်, ဒီးမ့ၢ်အဟ့ၣ်ဂံၢ်ဟ့ၣ်ဘါနၤမနုၤသ့ၣ်တဖၣ်လၢ ကလဲၤတုၤဆူၦၤဂၤ အအိၣ်ဃုၥ်ဒီးတၢ်သးခုအကစီၣ်အဂီၢ်န့ၣ်လဲၣ်.`