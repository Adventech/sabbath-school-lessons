---
title:  တၢ်အိၣ်ဖှိၣ်လၢအဆိအက့ၢ်အဂီၤ
date:   09/11/2023
---

`ဖး မၤတၢ် ၂း၄၁-၄၇ တက့ၢ်. တၢ်အိၣ်ဖှိၣ်လၢအခီၣ်ထံးအက့ၢ် အဂီၤလၢအဘၣ်တၢ်ပၥ်ဖျါထီၣ်အီၤဖဲအံၤန့ၣ်မ့ၢ်မနုၤလဲၣ်.`

မၤတၢ် ၂ ကတၢၢ်ဝဲဃုၥ်ဒီးတၢ်အိၣ်ဖှိၣ်အဆိကတၢၢ်အက့ၢ်အဂီၤ အဂ့ၤတမံၤအဂ့ၢ်လီၤ. မၤတၢ် ၂း၄၁ စံးဝဲလၢ ၦၤလၢအဒိးဘျၢအသးတဖၣ်န့ၣ် "တၢ်ပၥ်ဖှိၣ်" အဝဲသ့ၣ်လၢၦၤတၢ်မၢဖိတဖၣ်အကျါန့ၣ်လီၤ. ပဖးတ့ၢ်တၢ်ဂ့ၢ်အံၤ ၀ံၤဝဲအဃိဒီး, ပစံးသ့လၢၦၤတဂၤဂၤဂံၢ်ဒွးတၢ်ဒီးပၥ်ဖှိၣ်ထီၣ်ၦၤစူၢ်က့ၤနၥ်က့ၤ တၢ်အသီတဖၣ်ဃုၥ်ဒီးၦၤအလီၢ်လံၤ ဒီးဒုးအိၣ်ထီၣ်တၢ်အိၣ်ဖှိၣ်တဖုသ့ဝဲန့ၣ် လီၤ. ဘၣ်ဆၣ်ဒီးတၢ်အံၤမ့ၢ်တၢ်နၢ်ပၢၢ်လၢအဆံးစှၤဝဲတစဲးန့ၣ်လီၤ. တၢ်လၢ အအိၣ်ခူသူၣ်တမံၤန့ၣ် မ့ၢ်ဝဲ, ၦၤလၢအတူၢ်လိၥ်ကစၢ်ခ၇ံၥ်အသီတဖၣ်အံၤန့ၣ် အိၣ်ဒီးတၢ်ခွဲးယၥ်လၢၦၤတဖုအံၤအကျါ ဒ်သိးသိးန့ၣ်လီၤ.

တဆၢကတီၢ်ဃီန့ၣ်, ခ၇ံၥ်ဖိလၢညါတဖၣ်အတၢ်ဖံးတၢ်မၤအကံၢ် အလဲန့ၣ် မ့ၢ်ဝဲတၢ်ဒုးကဲထီၣ်တၢ်အခ့အၦၤအဂီၢ်န့ၣ်လီၤ. ဒ်တၢ်အိၣ်ဖှိၣ်ဖိ တဖၣ်ပၥ်ဖှိၣ်ထီၣ်အသးသိးဒီး အဝဲသ့ၣ်ကဲထီၣ်တၢ်အခ့အၦၤလၢ ကျဲသၢဘိ အပူၤအံၤန့ၣ်လီၤ. တၢတထံၣ်န့ၣ်, အဝဲသ့ၣ်ဘၣ်တၢ်ဆဲးသိၣ်လိနဲၣ်လိအီၤ ဒံးလၢတၢ်မၢဖိသ့ၣ်တဖၣ်, ဘၣ်ဃးဒီးတၢ်သိၣ်တၢ်သီဒီးတၢ်၇့လိၥ်မုၥ်လိၥ်သး အဂ့ၢ်အကျိၤန့ၣ်လီၤ. တၢ်ကတိၤလၢအမ့ၢ် "တၢ်သိၣ်တၢ်သီ" ဒီး "တၢ်၇့လိၥ် မုၥ်လိၥ်သး" အံၤအခီပညီမ့ၢ်ဝဲ - တၢ်သိၣ်လိသီလိဒီးတၢ်မၤသကိးတၢ်န့ၣ် လီၤ. တၢ်မၢဖိတဖၣ်စံၣ်တဲၤတဲလီၤတၢ်အံၤန့ၣ် ဘၣ်သဂၢၢ်ဒီးတၢ်နၥ်လၢအတ ဘၣ်ဝဲဘၣ်သ့ၣ်တဖၣ်ဒီးဒုးအိၣ်ထီၣ်တၢ်ပၥ်ဖျါထီၣ်လၢၦၤဂီၢ်မုၢ်တဖၣ်ထံၣ်ဒီး လဲၤခီဖျိဘၣ်ဝဲအဂ့ၢ်န့ၣ်လီၤ. ဘၣ်ဆၣ်ဒီးတၢ်တသိၣ်လိအဝဲသ့ၣ်လၢ ကဘၣ် အိၣ်မူဒ်လဲၣ်ဒ်လဲၣ်အဂ့ၢ်လၢအဘၣ်ဃးဒီးတၢ်စူၢ်တၢ်နၥ်အသီအံၤဘၣ်န့ၣ်လီၤ. အါန့ၢ်အအံၤန့ၣ်, တၢ်ဒုးအိၣ်ထီၣ်တၢ်မ့ၢ်တၢ်တီလၢၦၤတဂၤဂၤအတၢ်အိၣ်မူ အပူၤန့ၣ် အိၣ်ထီၣ်အသးလၢအတၢ်၇့လိၥ်သးလၢၦၤတဖုအံၤအကျါန့ၣ်လီၤ. ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် ဘၣ်တၢ်သိၣ်လိအီၤလၢတၢ်သူၣ်အိၣ် သးအိၣ်အပူၤ ဒီးလၢတၢ်တတိၥ်သူၣ်ပၥ်သးဘၣ်အပူၤ ခီဖျိတၢ်သိၣ်လီၤဖျါဖျါ ဒီးခီဖျိတၢ်မၤသကိးတၢ်ဒီးၦၤစူၢ်က့ၤနၥ်က့ၤတၢ်လၢအဂၤတဖၣ်န့ၣ်လီၤ. တၢ်မၤခဲလၢၥ်သ့ၣ်တဖၣ်အံၤ အိၣ်သူၣ်လီၤအသးလၢတၢ်မၢဖိသ့ၣ်တဖၣ် အတၢ်တီခိၣ်၇ိၥ်မဲအဖီလၥ်န့ၣ်လီၤ.

ဖဲတၢ်စံးဘၣ်ၦၤဂီၢ်မုၢ်တဖၣ်လၢ ကဘၣ်မၤမၤတၢ်ဒ်အံၤဒ်နုၤဒီး တစံးလၢကဘၣ်မၤအီၤလၢကျဲဒ်လဲၣ်ဒ်လဲၣ်ဘၣ်အဂ့ၢ်န့ၣ်, မ့ၢ်တၢ်စံၣ်တဲၤ တဲလီၤလၢအတလၢတၦဲၤဘၣ်တမံၤန့ၣ်လီၤ. မ့ၢ်နၥ်သက့ဒ်န့ၣ်ဒီး, မ့ၢ်ဒိကနၣ် ဒီးဖးဘၣ်လံၥ်လၢအစံးကတိၤတၢ်ဂ့ၢ်လၢကဘၣ်မၤတၢ်လၢကျဲဒ်လဲၣ်ဒ်လဲၣ်အဂ့ၢ် စ့ၢ်ကီးဒၣ်လဲၥ်ဒီး, တထံၣ်လၢၦၤကမၤအီၤဒီးလူၤပိၥ်ထွဲအီၤဘၣ်န့ၣ်လီၤ. စီၤပီလူးသ့ၣ်ညါတၢ်အံၤအဃိဒီး, စံးဘၣ်ၦၤလၢအပိၥ်အခံသ့ၣ်တဖၣ်လၢ ကကွၢ်လိအီၤဒ်အဝဲကွၢ်လိကစၢ်ခ၇ံၥ်အသိးန့ၣ်လီၤ (၁က၇ံၣ်သူး ၁၁း၁). ဖဲၦၤဂၤထံၣ်နၤဒီးနတၢ်လဲၤခီဖျိအနီၢ်ကီၢ်ဃုၥ်ဒီးကစၢ်ခ၇ံၥ်အံၤသ့ဝဲအခါန့ၣ်, ကဒုးဟူးထီၣ်ဂဲၤထီၣ်အဝဲသ့ၣ်အသူၣ်အသးစ့ၢ်ကီးန့ၣ်လီၤ.

`တၢ်ကိးတၤ - ဆိကမိၣ်ထီၣ်ၦၤတဂၤဂၤလၢနတၢ်အိၣ်မူအပူၤအံၤ လၢအမ့ၢ် ၦၤစူၢ်က့ၤနၥ်က့ၤတၢ်န့ၣ်တက့ၢ်. ဃ့ဘါထုကဖၣ်တၢ်လၢအဂီၢ်ကိးနံၤဒဲး ဒ်သိးအဝဲကအိၣ်ဒီးတၢ်လဲၤခီဖျိဃုၥ်ဒီးကစၢ်ခ၇ံၥ်အဂီၢ်န့ၣ်တက့ၢ်.`

`တၢ်ကိးတၤထီၣ်ဆူညါ - ၦၤလၢနသိၣ်လိနဲၣ်လိအီၤဒီးဆှၢအီၤဆူတၢ်၇့လိၥ် မုၥ်လိၥ်အသးဒီးကစၢ်ခ၇ံၥ်န့ၣ် မ့ၢ်မတၤတဂၤလဲၣ်. ဃုကျဲလၢကကိးဃီၤ အီၤဆူတၢ်၇့လိၥ်မုၥ်လိၥ်သးဒီးၦၤစူၢ်က့ၤနၥ်က့ၤတၢ်လၢအဂၤတဖၣ်တက့ၢ်.`