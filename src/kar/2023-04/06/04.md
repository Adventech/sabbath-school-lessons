---
title:  တၢ်အိၣ်ခိးတၢ်ဒီးတၢ်ဖံးတၢ်မၤတၢ်
date:   07/11/2023
---

လူၤကၣ် ၂၄ ကတၢၢ်လၢကစၢ်ခ၇ံၥ်အတၢ်က့ၤထီၣ်ဆူမူခိၣ် (လူၤကၣ် ၂၄း၅၀-၅၃) န့ၣ်လီၤ. ဘၣ်ဆၣ်ဒီးတမ့ၢ်တၢ်အကတၢၢ်ဒံးဘၣ်. ၦၤကွဲးလံၥ်ဖိ စီၤလူၤကၣ်အံၤ ဆဲးကွဲးကဒီးလံၥ်တၢ်မၢဖိမၤတၢ်န့ၣ်လီၤ. တချုးလၢကစၢ်ခ၇ံၥ် က့ၤထီၣ်ဆူမူခိၣ်ဒံးဘၣ်န့ၣ်, အဝဲဟ့ၣ်လီၤအပျဲၢ်အဘီၣ်လၢတၢ်ဖံးတၢ်မၤတမံၤ, တၢ်အၢၣ်လီၤဒီးတၢ်သိၣ်လီၤသီလီၤတဖၣ်လၢ ကခိးတၢ်ဖဲ၀့ၢ်ယရူၤၡလ့ၣ် "လၢကဒိးန့ၢ်ဘၣ်တၢ်စိတၢ်ကမီၤလၢထး" အဂီၢ်န့ၣ်လီၤ. (လူၤကၣ် ၂၄း၄၉; ကွၢ်စ့ၢ်ကီး မၤတၢ် ၁း၄-၈).

ကစၢ်ခ၇ံၥ်စံးဘၣ်အပျဲၢ်အဘီၣ်တဖၣ်လၢ ကခိးတၢ်ဖဲ၀့ၢ်ယရူၤၡလ့ၣ် တုၤအမၤလၢၦဲၤအတၢ်အၢၣ်လီၤတစုလၢကဆှၢလီၤပၢ်အတၢ်အၢၣ်လီၤ (သးစီဆှံ), ၦၤလၢကဟ့ၣ်စိဟ့ၣ်ကမီၤအဝဲသ့ၣ်ဒ်သိးကအုၣ်အသးဖဲယရူၤၡလ့ၣ်, ကီၢ်ယူဒၤ, ကီၢ်ၡမၤ၇ံဒီးဆူညါအဂီၢ်တဂၤအံၤန့ၣ်လီၤ.

`ဖး မၤတၢ် ၁း၁၂-၂၆ တက့ၢ်. ကစၢ်ခ၇ံၥ်အပျဲၢ်အဘီၣ်, မုၣ်ခွါ ခဲလၢၥ်အိၣ်ဝဲ ၁၂၀ ဖဲအဆၢကတီၢ်အံၤ, ဖဲအခိးတၢ်အဆၢကတီၢ်အဖၢမုၢ်န့ၣ်, အဝဲသ့ၣ်မၤတၢ်မနုၤလဲၣ်.`

ကစၢ်ခ၇ံၥ်ဟ့ၣ်လီၤတ့ၢ်အပျဲၢ်အဘီၣ်တဖၣ်လၢ တၢ်ဖံးတၢ်မၤလီၤတံၢ် လီၤဆဲးန့ၣ်လီၤ. အဝဲသ့ၣ်ကဘၣ်မ့ၢ်တၢ်အုၣ်အသးလၢအဂီၢ် ဆူဟီၣ်ခိၣ်ချၢ အံၤန့ၣ်လီၤ. လၢတၢ်န့ၣ်အဃိ, ဖဲအဝဲသ့ၣ်ဒီးတၢ်အကတီၢ်န့ၣ်, ကတီၤပၥ်စၢၤ အသးလၢတၢ်ဖံးတၢ်မၤအဂီၢ်လၢကျဲခံဘိအပူၤန့ၣ်လီၤ. စီၤလူၤကၣ်ပၥ်ဖျါထီၣ် ဝဲလၢ အဝဲသ့ၣ်ဃ့ဘါထုကဖၣ်တၢ်တပူၤဃီလၢ တၢ်ဃူတၢ်ဖိးအပူၤ ဒီးတၢ်ဃ့ သကွံၢ်ကညးတၢ်အပူၤန့ၣ်လီၤ. တၢ်ဖံးတၢ်မၤလၢကစၢ်ခ၇ံၥ်မၢလီၤအဝဲသ့ၣ် လၢကမၤအီၤအံၤ, တၢ်သံကွၢ်တအိၣ်လၢအဝဲသ့ၣ်အဂီၢ်နီတဂၤလၢၤဘၣ်, တူၢ်လိၥ်ဝဲတဂၤစုၥ်စုၥ်န့ၣ်လီၤ. တၢ်တူၢ်လိၥ်တၢ်ဖံးတၢ်မၤအဝဲအံၤ ဒုးသူၣ်ဟူး သးဂဲၤထီၣ်အဝဲသ့ၣ်လၢ ကအိၣ်ဒီးတၢ်ပၥ်ဖှိၣ်ထီၣ်သးလၢတၢ်ထုကဖၣ်တပူၤဃီ အပူၤန့ၣ်လီၤ. စီၤလူၤကၣ်တပၥ်ဖျါထီၣ်လၢ အဝဲသ့ၣ်ဃ့တၢ်မနုၤသ့ၣ်တဖၣ် အဂ့ၢ်အကျိၤဘၣ်ဆၣ်, မ့ၢ်တၢ်လီၤတံၢ်တမံၤလၢအဝဲသ့ၣ်ဃ့တၢ်ကူၣ်သ့, တၢ်ဂံၢ်တၢ်ဘါဒီးတၢ်သူၣ်ဒူသးဒူ ဒ်သိးကမၤလၢၦဲၤတၢ်ဖံးတၢ်မၤတပူၤဃီအဂီၢ် န့ၣ်လီၤ. မ့ၢ်တၢ်ဒိတဲၥ်ဂ့ၤလၢပဂီၢ်တမံၤမးလဲၣ်.

တၢ်ခံမံၤတမံၤလၢအဝဲသ့ၣ်မၤဖဲအခိးတၢ်အဖၢမုၢ်န့ၣ် မ့ၢ်ဝဲတၢ်ကတဲၥ် ကတီၤသးလၢတၢ်လဲၤတၢ်က့ၤ, တၢ်၀ံစိၥ်တီဆှၢတၢ်အဂီၢ်န့ၣ်လီၤ. စီၤယူဒၤ ဟ့ၣ်လီၤကွံၥ်ကစၢ်ခ၇ံၥ်လၢကဘၣ်တၢ်စံၣ်ညီၣ်သံအီၤအဂီၢ်ဒီး မၤကတၢၢ်ကွံၥ် အနီၢ်ကစၢ်ဒၣ်ဝဲအတၢ်အိၣ်မူန့ၣ်လီၤ. တၢ်လီၢ်လီၤဟိအိၣ်ထီၣ်အသးလၢ အပျဲၢ်အဘီၣ်တဆံခံဂၤအလီၢ်န့ၣ်လီၤ. လၢတၢ်အံၤအဃိဒီး, ဖဲခိးတၢ်အကတီၢ် န့ၣ်, ဃ့တၢ်လၢယွၤဒ်သိးကဒိးန့ၢ်ဘၣ်ပျဲၢ်ဘီၣ်တဂၤလၢ ကဟံးန့ၢ်တၢ်လီၢ်အအံၤ န့ၣ်လီၤ.

တၢ်မၤသးန့ၣ် မ့ၢ်ဝဲဒၣ်လၢကစၢ်ခ၇ံၥ်ပျဲၢ်ဘီၣ်သ့ၣ်တဖၣ်အံၤ ပၥ်ဖှိၣ် ထီၣ်သကိးအသးဒၣ်ဝဲဒီး ကူၣ်ထီၣ်ဖးလီၤတၢ်လၢကစးထီၣ်တၢ်ဖံးတၢ်မၤအဂီၢ် န့ၣ်လီၤ. စီၤပ့းတရူးကဲထီၣ်ၦၤလၢအတီခိၣ်၇ိၥ်မဲတဂၤလၢတၢ်ဆၢတဲၥ်တၢ်အဂီၢ် န့ၣ်လီၤ. မတၤတဂၤမးတဒီဒါအတၢ်ဆှၢနုၥ်ဒီး အတၢ်ဆၢတဲၥ်သ့ၣ်တဖၣ်ဘၣ်, ခီဖျိလၢအဝဲသ့ၣ်ထံၣ်ကစၢ်ယွၤအတၢ်ကူၣ်ထီၣ်ဖးလီၤလၢတၢ်သ့ၣ်တဖၣ်အဖီခိၣ် အဃိန့ၣ်လီၤ. တၢ်နၢ်ပၢၢ်အိၣ်ဒီးတၢ်သနံးထီၣ်သးအိၣ်ဝဲလၢကစၢ်ယွၤအံၤ ဟူးဂဲၤဒီးမၤတၢ်လၢအဝဲသ့ၣ်တဖၣ်အကျါအဃိန့ၣ်လီၤ. အဝဲသ့ၣ်ခိးတၢ် အဆၢကတီၢ်အံၤတလၢၥ်ကွံၥ်လၢတၢ်ကလီကလီအပူၤဘၣ်, မ့မ့ၢ်တခီလၢၦဲၤဒီး တၢ်တိၥ်ပၥ်တဖၣ် ဒီးတၢ်သူၣ်အိၣ်သးအိၣ်မၤတၢ်ဖံးတၢ်မၤတဖၣ်န့ၣ်လီၤ.

ဖဲပအိၣ်ခိးသးစီဆှံဒ်သိးကလီၤဘၣ်လၢပလိၤ, ကမၤစၢၤၦၤလၢ ကမၤ၀ံၤတၢ်မၤအဒိၣ်အမုၢ်အံၤအဂီၢ်, ပဘၣ်ပၥ်ဖှိၣ်ထီၣ်ပသးလၢကဟ့ၣ်ဂံၢ် ဟ့ၣ်ဘါလိၥ်သးတဂၤဒီးတဂၤအပူၤ, ဃ့သကိးတၢ်လၢသးစီဆှံကဟဲနုၥ်လီၤလၢ ပသူၣ်ကံၢ်သးလဲပူၤအဂီၢ်န့ၣ်လီၤ (ဧ့ၤဘြံၤ ၁၀း၂၄, ၂၅).

ပနီၢ်ကစၢ်ဒၣ်ဝဲ ကဘၣ်ပၥ်ဖှိၣ်ထီၣ်သးဃုၥ်ဒီးပတၢ်အိၣ်ဖှိၣ်လၢ ယွၤအတၢ်မၤအ၇့ဒိၣ်ကတၢၢ်အပူၤလၢအမ့ၢ် - တၢ်အုၣ်က့ၤခီၣ်က့ၤသးသမူလၢ အဟါမၢ်ကွံၥ်တဖၣ်န့ၣ်လီၤ.

`မ့ၢ်နမၤလိတၢ်မနုၤတမံၤလၢကအိၣ်ခိးကစၢ်ယွၤဒီးတဆၢကတီၢ် ဃီန့ၣ်တၢ်နၥ်သုတဟးဂီၤတဂ့ၤအဂီၢ်သ့ဝဲဒ်လဲၣ်. ဖဲနအိၣ်ခိးတၢ်အဆၢ ကတီၢ်န့ၣ်, ဒ်နမ့ၢ်ကစၢ်ခ၇ံၥ်အပျဲၢ်အဘီၣ်တဖၣ်အသိး, မ့ၢ်နသူနတၢ် ဆၢကတီၢ်အံၤလၢအဂ့ၤကတၢၢ်န့ၣ်ဒ်လဲၣ်.`