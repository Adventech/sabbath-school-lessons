### ဆိကတီၢ်စံးကတိၤတၢ်ဒီးစးထီၣ်မၤတၢ်တမံၤမံၤတက့ၢ်

လၢအပူၤကွံၥ်စှၤနံၣ်အတီၢ်ပူၤန့ၣ်, ၦၤမုၢ်နွံနံၤဖိထုးထီၣ်၇ၤလီၤတၢ် အဒိတမံၤလၢအဘၣ်ဃးဒီးကပံၥ်(ကပျၢၤ) လၢအလီၤပျံၤတခါအဂ့ၢ်န့ၣ်လီၤ. ဖဲၦၤဂီၢ်မုၢ်သ့ၣ်တဖၣ်လဲၤခီဂၥ်ကပံၥ်အံၤအဆၢကတီၢ်န့ၣ်, အဝဲသ့ၣ်အါဒၣ် တက့ၢ်လီၤဘျၢကွံၥ်ဝဲဒၣ်န့ၣ်လီၤ. အဝဲသ့ၣ်အတၢ်ကိးပသူထီၣ်တချုးအသံဒံး ဘၣ်န့ၣ်ဘၣ်တၢ်နၢ်ဟူအီၤလၢဒူသ၀ီဖဲအဘူးတဖၣ်ခဲလၢၥ်န့ၣ်လီၤ. မ့ၢ်တၢ်လီၤပျံၤလီၤဖုးတမံၤန့ၣ်လီၤ. ၦၤဂီၢ်မုၢ်သ့ၣ်တဖၣ်န့ၣ် ကိးတၢ်အိၣ်ဖှိၣ်လၢ သ၀ီပူၤန့ၣ်လီၤ. အနီၢ်နီၢ်န့ၣ်, အဝဲသ့ၣ်ကိးတၢ်အိၣ်ဖှိၣ်လၢသ၀ီပူၤအံၤအဘျီ တဖၣ်အဘျီမးန့ၣ်လီၤ. တၢ်စံးတၢ်ကတိၤ, လံၥ်လဲၢ်သ့ၣ်တဖၣ်ဒီး တၢ်ဆိကမိၣ် လၢအဘၣ်ဃးဒီးတၢ်မၤအသးအံၤ ဘၣ်တၢ်တၢၣ်ပီၣ်တၢၣ်ပီအီၤတကးဒံးဘၣ်, အဝဲသ့ၣ်စံးကတိၤစ့ၢ်ကီးတၢ်ဂ့ၢ်တကျိၤလၢ ကဘၣ်မၤအီၤဒ်လဲၣ်ဒ်လဲၣ်အဂ့ၢ်န့ၣ် လီၤ. ဘၣ်ဆၣ်ဒီး, လၢကမၤတၢ်တမံၤမံၤအလီၢ်န့ၣ်, အဝဲသ့ၣ်ဆဲးကတိၤ တၢ်ဂ့ၢ်တၢ်ကျိၤအံၤဒံးန့ၣ်လီၤ. တၢ်စံးကတိၤသကိးသ့ၣ်တဖၣ်အံၤ ဆဲးမၤ အသးလၢနံၣ်အါလါအါအတီၢ်ပူၤန့ၣ်လီၤ. တၢ်၇ၤလီၤလံၥ်လဲၢ်တဖၣ်လၢ အဘၣ်ဃးတၢ်ဂ့ၢ်အအံၤအါထီၣ်, ၦၤစံးကတိၤတၢ်သ့သ့ၣ်တဖၣ်တၢ်ကွဲမုၥ်အီၤ လၢကစံးကတိၤတၢ်ဂ့ၢ်တၢ်ကျိၤအအံၤန့ၣ်လီၤ. မၤတၢ်ဆါတၢ်ၦ့ၤအလီၢ်လၢ ကဒုးအိၣ်ထီၣ်ကျိၣ်စ့ဒ်သိးကဒုးအီၣ်ဒုးအီၦၤလၢ ဟဲစံးကတိၤတၢ်ဂ့ၢ်တၢ်ကျိၤ အံၤဒီး ဟ့ၣ်လီၤအတၢ်ဆၢကတီၢ်အဂီၢ်ဃိန့ၣ်လီၤ. တၢ်ဃုကျိၣ်စ့လၢကသူၣ် ထီၣ်တၢ်သူၣ်ထီၣ်လၢတၢ်ကလုၢ်လဲၤနုၥ်ဆူအပူၤတသ့ဝဲဘၣ်အဂီၢ် ဒ်သိးဒီး ၦၤလၢအကိးပသူထီၣ်လၢတၢ်သံအကတီၢ်အံၤသုတဘၣ်တၢ်နၢ်ဟူအီၤလၢ ၦၤစံးကတိၤလိၥ်သးသ့ၣ်တဖၣ်အံၤအကျါဘၣ်န့ၣ်လီၤ. ဘၣ်ဆၣ်ဒီး, မတၤ တဂၤမးတလဲၤမၤစၢၤၦၤလၢအလီၤဘၣ်တၢ်ကီတၢ်ခဲအံၤဘၣ်န့ၣ်လီၤ. မတၤ တဂၤမးတBကီဃၥ်ၦၤလၢသုကလဲၤဆူကပံၥ်လီၤပျံၤအံၤအပူၤဘၣ်န့ၣ်လီၤ. အဝဲသ့ၣ်အိၣ်ဒၣ်ထဲစံးကတိၤတၢ်တမံၤဧိၤန့ၣ်လီၤ.

တၢ်အိၣ်ဖှိၣ်ခဲလၢၥ်ဒီး အိၣ်ဘှံးနံၤတၢ်မၤလိအတီၤအံၤ တမ့ၢ်လၢ ကအဲၣ်ဒိးကဲထီၣ်ၦၤသ၀ီဖိဒ်အံၤန့ၣ်ဘၣ်. ပအဲၣ်ဒိးသူတၢ်ဆၢကတီၢ်လၢ ကဃ့ဘါထုကဖၣ်, နီၤလီၤသကိးတၢ်ဂံၢ်တၢ်ဘါဒီးစံးကတိၤသကိးတၢ်န့ၣ်လီၤ. ဘၣ်ဆၣ်ဒီးပအဲၣ်ဒိးလဲၤယံၤန့ၣ်ဒ်အံၤလၢကမၤတၢ်တမံၤမံၤဆူၦၤလၢပခိၣ်ဃၢၤ တဖၣ်အဂီၢ်န့ၣ်လီၤ. ပအဲၣ်ဒိးဒုးအိၣ်ထီၣ်တၢ်လီၤဆီလၢ တၢ်အိၣ်ဆိးလီၢ်အပူၤ ဒီးလၢပခိၣ်ပဃၢၤအကျါန့ၣ်လီၤ. ပအဲၣ်ဒိးလၢတၢ်မၤက၀ံၤဝဲဒီးကစၢ်ခ၇ံၥ် ကဟဲက့ၤဝဲခခ့ျခခ့ျအဂီၢ်န့ၣ်လီၤ.

အိၣ်ဘှံးနံၤတၢ်မၤလိလၢၦၤသးၦၢ်အဂီၢ်တခွါထၢၣ်အံၤ ဒုးနဲၣ်ၦၤလၢ ကဟးထီၣ်ဒီးမၤတၢ်တမံၤမံၤအဂီၢ်န့ၣ်လီၤ. မုၢ်ယဲၢ်နံၤအတၢ်မၤလိတနွံ စုၥ်စုၥ်အံၤ ကဟ့ၣ်ၦၤတၢ်ကိးတၤထီၣ်လၢပတၢ်မၤအတၢ်လဲၤထီၣ်လဲၤထီအဂီၢ် န့ၣ်လီၤ. ပကဃုသ့ၣ်ညါလံၥ်စီဆှံအဆၢလၢအလီၤလိၣ်လီၤလးသ့ၣ်တဖၣ်န့ၣ် လီၤ. ပကဖးဘၣ်တၢ်လဲၤခီဖျိအဂ့ၢ်အကျိၤလၢအဒုးသူၣ်ဟူးသးဂဲၤပသးန့ၣ် လီၤ. ပကမၤလိဘၣ်တၢ်ပီးလီတဖၣ်လၢ ကမၤစၢၤၦၤဒ်သိးကလဲၤတုၤလၢ ၦၢ်ဂီၢ်မုၢ်လၢပခိၣ်ပဃၢၤသ့ၣ်တဖၣ်အအိၣ် (လီၤဆီဒၣ်တၢ်ၦၤလၢတသ့ၣ်ညါ ဒ်ယွၤအဂ့ၢ်ဘၣ်တဖၣ်) ဘၣ်ဆၣ်ဒီးတၢ်သ့ၣ်တဖၣ်အံၤ မ့ၢ်တၢ်ပၥ်ဖျါတမံၤလၢ အဟ့ၣ်ဂံၢ်ဟ့ၣ်ဘါၦၤန့ၣ်လီၤ. တၢ်လၢပဘၣ်ကွၢ်အီၤထံထံဆးဆး, တၢ်သးအိၣ် အနီၢ်ကီၢ်လၢတၢ်မၤလိကိးနွံဒဲး ဖဲမုၢ်ယဲၢ်နံၤတနံၤန့ၣ်လီၤ. တၢ်ကိးတၤလၢ ကဟးထီၣ်ဒီးမၤတၢ်တမံၤမံၤအဂ့ၢ်န့ၣ်လီၤ.

ပကဘၣ်ဟ့ၣ်လီၤတၢ်ဂ့ၢ်တၢ်ကျိၤလၢ အဘၣ်ဃးဒီးတၢ်ဘူၣ်တၢ်ဘါ ဒီးကတိၤန့ၢ်သုတၢ်ပီးလီဒီးတၢ်သ့ၣ်ညါတဖၣ်လၢ ကမၤတၢ်အဂီၢ်န့ၣ်လီၤ. မုၢ်ယဲၢ်နံၤကိးနွံဒဲးလၢ တၢ်မၤလိအပူၤန့ၣ် ကဟ့ၣ်ၦၤတၢ်ကိးတၤလၢတၢ်ဒိၣ်ထီၣ် ထီထီၣ်အဂီၢ်လီၤ.

ကစးထီၣ်အသးလၢ တၢ်ညီကိၥ်ဖိသ့ၣ်တဖၣ်န့ၣ်လီၤ. တၢ်မၤလိ မ့ၢ်အါထီၣ်ဒီး ကကီထီၣ်ဝဲတစဲး (တမ့ၢ်အါကဲၣ်ဆိးဘၣ်) တၢ်ကိးတၤကအါထီၣ် ဝဲန့ၣ်လီၤ. တၢ်တိၥ်ပၥ်န့ၣ်လၢပဝဲဒၣ်တဂၤစုၥ်စုၥ်ကဟံးထီၣ်တၢ်ကိးတၤအံၤ, ဃ့လၢသးစီဆှံကဆှၢၦၤ, သူတၢ်လၢပမၤလိတ့ၢ်တဖၣ်, ဒီးဟံးန့ၢ်တၢ်ဆၢကတီၢ် တစဲးလၢကစံးကတိၤသကိးတနွံအဂီၢ်န့ၣ်လီၤ. တၢ်ဆၢကတီၢ်အံၤ တမ့ၢ်လၢ ကဘၣ်ပၥ်ထီၣ်ထီသးအဂီၢ်ဘၣ်, ဘၣ်ဆၣ်မ့ၢ်တၢ်ဆၢကတီၢ်လၢဘၣ်နီၤလီၤ တၢ်အဂီၢ် - တၢ်ခံမံၤလၢၥ်လၢ အမၤသးဂ့ၤမ့ၢ်ဂ့ၤ, တဂ့ၤဘၣ်မ့ၢ်ဂ့ၤန့ၣ်လီၤ. ဖဲပနီၤလီၤသကိးတၢ်ထံၣ်အဆၢကတီၢ်န့ၣ်, ပသ့ၣ်ညါအါထီၣ်တၢ်သ့ၣ်ညါ နၢ်ပၢၢ်တၢ်န့ၣ်လီၤ. တၢ်လၢကဘၣ်ထုကဖၣ်အဂီၢ်န့ၣ် အါထီၣ်ဝဲဒၣ်န့ၣ်လီၤ.

လၢအကတၢၢ်န့ၣ် ပသူၣ်အိၣ်သးအိၣ်လၢပကသ့ၣ်နီၣ်ထီၣ်က့ၤ တၢ်မၤလိတခွါထၢၣ်အံၤအဂီၢ်, တမ့ၢ်လၢတၢ်ဆိကမိၣ်ဆိကမး ပူလၢအမုၥ်သ့ၣ် တဖၣ်အဂီၢ်ဘၣ်- တၢ်သ့ၣ်တဖၣ်အံၤ ကအိၣ်အါအါကလဲၥ်န့ၣ်လီၤ. ဘၣ်ဆၣ်ဒီး ပသူၣ်အိၣ်သးအိၣ်လၢကကွၢ်ကဒါက့ၤတၢ်မၤလိအံၤ ဖဲသးစီဆှံ မၤတၢ်လၢပတၢ်ဖံးတၢ်မၤအဂိၢ် ဒီးဒုးအိၣ်ထီၣ်တၢ်လီၤလးလၢပတၢ်မၤအပူၤ လၢကမၤလၤမၤကပီၤယွၤအမံၤအဂီၢ်န့ၣ်လီၤ.