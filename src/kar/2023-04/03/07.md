---
title:  တၢ်ဆိကမိၣ်ဆူညါအဂီၢ်
date:   20/10/2023
---

ဖး Ellen G. White, "The Great Commission," pp. 25-34, ဒီး A Seeker for Truth," pp. 131-142, in the Acts of the Apostles န့ၣ်တက့ၢ်.

တချုးလၢအက့ၤထီၣ်ဆူမူခိၣ်ဘီမုၢ်ဒ်ဘၣ်န့ၣ်, ကစၢ်ခ၇ံၥ်ဟ့ၣ်လီၤ အပျဲၢ်အဘီၣ်တဖၣ်အတၢ်မၢလီၤတၢ်ဖံးတၢ်မၤန့ၣ်လီၤ. အဝဲစံးဘၣ်အပျဲၢ် အဘီၣ်တဖၣ်လၢ ကမ့ၢ်ၦၤမၤလၢၦဲၤအတၢ်ဘၣ်သးလၢ အမ့ၢ်အတၢ်ဟ့ၣ်သါ ဆူဟီၣ်ခိၣ်အဂီၢ်လၢ အမ့ၢ်တၢ်မူအထူအယိၥ်အံၤန့ၣ်လီၤ. ကစၢ်ခ၇ံၥ်စံး အဝဲသ့ၣ်လၢ, သုမ့ၢ်တ့ၢ်ၦၤတၢ်အုၣ်အသးလၢယတၢ်အိၣ်မူဒီး တၢ်သံလၢ ဟီၣ်ခိၣ်အဂီၢ်န့ၣ်လီၤ. ယၦၤဂီၢ်မုၢ်သ့ၣ်တဖၣ် မ့ၢ်တဟဲဆူယအိၣ်ဒ်သိး ကဒိးန့ၢ်ဘၣ်တၢ်မူအံၤဘၣ်ဆၣ်, ၦၤလုၢ်တၢ်ဒိၣ်ဒီးၦၤပၢတၢ်သ့ၣ်တဖၣ် မၤတၢ် တဂ့ၤလၢယဖီခိၣ်ဘၣ်ဆၣ်, အဝဲသ့ၣ်မ့ၢ်တတူၢ်လိၥ်ယၤဘၣ်ဆၣ်, အိၣ်ဒီး တၢ်ခွဲးတၢ်ယၥ်လၢကတူၢ်လိၥ်ၦၤကညီအဖိခွါအံၤန့ၣ်လီၤ. သုထံၣ်တ့ၢ်လၢ ၦၤခဲလၢၥ်ဟဲဆူယအိၣ်ဒီး ဃ့ပျၢ်ကွံၥ်အတၢ်ဒဲးဘးတဖၣ်လၢ ယဟံးန့ၢ်ခီလီကွံၥ် န့ၣ်လီၤ. ၦၤလၢအဟဲဆူယအိၣ်တဂၤလၢ်လၢ်န့ၣ်, ယတညိကွံၥ်အီၤဘၣ်. ယပျဲၢ်ယဘီၣ်သ့ၣ်တဖၣ်ဧၢ, ယဟ့ၣ်လီၤတၢ်သးကညီၤအတၢ်ကစီၣ်အံၤ ဆူသုအိၣ်န့ၣ်လီၤ. ကဘၣ်တၢ်ဟ့ၣ်လီၤတၢ်ကစီၣ်အံၤဆူၦၤယူဒၤဖိဒီး ၦၤတခီဘီမုၢ်ဖိခံကလုၥ်ဒဲးအအိၣ်န့ၣ်လီၤ- အဆိကတၢၢ်လၢကီၢ်အံၣ်စ၇့လး ဒီးလၢခံန့ၣ်တုၤလၢထံကီၢ်ခဲလၢၥ်, ၦၤကစံးကတိၤတၢ်အကျိၥ်ခဲလၢၥ် ဒီးၦၤဂီၢ်မုၢ် ခဲလၢၥ်အအိၣ်န့ၣ်လီၤ. ၦၤလၢအနၥ်တၢ်အံၤခဲလၢၥ်န့ၣ်, ကပၥ်ဖှိၣ်ထီၣ် အသးလၢတၢ်အိၣ်ဖှိၣ်တဖုဃီအဖီလၥ်အပူၤန့ၣ်လီၤ." Ellen G. White, The Acts of the Apostles, pp. 27, 28.တၢ်မၢလီၤအဒိၣ်အမုၢ်အံၤဖျါၡဲၡဲန့ၣ်လီၤ- "လဲၤဒုးကဲထီၣ်ၦၤကလုၥ် ခဲလၢၥ်တဖၣ်လၢ ယပျဲၢ်ယဘီၣ်တက့ၢ်" (မးသဲ ၂၈း၁၉). လၢတၢ်န့ၣ်အဃိ, မ့ၢ်တၢ်လီၤတံၢ်လီၤဆဲးတမံၤလၢအဘၣ်ဃးဒီးတၢ်လဲၤဆူၦၤဂၤအအိၣ်, လီၤဆီဒၣ်တၢ်ဆူၦၤကလုၥ်အဂၤတဖၣ်အအိၣ်န့ၣ်လီၤ.

"တၢ်သးခုကစီၣ်တၢ်မၢလီၤအတၢ်မၤအံၤ မ့ၢ်ကစၢ်ခ၇ံၥ်အဘီအမုၢ် တၢ်သးခုအကစီၣ်အဒိၣ်အမုၢ်အတၢ်သိၣ်တၢ်သီန့ၣ်လီၤ. ကစၢ်ခ၇ံၥ်အပျဲၢ် အဘီၣ်တဖၣ်န့ၣ် ကဘၣ်မၤတၢ်လၢတၢ်သူၣ်အိၣ်သးအိၣ်အပူၤလၢသးသမူ တဖၣ်အဂီၢ်, ဟ့ၣ်လီၤတၢ်သးကညီၤအတၢ်ကွဲမုၥ်ဆူၦၤခဲလၢၥ်အအိၣ်န့ၣ်လီၤ. အဝဲသ့ၣ်တဘၣ်ခိးၦၤဂီၢ်မုၢ်သ့ၣ်တဖၣ်လၢကဟဲဆူအဝဲသ့ၣ်အိၣ်ဘၣ်, မ့မ့ၢ်တခီ အဝဲသ့ၣ်ကဘၣ်လဲၤဆူၦၤဂီၢ်မုၢ်အအိၣ်ဃုၥ်ဒီးတၢ်ကစီၣ်န့ၣ်လီၤ." Ellen G. White, The Acts of Apostles, p. 28.

"လၢဟီၣ်ခိၣ်ချၢအံၤ ၦၤဂီၢ်မုၢ်အိၣ်ဝဲအါမးလၢအဘူးဒီးကစၢ်ယွၤ အဘီအမုၢ်လၢပတဆိကမိၣ်အီၤဘၣ်အဂ့ၢ်န့ၣ်လီၤ. လၢတၢ်ဒဲးဘးအတၢ် ခံးကျါအံၤန့ၣ်, ကစၢ်ယွၤအိၣ်ဒီးအတၢ်မျၢ်ပလဲတဖၣ်လၢ အကဆှၢဃီၤၦၤစိၥ် တၢ်ကစီၣ်အဂီၢ်န့ၣ်လီၤ. ၦၤလၢကဆၢထၢၣ်လၢခ၇ံၥ်အပူၤဂၢၢ်ဂၢၢ်ကျၢၤကျၢၤန့ၣ် အိၣ်လၢတၢ်လီၢ်ကိးပူၤဒဲးန့ၣ်လီၤ. ၦၤအိၣ်ဝဲအါမးလၢ ကပၥ်လုၢ်ပၥ်ၦ့ၤ ကစၢ်ယွၤအတၢ်ကူၣ်သ့လၢဟီၣ်ခိၣ်အတၢ်သ့ၣ်ညါအဖီခိၣ်ဒီး ကကဲထီၣ် ၦၤသူၣ်တီသးတီလၢအစိၥ်တၢ်ကပီၤတဖၣ် - နၥ်ဝဲလၢစီၤပ့းတရူးအတၢ်ဖံး တၢ်မၤတဖၣ်အံၤ မ့ၢ်တၢ်မၤလၢမၤၦဲၤကစၢ်ယွၤအတၢ်တိၥ်ပၥ်ဒီးမၤလၤ မၤကပီၤယွၤဒီးစံးဝဲဒၣ်, "ကစၢ်ယွၤန့ၣ်ဟ့ၣ်လီၤၦၤတခီဘီမုၢ်ဖိသ့ၣ်တဖၣ် အခွဲးလၢကသ့ၣ်နီၣ်ပီၢ်ယၢ်လီၤက့ၤသးအဂီၢ်ဃိ, တၢ်သူၣ်က့ၣ်သးကါအတၢ် ဆိကမိၣ်တဖၣ်ဟးမၢ်ကွံၥ်ဝဲဒီး တၢ်ပၥ်လီၤဆီတၢ်လၢအအိၣ်တ့ၢ်ဝဲအစိၤစိၤအံၤ တၢ်ညိကွံၥ်အီၤဒီးကျဲအိၣ်ထီၣ်အသးလၢတၢ်သးခုအကစီၣ်အဂီၢ်လၢက၇ၤလီၤ ဆူၦၤတခီဘီမုၢ်ဖိတဖၣ်အအိၣ်န့ၣ်လီၤ." Ellen G. White, The Acts of the Apostles, pp. 140-142.