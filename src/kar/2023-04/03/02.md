---
title:  သုးဃီၤသးယံၤန့ၣ်ဒ်ပလီၢ်မုၥ်ဃီပၢၤအတၢ်အိၣ်ဆိးအလီၢ်
date:   15/10/2023
---

ဒ်သိးကတုၤဆူၦၤဂၤအအိၣ်န့ၣ်, ကစၢ်ယွၤအဲၣ်ဒိးလၢပကသုးသး ယံၤန့ၢ်ဒံးတၢ်မုၥ်တၢ်ခုၣ်အလီၢ်လၢ ပအိၣ်အီၤအံၤအပူၤန့ၣ်လီၤ. ပသး မ့ၢ်အိၣ်ထဲလၢကအိၣ်ဘူးဒီးပဘူးပတံၢ်, ပကလုၥ်ဒူၣ်အံၤန့ၣ် ပကမ့ၢ်ၦၤလၢ အအဲၣ်လီၤအသးတဖၣ်, တုၤဒၣ်လဲၥ်ကမ့ၢ်ၦၤလၢအအဲၣ်တၢ်အၢတၢ်သီန့ၣ် လီၤ. တၢ်လီၤပျံၤလီၤဖုးအံၤ ဖျါတ့ၢ်ဝဲဒီးဟဲလီၤလၢတၢးဘၤဘ့းလးအတၢ် ပၥ်ဖျါအံၤန့ၣ်လီၤ.

`ဖး ၁မိၤၡွ ၁၁း၁-၉ တက့ၢ်. ၦၤဂီၢ်မုၢ်သ့ၣ်တဖၣ်အတၢ်ပၥ်သး အိၣ်ဝဲဒ်လဲၣ်. အဝဲသ့ၣ်အဲၣ်ဒိးမၤမနုၤတမံၤလဲၣ်ဒီး ဘၣ်မနုၤလၢကစၢ်ယွၤ မၤဟးဂီၤကွံၥ်အဝဲသ့ၣ်အတၢ်တိၥ်ပၥ်န့ၣ်လဲၣ်.`

ပူလၢအဘၣ်ဃးၦၤဂီၢ်မုၢ်အဂ့ၢ်အကျိၤ ဖဲတၢးဘၤဘ့းလးအကတီၢ်န့ၣ်, မ့ၢ်ၦၤတဖုလၢအအိၣ်ဒီးတၢ်တိၥ်ပၥ်ဒိၣ်နီၢ်မးန့ၣ်လီၤ. အဝဲသ့ၣ်တိၥ်ပၥ်လၢ ကသူၣ်ထီၣ်တၢ်သူၣ်ထီၣ်ဖးထီ - ၀့ၢ်တ၀့ၢ်ဒီးတၢးဖးထီတဖျၢၣ်လၢတအိၣ်ထီၣ် တ့ၢ်ဒံးဘၣ်လၢဟီၣ်ခိၣ်ချၢအံၤဘၣ်- "တၢးထီတဖျၢၣ်အိၣ်ဒီးအခိၣ်လၢမူခိၣ်ဒီး မၤထီၣ်သကိးပမံၤ" ၁မိၤၡွ ၁၁း၄.

လၢမုၢ်မဆါတနံၤအံၤစ့ၢ်ကီး ၦၤဂီၢ်မုၢ်သ့ၣ်တဖၣ် ဘၣ်မနုၤလၢ အမၤတၢ်ဒ်သိးအံၤခဲအံၤခဲအံၤန့ၣ်လဲၣ်. လၢထံရူၢ်ကီၢ်သဲးအပူၤ, တၢ်ပနံၥ် တၢ်ကၤအပူၤတုၤဒၣ်လဲၥ်လၢတၢ်ဘူၣ်တၢ်ဘါကျါအပူၤသ့ၣ်တဖၣ်မ့ၢ်ဂ့ၤ, မၤဝဲ ဒ်န့ၣ်အသိးလီၤ. ၦၤအိၣ်ဝဲဒၣ်တနီၤနီၤလၢအအဲၣ်ဒိးလၢအမံၤအသၣ်ကဒိၣ်ဝဲ လၢအနီၢ်ကစၢ်ဒၣ်ဝဲအဂီၢ်န့ၣ်လီၤ. လၢအကတၢၢ်န့ၣ်, တၢ်ဂုၥ်ကျဲးစၢးမၤတၢ် သ့ၣ်တဖၣ်အံၤအခီပညီတအိၣ်ဘၣ်, ဒီးအဘျုးအဖှိၣ်တအိၣ်နီတမံၤဘၣ်န့ၣ် လီၤ (စံၣ်တဲၤတဲလီၤတၢ် ၂း၁-၁၁).

လံၥ်စီဆှံစံးဝဲဖဲ ၁မိၤၡွ ၁၁း၄ အပူၤ လၢၦၤဂီၢ်မုၢ်သ့ၣ်တဖၣ်အံၤ အဲၣ်ဒိးသူၣ်ထီၣ်တၢးဖးထီ ဒ်သိးအဝဲသ့ၣ်သုတလီၤြပံလီၤ့ပါဆူဟီၣ်ခိၣ်ချၢအံၤ အဂီၢ်ဘၣ်န့ၣ်လီၤ. အဝဲသ့ၣ်အဲၣ်ဒိးအိၣ်ဃုၥ်တပူၤဃီလၢအဝဲသ့ၣ်တၢ်အဲၣ်လီၤ ဒၣ်အသးပူၤန့ၣ်လီၤ. ဘၣ်ဆၣ်ဒီးကစၢ်ယွၤအိၣ်ဒီးအတၢ်တိၥ်ပၥ်အဂၤတမံၤ န့ၣ်လီၤ.

ၦၤဂီၢ်မုၢ်သ့ၣ်တဖၣ်အိၣ်ဒီးတၢ်ဃူတၢ်ဖိးလၢတၢ်မၤအံၤအဂီၢ်န့ၣ် လီၤ. ဘၣ်ဆၣ်ဒီးကစၢ်ယွၤန့ၣ်စံးဝဲ, "ကွၢ်ကွၢ်, ၦၤကညီမ့ၢ်ၦၤတကလုၥ်ဃီ, ဒီးအကလုၢ်မ့ၢ်တမံၤဃီခဲလၢၥ်အဃိဒီး, မၤထီၣ်တၢ်အံၤလီၤ. ဒီးခဲကနံၣ်အံၤ ကယဲၢ်တၢ်လၢအကူၣ်မၤန့ၣ်တၢ်တတြီဘၣ်အီၤနီတမံၤဘၣ်" (၁မိၤၡွ ၁၁း၆). ၦၤဂီၢ်မုၢ်အတၢ်တိၥ်ပၥ်, အတၢ်အဲၣ်ဒိးဒ်အံၤန့ၣ် မ့ၢ်တၢ်လၢအအၢအသီတမံၤ န့ၣ်လီၤ.

လံၥ်စီဆှံမ့ၢ်တစံးကတိၤအဂ့ၢ်လီၤတံၢ်လီၤဆဲးဘၣ်ဆၣ်သနၥ်က့, E. G. White စံးဝဲလၢ အဝဲသ့ၣ်တဖၣ်န့ၣ် တနၥ်ကစၢ်ယွၤအတၢ်အၢၣ်လီၤ အီလီၤလၢအတမၤဟးဂီၤဟီၣ်ခိၣ်အံၤလၢထံကဒီးတဘျီဘၣ်အဂ့ၢ်န့ၣ်လီၤ (၁မိၤၡွ ၉း၁၄-၁၅). အဝဲသ့ၣ်အဲၣ်ဒိးလၢကသူၣ်ထီၣ်တၢ်လၢအနီၢ်ကစၢ်ဒၣ်ဝဲကပူၤဖျဲး အဂီၢ်န့ၣ်လီၤ. အဝဲသ့ၣ်အဲၣ်ဒိးသူၣ်ထီၣ်တၢ်လီၢ်လၢ ကအိၣ်ဒီးတၢ်ပူၤဖျဲးအဂီၢ် အါန့ၢ်ဒံးတၢ်စူၢ်နၥ်ကစၢ်ယွၤအတၢ်ကတိၤန့ၣ်လီၤ. အဝဲသ့ၣ်အတၢ်တိၥ်ပၥ် တမံၤလၢ်လၢ်အိၣ်ဝဲဒၣ်ဘၣ်ဆၣ်, ကစၢ်ယွၤန့ၣ် သ့ၣ်ညါတ့ၢ်ဝဲလၢအဝဲသ့ၣ် အတၢ်ပၥ်သူၣ်ပၥ်သးအံၤ လၢၦဲၤဒီးတၢ်အဲၣ်လီၤသးအဃိ, ကစၢ်ယွၤတြီဃၥ် လၢတၢ်တိၥ်ပၥ်အံၤတလၢထီၣ်ၦဲၤထီၣ်ဘၣ်အဂီၢ်န့ၣ်လီၤ.

`နမ့ၢ်ၦၤတဂၤလၢအိၣ်ဒီးတၢ်လၢတၢ်ၦဲၤ, တၢ်အိၣ်မူအမုၥ်အခုၣ်လၢ နၦၤကလုၥ်, နဒူနသ၀ီအတၢ်အိၣ်ဆိးလီၢ်အံၤစ့ၢ်ကီးန့ၣ်ဧါ. မ့ၢ်န၇့ဒီးၦၤဂၤ လၢအတၢ်အိၣ်တၢ်ဆိး, အကလုၥ်ဒူၣ်တဒ်သိးဒီးနၤတဖၣ်ဘၣ်န့ၣ် ကသ့ဝဲလၢ ကျဲဒ်လဲၣ်.`