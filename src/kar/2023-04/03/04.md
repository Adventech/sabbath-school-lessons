---
title:  စီၤအၤဘြၤဟၣ်အတၢ်ကိး
date:   17/10/2023
---

ဖဲယွၤကိးထီၣ်စီၤအၤဘြၤဟၣ်၀ံၤအလီၢ်ခံဒီး စီၤအၤဘြၤဟၣ်လဲၤဆူ ကီၢ်တဘ့ၣ်လၢယွၤမၢလီၤအီၤန့ၣ်လီၤ. မ့ၢ်နၥ်သက့ဒ်န့ၣ်ဒိး, စးထီၣ်လၢ အခီၣ်ထံးလံၤလံၤန့ၣ် တၢ်တမၤအသးဒီးအီၤဘခ့ျဘခ့ျဆှီဆှီဘၣ်. အဝဲတုၤလၢ ကစၢ်ယွၤစံးအီၤလၢကဘၣ်လဲၤဝဲအလီၢ်ဘၣ်ဆၣ် ဒ်လံၥ်စီဆှံပၥ်ဖျါဝဲအသိး, "ၦၤကနၤဧၣ်ဖိအိၣ်ဝဲလၢကီၢ်အံၤအပူၤန့ၣ်လီၤ" ၁မိၤၡွ ၁၂း၆. မ့ၢ်ၦၤတကလုၥ် လၢအအၢအသီဒီးမၤနးမၤဖှီၣ်ၦၤဂၤတဖုန့ၣ်လီၤ. လၢတၢ်န့ၣ်အဃိ, တုၤမ့ၢ် စီၤအၤဘြၤဟၣ်တုၤဖဲန့ၣ်ဒီး ကစၢ်ယွၤလီၣ်ဖျါထီၣ်အသးဆူအအိၣ်ဒီးစံးဝဲဒၣ်, "ယကဟ့ၣ်လီၤကီၢ်တဘ့ၣ်အံၤလၢနချံနသၣ်လီၤ" (၁မိၤၡွ ၁၂း၇). စီၤအၤဘြၤဟၣ်လိၣ်ဘၣ်တၢ်ဟ့ၣ်ဂံၢ်ဟ့ၣ်ဘါန့ၣ်ပသမၢအီၤအလီၢ်တအိၣ်ဘၣ်.

မ့ၢ်နၥ်သက့ဒ်န့ၣ်ဒီး, တၢ်တမၤအသးဒီးအီၤလၢအခီၣ်ထံးန့ၣ်ဂ့ၤဂ့ၤ ဘၣ်.

ဖး ၁မိၤၡွ ၁၂း၁၀-၁၃း၁ တက့ၢ်. တၢ်မၤအသးဒီးစီၤအၤဘြၤဟၣ် ဒ်လဲၣ်ဒီးယွၤအၦၤကညီအံၤမၤတၢ်ကမၣ်မနုၤတဖၣ်လဲၣ်.

လၢအဝဲအဂီၢ်န့ၣ် ကဲထီၣ်တၢ်သူၣ်ဟးဂူၥ်သးဂီၤဆံးဒိၣ်လဲၣ်- ပၥ်တ့ၢ် ကွံၥ်ဟံၣ်အတၢ်မုၥ်တၢ်ပၢၤဒီး တၢ်ထူးတၢ်တီၤလၢကလဲၤတၢ်ထဲတမံၤဧိၤအံၤ, "ကဘၣ်လဲၤဆူလဲၣ်အဂီၢ်တသ့ၣ်ညါဝဲဘၣ်" န့ၣ်လီၤ (ဧ့ၤဘြံၤ ၁၁း၈). တၢ်လၢ အဝဲဘၣ်သဂၢၢ်ဝဲအဆိကတၢၢ်တမံၤန့ၣ် မ့ၢ်တၢ်သၣ်၀ံၤလီၤဒိန့ၣ်လီၤ. တၢ်သၣ်၀ံၣ်လီၤဒိအံၤ နးမးဆံးဒိၣ်လဲၣ်န့ၣ်, အဝဲဘၣ်ဟးထီၣ်လၢတၢ်လီၢ် အအံၤလၢယွၤမၢအီၤလၢကအိၣ်ဆိးဝဲအဂီၢ်န့ၣ်လီၤ. ၀ံၤကဒီးတစု, တၢ်မၤ အသးနးဒိၣ်ထီၣ်မးလၢအလီၢ်ခံအံၤန့ၣ်လီၤ.

"ဖဲအအိၣ်ဆိးဝဲလၢကီၢ်အဲၤကူပတူးပူၤအကတီၢ်န့ၣ်, စီၤအၤဘြၤဟၣ် ပၥ်ဖျါထီၣ်အသးလၢ အဝဲတပူၤဖျဲးဒီးၦၤကညီအတၢ်ဂံၢ်စၢ်ဘါစၢ်ဒီးတၢ်တလၢ တၦဲၤဘၣ်တဖၣ်န့ၣ်လီၤ. အတၢ်ပၥ်ဘၢလၢနီၢ်စၤ၇ဲအံၤ တမ့ၢ်အမါဘၣ်, အဝဲမၤဟးဂီၤအတၢ်နၥ်န့ၢ်ကစၢ်ယွၤအတၢ်အံးထွဲကွၢ်ထွဲအီၤ, တၢ်နၥ်လၢ အအိၣ်ဖျါဒိၣ်ဒိၣ်မုၢ်မုၢ်အံၤလီၤစှၤဝဲဒၣ်န့ၣ်လီၤ...ခီဖျိစီၤအၤဘြၤဟၣ် အတၢ်နၥ်စှၤအံၤအဃိ, နီၢ်စၤ၇ဲဘၣ်သဂၢၢ်ဒီးတၢ်ဘၣ်ယိၣ်ဘၣ်ဘီန့ၣ်လီၤ. အဲၤကူပတူးအစီၤပၤနၢ်ဟူအတၢ်ဃံတၢ်လၤအဂ့ၢ်အကျိၤ, ဘၣ်တၢ်ကိးဃီၤ အီၤဆူနူၢ်ပူၤ ဒ်သိးတၢ်ကဒုးကဲထီၣ်အီၤလၢစီၤပၤအမါအဂီၢ်န့ၣ်လီၤ. ဘၣ်ဆၣ်ဒီး, လၢတၢ်သးကညီၤဒိၣ်အပူၤ, ကစၢ်ယွၤဆှၢဃီၤတၢ်စံၣ်ညီၣ်ဆူ စီၤပၤအဟံၣ်ဒူၣ်ဃီဒူၣ်အပူၤလၢတၢ်ကဟုကယၥ်နီၢ်စၤ၇ဲအဂီၢ်န့ၣ်လီၤ." Ellen G. White, Patriarchs and Prophets, p. 130.

မတၤတဂၤမးကစံးတ့ၢ်လၢယွၤအတၢ်မၤအံၤညီဝဲဒၣ်န့ၣ်ဘၣ်, ဒီးမ့ၢ်လၢအလံၣ်တၢ်အဃိ, ခီဖျိအမၤတၢ်လံၣ်တၢ်လီတၢ်အဃီဒီး စီၤအၤဘြၤဟၣ်အတၢ်အိၣ်မူကီခဲထီၣ်ဝဲဒၣ်တစဲးန့ၣ်လီၤ. ဘၣ်ဆၣ်ဒီး, ကစၢ်ယွၤန့ၣ် မ့ၢ်ယွၤလၢအသးစူၤဒီးတကွံၥ်တ့ၢ်ကွံၥ်အခ့အၦၤခီဖျိတၢ်ကမၣ် အံၤဘၣ်, တမ့ၢ်ထဲတၢ်ကမၣ်တမံၤလၢစီၤအၤဘြၤဟၣ်ကမၤအီၤအံၤန့ၣ်ဘၣ် လီၤ. မ့ၢ်တၢ်မၤမုၥ်ပသးတမံၤလၢသ့ၣ်ညါဘၣ်လၢပတၢ်ကမၣ်အိၣ်ဘၣ်ဆၣ်, ပမ့ၢ်ဟံးဃၥ်ကစၢ်ယွၤလၢတၢ်နၥ်ဒီး တၢ်ဆီၣ်လီၤသးအပူၤ ဒ်စီၤအၤဘြၤဟၣ် အသိးဒီး, တမ့ၢ်ထဲပတၢ်ကမၣ်တဖၣ်ဘၣ်, ပတၢ်ဒဲးဘးသ့ၣ်တဖၣ် ကဘၣ် တၢ်ပျၢ်ကွံၥ်အီၤဒီး, ကစၢ်ယွၤန့ၣ်ကသူဒ်ၦၤလၢအတၢ်ဖံးတၢ်မၤအပူၤန့ၣ်လီၤ.

`တၢ်မၤလိလၢပဒိးန့ၢ်ဘၣ်အီၤသ့လၢစီၤအၤဘြၤဟၣ်အတၢ်လဲၤခီဖျိ ဖဲကီၢ်အဲၤကူပတူးအပူၤအံၤန့ၣ် မ့ၢ်မနုၤလဲၣ်.`