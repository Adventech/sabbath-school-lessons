---
title:  စးထီၣ်ဖဲနအိၣ်တၢ်အလီၢ်အံၤတက့ၢ်
date:   19/10/2023
---

ဖး မၤတၢ် ၁း၈ တက့ၢ်. တၢ်သိၣ်လိနဲၣ်လိလၢ ကစၢ်ခ၇ံၥ်ဒုးနဲၣ်ဖျါၦၤ ဒ်သိးပကအိၣ်မူဒ်အပျဲၢ်အဘီၣ်တဖၣ်အသိး, ဒ်ၦၤလၢအအိၣ်ဒီးတၢ်သးခု အကစီၣ်လၢက၇ၤလီၤဆူၦၤဂၤအအိၣ်န့ၣ်လီၤ. တၢ်နီၤလီၤတၢ်မ့ၢ်တၢ်တီန့ၣ် တမ့ၢ်လၢတၢ်စံးဘၣ်ၦၤဂၤလၢအဝဲသ့ၣ်ကမၣ်ထဲလဲၣ်အဂီၢ်ဘၣ်, ဘၣ်ဆၣ် နီၤလီၤကစၢ်ခ၇ံၥ်အဂ့ၢ်လၢအဘၣ်တၢ်ပၥ်ဖျါထီၣ်အီၤ ဖဲလီၣ်ဖျါ ၁၄း၆-၁၂ အပူၤ လၢအမ့ၢ်မူခိၣ်ကလူးသၢဂၤအတၢ်ကစီၣ်န့ၣ်လီၤ. မ့ၢ်နၥ်သက့ဒ်န့ၣ်ဒီး, တၢ်သိၣ်လိနဲၣ်လိအိၣ်ဝဲဒၣ်ဖဲ မၤတၢ် ၁း၈ လၢအမ့ၢ်ကစၢ်ခ၇ံၥ်အတၢ်ကတိၤ အံၤန့ၣ်လီၤ.

တၢတထံၣ်န့ၣ်, "သုကကဲထီၣ်ယၦၤအုၣ်အသးတဖၣ်လၢယရူၤၡလ့ၣ်" န့ၣ်လီၤ. ဒ်ပထံၣ်ဘၣ်တ့ၢ်အသိး, ပကဘၣ်မ့ၢ်တၢ်အုၣ်အသးလၢယွၤအဂီၢ် ဖဲပနီၢ်ကစၢ်အိၣ်ဆိးတၢ်အလီၢ်န့ၣ်လီၤ. တၢ်အံၤကပၥ်ဃုၥ်စ့ၢ်ကီးပနီၢ်ကစၢ် ဒၣ်ဝဲအဟံၣ်, တၢ်အိၣ်ဖှိၣ်, ၦၤလၢပဟံၣ်ခိၣ်ဟံၣ်ဃၢၤတဖၣ်ဒီးပတၢ်အိၣ် တၢ်ဆိးအလီၢ်န့ၣ်လီၤ. ပဘၣ်မ့ၢ်တၢ်အုၣ်အသးလၢယွၤအဂီၢ်အဆိကတၢၢ် ဖဲပအိၣ်တၢ်အလီၢ်, တၢ်လီၢ်လၢယွၤပၥ်လီၤၦၤ - လၢဟံၣ်မ့ၢ်ဂ့ၤ, လၢတၢ်မၤ အလီၢ်မ့ၢ်ဂ့ၤ - ကဘၣ်မ့ၢ်တၢ်အုၣ်အသးလၢယွၤအဂီၢ်ဆူၦၤဂီၢ်မုၢ်လၢအဘူး ကတၢၢ်ဒီးၦၤန့ၣ်လီၤ. မ့ၢ်ဟံၣ်ဖိဃီဖိဒီးဘူးတံၢ်ဟံၣ်ဖိဃီဖိတဖၣ်သ့ဝဲ, တၢ်အိၣ်ဖှိၣ်ဖိတဖၣ်, ၦၤမၤသကိးတၢ်ဖိဃုၥ်ဒီးၦၤတဖၣ်, ၦၤလၢပခိၣ်ပဃၢၤ ဒီးတၢ်အိၣ်တၢ်ဆိးအပူၤန့ၣ်လီၤ.

တဘျီတခီၣ်ၦၤဂီၢ်မုၢ်တဖၣ်သးအိၣ်ထဲလၢကလဲၤဆူကီၢ်အဂၤဒီး ကလုၥ်အဂၤတဖၣ်အကျါ ဒ်သိးကကဲထီၣ်တၢ်အုၣ်အသးလၢယွၤအဂီၢ်န့ၣ်လီၤ. ဘၣ်ဆၣ်အဝဲသ့ၣ်တအုၣ်အသးလၢၦၤအိၣ်လၢအခိၣ်အဃၢၤတဖၣ်အအိၣ် လၢဆၢကတီၢ်ခဲအံၤန့ၣ်ဘၣ်. ပဘၣ်စးထီၣ်အုၣ်သးဖဲပအိၣ်တၢ်အလီၢ်ဒီး လဲၤဆူညါဒ်ကစၢ်ယွၤဆှၢၦၤအသိးန့ၣ်လီၤ.

ဆူညါတတီၤန့ၣ်, "ဒီးကီၢ်ယူဒၤဒီကီၢ်ညါ, ဒီးၡၤမ၇ံ, ဒီးပၢၢ်လၢ ဟီၣ်ခိၣ်အကတၢၢ်လီၤ" (မၤတၢ် ၁း၈). မၤကဒီးတစု, ကစၢ်ခ၇ံၥ်ပၥ်ဂၢၢ် ပၥ်ကျၢၤဝဲလၢတၢ်အနီၢ်ကီၢ်လၢကဘၣ်အုၣ်သးလၢအဂီၢ်န့ၣ် ကဘၣ်လဲၤခီဂၥ် ထံဆၢကီၢ်ဆၢဒီး ကလုၥ်အတၢ်ဆဲးတၢ်လၤသ့ၣ်တဖၣ်န့ၣ်လီၤ. စးထီၣ်လၢ ပအိၣ်အလီၢ်အံၤဒီး တၢ်ကကိးၦၤလၢကသုးသးဆူတၢ်လီၢ်အဂၤ ဒ်သိး ကတုၤဃီၤဆူကလုၥ်ဒူၣ်ဒီးၦၤလၢအဘူၣ်ထီၣ်ဘါထီၣ်တၢ်ဂုၤဂၤသ့ၣ်တဖၣ် အအိၣ်န့ၣ်လီၤ. ယမ့ၢ်ဘၣ်ထွဲလိၥ်အသးဒီးၦၤကလုၥ်တဖုဃီ, စံးကတိၤကျိၥ် တမံၤဃီအံၤန့ၣ်, ညီမးဝဲလၢကအုၣ်အသးလၢအဝဲသ့ၣ်အကျါ မ့ၢ်လၢတၢ်ဆဲး တၢ်လၤအဆၢတအိၣ်ဝဲဒိၣ်ဒိၣ်ဘၣ်အဃိန့ၣ်လီၤ. လၢဟီၣ်ခိၣ်ချၢအံၤ တၢ်လီၢ်အိၣ်ဝဲတနီၤနီၤလၢတၢ်အိၣ်ဖှိၣ်ဖိသ့ၣ်တဖၣ်မ့ၢ်ကလုၥ်ဒူၣ်ထဲတဒူၣ်ဒီး ကတိၤကျိၥ်ထဲမံၤဃီန့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်အတၢ်မၢလီၤလၢ အဒိၣ်အံၤစံးၦၤလၢကဟးထီၣ်လၢတၢ်မုၢ်တၢ်ပၢၤအလီၢ် ဒ်ပမ့ၢ်အၦၤအုၣ်အသး အသိးဒီးဟ့ၣ်လီၤပတၢ်သ့တၢ်ဘၣ်, ပတၢ်သ့ၣ်ညါနၢ်ပၢၢ်လၢၦၤဒ်န့ၣ်သ့ၣ်တဖၣ် အဂီၢ်န့ၣ် မ့ၢ်တၢ်လၢအ၇့ဒိၣ်နီၢ်မးတမံၤန့ၣ်လီၤ. အဝဲသ့ၣ်လိၣ်စ့ၢ်ကီး ကစၢ်ခ၇ံၥ်အတၢ်ကစီၣ်န့ၣ်လီၤ.

`တၢ်ကိးတၤ - ဃုသ့ၣ်ညါၦၤဂီၢ်မုၢ်တဖုလၢအအိၣ်ဒီးတၢ်လိၣ်အဒိၣ်ကတၢၢ် တဖၣ်လၢနဒူနသ၀ီ, နတၢ်အိၣ်တၢ်ဆိးအလီၢ်အကျဲအံၤ လၢတၢ်အိၣ်ဖှိၣ် တဂုၥ်ကျဲးစၢးလဲၤဝဲနီတစုဒ်ဘၣ်န့ၣ်တက့ၢ်.`

`တၢ်ကိးတၤထီၣ်ဆူညါ - စးထီၣ်ဃ့ဘါထုကဖၣ်လၢကဒိးန့ၢ်ဘၣ်တၢ်ခွဲး တၢ်ယၥ်လၢခါဆူညါအဂီၢ် ဒ်သိးကမၤတၢ်လၢၦၤအိၣ်ဒီးတၢ်လိၣ်ဒိၣ်ဒိၣ်သ့ၣ် တဖၣ်အဂီၢ်န့ၣ်တက့ၢ်.`