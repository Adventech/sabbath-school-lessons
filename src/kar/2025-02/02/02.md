---
title:  တၢ်သိၣ်တၢ်သီလၢ "တၢ်ယၢၤထီၣ်အီၤအဆိကတၢၢ်"
date:   06/04/2025
---

တၢ်မၤလိလံၥ်လၢကၠိသ့ၣ်တဖၣ်အတၢ်၇ဲၣ်တၢ်ကျဲၤန့ၣ် စးထီၣ်အသး လၢတၢ်လူၤဃုသ့ၣ်ညါတၢ်ဂ့ၢ်တၢ်ကျိၤလၢ အဘၣ်ဃးဒီးတၢ်လၢအအါသ့ၣ် တဖၣ် (အါဒၣ်တက့ၢ်တၢ်ဟ့ၣ်အနီၢ်ဂံၢ်လၢအမ့ၢ် ၁၀၁) လံၥ်ခီၣ်ထံးလၢ အဘၣ်ဃးဒီးတၢ်အခီၣ်ထံးခီၣ်ဘိအတၢ်သိၣ်လိနဲၣ်လိဒီး တၢ်မၤလိတၢ်လၢ အအါအဂီၢ် လၢအဃုသ့ၣ်ညါတၢ်အခီၣ်ထံးခီၣ်ဘိလၢ ကမၤလိအါထီၣ်တၢ် ခါဆူညါအဂီၢ်န့ၣ်လီၤ. ဒ်န့ၣ်အသိး, ဖဲနဖးလံၥ်စီဆှံဒီတဘ့ၣ်ညါအဆၢကတီၢ် န့ၣ်, နကထံၣ်လၢကစၢ်ယွၤစ့ၢ်ကီးအိၣ်ဒီးအတၢ်ဂ့ၢ်တၢ်ကျိၤလၢ အဘၣ်ဃး တၢ်အါအါကလဲၥ်အဂီၢ်ဖဲ လံၥ် ၁ မိၤၡွအပူၤ, ဖဲအဝဲပၥ်ဖျါထီၣ်တၢ်ဆိကမိၣ် တဖၣ်လၢ ကဘၣ်တၢ်လူၤဃုသ့ၣ်ညါက့ၤအီၤလၢ လံၥ်စီဆှံလၢအအိၣ်လီၤတဲၥ် က့ၤဒီတကတီၢ်ညါတဖၣ်အပူၤန့ၣ်လီၤ.

မ့ၢ်ဘၣ်စံးလၢတၢ်ဂ့ၢ်အံၤအပူၤန့ၣ်, မ့ၢ်တၢ်ဂ့ၢ်တၢ်ကျိၤ မ့တမ့ၢ် တၢ်အဒိအတဲၥ်လၢတၢ်ပၥ်ဖျါထီၣ်အီၤအဆိကတၢၢ်လၢလံၥ်စီဆှံအပူၤ, လီၤဆီဒၣ်တၢ် ၁မိၤၡွအဆၢဒိၣ်အဆိကတၢၢ်အပူၤ, ဖဲနကထံၣ်န့ၢ်တၢ်နၢ်ပၢၢ် အခီၣ်ထံးခီၣ်ဘိလၢကမၤစၢၤနၤ ဒ်သိးနကနၢ်ပၢၢ်တၢ်သူအီၤဒ်လဲၣ်ဒ်လဲၣ်အဂ့ၢ် လၢခံန့ၣ်လီၤ.

ၦၤမၤလိလံၥ်စီဆှံအါအါကလဲၥ်ကိးတၢ်အံၤလၢအမ့ၢ် "တၢ်သိၣ် တၢ်သီလၢတၢ်ယၢၤထီၣ်အီၤအဆိကတၢၢ်" ကြၢးလၢတၢ်ကဘၣ်စံးလၢအမ့ၢ် တၢ်သိၣ်လိနဲၣ်လိအကျိၤအကွၥ် လၢတၢ်ကဘၣ်စံးကတိၤအီၤလၢတၢ်သိၣ် တၢ်သီအံၤအလီၢ်န့ၣ်လီၤ. အဂ့ၢ်ဒ်လဲၣ် တမ့ၢ်တၢ်လၢအဃံးတမံၤဘၣ်, တၢ်အိၣ်လီၤတဲၥ်ဒ်အါအါကလဲၥ်လၢ တၢ်သိၣ်တၢ်သီအပူၤအံၤန့ၣ်လီၤ. တၢ်အဒိအတဲၥ်လၢအအိၣ်ဖျါလၢလံၥ်စီဆှံဒီတဘ့ၣ်ညါအပူၤ ဒီးလၢ၀ံအကလုၢ် ကထါအတၢ်စံးပၥ်အပူၤအံၤန့ၣ် မ့ၢ်ယွၤအတၢ်ဟ့ၣ်ဆူအဖိသ့ၣ်တဖၣ်အဂီၢ် ဘၣ်ဃးဒီးတၢ်ဂ့ၢ်တၢ်ကျိၤလၢ တၢ်ဆၢကတီၢ်အပူၤ စးထီၣ်လၢတၢ်ဆိကမိၣ် အခီၣ်ထံးခီၣ်ဘိတုၤလၢအဒိၣ်ထီၣ်လဲၢ်ထီၣ်ဝဲလၢနံၣ်လါတဖၣ်အတီၢ်ပူၤ တုၤဒၣ်လဲၥ်လၢနံၣ်လၢအကယၤတဖၣ်အတီၢ်ပူၤန့ၣ်လီၤ.

`ဖး ယၡါယၤ ၄၀း၇, ၈; မၤလကံ ၃း၆ ဒီး ဧ့ၤဘြံၤ ၁၃း၈ တက့ၢ်. တၢ်သိၣ်တၢ်သီလၢပထံၣ်န့ၢ်အီၤသ့လၢလံၥ်စီဆှံအဆၢသ့ၣ်တဖၣ်အံၤအပူၤ လၢကမၤစၢၤနၤဒ်သိးနကမၤလိဘၣ်၀ံအကလုၢ်ကထါဂ့ၤဂ့ၤအဂီၢ်န့ၣ် မ့ၢ်မနုၤ လဲၣ်.`

ၦၤဟီၣ်ခိၣ်ဖိအါအါကလဲၥ်လၢ အဆၢကတီၢ်ခဲအံၤစံးကတိၤဘၣ်ဃး, "တၢ်သ့ၣ်တဖၣ်လၢၦၤတဖုဧိၤနၥ်လၢအမ့ၢ်အတီ" လၢ "တၢ်မ့ၢ်တၢ်တီ" အလီၢ် န့ၣ်လီၤ. အဂ့ၢ်ဒ်လဲၣ် ဘၣ်တၢ်ထံၣ်အီၤလၢ "တၢ်မ့ၢ်တၢ်တီ" န့ၣ် တၢ်အစိ အကမီၤလီၤဘၣ်အီၤညီဒီး ဆီတလဲကွံၥ်အသးသ့ဝဲလၢတၢ်ဆၢကတီၢ်အပူၤအံၤ ဒၣ်လဲၥ်အဃိန့ၣ်လီၤ. လၢတၢ်ဂ့ၢ်တၢ်ကျိၤတဖၣ်အပူၤအံၤန့ၣ်, "တၢ်မ့ၢ်တၢ်တီ" အနီၢ်ကစၢ်ဒၣ်လဲၥ် ဖျါမးလၢအအိၣ်ဒီးတၢ်သးဒ့ဒီလၢအဖီခိၣ်န့ၣ်လီၤ.

ဖဲကစၢ်ယွၤဒုးအိၣ်ထီၣ်တၢ်မ့ၢ်တၢ်တီအကတီၢ်န့ၣ်, အဝဲတဆီတလဲ အတၢ်ပၥ်အသးဘၣ်. တုၤမ့ၢ်အစးထီၣ်သိၣ်လိအၦၤဂီၢ်မုၢ်လၢ တၢ်မ့ၢ်တၢ်တီ ဒီး, ပနၥ်န့ၢ်သ့လၢတၢ်စံးကတိၤကဒီးလံၥ်စီဆှံအတၢ်သိၣ်တၢ်သီတမံၤဃီအံၤ တဆီတလဲကွံၥ်တၢ်အခီပညီဘၣ်, မ့မ့ၢ်တခီ, မ့ၢ်ဘၣ်ထိၣ်သတြီၤအီၤဒီး, တၢ်သ့ၣ်တဖၣ်အံၤ ဒုးအိၣ်ထီၣ်တၢ်သ့ၣ်ညါအါထီၣ်လၢတၢ်အခီပညီအပူၤန့ၣ် လီၤ. ဒုးအိၣ်ထီၣ်တၢ်သ့ၣ်ညါအါထီၣ်လၢ တၢ်မၤလိ၀ံအကလုၢ်ကထါအဂီၢ် န့ၣ်လီၤ. လၢတၢ်န့ၣ်အဃိ, လၢကသ့ၣ်ညါနၢ်ပၢၢ်လံၥ် ၁ မိၤၡွအတၢ်ကွဲး ဖဲနထံၣ်ဘၣ်တၢ်ဆိကမိၣ်လၢအဘၣ်တၢ်ပၥ်ဖျါထီၣ်အီၤလၢအဆိကတၢၢ် တဘျီအံၤန့ၣ် ၀ံၤဒီး, ဟံးန့ၢ်တၢ်ဆိကမိၣ်အံၤဒီး ဆဲးဃုသ့ၣ်ညါလံၥ်စီဆှံ ဒီတဘ့ၣ်ညါသ့ဝဲဒၣ်န့ၣ်လီၤ.

`ဘၣ်မနုၤလၢအ၇့ဒိၣ်မးဝဲလၢ ပသုတတူၢ်လိၥ်ၦၤတဂၤလၢ်လၢ် မ့တမ့ၢ် တၢ်တမံၤလၢ်လၢ်လၢသုတမၤစၢ်လီၤပတၢ်နၥ်လၢလံၥ်စီဆှံအပူၤ ဒီးတၢ်မ့ၢ် တၢ်တီလၢအသိၣ်လိဝဲတဖၣ်အံၤအဂီၢ်ဘၣ်န့ၣ်လဲၣ်. ကျဲသ့ၣ်တဖၣ်လၢ အလီန့ၢ်တၢ်လၢကဒုးစၢ်လီၤပတၢ်စူၢ်တၢ်နၥ်တဖၣ်န့ၣ် မ့ၢ်မနုၤလဲၣ်.`