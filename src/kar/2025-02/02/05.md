---
title:  မၤဘၣ်ထွဲလိၥ်အသးဒီးတၢ်သံ
date:   09/04/2025
---

တၢ်အိၣ်မူလၢအအၢကတၢၢ်လၢဟီၣ်ခိၣ်ချၢလၢအထုးလီၤဖးအသးဒီး တၢ်ဘၣ်တ့အကစၢ်န့ၣ် ဘၣ်သ့ၣ်သ့ၣ်ကမ့ၢ်ဝဲတၢ်အိၣ်မူအကျဲလၢ တၢ်သံ အိၣ်ခိးခူသူၣ်တၢ်လၢတၢ်အိၣ်မူကိးကလုၥ်ဒဲးအပူၤ အိၣ်ကတဲၥ်ကတီၤသးလၢ ကနုၥ်လီၤဒုးန့ၢ်တၢ်လၢကိးဆၢကတီၢ်ဒဲးအပူၤအံၤန့ၣ်လီၤ. အအံၤမ့ၢ် "တၢ်ဒဲးဘးအဘူးအလဲ" လၢပဘၣ်တူၢ်ဘၣ်အီၤခီဖျိပတၢ်အိၣ်လီၤဖးဒီး တၢ်ဘၣ်တ့ခဲလၢၥ်တဖၣ်အတၢ်မူအခီၣ်ထံးလၢ အမ့ၢ်တၢ်ဘၣ်တ့အကစၢ်အံၤ အဃိန့ၣ်လီၤ. လၢတၢ်အံၤအဃိ, ကဲထီၣ်မးလၢ၀ံအကလုၢ်ကထါအံၤ အ၇့ ဒိၣ်မးတမံၤလၢတၢ်ဂ့ၢ်နီၢ်ကီၢ်တဖၣ်အပူၤ, ဒီးအ၇့ဒိၣ်န့ၢ်ဒံးအအံၤန့ၣ် မ့ၢ်တၢ်စံးဆၢဘၣ်တၢ်ထံၣ်န့ၢ်အီၤလၢ ကစၢ်ခ၇ံၥ်အတၢ်သံဒီးအတၢ်ဂဲၤဆၢထၢၣ် သမူထီၣ်က့ၤအပူၤအံၤန့ၣ်လီၤ.

တၢ်ယၢၤထီၣ်တၢ်သံအဆိကတၢၢ်ဒီးအတၢ်မၤအသးဒ်အံၤခံမံၤလၢၥ် လီၣ်ဖျါထီၣ်တၢ်ကပီၤလၢ၀ံအကလုၢ်ကထါအတၢ်ဂ့ၢ်မိၢ်ၦၢ်အဂီၢ်န့ၣ်, မၤစၢၤ ၦၤလၢကနၢ်ပၢၢ်တၢ်ကီတၢ်ခဲအဒိၣ်အယိၥ်ဒီး ဟ့ၣ်ၦၤတၢ်အပီးအလီလၢ ကနၢ်ပၢၢ်ယွၤအကျဲလၢကမၤၡဲကွံၥ်တၢ်ဂ့ၢ်သဘံၣ်သဘုၣ်အဂီၢ်အံၤန့ၣ်လီၤ.

`ဖး ၁မိၤၡွ ၂း၁၅-၁၇; ၁မိၤ ၄း၈-၁၅; ၁က၇ံၣ်သူး ၁၅း၁၅-၁၉; ဒီး လီၣ်ဖျါ ၁း၁၈ တက့ၢ်. လံၥ်စီဆှံအဆၢသ့ၣ်တဖၣ်အံၤ-ပၣ်ဃုၥ်စ့ၢ်ကီးဒီး တၢ်ယၢၤထီၣ်တၢ်သံအဂ့ၢ်အဆိကတၢၢ်, စံးကတိၤၦၤဘၣ်ဃးဒီးၦၤဂီၢ်မုၢ် ဘၣ်သံဝဲအဂ့ၢ်ဒီး ကစၢ်ယွၤထံၣ်တၢ်သံဒ်လဲၣ်အဂ့ၢ်ဒီး အတၢ်၇ဲၣ်တၢ်ကျဲၤလၢ ကဘှီၡဲကွံၥ်တၢ်သဘံၣ်သဘုၣ်အဂ့ၢ်အံၤလၢမနုၤတမံၤလဲၣ်.`

အါဒၣ်တက့ၢ်ပစံးလၢ "တၢ်သံအံၤ မ့ၢ်အဘၣ်ဃးဒီးပတၢ်အိၣ်မူန့ၣ် လီၤ." တၢ်အံၤမ့ၢ်တၢ်လံၣ်တၢ်လီတမံၤလီၤ. တၢ်သံန့ၣ် မ့ၢ်တၢ်လၢအကွၢ် ဆၢၣ်မဲၥ်လိၥ်အသးဒီးတၢ်မူ, တၢ်ထုးကွံၥ်တၢ်အိၣ်မူတမံၤ, တမွံၤတကလုၥ်လၢ အဟဲနုၥ်ခူသူၣ်လၢအတကြၢးအိၣ်ဘၣ်ဝဲလၢပတၢ်လဲၤခီဖျိအပူၤအံၤနီတစုဘၣ် န့ၣ်လီၤ. ညီနုၢ်လၢပအိၣ်မူဃုၥ်ဒီးတၢ်သံဘၣ်ဆၣ်, ပသးအိၣ်ဒီးတၢ်ထီဒါ တၢ်သံဖဲပဘၣ်သဂၢၢ်ဒီးအီၤအကတီၢ်ဒီး ဖဲၦၤကညီသ့ၣ်တဖၣ်န့ၣ် သ့ၣ်ညါလၢ တၢ်အံၤအိၣ်ထီၣ်ဒီးတၢ်ကမၣ်တမံၤလံအကတီၢ်န့ၣ်လီၤ. တၢ်သံအံၤ ဒုးအိၣ် ထီၣ်တၢ်သးဘၣ်ဒိ, တၢ်သံတနီၤနီၤဖျါမးလၢအၢဒိၣ်န့ၢ်အဂၤတမံၤ ဒ်အမ့ၢ် ဖိသၣ်တဂၤအတၢ်သံအံၤအသိးန့ၣ်လီၤ. အါဒၣ်တက့ၢ် ပဆၢမုၢ်လၢ်လၢ မိၢ်ပၢ်သ့ၣ်တဖၣ်ကဘၣ်သံဆိလၢဖိသ့ၣ်တဖၣ်အမဲၥ်ညါ ဒီးပတူၢ်လိၥ်လၢ အမ့ၢ်တၢ်ကဘၣ်မၤအသးဒ်အံၤန့ၣ်လီၤ.

တၢ်သံအဆိကတၢၢ်လၢ အဘၣ်တၢ်ကွဲးနီၣ်ကွဲးဃါအီၤ ဖဲလံၥ်စီဆှံ အပူၤအံၤ ထီဒါတၢ်လၢပဆိကမိၣ်အီၤအံၤန့ၣ်လီၤ. တချုးလၢစီၤအၤဒၣ်ဒီး နီၢ်အံၣ်အုသံဒံးဘၣ်န့ၣ်, အဝဲသ့ၣ်လဲၤခီဖျိဘၣ်တၢ်သံအတၢ်လီၤသူၣ်အုးသးအုး လၢအမ့ၢ်အဖိလၢအတဂ့ၤဘၣ်တဂၤမၤသံကွံၥ်အဖိလၢအဂ့ၤတဂၤလၢအမ့ၢ် စီၤဟ့းဘ့းလ့းန့ၣ်လီၤ. တၢ်သံလၢအတတီတလိၤဘၣ်ဒ်သိးဒီး ကစၢ်ခ၇ံၥ် အတၢ်သံန့ၣ် မ့ၢ်အအိၣ်စ့ၢ်ကီးဧါ. တၢ်လဲၤသတြဲၤလိၥ်အသးလၢစီၤဟ့းဘ့းလး အတၢ်သံဒီး ကစၢ်ခ၇ံၥ်အတၢ်သံလၢထူၣ်စုညါအလိၤန့ၣ် မ့ၢ်မနုၤလဲၣ်. စီၤဟ့းဘ့းလးအတၢ်သံအံၤ မၤစၢၤၦၤလၢကနၢ်ပၢၢ်ဘၣ်ဃးကစၢ်ခ၇ံၥ်အိၣ်ဒီး "တၢ်သံဒီးပျုၤပူၤအနီၣ်၀ံၥ်" ဒီးတၢ်လၢယွၤဟ့ၣ်ၦၤလၢခ၇ံၥ်အပူၤအဂ့ၢ်အကျိၤ အံၤသ့ဝဲလၢကျဲဒ်လဲၣ်.

`တၢ်သံအတၢ်သဘံၣ်သဘုၣ်အံၤ တၢ်မ့ၤတမၤၡဲကွံၥ်အီၤဘၣ်ဒီး, ပတၢ်အိၣ်မူအံၤ ကကဲထီၣ်တၢ်ကလီကလီလၢအခီပညီတအိၣ်ဘၣ်န့ၣ် မ့ၢ်လၢ မနုၤအဃိလဲၣ်. တၢ်အံၤသိၣ်လိၦၤလၢ ပကဘၣ်အိၣ်ဒီးတၢ်စံးဘျုးစံးဖှိၣ်က့ၤ ကစၢ်ခ၇ံၥ်လၢ အမၤတၢ်လၢပဂီၢ်အံၤန့ၣ် မ့ၢ်မနုၤတမံၤလဲၣ်.`