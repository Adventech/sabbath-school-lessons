---
title:  တၢ်နၢ်ပၢၢ်ကစၢ်ယွၤအတၢ်အဲၣ်
date:   07/04/2025
---

တၢ်န့ၢ်သါတနီၤလၢပဒိးန့ၢ်ဘၣ်အီၤခီဖျိတၢ်ဒဲးဘးအံၤန့ၣ် မ့ၢ်ပတၢ် သ့ၣ်ညါလၢတၢ်ဘၣ်သ့သ့ၣ်တဖၣ်အံၤ ဘၣ်ဒိဘၣ်ထံးဝဲခီဖျိပနီၢ်ကစၢ်ဒၣ်ဝဲ အတၢ်ပၥ်သးလၢအမ့ၢ်တၢ်ပၥ်ထီၣ်ထီသးဒီး တၢ်အဲၣ်လီၤသးအံၤအဃိန့ၣ်လီၤ. ပထံၣ်ဟီၣ်ခိၣ်အံၤလၢ ပတၢ်ထံၣ်လၢအအိၣ်ဒီးအဆၢတလီလၢကစၢ်ယွၤ အတၢ်သ့ၣ်ညါနၢ်ပၢၢ်တၢ်ခဲလၢၥ်အလီၢ်အံၤန့ၣ်လီၤ. ဘၣ်တဘၣ် ၦၤတၢ်ဒဲးဘးဖိအတၢ်ထံၣ်န့ၣ် ပဲၥ်စွဝဲ, ဟးဂီၤကွံၥ်ဝဲဒိၣ်န့ၢ်အါန့ၢ်ဒံး "တၢ်အဲၣ် တၢ်ကွံ" အံၤတအိၣ်ဝဲဘၣ်လီၤ. တၢ်အလုၢ်အလၢ်လၢ အဘၣ်တၢ်တူၢ်လိၥ် အီၤလၢအအါတမံၤန့ၣ် မ့ၢ်ဝဲတၢ်ဒုးအိၣ်ထီၣ်တၢ်သ့ၣ်ညါနၢ်ပၢၢ်လၢ အမ့ၢ် တၢ်အဲၣ်တၢ်ကွံအံၤ အိၣ်သူၣ်လီၤအသးထဲလၢတၢ်မၤလၢၦဲၤနီၢ်ကစၢ်အတၢ် လိၣ်ဘၣ်လၢ ကမၤလၢၦဲၤၦၤဂၤတဖၣ်အတၢ်လိၣ်ဘၣ်အလီၢ်အဂီၢ်န့ၣ်လီၤ. တၢ်အဲၣ်လီၤသးအတၢ်ထံၣ်အံၤ ဒုးအိၣ်ထီၣ်တၢ်ကီတၢ်ခဲလၢပဂီၢ် ဒ်သိး ကထံၣ်သ့ၣ်ညါကစၢ်ယွၤအတၢ်ထံၣ်လၢတၢ်တမံၤလၢ်လၢ်အဖီခိၣ်အဂီၢ် န့ၣ်လီၤ.

တၢ်သ့ၣ်ညါနၢ်ပၢၢ်တၢ်အဲၣ်တၢ်ကွံအန့ဆၢၣ်န့ၣ် မ့ၢ်နီၣ်၀ံၥ်ခံလၢ အ၇့ဒိၣ်တမံၤ ဒ်သိးကနၢ်ပၢၢ်လံၥ်စီဆှံ၀ံအကလုၢ်ကထါအဂီၢ်န့ၣ်လီၤ. တၢ်ဂ့ၢ် တၢ်ကျိၤမိၢ်ၦၢ်အကျါတမံၤ လၢတၢ်ဂ့ၢ်လိၥ်ဘှီလိၥ်အဒိၣ်အပူၤအံၤန့ၣ် မ့ၢ်ဝဲ တၢ်နၢ်ပၢၢ်ကမၣ်ကစၢ်ယွၤအတၢ်တကဲၥ်ပ၀းအဂ့ၢ်အကျိၤန့ၣ်လီၤ. လၢအကတၢၢ်န့ၣ်, E. G. White မၤကတၢၢ်အတၢ်ကွဲး ဖဲ The Great Controversy အပူၤ, ကွဲးဝဲလၢ, "တၢ်ဘၣ်တ့ခဲလၢၥ်န့ၣ် ကဆှီဝဲလီၤ. တၢ်ဃူလိၥ်ဖိးလိၥ်ဒီးတၢ်သူၣ်ဖှံသးညီအိၣ်လၢတၢ်ဘၣ်တ့အဒိၣ်အလဲၢ်အပူၤအံၤ ခဲလၢၥ်န့ၣ်လီၤ. တၢ်မူ, တၢ်ကပီၤဒီးတၢ်သူၣ်ခုသးခုယွၤလီၤလၢတၢ်ဘၣ်တ့ အကစၢ်အအိၣ်ဆူမူကပိၤလိၤ ဒီးတၢ်လီၢ်လၢအဆၢတအိၣ်ဘၣ်အပူၤအံၤန့ၣ် လီၤ. တၢ်ခဲလၢၥ်လၢအဟူးဂဲၤသ့, ဒီးဟူးဂဲၤတသ့ဘၣ်, တၢ်ဆံးကတၢၢ် တုၤလၢဟီၣ်ခိၣ်အဒိၣ်ကတၢၢ်, လၢအတၢ်ဂ့ၤတၢ်၀ါဒီးအတၢ်သူၣ်ဖှံသးညီ အပူၤန့ၣ် ဘိးဘၣ်သ့ၣ်ညါလီၤကစၢ်ယွၤအတၢ်အဲၣ်န့ၣ်လီၤ." The Great Controversy, p. 678

`ဖး ၁မိၤၡွ ၂၂း၁-၁၃ တက့ၢ်. "တၢ်အဲၣ်တၢ်ကွံ" လၢအဘၣ် တၢ်ပၥ်ဖျါထီၣ်အီၤအဆိကတၢၢ်လၢလံၥ်စီဆှံအပူၤအံၤန့ၣ် ဘၣ်တၢ်ထံၣ်န့ၢ် အီၤဖဲ ၁မိၤၡွ ၂၂း၂ အပူၤအံၤန့ၣ်လီၤ. ပူအံၤသိၣ်လိၦၤမနုၤတမံၤလၢ အဘၣ်ဃးဒီးကစၢ်ယွၤအတၢ်အဲၣ်အန့ဆၢၣ်အံၤန့ၣ်လဲၣ်.`

အါစုအါဘျီ, အါန့ၢ်ဒံးပထံၣ်န့ၢ်တၢ်မၤအသးအဆိကတၢၢ်အတၢ် သ့ၣ်ညါနၢ်ပၢၢ်လၢ လံၥ်စီဆှံအပူၤအံၤန့ၣ်, အဘျုးအိၣ်မးစ့ၢ်ကီးလၢ ပဃုထံၣ်န့ၢ် တၢ်ပၥ်ဖျါထီၣ်အဆိကတၢၢ်အတၢ်ထံၣ်တမံၤဃီလၢ လံၥ်စီဆှံတဘ့ၣ်လၢ်လၢ် အပူၤ, လီၤဆီဒၣ်တၢ် တၢ်သးခုကစီၣ်အလံၥ်တဖၣ်န့ၣ်လီၤ. ဖဲ မးသဲ ၃း၁၇; မၢ်ကူး ၁း၁၁; လူၤကၣ် ၃း၂၂; ဒီး ယိၤဟၣ် ၃း၁၆ အပူၤန့ၣ်, ပထံၣ်ဘၣ်လၢ "တၢ်အဲၣ်တၢ်ကွံ" အံၤ ဘၣ်တၢ်ပၥ်ဖျါထီၣ်အီၤအဆိကတၢၢ်လၢ လံၥ်တၢ်သးခု ကစီၣ်တဘ့ၣ်စုၥ်စုၥ်အံၤအပူၤန့ၣ်လီၤ.

အဒိန့ၣ်, တၢ်ယၢၤထီၣ်အဆိကတၢၢ်ဘၣ်ဃး, "တၢ်အဲၣ်တၢ်ကွံ" ဖဲ ယိၤဟၣ် ၃း၁၆ အပူၤအံၤ လီၤဆီဒၣ်တၢ်ဒုးနၢ်ပၢၢ်အါထီၣ်ၦၤတၢ်ဂ့ၢ်တၢ်ကျိၤ ဒိၣ်မးန့ၣ်လီၤ. ဖျါမးဒ်သိးအကတိၤဘၣ်ထွဲစီၤအံၤစဲးအပူလၢ တၢ်လုၢ်အဖီခိၣ် အံၤအဂ့ၢ်န့ၣ်လီၤ. စီၤအၤဘြၤဟၣ်အတၢ်နၥ်ယွၤအံၤ ဒိၣ်ဝဲဆံးအါလဲၣ်, ဃုထၢနၥ်တၢ်လၢ အဝဲမ့ၢ်လုၢ်ထီၣ်အဖိခွါဒီး, ကစၢ်ယွၤန့ၣ် ဒုးမူထီၣ်က့ၤအီၤ သ့ဝဲဒၣ်န့ၣ်လီၤ (ဧ့ၤဘြံၤ ၁၁း၁၉). တၢ်အံၤလီၣ်ဖျါထီၣ်ကစၢ်ယွၤအတၢ်အဲၣ် ဆူၦၤကညီအဂီၢ်န့ၣ်လီၤ. အဝဲအဲၣ်ၦၤတုၤဒၣ်လဲၥ် "ဟ့ၣ်လီၤအဖိခွါ ထဲတဂၤဧိၤ" (ကွၢ် ၁မိၤၡွ ၂၂း၂, ၁၂, ၁၆) ဒီး, မၤကဒီးတစု, ဒုးဂဲၤဆၢထၢၣ် က့ၤအီၤလၢတၢ်သံအပူၤလီၤ. လၢတၢ်အံၤအဃိ, ဘၣ်တၢ်လီၣ်ဖျါထီၣ်န့ၢ်ၦၤ တၢ်အဲၣ်တၢ်ကွံတမံၤ, တၢ်အဲၣ်လၢအဟ့ၣ်လီၤနီၢ်ကစၢ်အသးနီၢ်နီၢ်လၢပဂီၢ် လၢအအိၣ်ဒီးယွၤအံၤန့ၣ်လီၤ.

`မ့ၢ်ပဒုးနဲၣ်ဖျါထီၣ်ကစၢ်ယွၤအတၢ်အဲၣ်လၢ အဟ့ၣ်လီၤအနီၢ်ကစၢ် ဒၣ်ဝဲအသးလၢပဂီၢ်အံၤ နီၢ်နီၢ်ဆူၦၤဂၤအအိၣ်သ့ဝဲလၢကျဲဒ်လဲၣ်. ဘၣ်မနုၤ လၢပဝဲဒၣ်အါအါကလဲၥ်အဂီၢ်န့ၣ်, တၢ်အဲၣ်ဒ်အံၤတမ့ၢ်တၢ်အခီၣ်ထံးခီၣ်ဘိ တမံၤဘၣ်န့ၣ်လဲၣ်.`