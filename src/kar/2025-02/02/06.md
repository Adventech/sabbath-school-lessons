---
title:  ဂုၢ်
date:   10/04/2025
---

တၢ်ဘူၣ်ထီၣ်ဘါထီၣ်န့ၣ် မ့ၢ်တၢ်ဂ့ၢ်မိၢ်ၦၢ်အဒိၣ်ကတၢၢ် ဖဲလံၥ်လီၣ်ဖျါ အပူၤအံၤန့ၣ်လီၤ. ၦၤလၢအဒုးအိၣ်ထီၣ်တၢ်ဘူၣ်ထီၣ်ဘါထီၣ်လၢအကမၣ် အကျိၤအကွၥ်န့ၣ် ဘၣ်တၢ်သ့ၣ်ညါအီၤလၢအမ့ၢ်, "ပယိၤ" (လီၣ်ဖျါ ၁၃း၂-၄) ဒီးတၢ်ပၥ်ဖျါထီၣ်ဂုၢ်လၢအမ့ၢ်ကလူးလီၤကမၣ်အံၤ တမ့ၢ်တၢ်လၢအဘၣ်န့ၢ် အတီၤတမံၤဘၣ်. ဒုးနဲၣ်က့ၤၦၤၡဲၡဲလၢဧ့ၤဒ့ၣ်တၤသၣ်အလီၢ် ဖဲဂုၢ်ဟဲနုၥ်လီၤ ဒီးကတိၤလွဲန့ၢ်စီၤအၤဒၣ်ဒီးနီၢ်အံၣ်အုလၢကပိၥ်အခံထီဒါတၢ်ဘၣ်တ့အကစၢ် အဂီၢ်အံၤန့ၣ်လီၤ.

`ထိၣ်သတြီၤ ၁မိၤၡွ ၃း၁-၅ ဃုၥ်ဒီး လီၣ်ဖျါ ၁၂း၁-၉ န့ၣ်တက့ၢ်. တၢ်ပၥ်ဖျါထီၣ်တၢ်မၤအသးလၢအဒ်သိးလိၥ်အသးဖဲအံၤန့ၣ် မ့ၢ်မနုၤလဲၣ်. တၢ်ကတိၤဆိဘၣ်ဃးဂုၢ်အဂ့ၢ်ဖဲ ၁မိၤၡွအပူၤအံၤ မၤစၢၤၦၤလၢ ကနၢ်ပၢၢ် တၢ်ဂ့ၢ်တၢ်ကျိၤလၢ အဘၣ်တၢ်ပၥ်ဖျါထီၣ်အီၤဖဲလီၣ်ဖျါအပူၤအံၤသ့ဝဲလၢကျဲ ဒ်လဲၣ်.`

တၢ်ပၥ်ဖျါထီၣ်ဝဲခံမံၤလၢမုၣ်ကီၤလံၢ်ဆှၢကမၣ်ဟီၣ်ခိၣ်အံၤအကျဲန့ၣ် လီၤ. ဖဲ ၁မိၤၡွအပူၤ, အဆၢကတီၢ်ဖဲ ၦၤအိၣ်ထဲခံဂၤလၢဟီၣ်ခိၣ်ချၢအံၤဒီး တၢ်ကွဲးဖျါဖဲ လီၣ်ဖျါ ၁၂ ဒီး ၁၃ အပူၤ ဖဲမုၣ်ကီၤလံၢ်အံၤ ဘၣ်တၢ်ပၥ်ဖျါအီၤ လၢအမ့ၢ်, "လီန့ၢ်ၦၤဟီၣ်ခိၣ်ဖိခဲလၢၥ်" ဒီးၦၤတဂၤလၢအဟ့ၣ်လီၤတၢ်ဒူတၢ်ဃီၤ အစိကမီၤဒီးဆှၢ "ဟီၣ်ခိၣ်ခဲလၢၥ်" လၢကဘူၣ်ထီၣ်ဘါထီၣ်အီၤန့ၣ်လီၤ. လီၣ်ဖျါ ၁၃း၂, ၃ တၢ်ဂ့ၢ်မိၢ်ၦၢ်အကျါတမံၤလၢ အဘၣ်တၢ်ထံၣ်န့ၢ်အီၤလၢ၀ံအကလုၢ် ကထါအပူၤအံၤန့ၣ် မ့ၢ်ဝဲတၢ်ဂ့ၢ်လိၥ်ဘှီလိၥ်အဒိၣ်အမုၢ်အန့ဆၢၣ်လၢ အတဆီတလဲကွံၥ်အသးဘၣ်အံၤန့ၣ်လီၤ. ကစၢ်ယွၤအတကဲၥ်ပ၀းဒီးအတၢ်စံး တၢ်ကတိၤန့ၣ် တဆီတလဲကွံၥ်အသးဘၣ်, ဒီးမုၣ်ကီၤလံၢ်စ့ၢ်ကီး တဆီတလဲ ကွံၥ်အတၢ်တကဲၥ်ပ၀းစ့ၢ်ကီးဘၣ်န့ၣ်လီၤ.

မ့ၢ်လၢတၢ်ထီဒါလိၥ်သးအတကဲၥ်ပ၀းတဆီတလဲအသးဘၣ်ဃိ, ဒီးလၢပအိၣ်ဒီး၀ံအကလုၢ်ကထါလၢလံၥ်စီဆှံအပူၤဖျါဖျါအဃိ, ခ၇ံၥ်ဖိသ့ၣ် တဖၣ်သ့ၣ်ညါကျဲလၢအဆှၢကမၣ်တၢ်သ့ဝဲဒီးသ့ၣ်ညါနီၢ်သးအတၢ်ထူၣ်ဖျိသ့ၣ် တဖၣ်သ့ဝဲဒၣ်န့ၣ်လီၤ. ကစၢ်ယွၤကမ့ၢ်ၦၤတဂၤလီၢ်လီၢ်ဒီး မုၣ်ကီၤလံၢ်စ့ၢ်ကီး ဒ်န့ၣ်အသိးလီၤ. မုၣ်ကီၤလံၢ်မ့ၢ်ပျိၥ်လဲအသးလၢအကထိတဖၣ်ဘၣ်ဆၣ်, အတၢ်လီၤကမၣ်အနံၣ်လၢအကထိအတၢ်စံၣ်စိၤတဲစိၤအံၤ, ဃုၥ်ဒီးအတၢ်မၤလၢ ၀ံကလုၢ်ကထါအတၢ်စံးပၥ်ဖဲလီၣ်ဖျါအပူၤန့ၣ် ဒုးနဲၣ်ဖျါလၢအဝဲတဆီတလဲကွံၥ် အကျဲဧိၤကပူၤဧိၤလၢ အမၤတ့ၢ်ဝဲဖဲသ၀ီဧ့ၤဒ့ၣ်အပူၤအံၤန့ၣ်ဘၣ်လီၤ. ကစၢ်ယွၤ အၢၣ်လီၤလၢကဟ့ၣ်ၦၤတၢ်ကူၣ်သ့ဒီးတၢ်သ့ၣ်ညါနၢ်ပၢၢ်တၢ် (ယၤကိၥ် ၁း၅) ဒီးသိးထီၣ်လံၥ်စီဆှံအံၤ ဒ်သိးပလီၤလၢမုၣ်ကီၤလံၢ်အစုပူၤတသ့ဘၣ်အဂီၢ်န့ၣ် လီၤ. ဘၣ်ဆၣ်ဒီး ၦၤအါဒံအါဂၤလီၤကမၣ်ဝဲဒၣ်န့ၣ်လီၤ.

`ဆိကမိၣ်ထီၣ်လၢတၢ်အလုၢ်အလၢ်တဖၣ်ဆီတလဲကွံၥ်သးလၢ တၢ်ဆၢကတီၢ်အပူၤအံၤန့ၣ်တက့ၢ်. တၢ်သိၣ်လိနဲၣ်လိလၢ တၢ်တူၢ်လိၥ်အီၤလၢ အပူၤကွံၥ်န့ၣ်, အဆၢကတီၢ်ခဲအံၤတၢ်တတူၢ်လိၥ်လၢၤအီၤဘၣ်. ကွၢ်ၦၤလၢ အပၣ်ဃုၥ်လၢတၢ်ဂ့ၢ်လိၥ်ဘှီလိၥ်အပူၤအံၤ အတဆီတလဲအသးဘၣ်န့ၣ်, ခ၇ံၥ်ဖိသ့ၣ်တဖၣ်ကကွၢ်ထံဆိကမိၣ်တၢ်အလုၢ်အလၢ်ဆီတလဲကွံၥ်အသးလၢ မနုၤတမံၤလဲၣ်. အဒိ, တၢ်လံၣ်အခီၣ်ထံးခီၣ်ဘိလၢမုၣ်ကီၤလံၢ်စံးကတိၤအံၤ, ဒ်အမ့ၢ်နတသံဒီးနတသံဘၣ်, နကကဲထီၣ်ယွၤတဖၣ်အံၤ, နထံၣ်လၢ တၢ်စံးကတိၤအီၤလၢနလုၢ်နလၢ်, နတၢ်ဆဲးတၢ်လၤအပူၤအံၤသ့ဝဲဖဲလဲၣ်.`