---
title:  လံၥ်တၢမိၤၡွအခီၣ်ထံးခီၣ်ဘိ (တၢ်ကဲထီၣ်အသးအခီၣ်ထံးခီၣ်ဘိိ)
date:   05/04/2025
---

### တၢ်မၤလိတနွံအံၤအဂီၢ်ဖး

ယၡါယၤ ၄၀း၇, ၈; ၁မိၤၡွ ၂၂း၁-၁၃; ယိၤဟၣ် ၃း၁၆; လီၣ်ဖျါ ၅း၅-၁၀း ၁က၇ံၣ်သူး ၁၅း၁၅-၁၉; လီၣ်ဖျါ ၁၂း၁-၉.

> <p>တၢ်ကလုၢ်ထူ</p>
> "မုၢ်ဆ့ၣ်ထီၣ်တနံၤန့ၣ်, စီၤယိၤဟၣ်ထံၣ်ဘၣ်ယ့ၣ်ရှူးဟဲဆူအအိၣ်ဒီး စံးဝဲဒၣ်, ကွၢ်ကွၢ်, ယွၤအသိဖိလၢအစိၥ်ထီၣ်ကွံၥ်ၦၤဟီၣ်ခိၣ်ဖိအတၢ်ဒဲးဘး လီၤ" (ယိၤဟၣ် ၁း၂၉).

တၢ်ကီတၢ်ခဲအဒိၣ်ကတၢၢ်တမံၤလၢ တၢ်ထုးထီၣ်၀ံအကလုၢ်ကထါ အခီပညီအဒိၣ်အယိၥ်လၢလံၥ်စီဆှံအပူၤ, ဒ်သိးလံၥ်လီၣ်ဖျါအံၤန့ၣ်, မ့ၢ်ဝဲ တၢ်တသ့ၣ်ညါလံၥ်လီၣ်ဖျါအဂံၢ်ခီၣ်ထံးလၢပျၢၤဘၣ်အဃိန့ၣ်လီၤ. ၦၤကွဲး လံၥ်စီဆှံဖိဟံးန့ၢ်အတၢ်သ့ၣ်ညါနၢ်ပၢၢ်လၢလံၥ်စီဆှံအလီၢ်လံၤတကတြူၢ်အပူၤ ဒီးသူတၢ်ဆိကမိၣ်လၢၦၤဖးလံၥ်စီဆှံဖိသ့ၣ်တဖၣ်ကသ့ၣ်ညါဝဲဂ့ၤဂ့ၤအဂီၢ်န့ၣ် လီၤ.

ဖဲနဃုလံၥ်စီဆှံအဆၢတဆၢလၢလံၥ်စီဆှံဒီတဘ့ၣ်ညါအပူၤ လၢအလီၤဂၥ်လိၥ်အသးဒီးလံၥ်စီဆှံအဆၢလၢ နဖးအီၤဖဲလီၣ်ဖျါအပူၤအံၤ အဘျုးအိၣ်ဝဲအကတီၢ်န့ၣ်, လံၥ်စီဆှံအဆၢသ့ၣ်တဖၣ်လၢ ကနၢ်ပၢၢ်အါထီၣ် လံၥ်လီၣ်ဖျါအံၤအိၣ်ဝဲဒၣ်စ့ၢ်ကီးန့ၣ်လီၤ. တၢ်မ့ၢ်တၢ်တီအံၤ လီၤဆီဒၣ်တၢ် အိၣ်ဝဲဖဲလံၥ် ၁မိၤၡွအပူၤ လၢအပၥ်ဖျါထီၣ်ကျဲဧိၤကပူၤဧိၤလၢ ပဟီၣ်ခိၣ်အံၤ လီၤလၢတၢ်ဒဲးဘးအတၢ်သဘံၣ်ဘုၣ်အပူၤန့ၣ်လီၤ. တၢ်ဂ့ၢ်မိၢ်ၦၢ်ဘူးကလၢၥ်မး ဃၣ်ဃၣ်လၢအဘၣ်တၢ်ပၥ်ဖျါထီၣ်အီၤဖဲလံၥ်လီၣ်ဖျါအပူၤအံၤန့ၣ် ပထံၣ်ဘၣ် လၢလံၥ်တၢမိၤၡွအဆၢဒိၣ်အဆိတဖၣ်အံၤအပူၤန့ၣ်လီၤ.

တနွံညါအံၤ, ပကမၤလိသကိးတၢ်ဆိကမိၣ်အဒိၣ်အယိၥ်လၢ လံၥ်လီၣ်ဖျါအပူၤအံၤန့ၣ်လီၤ.