---
title:  စီၤအံၤစဲးအတၢ်သံကွၢ်, သိဖိန့ၣ်မ့ၢ်အအိၣ်ဖဲလဲၣ်
date:   08/04/2025
---

လံၥ်စီဆှံယၢၤထီၣ် seh (ဧ့ၤဘြံၤအကျိၥ်) သိဖိအဆိကတၢၢ်အံၤ မ့ၢ်ပူတယုၢ်ဃီလၢတၢ်ယၢၤထီၣ်ဆိတၢ်အဲၣ်တၢ်ကွံအဂ့ၢ် ဖဲ ၁မိၤၡွအဆၢဒိၣ် ၂၂ အပူၤအံၤန့ၣ်လီၤ. မ့ၢ်လီၤ, သိဖိအဂ့ၢ်အကျိၤအံၤ မ့ၢ်တၢ်အဒိအတဲၥ်တဖၣ် လၢအဘၣ်တၢ်ပၥ်ဖျါထီၣ်အီၤခဲအံၤခဲအံၤလၢ လံၥ်လီၣ်ဖျါအပူၤ ဖဲကစၢ်ခ၇ံၥ်န့ၣ် ဘၣ်တၢ်ကိးအီၤလၢ "သိဖိ" အါန့ၢ်ဒံးအဘျီခံဆံမးန့ၣ်လီၤ. တၢ်ပၥ်ဖျါထီၣ် အစိအကမီၤဒိၣ်ကတၢၢ် ဖဲလံၥ်လီၣ်ဖျါအပူၤအံၤန့ၣ် မ့ၢ်ဝဲစီၤယိၤဟၣ်အတၢ် လဲၤဆူယွၤအလီၢ်ပစိၥ်အဖီခိၣ် ဖဲအဆၢဒိၣ်လွံၢ်ဒီးယဲၢ်အပူၤ ဖဲသိဖိအဂ့ၢ်အကျိၤ အံၤအိၣ်ဝဲအဒိၣ်ကတၢၢ်န့ၣ်လီၤ.

`ဖး ၁မိၤၡွ ၂၂း၇, ၈; ၂မိၤၡွ ၁၂း၃-၁၃ ဒီး လီၣ်ဖျါ ၅း၅-၁၀. စီၤအံၤစဲးအပူလၢ အဘၣ်ဃးဒီးတၢ်ဘူးကလုၢ်ထီၣ်အီၤအဂ့ၢ်အံၤ မၤစၢၤၦၤလၢ ကနၢ်ပၢၢ်သိဖိအံၤ ဘၣ်တၢ်သူအီၤလၢတၢ်အဒိအတဲၥ်တမံၤအဂီၢ်သ့ဝဲလၢ ကျဲဒ်လဲၣ်. တၢ်ဃဲၤအံၤစဲဘူးလိၥ်အသးဒီးစီၤယိၤဟၣ်အတၢ်ထံၣ်ဖဲလီၣ်ဖျါ အပူၤန့ၣ် ဒ်လဲၣ်တကလုၥ်လဲၣ်.`

တၢ်ယၢၤထီၣ် ျန့ (သိဖိ) အဂ့ၢ်အဆိကတၢၢ်လၢ လံၥ်စီဆှံအပူၤအံၤ ဟဲဝဲအက့ၢ်အဂီၤလၢစီၤအံၤစဲးအတၢ်သံကွၢ်လၢအမ့ၢ်, "သိဖိန့ၣ်မ့ၢ်အအိၣ် ဖဲလဲၣ်" အံၤန့ၣ်လီၤ (၁မိၤ ၂၂း၇). တၢ်လၢအလီၤသးအိၣ်တမံၤန့ၣ် မ့ၢ်ဝဲ တၢ်သံကွၢ်အံၤ လံၥ်စီဆှံလၢအအိၣ်လီၤတဲၥ်က့ၤသ့ၣ်တဖၣ်စံးဆၢက့ၤဝဲဒိၣ်ဒိၣ် မုၢ်မုၢ်မး, စးထီၣ်လၢဘူၣ်လဲၤကပၥ်အတၢ်မၤအလုၢ်အလၢ်တုၤလၢစီၤဒၤ၀ံး အတၢ်မၤနၢၤဒီးဆူညါခီန့ၣ်လီၤ. ပူဒီတကတီၢ်ညါန့ၣ် ဘၣ်တၢ်ပၥ်ဖျါထီၣ် ၀ံအကလုၢ်ကထါလၢအဘၣ်ဃးဒီးမ့ၤၡံအၤအဂ့ၢ်အကျိၤလၢ အဘၣ်တၢ်ထံၣ်စိ ပၥ်စၢၤအီၤလၢအမ့ၢ်စီၤအံၤစဲးသံကွၢ်တၢ် အတၢ်စံးဆၢအံၤန့ၣ်လီၤ. မၤကဒီး တစု, တၢ်သံကွၢ်အံၤ ဘၣ်တၢ်စံးဆၢအီၤဖဲကစၢ်ခ၇ံၥ်ဟဲအိၣ်ဖျဲၣ်ထီၣ်လၢ တၢ်ညၣ်ဒီးတၢ်သွံၣ်, မၤတၢ်မၤလၢအၦၤဂီၢ်မုၢ်တဖၣ်အကျါ ဒီးလၢအကတၢၢ်န့ၣ် လုၢ်ထီၣ်အသးသမူလၢထူၣ်စုညါအလိၤအံၤန့ၣ်လီၤ.

လၢတဆၢကတီၢ်ဃီအပူၤအံၤန့ၣ်, ကွၢ်တၢ်ယၢၤထီၣ်အဆိကတၢၢ်လၢ အဘၣ်ဃးဒီးသိဖိဖဲလံၥ်ယိၤဟၣ်အတၢ်သးခုကစီၣ်အပူၤ ဖဲ ယိၤဟၣ် ၁း၂၉-၃၄ န့ၣ်တက့ၢ်. ဘူးကဖျါမးလၢဘျၢတၢ်စီၤယိၤဟၣ်အနီၢ်ကစၢ်ဒၣ်ဝဲ စံးဆၢ က့ၤစီၤအံၤစဲးအတၢ်သံကွၢ်အံၤန့ၣ်လီၤ. ၦၤတၢ်ဒဲးဘးဖိသ့ၣ်တဖၣ် ပီၢ်ယၢ် လီၤက့ၤသးဒီး ဒိးဘျၢသးလၢထံ, ဘၣ်တၢ်ဒိလီၤအီၤလၢၦၤတၢ်ဒဲးဘးဖိသံကွံၥ်ဝဲ ဒီးစးထီၣ်အိၣ်မူတၢ်အိၣ်မူအသီန့ၣ်လီၤ. လၢတၢ်အံၤအဖီခိၣ်န့ၣ် ကစၢ်ခ၇ံၥ် လၢအမ့ၢ်ယွၤအသိဖိအံၤ ဟဲအိၣ်ဖျါထီၣ်သတူၢ်ကလၥ်ဒီး ဒ်စီၤမးသဲအတၢ်ကွဲး အသိး မူခိၣ်အိးထီၣ်အသးလၢကဘိးဘၣ်သ့ၣ်ညါအီၤလၢအမ့ၢ်, "အဝဲတဂၤ အံၤမ့ၢ်ယဖိခွါလၢယအဲၣ်, ဒီးဘၣ်ယသးလၢအီၤလီၤ" မးသဲ ၃း၁၇. ကွၢ်ထံ စ့ၢ်ကီးလၢ မူခိၣ်ကလူးဘိးဘၣ်သ့ၣ်ညါလီၤတၢ်လၢမူခိၣ်လၢ အဘၣ်ဃးဒီး စီၤအၤဘြၤဟၣ်ဒီးစီၤအံၤစဲးအတၢ်သံကွၢ်အဂ့ၢ်အကျိၤန့ၣ်တက့ၢ်. ၁မိၤၡွ ၂၂း၁၁-၁၄.

ဖဲနပၥ်ဖှိၣ်စၢဃၥ်ထီၣ်တၢ်သ့ၣ်တဖၣ်အံၤတပူၤဃီန့ၣ် နကထံၣ် ဖျါဖျါလၢ ကစၢ်ခ၇ံၥ်, ယွၤအသိဖိအံၤ မ့ၢ်ၦၤလၢအကဲပခၢၣ်စးတဂၤန့ၣ်လီၤ. အအံၤဟ့ၣ်ၦၤတၢ်နၢ်ပၢၢ်လၢ သိဖိလၢအဘၣ်တၢ်မၤသံအီၤ ဖဲစီၤယိၤဟၣ် အတၢ်ထံၣ်လၢညါအပူၤန့ၣ်လီၤ.

`ဘၣ်မနုၤလၢတၢ်သ့ၣ်ညါကစၢ်ခ၇ံၥ်လၢအမ့ၢ်ပခၢၣ်စးအံၤ ကဲတၢ် အခီၣ်ထံးခီၣ်ဘိအဒိၣ်ကတၢၢ်လၢ ပတၢ်အုၣ်က့ၤခီၣ်က့ၤအဂီၢ်အံၤန့ၣ်လဲၣ်. လီၤဆီဒၣ်တၢ်ဖဲတၢ်စံၣ်ညီၣ်အကတီၢ်အံၤ ကစၢ်ခ၇ံၥ်မ့ၢ်တအိၣ်ဘၣ်န့ၣ် တၢ်မုၢ်လၢ်အိၣ်ဒီးနၤမနုၤတမံၤလဲၣ်.`