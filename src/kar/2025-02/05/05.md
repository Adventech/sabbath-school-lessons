---
title:  လၢဟီၣ်ခိၣ်ဒီးပီၣ်လဲၣ်အဘၢၣ်စၢၤ
date:   30/04/2025
---

ဟီၣ်ခိၣ်ဒီးပီၣ်လဲၣ်အတၢ်ဆိကမိၣ်အဒိအတဲၥ်လၢလံၥ်စီဆှံအပူၤ, လီၤဆီဒၣ်တၢ်၀ံအကလုၢ်ကထါအပူၤအံၤ, ကဲထီၣ်တၢ်သိၣ်လိနဲၣ်လိသ့မးဝဲ တမံၤန့ၣ်လီၤ. ဆိကမိၣ်ထီၣ်၀ံကလုၢ်ကထါအဒီအတဲၥ်လၢအမ့ၢ်ဟီၣ်ခိၣ်ဒီး ပီၣ်လဲၣ် လၢအဘၣ်တၢ်ထိၣ်သတြီၤအီၤဒိၣ်ဒိၣ်အံၤအဂ့ၢ်န့ၣ်တက့ၢ်.

ဖဲစံးကတိၤတၢ်အဒိအတဲၥ်လၢအဘၣ်ဃးဒီးဟီၣ်ခိၣ်ဒီးပီၣ်လဲၣ် အဂ့ၢ်န့ၣ်, ဟီၣ်ခိၣ်မ့ၢ်တၢ်မုၥ်တၢ်ခုၣ်တၢ်ဃူတၢ်ဖိးအဒိတမံၤ မ့တမ့ၢ် အံၣ်စ၇့လး အထံအကီၢ်, ဒီးပီၣ်လဲၣ်ဘၣ်တၢ်ဒိလီၤအီၤလၢၦၤတခီဘီမုၢ်ဖိအထံအကီၢ်လၢ အမၤပျံၤမၤဖုးတၢ်ဒ်သိးဒီးပီၣ်လဲၣ်မၤပျံၤမၤဖုးဟီၣ်ခိၣ်အသိးန့ၣ်လီၤ." Beatrice S. Neall, "Sealed Saints and Tribulation" in Symposium on Revelation, book 1, ed. Frank B. Holbrook, (Silver Spring, MD: Biblical Research, General Conference of Seventh-day Adventists, 1992).

`လၢတၢ်ဆိကမိၣ်အံၤအပူၤန့ၣ်, ဟီၣ်ခိၣ်အံၤမ့ၢ်တၢ်ဂၢၢ်တၢ်ကျၢၤ အလီၢ်ဘၣ်တၢ်ဒုးအိၣ်ထီၣ်အီၤလၢယွၤအတၢ်ပၢတၢ်ြပးအဖီခိၣ်, ဒီးပီၣ်လဲၣ် မ့ၢ်တၢ်အဒိလၢတၢ်တဂၢၢ်တကျၢၤဘၣ်အလီၢ်ဘၣ်တၢ်သူၣ်ထီၣ်လၢၦၤကညီ အတၢ်ပၥ်ထီၣ်ထီသးအဖီခိၣ်န့ၣ်လီၤ.ဃုၥ်ဒီးတၢ်ထံၣ်လၢတၢ်ပၥ်ဖျါထီၣ်အီၤလၢအဖီခိၣ်အံၤန့ၣ်, ဖး လီၣ်ဖျါ ၁၂း၁၅, ၁၆ ဒီး လီၣ်ဖျါ ၁၃း၁, ၁၁ တက့ၢ်. ကွၢ်တၢ်ဘၣ်ထွဲလိၥ်အသးလၢ ဟီၣ်ခိၣ်ဒီးပီၣ်လဲၣ်အံၤအဂ့ၢ်န့ၣ်တက့ၢ်. တၢ်သူအဝဲသ့ၣ်ဒ်လဲၣ်ဒီးသိၣ်လိၦၤ တၢ်မနုၤတမံၤလၢကနၢ်ပၢၢ်၀ံအကလုၢ်အကထါအံၤန့ၣ်လဲၣ်.`

ကွၢ်ထံဖဲအံၤလၢပယိၤသူထံလၢကမၤအၢမၤနးပိၥ်မုၣ် (တၢ်အိၣ်ဖှိၣ်) အံၤန့ၣ်တက့ၢ်. ဒ်ပထံၣ်ဘၣ်အသိး, ၀ံအကလုၢ်ကထါလၢ အဘၣ်ဃးဒီးထံအံၤ ဘၣ်တၢ်ဒိလီၤအီၤလၢဟီၣ်ခိၣ်အပဒိၣ်တဖၣ် ဒီးတၢ်တၢထီၣ်တၢလီၤဒီး တၢ်ဟးဂူၥ်ဟးဂီၤလၢအဘၣ်ဃးဒီးအဝဲသ့ၣ်တဖၣ်န့ၣ်လီၤ. လၢတၢ်န့ၣ်အဃိ, ပထံၣ်ဘၣ်သ့လၢမုၣ်ကီၤလံၢ်သူၦၤဂီၢ်မုၢ်အါအါကလဲၥ်လၢ အဘၣ်တၢ်ဆဲးတိ ဆဲးခွဲးအီၤလၢအခိၣ်နၢ်တဖၣ်လၢ ကမၤအၢမၤနးယွၤအၦၤဂီၢ်မုၢ်လၢ တၢ်အိၣ်ဖှိၣ် အတၢ်စံၣ်စိၤတဲစိၤအပူၤဒီတကတီၢ်ညါအံၤန့ၣ်လီၤ.

ၦၤမုၢ်နွံနံၤဖိတဖၣ် နၢ်ပၢၢ်စ့ၢ်ကီး လီၣ်ဖျါ ၁၂း၁၆ လၢအမ့ၢ်ၦၤစူၢ်က့ၤ နၥ်က့ၤတၢ်သ့ၣ်တဖၣ်သုးအလီၢ်ဆူဟီၣ်ခိၣ်အသီ (ကီၢ်အမဲ၇ကၣ်) န့ၣ်လီၤ. ပတၢ်နၢ်ပၢၢ်ဟီၣ်ခိၣ်ဒီးပီၣ်လဲၣ်အံၤ မ့ၢ်ဘၣ်ဝဲဒၣ်န့ၣ် တၢ်ဒုးအိၣ်ထီၣ် ကီၢ်အမဲ၇ံကၣ်အကီၢ်စၢဖှိၣ်အံၤ စံးကတိၤၦၤတၢ်မနုၤတမံၤလဲၣ်.

ပဆိကမိၣ်အီၤလၢအမ့ၢ် "ဟီၣ်ခိၣ်" ဒ်သိးဒီး "ကီၢ်တၢ်စံးပၥ်" တၢ်လီၢ်လၢအဘၣ်တၢ်ပၥ်လီၤဆီအီၤလၢယွၤအၦၤဂီၢ်မုၢ်အဂီၢ်အံၤသ့စ့ၢ်ဧါ. မ့ၢ်တၢ်ဒူတၢ်ဃိၤလၢခိတဒုလၢအလီၤဂၥ်သိအံၤန့ၣ်ဧါ. ကီၢ်အမဲ၇ံကၤ တမ့ၢ် "ကီၢ်အံၣ်စ၇့လးအသီ" နီတစုဘၣ်, တမ့ၢ်ဒ်သိးၦၤဒုးအိၣ်ထီၣ်ကီၢ်အမဲ၇ံကၤ အဆိကတၢၢ်တဖၣ်ဆိကမိၣ်ဝဲဘၣ်, မ့ၢ်ကီၢ်တဘ့ၣ်လၢအအိၣ်ဒီးတၢ်ဘူၣ်ထီၣ် ဘါထီၣ်တၢ်သဘျ့လၢၦၤအကကွဲၢ်တဖၣ်အဂီၢ်န့ၣ်လီၤ.

မ့ၢ်နၥ်သက့ဒ်န့ၣ်ဒီး, လၢတၢ်လီၤသူၣ်အုးသးအုးအပူၤန့ၣ်, တၢ်ဒူ တၢ်ဃိၤလၢအလီၤဂၥ်သိအံၤ မုၢ်တနံၤန့ၣ်က "စံးကတိၤတၢ်ဒ်ပယိၤအသိး" န့ၣ်လီၤ. ကီၢ်အမဲ၇ကၤကီၢ်စၢဖှိၣ်အံၤ မ့ၢ်တၢ်ကဟုကယၥ်အလီၢ်လၢၦၤလၢ အဘၣ်တၢ်မၤအၢမၤနးအီၤလၢတၢ်ဘူၣ်တၢ်ဘါအဃိအံၤ, ကကဲထီၣ်ၦၤလၢ အမၤအၢမၤနးတၢ်လၢတၢ်ဘူၣ်တၢ်ဘါအဃိဒ်လဲၣ်. အအံၤမ့ၢ်တၢ်အဒိအဂၤ တမံၤလၢ ၦၤကညီဃုထၢလၢကပၢလီၤအသးဒၣ်ဝဲလၢယွၤကပၢအီၤအလီၢ်န့ၣ် လီၤ.