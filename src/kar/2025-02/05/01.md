---
title:  ၦၤကလုၥ်တဖၣ် (၂)
date:   26/04/2025
---

### တၢ်မၤလိတနွံအံၤအဂီၢ်ဖး

၁မိၤၡွ ၂း၉-၁၇; ဒၤနံးယ့လး ၂း၃၁-၃၅; ယၡါယၤ ၁၇း၁၂, ၁၃; ဒၤနံးယ့လး ၇း၁-၃; ၇ိမ့ၤ ၃း၁၀-၁၉; လီၣ်ဖျါ ၁၂း၁၅, ၁၆; လီၣ်ဖျါ ၁၀း၁-၁၁.

> <p>တၢ်ကလုၢ်ထူ</p>
> "အိၣ်ဃိကလၥ်, ဒီးသ့ၣ်ညါလၢယမ့ၢ်ယွၤတက့ၢ်. ယကအိၣ်ထီၣ်ထီ လၢၦၤကလုၥ်တဖၣ်အကျါ, ယကအိၣ်ထီၣ်ထီလၢဟီၣ်ခိၣ်ချၢလီၤ" (စံးထီၣ်ပတြၢၤ ၄၆း၁၀).

လၢနံၣ်အကယၤတဖၣ်အဆၢကတီၢ်ပူၤန့ၣ်, ၦၤတနီၤနီၤစံၤကတိၤ ဂ့ၢ်လိၥ်ဘှီလိၥ်လၢ ကစၢ်ယွၤန့ၣ် အဲၣ်ဒိးလၢၦၤကလီၤကမၣ်ဝဲ, သးအိၣ်ဝဲလၢ ၦၤကညီကလီၤဆူတၢ်ဒဲးဘးဒီးတၢ်သံအပူၤ, ဒီးလၢတၢ်အံၤအဃိဆှၢဃီၤအီၤ, ဒ်ကစၢ်ခ၇ံၥ်ဘၣ်တုၤဃီၤဝဲလၢထူၣ်စုညါအလိၤန့ၣ်လီၤ. လၢအကတၢၢ်န့ၣ်, မ့ၢ်အကလီၣ်ဖျါထီၣ်အတၢ်အဲၣ်တၢ်ကွံအဒိၣ်အယိၥ်လၢ အစိဒိၣ်ကမီၤဒိၣ်န့ၢ်ဒံး တၢ်သံအၢလၢထူၣ်စုညါအလိၤအံၤကသ့ဝဲလၢကျဲဒ်လဲၣ်. လၢအဖုၣ်န့ၣ်, တၢ်ဆိကမိၣ်အိၣ်ဝဲလၢ ကစၢ်ယွၤလိၣ်ဘၣ်လၢၦၤကညီန့ၣ် ကလီၤကမၣ်ဝဲဒၣ် အဂီၢ်န့ၣ်လီၤ.

တၢ်အံၤမ့ၢ်တၢ်လၢအလီၤပျံၤလီၤဖုးဒီးအၢဝဲသီဝဲတမံၤန့ၣ်လီၤ. ကစၢ်ယွၤသးတအိၣ်ဝဲနီတစုလၢမုၣ်ကီၤလံၢ် မ့တမ့ၢ်ၦၤကညီသ့ၣ်တဖၣ်ကလီၤ ကမၣ်ဝဲအဂီၢ်န့ၣ်ဘၣ်. မုၣ်ကီၤလံၢ်အတၢ်ပူထီၣ်, ၀ံၤကဒီးန့ၣ် ၦၤကညီ အတၢ်ပူထီၣ်အံၤ အဘူးအလဲအိၣ်ထီၣ်ဝဲလၢတၢ်သံတၢ်ၦၢ်အဒိၣ်အမုၢ်, ဒီးပမိၢ်ဒိၣ်ပၢ်ဒိၣ်မ့ၢ်တလီၤကမၣ်ဘၣ်န့ၣ်, ပတၢ်သူၣ်ဖှံသးညီလၢယွၤအပူၤအံၤ ကအိၣ်သူၣ်လီၤအသးလၢလၢၦဲၤၦဲၤန့ၣ်လီၤ.

တနွံအံၤ, ပကဆဲးကွၢ်တၢ်ကီတၢ်ခဲတဖၣ်လၢ အအိၣ်ထီၣ်အသး ခီဖျိၦၤကညီအတၢ်သူၣ်လီသးကွံဒီးအတၢ်လီၤကမၣ်အဃိ လၢအထီဒါယွၤ အတၢ်ပၢတၢ်ြပးအံၤန့ၣ်လီၤ. တၢ်မ့ၢ်တၢ်တီအံၤ ဘၣ်တၢ်လီၣ်ဖျါအါထီၣ်အီၤ ဒီးအစိကအမီၤလၢလၢၦဲၤၦဲၤ ဖဲဒၤနံးယ့လးအပူၤ လၢအပၥ်ဖျါထီၣ်လၢ ကစၢ်ယွၤန့ၢ်ဘၣ်ဝဲဖဲအဟ့ၣ်ပလီၢ်အၦၤဂီၢ်မုၢ်ဘၣ်ဃးဒီးတၢ်ကမၤအသး ဖဲအဝဲသ့ၣ်ဃၣ်ကွံၥ်အသးလၢယွၤဒီးဃုထၢဟီၣ်ခိၣ်အစီၤပၤအဃိန့ၣ်လီၤ. တၢ်အံၤမ့ၢ်တၢ်တမံၤလၢအဝဲသ့ၣ်ဒိးန့ၢ်ဘၣ်တ့ၢ်ဝဲန့ၣ်လီၤ. ဟီၣ်ခိၣ်အစီၤပၤ, ၦၤတၢ်ဒဲးဘးဖိပၢၦၤတၢ်ဒဲးဘးဖိတဖၣ်-တမ့ၢ်တၢ်လၢအပၥ်ဖှိၣ်ထီၣ်အသးလၢ အဂ့ၤတမံၤနီတစုဘၣ်လီၤ.