---
title:  ဒၤနံးယ့လးအဆၢဒိၣ် ၂
date:   28/04/2025
---

ခီဖျိ၀ံဒၤနံးယ့လးအတၢ်ပၥ်ဖျါထီၣ်လၢ ဘၤဘူၤလိၣ်အတၢ်စိၥ်ဃီၤ, အတၢ်ပၢတၢ်ြပးအပူၤအံၤန့ၣ်, ပသ့ၣ်ညါဘၣ်ကစၢ်ယွၤဟ့ၣ်လီၤၦၤတၢ်ဂ့ၢ် တၢ်ကျိၤအဒိၣ်ကတၢၢ်လၢ အဘၣ်ဃးဒီးတၢ်၇့လိၥ်မုၥ်လိၥ်လၢ ကစၢ်ယွၤ အၦၤဂီၢ်မုၢ်ဒီးဟီၣ်ခိၣ်အဘီအမုၢ်တဖၣ်အဘၢၣ်စၢၤအံၤန့ၣ်လီၤ. ကစၢ်ယွၤ အၦၤဂီၢ်မုၢ်အံၤ တပၢလီၤဘၣ်အနီၢ်ကစၢ်ဒၣ်ဝဲအသးဘၣ်, ခဲအံၤန့ၣ်, အဝဲသ့ၣ် ဒိးန့ၢ်တၢ်လၢအဝဲသ့ၣ်ဃုထၢဝဲအံၤအဘျုးအဖှိၣ်န့ၣ်လီၤ. (ကမၤလိဘၣ်တၢ်လၢ တၢ်အံၤအပူၤစ့ၢ်ကီးန့ၣ်လီၤ).

`ဖး ဒၤနံးယ့လး ၂း၃၁-၃၅ အံၤလၢအဒုးနဲၣ်ဖျါထီၣ်ဟီၣ်ခိၣ်အတၢ် စံၣ်စိၤတဲစိၤ တုၤလၢမုၢ်နံၤခံကတၢၢ်အကတီၢ်အံၤန့ၣ်တက့ၢ်. တၢ်မ့ၢ်တၢ်တီ လၢအ၇့ဒိၣ်လၢပမၤလိန့ၢ်အီၤသ့လၢ၀ံကလုၥ်ကထါပူၤအံၤန့ၣ် မ့ၢ်မနုၤလဲၣ်`

အနံၣ်တကထိခွံကယၤအကတၢၢ်ဆၢကတီၢ်န့ၣ်, ၦၤဂီၢ်မုၢ်အါအါ ကလဲၥ်အိၣ်ဒီးတၢ်နၥ်န့ၢ်ၦၤကညီအတၢ်ဒိၣ်ထီၣ်ထီထီၣ်အတၢ်မၤတဖၣ်န့ၣ် လီၤ. တၢ်အဒိတမံၤန့ၣ်မ့ၢ်ဝဲ Paris Exposition (၁၉၀၀ နံၣ်) "ပၥ်၇ံး အတၢ်ပၥ်ဖျါထီၣ်" "တၢ်ဘိးဘၣ်သ့ၣ်ညါလီၤ" လၢအပၥ်ဖျါထီၣ်တၢ်ထံၣ်လၢ အဂၤတမံၤလၢအဘၣ်ဃးဒီးခါဆူညါအတၢ်ဂ့ၤတၢ်ကျိၤအဂီၢ်န့ၣ်လီၤ. မ့ၢ်လီၤ, တၢ်ကူၣ်ဘၣ်ကူၣ်သ့, စဲးအ့ၣ်အတၢ်ဒိၣ်ထီၣ်ထီထီၣ်အံၤ မၤကတၢၢ်ကွံၥ် ၦၤကညီအတၢ်ကီတၢ်ခဲအါအါကလဲၥ်သ့ဝဲဒၣ်န့ၣ်လီၤ. ဒ်ၦၤဟီၣ်ခိၣ်ဖိအတၢ် အိၣ်မူနုၥ်လီၤဆူအနံၣ်ခံကထိအပူၤအံၤ, တၢ်ကူၣ်ဘၣ်ကူၣ်သ့, တၢ်ဆိကမိၣ် လၢအဂ့ၤ, လၢအဒုးကပိၤထီၣ်တၢ်ဟဲစိၥ်န့ၢ်တၢ်ဆၢကတီၢ်လၢအလီၤလိၣ် လီၤလးဆူၦၤကညီအဂီၢ်န့ၣ်လီၤ.

မ့ၢ်နၥ်သက့ဒ်န့ၣ်ဒီး, ဟီၣ်ခိၣ်အတၢ်ဒုးတၢတဘျီမၤဟးဂီၤကွံၥ် တၢ်မံမီၢ်သ့ၣ်တဖၣ်အံၤဖဲအနံၣ်ခံကထိကတၢၢ်အဆၢကတီၢ် ဒီးၦၤအကကွဲၢ် ၂၀၀ သးသမူဘၣ်ဟးမၢ်ကွံၥ်ဝဲခီဖျိတၢ်ဒုးတၢ်ယၤအံၤအဃိန့ၣ်လီၤ. ပအိၣ်ဒီး တၢ်ကူၣ်သ့တၢ်သ့ၣ်ညါနၢ်ပၢၢ်အါထီၣ်ဘၣ်ဆၣ်, လုၢ်လၢ်တကဲၥ်ပ၀းတကပၤ ဟးဂီၤကွံၥ်ဝဲဒၣ်န့ၣ်လီၤ. မ့ၢ်ဘၣ်စံးဒ် Dr. Martin Luther King Jr.. အသိးန့ၣ်, "ပအိၣ်ဒီးကျိဖးဒိၣ်ချံလၢအလဲၤတၢ်ဘၣ်ဆၣ်သနၥ်က့, ပတအိၣ်ဒီး ၦၤပၢဆှၢတၢ်လၢဘၣ်န့ၣ်ဘၣ်, တၢ်အံၤမ့ၢ်တၢ်ပၥ်ဖှိၣ်သးလၢအလီၤပျံၤလီၤဖုး ဒိၣ်မးတမံၤန့ၣ်လီၤ."

ၦၤကၠိဖိလၢအမၤလိ၀ံအကလုၢ်ကထါ ဖဲဒၤနံးယ့လးအပူၤအံၤန့ၣ် ကထံၣ်ဝဲလၢတၢ်ဂီၤလၢအဘၣ်တၢ်မၤအီၤအံၤအလုၢ်အၦ့ၤစှၤလီၤစှၤလီၤကွံၥ်ဝဲ ကွ့ၢ်ကွ့ၢ်န့ၣ်လီၤ. ထူအၦ့ၤဒိၣ်န့ၢ်စ့, စ့အၦ့ၤဒိၣ်န့ၢ်ဒံးတိၢ်ဘီ, ဒီးတိၢ်ဘီအၦ့ၤ ဒိၣ်န့ၢ်ဒံးထး တုၤလၢအကတၢၢ်ကွံၥ်ဝဲဒၣ်လၢထးဒီးကပံၥ်ကျဲၣ်ကျီလိၥ်အသး အံၤန့ၣ်လီၤ.

Charles Darwin, Karl Marx, ဒီးၦၤကူၣ်ဘၣ်ကူၣ်သ့လၢ အနံၣ် တကထိခွံကယၤတဖၣ်အတီၢ်ပူၤအံၤ ဂုၥ်ကျဲးစၢးနၥ်န့ၢ်ၦၤလၢ ၦၤကညီအံၤ လဲၤထီၣ်လဲၤထီဆူညါ-လၢပနီၢ်ခိဒီးပတၢ်၇့လိၥ်မုၥ်လိၥ်သးအံၤ လဲလိၥ် အသးတဆီဘၣ်တဆီန့ၣ်လီၤ. ၦၤကညီအတၢ်အိၣ်မူဒိၣ်ထီၣ်ထီထီၣ်လၢကျဲ တဖၣ်အပူၤဘၣ်ဆၣ်, (လီၤဆီဒၣ်တၢ်လၢနီၢ်ခိတကပၤ) တၢ်လၢအဝဲသ့ၣ် ကွၢ်ဝဲလၢတၢ်ကမၤအသးခါဆူညါအဂီၢ်လၢဟီၣ်ခိၣ်ချၢအံၤ, လၢအအိၣ်ဖျါဝဲလၢ အဆၢကတီၢ်ခဲအံၤ တၢ်လၢအဘၣ်ဃးဒီးတၢ်မုၥ်တၢ်ခုၣ်, တၢ်ပူၤဖျဲးအတၢ် ဒီတဒၢတၢ်ဒီးတၢ်ထူးတၢ်တီၤအတၢ်ဒိၣ်ထီၣ်ထီထီၣ်အတၢ်ထံၣ်လၢအဂ့ၤန့ၣ် မ့ၢ်ကမၤအသးဒ်လဲၣ်.

`ကစၢ်ခ၇ံၥ်ဟ့ၣ်ပလီၢ်တ့ၢ်ဝဲ, "ဒီးသုကနၢ်ဟူတၢ်ဒုးသုးဒုးသံၣ်တဖၣ် အဂ့ၢ်, ဒီးတၢ်ဒုးသုးဒုးသံၣ်တဖၣ်အကစီၣ်လီၤ. ပလီၢ်သုသးတက့ၢ်. သုတသူၣ်ကိၢ်သးဂီၤတဂ့ၤ. အဂ့ၢ်ဒ်အံၤ တၢ်န့ၣ်တဖၣ်ဘၣ်မၤအသးခဲလၢၥ် လီၤ. ဘၣ်ဆၣ်ဒီးတၢ်အကတၢၢ်တအိၣ်ဒံးဘၣ်ဝဲဘၣ်. အဂ့ၢ်ဒ်အံၤ, ၦၤကညီ တကလုၥ်ဒီးတကလုၥ်ကထီဒါၦၤကညီတကလုၥ်, ဒီးတဘီတမုၢ်ကထီဒါ တဘီတမုၢ်လီၤ. ဒီးတၢ်အိၣ်၀ံၤအိၣ်ဃဲၤတဖၣ်, ဒီးတၢ်ဆါသံသတြိၥ်တဖၣ် ကအိၣ်ထီၣ်, ဒီးဟီၣ်ခိၣ်ကဟူး၀းဆှဲးဆှိးဝဲလၢအံၤတပူၤလၢနုၤတပူၤလီၤ" (မးသဲ ၂၄း၆, ၇. တၢ်ဟ့ၣ်ပလီၢ်အံၤအိၣ်ဝဲနၥ်သက့ဒီး, ပဟံးန့ၢ်တၢ်သူၣ်မုၥ်သးမုၥ် လၢအဘၣ်ဃးဒီးတၢ်ဟ့ၣ်ပလီၢ်ဆိပၥ်အံၤအဂ့ၢ်အကျိၤသ့ဝဲလၢကျဲဒ်လဲၣ်.`