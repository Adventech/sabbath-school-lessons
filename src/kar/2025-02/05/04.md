---
title:  ဒၤနံးယ့လးအဆၢဒိၣ် ၇
date:   29/04/2025
---

တၢ်မံမီၢ်ဖဲဒၤနံးယ့လးအဆၢဒိၣ် ၂ အံၤ ဘၣ်တၢ်ဟ့ၣ်လီၤဆိအီၤဆူ ဘၤဘူၤလိၣ်အစီၤပၤအအိၣ်န့ၣ်လီၤ. မ့ၢ်ဘၣ်ထိၣ်သတြီၤန့ၣ်, တၢ်ထံၣ်လၢညါ ဖဲဒၤနံးယ့လးအဆၢဒိၣ် ၇ အပူၤအံၤ ဘၣ်တၢ်ဟ့ၣ်လီၤဆူဧ့ၤဘြံၤအ၀ံတဂၤ အအိၣ်, ယွၤအတၢ်အၢၣ်လီၤအီလီၤအၦၤဂီၢ်မုၢ်အကျါတဂၤန့ၣ်လီၤ.

တၢ်ဒုးနဲၣ်စီၤဒၤနံးယ့လးတၢ်တမံၤဃီ ဒ်သိးဒီးစီၤပၤနဘူၤကးန့စၢ် န့ၣ်လီၤ. ဘၣ်ဆၣ်ဒီးလၢတၢ်ထံၣ်လီၤဆီတမံၤအပူၤန့ၣ်လီၤ. လၢတၢ်ဂီၤတဖၣ် အလီၢ်န့ၣ်, အဝဲထံၣ်ထံကီၢ်, ဘီမုၢ်တဖၣ်ဟဲထီၣ်လၢပီၣ်လဲၣ်ပူၤ ခီဖျိကလံၤအူ ဘၣ်ပီၣ်လဲၣ်ထံအဃိန့ၣ်လီၤ. ထံကီၢ်သ့ၣ်တဖၣ်အံၤ အိၣ်ထီၣ်ဒီးအတၢ်ဒုး တၢ်ယၤ, အတၢ်ဂဲၤပျုၢ်ဂဲၤဆှး, ဒုးအိၣ်ထီၣ်တၢ်စိတၢ်ကမီၤအတၢ်ဆီတလဲ အသးလၢအဝဲသ့ၣ်တဖၣ်အကျါန့ၣ်လီၤ. လံၥ်စီဆှံဆၢလၢအမ့ၢ်စံးထီၣ်ပတြၢၤ ၆၅း၅-၈; ယၡါယၤ ၁၇း၁၂, ၁၃ ဒီး ယံး၇မံယၤ ၄၆း၇, ၈ သူထံလုၢ်ဘၢတၢ် ဒီးလပီအဒိအတဲၥ်အံၤလၢအမ့ၢ်တၢ်ဂဲၤပျုၢ်ဂဲၤဆှးလၢထံကီၢ်သ့ၣ်တဖၣ်အကျါ န့ၣ်လီၤ.

မ့ၢ်ဘၣ်ထိၣ်သတြီၤန့ၣ်, ကီၢ်တၢ်စံးပၥ်အိၣ်ထီၣ်အသးအစှၤကတၢၢ် လၢတစိၢ်တလီၢ်အတီၢ်ပူၤ ဒ်အမ့ၢ်ကီးတဖျၢၣ်လၢတၢ်မုၥ်တၢ်ခုၣ်ဒီးတၢ်ပူၤဖျဲး အလီၢ်လၢၦၤတခီဘီမုၢ်အဘီအမုၢ်အကျါ, ၦၤကလုၥ်လၢအစီဆှံတဒူၣ် အိၣ်သူၣ်လီၤအသးလၢကစၢ်ယွၤအတၢ်ပၢအဖီခိၣ်လၢ အတလီၤဂၥ်ဒီးၦၤကလုၥ် လၢအခိၣ်အဃၢၤသ့ၣ်တဖၣ်ဘၣ်န့ၣ်လီၤ.

`ဖး ဒၤနံးယ့လး ၇း၁-၃ တက့ၢ်. တၢ်ဟူးတၢ်ဂဲၤအိၣ်ဝဲအါမးဖဲအံၤ န့ၣ်လီၤ. တၢ်မၤလိလၢပဟံးန့ၢ်အီၤသ့လၢတၢ်အဒိအပူၤအံၤ လၢအဘၣ်ဃး ဒီးတၢ်ဒူတၢ်ဃိၤလၢအဟဲထီၣ်လၢပီၣ်လဲၣ်ပူၤအဂ့ၢ်အံၤန့ၣ် မ့ၢ်မနုၤလဲၣ်.`

စီၤဒၤနံးယ့လးကွၢ်ၦၤတခီဘီမုၢ်ဖိသ့ၣ်တဖၣ်အတၢ်ဒုးတၢ်ယၤ အတၢ်ဟးဂူၥ်ဟးဂီၤတဖၣ်လၢပီၣ်လဲၣ်နံၤ, ဖဲသတူၢ်ကလၥ်အတီၢ်ပူၤန့ၣ် တၢ်ဒူ တၢ်ဃိၤတဖၣ်စးထီၣ်ဟဲထီၣ်ဆူခိ-လၢတၢ်လီၢ်ဟီၣ်က၀ီၤအပူၤအံၤန့ၣ်လီၤ. ၦၤတခီဘီမုၢ်အတၢ်ကီတၢ်ခဲအံၤ ကဲထီၣ်အၦၤကလုၥ်အတၢ်ကီတၢ်ခဲန့ၣ်လီၤ. အဝဲသ့ၣ်ဃုထၢလၢ ကအိၣ်မူဒံးၦၤတခီဘီမုၢ်အသိး, လၢအကတီၢ်အံၤ အဝဲသ့ၣ် ဘၣ်အိၣ်မူလၢၦၤတခီဘီမုၢ်အတၢ်ပၢအဖီလၥ်န့ၣ်လီၤ. စးထီၣ်လၢဘၤဘူၤလိၣ် အတၢ်ပၢအဖီလၥ်အံၤအပူၤန့ၣ်, ကစၢ်ယွၤအတၢ်အၢၣ်လီၤအီလီၤအၦၤဂီၢ်မုၢ် အံၤတဒိးန့ၢ်ဘၣ်လၢအနီၢ်ကစၢ်ဒၣ်ဝဲအတၢ်ပၢလီၤအသးလၢလၢၦဲၤၦဲၤနီတစု လၢၤဘၣ်န့ၣ်လီၤ.

နီၢ်ကစၢ်ဒၣ်ဝဲအတၢ်ပၢလီၤသးအတၢ်လီၤမၢ်ကွံၥ်ဝဲလၢ ယွၤအၦၤ ဂီၢ်မုၢ်အဂီၢ် လၢမုၢ်မဆါတနံၤအံၤ ကဆဲးတုၤလၢတၢ်အကတၢၢ်တစုတုၤလၢ ကစၢ်ခ၇ံၥ်ကမၤဂ့ၤထီၣ်က့ၤအတၢ်ပၢတၢ်ြပးဒ်အမ့ၢ်စီၤပၤအနီၢ်နီၢ်တဂၤအသိး န့ၣ်လီၤ. လၢလံၥ်စီဆှံအသီတကတြူၢ်အပူၤန့ၣ်, ကစၢ်ယွၤအၦၤဂီၢ်မုၢ် ဆဲးတူၢ်ဘၣ်တၢ်နးတၢ်ဖှီၣ်လၢ၇ိမ့ၤအတၢ်ပၢတၢ်ြပးအဖီလၥ် ဒီးလၢနၢၤဖိ အတၢ်မၤအၢမၤနးအစုပူၤလၢအဟံးန့ၢ်က့ၤ၇ိမ့ၤအတၢ်ပၢတၢ်ြပးအလီၢ်အံၤ န့ၣ်လီၤ.

လၢတၢ်စံၣ်စိၤတဲစိၤအပူၤန့ၣ်, ထံကီၢ်တနီၤနီၤဂ့ၤဒိၣ်န့ၢ်အဂၤတဖၣ် ဘၣ်ဆၣ်, ဒီးတၢ်ဆၢကတီၢ်အစိၤတနီၤနီၤတၢ်မုၥ်တၢ်ခုၣ်အိၣ်ဂ့ၤန့ၢ်စိၤအဂၤ တဖၣ်ဘၣ်ဆၣ်, ထံကီၢ်ဒီးကလုၥ်ဒူၣ်တဖၣ်အတၢ်စံၣ်စိၤတဲစိၤအါအါကလဲၥ် ဒီးဘီမုၢ်တဖၣ်လဲၤခီဖျိဘၣ်တၢ်လီၤသးအုးအလီၢ်တမံၤ၀ံၤတမံၤ, လၢၦၤမၤနး မၤဖှီၣ်တၢ်တဂၤ၀ံၤတဂၤအဖီလၥ်န့ၣ်လီၤ. ဒီးအါဒၣ်တက့ၢ်ခိၣ်နၢ်လၢအပၢ တၢ်သ့ၣ်တဖၣ်စံးကတိၤဝဲလၢပၢတၢ်လၢအဂ့ၤကတၢၢ် လၢအၦၤဂီၢ်မုၢ်တဖၣ် အဂီၢ်န့ၣ်လီၤ. မ့ၢ်တၢ်ထိၣ်သတြီၤလၢအလီၤဆီတမံၤလၢကစၢ်ယွၤအဲၣ်ဒိးလၢ အၦၤဂီၢ်မုၢ်အဂီၢ် ဖဲအဝဲသ့ၣ်မ့ၢ်ဃုထၢလၢယွၤကပၢအီၤအံၤအလီၢ်န့ၣ်မးတမံၤ လီၤ.

`၇ိမ့ၤ ၃း၁၀-၁၉ မၤစၢၤၦၤလၢ ကနၢ်ပၢၢ်ပဟီၣ်ခိၣ်အံၤအဂ့ၢ်လၢကျဲ ဒ်လဲၣ်. လီၤဆီဒၣ်တၢ်အဆၢဖိ ၁၉ ဒုးနဲၣ်တၢ်မနုၤတမံၤလၢဘၣ်မနုၤပလိၣ် ဘၣ်တၢ်သးခုအကစီၣ်ဒိၣ်ဒိၣ်ကလဲၥ်လၢပတၢ်အိၣ်မူအပူၤအံၤန့ၣ်လဲၣ်.`