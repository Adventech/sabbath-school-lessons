---
title:  တၢ်လုၢ်ထီၣ်ပၥ်ထီၣ်တဖၣ်လၢအဘျုးတအိၣ်ဘၣ်ဧါ
date:   04/05/2025
---

အါစုအါဘျီတၢ်ထိၣ်သတြီၤတၢ်ထံၣ်ခံမံၤန့ၣ် မ့ၢ်တၢ်လၢအဟ့ၣ်လီၤ တၢ်မၤလိအဒိၣ်အမုၢ်တမံၤန့ၣ်လီၤ. ပဒိးန့ၢ်ဘၣ်တၢ်မၤလိတနီၤလၢ တၢ်လုၢ်ထီၣ်ပၥ်ထီၣ်လၢလံၥ်စီဆှံအပူၤ ဖဲကစၢ်ယွၤတတူၢ်လိၥ်အၦၤဂီၢ်မုၢ် အတၢ်လုၢ်ထီၣ်ပၥ်ထီၣ်ဘၣ်အကတီၢ်န့ၣ်လီၤ.

`ထိၣ်သတြီၤ ယၡါယၤ ၁း၂-၁၅ ဒီး ယၡါယၤ ၅၆း၆, ၇ ဒီး စံးထီၣ်ပတြၢၤ ၅၁း၁၇ တက့ၢ်. တၢ်မၤလိလၢအ၇့ဒိၣ်မးလၢအဘၣ်တၢ်သိၣ်လိ ၦၤဖဲအံၤန့ၣ် မ့ၢ်မနုၤလဲၣ်.`

တၢ်မၤအသးလီၤသးအုးလၢ အံၣ်စ၇့လးအတၢ်စံၣ်စိၤတဲစိၤအပူၤအံၤ တမ့ၢ်တၢ်အဆိကတၢၢ်တဘျီလၢ ကစၢ်ယွၤတတူၢ်လိၥ်တၢ်လုၢ်ထီၣ်ပၥ်ထီၣ် အံၤန့ၣ်ဘၣ်, တၢ်မၤအသးအံၤ ဒ်သိးဒီးတၢ်အုၣ်က့ၤခီၣ်က့ၤအတၢ်စံၣ်စိၤ တဲစိၤအခီၣ်ထံးခီၣ်ဘိ ဖဲယွၤတူၢ်လိၥ်ဒီးပၥ်ပနီၣ်စီၤဟ့းဘ့းလးအတၢ်လုၢ်တၢ်ပၥ် ဒီးတတူၢ်လိၥ်စီၤကၤယံၣ်အတၢ်လုၢ်တၢ်ပၥ်ဘၣ်အကတီၢ်အံၤန့ၣ်လီၤ. တၢ်မၤ အသးလၢအဆိအံၤ ဟ့ၣ်ၦၤတၢ်အခွဲးအယၥ်လၢ ကထိၣ်သတြီၤတၢ်လုၢ်လၢ အဘၣ်တၢ်တူၢ်လိၥ်အီၤဒီးတၢ်လုၢ်လၢတၢ်တူၢ်လိၥ်အီၤတသ့ဘၣ်အဂ့ၢ်အံၤန့ၣ် လီၤ (၁မိၤၡွ ၄း၃-၇ ဒီး ဧ့ၤဘြံၤ ၁၁း၄).

ဖဲ၀ံယၡါယၤအဆၢကတီၢ်န့ၣ်, ၦၤအံၣ်စ၇့လးဖိလဲၤခီဖျိဘၣ်တၢ်ဘူၣ် ထီၣ်ဘါထီၣ်အဂ့ၢ်အကျိၤလၢ အကမၤမုၥ်ထီၣ်က့ၤယွၤအသးအဂ့ၢ်ဖဲ အဝဲသ့ၣ် အိၣ်မူလၢအနီၢ်ကစၢ်ဒၣ်ဝဲအတၢ်ဘၣ်အသးအပူၤအံၤန့ၣ်လီၤ. အဝဲသ့ၣ် အတၢ်လုၢ်တၢ်ပၥ်န့ၣ် အိၣ်သူၣ်လီၤအသးလၢ အတၢ်အဲၣ်လီၤဒၣ်ဝဲအဖီခိၣ် ဒ်စီၤကၤယံၥ်အသိး, တမ့ၢ်လၢတၢ်ဆီၣ်လီၤသးဒီးတၢ်ဟ့ၣ်လီၤသးဆူယွၤအအိၣ် အဖီခိၣ်ဘၣ်န့ၣ်လီၤ.

မ့ၢ်တၢ်ပၥ်သူၣ်ပၥ်သးတမံၤဃီလၢ အအိၣ်ဝဲလၢဘီမုၢ်တဖၣ်အပူၤ လၢဟီၣ်ခိၣ်ချၢအံၤ, တၢ်ပၥ်သးလၢအအိၣ်ဒီးအနီၢ်ကစၢ်ဒၣ်ဝဲအတၢ်လၢတၢ်ၦဲၤ အဃိအံၤန့ၣ်လီၤ. စီၤကၤယံၣ်အိၣ်မူလၢအနီၢ်ကစၢ်ဒၣ်ဝဲအတၢ်သးအိၣ်ဒၣ်ဝဲ, ဟ့ၣ်လီၤအသးလၢယွၤအပူၤ လၢအနီၢ်ကစၢ်ဒၣ်ဝဲအတၢ်ဆိကမိၣ်န့ၣ်လီၤ. ၦၤတဂၤလၢ်လၢ်ကထံၣ်ဝဲလၢ ကစၢ်ယွၤန့ၣ် မ့ၢ်တၢ်မၤတံၥ်တၥ်ဒီးကျဲလၢ အတြီဃၥ်တၢ်လၢစီၤကၤယံၣ်အဂီၢ်လီၤ. ဘၣ်ဆၣ်ပျံၤယွၤတစဲးအဃိ အဝဲ မၤတၢ်မၤလၢယွၤမၢလီၤအံၤန့ၣ်လီၤ.

မ့ၢ်နၥ်သက့ဒ်န့ၣ်ဒီး, စီၤဟ့းဘ့းလးလုၢ်ထီၣ်တၢ်ဒ်ယွၤစံးဘၣ်ဝဲအသိး, တၢ်လုၢ်ထီၣ်လၢကစၢ်ယွၤအၢၣ်လီၤအီလီၤလၢကဆှၢလီၤတၢ်အုၣ်က့ၤခီၣ်က့ၤ ကစၢ် (၁မိၤ ၃း၁၅) သိဖိလၢအဘၣ်တၢ်ဒုးနဲၣ်ဆူကစၢ်ခ၇ံၥ်အတၢ်သံလၢ က၇ၤနံၤအဒီခိၣ်အံၤန့ၣ်လီၤ.

"စီၤဟ့းဘ့းလးဟံးန့ၢ်တၢ်အုၣ်က့ၤခီၣ်က့ၤအကျိၤအကျဲအဒိၣ်အမုၢ် အံၤန့ၣ်လီၤ. အဝဲထံၣ်လီၤအနီၢ်ကစၢ်ဒၣ်ဝဲအတၢ်ဒဲးဘး, ထံၣ်တၢ်ဒဲးဘးဒီး အဘူးအလဲ, တၢ်သံအံၤလၢအဖျါဝဲလၢအသးသမူအပူၤ ဒီးအတၢ်၇့ဒီးယွၤအံၤ န့ၣ်လီၤ. အထံၣ်လီၤအသးလၢအမ့ၢ်ၦၤတၢ်ဒဲးဘးဖိ, ဒီးအထံၣ်တၢ်ဒဲးဘး အတၢ်အဘူးအလဲ, တၢ်သံအံၤ ဆၢထၢၣ်လၢအသးသမူအမဲၥ်ညါဒီး အတၢ်၇့ ဒီးယွၤအမဲၥ်ညါအံၤန့ၣ်လီၤ. အဝဲဟဲစိၥ်ဆၣ်ဖိကီၢ်ဖိလၢ တၢ်လုၢ်ထီၣ်သးသမူ အဂီၢ်အဃိ, အဝဲတူၢ်လိၥ်လၢတၢ်သိၣ်တၢ်သီအံၤ ဘၣ်တၢ်လုၢ်သ့ၣ်ခါပတၥ် တ့ၢ်အီၤန့ၣ်လီၤ. ခီဖျိသွံၣ်လၢအလီၤဝဲအံၤ, အဝဲကွၢ်တၢ်လုၢ်ထီၣ်လၢဆူညါ အဂီၢ်, ကစၢ်ခ၇ံၥ်အတၢ်သံလၢက၇ၤနံၤဒီးနၥ်လၢတၢ်ဒဲးဘးကဘၣ်တၢ်ပျၢ်ကွံၥ် အီၤဖဲန့ၣ်, အဝဲအိၣ်ဒီးၦၤအုၣ်အသးတဂၤလၢ အဝဲမ့ၢ်ၦၤတီၦၤလိၤဒီးအတၢ် လုၢ်အံၤ ဘၣ်တၢ်တူၢ်လိၥ်အီၤန့ၣ်လီၤ." Ellen G. White, Patriarchs and Prophets, p. 72.

`တၢ်ဒီတဒၢလီၤပသးလၢ ကလဲၤခီဖျိတၢ်မၤအသးအံၤ အ၇့ဒိၣ်ဝဲ ဆံးအါလဲၣ်. ပဝဲတဂၤစုၥ်စုၥ်လဲၤခီဖျိဘၣ်တၢ်လၢပကဘၣ်သန့ၤပသးလၢ ကစၢ်ခ၇ံၥ်အတၢ်သံဒ်အမ့ၢ်ပတၢ်မုၢ်လၢ်ထဲတမံၤဧိၤအံၤအဂ့ၢ်ကသ့ဝဲလၢကျဲ ဒ်လဲၣ်.`