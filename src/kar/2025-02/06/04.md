---
title:  ဘူၣ်လဲၤကပၥ်အသိဖိ
date:   06/05/2025
---

လံၥ်လီၣ်ဖျါပၥ်ဖျါကစၢ်ခ၇ံၥ်လၢအမ့ၢ်, "ဘူၣ်လဲၤကပၥ်အသိဖိ" ဘူးတ့ၢ်မးလၢအဘျီ ၃၀ ဃၣ်ဃၣ်န့ၣ်လီၤ. စးထီၣ်လၢတၢ်အုၣ်က့ၤခီၣ်က့ၤ အဆၢကတီၢ်အဆိအမုၢ်နံၤတဖၣ်အပူၤန့ၣ်, ကစၢ်ယွၤအၦၤဂီၢ်မုၢ်သူသိဖိတဖၣ် ဒ်အမ့ၢ်တၢ်အဒိလၢမ့းၡံအၤအတၢ်ဟဲအဂီၢ်အံၤန့ၣ်လီၤ. စီၤဟ့းဘ့းလး လုၢ်ထီၣ် "အသိလၢအဝဲၢ်ကိတဖၣ်" (၁မိၤၡွ ၄း၄) ဒီးတချုးလၢၦၤအံၣ်စ၇့လးဖိ သ့ၣ်တဖၣ် ဟးထီၣ်လၢကီၢ်အဲၤကူပတူးအပူၤ လဲၤဆူကီၢ်တၢ်စံးပၥ်အပူၤဒံး ဘၣ်န့ၣ်, တၢ်သိၣ်လိသီလိအဝဲသ့ၣ်လၢ ကဘၣ်ၦ့ၤက့ၤၦၤဝဲၢ်ကိကိးဂၤဒဲးလၢ သိဖိအိၣ်တနံၣ်တဒုန့ၣ်လီၤ (၂မိၤၡွ ၁၂း၅).

`ဖး ၂မိၤၡွ ၁၂း၁-၁၁; ယၡါယၤ ၅၃း၇, ၈; ၁က၇ံၣ်သူး ၅း၇း ဒီး လီၣ်ဖျါ ၅း၆ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိနဲၣ်လိၦၤမနုၤ တမံၤလၢ အဘၣ်ဃးကစၢ်ခ၇ံၥ်မ့ၢ်ဘူၣ်လဲၤကပၥ်အတၢ်လုၢ်အံၤအဂ့ၢ်န့ၣ် လဲၣ်. လၢပဝဲဒၣ်တဂၤစုၥ်စုၥ်အဂီၢ် အခီပညီအိၣ်မနုၤတမံၤလဲၣ်.`

ကစၢ်ခ၇ံၥ်အတၢ်သံ, အတၢ်ဂဲၤဆၢထၢၣ်က့ၤဒီး အတၢ်က့ၤထီၣ်ဆူ မူခိၣ်၀ံၤအလီၢ်ခံစှၤနံၣ်အတီၢ်ပူၤန့ၣ်, စီၤပ့းတရူးပၥ်ဖျါထီၣ်တၢ်လၢ ၦၤသ့ၣ်ညါ အီၤအါအါကလဲၥ်ဒီးကွဲးဝဲဒ်အံၤ, "အဂ့ၢ်ဒ်အံၤ သုသ့ၣ်ညါလၢတၢ်တၦ့ၤက့ၤသု လၢတၢ်အုၣ်သံကျၣ်သံ, ဒ်စ့ဒီးထူအသိးလၢသုလုၢ်သုလၢ်လၢမိၢ်စိၤပၢ်စိၤအပူၤ ဘၣ်. မ့မ့ၢ်တၢ်ၦ့ၤက့ၤသုလၢခ၇ံၥ်အသွံၣ်, လၢအလုၢ်ဒိၣ်ၦ့ၤဒိၣ်, ဒ်လၢ သိဖိလၢအတၢ်သံၣ်သူမီၢ်ကျၥ်, ဒီးအတၢ်မဲၣ်သူမဲၣ်ဂီၤတအိၣ်ဘၣ်အသိးလီၤ (၁ပ့းတရူး ၁း၁၈, ၁၉).

ကစၢ်ခ၇ံၥ်အိၣ်မူၦၤကညီအတၢ်အိၣ်မူလၢ အမၤစီဆှံကစၢ်ယွၤ အတၢ်စီတၢ်ဆှံအံၤ, လၢပဝဲဒၣ်ကိးဂၤဒဲးမၤတ့ၢ်တၢ်ကမၣ်ဒီး အိၣ်မူတၢ်အိၣ်မူ လၢတၢ်ဒဲးဘးအပူၤအံၤ စံးကတိၤတၢ်လံၣ်တၢ်လီလၢ အဘၣ်ဃးဒီးပတၢ် ဘၣ်တ့အကစၢ်အန့ဆၢၣ်န့ၣ်လီၤ.

မ့ၢ်နၥ်သက့ဒ်န့ၣ်ဒီး, ကစၢ်ယ့ၣ်ရှူးကဲထီၣ် "စီၤအၤဒၣ်အကတၢၢ် တဂၤ" (၁က၇ံၣ်သူး ၁၅း၄၅) န့ၣ်လီၤ. ဖဲပမၤအီၤတလၢထီၣ်ၦဲၤထီၣ်ဘၣ် အဆၢကတီၢ်န့ၣ်, အဝဲအိၣ်မူလၢလၢၦဲၤၦဲၤန့ၣ်လီၤ. အတၢ်အိၣ်မူလၢၦၤကညီ အတၢ်အိၣ်မူအပူၤအံၤန့ၣ်, အဝဲမ့ၢ်တၢ်လၢအဘၣ်ဃးဒီးၦၤကညီခဲလၢၥ်န့ၣ် လီၤ. အဝဲလီၣ်ဖျါထီၣ်ကစၢ်ယွၤအလၤအကပီၤလၢလၢၦဲၤၦဲၤန့ၣ်လီၤ. ယ့ၣ်ရှူး စံးဘၣ်စီၤဖံလံးပူး, "ၦၤလၢအထံၣ်ယၤန့ၣ် မ့ၢ်အထံၣ်လံပၢ်န့ၣ်လီၤ" (ယိၤဟၣ် ၁၄း၉).

လၢတဆၢကတီၢ်ဃီန့ၣ်, ကစၢ်ခ၇ံၥ်ဘၣ်တၢ်ပျၤထီၣ်အီၤလၢထူၣ်စုညါ အလိၤ ဖဲဘူၣ်လဲၤကပၥ်အကတီၢ် ပၥ်ဖျါအါထီၣ်ဒီးတၢ်လၢအဝဲမ့ၢ်သိဖိ အတၢ်ဒိတၢ်တဲၥ်န့ၣ်လီၤ. ဖဲ ယိၤဟၣ် ၁၈း၁၉, ၂၀ အပူၤန့ၣ်, ကစၢ်ခ၇ံၥ် စံးလၢ အဝဲစံးကတိၤတၢ် "လၢတၢ်အိၣ်ဖျါ" လၢအဘၣ်ဃးဒီးအတၢ်သိၣ်က့ၤ သီက့ၤအဂ့ၢ်န့ၣ်လီၤ. လၢတၢ်လဲၤတတြဲၤအဂီၢ်လၢ အဘၣ်ဃးဒီးဘူၣ်လဲၤ ကပၥ်အသိဖိ ဖဲ ၂မိၤၡွ ၁၂း၅, ၆ အပူၤအံၤန့ၣ်, ၦၤအံၣ်စ၇့လးဖိသ့ၣ်တဖၣ် ဘၣ်တၢ်သိၣ်လိနဲၣ်လိအဝဲသ့ၣ်လၢ ကဃုထၢသိဖိလၢဘူၣ်လဲၤကပၥ်အံၤအဂီၢ်ဒီး "ပၢၤအီၤ" တုၤလၢလါထီၣ်တဆံလွံၢ်နံၤတနံၤ တုၤလၢတၢ်လုၢ်ထီၣ်အကတီၢ် န့ၣ်လီၤ. ဖဲၦၤလုၢ်တၢ်ဒိၣ်သံကွၢ်သံဒိးဘၣ်ဃးကစၢ်ခ၇ံၥ်အတၢ်သိၣ်လိနဲၣ်လိ အဂ့ၢ်န့ၣ်, ကစၢ်ခ၇ံၥ်စံးကတိၤတၢ်ဘၣ်ဃးအနီၢ်ကစၢ်ဒၣ်ဝဲ ဘၣ်ဟံးန့ၢ် ပၢၤဃၥ်အီၤလၢတၢ်လုၢ်ဟံၣ်အပူၤ လၢၦၤကိးဂၤဒဲးကသ့ၣ်ညါအဂီၢ်န့ၣ်လီၤ. အတၢ်အိၣ်မူ, အတၢ်ဖံးတၢ်မၤအတၢ်သိၣ်လိသီလိတဖၣ်ခဲလၢၥ်န့ၣ် လီၣ်ဖျါထီၣ် လၢအဝဲမ့ၢ်မတၤတဂၤလဲၣ်အဂ့ၢ်န့ၣ်လီၤ. အဝဲမ့ၢ်သိဖိလၢတၢ်သံၣ်သူမီၢ်ကျၥ် တအိၣ်ဘၣ်, တၢ်လီၣ်ဖျါထီၣ်ကစၢ်ယွၤအတၢ်တီတၢ်လိၤဒီးအလၤအကပီၤ လၢအစိကမီၤဒိၣ်ကတၢၢ်တမံၤန့ၣ်လီၤ.

`မ့ၢ်ပလီၣ်ဖျါထီၣ်ကစၢ်ခ၇ံၥ်အတကဲၥ်ပ၀းအလၢအၦဲၤလၢ ပတၢ် အိၣ်မူအပူၤ ဂ့ၤအါထီၣ်ဝဲကသ့လၢကျဲဒ်လဲၣ်.`