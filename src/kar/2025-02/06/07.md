---
title:  တၢ်ဆိကမိၣ်ဆူညါအဂီၢ်
date:   09/05/2025
---

လံၥ်စီဆှံပၥ်ဖျါထီၣ်ဝဲလီၤတံၢ်လီၤဆဲးလၢ ကစၢ်ခ၇ံၥ်မ့ၢ်ၦၤထဲတဂၤဧိၤ လၢအကြၢးဟံးန့ၢ်ပတၢ်အုၣ်က့ၤခီၣ်က့ၤန့ၣ်လီၤ. အတၢ်အိၣ်မူန့ၣ် မ့ၢ်ၦၤကညီ အတၢ်အိၣ်မူထဲတမံၤဧိၤလၢ တအိၣ်ဒီးတၢ်ဒဲးဘးဘၣ်, တၢ်အိၣ်မူလၢအဟ့ၣ် လီၤသးလၢၥ်လၢၥ်ဆ့ဆ့ဆူပၢ်ယွၤအလၤအကပီၤပူၤန့ၣ်လီၤ. အဝဲမ့ၢ်ယွၤ အသိဖိလၢတၢ်သံၣ်သူမီၢ်ကျၥ်တအိၣ်နီတမံၤဘၣ်, ဒီးအဆၢကတီၢ်ခဲအံၤ ဆၢထၢၣ်လၢၦၤကညီတဖၣ်အမဲၥ်ညါကတၢၢ် ဒ်အမ့ၢ်ၦၤလၢအဟံးန့ၢ်က့ၤ ပတၢ်အုၣ်က့ၤခီၣ်က့ၤတဂၤန့ၣ်လီၤ. လၢတဆၢကတီၢ်ဃီန့ၣ်, အဝဲဟံးန့ၢ် ပတၢ်သရူးကမၣ်ဒၣ်ဝဲလၢအဖီခိၣ်, ပၥ်တီပၥ်လိၤတၢ်စံၣ်ညီၣ်လၢကစၢ်ယွၤ ဟ့ၣ်လီၤၦၤအၢၦၤသီတဖၣ်န့ၣ်လီၤ. ဒ်စီၤယိၤဟၣ်ထံၣ်ဘၣ်လၢၦၤမူခိၣ်ဖိသ့ၣ် တဖၣ်ပၥ်ဖှိၣ်ထီၣ်အသး၀းတ၇ံးကစၢ်ယွၤအလီၢ်ပစိၥ်ဒီး, တၢ်စံးအီၤလၢ သုတဘၣ်ဟီၣ်လၢၤတဂ့ၤန့ၣ်လီၤ. အဂ့ၢ်ဒ်လဲၣ်, "ခ့ယုၢ်ဘၣ်ဃးဒီးယူဒၤအဒူၣ်" မၤနၢၤတၢ်လံလီၤ. လီၣ်ဖျါ ၅း၅.

ဆိကမိၣ်စ့ၢ်ကီးလၢ တၢ်ဒဲးဘးအံၤ အၢဝဲထဲလဲၣ်အဂ့ၢ်, ဒီးၦၤကညီ အဒူၣ်အထၢလၢအလီၤကမၣ်အံၤ မ့ၢ်ၦၤဒ်လဲၣ်တကလုၥ်လဲၣ်အဂ့ၢ်, ထဲလၢ ကစၢ်ခ၇ံၥ်အတၢ်သံ, ကစၢ်ယွၤအနီၢ်ကစၢ်ဒၣ်ဝဲ, ကဘၣ်အိၣ်ဖျါထီၣ်လၢ ကမၤၡဲကွံၥ်တၢ်ဒဲးဘးအတၢ်ကီတၢ်ခဲအဂ့ၢ်အံၤန့ၣ်တက့ၢ်. ယွၤမ့ၢ်အိၣ်ဒီး ကျဲလၢအဂၤ ဒ်သိးကဒုးပူၤဖျဲးၦၤအဂီၢ်လၢအတလိၣ်မၤဘၣ်ဒိအတၢ်ပၢတၢ်ြပး ဘၣ်န့ၣ်, ပသးဒ့ဒီအလီၢ်တအိၣ်ဘၣ်လၢအဝဲကသူကျဲတဖၣ်န့ၣ်လီၤ.

"တၢ်လုၢ်သ့ၣ်ခါပတၥ်ယွၤအတၢ်မၤလိၥ်လိၣ်ဘၣ်ဝဲၦၤတၢ်ဒဲးဘးဖိ အသးသမူန့ၣ်လီၤ. လၢတၢ်ဘၣ်တ့ခဲလၢၥ်အကျါန့ၣ် ၦၤအိၣ်ဝဲထဲတဂၤဧိၤလၢ အုၣ်ကီၤလီၤအသးလၢၦၤကညီအဂီၢ်သ့ဝဲဒၣ်န့ၣ်လီၤ. မ့ၢ်လၢယွၤအတၢ် မၤလိၥ်န့ၣ် စီဆှံဝဲဒ်သိးဒီးအနီၢ်ကစၢ်ဒၣ်ဝဲအသိး, ၦၤလၢအဒ်သိးဒီးယွၤထဲ တဂၤဧိၤ မၤတၢ်ပျၢ်တၢ်သရူးကမၣ်အံၤသ့ဝဲဒၣ်န့ၣ်လီၤ. ထဲကစၢ်ခ၇ံၥ်တဂၤဧိၤ, ဒီးမတၤတဂၤမးအုၣ်က့ၤခီၣ်က့ၤၦၤလီၤကမၣ်ဆူတၢ်သိၣ်တၢ်သီအတၢ်ဆိၣ်အၢ အပူၤအံၤ တသ့ဝဲဘၣ်ဒီး ဟဲစိၥ်ဃီၤအဝဲသ့ၣ်ဆူမူခိၣ်အတၢ်ဃူတၢ်ဖိးပူၤအံၤ တသ့ဝဲနီတဂၤဘၣ်န့ၣ်လီၤ. ကစၢ်ခ၇ံၥ်အနီၢ်ကစၢ်ဒၣ်ဝဲ ဟံးန့ၢ်တၢ်ဒဲးဘး အတၢ်ကမၣ်ဒီးအတၢ်မဲၥ်ဆှး, တၢ်ဒဲးဘးလၢအမၤကမၣ်ကစၢ်ယွၤအတၢ် စီဆှံလၢကဘၣ်မၤလီၤဖးပၢ်ကစၢ်ဒီးအဖိခွါအံၤ, ကစၢ်ခ၇ံၥ်လဲၤတုၤဆူတၢ်နး တၢ်ဖှီၣ်အဒိၣ်အယိၥ်ပူၤလၢအမၤပူၤဖျဲးက့ၤၦၤလၢအဟးဂီၤကွံၥ်ဝဲတဖၣ်အံၤ အဂီၢ်န့ၣ်လီၤ." E. G. White, Patriarchs and Prophets, p. 63.