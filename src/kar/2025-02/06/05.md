---
title:  ကစၢ်ခ၇ံၥ်လၢတၢ်လုၢ်ဟံၣ်အပူၤ
date:   07/05/2025
---

တၢ်ဘၣ်ဂံၥ်ဂူၥ်လိၥ်သးအိၣ်ဝဲလၢတၢ်အုၣ်က့ၤခီၣ်က့ၤပူအပူၤအံၤ ဒီတကတီၢ်ညါန့ၣ်လီၤ. ကစၢ်ယွၤဆၢမုၢ်လၢ်လၢ ကမၤဂ့ၤထီၣ်က့ၤတၢ်၇့လိၥ် မုၥ်လိၥ်သးဒီးအီၤ လၢအိၣ်တ့ၢ်ဝဲဒ်သိးလၢအခီၣ်ထံးဒီးသးအိၣ်လၢကအိၣ်ဘူးဒီး ၦၤန့ၣ်လီၤ. ဘၣ်ဆၣ်ဒီးတၢ်ကိးဃီၤၦၤတၢ်ဒဲးဘးဖိဆူအအိၣ်အံၤ ကမၤ ဟးဂီၤကွံၥ်အဝဲသ့ၣ်န့ၣ်လီၤ. "အဂ့ၢ်ဒ်အံၤ, နတမ့ၢ်ဘၣ်ကစၢ်တဂၤလၢ အဘၣ်အသးလၢတၢ်တတီတလိၤဘၣ်, တၢ်အၢတၢ်သီတအိၣ်တဆိးဘၣ်ဒီး နၤဘၣ်" (စံး ၅း၄). လၢတဆၢကတီၢ်ဃီန့ၣ်, စီၤဒၤ၀ံးကွဲးစ့ၢ်ကီးဒ်အံၤ, "မ့မ့ၢ်ယဲဒၣ်အံၤ, မ့ၢ်နဘျုးအါနဖှိၣ်ဂီၢ်သတးဒီး, ယဟဲနုၥ်လၢနဟံၣ်ပူၤ, ယကဘူၣ်ထီၣ်ဘါထီၣ်နၤလၢယသူၣ်ပျံၤသးဖုးလၢနနူၢ်စီဆှံအပူၤလီၤ (စံး ၅း၇).

`ဖး ဃးကဲ ၂း၇-၉ တက့ၢ်. ဒ်တၢ်လုၢ်ဟံၣ်ခံဖျၢၣ်တဖျၢၣ် ဘၣ်တၢ်သူၣ်ထီၣ်အီၤဒီး, ၀ံဃးကဲဒုးအိၣ်ထီၣ်တၢ်အၢၣ်လီၤအီလီၤလၢ အလီၤလိၣ်လီၤလးတမံၤ, တၢ်လုၢ်ဟံၣ်အသီအံၤ အလၤအကပီၤကဒိၣ်န့ၢ်ဒံး လၢအပူၤကွံၥ်တဖျၢၣ်န့ၣ်လီၤ. ၀ံအတၢ်စံးတၢ်ကတိၤအံၤ အခီပညီမ့ၢ်မနုၤ တမံၤလဲၣ်.`

ဖဲတၢ်လုၢ်ဟံၣ်လၢအဆိကတၢၢ်တဖျၢၣ်ဘၣ်တၢ်ပၥ်စီဆှံအီၤ ဖဲစီၤပၤ ၡလိၤမိၤပၢတၢ်အကတီၢ်န့ၣ်, ကစၢ်ယွၤအတၢ်လၤတၢ်ကပီၤလၢအလဲၤဃုၥ် တၢ်ဒီးၦၤအံၣ်စ၇့လးဖိဆူကီၢ်ကနၤဧၣ်အပူၤအံၤ, မၤၦဲၤတၢ်လုၢ်ဟံၣ်ဒီး ၦၤလုၢ်တၢ်ဒိၣ်သ့ၣ်တဖၣ် အိၣ်လီၤတဲၥ်လၢတၢ်လုၢ်ဟံၣ်အပူၤ ဒ်သိးကမၤ၀ံၤ အတၢ်မၤအဂီၢ်တသ့လၢၤဝဲဘၣ်န့ၣ်လီၤ (၁စီၤပၤ ၈း၁၀, ၁၁). ဖဲတၢ်လုၢ်ဟံၣ် ခံဖျၢၣ်တဖျၢၣ်ဘၣ်တၢ်ပၥ်စီဆှံအီၤဒီး, တၢ်အၢၣ်လီၤအီလီၤအတလါလၢ အကဲခၢၣ်စးလၢယွၤအလီၢ်ပစိၥ်အံၤန့ၣ်, တအိၣ်ဝဲဖဲန့ၣ်ဘၣ်, မ့ၢ်လၢ စီၤယံး၇မံယၤပၥ်ခူသူၣ်တ့ၢ်လံအီၤအဃိန့ၣ်လီၤ. လၢတဘျီအံၤန့ၣ်, ကစၢ်ယွၤ အတၢ်အိၣ်ဆိးတမၤလၢၦဲၤတၢ်လုၢ်ဟံၣ်လၢၤဘၣ်. မ့ၢ်တၢ်လီၤသးဘၣ်ဒိ အလီၢ်တမံၤန့ၣ်လီၤ. စီၤဃးကဲအတၢ်စံးပၥ်အံၤ ဘၣ်မနုၤလၢအဟဲကဲထီၣ် အသးအမ့ၢ်အတီလဲၣ်.

မ့ၢ်လၢတၢ်လုၢ်ဟံၣ်ခံဖျၢၣ်တဖျၢၣ်အကတီၢ်ဖဲကစၢ်ခ၇ံၥ်, ယွၤလၢ အကဲထီၣ်ၦၤကညီတဂၤ, ဟဲအိၣ်ဖျါထီၣ်အသးလၢအနီၢ်ကစၢ်ဒၣ်ဝဲ, လၢအဖံး အညၣ်ဒီးအသွံၣ်အထံအဃိန့ၣ်လီၤ. ကစၢ်ယွၤအနီၢ်ကစၢ်ဒၣ်ဝဲဟဲအိၣ်ဖျါထီၣ် လၢကကဲထီၣ်ဒ်သိးပဝဲဒၣ်အသိးအိၣ်ဃုၥ်ဒီးၦၤလၢ ဟီၣ်ခိၣ်လၢအဟးဂူၥ် ဟးဂီၤအံၤအပူၤန့ၣ်လီၤ. အဂ့ၢ်ဒ်လဲၣ်, ကစၢ်ယွၤအဖိခွါခဲအံၤန့ၣ်, ကဲထီၣ် ၦၤကညီအဖိခွါ, ပထံၣ်ဘၣ်လၢၦၤဘၣ်တၢ်ဆါအၢတဖၣ်ဘျါက့ၤ, ကဆှီထီၣ် က့ၤဝဲ, နၢ်ဟူအတၢ်ကတိၤ, အုၣ်အသးလၢအဂီၢ် ဖဲအထိးဘၣ်ၦၤဘၣ်တၢ်ဆါအၢ လၢအတကဆှီဘၣ်ဒီးမၤကဆှီထီၣ်က့ၤအီၤအကတီၢ်န့ၣ်လီၤ. မးသဲ ၈း၃ လၢကကိးဃီၤၦၤဘူးဒီးအီၤအလီၢ်န့ၣ်, ကစၢ်ယွၤသုးဘူးအသးဒီးၦၤဟဲဆူ ပအိၣ်န့ၣ်လီၤ. အဝဲဟဲလၤဆူပအိၣ်လၢအနီၢ်ကစၢ်ဒၣ်ဝဲန့ၣ်လီၤ. လၢတၢ်န့ၣ် အဃိ, လံၥ်စီဆှံစံးကတိၤဘၣ်ဃးကစၢ်ခ၇ံၣ်အဂ့ၢ်န့ၣ် လီၤကမၢကမၣ်အလီၢ် တအိၣ်ဘၣ်, "ကွၢ်ကွၢ်, ပမုၣ်ကနီၤတဂၤအဟုးအသးကအိၣ်ထီၣ်, ဒီးကဆံးစၢ်န့ၢ်အဖိခွါ, ဒီးတၢ်ကယုၢ်အမံၤလၢဧံးမၤနူၤအ့လးလီၤ. (အဝဲန့ၣ် အခီပညီမ့ၢ်ယွၤအိၣ်ဒီးၦၤလီၤ). မးသဲ ၁း၂၃ ဆိကမိၣ်ထီၣ်တၢ်အံၤ အခီပညီန့ၣ်တက့ၢ်, တၢ်ဘၣ်တ့ခဲလၢၥ်အကစၢ်ဆီၣ်လီၤအသးတမ့ၢ်ထဲတမံၤ လၢကအိၣ်ဆိးလၢပကျါဘၣ်, မ့မ့ၢ်တခီလၢကသံလၢပဂီၢ်န့ၣ်လီၤ.

`ထူၣ်စုညါန့ၣ် မ့ၢ်ကစၢ်ယွၤအတၢ်အဲၣ်လီၣ်ဖျါထီၣ်အသးအဒိၣ် ကတၢၢ်တမံၤန့ၣ်လီၤ. ကျဲအဂၤတဖၣ်လၢပကထံၣ်ဒီးလဲၤခီဖျိဘၣ်ယွၤ အတၢ်အဲၣ်န့ၣ်မ့ၢ်မနုၤလဲၣ်.`