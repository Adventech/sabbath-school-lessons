---
title:  နီၢ်ရူၤသးဒီးစီၤဘိၤဧး
date:   09/06/2025
---

နီၢ်နၤဧမံဃ့တၢ်လၢတၢ်ကဆီတလဲကွံၥ်အမံၤဆူနီၢ်မၤ၇ၤန့ၣ်လီၤ. အဂ့ၢ်ဒ်လဲၣ် တၢ်နးတၢ်ဖှီၣ်လီၤဘၣ်လၢအတၢ်အိၣ်မူအပူၤနးနးကလဲၥ်အဃိ လီၤ (ရူၤသး ၁း၂၀). ပတၢ်၇့လိၥ်သးဒီးပတၢ်ဘၣ်တ့အကစၢ်န့ၣ် ဟးဂီၤ ကွံၥ်ဝဲလၢဘှီဂ့ၤတသ့လၢၤဘၣ် ခီဖျိတၢ်ဒဲးဘးအဃိ, မၤန့ၢ်ဆူၣ်ၦၤလၢ နီၢ်သး အတၢ်ဖှီၣ်တၢ်ယၥ်အပူၤန့ၣ်လီၤ. ပတၢ်ထူးတၢ်တီၤအတၢ်ကပီၤခံးလီၤကွံၥ်ဝဲ ဒီးပသူပတၢ်အိၣ်မူလၢအကပီၤတဘျးတဘျးလၢပျီအနၢၣ်ထံး, အိၣ်မူလၢ တၢ်သူၣ်ဖှံသးညီတက့တခီအပူၤလၢပထံၣ်န့ၢ်အီၤသ့ဒံးဖဲဟီၣ်ခိၣ်လၢအလီၤမၢ် ကွံၥ်အံၤအပူၤန့ၣ်လီၤ. ဘၣ်ဆၣ်ဒီး, တၢ်သ့ၣ်တဖၣ်အံၤ ဆီတလဲကွံၥ်အသး ခဲလၢၥ်ဖဲပထံၣ်န့ၢ်တၢ်လီၤတိၢ်လီၤဆီတမံၤလၢအမ့ၢ်, ကစၢ်ယွၤတသးပ့ၤနီၣ်တ့ၢ် ၦၤဘၣ်အံၤအဂ့ၢ်န့ၣ်လီၤ.

`ဖး နီၢ်ရူၤသး ၂း၅-၂၀ တက့ၢ်. ဘၣ်မနုၤလၢတၢ်ဆီတလဲအသး အိၣ်ထီၣ်ဝဲလၢတၢ်ဃဲၤပူအပူၤအံၤန့ၣ်လဲၣ်. နဆိကမိၣ်လၢနီၢ်နၤဧမံထံၣ်န့ၢ် ၦၤလၢ အမၤဘျုးအီၤတဂၤအဂ့ၢ်အကျိၤအံၤ ဘၣ်မနုၤလၢအမ့ၢ်တၢ်ကစီၣ်လၢ အဂ့ၤလဲၣ်.`

နီၢ်နၤဧမံ မ့ၢ်တဒိးန့ၢ်ဘၣ်တၢ်ဆီၣ်ထွဲလၢအ၀ၤစီၤအလံၤမ့လ့းအဟံၣ်ဖိ ဃီဖိအအိၣ်ဘၣ်န့ၣ်, အဝဲဟံးန့ၢ်အစံၥ်, အတၢ်စုလီၢ်ခီၣ်တသ့ဝဲဘၣ်န့ၣ်လီၤ. အဝဲမုၢ်လၢ်လၢ နီၢ်ရူၤသးကဆီဟံၣ်ဆီဃီဒီး အ၀ၤလၢအစူးကွံၥ်အသးအဘူး အတံၢ်တဂၤဒီးလုၢ်ဒိၣ်ထီၣ်အဖိလၢအလံၤမ့လ့းအမံၤန့ၣ်လီၤ. ကစၢ်ယွၤ မၤတၢ်ကတဲၥ်ကတီၤပၥ်စၢၤလၢအံၣ်စ၇့လးအပူၤ လၢၦၤတဂၤလၢ်လၢ်အဂီၢ် လၢကဘၣ်ဟံးန့ၢ်က့ၤအတၢ်န့ၢ်သါလၢကီၢ်တၢ်စံးပၥ်အပူၤအံၤန့ၣ်လီၤ, ဘူးတံၢ် တဂၤလိၣ်ဝဲလၢကက့ၤၦ့ၤက့ၤစီၤအလံၤမ့လ့းအတၢ်န့ၢ်သါန့ၣ်လီၤ. စီၤဘိၤဧး တမ့ၢ်ထဲၦၤမၤစံၥ်ဖိလၢအသူၣ်ဂ့ၤသး၀ါတမံၤဧိၤတဂၤဘၣ်, အဝဲမ့ၢ်စ့ၢ်ကီး စီၤအလံၤမ့လ့းအၦၤဟံၣ်ဖိဃီဖိအကျါတဂၤ လၢၦ့ၤက့ၤဟီၣ်ခိၣ်သ့ဝဲဒၣ်န့ၣ်လီၤ.

တၢ်ထံၣ်န့ၢ်စီၤဘိၤဧးအံၤ တမ့ၢ်ထဲလၢအသးဂ့ၤဒီးအသးအိၣ်မၤစၢၤ တၢ်တမံၤဘၣ်, ဘၣ်ဆၣ်မ့ၢ်စ့ၢ်ကီးဘူးတံၢ်ဟံၣ်ဖိဃီဖိတဂၤအဃိ, မ့ၢ်တၢ်ကစီၣ် လၢအဂ့ၤကတၢၢ်တမံၤန့ၣ်လီၤ. တၢ်ဖှီၣ်တၢ်ယၥ်လၢပိၥ်မုၣ်ခံဂၤအံၤ ဘၣ်သဂၢၢ် အံးန့ၣ် တအိၣ်ဝဲလီၤစိၤလီၤထီလၢၤဘၣ်.

ၦၤခ၇ံၥ်ဖိသ့ၣ်တဖၣ် နၢ်ပၢၢ်တ့ၢ်ဝဲယံၥ်တ့ၢ်လံလၢ စီၤဘိၤဧးန့ၣ် ဘၣ်တၢ်ဒိလီၤအီၤလၢကစၢ်ခ၇ံၥ်, တမ့ၢ်ထဲပတၢ်ဘၣ်တ့ကစၢ်တဂၤဘၣ်, ဘၣ်ဆၣ်ဃုထၢလၢကဲထီၣ်ပဘူးပတံၢ်, အနီၢ်ကီၢ်, လၢၦၤကညီအညၣ်ဒီး အသွံၣ်, လၢတၢ်ဂ့ၢ်အံၤအပူၤ, အဝဲကိးလီၤအသးတဘျီကဒီးတဘျီလၢအမ့ၢ်, "ၦၤကညီအဖိခွါ" အံၤန့ၣ်လီၤ (မးသဲ ၁၂း၈; မၢ်ကူး ၈း၃၁; လူၤကၣ် ၂၂း၂၂; ယိၤဟၣ် ၃း၁၄).

ၦၤအါအါကလဲၥ်ဆိကမိၣ်ကစၢ်ယွၤလၢ အမ့ၢ်ၦၤဆူၣ်မး, တၢ်ကွဲး အဒိတမံၤအိၣ်ဝဲဒ်အံၤ, "ပတၢ်မၤအတကဲၥ်ပ၀းမ့ၢ်ဂ့ၤခဲလၢၥ်ဒီး, ကစၢ်ယွၤန့ၣ် ကဒုးလဲၤနုၥ်ၦၤဆူမူခိၣ်ဘီမုၢ်အပူၤသ့ၣ်သ့ၣ်လီၤ, ဘၣ်ဆၣ်ဒီး အဝဲကဒုးနုၥ်ၦၤ လၢတၢ်သူၣ်က့ၣ်သးကါအပူၤလီၤ. အဂ့ၢ်ဒ်လဲၣ်, ပမၤတၢ်အံၤလၢ ပတၢ်သ့ တၢ်ဘၣ်ဒၣ်ပဝဲအပူၤအဃိန့ၣ်လီၤ." ကစၢ်ခ၇ံၥ်အက့ၢ်အဂီၤလၢအလီၣ်ဖျါထီၣ် သးဖဲစီၤဘိၤဧးအပူၤန့ၣ် သုးကွံၥ်တၢ်ဆိကမိၣ်ဒ်အံၤတဖၣ်ခဲလၢၥ်လီၤ. ကစၢ်ယွၤတသ့ၣ်ညါၦၤထဲတမံၤဧိၤဘၣ်, မ့မ့ၢ်တခီ, ပမ့ၢ်အိၣ်ဒီးတၢ်ဖှီၣ်တၢ်ယၥ် လၢနီၢ်သးအပူၤဘၣ်ဆၣ်, အဝဲအဲၣ်ဒိးလၢပကမ့ၢ်အတလးမူးပိၥ်မုၣ်ဒ်န့ၣ်လီၤ.

`ဆိကမိၣ်ထီၣ်လၢတၢ်ဘၣ်တ့အကစၢ်အနီၢ်ကစၢ်ဒၣ်ဝဲ ကဲထီၣ် တၢ်ဘၣ်တ့ဒၣ်ဝဲ၀ံၤကဒီးန့ၣ်, သံဝဲလၢအဂီၢ်န့ၣ်လီၤ. တၢ်မ့ၢ်တၢ်တီလၢ အလီၤလိၢ်လီၤလးအံၤ ဘၣ်ဒိဘၣ်ထံးပတၢ်ထံၣ်ဘၣ်ဃးပဟဲအိၣ်ထီၣ်အဂ့ၢ် အံၤလၢကျဲဒ်လဲၣ်.`