---
title:  စီၤဟၤမၣ်ဒီးမုၣ်ကီၤလံၢ်
date:   11/06/2025
---

လၢနီၢ်အ့ၤစတၢ်ပူအပူၤန့ၣ်, ပထံၣ်ဘၣ်စီၤဟၤမၣ်, ၦၤလၢအသူၣ်လီ သးကွံလီၢ်လၤဒီးတၢ်စိတၢ်ကမီၤတဂၤန့ၣ်လီၤ. အဝဲဘၣ်တၢ်ဟ့ၣ်လီၤအီၤ တၢ်အလီၢ်အလၤလၢဘီမုၢ်အပူၤ, တၢ်ပၥ်ထီၣ်ထီအီၤ, ပၥ်အလီၢ်ဆ့ၣ်နီၤလၢ ပဒိၣ်ဖးဒိၣ်လၢအအိၣ်ဒီးအီၤခဲလၢၥ်အဖီခိၣ်လီၤ (နီၢ်အ့ၤစတၢ် ၃း၁).

ပမ့ၢ်ဖး ယဃ့းစက့လး ၂၈း၁၁-၁၅ ဒီး ယၡါယၤ ၁၄း၁၂-၁၅ ဘၣ်ဃး မုၣ်ကီၤလံၢ်အဂ့ၢ်န့ၣ် ပထံၣ်ဘၣ်တၢ်လဲၤသဃဲၤလိၥ်သးဒီးစီၤဟၤမၣ်, ၦၤအၢ လၢအထီဒါကစၢ်ယွၤၦၤဂီၢ်မုၢ်လၢအဘၣ်တၢ်ဃုထၢအီၤလၢအဂ့ၢ်လိၥ်တီၤလီၤ ယွၤအတၢ်စိဒိၣ်ကမီၤဒိၣ်အဖီလၥ်တဂၤအံၤန့ၣ်လီၤ. မုၣ်ကီၤလံၢ်အတၢ်ပၥ်သး လၢအဒိၣ်ကတၢၢ်န့ၣ် ဘၣ်တၢ်လီၣ်ဖျါထီၣ်အီၤ ဖဲကစၢ်ခ၇ံၥ်အတၢ်လ့ပစီ အကတီၢ်, ဖဲအဝဲဟံးန့ၢ်ကစၢ်ခ၇ံၥ်ဒီးလဲၥ်စိၥ်အီၤဆူတၢ်လီၢ်ထီၣ်ထီဒ်သိး ကဒုးနဲၣ်အီၤလၢဟီၣ်ခိၣ်ဘီမုၢ်တဖၣ်အဂီၢ်န့ၣ်လီၤ (မးသဲ ၄း၈-၁၁). ဒ်ပထံၣ် ဘၣ်တ့ၢ်အသိး, ကစၢ်ခ၇ံၥ်ဟဲလီၤဒ်သိးကၦ့ၤက့ၤဟီၣ်ခိၣ်ဒီး ဟံးန့ၢ်အီၤလၢ အမ့ၢ်အတၢ်အဂီၢ်, ဒီးမၤဝဲဒ်ပဝဲဒၣ်တဂၤအသိးန့ၣ်လီၤ. ကစၢ်ခ၇ံၥ်မ့ၢ်ဘူးတံၢ် လၢအၦ့ၤက့ၤတၢ်တဂၤဒီး တၢ်အလုၢ်အၦ့ၤလၢအဟ့ၣ်လီၤဝဲလၢအတၢ်ၦ့ၤက့ၤ ဟီၣ်ခိၣ်အံၤန့ၣ် ဒိၣ်ဝဲအါအါကလဲၥ်မးန့ၣ်လီၤ.

လၢလံၥ်လီၣ်ဖျါအပူၤန့ၣ်, ပထံၣ်ဘၣ်မုၣ်ကီၤလံၢ်သူၣ်လီသးကွံတၢ်စိ တၢ်ကမီၤဒီး တၢ်ဘူၣ်ထီၣ်ဘါထီၣ်ဟဲစိၥ်န့ၢ်တၢ်နးတၢ်ဖှီၣ်အလီၢ်ခံကတၢၢ်ဆူ ဟီၣ်ခိၣ်အံၤန့ၣ်လီၤ. အတၢ်လံၣ်တၢ်လီဒုးနၥ်န့ၢ်ဟီၣ်ခိၣ်လၢက "ကမၢကမၣ်" ဒီးပိၥ်ထီၣ်တၢ်ဒူတၢ်ဃိၤအခံ (လီၣ်ဖျါ ၁၃း၃, ၄) ထဲလၢၦၤလီၤဆီတဖုလၢ အဂ့ၢ်လိၥ်တၢ်လၢကဘူၣ်ထီၣ်ဘါထီၣ်အီၤအဂီၢ်အံၤ တပိၥ်ထီၣ်အခံဘၣ်န့ၣ် လီၤ. အဝဲဒုးအိၣ်ထီၣ်တၢ်မၤဆူၣ်တၢ်ဆူၦၤသ့ၣ်တဖၣ်အံၤအဖီခိၣ်န့ၣ်လီၤ.

ဟၤမၣ်ထံၣ်ဝဲလၢ စီၤမၢ်ဒကဲၤ, ၦၤလၢယွၤဃုထၢအီၤအကျါတဂၤ, တတကူးလီၤလၢအမဲၥ်ညါ မ့တမ့ၢ် တပၥ်ပနီၣ်တၢ်လၢနၥ်ဝဲလၢအမ့ၢ်အတၢ်ခွဲး တၢ်ယၥ်လၢတၢ်ကဘၣ် "ဘူၣ်ထီၣ်ဘါထီၣ်" အီၤအံၤန့ၣ်လီၤ. အဝဲ "သးထီၣ် ၦဲၤဆၢၣ်ကလၥ်" (အ့ၤစတၢ် ၃း၅, ၆) ဒီးဆၢတဲၥ်လီၤအသးကျၢၤကျၢၤလၢ ကမၤဟးဂီၤကွံၥ်စီၤမၢ်ဒကဲၤအၦၤကလုၥ်လၢဟီၣ်ခိၣ်အမဲၥ်ဖံးခိၣ်အံၤန့ၣ်လီၤ.

`ဖး နီၢ်အ့ၤစတၢ် ၃း၁-၁၄; လီၣ်ဖျါ ၁၂း၁၄-၁၇; ဒီး လီၣ်ဖျါ ၁၃း၁၅ တက့ၢ်. တၢ်လဲၤသဃဲၤလၢနထံၣ်ဖဲလံၥ်စီဆှံအဆၢတဖၣ်အပူၤ အံၤန့ၣ် မ့ၢ်မနုၤလဲၣ်. စီၤယိၤဟၣ်အတၢ်ပၥ်ဖျါတၢ်အိၣ်ဖှိၣ်လၢအအိၣ်လီၤတဲၥ် ဒ်သိးလိၥ်အသးဒီးစီၤဟၤမၣ်အတၢ်ပၥ်ဖျါထီၣ်ယွၤအၦၤဂီၢ်မုၢ်န့ၣ်ဆံးဒိၣ်လဲၣ်.`

တၢ်၀ံတၢ်နါစံးလၢ ဟီၣ်ခိၣ်အံၤမ့ၢ်အတၢ်, ဘၣ်ဆၣ်ၦၤအိၣ်လၢအပူၤ လၢအတီဒီးယွၤ, ၦၤလၢအတိၢ်န့ၢ်ယွၤအတၢ်မၤလိၥ်တဖၣ်, တတူၢ်လိၥ် အတၢ်စံးကတိၤလၢအမ့ၢ်ၦၤစိဒိၣ်ကမီၤဒိၣ်လၢဟီၣ်ခိၣ်အဖီခိၣ်န့ၣ်ဘၣ်. "ဖဲမုၢ်အိၣ်ဘှံးနံၤကဟဲအိၣ်ထီၣ်သးလၢ အမ့ၢ်တၢ်လီၤဆီတမံၤလၢတၢ်ဂ့ၢ်လိၥ် ဘှီလိၥ်အဂီၢ် လၢခ၇ံၥ်ဖိအတၢ်အိၣ်မူသကုၤဆးဒးအပူၤအံၤန့ၣ်, ၦၤစှၤဂၤလၢ အဂ့ၢ်လိၥ်တၢ်ဘၣ်ၦၤအါဂၤအသးတဖၣ်အံၤန့ၣ် ကဘၣ်သဂၢၢ်ဘၣ်ဒီးဟီၣ်ခိၣ် အတၢ်သးဟ့အီၤန့ၣ်လီၤ." Ellen G. White, Signs of the Times, February 22, 1910.

`ဆိကမိၣ်ထီၣ်ဘၣ်ဃးတၢ် "ဆံးကိၥ်ဖိ" လၢအမၤကွၢ်နတၢ်စူၢ် တၢ်နၥ်န့ၣ်တက့ၢ်. နမ့ၢ်မၤဃူလိၥ်ဖိးလိၥ်တၢ်ဒီး "တၢ်ဆံးကိၥ်ဖိ" တဖၣ် အံၤန့ၣ်, တၢ်မၤကွၢ်အဒိၣ်မ့ၢ်တုၤအိၣ်နၤဒီး, မ့ၢ်နကမၤနဲဒ်လဲၣ်တကလုၥ်လဲၣ်.`