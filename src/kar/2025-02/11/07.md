---
title:  တၢ်ဆိကမိၣ်ဆူညါအဂီၢ်
date:   13/06/2025
---

"The First King of Israel," pp. 605, 606 in Patriarchs and Prophets.

မုၣ်ကီၤလံၢ်ကထိၣ်ဂဲၤထီၣ်တၢ်သူၣ်ဒိၣ်သးဖျိး ထီဒါၦၤစှၤတဖုလၢ အဂ့ၢ်လိၥ်တၢ်အလုၢ်အလၢ်တဖၣ်လၢ ၦၤတူၢ်လိၥ်အီၤအါအါကလဲၥ်န့ၣ်လီၤ. ၦၤလၢအလီၢ်အလၤဒီးအမံၤဟူသၣ်ဖျါတဖၣ် ကမၤသကိးတၢ်ဒီးၦၤလၢ တဒိကနၣ်တၢ်သိၣ်တၢ်သီဒီး အၢဝဲသီဝဲတဖၣ်အံၤ ကဟံးန့ၢ်တၢ်ကူၣ်တၢ်ဖး ထီဒါကစၢ်ယွၤအၦၤဂီၢ်မုၢ်န့ၣ်လီၤ. တၢ်ထူးတၢ်တီၤ, တၢ်သ့တၢ်ဘၣ်, တၢ်ကူၣ်ဘၣ်ကူၣ်သ့ကပၥ်ဖှိၣ်ထီၣ်အသး, ကဟုကယၥ်အဝဲသ့ၣ်လၢတၢ်ကွၢ် တလိၥ်အပူၤန့ၣ်လီၤ. ၦၤပၢတၢ်ြပးတၢ်လၢအမၤအၢမၤနးတၢ်, တၢ်အိၣ်ဖှိၣ် သ၇ၣ်ဒီးတၢ်အိၣ်ဖှိၣ်ဖိသ့ၣ်တဖၣ် ကကူၣ်ထီၣ်ဖးလီၤတၢ်အၢ ထီဒါအဝဲသ့ၣ် န့ၣ်လီၤ. ဃုၥ်ဒီးတၢ်စံးကတိၤဒီးတၢ်ကွဲး, ခီဖျိတၢ်ကတိၤပၥ်ထီၣ်ထီသး, တၢ်မၤပျံၤမၤဖုးဒီး တၢ်နံၤဘၣ်ဖၣ်လဲအပူၤ, အဝဲသ့ၣ်ကဃုမၤဟးဂီၤကွံၥ်ၦၤလၢ အစှၤတဖုအံၤအတၢ်စူၢ်တၢ်နၥ်န့ၣ်လီၤ. ခီဖျိတၢ်ကဲခၢၣ်စးလၢအကမၣ်ဒီး တၢ်သးဒိၣ်အတၢ်ကိးသတြီထီၣ်အပူၤ, ၦၤကညီသ့ၣ်တဖၣ်အံၤ ကမၤတၢထီၣ် ၦၤဂီၢ်မုၢ်တဖၣ်အတၢ်သူၣ်ဟူးသးဂဲၤန့ၣ်လီၤ. လၢတၢ်တအိၣ်ဒီး "ဒ်လံၥ်စီဆှံ စံးဝဲအသိး" အံၤ ဘၣ်အပူၤ ဒ်သိးကထီဒါၦၤလၢအစံးကတိၤတၢ်လၢလံၥ်စီဆှံ မုၢ်အိၣ်ဘှံးနံၤအဂ့ၢ်တဖၣ်အဂီၢ်, အဝဲသ့ၣ်ကဘၣ်ဒုးကဲထီၣ်တၢ်သိၣ်တၢ်သီ လၢအဆီၣ်ဘံးဆီၣ်ဘၢတၢ်န့ၣ်လီၤ. ဒ်သိးကဟံးဃၥ်တၢ်လၢၦၤအါအါကလဲၥ် သးအိၣ်ဝဲဒီးပၢဘၣ်ၦၤဂၤအဂီၢ်, ၦၤဒုးအိၣ်ထီၣ်တၢ်သိၣ်တၢ်သီတဖၣ် ကဟ့ၣ် လီၤအသးဆူတၢ်ဃ့ထီၣ်လၢမုၢ်ခီၣ်ထံးနံၤအံၤ ဒ်အမ့ၢ်မုၢ်အိၣ်ဘှံးအနံၤတဖၣ် အအိၣ်န့ၣ်လီၤ. ဘၣ်ဆၣ်ဒီး, ၦၤလၢအပျံၤယွၤန့ၣ်, တတူၢ်လိၥ်တၢ်က၇ၢက၇ိ လၢအမၤဟးဂီၤတၢ်မၤလိၥ်အဘီတဆံအံၤန့ၣ်ဘၣ်. လၢတၢ်ဒုးပျီပူၤအအံၤန့ၣ်, တၢ်ထီဒါလိၥ်အသး, တၢ်ဂ့ၢ်လိၥ်ဘှီလိၥ်အသး ကအိၣ်ဝဲလၢခံကတၢၢ်လၢ တၢ်မ့ၢ်တၢ်တီဒီးတၢ်ကမၣ်အဘၢၣ်စၢၤအံၤန့ၣ်လီၤ. တၢ်တပၥ်လီၤတဲၥ်ၦၤလၢ တၢ်သးဒ့ဒီအပူၤအံၤဘၣ်. မုၢ်မဆါတနံၤညါအံၤ, ဒ်နီၢ်အ့ၤစတၢ်ဒီးစီၤမၢ်ဒကဲၤ အဆၢကတီၢ်အသိး, ကစၢ်ယွၤကဒုးနဲၣ်ဖျါထီၣ်အတၢ်မ့ၢ်တၢ်တီဒီးအၦၤဂီၢ်မုၢ် န့ၣ်လီၤ." Ellen G. White, Prophets and Kings, pp. 605, 606.