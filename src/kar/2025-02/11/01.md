---
title:  နီၢ်ရူၤသးဒီးနီၢ်အ့ၤစတၢ်
date:   07/06/2025
---

### တၢ်မၤလိတနွံအံၤအဂီၢ်ဖး

ရူၤသး ၁း၁-၅; ရူၤသး ၂း၅-၁၀း ယိၤဘး ၁း၆-၁၁; မးသဲ ၄း၈, ၉; နီၢ်အ့ၤစတၢ် ၃း၁-၁၄; လီၣ်ဖျါ ၁၂း၁၄-၁၇.

> <p>တၢ်ကလုၢ်ထူ</p>
> "ဒီးတုၤစီၤပၤထံၣ်ဘၣ်နီၢ်ပၤမုၣ်အ့ၤစတၢ်ဆၢထၢၣ်လၢဂၢၤပူၤန့ၣ် ဒီး, တၢ်မၤအသးလၢအဘၣ်ဘျုးဘၣ်ဖှိၣ်လၢအမဲၥ်, ဒီးစီၤပၤယူၥ်ထီၣ် နီၣ်ထိးထူလၢအအိၣ်ဝဲလၢအစုပူၤဆူ နီၢ်အ့ၤစတၢ်အအိၣ်လီၤ. ဒီးနီၢ်အ့ၤစတၢ် သုးဘူးအသး, ဒီးထိးနီၣ်ထိးအခိၣ်န့ၣ်လီၤ" (နီၢ်အ့ၤစတၢ် ၅း၂).

တနွံအံၤ ပကဆဲးမၤလိပူသ့ၣ်တဖၣ်လၢ အပၥ်ဖျါထီၣ်ဆိတၢ်အဒိ အတဲၥ်လၢမုၢ်နံၤကတၢၢ်တၢ်မၤအသးတဖၣ်အဂီၢ်န့ၣ်လီၤ. ခီဖျိအတၢ်သူ တၢ်အိၣ်မူအိၣ်ဂဲၤတၢ်မၤအသးဒီးၦၤဂီၢ်မုၢ်အနီၢ်ကီၢ်အံၤအဃိ, ကစၢ်ယွၤ မၤစၢၤၦၤလၢကထံၣ်တၢ်သ့ၣ်တဖၣ်လၢယွၤအတၢ်ထံၣ်အပူၤ ဒီးမၤစၢၤၦၤလၢ ကနၢ်ပၢၢ်ဒီးကသ့ၣ်ညါ၀ံအကလုၢ်ကထါအခီပညီလၢ ကဟဲဝဲလၢခံတဖၣ်, လၢအဘၣ်တၢ်ဟ့ၣ်လီၤလၢကဒုးဆူၣ်ထီၣ်ပတၢ်စူၢ်တၢ်နၥ်န့ၣ်လီၤ.

ပသးအိၣ်လၢပိၥ်မုၣ်အ၇့ဒိၣ်ခံဂၤအပူတဖၣ်လၢ အထိၣ်ဟူးထိၣ်ဂဲၤ စၢၤသွဲၣ်အစိၤအဃၣ်အါအါကလဲၥ်မးလၢအမ့ၢ်, နီၢ်ရူၤသးဒီးနီၢ်အ့ၤစတၢ် န့ၣ်လီၤ. တဂၤန့ၣ် မ့ၢ်ပိၥ်မုၣ်လၢတၢ်တအိၣ်ဒီးအီၤနီတမံၤ, ၦၤမုၣ်ကမဲလၢ အထံၣ်န့ၢ်တၢ်မုၢ်လၢ်ဖဲအထံၣ်လိၥ်သးဒီးစီၤဘိဧၤ၀ံၤအလီၢ်ခံန့ၣ်လီၤ. အဝဲသ့ၣ် အတၢ်ဆီဟံၣ်ဆီဃီကဲထီၣ်တၢ်အဲၣ်အပူလၢ တၢ်သးအိၣ်အီၤလီၤဆီလၢ ခ၇ံၥ်ဖိသ့ၣ်တဖၣ်အဂီၢ် မ့ၢ်လၢအဒုးဖျါထီၣ်ကျဲတဖၣ်လၢ ကစၢ်ခ၇ံၥ်အတၢ် အဲၣ်ၦၤအဂီၢ်န့ၣ်လီၤ. အဂၤတဂၤန့ၣ် မ့ၢ်ဝဲသးစၢ်မုၣ်လၢအအိၣ်ဝဲဆိးဝဲလၢ ထံဂၤကီၢ်ဂၤ, သ့ၣ်ညါလၢတၢ်တိၥ်အိၣ်ပၥ်ဝဲလၢတၢ်ကမၤဟးဂီၤအၦၤကလုၥ် ဒီးလဲၤလီၤဘၣ်ဆူတၢ်မၤအသးအပူၤအံၤလၢကဒုးပူၤဖျဲး, ဒုးထူၣ်ဖျဲးထီၣ်က့ၤ အဝဲသ့ၣ်တဖၣ်အဂီၢ်န့ၣ်လီၤ.

မ့ၢ်မးဝဲလီၤ, လၢ၀ံကလုၢ်ကထါအပူၤန့ၣ် ပိၥ်မုၣ်မ့ၢ်တၢ်အဒိလၢ တၢ်စိတၢ်ကမီၤဒိၣ်တမံၤလၢယွၤအတၢ်အိၣ်ဖှိၣ်အဂီၢ်, ဒုးကပီၤလီၤတၢ်ကပီၤ လၢယွၤသးအိၣ်အၦၤဂီၢ်မုၢ်ဒ်လဲၣ်ဒ်လဲၣ်အဂ့ၢ်န့ၣ်လီၤ. ကွၢ်သကိးလံၥ်စီဆှံ အတၢ်ပၥ်ဖျါထီၣ်ပိၥ်မုၣ်ခံဂၤအဂ့ၢ် လၢအတၢ်အိၣ်မူအိၣ်ဂဲၤအတၢ်မၤအသး တဖၣ် လီၤမၢ်ကွံၥ်လၢကစၢ်ယွၤအကလုၢ်ကထါပူၤတသ့ဝဲဘၣ်ဒီး ဃုထံၣ် ဟံးန့ၢ်သကိးတၢ်မၤလိတဖၣ်လၢပဟံးန့ၢ်အီၤသ့လၢအဝဲသ့ၣ်တၢ်လဲၤခီဖျိ အပူၤအံၤန့ၣ်တက့ၢ်မီၤ.