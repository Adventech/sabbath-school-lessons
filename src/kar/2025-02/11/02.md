---
title:  တၢ်သၣ်၀ံၤလီၤဒိလၢ, "ကိၣ်အဟံၣ်ပူၤ"
date:   08/06/2025
---

ၦၤပဲၥ်ဖးနီၤဖးတၢ်လၢအဘၣ်ဃးဒီးခ၇ံၥ်ဖိအတၢ်စူၢ်တၢ်နၥ်တဖၣ် အါစုအါဘျီဒုးနဲၣ်ဆူတၢ်မၤအသးနီၢ်နီၢ်လၢ အအၢအသီဖဲတၢ်အိၣ်မူလၢ ဟီၣ်ခိၣ်ချၢအပူၤ အုၣ်အသးလၢ (၁) ယွၤန့ၣ် တအိၣ်ဘၣ် (၂) အဝဲတအိၣ်ဒီး တၢ်စိတၢ်ကမီၤလၢကနုၥ်လီၤမၤဃူမၤဖိးတၢ်လၢတၢ်ခံမံၤအဘၢၣ်စၢၤ ဖဲတၢ်အၢတၢ်သီအိၣ်ထီၣ်အသးအကတီၢ် မ့တမ့ၢ် (၃) ပမ့ၢ်ဘၣ်ဒိဘၣ်ထံး ဒၣ်လဲၥ် အဝဲတကဟုကယၥ်ၦၤဘၣ်. မ့ၢ်နၥ်သက့ဒ်န့ၣ်ဒီး, ပူလၢလံၥ်စီဆှံပူၤ အါအါကလဲၥ် ကတဲၥ်ကတီၤပၥ်တၢ်အုၣ်အသးအါအါဂီၢ်ဂီၢ်လၢ တၢ်ဆိကမိၣ် သ့ၣ်တဖၣ်အံၤ တဘၣ်ဝဲနီတမံၤဘၣ်န့ၣ်လီၤ. မ့ၢ်လီၤ, ကစၢ်ယွၤဟ့ၣ်ၦၤကညီ အခွဲးလၢ ကကူးဘၣ်တၢ်ပူထီၣ်ထီဒါအီၤအံၤအဘူးအလဲန့ၣ်လီၤ. ဘၣ်ဆၣ်ဒီး, လၢတၢ်တလုၢ်သ့ၣ်ခါပတၥ်တၢ်သးအိၣ်သဘျ့အံၤဘၣ်အပူၤ, အဝဲအိၣ်ဆိးဝဲ ထီဘိ, မၤတၢ်လၢၦၤကညီအတၢ်စံၣ်စိၤတဲစိၤအပူၤ, ဒုးလဲၤၦၤဆူညါထီဘိလၢ တၢ်ဆၢထၢၣ်ဂၢၢ်ဂၢၢ်, မၤဘၣ်ဂီၢ်ကွံၥ်တၢ်ဒဲးဘးအတၢ်ကီတၢ်ထီဘိ, ဒီးတူၢ် တၢ်နးတၢ်ဖှီၣ်အံၤန့ၣ်လီၤ. နီၢ်ရူၤသးအပူကတီၤန့ၣ်တၢ်အဒိဒ်အံၤတမံၤန့ၣ် လီၤ.

`ဖးနီၢ်ရူၤသး ၁း၁-၅ တက့ၢ်. တၢ်ကီတၢ်ခဲတဖၣ်လၢ အလီၤဘၣ် နီၢ်နၤဧမံဒီး နီၢ်ရူၤသးန့ၣ် မ့ၢ်မနုၤလဲၣ်ဒီး တၢ်လၢအဒုးအိၣ်ထီၣ်တၢ်ကီ တၢ်ခဲအံၤန့ၣ် မ့ၢ်မနုၤလဲၣ်. မ့ၢ်အပၥ်ဖျါထီၣ်တၢ်အိၣ်အသးလၢၦၤကညီ ခဲလၢၥ် ဘၣ်သဂၢၢ်ဝဲလၢဆၢကတီၢ်ခဲအံၤန့ၣ်လၢကျဲဒ်လဲၣ်.`

ပူအံၤ တၢ်စံးကတိၤအခီပညီဒၢက့ၣ်, ကတိၤဆဲးအဲးတၢ်လၢအမ့ၢ်, တၢ်သၣ်၀ံၤလီၤဒိအိၣ်ထီၣ်လၢ ဘ့ၤသလ့ဃ့ၣ်အပူၤ, ၀့ၢ်လၢအခီပညီမ့ၢ်ဝဲ, "ကိၣ်အဟံၣ်" န့ၣ်လီၤ. တၢ်ဒုးသ့ၣ်နီၣ်ထီၣ်က့ၤၦၤလၢ သ၀ီၤဧ့ၤဒ့ၣ်အတၢ်လၢ တၢ်ၦဲၤ, ဖဲကစၢ်ယွၤစံးဘၣ်စီၤအၤဒၣ်ဒီးနီၢ်အံၣ်အုလၢ, "ကယဲၢ်သ့ၣ်လၢတၤသၣ် အလီၢ်ပူၤအံၤ, နအီၣ်ဒီးနအီၤဘၣ်သၢၣ်" (၁မိၤ ၂း၁၆) အံၤန့ၣ်လီၤ. ၦၤကညီ စးထီၣ်အတၢ်ဟဲကဲထီၣ်အသးလၢ တၢ်အိၣ်မူဘၣ်လၢတၢ်ၦဲၤအပူၤ, လၢတၢ်ဘၣ်တ့အကစၢ်အတၢ်ကဟုကယၥ်အပူၤအံၤန့ၣ်လီၤ. ဘၣ်ဆၣ် လဲလိၥ်က့ၤအတၢ်မၤဒ်အမ့ၢ်ၦၤကဟုကယၥ်တၢ်ဘၣ်တ့လၢ တၢ်ဒဲးဘးအကုၢ် အဂီၢ်အသိးန့ၣ်လီၤ. "နကအီၣ်တၢ်ဒီးနမဲၥ်ကပၢၤန့ၣ် တုၤက့ၤက့ၤဆူဟီၣ်ခိၣ် လၥ်လီၤ" (၁မိၤ ၃း၁၉).

ဒ်နီၢ်နၤဧမံအသိး, ပဘၣ်တၢ်ဟံးန့ၢ်ကွံၥ်တၢ်လၢအအိၣ်ဒီးၦၤ, တၢ်န့ၢ်သါလၢယွၤကတီၤပၥ်လၢအခီၣ်ထံးလံၤလံၤလၢပဂီၢ်, ဒီးပတၢ်အိၣ်မူ ဟဲအိၣ်ထီၣ်ဒီးတၢ်ကီတၢ်ခဲန့ၣ်လီၤ. ဧ့ၤဒ့ၣ်တၤသၣ်အလီၢ်အံၤ ဘၣ်တၢ်ဟ့ၣ် လီၤလၢအမ့ၢ်တၢ်ဟ့ၣ်တမံၤလီၤ, ဘၣ်ဆၣ် အိၣ်ဒီးအဂ့ၢ်အကျိၤ, ၦၤကညီ သ့ၣ်တဖၣ်န့ၣ် အိၣ်ဒီးတၢ်သဘျ့လၢကပူထီၣ်တၢ်, ဘၣ်ဆၣ်အခီပညီကမ့ၢ်ဝဲလၢ အဝဲသ့ၣ်ကဘၣ်ဟံးန့ၢ်မူဒါလၢအနီၢ်ကစၢ်ဒၣ်ဝဲအတၢ်အိၣ်မူအိၣ်ဂဲၤလၢ ကဂ့ၤဝဲအဂီၢ်န့ၣ်လီၤ. လၢအခီၣ်ထံးလံၤလံၤန့ၣ်, ပမ့ၢ်ၦၤလၢကဘၣ် "ပၢ" ဟီၣ်ခိၣ်လၢအတလီၤကမၣ်အံၤဘၣ်ခဲလၢၥ် လၢယွၤအတၢ်ဆိၣ်ဂ့ၤအဖီလၥ်လီၤ, ဘၣ်ဆၣ်ခဲအံၤပဘၣ်သဂၢၢ်ဒီးတၢ်မၤလၢကပၢတၢ်လီၤကမၣ်တမံၤန့ၣ်လီၤ. ၦၤလၢအအဲၣ်လီၤသးသ့ၣ်တဖၣ် ြပၢလိၥ်အသးလၢ ကဒိးန့ၢ်ဘၣ်တၢ်စုလီၢ် ခီၣ်ခိၣ်လၢအစှၤဝဲဒီးတၢ်အံၤဆှၢဆူတၢ်နးတၢ်ဖှီၣ် ဒီးတၢ်သူၣ်ဘၣ်ဒိသးဘၣ်ဒိ အပူၤန့ၣ်လီၤ.

တၢ်လီၤသးအုးအံၤ ကတိၤလၢအဂ့ၢ်တသ့ဝဲဘၣ်, ဟီၣ်ခိၣ်ဒုးအိၣ်ထီၣ် တၢ်အါအါကလဲၥ်ဒံး, မ့ၢ်ယွၤအတၢ်အဲၣ်လၢအစိကမီၤဒိၣ်မးအတၢ်အုၣ်အသး တမံၤန့ၣ်လီၤ. ဘၣ်ဆၣ်လၢၦၤကညီအတၢ်သူၣ်လီသးကွံအါအါဂီၢ်ဂီၢ်ဒီး တၢ်ဒဲးဘးအတၢ်ဂုၥ်ဆူၣ်မၤဟးဂီၤတၢ်အဘၢၣ်စၢၤအံၤ, ဖျါမးလၢဆၢကတီၢ် အံၤန့ၣ် ဟီၣ်ခိၣ်မၤနၢၤၦၤအါန့ၢ်ဒံးပမၤနၢၤအီၤန့ၣ်လီၤ. မ့ၢ်နၥ်သက့ဒ်န့ၣ်ဒီး, မုၢ်တနံၤန့ၣ်, တၢ်သ့ၣ်တဖၣ်အံၤ ကကတၢၢ်ကွံၥ်ဝဲခဲလၢၥ်လီၤ.

`တုၤလီၤလၢတၢ်သံဒီးတၢ်ဒဲးဘးအနံၣ်ဃုကထိပူၤကွံၥ်ဝဲအတီၢ်ပူၤ ဒၣ်လဲၥ်, ဟီၣ်ခိၣ်အံၤလီၣ်ဖျါထီၣ်ဒ်ယွၤအတၢ်အဲၣ်လီၤလးဒီးအတၢ်စိတၢ်ကမီၤ တဖၣ်သ့ဝဲလၢကျဲဒ်လဲၣ်.`