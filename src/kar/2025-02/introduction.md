### တၢ်ပနီၣ်တဖၣ်လၢအဒုးနဲၣ်ဆိပၥ်ဆူ၀ံအကလုၢ်ကထါအဂီၢ်

ဖဲပီၣ်လဲၣ်က့ၣ်ကျီၤအတၢ်ဒုးအဆၢကတီၢ်, ၁၉၉၁ နံၣ် (Kuwait အတၢ်ဒုး) အံၤန့ၣ်, တၢ်အိၣ်ဖိှၣ်သ၇ၣ်လၢ အမံၤဟူသၣ်ဖျါတဂၤ နၥ်ဝဲလၢ အမ့ၢ်လံၥ်လီၣ်ဖျါစံးကတိၤပၥ်စၢၤတၢ်မၤအသးအံၤန့ၣ်လီၤ. အတၢ်နၥ်အံၤ အိၣ်သူၣ်လီၤအသးလၢ တၢ်သူကဘီယူၤတနီၤနီၤလီၤဂၥ်ဒ်သိးဒီးဒွဲၣ်တဖၣ်လၢ အဘၣ်တၢ်ပၥ်ဖျါထီၣ်အီၤလၢလံၥ်လီၣ်ဖျါအဆၢဒိၣ်အပူၤအံၤန့ၣ်လီၤ. "ဒီးအိးထီၣ်တၢ်ပူၤယိၥ်, ဒီးတၢ်ခုၣ်ဟဲထီၣ်လၢတၢ်ပူၤန့ၣ်, ဒ်ဖၣ်ကပူၤဖးဒိၣ် အခုၣ်ထီၣ်အသိး, ဒီးမုၢ်ဒီးတၢ်ဖးဖီခံးလီၤဝဲလၢတၢ်ပူၤခုၣ်အဃိန့ၣ်လီၤ. ဒီးဒွဲၣ်ဂဲၥ်ဟဲထီၣ်လၢတၢ်ခုၣ်အပူၤ ဆူဟီၣ်ခိၣ်ချၢအိၣ်ဒီးတၢ်ဟ့ၣ်အီၤလၢ အစိကမီၤ, ဒ်ပတ့ၤချဲးလၢဟီၣ်ခိၣ်ချၢအိၣ်ဒီးအစိအကမီၤအသိးလီၤ" လီၣ်ဖျါ ၉း၂, ၃.

တမ့ၢ်တၢ်ပၥ်ဖျါထီၣ်၀ံအကလုၢ်ကထါအခီပညီယိၥ်အံၤလၢ အဂ့ၤ ကတၢၢ်တမံၤဘၣ်န့ၣ် တမ့ၢ်ဘၣ်ဧါ. ဘၣ်ဆၣ်ဒီးတၢ်ကတိၤပၥ်ဖျါထီၣ်တၢ်အခီ ပညီအယိၥ် ဒ်သိးအအံၤန့ၣ် မ့ၢ်တၢ်လၢညီနုၢ်မၤအသးတမံၤန့ၣ်လီၤ. အနီၢ်နီၢ်န့ၣ်, လၢအပူၤကွံၥ်နံၣ်လၢအဆံအကတီၢ်ပူၤတဖၣ်န့ၣ်, လံၥ်လဲၢ် တၢ်ကွဲး, ကွဲၤဟူဖျါအတၢ်၇ၤလီၤ, ဒီးအဆၢကတီၢ်ခဲအံၤန့ၣ် (website) တဖၣ် စံးကတိၤတၢ်ဂ့ၢ်ဘၣ်ဃးတၢ်ကမၤအသးခါဆူညါ, ၀ံအကလုၢ်ကထါအါအါ ကလဲၥ်သ့ၣ်တဖၣ် ပၣ်ဃုၥ်ဒီးမုၢ်နံၤမုၢ်သီလီၤတံၢ်လီၤဆဲးလၢမုၢ်နံၤခံကတၢၢ် တၢ်မၤအသးတဖၣ်-လီၤဆီဒၣ်တၢ်ဘၣ်ဃးဒီးတၢ်ဒုးတၢ်ယၤ မ့တမ့ၢ် တၢ်သဘံၣ်သဘုၣ်လၢမုၢ်ထီၣ်အခၢၣ်သးဟီၣ်က၀ီၤအပူၤအံၤန့ၣ်လီၤ.

ဒီးလၢတၢ်ကမၢကမၢ်အါအါဂီၢ်ဂီၢ်အပူၤန့ၣ်, တၢ်စံးကတိၤပၥ်စၢၤသ့ၣ် တဖၣ်အံၤ တမၤအသးနီၢ်ကီၢ်ဘၣ်လီၤ.

ဒ်ပမ့ၢ်ၦၤမုၢ်နွံနံၤဖိတဖၣ်အသိး, ပဟံးန့ၢ်တၢ်အံၤလၢကျဲလီၤဆီအပူၤ, ကျဲလၢအအိၣ်သူၣ်လီၤအသးလၢကစၢ်ခ၇ံၥ်အပူၤ, ပတၢ်ထံၣ်၀ံအကလုၢ်ကထါ တမ့ၢ်ထဲလၢဟီၣ်က၀ီၤတပူၤလၢ မုၢ်ထီၣ်အခၢၣ်သးဒီး သုးမုၢ်သံၣ်ဘိအတၢ် ထီဒါလိၥ်အသးလၢအအိၣ်ဖျါဝဲဖဲန့ၣ်တမ့ၢ်ဘၣ်. လၢအလီၢ်န့ၣ်, ပကွၢ်ထံ ဆိကမိၣ်၀ံအကလုၢ်ကထါတဖၣ်အံၤလၢ တၢ်ထီဒါလိၥ်သးအဒိၣ်အမုၢ်လၢ ကစၢ်ခ၇ံၥ်ဒီးမုၣ်ကီၤလံၢ်အဘၢၣ်စၢၤအံၤအတၢ်ထံၣ်အပူၤ ဘၣ်ဃးနီၢ်သး အတၢ်ဂဲၤပျုၢ်ဂဲၤဆှးလၢဟီၣ်ခိၣ်ချၢဒီတဖျၢၣ်ညါလၢကကတၢၢ်ဝဲ ဖဲကစၢ်ယွၤ အၦၤဂီၢ်မုၢ်, ၦၤယူဒၤဖိဒီးၦၤဟ့းလ့ၣ်ဖိ, (ကွၢ်လီၣ်ဖျါ ၁၂း၁၇; လီၣ်ဖျါ ၁၄း၁၂) သဂၢၢ်တၢ်နးတၢ်ဖှီၣ်အဆၢကတီၢ်လၢ အအိၣ်သူၣ်လီၤအသးလၢတၢ်ဘူၣ်ထီၣ် ဘါထီၣ်တၢ်ဘၣ်တ့ကစၢ် (ကွၢ် လီၣ်ဖျါ ၁၄း၇) ဒ်အထီဒါတၢ်ဘူၣ်ထီၣ် ဘါထီၣ်တၢ်ဒူတၢ်ဃိၤဒီးအက့ၢ်အဂီၢ်အံၤအဂ့ၢ်န့ၣ်လီၤ.

နီၣ်၀ံၥ်ခံလၢ ကနၢ်ပၢၢ်၀ံအကလုၢ်ကထါလၢအဘၣ်ဃးမုၢ်နံၤခံ ကတၢၢ်အဂ့ၢ်အကျိၤအံၤ မ့ၢ်ဝဲ ဒၤနံးယ့လး ၂, လၢအပၣ်ဃုၥ်ဒီး၀ံကလုၢ် ကထါအတၢ်စံးပၥ်တမ့ၢ်ထဲလၢတၢ်စံၣ်စိၤတဲစိၤအတၢ်ပၥ်ဖျါဘၣ်, မ့ၢ်စ့ၢ်ကီးဒီး တၢ်ဖးအခီပညီလၢကအိးဟိထီၣ်တၢ်အခီပညီအဒိၣ်အယိၥ်န့ၣ်လီၤ.

ဒၤနံးယ့လးအဆၢဒိၣ် ၂ ပၥ်ဖျါထီၣ်ဟီၣ်ခိၣ်အဘီအမုၢ်လွံၢ်မံၤလၢ အမ့ၢ်-ဘၤဘူၤလိၣ်, မၤဒဲဒီးပၤ၇ၤ, ယၤ၀ၣ်ဒီး၇ိမ့ၤအဘီအမုၢ်-ကစၢ်ယွၤ အဘီအမုၢ်လီၤထူလီၤယိၥ်-သူၣ်လီၤအသးအံၤ ကပိၥ်ထီၣ်အခံလၢတၢ်မၤ ဟးဂီၤအီၤတသ့နီတစုလၢၤဘၣ်, ဒီးဘီမုၢ်အံၤ တအိၣ်လီၤတဲၥ်လၢၦၤဂၤအစု ပူၤဘၣ်, ကမၤဟးဂိၤဘီမုၢ်လၢအပူၤကွံၥ်တဖၣ်န့ၣ် ခဲလၢၥ်ဒီးကအိၣ်ဂၢၢ် ဆိးကျၢၤလီၤထူလီၤယိၥ်လီၤ. ဒၤနံးယ့လး ၂း၄၇ ၀ံအကလုၢ်ကထါတဖၣ်လၢ အလဲၤတတြဲၤလိၥ်အသးဖဲ ဒၤနံးယ့လး ၇ ဒီး ၈ အပူၤအံၤ ပၣ်ဃုၥ်ဒီးတၢ်ဂ့ၢ် မိၢ်ၦၢ်တမံၤဃီ လၢဟီၣ်ခိၣ်ဘီမုၢ်တဖၣ်လၢအဟဲအိၣ်ထီၣ်အသးဒီးဟါမၢ်ကွံၥ်ဝဲ တုၤလၢကစၢ်ယွၤအဘီအမုၢ်အိၣ်သူၣ်လီၤအသးလီၤထူလီၤယိၥ်အကတီၢ်န့ၣ် လီၤ.

ဖဲ ဒၤနံးယ့လး ၇ အပူၤန့ၣ်, မူခိၣ်ကလူးလၢအစံးကတိၤဖျါထီၣ် တၢ်အခီပညီအဒိၣ်အယိၥ်အံၤ စံးကတိၤဘၣ်ၦၤခဲလၢၥ်လၢ-တၢ်ဒူတၢ်ဃိၤ သ့ၣ်တဖၣ် လွံၢ်ဒုလၢအမ့ၢ်စီၤပၤလွံၢ်ဂၤလၢကဟဲအိၣ်ထီၣ်အသးလၢ ဟီၣ်ခိၣ်ချၢ အံၤန့ၣ်လီၤ. ဒီးတၢ်ထီကတၢၢ်တဂၤအၦၤစီဆှံတဖၣ်န့ၣ် ကန့ၢ်ဘၣ်ဘီဧိၤ မုၢ်ဧိၤဒီး ကအိၣ်ဒီးဘီဧိၤမုၢ်ဧိၤလီၤထူလီၤယိၥ်န့ၣ်လီၤ. (ဒၤနံးယ့လး ၇း၁၇, ၁၈).

ဟီၣ်ခိၣ်ဘီမုၢ်လွံၢ်ဘ့ၣ်လၢအမ့ၢ် (ဘၤဘူၤလိၣ်, မးဒဲ-ပၤ၇ၤ, ယၤ၀ၣ် ဒီး၇ိမ့ၤ) ဟဲအိၣ်ထီၣ်အသးလၢအဆၢတတဲၥ်ဘၣ်လၢတၢ်စံၣ်စိၤတဲစိၤအပူၤ တုၤလၢကစၢ်ခ၇ံၥ်အတၢ်ဟဲက့ၤခံဘျီတဘျီဒီး ဒုးအိၣ်ထီၣ်အဘီအမုၢ်လီၤထူ လီၤယိၥ်အံၤန့ၣ်လီၤ.

မ့ၢ်လီၤ, ပအိၣ်ဒ်ဖဲအံၤလၢ၇ိမ့ၤဘီမုၢ်လွံၢ်ဘ့ၣ်တဘ့ၣ်လၢ ဟီၣ်ခိၣ်ချၢ အံၤအတၢ်ဆၢကတီၢ်အပူၤ တချုးလၢကစၢ်ခ၇ံၥ်ဟဲက့ၤဒံးဘၣ်န့ၣ်လီၤ.

လၢတၢ်စံၣ်စိၤတဲစိၤအတၢ်ထံၣ်အပူၤအံၤ, တၢ်အခီၣ်ထံးခီၣ်ဘိလၢ ကနၢ်ပၢၢ်၀ံအကလုၢ်ကထါအံၤ, ပကမၤလိတၢ်ဂ့ၢ်မိၢ်ၦၢ်လၢတခွါထၢၣ်အံၤအပူၤ လၢကပၥ်ဖျါထီၣ်လံၥ်စီဆှံအခီပညီအဒိၣ်အယိၥ်လီၤဆီဒၣ်တၢ်, တၢ်စံးကတိၤ ဘၣ်ထွဲတၢ်, ပူသ့ၣ်တဖၣ်, တၢ်အက့ၢ်အဂီၤသ့ၣ်တဖၣ်ဒီး တၢ်အဒိသ့ၣ်တဖၣ် လၢကပၥ်ဖျါထီၣ်၀ံကလုၢ်ကထါအတၢ်မ့ၢ်တၢ်တီဒီး တၢ်မၤအသးလၢအလီၢ်ခံ ကတၢၢ်တဖၣ်န့ၣ်လီၤ.

ပကစးထီၣ်လၢ တၢ်ဘၣ်တ့အတၢ်ပၥ်ဖျါဖဲ ၂မိၤၡွအပူၤ, တၢ်အ၇့ဒိၣ် တမံၤလၢ ကနၢ်ပၢၢ်တမ့ၢ်ထဲ၀ံအကလုၢ်ကထါဘၣ်, ပၣ်ဃုၥ်ဒီးတၢ်လၢ အပိၥ်ထွဲထီၣ်အခံသ့ၣ်တဖၣ်, လီၤဆီဒၣ်တၢ်ထူၣ်စုညါဒီးကစၢ်ခ၇ံၥ်အတၢ်သံ လၢတၢ်ဒဲးဘးကပျၢ်ကွံၥ်ဝဲအဂီၢ်-တုၤလၢတၢးဘးဘ့လးအကတီၢ်, ဒဲစီဆှံ အတၢ်ဖံးတၢ်မၤအလီၢ်, တုၤလၢစံးထီၣ်ပတြၢၤ, တုၤဒၣ်လဲၥ်လၢတၢ်ဆီဟံၣ် ဆီဃီလၢလံၥ်စီဆှံအလီၢ်လံၢ်တကတြူၢ်အပူၤအံၤန့ၣ်လီၤ. လၢတၢ်ခဲလၢၥ် သ့ၣ်တဖၣ်အံၤအပူၤဒီး အါန့ၢ်ဒံးအအံၤန့ၣ်, ပထံၣ်ဘၣ်တၢ်ဒိဒီးတၢ်ကတိၤဒိ သ့ၣ်တဖၣ်လၢတၢ်ဖးလံၥ်စီဆှံလၢတၢ်ဆီၣ်လီၤသးဒီးတၢ်ဟ့ၣ်လီၤသးအပူၤဒီး (နမ့ၢ်ဖးလံၥ်စီဆှံလၢအိၣ်ဒီးသးပူထီၣ်တၢ်အပူၤ, နမၤလၢၥ်ဂီၤတၢ်ဆၢကတီၢ် လီၤ) ကမၤစၢၤနၤလၢကနၢ်ပၢၢ်မုၢ်နံၤခံကတၢၢ်၀ံအကလုၢ်ကထါ, လီၤဆီဒၣ် တၢ်လၢ လံၥ်လီၣ်ဖျါအပူၤအံၤန့ၣ်လီၤ.

လၢကမၤလိဘၣ်ဃးပူသ့ၣ်တဖၣ်ဒီး တၢ်ဂ့ၢ်တၢ်ကျိၤလၢအဘၣ်ဃးဒီး တၢ်အက့ၢ်အဂီၤသ့ၣ်တဖၣ်လၢကနၢ်ပၢၢ်၀ံအကလုၢ်ကထါအတၢ်မ့ၢ်တၢ်တီ အဂီၢ်, တၢ်ဆၢကတီၢ်လၢတခွါထၢၣ်အတီၢ်ပူၤအံၤ တလၢၦဲၤဝဲဘၣ်. ဘၣ်သ့ၣ်သ့ၣ်ပကလိၣ်တၢ်ဆၢကတီၢ်လီၤစိၤလီၤထီမးလၢ ကနၢ်ပၢၢ်အီၤအဂီၢ် လီၤ. တချုးလၢတၢ်ဆၢကတီၢ်တုၤဘၣ်ဒီး ခီဖျိကစၢ်ယွၤအဘျုးအဖှိၣ်အပူၤ ပကမၤလိအီၤလၢပနၢ်ပၢၢ်အီၤသ့ဝဲအပူၤန့ၣ်လီၤ.