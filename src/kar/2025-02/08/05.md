---
title:  စံးထီၣ်ပတြၢၤအဆၢဒိၣ် ၅
date:   21/05/2025
---

`ဖး စံးထီၣ်ပတြၢၤအဆၢဒိၣ် ၅ တက့ၢ်. စီၤဒၤ၀ံးထိၣ်သတြီၤ တၢ်ဆူၣ်ဆူၣ်ကလဲၥ် ဘၣ်ဃးၦၤလၢအဘၣ်တၢ်အုၣ်က့ၤခီၣ်က့ၤအီၤတဖၣ် ဒီးလၢအလီၤမၢ်ကွံၥ်ဝဲတဖၣ်အဘၢၣ်စၢၤန့ၣ်လီၤ. ထိၣ်သတြီၤစံးထီၣ်ပတြၢၤ အဆၢဒိၣ်အံၤ ဒီးတၢ်ကွဲးဖဲလီၣ်ဖျါ ၁၄း၁-၁၂ တက့ၢ်. မ့ၢ်နထံၣ်ဘၣ်တၢ် ဒ်သိးလိၥ်သးမနုၤတမံၤလဲၣ်ဒီး မ့ၢ်အဟ့ၣ်လီၤနၤတၢ်နၢ်ပၢၢ်လၢ ကပၣ်ဃုၥ် လၢယွၤအၦၤအိၣ်လီၤတဲၥ်တဖုအံၤအကျါသ့ဝဲလၢမနုၤတမံၤလဲၣ်.`

ကဲထီၣ်တၢ်မၤလိတမံၤလၢ ကကွၢ်ထံဆိကမိၣ်စီၤဒၤ၀ံးပၥ်ဖျါထီၣ်လၢ တၢ်အၢတၢ်သီ, "တအိၣ်တဆိးဘၣ်" ဒီးယွၤဘၣ် (စံး ၅း၄). ဒဲစီဆှံအတၢ် ပၥ်ဖျါန့ၣ် မ့ၢ်ဝဲလၢကစၢ်ယွၤကအိၣ်ဆိးလၢအၦၤဂီၢ်မုၢ်အကျါ, ဒီးမ့ၢ်တၢ်မ့ၢ် တၢ်တီတမံၤဃါဃုၥ်ဒီးကစၢ်ခ၇ံၥ်အဘီအမုၢ်န့ၣ်လီၤ (လီၣ်ဖျါ ၂၁း၃). ၦၤလၢ အလဲၤဃီၤဆူယွၤအလီၢ်ပစိၥ်အခီၣ်ထံးန့ၣ် ကဘၣ်တၢ်အုၣ်က့ၤခီၣ်က့ၤအီၤ န့ၣ်လီၤ.

ကြၢးမးစ့ၢ်ကီးလၢကကွၢ်ထံဆိကမိၣ်စီၤဒၤ၀ံးအတၢ်ပၥ်ဖျါတၢ်ဘူၣ် ထီၣ်ဘါထီၣ်အဂ့ၢ်ဖဲ စံး ၅း၇ လၢအမ့ၢ်တၢ်ဂ့ၢ်တၢ်ကျိၤအနီၣ်၀ံၥ်ခံလၢ တၢ်ဂ့ၢ်လိၥ်ဘှီလိၥ်အဒိၣ်အမုၢ်အပူၤအံၤန့ၣ်လီၤ. လီၣ်ဖျါအဆၢဒိၣ် ၁၃ ပၥ်ဖျါထီၣ် "ဘူၣ်ထီၣ်ဘါထီၣ်ၦၤလၢအတ့လီၤတၢ်" န့ၣ်လီၤ. စီၤဒၤ၀ံးစံးဘၣ် ၦၤလၢအဝဲ, "ပျံၤယွၤ" ဒီးတၢ်ကစီၣ်လၢၦၤအိၣ်လီၤတဲၥ်စံးဘၣ်က့ၤဟီၣ်ခိၣ်အံၤ မ့ၢ်ဝဲ, "ပျံၤ" ယွၤဒီးစံးထီၣ်ပတြၢၤအီၤတက့ၢ်. အဂ့ၢ်ဒ်အံၤ စံၣ်ညီၣ်တၢ်အနၣ်၇ံၣ် ဘၣ်လံ (လီၣ်ဖျါ ၁၄း၇).

ကွၢ်ထံစ့ၢ်ကီးၦၤလၢ အဘၣ်တၢ်အုၣ်က့ၤခီၣ်က့ၤအီၤတဖၣ် ဖဲလီၣ်ဖျါ အဆၢဒိၣ် ၁၄ အပူၤအံၤ, တၢ်စံးအဝဲသ့ၣ်လၢ "တၢ်ကဘျံးကဘျၣ်တအိၣ်" လီၣ်ဖျါ ၁၄း၅) လၢအထးခိၣ်ဘၣ်, ၦၤကတိၤတၢ်မ့ၢ်တၢ်တီ, အတၢ်စံးတၢ် ကတိၤဒီးအတၢ်ဖံးတၢ်မၤတဖၣ် လီၣ်ဖျါထီၣ်ယွၤအတကဲၥ်ပ၀းန့ၣ်လီၤ. စီၤဒၤ၀ံးစံးဝဲၦၤအၢၦၤသီန့ၣ်, "တၢ်ကတိၤအတီတအိၣ်လၢအထးခိၣ်ဘၣ်" (စံး ၅း၉).

လီၤလိၣ်လီၤလးမးလၢ တၢ်ထံၣ်လၢစီၤယိၤဟၣ်ဟ့ၣ်လီၤလၢ အမ့ၢ် နီၣ်၀ံၥ်ခံဖဲလီၣ်ဖျါအပူၤန့ၣ်, ၦၤတၢ်ဒဲးဘးဖိ ဘၣ်တၢ်ထုးထီၣ်ကွံၥ်အီၤလၢ တၢ်သံအပူၤ ဒီးအိၣ်ဒီးတၢ်အခွဲးအယၥ်လၢကဆၢထၢၣ်ဖဲယွၤအမဲၥ်ညါန့ၣ်လီၤ. အဝဲသ့ၣ်တမၤန့ၢ်တၢ်ခွဲးတၢ်ယၥ်အံၤလၢအနီၢ်ကစၢ်ဒၣ်ဝဲဘၣ်, ဘၣ်တၢ်ဟ့ၣ် လီၤအီၤလၢယွၤအသိဖိ, ၦၤကညီဖိခွါလၢအတီဝဲလိၤဝဲ, ဆၢထၢၣ်တ့ၢ်ဖဲန့ၣ် ဃုၥ်ဒီးအဝဲသ့ၣ်န့ၣ်လီၤ. အဝဲသ့ၣ်ဘၣ်တၢ်ပျၢ်တၢ်ကမၣ်, ဘၣ်တၢ်အုၣ်က့ၤ ခီၣ်က့ၤအီၤ, အဝဲသ့ၣ်တဘၣ်စိၥ်တၢ်ကမၣ်လၢအနီၢ်ကစၢ်ဒၣ်ဝဲလၢၤဘၣ်, (ထိၣ်သတြီၤ စံး ၅း၁၀), အဂ့ၢ်ဒ်လဲၣ်, ယွၤအသိဖိစိၥ်တၢ်ကမၣ်လၢ အဝဲသ့ၣ် အဂီၢ်အဃိန့ၣ်လီၤ (ထိၣ်သတြီၤ ယၡါယၤ ၅၃း၁၂).

တုၤမ့ၢ်ယွၤအမံၤဘၣ်တၢ်ကွဲးအီၤလၢသူၣ်ကံၢ်သးလဲအပူၤဒီး, ကီမး ဝဲလၢကအိၣ်ဘှီကလၥ်လီၤ. ယွၤအၦၤဂီၢ်မုၢ်ဟ့ၣ်လီၤတၢ်သးကညီၤအတၢ် ကစီၣ်လၢအလီၢ်ခံကတၢၢ်အံၤလၢအ "ကလုၢ်ဖးဒိၣ်" န့ၣ်လီၤ (လီၣ်ဖျါ ၁၄း၇). "မ့မ့ၢ်ကယဲၢ်ၦၤအသန့ၤအသးလၢနၤန့ၣ်, မ်အသူၣ်ခုသးခုဒီးသူၣ်ဖှံသးညီ တထံၣ်ဃီ, လၢနအိၣ်ၦိၤအီၤအဃိန့ၣ်တက့ၢ်. ဒီးၦၤလၢအဲၣ်နမံၤန့ၣ် မ်အသူၣ်ဖှံ သးညီလၢနပူၤတက့ၢ်" (စံး ၅း၁၁).

`ဆိကမိၣ်လၢ နဆၢထၢၣ်ဘၣ်ဖဲယွၤလၢအလၢအၦဲၤဒီးစီဆှံဝဲတဂၤအံၤ အမဲၥ်ညါ ဖဲတၢ်စံၣ်ညီၣ်အကတီၢ်အံၤဃုၥ်ဒီး နမၤတၢ်ခဲလၢၥ်အိၣ်ဖျါဖျါလၢ အမဲၥ်ညါန့ၣ်တက့ၢ်. နတၢ်အိၣ်ဖျါအံၤ စံးကတိၤနၤတၢ်မနုၤတမံၤလၢ နလိၣ်ဘၣ်ကစၢ်ခ၇ံၥ်အတၢ်တီတၢ်လိၤန့ၣ်လဲၣ်.`