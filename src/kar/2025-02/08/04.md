---
title:  တၢ်သိၣ်တၢ်သီလၢပသးတဖၣ်အပူၤ
date:   20/05/2025
---

ၦၤအိၣ်လီၤတဲၥ်တဖၣ်လၢ အပၥ်ဖှိၣ်ထီၣ်အသးဖဲ စံယိၣ်န့ၣ် အိၣ်ဒီး အမံၤကွဲးသးလၢအမဲၥ်တူၢ်ခံလၢအမ့ၢ်, ပၢ်ဒီးသိဖိအမံၤ (မံၤလီၤဆီခံဖျၢၣ်အံၤ အိၣ်ဒီးတၢ်သးဒ့ဒီဧါတအိၣ်ဧါန့ၣ်, ယ့ၣ်ရှူးမ့ၢ်ပၢ်အက့ၢ်အဂီၤလၢ အလီၤတံၢ် လီၤ) "မံၤ" လၢလံၥ်စီဆှံအပူၤန့ၣ် ပၥ်ဖျါတၢ်အခီပညီအါန့ၢ်ဒ်တၢ်ကွဲးနီၣ် ကွဲးဃါလၢၦၤကညီကိးလီၤသးတဂၤဒီးတဂၤအမံၤလီၤ, အိၣ်ဒီးအခီပညီလၢ အတကဲၥ်ပ၀းအဂီၢ်န့ၣ်လီၤ. တုၤလၢမုၢ်မဆါတနံၤညါအံၤ, တၢ်အလုၢ်အလၢ် အိၣ်ဝဲလၢၦၤစံးကတိၤဒံးလၢၦၤတဂၤအိၣ်ဒီး "မံၤဂ့ၤသၣ်ဂ့ၤ" ဖဲပဆိကမိၣ်ထီၣ် အတၢ်တကဲၥ်ပ၀းဂ့ၤဒိၣ်အိၣ်ဝဲအကတီၢ်န့ၣ်လီၤ.

`ဖး ၂မိၤၡွ ၃၃း၁၈-၂၃; ၂မိၤၡွ ၃၄း၁-၇; ဒီး စံး ၁၁၉း၅၅ တက့ၢ်. ဖဲစီၤမိၤၡွဃ့ထံၣ်ယွၤအလၤအကပီၤအကတီၢ်န့ၣ်, ကစၢ်ယွၤအၢၣ်လီၤလၢ ကဒုးနဲၣ်အီၤမနုၤတမံၤလဲၣ်. ဖဲကစၢ်ယွၤဘိးဘၣ်သ့ၣ်ညါလီၤအမံၤဆူ စီၤမိၤၡွအအိၣ်၀ံၤဒီး, (၂မိၤ ၃၄း၅) တၢ်မနုၤပိၥ်ထွဲထီၣ်အခံလဲၣ်.`

ၦၤတနီၤနီၤထံၣ်ဝဲလၢ ပတုၤထီၣ်ဆူယွၤအလၤအကပီၤအအိၣ်တသ့ ဝဲဘၣ်, တၢ်ကပီၤကြပူၢ်လၢ အကြၢးဒီးတၢ်ပၥ်ဖျါထီၣ်အီၤန့ၣ်လီၤ. ဘၣ်ဆၣ်ဒီး, ကစၢ်ယွၤအလၤအကပီၤန့ၣ် ဒိၣ်အါန့ၢ်ဒံးတၢ်ထံၣ်အီၤလၢအလီၣ်ဖျါထီၣ်အသး အံၤန့ၣ်ဒံး, အတၢ်လၤတၢ်ပီၤန့ၣ် မ့ၢ်အတကဲၥ်ပ၀းလီၤ. တၢ်တမံၤဃီဃုၥ်ဒီး ယွၤအမံၤန့ၣ်လီၤ.

ဖဲလံၥ်စီဆှံပၥ်ဖျါထီၣ်ၦၤအိၣ်လီၤတဲၥ်လၢအအိၣ်ဒီးယွၤအမံၤ လၢအမဲၥ်တူၢ်ခံတဖၣ်အံၤ, တမ့ၢ်တၢ်လၢအအိၣ်ထဲလၢမံၤကွဲးအသးလၢ လံၥ်မဲၥ်ဖျၢၣ်အံၤန့ၣ်ဘၣ်, မ့ၢ်ယွၤအတကဲၥ်ပ၀းကွဲးအသးလၢအဝဲသ့ၣ်အသးပူၤ, လၢနသးပူၤ, ဒီးလၢတၢ်အံၤအဃိ, ဆၢကတီၢ်ခဲအံၤန့ၣ် လၢပတၢ်အိၣ်မူအပူၤ ပလီၣ်ဖျါထီၣ်ယွၤအတၢ်အဲၣ်ဒီးအတကဲၥ်ပ၀းန့ၣ်လီၤ. တၢ်ထုးဃီၤနၤ ဘူးထီၣ် ဒီးယွၤ ဒီးနအဲၣ်အီၤလၢအမ့ၢ်ယွၤတဂၤဒီးတၢ်လၢအမၤတၢ်လၢနဂီၢ်အဃိန့ၣ် လီၤ.

လီၤသူၣ်အိၣ်သးအိၣ်မးစ့ၢ်ကီး ဖဲယွၤဒုးနဲၣ်အသးဆူစီၤမိၤၡွအိၣ် အကတီၢ်န့ၣ်, အဝဲမၤတၢ်တမံၤဃီဃုၥ်ဒီးစီၤမိၤၡွ ဒိးန့ၢ်ဘၣ်လၢအဂၤတမံၤ ဖဲတၢ်မၤလိၥ်အဘီတဆံအပူၤ, ဒ်အမ့ၢ်အတကဲၥ်ပ၀းအတၢ်ကွဲးကူဃၥ်န့ၣ် လီၤ. ဒ်န့ၣ်အသိး, ၦၤဂီၢ်မုၢ်လၢယွၤ "အမံၤ" အိၣ်လၢအလိၤ ဖဲလီၣ်ဖျါ အဆၢဒိၣ် ၁၄ အပူၤန့ၣ် ဘၣ်တၢ်ပၥ်ဖျါထီၣ်အီၤလၢ "အတိၢ်န့ၢ်ယွၤအတၢ်မၤလိၥ်တဖၣ်" န့ၣ်လီၤ. ၀ံၤကဒီးတစု, ကွၢ်ထံတၢ်ကွဲးအသးလၢ လံၥ်ဧ့ၤဘြံၤအပူၤလၢအမ့ၢ်, "တၢ်အံၤမ့ၢ်တၢ်အၢၣ်လီၤအီလီၤလၢယကမၤဒီးအီၤလၢမုၢ်နံၤတဖၣ်အလီၢ်ခံန့ၣ်, ယွၤစံးဝဲဒၣ်, ယကပၥ်လီၤယတၢ်သိၣ်တၢ်သီလၢအသးကံၢ်ပူၤ, ဒီးယကကွဲး အီၤလၢအသးလိၤ, ဒီးအတၢ်ဒဲးဘးဒီးအတၢ်အၢတၢ်သီန့ၣ် ယတသ့ၣ်နီၣ်ထီၣ် လၢၤဘၣ်" (ဧ့ၤဘြံၤ ၁၀း၁၆, ၁၇). မ့ၢ်တၢ်ပၥ်ဖျါထီၣ်တၢ်သးခုအကစီၣ်တမံၤ မးလဲၣ်, ကစၢ်ယွၤအတၢ်သိၣ်တၢ်သီန့ၣ် အိၣ်ဖျါထီၣ်လၢပလိၤဘၣ်ဆၣ်, ပလိၣ်ဒံးလၢပတၢ်ဒဲးဘးအံၤ တဘၣ်တၢ်သ့ၣ်နီၣ်ထီၣ်အီၤ "နီတစု" ဘၣ် န့ၣ်လီၤ.

ကစၢ်ယွၤအမံၤန့ၣ်, မ့ၢ်အတကဲၥ်ပ၀းလီၤ. အတၢ်သိၣ်တၢ်သီ အမံၤန့ၣ် မ့ၢ်တၢ်ကွဲးကူလီၤအတကဲၥ်ပ၀းလီၤ. ၦၤလၢအအိၣ်ဖှိၣ်ဖဲကစၢၢ် စီဆှံအလိၤ ဖဲမုၢ်နံၤခံကတၢၢ်တဖၣ်အတီၢ်ပူၤန့ၣ်, အိၣ်ဒီးတၢ်အဲၣ်ယွၤ, တၢ်အဲၣ်လၢအပၥ်ဖျါထီၣ်တၢ်ဒိကနၣ်ယွၤအတၢ်မၤလိၥ်တဖၣ်န့ၣ်လီၤ.

`ပမ့ၢ်ဘၣ်တၢ်အုၣ်က့ၤခီၣ်က့ၤၦၤခီဖျိတၢ်နၥ်ဒီး တမ့ၢ်တၢ်သိၣ်တၢ်သီ ဘၣ်န့ၣ်, ကစၢ်ယွၤအတၢ်သိၣ်တၢ်သီန့ၣ် အ၇့ဒိၣ်လၢမနုၤတမံၤလဲၣ်.`