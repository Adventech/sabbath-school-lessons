---
title:  လၢအခီၣ်ဖီလၥ်
date:   27/05/2025
---

`ဖး စံးထီၣ်ပတြၢၤ ၄၇း၁-၄ တက့ၢ်. မ့ၢ်အစံးကတိၤဘၣ်ဃး ပတၢ်လီၢ်လၢခံကတၢၢ် ဖဲကစၢ်ခ၇ံၥ်အဘီအမုၢ်ပူၤန့ၣ် မ့ၢ်မနုၤတမံၤလဲၣ်.`

လၢတၢ်အယံၥ်အဂီၢ်ပူၤ, တၢ်ဆၢကတီၢ်လၢကဟဲဝဲန့ၣ် ဂ့ၤမးလၢ ပဂီၢ်လီၤ. တချုးလၢတၢ်ဆၢကတီၢ်အံၤတုၤဒ်ဘၣ်ဒီး, ၦၤကညီသ့ၣ်တဖၣ်န့ၣ် ဟ့ၣ်လီၤဟီၣ်ခိၣ်အတၢ်ပၢတၢ်ြပးအံၤဆူမုၣ်ကီၤလံၢ်အစုပူၤ ဒီးအဆၢကတီၢ် ဖဲမုၣ်ကီၤလံၢ်လီၣ်ဖျါထီၣ်အသးလၢမူခိၣ်အတၢ်အိၣ်ဖှိၣ်အလီၢ်ဖဲ လံၥ်ယိၤဘး အပူၤန့ၣ်, အဝဲကတိၤဒိၣ်လီၤအသးလၢ ဟီၣ်ခိၣ်အံၤဘၣ်ဃးဒီးအီၤန့ၣ်လီၤ. ကစၢ်ယွၤသံကွၢ်အီၤ, "နဟဲလၢလဲၣ်" အဝဲစံးဆၢလၢ, "ယဟး၀့ၤ၀ီၤတၢ်လၢ ဟီၣ်ခိၣ်ချၢ, ဒီးလဲၤတၢ်က့ၤတၢ်လၢအချၢလီၤ."

မုၣ်ကီၤလံၢ်ဘိးဘၣ်သ့ၣ်ညါလီၤအတၢ်ပၢတၢ်ြပးအဂ့ၢ်အကျိၤ, ခီၣ်ဘၣ်တၢ်သူအီၤလၢအမ့ၢ်တၢ်ပၢတၢ်ြပး, တၢ်လၢအအိၣ်ဒီးၦၤတဂၤလၢ်လၢ် အဂီၢ်န့ၣ်လီၤ. "ဂဲၤဆၢထၢၣ်လဲၤတၢ်လၢကီၢ်ပူၤလၢအထီဒီးလၢအဒီၣ်တူၥ်န့ၣ် တက့ၢ်. အဂ့ၢ်ဒ်အံၤ, ယကဟ့ၣ်လီၤအီၤလၢနၤလီၤ" (၁မိၤၡွ ၁၃း၁၇).

`ထိၣ်သတြီၤ ၁သ့းစၤလနံ ၄း၁၃-၁၇ ဒီး စကၤ၇ယၤ ၁၄း၄ ဒီး ကွၢ်ထံဆိကမိၣ်လီၤတံၢ်လီၤဆဲးဆူကစၢ်ခ၇ံၥ်အခီၣ်န့ၣ်တက့ၢ်. တၢ်လီၤဆီလၢ နထံၣ်အီၤဖဲလံၥ်စီဆှံတဖၣ်အပူၤအံၤ, ဒီးအဝဲသ့ၣ်သိၣ်လိဘၣ်ဃးတၢ်လီၤဆီ ခံမံၤလၢအကစၢ်ခ၇ံၥ်အတၢ်ပၢဟီၣ်ခိၣ်လၢၥ်လၢၥ်ဆ့ဆ့အံၤန့ၣ် မ့ၢ်လၢမနုၤ တမံၤလဲၣ်.`

ဘၣ်ဃးဒီးကစၢ်ခ၇ံၥ်မၤတၢ် ဖဲအနံၣ်တကထိအကတၢၢ်အတီၢ်ပူၤန့ၣ်, Ellen G. White ကွဲးဝဲဒ်အံၤ, "ကစၢ်ခ၇ံၥ်ဟဲလီၤလၢကစၢၢ်သ့ၣ်စးယံၤအလိၤ, လၢ၀့ၢ်ယရူၤၡလ့ၣ်မုၢ်ထီၣ်လၢအဂဲၤဆၢထၢၣ်က့ၤလၢတၢ်သံအပူၤအလီၢ်ခံ, အဝဲက့ၤထီၣ်ဆူမူခိၣ် ဖဲမူခိၣ်ကလူးသ့ၣ်တဖၣ်စံးကတိၤတဘျီ၀ံၤတဘျီ ဘၣ်ဃး အကဟဲက့ၤကဒါက့ၤအဂ့ၢ်အကျိၤန့ၣ်လီၤ. ၀ံစကၤ၇ယၤစံးဒ်အံၤ, "ဒီးတၢ်လၢ မုၢ်တနံၤန့ၣ် အခီၣ်ကဆၢထၢၣ်လၢကစၢၢ်သ့ၣ်စၤယံးအလိၤ လၢအအိၣ်ဝဲလၢ ယရူၤၡလ့ၣ်အမဲၥ်ညါလၢမုၢ်ထီၣ်တခီလီၤ. ဒီးကစၢၢ်သ့ၣ်စၤယံးကသ့ၣ်ဖးလၢ အသးကံၢ်ပူၤ ဆူမုၢ်ထီၣ်ဒီးဆူမုၢ်နုၥ်, ကစၢၢ်ကဆူးဖးဒိၣ်ကကဲထီၣ်လီၤ... ဒီးယွၤကကဲစီၤပၤလၢဟီၣ်ခိၣ်ဒီဘ့ၣ်ညါအဖီခိၣ်လီၤ. ဒီးလၢမုၢ်တနံၤန့ၣ် ယွၤကအိၣ်တဂၤဃီ, ဒီးအမံၤကအိၣ်တမံၤဃီလီၤ" (စကၤ၇ယၤ ၁၄း၄, ၅, ၉). ဒ်အမ့ၢ်ယရူၤၡလ့ၣ်အသိး, ကြပုၢ်ထီၣ်, ဟဲလီၤလၢမူခိၣ်, ဟဲလီၤအိၣ်ဘှံး ဖဲတၢ်လီၢ်စီဆှံဒီးလၢအအိၣ်ကတဲၥ်ကတီၤအသးလၢကတူၢ်လိၥ်အီၤ, ဒီးကစၢ် ခ၇ံၥ်, ဃုၥ်ဒီးအၦၤဂီၢ်မုၢ်ဒီးကလူးစီဆှံလဲၤနုၥ်ဆူ၀့ၢ်စီဆှံအပူၤန့ၣ်လီၤ. The Great Controversy, pp. 662, 663.

`ကွၢ်ဆူတၢ်မုၢ်လၢ်လၢတၢ်ဟ့ၣ်လီၤၦၤခီဖျိကစၢ်ခ၇ံၥ်န့ၣ်တက့ၢ်. ဆိကမိၣ်ထီၣ်လၢတၢ်အိၣ်မူအံၤကီခဲမးဝဲအဂ့ၢ် ဖဲတၢ်ကိးမံၤဒဲးကတၢၢ်ကွံၥ်ဝဲ လီၤထူလီၤယိၥ်ဃုၥ်ဒီးတၢ်သံန့ၣ်တက့ၢ်. မ့ၢ်အဘျုးအဖှိၣ်အိၣ်ဒံးဝဲခဲလၢၥ်ဧါ.`