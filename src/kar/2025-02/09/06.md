---
title:  လၢၦၤကသ့ၣ်ညါနတၢ်အုၣ်က့ၤခီၣ်က့ၤအဂ့ၢ်
date:   29/05/2025
---

`ဖး စံး ၆၇ တက့ၢ်. ထါသး၀ံၣ်စံးထီၣ်ပတြၢၤအံၤ ဟ့ၣ်နၤတၢ်နၢ်ပၢၢ် လၢယွၤအၦၤဂီၢ်မုၢ်အတၢ်မၤဖဲ လီၣ်ဖျါ ၁၄း၆-၁၂ အပူၤအံၤသ့ဝဲလၢကျဲ ဒ်လဲၣ်.`

ၦၤသူၣ်ထီၣ်ဘှီထီၣ်တၢ်ဖိလၢ (Massachusetts Institute of Technology) ကၠိဒိၣ်တဖျၢၣ်အပူၤအံၤ ဒုးအိၣ်ထီၣ်တၢ်လွဲၢ်အသီလၢအသူတမံၤ ဒ်သိးကဖူဘၢတၢ်အပီးအလီတဖၣ်န့ၣ်လီၤ. တုၤမ့ၢ်တၢ်ဖိတၢ်လံၤအံၤ တၢ်ဖူ အီၤဒီးတၢ်အလွဲၢ်သူ၀ံၤဒီး, ဘူးတ့ၢ်မးလၢတၢ်ထံၣ်အီၤတသ့ဝဲဘၣ်န့ၣ်လီၤ. တၢ်အလွဲၢ်သီအံၤ ဘၣ်တၢ်ဒုးအိၣ်ထီၣ်အီၤသူန့ၢ်ဒံးတၢ်လၢအပူၤကွံၥ်တဖၣ် အါဆးမးန့ၣ်လီၤ. တၢ်အသီတမံၤအံၤ သ၀ံးန့ၢ်တၢ်ကပီၤသ့ဝဲ ၉၉.၉၉၅ မျၥ်ကယၤမးန့ၣ်လီၤ. တၢ်ကပီၤအဒိၣ်ကတၢၢ်ဒၣ်လဲၥ် ဒုးအိၣ်ဖျါထီၣ်တၢ်လၢ အဘၣ်တၢ်ကးဘၢအီၤအံၤန့ၣ်ဝဲတသ့ဘၣ်န့ၣ်လီၤ.

စံးထီၣ်ပတြၢၤ ၆၇ စးထီၣ်အသးလၢ တၢ်ဃ့ကညးယွၤဒ်အံၤ, "မ်အဒုးကပီၤထီၣ်ဘၣ်ၦၤလၢအမဲၥ်, ဒ်သိးၦၤဟီၣ်ခိၣ်ဖိကသ့ၣ်ညါနကျဲနကပူၤ" (စံး ၆၇း၁, ၂) လၢတၢ်အုၣ်က့ၤခီၣ်က့ၤအတၢ်တိၥ်ပၥ်အပူၤန့ၣ်, ယွၤကတဲၥ် ကတီၤပၥ်ကျဲလၢၦၤတၢ်ဒဲးဘးဖိအဂီၢ် ဒ်သိးတၢ်ကတူၢ်လိၥ်က့ၤအီၤလၢ ယွၤအမဲၥ်ညါ, လၢတဘၣ်တၢ်မၤဟးဂီၤအီၤဒီး ယွၤအလၤအကပီၤဘၣ်, ဒီးတုၤဒၣ်လဲၥ်လၢဆၢကတီၢ်ခဲအံၤ, လၢတၢ်အိၣ်မူအပူၤ, ကစၢ်ခ၇ံၥ်အထူၣ် စုညါဒုးအိၣ်ထီၣ်တၢ်ညီမးဝဲလၢယွၤအမဲၥ်ကကပီၤလၢပဖီခိၣ်အဂီၢ်န့ၣ်လီၤ.

ဘၣ်ဆၣ်ဒီးအါန့ၢ်ဒ်အန့ၣ်အိၣ်ဝဲလီၤ, ကစၢ်ယွၤဘၣ်အသးလၢ ပကဒုးကပီၤထီၣ်အတၢ်ကပီၤဆူၦၤဂၤအအိၣ် လၢဟီၣ်ခိၣ်ချၢအံၤန့ၣ်လီၤ. တၢ်မၤအံးဘၣ်တၢ်ဟ့ၣ်လီၤအီၤဆူအံၣ်စ၇့လးအအိၣ်, တၢ်လုၢ်ဟံၣ်န့ၣ် ကဘၣ် မ့ၢ်တၢ်ဘါထုကဖၣ်ဟံၣ်အလီၢ်လၢၦၤကလုၥ်ခဲလၢၥ်အဂီၢ်န့ၣ်လီၤ. "ယကဒုး ဟဲထီၣ်အဝဲသ့ၣ်ဒၣ်လဲၥ်ဆူယကစၢၢ်စီဆှံ, ဒီးယကဒုးသးခုအီၤလၢယတၢ် ဘါထုကဖၣ်အဟံၣ်ပူၤလီၤ. အတၢ်လုၢ်မ့ၣ်အူဒီး အတၢ်လုၢ်တဖၣ်န့ၣ် ကဘၣ် တၢ်အသးလၢယတၢ်လုၢ်လီၢ်အဖီခိၣ်လီၤ. အဂ့ၢ်ဒ်အံၤ ယဟံၣ်ကဘၣ် တၢ်ကိးအီၤလၢတၢ်ထုကဖၣ်အဟံၣ် လၢၦၤကိးကလုၥ်ဒဲးအဂီၢ်လီၤ" (ယၡါယၤ ၅၆း၇).

လၢထါစံးထီၣ်ပတြၢၤအံၤအပူၤန့ၣ်, စီၤဒၤ၀ံးဒုးသ့ၣ်နီၣ်ထီၣ်က့ၤၦၤလၢ ကစၢ်ယွၤအဲၣ်ဒိးလၢအ "ကျဲ" အံၤ တၢ်ကဘၣ်သ့ၣ်ညါအီၤလၢဟီၣ်ခိၣ်ချၢ, အတၢ်အုၣ်က့ၤခီၣ်က့ၤလၢ ၦၤကလုၥ်ခဲလၢၥ်အဂီၢ်" (စံး ၆၇း၂) လၢတၢ်လီၤ သးအုးအပူၤ, ကစၢ်ယွၤအၦၤဂီၢ်မုၢ်တဖၣ်တမၤလၢၦဲၤတၢ်မၤအဝဲအံၤဘၣ်န့ၣ် လီၤ. အံၣ်စ၇့လးအတၢ်ကွဲၤနီၣ်ကွဲးဃါလၢလံၥ်စီဆှံအလီၢ်လံၤအံၤအပူၤန့ၣ် ပၣ်ဃုၥ်ဒီးအဆၢဒိၣ်လၢအခံးသူဝဲတဖၣ်အံၤ, ဒ်သိးဒီးခ၇ံၥ်ဖိတၢ်အိၣ်ဖှိၣ်အတၢ် စံၣ်စိၤတဲစိၤလၢအပူၤကွံၥ်အနံၣ် ၂၀၀၀ အပူၤအံၤန့ၣ်လီၤ. မၤအသးဒ်သိး ပဖူပသးဒီးတၢ်အပီးအလီလၢအသူဒိၣ်မးဝဲတမံၤ လၢအထုးသး၀ံးကွံၥ်ယွၤ အတၢ်ကပီၤလၢကလီၣ်ဖျါထီၣ်သးအဂီၢ်န့ၣ်လီၤ.

အါစုအါဘျီ, ပပၥ်ကစၢ်ယွၤအတၢ်ဖံးတၢ်မၤလၢမုၢ်နံၤခံကတၢၢ်အံၤ လၢအမ့ၢ်ၦၤတူၢ်ဒိၣ်ကီၤဒိၣ်အိၣ်ဘှံးအလီၢ်လၢ အဘၣ်တၢ်ပၥ်ဃၥ်လၢနီၢ်သး အတၢ်လဲၤအပူၤ, ဒီးပသူၣ်မံသးမံမးလၢၦၤအဂၤလၢဟီၣ်ခိၣ်ချၢအံၤ ကဘၣ် ဆ့ၣ်နီၤဝဲလၢတၢ်သီၣ်တၢ်သဲအါအလီၢ်, တၢ်လီၢ်တမုၥ်လၢကျဲစၢၤအပူၤ, လၢတၢ်ကတဲၥ်ကတီၤသးတအိၣ်လၢတၢ်လဲၤဆူညါအဂီၢ်န့ၣ်လီၤ. မ့ၢ်နၥ်သက့ ဒ်န့ၣ်ဒီး, တၢ်အိၣ်ဖှိၣ်လၢအအိၣ်လီၤတဲၥ်ဖဲလီၣ်ဖျါအဆၢဒိၣ် ၁၄ အပူၤအံၤန့ၣ်, တအိၣ်ဒီးတၢ်သူၣ်မံသးမံလၢအဆၢထၢၣ်ဘၣ်ဒီး ကစၢ်ခ၇ံၥ်လၢကစၢၢ်စံယိၣ် အလိၤ, အိၣ်လၢခ၇ံၥ်အမဲၥ်ညါအံၤဒၣ်လဲၥ်ဘၣ်န့ၣ်လီၤ. လၢအလီၢ်န့ၣ်, အဝဲသ့ၣ်လဲၤဆူဟီၣ်ခိၣ်အမဲၥ်ဖံးခိၣ်, ဃ့ကညးဟီၣ်ခိၣ်လၢကဒုးစဲဘူးသကိး အသးဒီးအဝဲသ့ၣ်လၢယွၤကစၢၢ်စီဆှံအလိၤန့ၣ်လီၤ.

`ဒ်ပမ့ၢ်တၢ်အိၣ်ဖှိၣ်, ဒီးၦၤတဂၤစုၥ်စုၥ်အံၤအသိး, ပမူပဒါအိၣ်မနုၤ တမံၤလၢကသိၣ်လိၦၤဂၤတၢ်မ့ၢ်တၢ်တီအဂ့ၢ်လၢ ပအဲၣ်အီၤအံၤန့ၣ်လဲၣ်.`