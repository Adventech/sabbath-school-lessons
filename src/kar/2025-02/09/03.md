---
title:  တၢ်မုၢ်လၢ်လၢတၢ်ကီတၢ်ခဲအပူၤ
date:   26/05/2025
---

တၢ်စံးကတိၤလၢလံၥ်ထါစံးထီၣ်ပတြၢၤအတၢ်ကွဲးအပူၤန့ၣ် အါတက့ၢ် မ့ၢ်တၢ်အဒိသ့ၣ်တဖၣ်လီၤ. ဘၣ်ဆၣ်ဒီး မ့မ့ၢ်တၢ်လၢအဘၣ်ဃးဒီးတၢ်စံးကတိၤ လၢအဒုးနဲၣ်ဆူဟီၣ်ခိၣ်တၢ်ကဘၣ်မၤဂ့ၤထီၣ်က့ၤအီၤလၢအကတၢၢ်အံၤန့ၣ်, ပအိၣ်ဒီးတၢ်ဂ့ၢ်တၢ်ကျိၤလၢကနၥ်အီၤလၢအမ့ၢ်တၢ်အဒိတမံၤန့ၣ်လီၤ. ထါစံးထီၣ်ပတြၢၤအဆၢဒိၣ် ၄၆ ဒုးသ့ၣ်နီၣ်ထီၣ်ၦၤလၢဟီၣ်ခိၣ်အက့ၢ်အဂီၤအံၤ ကဘၣ်ဒိဘၣ်ထံးဝဲဒိၣ်ဒိၣ်အါအါ ဖဲကစၢ်ခ၇ံၥ်ဟဲက့ၤလီၤခံဘျီတဘျီအကတီၢ် န့ၣ်လီၤ. ဘၣ်ဆၣ်ဒီး တမ့ၢ်ထဲလၢကစၢၢ်ကလိဒီးပီၣ်လဲၣ်တဖၣ် ကဘၣ်ဒိ ဘၣ်ထံးဘၣ်, ဟီၣ်ခိၣ်အတၢ်စံၣ်စိၤတဲစိၤလၢအကတကၢ်န့ၣ် မ့ၢ်ဝဲဟီၣ်ခိၣ် အဘီအမုၢ်တဖၣ် ကဟးဂီၤကွံၥ်ဝဲဒၣ်အဂ့ၢ်, ၦၤကညီအပဒိၣ်ပၦၢ်လၢ အဒုး အိၣ်ထီၣ်တၢ်ဖှီၣ်တၢ်နးလၢအနံၣ်အကထိတဖၣ်အံၤန့ၣ် ကဟးဂီၤကွံၥ်ဝဲဒၣ်န့ၣ် လီၤ.

လၢအကတၢၢ်န့ၣ်, တၢ်စိတၢ်ကမီၤခဲလၢၥ်သ့ၣ်တဖၣ်လၢ အဟဲစိၥ်န့ၢ် ၦၤကညီတၢ်နးတၢ်ဖှီၣ်ဒီး တၢ်အၢတၢ်သီအံၤန့ၣ်, ကကတၢၢ်ကွံၥ်ဝဲလၢၥ်လၢၥ် ဆ့ဆ့န့ၣ်လီၤ.

`ဖး ယံး၇မံယၤ ၄း၂၃-၂၆ တက့ၢ်. တချုးလၢ "မူခိၣ်အသီဒီး ဟီၣ်ခိၣ်အသီ" တုၤဒံးဝဲဘၣ်န့ၣ်, လံၥ်စီဆှံအဆၢဖိသ့ၣ်တဖၣ်အံၤ မ့ၢ်အစံး ကတိၤတၢ်မနုၤတမံၤလၢအဘၣ်ဃးဒီးဟီၣ်ခိၣ်အဘူၣ်အတီၢ်န့ၣ်လဲၣ် (လီၣ်ဖျါ ၂၁း၁).`

လံၥ်စီဆှံ၀ံအကလုၢ်ကထါ ဒုးနဲၣ်ၦၤလၢတၢ်ကမၤအသးလၢ ဟီၣ်ခိၣ်ချၢအဂ့ၢ်န့ၣ်လီၤ. အဒိ, ဒၤနံးယ့လးအတၢ်ထံၣ်လၢညါခီ ဖဲဒၤနံးယ့လး အဆၢဒိၣ် ၇ အပူၤ ဒုးနဲၣ်ၦၤလၢပီၣ်လဲၣ်အကလံၤမုၢ်လၢၦၤကလုၥ်တဖၣ် ဟဲအိၣ်ထီၣ်ဝဲဒၣ်လၢအကျါန့ၣ်လီၤ. တၢ်ဂဲၤပျုၢ်ဂဲၤဆှး, တၢ်ဒုးတၢ်ယၤ အကလံၤန့ၣ် အူဘၣ်ဝဲၦၤတခီဘီမုၢ်ဖိတဖၣ်အပီၣ်လဲၣ်, (ဟီၣ်ခိၣ်) ဒုးအိၣ်ထီၣ် ဘီမုၢ်တဘ့ၣ်၀ံၤတဘ့ၣ်, ဘၣ်ဆၣ်ဒီး ဘီမုၢ်လၢကမၤဘၣ်ဂီၢ်က့ၤၦၤကညီ အတၢ်ကီတၢ်ခဲန့ၣ် တအိၣ်ဝဲနီတဘ့ၣ်ဘၣ်. ဟီၣ်ခိၣ်အပဒိၣ်ပၦၢ်, ခိၣ်နၢ် တဖၣ်လၢပနၥ်န့ၢ်အီၤအံၤ, အိၣ်ဖျါမးလၢအိၣ်ဒီးတၢ်ဒဲးဘးဒီးအဲၣ်လီၤဒၣ်ထဲ အသးဘူးထီၣ်မးလၢကိးဆၢကတီၢ်ဒဲးဃၣ်ဃၣ်န့ၣ်လီၤ.

ဘီမုၢ်လၢအဘၣ်တၢ်ဒုးနဲၣ်န့ၢ်စီၤဒၤနံးယ့လးတဖၣ်န့ၣ် တကဲထီၣ် တၢ်ပူၤဖျဲးအဟံၣ်အဃိလၢကစၢ်ယွၤအၦၤဂီၢ်မုၢ်တဖၣ်အဂီၢ်ဘၣ်လီၤ (တနီၤ မ့ၢ်ဂ့ၤန့ၣ် ဒ်အဂၤတဖၣ်ဘၣ်ဆၣ်) ဘၣ်ဆၣ်ပသ့ၣ်ညါလၢပမ့ၢ်ထံဖိကီၢ်ဖိလၢ မူခိၣ်အဘီအမုၢ်ပူၤ (ဖံလံးပံၤ ၃း၂၀) ဒီးထီန့ၢ်ဒံးဟီၣ်ခိၣ်လၢအအိၣ်ဒီး တၢ်သဘံၣ်သဘုၣ်တဖျၢၣ်အံၤန့ၣ်, အိၣ်ဒီးလီၢ်ပစိၥ်လၢတၢ်မၤဟးဂီၤအီၤတသ့ ဘၣ်တမံၤန့ၣ်လီၤ. (ယဃ့းစက့လး ၁း၂၆). ကစၢ်ခ၇ံၥ်သိၣ်လိနဲၣ်လိဝဲလၢ ဟီၣ်ခိၣ်အံၤ ကတုၤလၢတၢ်သဘံၣ်ဘုၣ်အပူၤ ဒ်ပဘူးထီၣ်ဒီးကစၢ်ခ၇ံၥ်အတၢ် ဟဲက့ၤအကတီၢ် (မးသဲ ၂၄), ပဟီၣ်ခိၣ်တၢ်မၤအသးမ့ၢ်အိၣ်ဝဲဒ်လဲၣ်ဒ်လဲၣ် ဘၣ်ဆၣ်ဒီး ပအိၣ်ဂၢၢ်ဆိးကျၢၤလၢတၢ်နၥ်အပူၤသ့ဝဲဒၣ်န့ၣ်လီၤ. အဂ့ၢ်ဒ်လဲၣ် ပသ့ၣ်ညါလၢကစၢ်ယွၤန့ၣ် တအိၣ်ဒီးအတၢ်သူၣ်ဒိၣ်သးဖျိးဘၣ်ဒီး ကမၤလၢၦဲၤ အတၢ်အၢၣ်လီၤအီလီၤလၢလၢၦဲၤၦဲၤအဃိန့ၣ်လီၤ. "ၦၤကလုၥ်တဖၣ်အသီၣ် ထီၣ်ရုၢ်ရုၢ်, ဘီမုၢ်တဖၣ်ဟူး၀းဝဲလီၤ. အဝဲဒၣ်ဒုးသီၣ်လီၤအကလုၢ်, ဒီးဟီၣ်ခိၣ် ၦံၢ်ဝဲလီၤ. တၢ်သုးမုၢ်ဂီၢ်မုၢ်အယွၤအိၣ်ဒီးၦၤ, စီၤယၤကိၥ်အကစၢ်မ့ၢ်ပတၢ် ပူၤဖျဲးအလီၢ်လီၤ" (စံး ၄၆း၆, ၇). လၢဆၢကတီၢ်ဖုၣ်ကိၥ်အတီၢ်ပူၤန့ၣ်, တၢ်မၤအသးတဘျ့တဆှီဝဲဘၣ်ဒီး တသ့ဝဲနီတစုဘၣ်န့ၣ်လီၤ. လၢတၢ်ဆၢ ကတီၢ်ယံၥ်ဝဲအပူၤဧါ. တၢ်အံၤ, ကဘၣ်စံးဘျုးကစၢ်ခ၇ံၥ်လၢတၢ်ခဲလၢၥ်အဂီၢ် န့ၣ်လီၤ.

`ပဟီၣ်ခိၣ်အံၤ တၢ်သဘံၣ်သဘုၣ်အိၣ်ဒီးတၢ်ပၢဆှၢအီၤတန့ၢ်ဘၣ် အဂ့ၢ်န့ၣ် ဘၣ်သံကွၢ်အလီၢ်တအိၣ်ဘၣ်. ပဟ့ၣ်အဒိ, စီၤဒၤနံးယ့လး အတၢ်ထံၣ်လၢညါမၤစၢၤၦၤလၢကထံၣ်တၢ်ကမၤအသးဂ့ၤလၢပဂီၢ် ဖဲပအိၣ်ဒီး တၢ်နၥ်န့ၣ်ကသ့ဝဲလၢကျဲဒ်လဲၣ်.`