---
title:  လၢလံၥ်ထါစံးထီၣ်ပတြၢၤအပူၤ (၂)
date:   24/05/2025
---

### တၢ်မၤလိတနွံအံၤအဂီၢ်ဖး

စံး ၄၆; ယံး၇မံယၤ ၄း၂၃-၂၆; စံး ၄၇း၁-၄; ၁သ့းစၤလနံ ၄း၁၃-၁၇; စံး ၇၅; လီၣ်ဖျါ ၁၄း၆-၁၂.

> <p>တၢ်ကလုၢ်ထူ</p>
> "ယွၤဧၢ, မ်ၦၤဂီၢ်မုၢ်စံးထီၣ်ပတြၢၤနၤတက့ၢ်. မ်ၦၤခဲလၢၥ်စံးထီၣ် ပတြၢၤနၤတက့ၢ်. မ်ၦၤဂီၢ်မုၢ်သူၣ်ခုသးခု, ဒီးသး၀ံၣ်တၢ်လၢတၢ်သူၣ်ဖှံသးညီ တက့ၢ်. အဂ့ၢ်ဒ်အံၤ, နဲဒၣ်အံၤ နကစံၣ်ညီၣ် တီၦၤဂီၢ်မုၢ်, ဒီးနသးကအိၣ် ၦၤဂီၢ်မုၢ်လၢဟီၣ်ခိၣ်ချၢလီၤ" (စံးထီၣ်ပတြၢၤ ၆၇း၃, ၄).

ဖဲဆိကမိၣ်ထီၣ်တၢ်မၤအသးလၢခံတဖၣ်အကတီၢ်န့ၣ်, ပသးအိၣ် ကွၢ်ထံလၢတၢ်ဒူတၢ်ဃိၤ ဒီးတၢ်စိတၢ်ကမီၤတဖၣ်လၢလံၥ်လီၣ်ဖျါအပူၤန့ၣ်လီၤ. မ့ၢ်လီၤ, အဝဲသ့ၣ်တဖၣ်အိၣ်ဒီးတၢ်မၤလၢအဒိၣ်အမုၢ်, တၢ်မၤလၢအ၇့ဒိၣ် တမံၤစ့ၢ်ကီးလီၤ. မ့တမ့ၢ်ဘၣ်ဒီး ကစၢ်ယွၤတပၥ်ဖျါအဝဲသ့ၣ်လၢ လံၥ်စီဆှံ အပူၤလၢပဂီၢ် ဒ်သိးကနၢ်ပၢၢ်အဝဲသ့ၣ်အဂီၢ်ဘၣ် (လီၣ်ဖျါ ၁း၃).

မ့ၢ်နၥ်သက့ဒ်န့ၣ်ဒီး, ၀ံအကလုၢ်ကထါမၤတၢ်ဘၣ်ဃးဒီးတၢ်မၤအသး အနီၣ်၀ံၥ်ခံတဖၣ်လၢအဘၣ်ထွဲလိၥ်အသးဒီးတၢ်ဒဲးဘး, တၢ်နးတၢ်ဖှီၣ်, တၢ်ဒုးလၢတၢ်ဂ့ၤဒီးတၢ်အၢအဘၢၣ်စၢၤ, တၢ်တတီတလိၤဒီးတၢ်တီတၢ်လိၤ အန့ဆၢၣ်, တၢ်မၤအၢမၤသီဒီးတၢ်လၢအမၤအသးအါန့ၢ်ဒံးအအံၤသ့ၣ်တဖၣ် န့ၣ်လီၤ.

လံၥ်ထါစံးထီၣ်ပတြၢၤစ့ၢ်ကီးစံးကတိၤတၢ်ဘၣ်ထွဲလိၥ်အသးဒီး တၢ်သ့ၣ်တဖၣ်အံၤလၢအဒိၣ်အယိၥ်အဂ့ၢ်, လူၤဃူသ့ၣ်ညါၦၤကညီသးအတၢ် တူၢ်ဘၣ်လၢအဂ့ၤကတၢၢ်-စးထီၣ်လၢတၢ်သးဟးဂီၤလၢအခံးသူတုၤလၢ တၢ်သူၣ်ဖှံသးညီလၢအမဲၣ်သူမဲၣ်ဂီၤတအိၣ်ဘၣ်အပူၤန့ၣ်လီၤ. ပထံၣ်ဘၣ်လၢ ၦၤအံၣ်စ၇့လးဖိကတဲၥ်ကတီၤအသးလၢတၢ်ဒုး ဒ်သိးကထီဒါတၢ်ခံးသူအစိ အကမီၤန့ၣ်လီၤ. ပဖးဘၣ်ၦၤတဂၤဒၣ်ဝဲ ဘၣ်သဂၢၢ်ဒီးတၢ်သံကွၢ်လၢဘၣ်မနုၤ ကစၢ်ယွၤတကတိၤစံးဆၢက့ၤတၢ်အၢတၢ်သီအဂ့ၢ်ဘျၢဘျၢဒီးတဘျီဃီဘၣ်, တၢ်သံကွၢ်လၢပသံကွၢ်အီၤလၢ တၢ်သးဒ့ဒီတအိၣ်ဘၣ်အပူၤအံၤန့ၣ်လီၤ. ပဘၣ်တၢ်ဆှၢၦၤဆူတၢ်လီၢ်စီဆှံအပူၤ ဒ်သိးကသ့ၣ်ညါတၢ်စံးဆၢတဖၣ်အံၤ ဒီးတၢ်ဃ့ကညးအိၣ်ထီၣ်တဘျီ၀ံၤတဘျီ ဒ်သိးကသ့ၣ်ညါကစၢ်ယွၤလၢအမ့ၢ် တၢ်ဘၣ်တ့အကစၢ်န့ၣ်လီၤ. တၢ်သ့ၣ်တဖၣ်အံၤ တမ့ၢ်တၢ်သံကွၢ်တဖၣ်လၢ ပဘၣ်လဲၤခီဖျိအီၤ, ဘၣ်သဂၢၢ်အီၤလၢမုၢ်မဆါတနံၤညါအံၤစ့ၢ်ကီးန့ၣ်ဘၣ်ဧါ.

မ့ၢ်လီၤ, လၢတၢ်အံၤအဃိ ပအိးထီၣ်လံၥ်ထါစံးထီၣ်ပတြၢၤ ဒ်သိးဒီး ကမၤလိအါထီၣ်တၢ်မ့ၢ်တၢ်တီတဖၣ်လၢအ၇့ဒိၣ်မးဝဲအံၤန့ၣ်လီၤ.