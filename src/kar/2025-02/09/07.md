---
title:  တၢ်ဆိကမိၣ်ဆူညါအဂီၢ်
date:   30/05/2025
---

ဖး စံးထီၣ်ပတြၢၤအဆၢဒိၣ် ၁၃၃; မၤတၢ် ၁း၄-၉; ဒီး လီၣ်ဖျါ ၅း၄-၇ တက့ၢ်.

"ဖဲ မိၢ်ပၢ်လၢပျၢၤအစိၤအကတီၢ်န့ၣ်, သးစီဆှံအတၢ်စိတၢ်ကမီၤ ဘၣ်တၢ်လီၣ်ဖျါထီၣ်အီၤဖျါမးဝဲဒ်တၢ်ပနီၣ်အသိး, ဘၣ်ဆၣ်ဒီးတမ့ၢ်အလၢဝဲၦဲၤ ဝဲဒၣ်နီတစုဘၣ်. လၢအဆၢကတီၢ်ခဲအံၤန့ၣ်, လၢတၢ်ဒိကနၣ်တၢ်အုၣ်က့ၤ ခီၣ်က့ၤကစၢ်အတၢ်စံးတၢ်ကတိၤအပူၤ, ပျဲၢ်ဘီၣ်သ့ၣ်တဖၣ်န့ၣ် ဃ့သကွံၢ် ကညးသးတၢ်ဟ့ၣ်အဝဲအံၤ, ဒီးလၢမူခိၣ်န့ၣ် ကစၢ်ခ၇ံၥ်မၤအါထီၣ်အတၢ် ဃ့ကညးစၢၤန့ၣ်လီၤ. အဝဲဒိးန့ၢ်သးစီဆှံအတၢ်ဟ့ၣ်ဒ်သိးလၢကလူလီၤဝဲဆူ အၦၤဂီၢ်မုၢ်တဖၣ်အဂီၢ်န့ၣ်လိၤ." Ellen G. White, The Acts of the Apostles, p. 37.

ပျဲၢ်ဘီၣ်တဖၣ်တၢ်စံးဘၣ်တဲဘၣ်အဝဲသ့ၣ်လၢကစိၥ်ကစၢ်ခ၇ံၥ် တၢ်အုၣ်အသး, “ဆူဟီၣ်ခိၣ်ကတၢၢ်” (မၤတၢ် ၁း၈) တၢ်မၤလၢကဘိးဘၣ် သ့ၣ်ညါလီၤကစၢ်ခ၇ံၥ်အတၢ်ဟဲက့ၤအဂ့ၢ် (မးသဲ ၂၄း၁၄) န့ၣ်လီၤ. ပကဘၣ် ဆဲးမၤတၢ်လၢအဝဲသ့ၣ်စးထီၣ်တ့ၢ်ဝဲတဖၣ်အံၤန့ၣ်လီၤ.

ဖဲကစၢ်ခ၇ံၥ်စံးၦၤလၢ ကစိၥ်တၢ်သးခုကစီၣ်ဆူဟီၣ်ခိၣ်ချၢအကတီၢ် အံၤန့ၣ်, အဝဲတပၥ်လီၤတဲၥ်ကွံၥ်ၦၤထဲတဂၤဧိၤလၢ ကမၤအီၤအဂီၢ်ဘၣ်. တၢ်မၤအံၤ ဘၣ်တၢ်နဲၣ်အကျဲလၢမူခိၣ်တၢ်လီၢ်စီဆှံအလီၢ်န့ၣ်လီၤ. ပတၢ်မၤအံၤ ဘၣ်တၢ်စၢဃၥ်အီၤလၢကစၢ်ခ၇ံၥ်အပူၤ, အဝဲနဲၣ်ၦၤကျဲဒီး ဟ့ၣ်ၦၤတၢ်စိ တၢ်ကမီၤန့ၣ်လီၤ. တၢ်အံၤမ့ၢ်အတၢ်မၤ, တမ့ၢ်ပတၢ်မၤဘၣ်, ဘၣ်တၢ်စံးၦၤလၢ ကဘၣ်ပိၥ်အတၢ်ဆှၢတၢ်တွၤၦၤအကျဲန့ၣ်လီၤ. နကထံၣ်သ့ၣ်ညါဘၣ်လၢ တၢ်အံၤမၤအသးဒီးအံၣ်စ၇့လး, ကစၢ်ယွၤစံးဘၣ်အဝဲသ့ၣ်လၢ ကလူၤပိၥ်ထွဲ အတၢ်သိၣ်လိနဲၣ်လိအကျဲ, ၀ံၤကဒီးန့ၣ် အဝဲဒုးအိၣ်ထီၣ်တၢ်လၢမၤအသး တသ့ဘၣ်န့ၣ် မၤအသးသၦၢ်ကတၢၢ်န့ၣ်လီၤ. သးစီဆှံန့ၣ် မၤတ့ၢ်တၢ်လၢ ၦၤလၢပဃၢၤတဖၣ်အသးကံၢ်ပူၤလံ, တၢ်စံးၦၤလၢပကဘၣ်အိၣ်ဖဲန့ၣ် ဖဲတၢ်ဆၢတဲၥ်ဟဲတုၤဝဲအကတီၢ်ဒ်သိးပကကွဲမုၥ်အဝဲသ့ၣ် ဒ်သိးကဒုးစဲဘူး အသးဒီးယွၤအၦၤဂီၢ်မုၢ်လၢအဆၢထၢၣ်ဃုၥ်ဒီးသိဖိ ဖဲကစၢၢ်စံယိၣ်အလိၤအံၤ န့ၣ်လီၤ. တလိၣ်လၢပကဘၣ်ဒုးအိၣ်ထီၣ်ကျဲဧိၤကပူၤဧိၤလၢအသီတဖၣ်န့ၣ် ဘၣ်, အဂ့ၢ်ဒ်လဲၣ် ပတမ့ၢ်ၦၤလၢအဘၣ်ကွၢ်ထွဲတၢ်မၤအံၤဘၣ်အဃိန့ၣ်လီၤ.