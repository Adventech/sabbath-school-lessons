---
title:  ခ့ရူၥ်ခံဂၤ
date:   12/05/2025
---

တုၤမ့ၢ်ပမိၢ်ဒိၣ်ပၢ်ဒိၣ်ခံဂၤ ဘၣ်တၢ်ဟီထီၣ်ကွံၥ်အဝဲသ့ၣ်လၢ သ၀ီ ဧ့ၤဒ့ၣ်အပူၤ၀ံၤတစိၢ်ဖိဒီး, ကစၢ်ယွၤဟ့ၣ်လီၤမ့းၡံအၤအတၢ်မုၢ်လၢ်အံၤန့ၣ်လီၤ (၁မိၤ ၃း၁၅). မၤကဒီးတစုအဝဲဒုးအိၣ်ထီၣ်တၢ်အဒိလၢအစိဒိၣ်အကမီၤဒိၣ် ဖဲဧ့ၤဒ့ၣ်တၤသၣ်လီၢ်အပဲတြီ, ပၥ်လီၤခ့ရူၥ်ခံဂၤဃုၥ်ဒီးနးမ့ၣ်အူလၢအဝဲသ့ၣ် အဘၢၣ်စၢၤန့ၣ်လီၤ. တၢ်အံၤမ့ၢ်ယွၤအလီၢ်ပစိၥ်အဒိတမံၤဒီး လီၤဂၥ် တၢ်အၢၣ်လီၤအီလီၤအတလါန့ၣ်လီၤ (၂မိၤ ၂၅း၁၈).

`ဖး ၁မိၤ ၃း၂၁-၂၄ တက့ၢ်. တၢ်ဟ့ၣ်လီၤခ့ရူၥ်အမူအဒါမနုၤ တမံၤလဲၣ်ဒီး ဘၣ်မနုၤအဃိလဲၣ်.`

ဖဲခ့ရူၥ်တၢ်ဟ့ၣ်လီၤအီၤမူဒါလၢၦၤတၢ်ဒဲးဘးဖိသုတတုၤလၢ သ့ၣ်တၢ်မူ အထံးတဂ့ၤအဂီၢ် (၁မိၤ ၃း၂၂), အဝဲသ့ၣ်မ့ၢ်စ့ၢ်ကီးတၢ်အဒိတမံၤလၢ တၢ်မုၢ်လၢ်, တၢ်အၢၣ်လီၤအီလီၤအဂီၢ်လၢ မုၢ်တနံၤန့ၣ် ၦၤကညီတဖၣ်ကဘၣ် တၢ်ဟ့ၣ်က့ၤအီၤမူခိၣ်အဘီအမုၢ်န့ၣ်လီၤ. "ဧ့ၤဒ့ၣ်တၤသၣ်အလီၢ်အံၤ အိၣ်လီၤတဲၥ်ဝဲဒ်ယံၥ်တ့ၢ်မးလၢၦၤကညီတဖၣ်ဘၣ်တၢ်ဟီထီၣ်ကွံၥ်အီၤလၢ တၢ်မုၥ်တၢ်ခုၣ်အလီၢ်အံၤန့ၣ်လီၤ. ၦၤလီၤကမၣ်ဖိသ့ၣ်တဖၣ် ဘၣ်တၢ်ဟ့ၣ် အီၤအခွဲးလၢ ကကွၢ်စိဃီၤၦၤလၢ အတၢ်ကမၣ်တအိၣ်ဘၣ်တဖၣ်အဟံၣ်အဃီ ဒီးအဝဲသ့ၣ်ကလဲၤနုၥ်အဂီၢ် ဘၣ်တၢ်တြီဃၥ်အီၤထဲလၢခီဖျိမူခိၣ်ကလူးလၢ အပၢၤတၢ်သ့ၣ်တဖၣ်အံၤန့ၣ်လီၤ. ဖဲမူခိၣ်ဘီမုၢ်အပဲတြီလၢ ခ့ရူၥ်ပၢၤဃၥ်တၢ် အလီၢ်အံၤန့ၣ်, ယွၤအလၤအကပီၤဘၣ်တၢ်လီၣ်ဖျါထီၣ်အီၤန့ၣ်လီၤ. ဖဲအံၤန့ၣ်, စီၤအၤဒၣ်ဒီးအဖိခွါတဖၣ် ဘူၣ်ထီၣ်ဘါထီၣ်ယွၤန့ၣ်လီၤ. အဝဲသ့ၣ်မၤသီထီၣ် က့ၤတၢ်ဒိကနၣ်တၢ်အၢၣ်လီၤအီလီၤအတၢ်မၤလိၥ်လၢ အဝဲသ့ၣ်လုၢ်သ့ၣ်ခါ ပတၥ်ဝဲဒီး ဒုးလီၤမၢ်ကွံၥ်အဝဲသ့ၣ်လၢဧ့ၤဒ့ၣ်တၤသၣ်အလီၢ်အံၤန့ၣ်လီၤ... ဘၣ်ဆၣ်ဒီး, လၢတၢ်ဟ့ၣ်က့ၤတၢ်လၢအလီၢ်ခံကတၢၢ်အံၤအပူၤ, ဖဲ "ဟီၣ်ခိၣ်ဒီး မူခိၣ်အသီအိၣ်ထီၣ်ဝဲ" လီၣ်ဖျါ ၂၁း၁, တၢ်ကမၤဂ့ၤထီၣ်က့ၤအီၤဂ့ၤန့ၢ်ဒံးလၢ အခီၣ်ထံးန့ၣ်လီၤ." Ellen G. White, Patriarchs and Prophets, p. 62.

တၢ်စံးတၢ်ကတိၤဖဲ ၁မိၤၡွ ၃း၂၄ အပူၤအံၤန့ၣ် လီၤသူၣ်အိၣ် သးအိၣ်ဒိၣ်မးလီၤ. လံၥ်စီဆှံဒုးနဲၣ်လၢယွၤ "ပၥ်လီၤ" ခ့ရူၥ်လၢ မုၢ်ထီၣ် ဧ့ၤဒ့ၣ်တၤသၣ်အလီၢ် ဒီးဧ့ၤဘြံၤအကျိၥ်လၢအခီၣ်ထံးခီၣ်ဘိအံၤ မ့ၢ်ဝဲ shakan, ဟဲလၢတၢ်ကတိၤလၢအမ့ၢ်တၢ်စီတၢ်ဆှံ, "ဒဲတၢ်အိၣ်တၢ်ဆိးအလီၢ်" (ကွၢ် ၂မိၤ ၂၅း၉; ၄မိၤ ၃း၂၆). ဖဲယွၤအိၣ်ဆိးဝဲလၢအၦၤဂီၢ်မုၢ်အကျါန့ၣ်လီၤ. တၢ်ကတိၤလၢအမ့ၢ် shekinah ယွၤအတၢ်အိၣ်ဆိးအလီၢ်အံၤ တအိၣ်ဖျါလၢ လံၥ်စီဆှံအပူၤဘၣ်ဆၣ်, အိၣ်သူၣ်လီၤအသးလၢ လံၥ်တဖျၢၣ်လၢအဘၣ် တၢ်ကွဲးကျိၥ်အီၤလၢအမ့ၢ် "ဒဲတၢ်အိၣ်ဆိးအလီၢ်" အံၤန့ၣ်လီၤ. တၢ်ကွဲးခီကျိၥ် လံၥ်မဲၥ်ဖျၢၣ် shakan ဘျၢဘျၢန့ၣ်မ့ၢ်ဒ်အံၤ, "ကစၢ်ယွၤဒုးအိၣ်ဒုးဆိးခ့ရူၥ်လၢ မုၢ်ထီၣ်ဧ့ၤဒ့ၣ်တၢ်သၣ်အလီၢ်န့ၣ်လီၤ.

လၢလံၥ်စီဆှံအပူၤန့ၣ်, ခ့ရူၥ်န့ၣ် ဘၣ်ထွဲလိၥ်အသးဒီးယွၤအတၢ် အိၣ်ဝဲဆိးဝဲအလီၢ် (၁ကွဲး ၁၃း၆; စံး ၈၀း၁ ဒီး ယၡါယၤ ၃၇း၁၆) လီၤဆီဒၣ် တၢ်ဘၣ်ဃးဒီးလီၢ်ပစိၥ်အလီၢ်, တၢ်လီၢ်လၢယွၤအမံၤဘၣ်တၢ်ဘိးဘၣ်သ့ၣ်ညါ လီၤအီၤအလီၢ်န့ၣ်လီၤ. ပတကြၢးသးပ့ၤနီၣ်လၢ ၦၤသူၣ်ခ့သးၦၢ် ၂၄ ဂၤလၢ အပၢၤယွၤအလီၢ်ပစိၥ်ဖဲ လီၣ်ဖျါ ၄ ဒီး ၅ အပူၤအံၤ လၢအစံးထီၣ်ပတြၢၤဒီး ဘိးဘၣ်သ့ၣ်ညါလီၤယွၤအတၢ်ခွဲးတၢ်ယၥ်လၢ ကပၢတၢ်အဂီၢ် ဒ်အမ့ၢ်ၦၤတ့ လီၤတၢ်တဂၤအသိးန့ၣ်လီၤ (လီၣ်ဖျါ ၄း၁၁). တၢ်အံၤမၤစၢၤၦၤလၢ ကနၢ်ပၢၢ် လီၢ်ပစိၥ်အလီၢ်အကျဲအတၢ်ထံၣ်ဒီး ပတၢ်မၤဒ်အမ့ၢ်ၦၤတၢ်ဒဲးဘးဖိလၢ တၢ်ပျၢ်ကွံၥ်အတၢ်ကမၣ်လၢတၢ်၇့ဒီးၦၤလၢအတ့လီၤၦၤတဂၤအံၤအပူၤန့ၣ် လီၤ.