---
title:  ယွၤလၢအၦၤဂီၢ်မုၢ်အကျါ
date:   14/05/2025
---

လၢယွၤအတၢ်ဆှၢတၢ်တွၤအတၢ်အိၣ်ဆိးလၢတၢ်အၢၣ်အပူၤအံၤ အလီၢ်ခံန့ၣ်, ၦၤအံၣ်စ၇့လးဖိအိၣ်ကတီၢ်လၢ အတၢ်လဲၤဆူကီၢ်တၢ်စံးပၥ် အပူၤအံၤဒီး, ဒုးအိၣ်ထီၣ်ဒဲစီဆှံ, ဒီး၀ံၤကဒီးတစုၦၤဂီၢ်မုၢ်သ့ၣ်တဖၣ်န့ၣ် ကသူၣ်ထီၣ်အဒဲ၀းတ၇ံးအီၤ, ၦၤသၢဒူၣ်သူၣ်ထီၣ်အတၢ်အိၣ်ဆိးအလီၢ်လၢ ဒဲတကပၤစုၥ်စုၥ်န့ၣ်လီၤ. ယွၤအတၢ်အိၣ်ဆိးကဟဲလီၤလၢတၢ်စီဆှံကတၢၢ် အလီၢ် ဒီးဟံးန့ၢ်အလီၢ်လၢအၦၤဂီၢ်မုၢ်တဖၣ်အကျါန့ၣ်လီၤ.

**ၦၤအဒူၣ်တဖုလၢ အပၢတၢ်န့ၣ် အိၣ်လၢတၢ်လီၢ်လွံၢ်နၢၣ်လၢ ဒဲကပၤ အဃၢၤတဒူၣ်စုၥ်စုၥ်န့ၣ်လီၤ. ဒ် ၄မိၤၡွအဆၢဒိၣ် ၂ အတၢ်ပၥ်ဖျါထီၣ်ဝဲအသိး, ၦၤအဒူၣ်လၢအပၢတၢ်သ့ၣ်တဖၣ်အံၤ မ့ၢ်မနုၤသ့ၣ်တဖၣ်အဒူၣ်လဲၣ်.**

`၄မိၤၡွ ၂း၃ (မုၢ်ထီၣ်)`

`၄မိၤၡွ ၂း၁၀ (ကလံၤထံး)`

`၄မိၤၡွ ၂း၁၈ (မုၢ်နုၥ်)`

`၄မိၤၡွ ၂း၂၅ (ကလံၤစိး)`

ကွၢ်ထံဆိကမိၣ်လၢ ၦၤပၢတၢ်အဒူၣ်အထၢတဒူၣ်စုၥ်စုၥ်အံၤ ဘိးထီၣ် အနီၢ်ကစၢ်ဒၣ်ဝဲအနီၢ်တယၢ်လီၤဆီ, လၢအပၥ်ဖျါလၢအမ့ၢ်မတၤတဂၤလဲၣ် န့ၣ်လီၤ. ဖဲလံၥ်စီဆှံတပၥ်ဖျါထီၣ်နီၢ်တယၢ်တမံၤလၢ်လၢ်အံၤအဂ့ၢ်လီၤတံၢ် လီၤဆဲးဘၣ်အကတီၢ်န့ၣ်, တၢ်လီၤသူၣ်အိၣ်သးအိၣ်, အိၣ်ထီၣ်ဝဲလၢအဘၣ်ဃး ဒီးတၢ်အလုၢ်အလၢ်အဂ့ၢ်အကျိၤ, လၢအအိၣ်သူၣ်လီၤအသးလၢကလုၥ်ဒူၣ် ဒၣ်ဝဲအတကဲၥ်ပ၀းလၢအဘၣ်တၢ်ပၥ်ဖျါထီၣ်အီၤလၢဖဲ ၁မိၤၡွ ၄၉ ဒီး ၅မိၤၡွ ၃၃ အပူၤ, လၢတၢ်ဟ့ၣ်လီၤအီၤလၢတၢ်လွံၢ်နၢၣ်အလီၢ်အံၤန့ၣ်လီၤ. "ဒ်၇ၤဘံ အတၢ်စံၣ်စိၤတဲစိၤအိၣ်ဝဲအသိး, ယူဒၤအတၢ်ပနီၣ်န့ၣ် မ့ၢ်ဝဲခ့ယုၢ်, လၢရူဘ့ၤ တခီလီၤဂၥ်ဒ်ၦၤကညီအခိၣ်တဖျၢၣ်, အံးဖ၇့းန့ၣ် မ့ၢ်ဝဲကျီၢ်ဖါဒီးဒၤန့ၣ် မ့ၢ်ဝဲ လံၥ်Bကီကြၣ်တဘ့ၣ်, လၢတၢ်အံၤအဃိ, သးလွံၢ်ဖျၢၣ်လၢအပၥ်ဖှိၣ်ထီၣ်အသး လၢခ့ရူၥ်အက့ၢ်အဂီၢ်လၢယဃ့းစက့လးပၥ်ဖျါထီၣ်အံၤ ကဲတၢ်ခၢၣ်စးလၢ တၢ်ပနီၣ်လွံၢ်မံၤအံၤအဂီၢ်န့ၣ်လီၤ." Carl Friedrich Keil and Franz Delitzsch, Commentary on the Old Testament, (Peabody, MA: Hendrickson, 2011), vol. 1, p. 660.

ညီမးဝဲလၢကဖးတၢ်အလုၢ်အလၢ်အါအါကလဲၥ်အံၤန့ၣ်လီၤ. ဘၣ်ဆၣ်, လီၤသူၣ်အိၣ်သးအိၣ်မးဝဲလၢ ကထိၣ်သတြီၤတၢ်အလုၢ်အလၢ်သ့ၣ် တဖၣ်အံၤ ဒီးလံၥ်စီဆှံအတၢ်ပၥ်ဖျါထီၣ်၀့ၢ်ယရူၤၡလ့ၣ်အသီအဂ့ၢ်န့ၣ်လီၤ. တၢ်သူၣ်အိၣ်သးအိၣ်ဟဲအိၣ်ထီၣ်ဝဲလၢ ပဲတြီတဖၣ်လၢ ကဲခၢၣ်စးလၢဒူၣ်သၢဒူၣ် အဂီၢ် လၢ၀့ၢ်လွံၢ်နၢၣ်အံၤအပူၤန့ၣ်လီၤ (လီၣ်ဖျါ ၂၁း၁၂, ၁၃)

တၢ်ပၥ်ဖျါထီၣ်အံၣ်စ၇့လးအိၣ်တၢ်လီၢ်ဒီး၀့ၢ်ယရူၤၡလ့ၣ်အသီ မၤနီၣ်မၤဃါတၢ်ဂ့ၢ်တၢ်ကျိၤလၢအ၇့ဒိၣ်မးတမံၤလၢအမ့ၢ်ကစၢ်ယွၤအံၤ အဲၣ်ဒိး လၢကထုးဃီၤၦၤကညီဘူးဒီးအလီၢ်ပစိၥ်အံၤအဂ့ၢ်န့ၣ်လီၤ. လံၥ်လီၣ်ဖျါ သိၣ်လိၦၤလၢ "ကစၢ်ယွၤလၢအသ့တၢ်လၢၥ်, ဒီးသိဖိန့ၣ်, မ့ၢ်အတၢ်လုၢ်ဟံၣ်" န့ၣ်လီၤ (လီၣ်ဖျါ ၂၁း၂၂).

`မ့ၢ်လီၤ, ပတအိၣ်ဆိးလၢအံၣ်စ၇့လးအဒဲက၀ီၤပူၤန့ၣ်ဘၣ်. ဘၣ်ဆၣ်, လၢပတၢ်အိၣ်မူအပူၤလၢဆၢကတီၢ်ခဲအံၤန့ၣ်, သုးဘူးသးဒီးကစၢ်ယွၤကသ့ဝဲ လၢကျဲဒ်လဲၣ်.`