---
title:  ကွၢ်ကွၢ်ယၤလီၤ, မၢလီၤယၤတက့ၢ်
date:   11/05/2025
---

လၢအပူၤကွံၥ်စှၤနံၣ်အတီၢ်ပူၤန့ၣ်, တၢ်အိၣ်ဖှိၣ်တဖုဆၢတဲၥ်လၢ ကဘှီဂ့ၤထီၣ်က့ၤတၢ်လီၢ်လၢအဖီလၥ်ကတၢၢ်တပူၤ ဒ်သိးကဒုးအိၣ်ထီၣ် တၢ်၇့လိၥ်မုၥ်လိၥ်သးအလီၢ်အသီတခါန့ၣ်လီၤ. တၢ်အဆိကတၢၢ်တမံၤလၢ အဝဲသ့ၣ်မၤန့ၣ်မ့ၢ်တၢ်ဒုးအိၣ်ထီၣ်မ့ၣ်အူလၢကကပီၤအဂီၢ်, နၥ်ဝဲလၢတၢ်လီၢ် တၢ်ကျဲအံၤ ကဖျါဃံလၤဒိၣ်ထီၣ်ဝဲအဂီၢ်န့ၣ်လီၤ. တုၤမ့ၢ်အဝဲသ့ၣ်ဒုးအိၣ်ထီၣ် မ့ၣ်အူ၀ံၤဒီး, တၢ်လီၢ်တၢ်ကျဲဖျါမးလၢအတဂ့ၤန့ၣ်ဒံးအလီၢ်ဘၣ်လီၤ, အဂ့ၢ် ဒ်လဲၣ် တၢ်ကပီၤန့ၣ် လီၣ်ဖျါထီၣ်တၢ်တလၢတၦဲၤဘၣ်တဖၣ်သ့ဝဲအဃိန့ၣ်လီၤ.

၀ံယၡါယၤအတၢ်ထံၣ်ယွၤအလီၢ်ပစိၥ်လၢ လီၤသးကတုၤအံၤ ပၥ်လီၤတဲၥ်န့ၢ်အီၤတၢ်သ့ၣ်ညါလၢ အဝဲမ့ၢ်ၦၤတလၢတၦဲၤဘၣ်တဂၤန့ၣ်လီၤ. "ယဘၣ်အဖှီၣ်လီၤ, အဂ့ၢ်ဒ်အံၤ ယဘၣ်တၢ်မၤဟးဂီၤယၤလီၤ. အဂ့ၢ်ဒ်အံၤ ယမ့ၢ်ၦၤလၢအပျုၤတကဆှီဘၣ်တဂၤ, ဒီးယအိၣ်ယဆိးလၢၦၤလၢအပျုၤ တကဆှီဘၣ်တကလုၥ်အကျါန့ၣ်လီၤ. အဂ့ၢ်ဒ်အံၤ, ယမဲၥ်ထံၣ်ဘၣ်လံစီၤပၤ တဂၤ, တၢ်သုးမုၢ်ဂီၢ်မုၢ်အယွၤလံ. (ၡါ ၆း၅). ပမ့ၢ်ဘၣ်တၢ်ကိးဃီၤၦၤတဘျီဃီ ဆူယွၤအမဲၥ်ညါဒ်အံၤဒီး, ပကတူၢ်ဘၣ်တၢ်တမံၤဃီဒ်သိးအအံၤန့ၣ်လီၤ. တၢ်ကပီၤန့ၣ် ကပီၤဝဲလၢလၢၦဲၤၦဲၤဒ်သိးကသုးကွံၥ်ပတၢ်ကတိၤပူၤဖျဲးပသး ခဲလၢၥ်န့ၣ်လီၤ. လၢယွၤအမဲၥ်ညါန့ၣ်, ပသ့ၣ်ညါလၢပလီၤမၢ်ကွံၥ်န့ၣ်လီၤ. ယၡါယၤဒိးန့ၢ်ဘၣ်တၢ်လီၤကမၢကမၣ်လၢအသးသမူဒီတကတီၢ်ညါအပူၤန့ၣ် လီၤ.

`ဖး ယၡါယၤ ၆း၆-၈ တက့ၢ်. ၀ံယၡါယၤသ့ၣ်ညါလၢ တၢ်ဒဲးဘး အခီပညီန့ၣ် ပဝဲဒၣ်သ့ၣ်တဖၣ်အံၤ ပလီၤမၢ်ကွံၥ်ဝဲလံလီၤ. တၢ်ဒဲးဘးအဘူး အလဲန့ၣ် မ့ၢ်တၢ်သံလီၤ. ဘၣ်ဆၣ်ဒီး, လၢကပၥ်လီၤတဲၥ်ပၥ်လၢ တၢ်ဒဲးဘး အဘူးအလဲအပူၤအလီၢ်န့ၣ်, တၢ်အဲၣ်တၢ်ကွံအယွၤထုးဃီၤၦၤ ဘူးထီၣ် ဘူးထီၣ်န့ၣ်လီၤ. တၢ်ထံၣ်လိၥ်သးအဘျုးအဖှိၣ်န့ၣ် မ့ၢ်မနုၤလဲၣ်ဒီး ဘၣ်မနုၤ လၢအ၇့ဒိၣ်နီၢ်မးလဲၣ်.`

ယၡါယၤအတၢ်ဒဲးဘးအံၤ ကဆှီထီၣ်က့ၤဝဲဖဲစ့၇ၤဖးဟံးန့ၢ်မ့ၣ်အူ ကဖးဒီး ထိးအထးခိၣ်ဒီးမ့ၣ်အူအံၤအကတီၢ်န့ၣ်လီၤ. တၢ်အံၤကမ့ၢ်သ့ၣ်သ့ၣ် တၢ်လုၢ်လီၢ်အမ့ၣ်အူ ဖဲတၢ်ဃ့ကညးစၢၤတၢ်အလီၢ်အိၣ်ဝဲလၢယွၤအၦၤဂီၢ်မုၢ် အဂီၢ်န့ၣ်လီၤ. (လီၣ်ဖျါ ၈း၃, ၄). အတၢ်ဒဲးဘးဘၣ်တၢ်ပျၢ်ကွံၥ်အီၤ, ဒီးအဝဲဘၣ်တၢ်ပၥ်အီၤလၢအကြၢးဆၢထၢၣ်သ့ဝဲလၢယွၤအမဲၥ်ညါ, ဘၣ်ဆၣ် အါန့ၢ်ဒ်အအံၤန့ၣ်, ဘၣ်တၢ်ဟ့ၣ်လီၤအီၤတၢ်ဖံးတၢ်မၤလၢ ကကဲယွၤအခၢၣ်စး လၢဟီၣ်ခိၣ်ချၢအံၤန့ၣ်လီၤ.

လၢတၢ်အဲၣ်ဒိးသ့ၣ်ညါဒိၣ်အပူၤ, လံၥ်မဲၥ်ဖျၢၣ်လၢအမ့ၢ် "စ့၇ၤဖး" အံၤ အခီပညီမ့ၢ်ဝဲ "တၢ်တမံၤလၢကကဲၤထီၣ်ဝဲ" န့ၣ်လီၤ. ကွၢ်ထံကွၢ်ဆးလၢ ကစၢ်ခ၇ံၥ်အတၢ်ပၥ်ဖျါထီၣ်ဘျၢတၢ်စီၤယိၤဟၣ်အတၢ်ဖံးတၢ်မၤဖဲ ယိၤဟၣ် ၅း၃၅ အံၤတက့ၢ်. "အဝဲဒၣ်န့ၣ် မ့ၢ်မ့ၣ်အူဒၢလၢအကဲၤဝဲ, ဒီးကပီၤထီၣ်, ဒီးသုသးအိၣ်တစိၢ်လၢသုကသူၣ်ဖှံသးညီလၢအတၢ်ကပီၤအပူၤလီၤ." မ့ၢ်မး လီၤ, စီၤယိၤဟၣ်အနီၢ်ကစၢ်ဒၣ်ဝဲ မ့ၢ်ၦၤတၢ်ဒဲးဘးဖိလၢလိၣ်ဘၣ်တၢ်ဘျုး တၢ်ဖှိၣ်ဒီးတၢ်အုၣ်က့ၤခီၣ်က့ၤတဂၤဘၣ်ဆၣ်, အတၢ်ဖံးတၢ်မၤဒုးနဲၣ်ဆူ ၦၤထဲတဂၤဧိၤလၢ အကဟဲစိၥ်တၢ်ဘျုးတၢ်ဖှိၣ်ဒီးတၢ်အုၣ်က့ၤခီၣ်က့ၤအံၤ အအိၣ်န့ၣ်လီၤ.

ကစၢ်ခ၇ံၥ်ဟဲဒ်သိးဒီးခၢၣ်စးတဂၤလၢ အလီၣ်ဖျါထီၣ်ပၢ်ကစၢ်ယွၤ အဘျုးအဖှိၣ်အလၢအၦဲၤ, ဒီးကစၢ်ယွၤဆှၢဃီၤ၀ံတဂၤ, ၦၤတၢ်ဒဲးဘးဖိ, လၢကမၤတၢ်တမံၤဃီဒ်အံၤဒ်မူခိၣ်အစ့၇ၤဖးတဂၤအသိးန့ၣ်လီၤ.

`တုၤမ့ၢ်၀ံယၡါယၤသ့ၣ်ညါလၢ အတၢ်ဒဲးဘးဘၣ်တၢ်ပျၢ်ကွံၥ်အီၤ တစုဒီး အဝဲစံးဝဲလၢ, "ကွၢ်ကွၢ် ယၤလီၤ, မၢလီၤယၤတက့ၢ်" (ယၡါယၤ ၆း၈). ပဝဲဒၣ်တဂၤစုၥ်စုၥ်, ဒ်ယၡါယၤအသိး, ပတၢ်ဒဲးဘးမ့ၢ်ဘၣ်တၢ်ပျၢ်ကွံၥ်အီၤ လၢကစၢ်ခ၇ံၥ်အသွံၣ်ဒီး, စံးဆၢဒ်ယၡါယၤအံၤကသ့ဝဲလၢကျဲဒ်လဲၣ်.`