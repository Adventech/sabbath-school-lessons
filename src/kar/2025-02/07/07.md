---
title:  တၢ်ဆိကမိၣ်ဆူညါအဂီၢ်
date:   16/05/2025
---

ဖး Ellen G. WHite, "The Controversy Ended," pp. 669- 671, 676-678, in The Great Controversy.

မုၣ်ကီၤလံၢ်, တဘျီအမ့ၢ်ခ့ရူၥ်လၢတၢ်ဖှူအီၤတဂၤအံၤ ဂုၥ်ကျဲးစၢး မၤဟါဂီၤတၢ်နၥ်န့ၢ်အီၤလၢကစၢ်ယွၤအလီၢ်ပစိၥ်အပူၤအံၤန့ၣ်လီၤ. ကစၢ်ယွၤ ဟ့ၣ်ကလူးလၢအလီၤကမၣ်တဖၣ်ကဆဲးပူထီၣ်တၢ်ဒ်သိးကပၥ်ဖျါထီၣ်တၢ်အၢ တၢ်သီအဒိၣ်အယိၥ်ဆူတၢ်ဘၣ်တ့ခဲလၢၥ်တဖၣ်အအိၣ် လၢအဟဲဝဲခီဖျိ တၢ်ပၥ်ထီၣ်ထီသးအဃိ, ဒီးဖဲမုၣ်ကီၤလံၢ်လီန့ၢ်ၦၤကညီလၢ ကမၤသကိးတၢ်ဒီး အီၤ ဒ်သိးကဒုးတၢ်ဒီးယွၤန့ၢ်ဝဲအကတီၢ်န့ၣ်, ကစၢ်ခ၇ံၥ်မၤနၢၤအီၤလၢ ထူၣ်စုညါအလိၤလၢၥ်လၢၥ်ဆ့ဆ့, မၤန့ၢ်က့ၤၦၤကညီအလီၢ်အကျဲ ဖဲကလူးလၢ အလီၤကမၣ်တဖၣ်ဆၢထၢၣ်တ့ၢ်ဝဲတဘျီန့ၣ်လီၤ. ၦၤတၢ်ဒဲးဘးဖိတဖၣ်လၢ ခ၇ံၥ်အပူၤန့ၣ် ထီဒါမုၣ်ကီၤလံၢ်အတၢ်ပၥ်ဒ့ၣ်ပၥ်ကမၣ်တၢ်ဖျါဖျါန့ၣ်လီၤ. လၢအကတၢၢ်န့ၣ်, ကစၢ်ယွၤအတၢ်လီၣ်ဖျါထီၣ်အတၢ်ဂ့ၤတၢ်၀ါဒီး အတၢ်အဲၣ်န့ၣ် ဒိၣ်န့ၢ်ဒံးလၢမုၣ်ကီၤလံၢ်တချုးလီၤကမၣ်ဒံးဘၣ်န့ၣ်လီၤ. ကစၢ်ယွၤတပၥ်လီၤလၢတၢ်အၢတၢ်သီကအိၣ်ထီၣ်ဒီးတၢ်သံတၢ်ၦၢ်လၢအဘူး အလဲအိၣ်လီၤထူလီၤယိၥ်အံၤဘၣ်ဆၣ်သနၥ်က့, တုၤမ့ၢ်အအိၣ်ထီၣ်တ့ၢ်အသး ဒီးကစၢ်ယွၤအတၢ်ဂ့ၤဒီးတၢ်အဲၣ်တၢ်ကွံကလီၣ်ဖျါထီၣ်အသးလၢကျဲတဖၣ် လၢအတအိၣ်ထီၣ်တ့ၢ်ဝဲနီတစုဘၣ်န့ၣ်လီၤ.

ကစၢ်ခ၇ံၥ် "ကွၢ်ဃီၤဝဲၦၤလၢအဘၣ်တၢ်အုၣ်က့ၤခီၣ်က့ၤအီၤသ့ၣ် တဖၣ်, ဘၣ်တၢ်မၤဂ့ၤထီၣ်က့ၤအီၤလၢအနီၢ်ကစၢ်ဒၣ်ဝဲအက့ၢ်အဂီၤ, သးကိးဖျၢၣ်ဒဲးအိၣ်ဒီးကစၢ်ယွၤအတၢ်ပၥ်သူၣ်ပၥ်သး, မဲၥ်ကိးဘ့ၣ်ဒဲးလီၣ်ဖျါထီၣ် အတၢ်လီၤဂၥ်အစီၤပၤအံၤန့ၣ်လီၤ. အဝဲကွၢ်ဃီၤဝဲအနီၢ်ကစၢ်ဒၣ်ဝဲအနီၢ်ခိဒီး သးအတၢ်ဘၣ်ဒိဘၣ်ထံးဒီးအဝဲသူၣ်မံသးမံဝဲဒၣ်န့ၣ်လီၤ. မၤကဒီးတစု, တၢ်ကလုၢ်တဖၣ်လၢအတုၤဃီၤဆူကမျၢၢ်အတီအလိၤ ဒီးကမျၢၢ်အအၢအသီ အအိၣ်အံၤ ဘိးဘၣ်သ့ၣ်ညါလီၤလၢ "ကွၢ်ကွၢ်, ယၦ့ၤက့ၤသုလၢယသွံၣ်လံ, လၢတၢ်အံၤအဂီၢ်, ယတူၢ်တၢ်ဖှီၣ်, ယဒိးသံယသးလၢအဝဲသ့ၣ်ကအိၣ်ဆိးလၢ ယအိၣ်ဆိးအလီၢ်လၢတၢ်လီၤထူလီၤယိၥ်ဒီတကတီၢ်ညါအပူၤအံၤန့ၣ်လီၤ. ဒီးတၢ်စံးထီၣ်ပတြၢၤအတၢ်သး၀ံၣ်အံၤ လဲၤထီၣ်ဆူၦၤကူသိးတၢ်၀ါအအိၣ် ဘၣ်ဃးဒီးလီၢ်ပစိၥ်အံၤလၢအမ့ၢ်, "သိဖိလၢအဒိးသံအသးန့ၣ်, ဂ့ၤဒိးန့ၢ်တၢ်စိ တၢ်ကမီၤ, ဒီးတၢ်ထူးတၢ်တီၤ, ဒီးတၢ်ကူၣ်ဘၣ်ကူၣ်သ့, ဒီးတၢ်အဂံၢ်အဘါ, ဒီးတၢ်ယူးတၢ်ယီၣ်, ဒီးတၢ်လၤကပီၤ, ဒီးတၢ်စံးထီၣ်ပတြၢၤအီၤလီၤ" (လီၣ်ဖျါ ၅း၁၂). Ellen G. White, The Great Controversy, p. 671.