---
title:  တၢ်အခီၣ်ထံးတဖၣ်လၢ၀ံအကလုၢ်ကထါအဂီၢ်
date:   10/05/2025
---

### တၢ်မၤလိတနွံအံၤအဂီၢ်ဖး

ၡါ ၆း၆-၈; ၁မိၤ ၃း၂၁-၂၄; ဃ့း ၁း၄-၁၄; လီၣ်ဖျါ ၄း၁-၁၁; ၄မိၤ ၂း၃-၂၅; ၡါ ၁၄း၁၂-၁၄.

> <p>တၢ်ကလုၢ်ထူ</p>
> "ဒီးယနၢ်ဟူယွၤကလုၢ်စံးဝဲဒၣ်, ယကမၢလီၤမတၤတဂၤလဲၣ်, ဒီးမ့ၢ်မတၤကလဲၤလၢပဂီၢ်လဲၣ်. ဒီးယစံး, ကွၢ်ကွၢ်ယၤလီၤ. မၢလီၤယၤ တက့ၢ်" (ယၡါယၤ ၆း၈).

ကစၢ်ယွၤအတၢ်ခွဲးတၢ်ယၥ်လၢကပၢတၢ်ဘၣ်တ့အဂီၢ်န့ၣ် အိၣ်သူၣ် လီၤအသးလၢအဝဲမ့ၢ်ၦၤတ့လီၤတၢ်ခဲလၢၥ်တဂၤအဃိအဖီခိၣ် (လီၣ်ဖျါ ၄း၁၁) ဒီးလၢအတကဲၥ်ပ၀းအဖီခိၣ်န့ၣ်လီၤ. မ့ၢ်လၢတၢ်သ့ၣ်ညါယွၤအတကဲၥ်ပ၀း အတီအလိၤအံၤ ဒီးပသ့ၣ်ညါနၢ်ပၢၢ်ၦၤကညီအံၤတၢ်ဒဲးဘးဒိၣ်ဝဲထဲလဲၣ်အဂ့ၢ် ဒီးတချုးန့ၢ်ဘၣ်ယွၤအလၤအကပီၤဘၣ်န့ၣ်လီၤ (၇ိမ့ၤ ၃း၂၃).

တနွံအံၤ, ပကကွၢ်ယံၤထီၣ်ဆူတၢ်ထံၣ်လၢညါခီဘၣ်ဃးလီၢ်ပစိၥ်ပူၤ ဒီးကွၢ်ထံကွၢ်ဆးလၢၦၤကညီ၇့ဒီးယွၤလၢအစီဆှံ, ဒီးခ၇ံၥ်အတၢ်လုၢ်ထီၣ် အသးအံၤ မၤဂ့ၤထီၣ်က့ၤၦၤ ဒီးထုးဘူးၦၤဘူးထီၣ်ဒီးယွၤအလီၢ်ပစိၥ်အံၤ ဒ်လဲၣ်ဒ်လဲၣ်အဂ့ၢ်န့ၣ်လီၤ. ကစၢ်ယွၤကတီၤပၥ်လၢကမၤဂ့ၤထီၣ်က့ၤၦၤအံၤ တမ့ၢ်ထဲၦၤတဂၤဧိၤဘၣ်, မ့မ့ၢ်တခီၦၤအဒူၣ်အထၢခဲလၢၥ်ဒ်သိးကလီၣ်ဖျါထီၣ် ယွၤအတၢ်လၤတၢ်ကပီၤဆူတၢ်ဘၣ်တ့အဂၤတဖၣ်အအိၣ်န့ၣ်လီၤ. ခီဖျိ တၢ်ဖးကစၢ်ယွၤအကလုၢ်ကထါလၢအဂၤတဖၣ်အံၤအဃိ, ပထံၣ်တၢ်ဂ့ၢ် တၢ်ကျိၤအ၇့ဒိၣ်အကဒုလၢအမၤစၢၤၦၤ ဒ်သိးကနၢ်ပၢၢ်ဒီးစးထီၣ်ပၥ်လုၢ်ပၥ်ၦ့ၤ တၢ်ကိးဃီၤလၢအထီလၢယွၤဟ့ၣ်လီၤၦၤ, ဒူၣ်ဖိထၢဖိလၢအဘၣ်တၢ်ပျၢ် တၢ်ကမၣ်ဒီးၦၤတၢ်ဒဲးဘးဖိလၢအဘၣ်တၢ်အုၣ်က့ၤခီၣ်က့ၤအီၤန့ၣ်လီၤ.

ၦၤကညီအတၢ်ပူထီၣ်အံၤ ကကတၢၢ်ကွံၥ်ဝဲလၢၥ်လၢၥ်ဆ့ဆ့ဒီး လီၤစိၤလီၤထီန့ၣ်လီၤ. ဒီးအါန့ၢ်ဒ်အန့ၣ်န့ၢ်, ယွၤအတၢ်အဲၣ်အတကဲၥ်ပ၀း, အနီၢ်ကစၢ်ဒၣ်ဝဲအတၢ်စူးကွံၥ်ညိကွံၥ်အသး, ဒီးအနီၢ်ကစၢ်ဒၣ်ဝဲအတၢ် လုၢ်ထီၣ်အသးသမူအံၤ, ကကပီၤထီၣ်ဝဲဒိၣ်န့ၢ်ဒံးအတၢ်တိၥ်ပၥ်လၢၦၤကညီ သ့ၣ်တဖၣ်အဂီၢ် လၢအခီၣ်ထံးခီၣ်ဘိန့ၣ်ဒံးလီၤ. ကစၢ်ယွၤတအဲၣ်ဒိးနီတစု လၢၦၤကညီအံၤကလီၤကမၣ်ဝဲဘၣ်ဆၣ်သနၥ်က့, ခီဖျိထူၣ်စုညါ, ကစၢ်ယွၤ အတၢ်အဲၣ်အတကဲၥ်ပ၀းအံၤ ဘၣ်တၢ်လီၣ်ဖျါထီၣ်အီၤလၢၦၤအါဂၤအမဲၥ်ညါ လၢကျဲလၢအလီၤလိၣ်လီၤလးအပူၤအံၤန့ၣ်လီၤ.