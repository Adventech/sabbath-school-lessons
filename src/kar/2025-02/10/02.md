---
title:  သိဖိအတၢ်သးဒိၣ်ထီၣ်
date:   01/06/2025
---

`ဖး လီၣ်ဖျါ ၆း၁၂-၁၇ တက့ၢ်. ကွၢ်ဆိကမိၣ်ထံထံဆးဆးလၢ ၦၤဂီၢ်မုၢ်သ့ၣ်တဖၣ်အံၤ စံးဆၢက့ၤတၢ်လၢအထံၣ်ဘၣ်ဝဲတၢ်မၤအသးလၢ မုၢ်နံၤခံကတၢၢ်အံၤ အိၣ်ဖျါထီၣ်သတူၢ်ကလၥ်အဂ့ၢ်န့ၣ်တက့ၢ်. မ့ၢ်နထံၣ် တၢ်မနုၤတမံၤလၢဘၣ်ဃးအဝဲသ့ၣ်တၢ်စံးဆၢအံၤန့ၣ်လီၤ.`

လီၤသူၣ်အိၣ်သးအိၣ်မးလၢ ၦၤလၢအလီၤမၢ်ကွံၥ်တဖၣ်တကိးထီၣ် တၢ်လၢအမ့ၢ်, "တၢ်အံၤမ့ၢ်မနုၤလဲၣ်. မ့တမ့ၢ် မတၤတဂၤမၤဝဲလဲၣ်" အံၤ အဂ့ၢ်န့ၣ်လီၤ. ဖျါမးလၢအဝဲသ့ၣ်, သ့ၣ်ညါဝဲလၢတၢ်မၤအသးအဂ့ၢ်အကျိၤ န့ၣ်လီၤ. အဝဲသ့ၣ်စံးလၢကစၢ်ခ၇ံၥ်မ့ၢ်သိဖိ, လၢအတၢ်သ့ၣ်ညါဆိပၥ်လၢ ကစၢ်ခ၇ံၥ်အဂ့ၢ်အကျိၤလံန့ၣ်လီၤ. ဖျါစ့ၢ်ကီးလၢအဝဲသ့ၣ်, သ့ၣ်ညါလၢ, "တၢ်အဒိၣ်အမုၢ်နံၤဘၣ်ဃးဒီးအဝဲဒၣ်အတၢ်သးဒိၣ်ထီၣ်န့ၣ်ဘၣ်လံ" ဒီး အဝဲသ့ၣ်တုၤလၢတၢ်မုၢ်လၢ်တအိၣ်လၢၤဘၣ်အပူၤ, "မ့ၢ်မတၤဆၢထၢၣ်သ့ တဂၤလဲၣ်" (လီၣ်ဖျါ ၆း၁၇).

တချုးလၢတၢ်အကတၢၢ်ဒ်ဘၣ်န့ၣ်, တၢ်သးခုအကစီၣ်န့ၣ် ဘၣ်တၢ်စိၥ် အီၤဆူၦၤကလုၥ်လၢဟီၣ်ခိၣ်ချၢအံၤအအိၣ်ခဲလၢၥ်အကျါ (မးသဲ ၂၄း၁၄) ဒီး မူခိၣ်ကလူးသၢဂၤအတၢ်ကစီၣ်န့ၣ်ဘၣ်တၢ်၇ၤလီၤဆူဟီၣ်ခိၣ်ဒီဘ့ၣ်ညါအပူၤ န့ၣ်လီၤ. ဘၣ်ဆၣ်သနၥ်က့ဒီး, ၦၤဂီၢ်မုၢ်ကအိၣ်ဝဲတနီၤလၢတအိၣ်ဒီး တၢ်ပလီၢ်သူၣ်ပလီၢ်သးဘၣ်, တမ့ၢ်လၢတဒိးန့ၢ်ဘၣ်တၢ်ဂ့ၢ်တၢ်ကျိၤအဃိဘၣ်, မ့မ့ၢ်တခီ မ့ၢ်လၢအဝဲသ့ၣ်ဂ့ၢ်လိၥ်လၢ ကနၥ်တၢ်ဒီးတဒိကနၣ်တၢ်အဃိန့ၣ်လီၤ. တၢ်အံၤမ့ၢ်တၢ်ဂ့ၢ်တၢ်ကျိၤတမံၤလၢၦၤဂီၢ်မုၢ်ဒ်အံၤသ့ၣ်တဖၣ် လီၤမၢ်ကွံၥ်ဝဲ ဖဲမုၢ်နံၤခံကတၢၢ်အကတီၢ်အံၤန့ၣ်လီၤ.

`ဖး မးသဲ ၂၄း၃၆-၄၄ တက့ၢ်. တၢ်မၤလိလၢကစၢ်ခ၇ံၥ်စံးဘၣ် ၦၤလၢ ပကြၢးဟံးန့ၢ်အီၤလၢစီၤနိအၤအပူပူၤအံၤန့ၣ် မ့ၢ်မနုၤလဲၣ်.`

ကစၢ်ခ၇ံၥ်ဒုးနဲၣ်လၢ ထံလုၥ်ဘၢတၢ်အပူ ဒ်သိးကဟ့ၣ်ပလီၢ်ၦၤလၢ အတၢ်ဟဲက့ၤခံဘျီတဘျီအံၤ ကမ့ၢ်တၢ်လီၤကမၢကမၣ်လၢၦၤအါဂၤအဂီၢ်န့ၣ် လီၤ. ထံလုၥ်ဘၢတၢ်အံၤ တဟဲလၢတၢ်လီၤကမၢကမၣ်အပူၤ ခီဖျိတၢ်တပၥ်ဖျါ ထီၣ်အဂ့ၢ်အကျိၤအဃိ ဒ်သိးဒီးတၢ်ဟဲက့ၤခံဘျီတဘျီအံၤန့ၣ်ဘၣ်. စီၤနိအၤ စံၣ်တဲၤတဲလီၤတၢ်အနံၣ် ၁၂၀ ဆူဟီၣ်ခိၣ်လၢအဂ့ၢ်လိၥ်စူၢ်က့ၤနၥ်က့ၤတၢ် အအိၣ်အံၤန့ၣ်လီၤ. တၢ်စံးကတိၤဘၣ်ၦၤခဲလၢၥ် လၢတၢ်ကမၤအသးအဂ့ၢ် န့ၣ်လီၤ. အဝဲသ့ၣ်တနၥ်ဝဲဘၣ်လီၤ.

လၢတဆၢကတီၢ်ဃီန့ၣ်, ၦၤအါအါကလဲၥ်ဆိကမိၣ်လၢတၢ်ဆၢကတီၢ် ယံၥ်တ့ၢ်မးဝဲအဃိ, ၀ံအကလုၢ်ကထါအတၢ်စံးပၥ်တဖၣ်အံၤ ကမၣ်ဝဲဒၣ်အဂ့ၢ် န့ၣ်လီၤ. စီၤပ့းတရူးကွဲးတၢ်ဘၣ်ဃးထံလုၥ်ဘၢတၢ်အဂ့ၢ်ဒ်အံၤ, "သ့ၣ်ညါဆိ တၢ်အံၤတက့ၢ်, လၢမုၢ်နံၤတဖၣ်အကတၢၢ်န့ၣ်, ၦၤဒုၣ်ဒွဲၣ်တၢ်ကဟဲလၢ တၢ်ဒုၣ်ဒွဲၣ်အပူၤ, ဒီးကလဲၤဖဲအတၢ်ကလုၥ်ကလိၤဒၣ်ဝဲအသိး, ဒီးကစံး, တၢ်စံးပၥ်လၢအဝဲဒၣ်ကဟဲန့ၣ် မ့ၢ်အအိၣ်ဖဲလဲၣ်. အဂ့ၢ်ဒ်အံၤ, ပၢ်တဖၣ် မံသပ့ၤအလီၢ်ခံန့ၣ်, တၢ်ခဲလၢၥ်အိၣ်ဒၣ်တၢ်ဒ်တၢ်တ့လၢအခီၣ်ထံးလံၤလံၤ အသိးန့ၣ်လီၤ" (၂ပ့း ၃း၃, ၄). ဒ်နံၣ်လါလဲၤပူၤကွံၥ်ဝဲအသိး, တၢ်ပၥ်အသး ဒ်အံၤကဒိၣ်ထီၣ်အါထီၣ်ဝဲဒၣ်န့ၣ်လီၤ.

`လၢၦၤတဂၤစုၥ်စုၥ်အတၢ်လဲၤခီဖျိအပူၤ, ကစၢ်ခ၇ံၥ်အတၢ်ဟဲက့ၤ ခံဘျီတဘျီ (လၢတၢ်ဂ့ၢ်တၢ်ကျိၤတနီၤအပူၤ, အတၢ်ဟဲက့ၤသၢဘျီတဘျီ) အံၤ တမ့ၢ်အအါန့ၢ်ဒံးတၢ်ဆၢကတီၢ်လၢတၢ်သံ၀ံၤအလီၢ်ခံဘၣ် ဒီးပသ့ၣ်ညါလၢ တၢ်အိၣ်မူအံၤ လဲၤပူၤကွံၥ်ဝဲခ့ျမးအဂ့ၢ်န့ၣ်လီၤ. တၢ်ထံၣ်အံၤ မၤစၢၤၦၤလၢ ကသဂၢၢ်ဒီး "တၢ်မၤယံၥ်မၤနီၢ်သး" သ့ဝဲလၢကျဲဒ်လဲၣ်.`