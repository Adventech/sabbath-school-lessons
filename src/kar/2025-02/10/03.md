---
title:  စီၤနိအၤအတၢ်စံၣ်တဲၤတဲလီၤတၢ်သးခုကစီၣ်အဂ့ၢ်
date:   02/06/2025
---

စီၤပ့းတရူးဒုးသ့ၣ်နီၣ်ထီၣ်က့ၤၦၤလၢ, ၦၤဂီၢ်မုၢ်အါအါကလဲၥ်တအိၣ် ကတီၤအသးလၢကစၢ်ခ၇ံၥ်အတၢ်ဟဲက့ၤဘၣ်အံၤန့ၣ်လီၤ. အဂ့ၢ်ဒ်လဲၣ် အဝဲသ့ၣ်, "ဘၣ်အသးလၢအတသ့ၣ်ညါဘၣ်တကူၣ်သ့ၣ်လီၤ" (၂ပ့း ၃း၅). တၢ်မၤတ့ၢ်အသးဖဲထံလုၥ်ဘၢတၢ်အကတီၢ်အံၤန့ၣ်လီၤ. လၢမုၢ်မဆါတနံၤ အံၤန့ၣ်, ဟီၣ်ခိၣ်မ့ၢ်အိၣ်ဒီးတၢ်သ့ၣ်နီၣ်ထီၣ်က့ၤထံလုၥ်ဘၢတၢ်အဂ့ၢ်ဒိၣ်ဒိၣ်မုၢ်မုၢ် ဘၣ်ဆၣ်, (ယၤ၀ၣ်, Greek တုၤလီၤလၢ Mayans ကလုၥ်စံးကတိၤတၢ်ဂ့ၢ် ဘၣ်ဃးထံလုၥ်ဘၢတၢ်အံၤအါအါကလဲၥ်လၢတၢ်လီၤလိၣ်လီၤလးအပူၤ) စီၤနိအၤအပူလၢမုၢ်မဆါတနံၤအံၤ ကမ့ၢ်လံၥ်စီဆှံအတၢ်ပၥ်ဖျါလၢအလီၤ နံၤဘၣ်ဖၣ်လဲတမံၤအကျါန့ၣ်လီၤ. ဒ်တၢ်စံးပၥ်တ့ၢ်ဝဲအသိး, ဟီၣ်ခိၣ်အံၤ ပၥ်ကွံၥ်တၢ်ကွဲးသ့ၣ်တဖၣ်အံၤလၢအကပၤ ဒ်အမ့ၢ်တၢ်တဲမုၥ်န့ၢ်အသိး, လံၥ်စီဆှံအလီၢ်လံၤတကတြူၢ်မ့ၢ်ပၥ်ဖျါထီၣ်တၢ်ဂ့ၢ်တၢ်ကျိၤဖျါဖျါဒီးၡဲၡဲဒီး လံၥ်စီဆှံအသီတကတြူၢ်မၤဒ်န့ၣ်အသိးဘၣ်ဆၣ်ဒၣ်လဲၥ်န့ၣ်လီၤ.

`ကစၢ်ခ၇ံၥ်စံးဝဲဒၣ်လၢဟီၣ်ခိၣ်တၢ်အိၣ်အသးအံၤလီၤဂၥ်ဒံ် "စီၤနိအၤ အမုၢ်နံၤတဖၣ်" ဖဲမးသဲ ၂၄း၃၇-၃၉, ထိၣ်သတြီၤလံၥ်စီဆှံအဆၢအံၤဒီး ၁မိၤၡွ ၆း၁-၈. တၢ်တကဲၥ်ပ၀းအတၢ်အိၣ်အသးတဖၣ်လၢ အဒုးအိၣ်ထီၣ်ထံလုၥ်ဘၢ တၢ်န့ၣ် မ့ၢ်မနုၤလဲၣ်. တၢ်လဲၤသတြဲၤအိၣ်ဖျါထီၣ်လၢတၢ်ဆၢကတီၢ်အလီၢ်ခံ ကတီၢ်အံၤအပူၤန့ၣ် မ့ၢ်မနုၤလဲၣ်.`

တၢ်မၤအိၣ်အဂၤတမံၤအိၣ်ဝဲလၢယွၤအၦၤအိၣ်လီၤတဲၥ်လၢ မုၢ်နံၤ အကတၢၢ်တဖၣ်အတီၢ်ပူၤ လၢအအိၣ်ဖျါထီၣ်ဝဲလၢ တၢ်မၤလိတၢ်လီၤတံၢ် လီၤဆဲးအပူၤန့ၣ်လီၤ. ဧ့ၤဘြံၤ ၁၁း၇ စံးကတိၤၦၤလၢ "စီၤနိအၤတ့ကဘီလၢ တၢ်အုၣ်က့ၤခီၣ်က့ၤအဟံၣ်ဖိအဂီၢ်လီၤ. အဝဲန့ၣ်အဃိဒီး, မ့ၢ်အစံၣ်ညီၣ်ဃၣ် ဟီၣ်ခိၣ်, ဒီးကဲထီၣ်ၦၤန့ၢ်ဘၣ်သါတၢ်တီတၢ်လိၤဘၣ်ဃးဒီးတၢ်နၥ်န့ၣ်လီၤ."

ဆိကမိၣ်ကွၢ်တက့ၢ်, စံၣ်တဲၤတဲလီၤတၢ်အနံၣ်တကယၤဘျဲၣ်လၢ တန့ၢ်ဘၣ်သးသမူနီတဖျၢၣ်ဘၣ်, ဘၣ်ဆၣ်ထဲလၢနၦၤဟံၣ်ဖိလဲၤနုၥ်ဘၣ်လၢ ကဘီပူၤအံၤလီၤ. စီၤနိအၤမ့မ့ၢ်ၦၤစံၣ်တဲၤတဲလီၤတၢ်လၢအဆၢကတီၢ်ခဲအံၤ တဂၤဒီး, ပကစံးအီၤလၢအမ့ၢ်ၦၤလၢအတၢ်မၤတကဲထီၣ်ဘၣ်တဂၤ, စံၣ်တဲၤ တဲလီၤတၢ်နံၣ်လၢအဆံတဖၣ်လၢ တၢ်ကဲထီၣ်လိၣ်ထီၣ်အသးတအိၣ်နီတမံၤ ဘၣ်အပူၤန့ၣ်လီၤ.

လၢတၢ်ဟဲ၀ံဂ့ၤအပူၤ, ဆၢကတီၢ်ခဲအံၤန့ၣ်, တၢ်လီၢ်လၢဟီၣ်ခိၣ်ချၢ အိၣ်အါအါကလဲၥ်မးလၢအတူၢ်လိၥ်မူခိၣ်ကလူးသၢဂၤအတၢ်ကစီၣ်အံၤန့ၣ် လီၤ. တၢ်စံၣ်တဲၤတဲလီၤဆူတၢ်လီၢ်အဂၤတဖၣ်, ပၦၤအိၣ်လီၤတဲၥ်လၢခံ အတၢ်ကစီၣ်ထဲတမံၤဧိၤ, အံၤအုၣ်အသးလၢအဘျုးအဖှိၣ်ဒိၣ်တမံၤလၢ တၢ်လီၢ်အါပူၤတဖၣ်, ဒီးၦၤအါအါကလဲၥ်သ့ၣ်ညါက့ၤကစၢ်ယွၤန့ၣ်လီၤ. တၢ်စံးတ့ၢ်ၦၤလၢ "တၢ်သးကညီၤအပဲတြီၤကကးတံၥ်အသး" ဘၣ်ဆၣ်, ပတတုၤဆူတၢ်လီၢ်ဖဲတၢ်အဘျုးတအိၣ်ဝဲဘၣ်အံၤန့ၣ် ဒ်ဘၣ်လီၤ. "ၦၤလၢ အိၣ်ကတဲၥ်ကတီၤအသးတဖၣ်န့ၣ်, လဲၤနုၥ်ဃုၥ်ဒီးအီၤဆူတၢ်တ့တၢ်ဖျီအမူးပူၤ, ဒီးပဲတြီကးတံၥ်ကွံၥ်အသး, ပဘၣ်တၢ်စိၥ်ဃီၤၦၤဆူတၢ်အုၣ်က့ၤခီၣ်က့ၤ အကစၢ်အတၢ်မၤအလီၢ်ခံကတၢၢ်, အဆၢကတီၢ်ဖဲတၢ်မၤအဒိၣ်အမုၢ်လၢ ၦၤကညီအတၢ်အုၣ်က့ၤခီၣ်က့ၤအဂီၢ်က၀ံၤဝဲအကတီၢ်န့ၣ်လီၤ." Ellen G. White, The Great Controversy, p. 428.

တချုးတၢ်ဆၢကတီၢ်အံၤတုၤဒ်ဘၣ်န့ၣ်, ဒ်ပမ့ၢ်တၢ်အိၣ်ဖှိၣ်တဖုအသိး ပအိၣ်ဒီးတၢ်မၤလၢကမၤအီၤအဂီၢ်န့ၣ်လီၤ.

`ပတၢ်စံၣ်တဲၤတဲလီၤအတၢ်ဖံးတၢ်မၤ မ့ၢ်တဖျါလၢအအိၣ်ဒီးအသူ အသၣ်လၢဆၢကတီၢ်အံၤအပူၤဘၣ်ဆၣ်, ပမၤလၢသုသးတဟးဂီၤတဂ့ၤအဂီၢ် သ့ဝဲလၢကျဲဒ်လဲၣ်. ဘၣ်မနုၤလၢပကြၢးဆဲးမၤတၢ်အံၤအဂီၢ်န့ၣ်လဲၣ်. (ကွၢ် ယိၤဟၣ် ၄း၃၇).`