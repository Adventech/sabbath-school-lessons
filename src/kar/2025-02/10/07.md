---
title:  တၢ်ဆိကမိၣ်ဆူညါအဂီၢ်
date:   06/06/2025
---

ဖး Ellen G. White, "The Flood," pp. 101, 102, in Patriarchs and Prophets.

"ၦၤလုၢ်တၢ်ဒိၣ်တြီဆၢအနီၢ်ကစၢ်ဒၣ်ဝဲ မ့တမ့ၢ် အၦၤဂီၢ်မုၢ်တဖၣ် လၢမုၣ်ကီၤလံၢ်အတၢ်ပၥ်ဒ့ၣ်ပၥ်ကမၢ်အံၤအဂီၢ်တသ့ဝဲဘၣ်. စံးကတိၤဝဲလၢ ၦၤအံၣ်စ၇့လးဖိတဖၣ် တအိၣ်ဒီးတၢ်ကမၣ်ဘၣ်န့ၣ်တသ့ဝဲဘၣ်လီၤ. လၢအတၢ်ကူတၢ်သိးဘၣ်အၢဘၣ်သီ, ဒိလီၤတၢ်အံၤလၢအမ့ၢ်ၦၤဂီၢ်မုၢ်အတၢ် ဒဲးဘးတဖၣ်န့ၣ်, အဝဲစိၥ်တၢ်ဒဲးဘး ဒ်ၦၤဂီၢ်မုၢ်အခၢၣ်စးတဂၤ, ဆၢထၢၣ်လၢ မူခိၣ်ကလူးအမဲၥ်ညါ, အၢၣ်လီၤအီၤလီၤတၢ်သရူးကမၣ်, ဒုးနဲၣ်ဆူတၢ်သ့ၣ်နီၣ် ပီၢ်ယၢ်လီၤသးဒီး တၢ်ဆီၣ်လီၤသးအအိၣ် ဒီးသန့ၤထီၣ်သးလၢၦၤအုၣ်က့ၤ ခီၣ်က့ၤတၢ်တဂၤအတၢ်ပျၢ်တၢ်ဒဲးဘး, အတၢ်သးကညီၤအံၤန့ၣ်လီၤ...

မုၣ်ကီၤလံၢ်အတၢ်ပၥ်ဒ့ၣ်ပၥ်ကမၢ် ထီဒါၦၤလၢအလူၤဃုကစၢ်ယွၤန့ၣ် တမ့ၢ်အအိၣ်ထီၣ်ဝဲခီဖျိတၢ်တဘၣ်အသးလၢတၢ်ဒဲးဘးအံၤအဃိန့ၣ်ဘၣ်. အဝဲသူၣ်ခုသးခုလၢ ၦၤကညီအတကဲၥ်ပ၀းလၢအလီၤတူၥ်လီၤကၥ်အဃိလီၤ. အဂ့ၢ်ဒ်လဲၣ် အဝဲသ့ၣ်ညါလၢထဲၦၤကညီအတၢ်လုၢ်သ့ၣ်ခါပတၥ်ယွၤအတၢ်သိၣ် တၢ်သီတမံၤဧိၤအံၤမး အဝဲဒိးန့ၢ်တၢ်စိတၢ်ကမီၤလၢအဝဲသ့ၣ်အဖီခိၣ်သ့ဝဲဒၣ် န့ၣ်လီၤ. မုၣ်ကီၤလံၢ်အတၢ်ပၥ်ဒ့ၣ်ပၥ်ကမၢ်တဖၣ်န့ၣ် ဟဲအိၣ်ထီၣ်အသး ထဲတမံၤဧိၤလၢ အတၢ်သူၣ်က့ၣ်သးကါ, ထီဒုၣ်ထီဒါကစၢ်ခ၇ံၥ်အံၤန့ၣ်လီၤ. ခီဖျိတၢ်အုၣ်က့ၤခီၣ်က့ၤအတၢ်တိၥ်အပူၤ, ကစၢ်ခ၇ံၥ်မၤဟးဂီၤကွံၥ်မုၣ်ကီၤလံၢ် အတၢ်စၢဃၥ်ၦၤကညီအဟံၣ်ဖိဃီဖိဒီး မၤပူၤဖျဲးက့ၤသးသမူတဖၣ်လၢအတၢ်စိ တၢ်ကမီၤအဖီလၥ်လီၤ...

"ၦၤကညီသဂၢၢ်အဒုၣ်အဒါလၢအနီၢ်ကစၢ်ဒၣ်ဝဲအဂံၢ်အဘါတသ့ ဘၣ်. အဝဲဆၢထၢၣ်ဖဲကစၢ်ယွၤအမဲၥ်ညါ, ကူသိးတဖၣ်ဘၣ်အၢဒီးတၢ်ဒဲးဘး, တဲလီၤကျဲၤလီၤက့ၤအတၢ်ကမၣ်သ့ၣ်တဖၣ်န့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်လၢ အမ့ၢ်ပီၢ်၇ီလၢပဂီၢ်တဂၤ ပတံထီၣ်တၢ်သးကညီၤလၢအဘျုးအိၣ်ဒိၣ်ဒိၣ်လၢ ၦၤခဲလၢၥ်ဂီၢ် ခီဖျိတၢ်သ့ၣ်နီၣ်ပီၢ်ယၢ်လီၤက့ၤသးဒီးတၢ်စူၢ်တၢ်နၥ်အပူၤ အဝဲသ့ၣ်ဟ့ၣ်လီၤအသးသမူဆူကစၢ်ခ၇ံၥ်အအိၣ်န့ၣ်လီၤ. ကစၢ်ခ၇ံၥ်ဃ့ကညး တၢ်လၢအဝဲအဂ့ၢ်အကျိၤ, ဒီးခီဖျိက၇ၤနံၤအစိကမီၤဒိၣ်အပူၤ, မၤနၢၤကွံၥ် ၦၤပၥ်ဒ့ၣ်ပၥ်ကမၢ်တၢ်ဖိန့ၣ်လီၤ. အတၢ်ဒိကနၣ်ကစၢ်ယွၤအတၢ်သိၣ်တၢ်သီ လၢလၢၦဲၤၦဲၤအံၤ ဟ့ၣ်လီၤအီၤတၢ်စိတၢ်ကမီၤလၢမူခိၣ်ဒီးလၢဟီၣ်ခိၣ်အလီၢ်, ဒီးဟံးန့ၢ်တၢ်သးကညီၤဒီးတၢ်မၤဃူမၤဖိးလိၥ်က့ၤတၢ်လၢအပၢ်အအိၣ်လၢ ၦၤတၢ်ကမၣ်အိၣ်အဂီၢ်န့ၣ်လီၤ." Ellen G. White, Prophets and Kings, pp. 583-586.