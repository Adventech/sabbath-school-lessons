---
title:  တၢ်အကတၢၢ်တဖၣ်ဟဲဘၣ်မတၤတဂၤလဲၣ်
date:   31/05/2025
---

### တၢ်မၤလိတနွံအံၤအဂီၢ်ဖး

လီၣ်ဖျါ ၆း၁၂-၁၇; မးသဲ ၂၄း၃၆-၄၄; ၁မိၤ ၆း၁-၈; ၂ပ့း ၂း၄-၁၁; ၁မိၤ ၁၈း၁၇-၃၂; ဒၤနံးယ့လး ၇း၈, ၁၀.

> <p>တၢ်ကလုၢ်ထူ</p>
> "ဒီးတၢ်န့ၣ်တဖၣ်ခဲလၢၥ်မၤအသးလၢအဝဲသ့ၣ်အလိၤ, ဒီးကဲလၢ တၢ်အဒိအတဲၥ်, ဒီးအိၣ်ကွဲးအသးလၢပဝဲဒၣ်, လၢတၢ်အစိၤကတၢၢ်ဟဲဘၣ်အီၤ အဂီၢ်, ဒ်သိးပကဘၣ်တၢ်သိၣ်က့ၤသီက့ၤန့ၣ်လီၤ. မၤသးဒ်န့ၣ်ဒီး ၦၤလၢ အဆိကမိၣ်လၢအအိၣ်ဆၢထၢၣ်န့ၣ်, ဒ်သိးအသုတလီၤဃံၤတဂ့ၤဒီး, မ်အပလီၢ်အသးတက့ၢ်" (၁က၇ံၣ်သူး ၁၀း၁၁, ၁၂).

လံၥ်စီဆှံအံၤ ၦဲၤဝဲမးဒီးကစၢ်ယွၤအၦၤဂီၢ်မုၢ်အဂ့ၢ်အကျိၤတဖၣ်လၢ အဒုးနဲၣ်တၢ်ကမၤအသးခါဆူညါဒီး အိၣ်ဒီးနီၣ်၀ံၥ်ခံလၢပကနၢ်ပၢၢ်တၢ်မ့ၢ် တၢ်တီလၢအဆၢကတီၢ်ခဲအံၤအဂီၢ်န့ၣ်လီၤ. အနီၢ်နီၢ်န့ၣ်, တၢ်ဂ့ၢ်တၢ်ကျိၤ အါအါသ့ၣ်တဖၣ်အံၤ ဒုးနဲၣ်ဆိပၥ်စၢၤမုၢ်နံၤခံကတၢၢ်တၢ်ကမၤအသးလၢၥ်လၢၥ် ဆ့ဆ့, ကတဲၥ်ကတီၤန့ၢ်ပဂီၢ် ဒ်သိးကနၢ်ပၢၢ်ဒၤနံးယ့လးအတၢ်ထံၣ်လၢညါခီ ဒီးလံၥ်လီၣ်ဖျါအတၢ်ပၥ်ဖျါတၢ်ထံၣ်လၢညါခီတဖၣ်အံၤအဂီၢ်န့ၣ်လီၤ.

လၢတၢ်တလုၢ်သ့ၣ်ခါပတၥ်ၦၤတဂၤလၢ်လၢ်အတၢ်သ့ၣ်ညါသဘျ့ အဂီၢ်, ကစၢ်ယွၤပၢဆှၢဃၥ်တၢ်မၤအသးတဖၣ်လၢကျဲလၢလၢၦဲၤၦဲၤအပူၤ တၢ်သ့ၣ်တဖၣ်လၢ၀ံသ့ၣ်တဖၣ်စံးကတိၤတ့ၢ်ဝဲလၢကမၤအသးဖဲမုၢ်နံၤခံကတၢၢ် အကတီၢ်န့ၣ်လီၤ. တၢ်ဃဲၤလၢအ၇့ဒိၣ်သ့ၣ်တဖၣ်တနီၤနီၤအံၤ ဖျါမးဝဲထံထံ ဆးဆးန့ၣ်လီၤ. အဂ့ၢ်ဒ်လဲၣ်လံၥ်စီဆှံအသီတကတြူၢ်ပၥ်ဖျါထီၣ်လီၤတံၢ် လီၤဆဲးလၢမုၢ်နံၤခံကတၢၢ်တၢ်မၤအသးအဂ့ၢ်န့ၣ်လီၤ. ၀့ၢ်စဒိၣ်ဒီးဂမိ၇ၤ, ထံလုၢ်ဘၢတၢ်, ဒီးတၢ်ဂၤသ့ၣ်တဖၣ်ခဲလၢၥ်န့ၣ်လီၤ. တၢ်လၢအဂၤတဖၣ် တၢ်ကဘၣ်ဆိကမိၣ်ဒီးကွၢ်ဃုသ့ၣ်ညါအီၤလီၤတံၢ်လီၤဆဲးဒ်သိးကထံၣ်န့ၢ် တၢ်မ့ၢ်တၢ်တီလၢအဘၣ်တၢ်ဟ့ၣ်လီၤတ့ၢ်ၦၤလၢ ယွၤအကလုၢ်အကထါအပူၤ န့ၣ်လီၤ.

လၢနွံခါဆူညါတဖၣ်အတီၢ်ပူၤန့ၣ်, ပကလူၤဃုသ့ၣ်ညါတၢ်ဂ့ၢ်တၢ်ကျိၤ အဂံၢ်ခီၣ်ထံးတဖၣ် ဒ်သိးကနၢ်ပၢၢ်တၢ်လၢအဝဲသ့ၣ်စံးကတိၤဘၣ်ဃးတၢ်မၤ အသး ဒ်အမ့ၢ်တၢ်ဟဲက့ၤခံဘျီတဘျီ, တၢ်သမံသမိးအတၢ်စံၣ်ညီၣ်, တၢ်ကီ တၢ်ခဲလၢအလီၢ်ခံကတၢၢ်ဒီးတၢ်မၤအသးအါန့ၢ်ဒံးအအံၤသ့ၣ်တဖၣ်အဂ့ၢ် အကျိၤန့ၣ်လီၤ. ဒီးလၢတၢ်သ့ၣ်တဖၣ်ဒီတကတီၢ်ညါခဲလၢၥ်အပူၤအံၤန့ၣ်, ပထံၣ်ကစၢ်ခ၇ံၥ်ဒ်အမ့ၢ်တၢ်အခၢၣ်သးတမံၤန့ၣ်လီၤ. အဂ့ၢ်ဒ်လဲၣ် အဝဲ မ့ၢ်တၢ်အခီၣ်ထံးဒီးဖီတၢၣ်အကတၢၢ်စ့ၢ်ကီးလၢ၀ံအကလုၢ်ကထါတၢ်စံးပၥ် အပူၤအံၤန့ၣ်လီၤ.