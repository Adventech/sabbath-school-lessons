---
title:  စဒိၣ်ဒီးဂမိ၇ၤအပူ
date:   03/06/2025
---

တၢ်ဂ့ၢ်မိၢ်ၦၢ်အဂၤတမံၤလၢ လံၥ်စီဆှံအလီၢ်လံၤအပူၤ လၢစီၤပ့းတရူး စံးကတိၤအဂ့ၢ်ဘျၢဘျၢ ဖဲအပၥ်ဖျါထီၣ်မုၢ်နံၤအကတၢၢ်တၢ်မၤအသးတဖၣ်န့ၣ် မ့ၢ်ဝဲ, တၢ်မၤဟးဂီၤကွံၥ်၀့ၢ်စဒိၣ်ဒီးဂမိ၇ၤန့ၣ်လီၤ. ၀့ၢ်လၢပၢၤခိၣ်တဖၣ်အံၤ မ့ၢ်လၢၦၤအိၣ်ဆိးလၢအပူၤတဖၣ် အိၣ်ဒီးတၢ်အၢတၢ်သီဒိၣ်ဒိၣ်ကလဲၥ်အဃိဒီး ကဲထီၣ်ၦၤဂီၢ်မုၢ်လၢအမ့ၢ်တၢ်အဒိအဆိကတၢၢ်လၢ အဘၣ်တၢ်မၤဟးဂီၤကွံၥ် လၢမူခိၣ်အမ့ၣ်အူအံၤန့ၣ်လီၤ.

`ဖး ၂ပ့းတရူး ၂း၄-၁၁; ယူဒၤ ၅း၈, ဒီး ယဃ့းစက့လး ၁၆း၄၆-၅၀ ဒီးပၥ်သူၣ်ပၥ်သးလၢတၢ်လၢၥ်လၢၥ်ဆ့ဆ့တဖၣ်အံၤန့ၣ်တက့ၢ်. တၢ်လုၢ်လၢ်တကဲၥ်ပ၀းအတၢ်အိၣ်အသးတဖၣ်လၢ အဆှၢ၀့ၢ်သ့ၣ်တဖၣ်အံၤ ဆူတၢ်ဟးဂီၤအပူၤ, ဒီးတၢ်လဲၤသတြဲၤတဖၣ်လၢမုၢ်မဆါတနံၤအံၤန့ၣ် မ့ၢ်မနုၤလဲၣ်.`

တၢ်ဟ့ၣ်ပလီၢ်လၢ အဘၣ်တၢ်ဟ့ၣ်လီၤဆူၦၤဂီၢ်မုၢ်လၢမုၢ်နံၤခံကတၢၢ် လၢဟီၣ်ခိၣ်ချၢအံၤ ခီဖျိတၢ်ပၥ်ဖျါထီၣ်စဒိၣ်ဒီးဂမိ၇ၤအဂ့ၢ်န့ၣ် ဖျါဝဲဂ့ၤမး, လၢခံကတၢၢ်န့ၣ် ၦၤအၢၦၤသီတဖၣ် ကဘၣ်တၢ်မၤဟးဂီၤအီၤဒီးမ့ၣ်အူ, ဒ်အဘၣ် တၢ်ပၥ်ဖျါထီၣ်အီၤဖျါဖျါ ဖဲလီၣ်ဖျါအဆၢဒိၣ် ၂၀ အပူၤအံၤန့ၣ်လီၤ. တၢ်ဒဲးဘးန့ၣ် အိၣ်ဒီးအတၢ်လံၣ်တၢ်လီတၢ်သ့လီၤလိၣ်လီၤလးမးလၢ အမၤ ဟးဂီၤပတၢ်ထံၣ်လၢပနီၢ်ကစၢ်ဒၣ်ဝဲအသး, မၤဘၢပတၢ်သရူးကမၣ်တဖၣ်လၢ ပဆိကမိၣ်လီၤပသးလၢပနီၢ်ကစၢ်ဘၣ်ဝဲအဂ့ၢ်, ဖဲတၢ်အၢတၢ်သီနုၥ်လီၤဝဲခီဖျိ ၦၤဂၤတဖၣ်အံၤအိၣ်လီၤတဲၥ်ဖျါဖျါလၢပပူၤအံၤအဃိန့ၣ်လီၤ. လၢလံၥ်စီဆှံ အဆၢဒ်သိးဒီးအအံၤ လၢကစၢ်ယွၤစံးကတိၤဘၣ်ဃးတၢ်အဲၣ်လၢအဝဲလူလီၤ ဆူၦၤကလုၥ်တဖၣ်အအိၣ်ဒ်လဲၣ်ဒ်လဲၣ်အဂ့ၢ်န့ၣ်, အဝဲကဘၣ်ဟ့ၣ်ပလီၢ်စ့ၢ်ကီး ၦၤကလုၥ်လၢအတလုၢ်သ့ၣ်ခါပတၥ်တၢ်ဒဲးဘးတမံၤဃီဒ်အံၤဘၣ် (ယဃ့းစက့လး ၁၆း၄၇) လၢအအၢန့ၢ်အဝဲသ့ၣ်, ၀့ၢ်စဒိၣ်တက့ၢ်န့ၣ်လီၤ.

အံၣ်စ၇့လးမ့ၢ်တ့ၢ် "ၦၤမၤကမၣ်မုၣ်ကမၣ်ခွါ" မၤကမၣ်တၢ်လၢ နီၢ်သးအတၢ်ဘၣ်ထွဲအပူၤန့ၣ်လီၤ. ဆိကမိၣ်ကွၢ်လၢကစၢ်ယွၤအၦၤဂီၢ်မုၢ် ကမၢကမၣ်ဝဲဖဲအဝဲသ့ၣ်နၢ်ဟူလၢအအၢသီန့ၢ်ဒံးၦၤလၢအမံၤဟူသၣ်ဖျါလၢ တၢ်အၢတၢ်သီအပူၤတဖၣ်လၢပျၢၤလံၤလံၤအံၤန့ၣ်တက့ၢ်.

တၢ်အံၤတမ့ၢ်တၢ်အသီဘၣ်, တမ့ၢ်ထဲၦၤအံၣ်စ၇့လးဖိလၢပျၢၤဘၣ်, မ့ၢ်ၦၤကညီခဲလၢၥ်န့ၣ်လီၤ. ဖဲ ၇ိမ့ၤ ၁း၁၈-၃၂ အပူၤန့ၣ်, စီၤပီလူးဟ့ၣ်လီၤ ၦၤကညီအတၢ်အၢတၢ်သီအဂ့ၢ်အါအါကလဲၥ်လၢတၢ်ကွဲးအီၤကသ့ဝဲလၢ တၢ်ကစီၣ်ဖဲမုၢ်မဆါတနံၤအံၤအတီၢ်ပူၤန့ၣ်လီၤ. စီၤပီလူးအတၢ်ပၥ်ဖျါထီၣ် ၦၤကလုၥ်ဂၤအတၢ်ဒဲးဘးအံၤ တမ့ၢ်တၢ်သးအိၣ်လၢကဒုးအိၣ်ထီၣ်တၢ်ဂ့ၤဒိၣ် လၢၦၤယူဒၤဖိသ့ၣ်တဖၣ်အကျါဘၣ်, မ့မ့ၢ်တခီဒ်သိးယွၤအၦၤဂီၢ်မုၢ်ကနၢ်ပၢၢ် အဝဲသ့ၣ်အနီၢ်ကစၢ်ဒၣ်ဝဲအတၢ်ဒဲးဘးအၢဝဲသီဝဲဒိၣ်ဒိၣ်မုၢ်မုၢ်အံၤအဂ့ၢ်န့ၣ်လီၤ. စီၤနၤသၣ်မၤဝဲတမံၤဃီ ဖဲအစံးကတိၤစီၤဒၤ၀ံးတၢ်ကမၣ်အဂ့ၢ်, အဝဲစံးကတိၤ ၦၤထူးၦၤတီၤတဂၤလၢ အဟုၣ်ၦၤဖှီၣ်ဖိတဂၤသိအံၤအဂ့ၢ်န့ၣ်လီၤ. ပူအံၤ, "ဒုးသးဒိၣ်ထီၣ်စီၤဒၤ၀ံးဆူၦၤတဂၤန့ၣ်ဒိၣ်ဒိၣ်ကလဲၥ်" လီၤ (၂ၡမူၤ ၁၂း၅). အဂ့ၢ်ဒ်လဲၣ်, တၢ်တတီတလိၤဖျါဝဲနီၢ်နီၢ်, တုၤလၢစီၤနၤသၣ်ဘိးဘၣ်သ့ၣ်ညါလၢ, "နမ့ၢ်ၦၤကညီအဝဲန့ၣ်တဂၤလီၤ" (၂ၡမူၤ ၁၂း၇). တၢ်ဂ့ၢ်အအံၤန့ၣ် ဒ်သိး စီၤဒၤ၀ံးကထံၣ်လီၤအနီၢ်ကစၢ်ဒၣ်ဝဲအသးလၢ ပူအံၤအပူၤအဂီၢ်န့ၣ်လီၤ.

အ၇့ဒိၣ်မးလၢ ကသ့ၣ်နီၣ်ထီၣ်လံၥ်စီဆှံအံၤ တမ့ၢ်ထဲအစံးကတိၤ တၢ်ဆူၦၤလၢတအိၣ်လၢဟီၣ်ခိၣ်ချၢအံၤန့ၣ်ဘၣ်. မ့မ့ၢ်တခီ စံးကတိၤတၢ်ဆူ ယွၤအနီၢ်ကစၢ်ဒၣ်ဝဲအၦၤဂီၢ်မုၢ်အအိၣ်န့ၣ်လီၤ. ဖဲပထံၣ်ၦၤဂၤတဖၣ်အတၢ်အၢ တၢ်သီဒိၣ်ဒိၣ်ကလဲၥ်အံၤ ဘၣ်တၢ်ပၥ်ဖျါထီၣ်အီၤဒ်သိးဒီး လီၣ်ဖျါအဆၢဒိၣ် ၁၃ မ့တမ့ၢ် ၁၇ အံၤအပူၤန့ၣ်, မ့ၢ်တၢ်ဟ့ၣ်ပလီၢ်တမံၤလၢ ပဝဲဒၣ်စ့ၢ်ကီး လီၤဘၣ်ဝဲလၢပျံၤသကွီၤတမံၤဃီအံၤအပူၤသ့ဝဲဒၣ်န့ၣ်လီၤ.