---
title:  တၢ်စံၣ်ညီၣ်တချုးခ၇ံၥ်အတၢ်ဟဲဒံးဘၣ်အကတီၢ်
date:   05/06/2025
---

တၢ်ပၥ်ဖျါထီၣ်တၢ်စံၣ်ညီၣ်အဂ့ၢ်လၢ တၢ်ထံၣ်န့ၢ်အီၤဖဲ ဒၤနံးယ့လး အဆၢဒိၣ် ၇ အပူၤအံၤ ဟ့ၣ်ၦၤတၢ်ထံၣ်စိလၢနီၣ်ကျၢၢ်ဘၢအချၢ, ဆူတၢ်ခွဲး တၢ်ယၥ်လၢအထိၣ်ဟူးထိၣ်ဂဲၤတၢ်လၢ တၢ်လီၤလးအပူၤ ဒ်သိးကစၢ်ယွၤအံၤ လၢအမၤၡဲမၤလဲကွံၥ်တၢ်ဒဲးဘးအတၢ်ကီတၢ်ခဲ ဖဲအုၣ်က့ၤခီၣ်က့ၤၦၤလၢ အသးအိၣ်လၢကအိၣ်မူဝဲလၢတၢ်၇့လိၥ်အတၢ်အၢၣ်လီၤအီလီၤဃုၥ်ဒီးအီၤအပူၤ အဂီၢ်န့ၣ်လီၤ.

`ဖးတၢ်ပၥ်ဖျါထီၣ် တၢ်သမံသမိးအတၢ်စံၣ်ညီၣ်အိၣ်ကတဲၥ်ကတီၤပၥ် အသးဖဲ ဒၤနံးယ့လး ၇း၉, ၁၀, ၁၃, ၁၄, ၂၂, ၂၆ ဒီး ၂၇ အပူၤအံၤန့ၣ် တက့ၢ်. တၢ်ကွၢ်ထံကွၢ်ဆးအခီၣ်ထံးခီၣ်ဘိလၢ တၢ်စံၣ်ညီၣ်အပူၤအံၤန့ၣ် မ့ၢ်မနုၤလဲၣ်. လၢအကတၢၢ်န့ၣ်, တၢ်စံၣ်ညီၣ်လၢအဘၣ်တၢ်ဟ့ၣ်လီၤဝဲအံၤန့ၣ် မ့ၢ်မနုၤလဲၣ်. မ့ၢ်အစံးကတိၤၦၤမနုၤတမံၤလၢ အဘၣ်ဃးတၢ်အုၣ်က့ၤ ခီၣ်က့ၤအတၢ်တိၥ်ပၥ်န့ၣ်လဲၣ်.`

တၢ်သံကွၢ်အိၣ်ထဲတစဲးဖိလၢ ၦၤကညီအံၤဘၣ်တၢ်စံၣ်ညီၣ်အီၤလၢ ယွၤန့ၣ်လီၤ. စံၣ်တဲၤတဲလီၤတၢ် ၁၂း၁၄ ဟ့ၣ်ၦၤတၢ်နၥ်လီၤတံၢ်လီၤဆဲးလၢ "ယွၤကဒုးဟဲကယဲၢ်တၢ်မၤအိၣ်ဒီးတၢ်ခူသူၣ်ခဲလၢၥ်, ဂ့ၤမ့ၢ်ဂ့ၤ, အၢမ့ၢ်ဂ့ၤ, ဆူတၢ်စံၣ်ညီၣ်အပူၤန့ၣ်လီၤ." ဒီးစီၤပီလူးဒုးသ့ၣ်နီၣ်ၦၤလၢ ပတလိၣ်စံၣ်ညီၣ် လိၥ်သးတဂၤဒီးတဂၤဘၣ်, အဂ့ၢ်ဒ်လဲၣ် "ပဘၣ်ဆၢထၢၣ်လၢခ၇ံၥ်စံၣ်ညီၣ်တၢ် အလီၢ်ပစိၥ်အမဲၥ်ညါခဲလၢၥ်လီၤ" (၇ိမ့ၤ ၁၄း၁၀). မ့ၢ်လီၤ, ကစၢ်ယွၤတလိၣ် တၢ်ကွဲးနီၣ်ကွဲးဃါလၢ မတၤကဘၣ်တၢ်အုၣ်က့ၤခီၣ်က့ၤအီၤ မ့တမ့ၢ် မတၤ တဂၤကလီၤမၢ်ကွံၥ်ဝဲအဂီၢ်အံၤန့ၣ်ဘၣ်, ဘၣ်ဆၣ်, မူခိၣ်ကလူး, လၢအသမံ သမိးတၢ်အုၣ်က့ၤခီၣ်က့ၤအတၢ်တိၥ်ပၥ်ဒီတကတီၢ်ညါအံၤန့ၣ် (၁ပ့းတရူး ၁း၁၂), ကအိၣ်ဒီးတၢ်သံကွၢ်တဖၣ်န့ၣ်လီၤ. အဝဲသ့ၣ်မ့ၢ်ၦၤအုၣ်အသးလၢ မုၣ်ကီၤလံၢ်အတၢ်ပူထီၣ်အဂ့ၢ်ဒီး ထံၣ်မူခိၣ်ကလူးသၢပူတပူ ဘၣ်တၢ်ဟီၣ်ထီၣ် ကွံၥ်အီၤလၢမူခိၣ်ဘီမုၢ်အပူၤ (လီၣ်ဖျါ ၁၂း၄) ဒီးဆၢကတီၢ်ခဲအံၤန့ၣ်, ကစၢ်ယွၤ စိၥ်ဃီၤၦၤဆူအခီၣ်ထံးမဲၥ်ညါန့ၣ်လီၤ. ကစၢ်ယွၤအိးထီၣ်လံၥ်တဖၣ်ဒီး ဟ့ၣ်ၦၤစီဆှံတဖၣ်အခွဲးအယၥ်လၢ ကထံၣ်တၢ်ခဲလၢၥ်အဂီၢ်လီၤ.

စီၤအၤဘြၤဟၣ်အတၢ်ဃ့ကညးအပူလၢ စဒိၣ်ဒီးဂမိ၇ၤအဂီၢ်, တၢ်စံၣ်ညီၣ်တမံၤအံၤ, ဟ့ၣ်ၦၤတၢ်ထံၣ်လၢအ၇့ဒိၣ်မးတဖၣ်ဆူတၢ်စံၣ်ညီၣ် အပူၤအံၤန့ၣ်လီၤ. စဒိၣ်အတၢ်ဒဲးဘးတဖၣ် ဘၣ်တၢ်သံကွၢ်သမံသမိးအီၤ လီၤတံၢ်လီၤဆဲး, ကစၢ်ယွၤပၥ်ဖျါထီၣ်လၢ ၀့ၢ်အံၤအတၢ်အၢတၢ်သီန့ၣ် အိၣ်ဒီး အမံၤဟူသၣ်ဖျါလၢအဒိၣ်ဝဲအါဝဲန့ၣ်လီၤ (၁မိၤ ၁၈း၂၀). ဘၣ်ဆၣ်ဒီး တမ့ၢ်ထဲ စဒိၣ်ဒီးဂမိ၇ၤလၢအဘၣ်တၢ်လူၤဃုသ့ၣ်ညါသမံသမိးအဂ့ၢ် တချုးလၢတၢ်မၤ ဟးဂီၤအီၤအဆၢကတီၢ်အံၤန့ၣ်ဘၣ်. ကစၢ်ယွၤအိးထီၣ်စ့ၢ်ကီးပဲတြီလၢ စီၤအၤဘြၤဟၣ်အဂီၢ် ဒ်သိးကသ့ၣ်ညါလၢ ကစၢ်ယွၤအံၤ မၤတၢ်တီဧါတတီဧါ အဂ့ၢ် ဖဲအတၢ်ဆၢတဲၥ်ဒ်သိးကမၤဟးဂီၤၦၤအၢၦၤသီအံၤအကတီၢ်န့ၣ်လီၤ. တဆၢကတီၢ်ဃီန့ၣ်, မ့ၢ်မတၤတဂၤလၢအအိၣ်ဖျါထီၣ်ဖဲမူခိၣ်အတၢ်စံၣ်ညီၣ် အကတီၢ်အံၤန့ၣ်လဲၣ်, ဖဲဒၤနံးယ့လးအဆၢဒိၣ် ၇ အပူၤန့ၣ်, မ့ၢ်ဝဲ, "ၦၤကညီ အဖိခွါ" ကစၢ်ယ့ၣ်ရှူး (ဒၤနံးယ့လး ၇း၁၃, ကွၢ်စ့ၢ်ကီး မးသဲ ၂၀း၂၈) ၦၤလၢ အအိၣ်ဖျါထီၣ်အံၤ မ့ၢ်တၢ်ဂ့ၢ်တၢ်ကျိၤထဲတမံၤဧါ ဘၣ်ဃးတၢ်စံၣ်ညီၣ်အံၤလၢ မနုၤအဂီၢ်လဲၣ်အဂ့ၢ် "လၢတၢ်ပၥ်လီၤဝဲလၢ တၢ်ထီကတၢၢ်တဂၤအၦၤစီဆှံ တဖၣ်အဂီၢ်" (ဒၤနံးယ့လး ၇း၂၂) အံၤန့ၣ်လီၤ. ထဲအတၢ်တီတၢ်လိၤအလၢ အၦဲၤတမံၤဧိၤအံၤအပူၤန့ၣ်, ဒုးလဲၤခီဖျိအၦၤဂီၢ်မုၢ်လၢ တၢ်စံၣ်ညီၣ်အပူၤန့ၣ် လီၤ.

`ဆိကမိၣ်ထီၣ်လၢ ဆၢထၢၣ်ဘၣ်ဖဲတၢ်စံၣ်ညီၣ်အပူၤဃုၥ်ဒီးနတၢ် ခူသူၣ်အိၣ်ဖျါလၢပယွၤစီဆှံတဂၤအံၤအမဲၥ်ညါန့ၣ်တက့ၢ်. နတၢ်မုၢ်လၢ် ထဲတမံၤဧိၤ ဖဲတၢ်စံၣ်ညီၣ်အကတီၢ်အံၤန့ၣ် မ့ၢ်မနုၤလဲၣ်. (ကွၢ်မုၢ်ဃုနံၤ အတၢ်မၤလိတက့ၢ်).`