---
title:  ဟိၤၡွအမါလၢအမ့ၢ်ၦၤဃဲသဲမုၣ်
date:   15/04/2025
---

ကစၢ်ယွၤအတၢ်ဃ့ကညး၀ံဟိၤၡွအံၤ ကမ့ၢ်တၢ်ဟ့ၣ်လီၤတၢ်ဖံး တၢ်မၤအမူအဒါလၢအလီၤတိၢ်လီၤဆီမးတမံၤဆူအခ့အၦၤအအိၣ်လၢအမ့ၢ်, လဲၤန့ၢ်မါဒီးဃဲသဲမုၣ် (တၢ်မၤကမၣ်မုၣ်ကမၣ်ခွါ) လၢအအိၣ်မးဒီးတၢ်တိၥ်ပၥ် အဂီၢ်န့ၣ်လီၤ. ဘၣ်ဆၣ်ဒီး, ကစၢ်ယွၤသူ၀ံဟိၤၡွ ဒ်သိးကမၤစၢၤၦၤလၢ ကနၢ်ပၢၢ်ၦၤကညီအတၢ်ဒဲးဘးဒီးအတၢ်တူၢ်ဘၣ်ခီၣ်ဘၣ်ခီဖျိအတၢ်ပူထီၣ် အဃိန့ၣ်လီၤ. ကစၢ်ယွၤထၢအံၣ်စ၇့လးဒ်မ့ၢ်အမါလၢတၢ်အဲၣ်ဒိၣ်အဂီၢ် ဘၣ်ဆၣ်, အတၢ်အဲၣ်ဘၢအီၤလၢတၢ်လီၤကမၢကမၣ်မးအပူၤလီၤ, ဘၣ်ဆၣ်ဒီး ကစၢ်ယွၤဟံးန့ၢ်က့ၤအီၤ ဒီးဟ့ၣ်က့ၤအီၤလၢတၢ်အဲၣ်တၢ်ကွံခဲလၢၥ်လီၤ.

`ထိၣ်သတြီၤ ဟိၤၡွ ၁း၂; ဟိၤၡွ ၃း၁; လီၣ်ဖျါ ၁၇း၁, ၂ ဒီး လီၣ်ဖျါ ၁၈း၁-၄ တက့ၢ်. ဖဲအံၤန့ၣ်, တၢ်ပၥ်ဖျါထီၣ်ဃဲသဲမုၣ်အဂ့ၢ်မနုၤတမံၤလဲၣ်. တၢ်မၤလိသ့ၣ်တဖၣ်လၢ ခ၇ံၥ်ဖိအတၢ်အိၣ်ဖှိၣ်ဒိးန့ၢ်ဘၣ်အီၤသ့လၢဟိၤၡွ အပူပူၤအံၤန့ၣ် မ့ၢ်မနုၤလဲၣ်. တၢ်ကမၣ်တဖၣ်လၢတၢ်အိၣ်ဖှိၣ်ဖဲလံၥ်စီဆှံ အလီၢ်လံၤတကတြူၢ်အပူၤ မၤကမၣ်ဝဲခဲအံၤခဲအံၤန့ၣ် မ့ၢ်မနုၤတမံၤလဲၣ်.`

လံၥ်စီဆှံလီၣ်ဖျါထီၣ်လၢတၢ်ကမၣ်လၢအံၣ်စ၇့လးမၤအီၤ ဖဲလံၥ်စီဆှံ အလီၢ်လံၤတကတြူၢ်အဆၢကတီၢ်န့ၣ်, ဘၣ်တၢ်မၤကဒီးအီၤလၢ ကစၢ်ခ၇ံၥ် အတၢ်အိၣ်ဖှိၣ်ဖဲလံၥ်စီဆှံအသီတကတြူၢ်အံၤအဆၢကတီၢ်န့ၣ်လီၤ. ကစၢ်ယွၤ အတၢ်အၢၣ်လီၤအီလီၤအၦၤဂီၢ်မုၢ်လၢလဲၤကမၣ်ကျဲတချုးတၢ်စိၥ်ထီၣ်ကွံၥ် အဝဲသ့ၣ်လၢအထံအကိၢ်ဒၣ်ဝဲအပူၤ ဒ်ဘၣ်အကတီၢ်ဖဲအဝဲသ့ၣ်စိၥ်နုၥ် တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်လၢထံကီၢ်ခိၣ်ဃၢၤတဖၣ် လူၤပိၥ်ထွဲဝဲအံၤ ဆူကီၢ်အံၣ်စ၇့လးအပူၤန့ၣ်လီၤ. ဖဲခ၇ံၥ်နံၣ်လွံၢ်ကယၤအခီၣ်ထံးန့ၣ်, ခ၇ံၥ်ဖိ တၢ်အိၣ်ဖှိၣ်တဖၣ် ထံၣ်ဝဲလၢတၢ်အဘျုးအဖှိၣ်အိၣ်ဝဲအဃိ, ဃုမၤ၇ိမ့ၤအစီၤပၤ Constantine တၢ်ဘၣ်အသးဒီးကွဲမုၥ်အီၤလၢကမၤဂ့ၤထီၣ်က့ၤတၢ်သဘံၣ် သဘုၣ်လၢ တၢ်အိၣ်ဖှိၣ်ပူၤအဂီၢ်န့ၣ်လီၤ. လၢတၢ်ဂ့ၢ်တၢ်ကျိၤတမံၤလၢ်လၢ် အပူၤန့ၣ် ကစၢ်ယွၤအၦၤဂီၢ်မုၢ်တဖၣ် ယံၤဒီးကစၢ်ယွၤလၢအတၢ်၇့လိၥ် မုၥ်လိၥ်သးအပူၤ ဒ်သိးကထံၣ်န့ၢ် "တၢ်စံးဆၢတဖၣ်" လၢတၢ်ကီတၢ်ခဲလၢ အအိၣ်ဖျါဝဲအံၤအဂီၢ်န့ၣ်လီၤ.

ကစၢ်ယွၤအတၢ်စံးတၢ်ကတိၤလၢပဂီၢ်န့ၣ် အိၣ်ဖျါဝဲထံထံဆးဆး, တမ့ၢ်ထဲအဝဲဒုးနဲၣ်ၦၤလၢပမၤတၢ်ကမၣ်တမံၤဘၣ်, မ့မ့ၢ်တခီ ဒုးနဲၣ်စ့ၢ်ကီး ၦၤလၢအသးတၢ်တူၢ်ဘၣ်ခီၣ်ဘၣ်လၢတၢ်အံၤအဃိန့ၣ်လီၤ. မါမ့တမ့ၢ် ၀ါလၢ အဘၣ်တၢ်အဲၣ်ဘၢအီၤတဂၤအံၤ ကသ့ၣ်ညါနၢ်ပၢၢ်သးအတၢ်တူၢ်ဘၣ်ခီၣ်ဘၣ် အဂ့ၢ်လၢ ပတၢ်တတီတလိၤလၢကစၢ်ခ၇ံၥ်အပူၤအံၤ ကဒုးအိၣ်ထီၣ်တၢ်ဟူး တၢ်ဂဲၤတမံၤလၢ မူခိၣ်အတၢ်စံၣ်ညီၣ်အလီၢ်အံၤန့ၣ်လီၤ. တၢ်လၢအလီၤလိၣ် လီၤလးအဒိၣ်ကတၢၢ်လၢ ၀ံဟိၤၡွအပူအပူၤအံၤ ကမ့ၢ်တၢ်အဒိၣ်အယိၥ်တမံၤ လၢ ၀ံလဲၤဟံးန့ၢ်က့ၤမါလၢအကျဲကမၣ်တဂၤအံၤန့ၣ်လီၤ.

ဖဲပထံၣ်ဘၣ်တၢ်ကိးပသူထီၣ်ၦၤကညီလၢအလီၢ်ခံကတၢၢ်, ကိးထီၣ် ယွၤအၦၤဂီၢ်မုၢ်လၢ ကဟးထီၣ်ကွံၥ်ဆူဘၤဘူၤလိၣ်အပူၤအကတီၢ်န့ၣ်, ကြၢးမး လၢပဘၣ်သ့ၣ်ညါအတၢ်ကိးထီၣ်အံၤ လၢအနီၢ်ကစၢ်ဒၣ်ဝဲအၦၤဂီၢ်မုၢ်အဂီၢ် လီၤ. တမ့ၢ်ၦၤတမှံၤတပျီၤတဖၣ်ဘၣ်လီၤ. ယွၤသ့ၣ်ညါအဝဲသ့ၣ်ဘူးဘူး တံၢ်တံၢ်လီၤ. ယွၤအဲၣ်အဝဲသ့ၣ်လီၤ. ဒ်ဟီၣ်ခိၣ်အံၤလဲၤခီဖျိဘၣ်တၢ်ဆၢကတီၢ် အအၢကတၢၢ်အသိး, ကစၢ်ယွၤဟ့ၣ်ဒ်ၦၤတၢ်အုၣ်က့ၤခီၣ်က့ၤအဘူးအလဲလၢ အဝဲဟ့ၣ်လီၤလၢအတၢ်ၦ့ၤက့ၤၦၤလၢအနီၢ်ကစၢ်ဒၣ်ဝဲအသွံၣ်န့ၣ်လီၤ. ကစၢ်ခ၇ံၥ်အထူၣ်စုညါန့ၣ် ကဘၣ်ဒိၣ်န့ၢ်တၢ်ကိးမံၤဒဲးလၢ အဒုးနဲၣ်ၦၤလၢ ကစၢ်ယွၤန့ၣ် အဲၣ်ဒိးမၤပူၤဖျဲးကွံၥ်အၦၤဂီၢ်မုၢ်လၢအကျဲဧိၤကပူၤဧိၤကမၣ်သ့ၣ် တဖၣ်အံၤန့ၣ်လီၤ.

`တၢ်အကျိၤအကျဲတဖၣ်လၢ မုၢ်မဆါတနံၤအံၤလၢ တၢ်အိၣ်ဖှိၣ်တဖု ဂ့ၤတဖုဂ့ၤ မၤလၢၥ်ဂီၤတၢ်ဆၢကတီၢ်ဃုၥ်ဒီးနီၢ်သးတၢ်မၤကမၣ်မုၣ်ကမၣ်ခွါန့ၣ် မ့ၢ်မနုၤလဲၣ်.`