---
title:  တလးမူးပိၥ်မုၣ်လၢအဃံလၤဝဲ
date:   14/04/2025
---

လံၥ်ယဃ့းစက့လးအဆၢဒိၣ် ၁၆ ဒုးနဲၣ်ၦၤတၢ်အက့ၢ်အဂီၤလီၤလိၣ် လီၤလးလၢ ကစၢ်ယွၤသးအိၣ်အၦၤဂီၢ်မုၢ်န့ၣ်လီၤ. ကစၢ်ယွၤပၥ်ဖျါထီၣ် ကီၢ်အံၣ်စ၇့လးဒ်အမ့ၢ်ဖိသၣ်လၢအဘၣ်တၢ်ညိကွံၥ်အီၤတဂၤ, တၢ်ပၥ်တ့ၢ်သံ အီၤလၢတၢ်ပျီပူၤန့ၣ်လီၤ. ကစၢ်ယွၤက့ၤစိၥ်အီၤဆူအဟံၣ် သ့ကဆှီအီၤဒီး အဝဲဒိၣ်ထီၣ်, ဒိၣ်တုၥ်ခိၣ်ၦဲၤဝဲဒီးဒုးတ့ဒုးဖျီအသးဒီးအီၤန့ၣ်လီၤ. မ့ၢ်တၢ်အဒိ တမံၤလၢ တၢ်တ့တၢ်ဖျီဒ်အံၤမၤအသးတညီဝဲဘၣ်န့ၣ်လီၤ.

`ဖး ယဃ့းစက့လး ၁၆း၄-၁၄ တက့ၢ်. တၢ်မၤအသးလၢၥ်လၢၥ် ဆ့ဆ့လၢ အဘၣ်ဃးဒီးတလးမူးပိၥ်မုၣ်ဘၣ်တၢ်ပၥ်ထီၣ်ထီအီၤအံၤ သိၣ်လိၦၤ ကစၢ်ယွၤအတၢ်အဲၣ်အတၢ်သးအိၣ်လၢပဖီခိၣ်သ့ဝဲလၢကျဲမနုၤတမံၤလဲၣ်.`

ကစၢ်ယွၤစံးအံၣ်စ၇့လးလၢ အတၢ်အံးက့ၤကွၢ်က့ၤအဖီလၥ်အပူၤ, အဝဲဒၣ် "ဃံလၤဂ့ၤမး" န့ၣ်လီၤ. ယဃ့းစက့လး ၁၆း၁၃ ဖဲကစၢ်ယွၤထံၣ်န့ၢ် အီၤအဆိကတၢၢ်အဖၢမုၢ်န့ၣ်, မတၤတဂၤမးကထံၣ်အီၤလၢအဂ့ၤဘၣ်, အဝဲ ဘၣ်တၢ်ညိကွံၥ်အီၤဃုၥ်ဒီးဖိလၢအဂၤသ့ၣ်တဖၣ်, တၢ်ပၥ်အီၤလၢတၢ်ကပၤ ဒ်သိးကသံကွံၥ်ဝဲဒၣ်အဂီၢ်န့ၣ်လီၤ. ဘၣ်ဆၣ်ဒီး တုၤမ့ၢ်ကစၢ်ယွၤလူလီၤ တၢ်သူၣ်အိၣ်သးအိၣ်လၢအဖီခိၣ်ဒီး, အဝဲဒိၣ်တၢ်ဃံလၤထီၣ်ကွ့ၢ်ကွ့ၢ်, တုၤဒၣ်လဲၥ်ဟီၣ်ခိၣ်စံးကတိၤတၢ်လၢအဂ့ၢ်န့ၣ်လီၤ. လၢယူဒၤအစီၤပၤအဆိ တဖၣ်အကတီၢ် ဖဲစီၤဒၤ၀ံးဒီးစီၤၡလိၤမိၤအတၢ်ပၢတၢ်ြပးအဖီလၥ်အကတီၢ်န့ၣ်, လီၤဆီဒၣ်တၢ်ကဲထီၣ်တၢ်မ့ၢ်တၢ်တီအနီၢ်ကီၢ်တမံၤန့ၣ်လီၤ. တုၤဒၣ်လဲၥ် ၦၤအဲၤသံအီးပးအနီၢ်ပၤမုၣ်ဟဲဟးဝဲ ဒ်သိးဒီးကထံၣ်ဘၣ်အံၣ်စ၇့လးအတၢ်ဃံ တၢ်လၤလၢအနီၢ်ကစၢ်ဒၣ်ဝဲန့ၣ်လီၤ.

မ့ၢ်နၥ်သက့ဒ်န့ၣ်ဒီး, အံၣ်စ၇့လးအတၢ်ဃံတၢ်လၤန့ၣ် မ့ၢ်ကစၢ်ယွၤ အတၢ်ဟ့ၣ်ခဲလၢၥ်န့ၣ်လီၤ. အံၣ်စ၇့လးဃံလၤဝဲဒၣ်ဒိၣ်မး, ထံကီၢ်သ့ၣ်တဖၣ် အါအါကလဲၥ်စံးကတိၤအဂ့ၢ်, အဂ့ၢ်ဒ်လဲၣ် မ့ၢ်ယွၤအတလးမူးပိၥ်မုၣ်အဃိ န့ၣ်လီၤ. ကစၢ်ယွၤစံးဝဲလၢ အတၢ်ဃံတၢ်လၤန့ၣ် "မ့ၢ်အလၢအၦဲၤလၢ တၢ်အဂ့ၤအဘၣ်လၢယပၥ်လၢနလိၤအဃိန့ၣ်လီၤ" ယဃ့းစက့လး ၁၆း၁၄.

တၢ်အံၤမ့ၢ်တၢ်တမံၤလၢအဘၣ်တၢ်ပၥ်ဖျါထီၣ်အီၤလၢ လံၥ်စီဆှံ အပူၤခဲအံၤခဲအံၤန့ၣ်လီၤ. ကစၢ်ယွၤအတလးမူးပိၥ်မုၣ်လၢအဃံလၤအံၤ, တမ့ၢ်လၢအနီၢ်ကစၢ်ဒၣ်ဝဲမၤတၢ်နီတမံၤဘၣ်, မ့ၢ်ယွၤဟ့ၣ်လီၤအတၢ်သူၣ်အိၣ် သးအိၣ်လၢအဖီခိၣ် ဒီးဒုးအိၣ်ထီၣ်ကျဲလၢအဂီၢ်န့ၣ်လီၤ. လၢကျဲတမံၤဃီ ဒ်အံၤအပူၤန့ၣ်, ၦၤစူၢ်က့ၤနၥ်က့ၤတၢ်သ့ၣ်တဖၣ် ဖျါဃံလၤမးဝဲလၢ မူခိၣ် အတၢ်ထံၣ်အပူၤ တမ့ၢ်လၢပမၤတၢ်နီတမံၤလၢကဒိးန့ၢ်အီၤအဂီၢ်ဘၣ်, မ့ၢ်ယွၤ အတၢ်သူၣ်အိၣ်သးအိၣ်, အတၢ်အုၣ်က့ၤခီၣ်က့ၤလၢအဟ့ၣ်လီၤတ့ၢ်ၦၤအံၤန့ၣ် လီၤ. ပဃံလၤမးန့ၣ်လီၤ. အဂ့ၢ်ဒ်လဲၣ်ပဘၣ်တၢ်လုးဘၢၦၤဒီး "ယွၤအနီၢ် ကစၢ်ဒၣ်ဝဲအတၢ်တီတၢ်လိၤ" အဃိန့ၣ်လီၤ. (၂က၇ံၣ်သူး ၅း၂၁).

တၢ်ခဲလၢၥ်န့ၣ် ဂ့ၤဝဲတုၤလၢယဃ့းစက့လးလံၥ်စီဆှံဆူညါတဆၢ အပူၤ, "ဘၣ်ဆၣ်ဒီးနသန့ၤနသးလၢနဃံနလၤ, ဒီးနမၤကမၣ်မုၣ်ကမၣ်ခွါလၢ နမံၤနသၣ်အဃိ, ဒီးနမၤကမၣ်မုၣ်ကမၣ်ခွါအါမးဒီး ကယဲၢ်ၦၤလၢအလဲၤတြူၢ် လၢနအိၣ်လီၤ. အန့ၢ်မ့ၢ်အဝဲဒၣ်အတၢ်လီၤ" ယဃ့းစက့လး ၁၆း၁၅.

တၢ်တ့လီၤၦၤလၢကလီၣ်ဖျါထီၣ်ကစၢ်ယွၤအတၢ်ဂ့ၤဒီးအတၢ်လၤ တၢ်ကပီၤန့ၣ်လီၤ. ဖဲကစၢ်ယွၤအတၢ်ဘၣ်တ့ဆိကမိၣ်လၢအတၢ်ဃံတၢ်လၤ သ့ၣ်တဖၣ်န့ၣ် မ့ၢ်အနီၢ်ကစၢ်ဒၣ်ဝဲအတၢ်ဒီး, တၢ်ဃံတၢ်လၤအံၤအလုၢ်အၦ့ၤ စှၤလီၤကွံၥ်ဝဲဒီးတၢ်ကီတၢ်ခဲအိၣ်ထီၣ်ဝဲဒၣ်န့ၣ်လီၤ.

`တၢ်နၥ်န့ၢ်နီၢ်ကစၢ်ဒၣ်ဝဲအတၢ်ဃံတၢ်လၤန့ၣ် ဒုးအိၣ်ထီၣ်တၢ်လီၤပျံၤ လီၤဖုးမနုၤသ့ၣ်တဖၣ်လဲၣ်. ပဆိကမိၣ်တၢ်မနုၤတမံၤလၢအအိၣ်ဒီးၦၤလၢ ပကြၢးဒိးန့ၢ်ကစၢ်ယွၤအတၢ်အဲၣ်န့ၣ် မ့ၢ်ကသ့ဝဲလၢကျဲဒ်လဲၣ်. ပထီဒါနီၢ်သး အတၢ်ပၥ်ထီၣ်ထီသးကသ့ဝဲဒ်လဲၣ်.`