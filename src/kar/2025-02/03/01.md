---
title:  တၢ်အက့ၢ်အဂီၤတဖၣ်လၢတၢ်တ့တၢ်ဖျီအပူၤ
date:   12/04/2025
---

### တၢ်မၤလိတနွံအံၤအဂီၢ်ဖး

၁မိၤၡွ ၂း၂၃-၂၅; အ့းဖ့းစူး ၅း၂၉-၃၂; ယဃ့းစက့လး ၁၆း၄-၁၄; လီၣ်ဖျါ ၁၈း၁-၄; ၁မိၤၡွ ၂၄း၁-၄; လီၣ်ဖျါ ၁၉း၁-၉.

> <p>တၢ်ကလုၢ်ထူ</p>
> "ဒီးစံးဘၣ်ယၤ, ကွဲး, ၦၤလၢတၢ်ကိးန့ၢ်အီၤဆူသိဖိအမူးပူၤန့ၣ်, ဘၣ်ဆိၣ်ဂ့ၤဝဲလီၤ. ဒီးစံးဘၣ်ယၤ, တၢ်ကတိၤတဖၣ်အံၤ, မ့ၢ်ယွၤအကလုၢ် အမ့ၢ်အတီလီၤ" (လီၣ်ဖျါ ၁၉း၉).

လံၥ်စီဆှံအံၤ လၢၦဲၤဒီးတၢ်အဲၣ်တၢ်ကွံအတၢ်ဃဲၤပူတဖၣ်လၢ အလီၣ်ဖျါထီၣ်တၢ်အုၣ်က့ၤခီၣ်က့ၤအဂ့ၢ် ဒီးကစၢ်ယွၤအတၢ်အဲၣ်လၢအၦၤ ဂီၢ်မုၢ်တဖၣ်အဂီၢ်န့ၣ်လီၤ. တၢ်၇့လိၥ်မုၥ်လိၥ်သးလၢ အဘူးဒိၣ်ကတၢၢ်တမံၤ, တၢ်တ့တၢ်ဖျီအံၤ မ့ၢ်ကၠိတဖျၢၣ်လၢပတူၢ်လိၥ်လၢကလဲၤခီဖျိဘၣ်အီၤဒ်ယွၤ ပၥ်လီၤဝဲအသိး, ဒ်သိးပကဒိးန့ၢ်ဘၣ်တၢ်မၤလိအဒိၣ်အယိၥ်လၢ အဘၣ်ဃးဒီး ကစၢ်ယွၤအတၢ်အဲၣ်ၦၤ, ဘၣ်ဃးဒီးပတၢ်၇့လိၥ်မုၥ်လိၥ်သးဒီးအီၤ, ဒီးဘၣ်ဃး အတၢ်မၤအဒိၣ်အယိၥ်လၢအတၢ်အုၣ်က့ၤခီၣ်က့ၤၦၤအဂီၢ်အံၤန့ၣ်လီၤ.

တၢ်ဆိကမိၣ်တဖၣ်လၢ ဆၢကတီၢ်ခဲအံၤလၢအဘၣ်ဃးဒီးတၢ်အဲၣ် တၢ်ကွံ ဒီးတၢ်ဒိးတ့ဒိးဖျီအဂ့ၢ်န့ၣ် မၤပဲၥ်စွကွံၥ်ပတၢ်သ့တၢ်ဘၣ်လၢ ကပၥ်ဒိၣ် တၢ်လၢကစၢ်ယွၤသိၣ်လိၦၤခီဖျိတၢ်ဆီဟံၣ်ဆီဃီအတၢ်အၢၣ်လီၤအီလီၤအံၤ အပူၤန့ၣ်လီၤ. ၦၤကညီအတၢ်ဒဲးဘးသ့ၣ်တဖၣ် ဘိးဃၣ်ကွံၥ်တၢ်ဆီဟံၣ် ဆီဃီအကျိၤအကျဲဒိၣ်ဒိၣ်ကလဲၥ်ဘၣ်ဆၣ်, တၢ်တ့တၢ်ဖျီ, တၢ်ဆီဟံၣ်ဆီဃီအံၤ မ့ၢ်ဒ်တၢ်တမံၤလၢအလီၣ်ဖျါထီၣ်တၢ်မ့ၢ်တၢ်တီအစိကမီၤဒိၣ်ဒိၣ် တုၤဒၣ်လဲၥ် လၢ၀ံအကလုၢ်ကထါအတၢ်မ့ၢ်တၢ်တီအံၤန့ၣ်လီၤ. လၢအအါန့ၢ်ဒံးအဟ့ၣ်ၦၤ တၢ်သူၣ်ဖှံသးညီအဂီၢ်န့ၣ်, တၢ်တ့တၢ်ဖျီကြၢးမ့ၢ်ကၠိတဖျၢၣ်လၢပမၤလိတၢ်မၤလိ လၢအဒိၣ်အယိၥ်တဖၣ်ဘၣ်ဃးဒီးပနီၢ်ကစၢ်ဒၣ်ဝဲအဂ့ၢ်အကျိၤ ဒီးပတၢ်၇့လိၥ် သးဒီးယွၤအဂီၢ်န့ၣ်လီၤ.

တနွံအံၤ ပကဃုမၤလိကစၢ်ယွၤအကလုၢ်ကထါလၢ ကျဲလီၤဆီ လိၥ်အသးတဖၣ်အပူၤ လၢအဘၣ်ဃးဒီးတၢ်တ့တၢ်ဖျီ, ဂ့ၤမ့ၢ်ဂ့ၤ အၢမ့ၢ်ဂ့ၤ အဂ့ၢ်အကျိၤအံၤန့ၣ်လီၤ. ၀ံၤကဒီးတစုန့ၣ်, ပဟံးန့ၢ်တၢ်မၤလိသ့ဝဲလၢ တၢ်အဒိတဖၣ်အံၤအပူၤ လၢကနၢ်ပၢၢ်ကစၢ်ယွၤမၤဘၣ်ထွဲလိၥ်အသးဒီးအၦၤ ဂီၢ်မုၢ်တဖၣ်, တုၤလၢအဝဲသ့ၣ်ယံၤဒီးယွၤဒၣ်လဲၥ်အပူၤ ဒီးသ့မၤလိတၢ်မ့ၢ် တၢ်တီတဖၣ်တနီၤဘၣ်ဃးဒီးယွၤအတၢ်အဲၣ်ဒ်သိးကမၤစၢၤၦၤလၢ ကနၢ်ပၢၢ် မုၢ်နံၤခံကတၢၢ်အတၢ်မၤအသးတဖၣ်အဂီၢ်န့ၣ်လီၤ.