---
title:  ဃဲသဲမုၣ်ဖးဒိၣ်ဘၣ်တၢ်စံၣ်ညီၣ်အီၤ
date:   17/04/2025
---

`ဖး လီၣ်ဖျါ ၁၉း၁-၉ တက့ၢ်. တၢ်ခံမံၤလၢအဘၣ်တၢ်ဒုးအိၣ်ထီၣ် အီၤတဘျီဃီန့ၣ် မ့ၢ်ဝဲ, ဃဲသဲမုၣ်အတၢ်ကတၢၢ်ကွံၥ်ဝဲ, ဟးဂီၤကွံၥ်ဝဲဒီး ကစၢ်ခ၇ံၥ်အတၢ်တ့တၢ်ဖျီဒီးအတလးမူးပိၥ်မုၣ်န့ၣ်လီၤ. မ့ၢ်ကညီမးဝဲ ဆံးဒိၣ်လဲၣ်လၢ တၢ်မၤအသးခံမံၤအံၤ လီၣ်ဖျါထီၣ်ကစၢ်ယွၤအတၢ်တီတၢ်လိၤ ဒီးအတၢ်အဲၣ်တၢ်ကွံအတကဲၥ်ပ၀းတဘျီဃီန့ၣ် ကသ့ဝဲလၢကျဲဒ်လဲၣ်.`

တၢ်တတီတလိၤဘၣ်န့ၣ် ဟဲဃုၥ်ဒီးအလုၢ်အၦ့ၤလၢအအိၣ်ဒီး တၢ်ဘၣ်ဒိဘၣ်ထံးန့ၣ်လီၤ. အတၢ်ဘၣ်ဒိဘၣ်ထံးတဖၣ်လီၤဘၣ်လၢဖိဒီး ၦၤဂၤသ့ၣ်တဖၣ်အဖီခိၣ်န့ၣ်လီၤ. တုၤလၢမါမ့တမ့ၢ် ၀ၤလၢအအိၣ်ဒီး တၢ်သူၣ်စူၤသးစူၤဒၣ်လဲၥ် ဘၣ်တၢ်ထံၣ်န့ၢ်အီၤလၢဃၣ်ကဒါက့ၤအသးတသ့ ဝဲဘၣ်. တၢ်လဲၤပူၤကွံၥ်အတၢ်မၤအသးတဖၣ်လၢ အိၣ်ဃုၥ်ဆိဃုၥ်လီၤအသးမး တသ့ဝဲလၢၤဘၣ်န့ၣ်လီၤ. ဖဲပဟီၣ်ခိၣ်အံၤ တုၤအလီၢ်လၢၦၤကညီအသူၣ်အသး တဖၣ်ကိၤဝဲဒိၣ်ဒိၣ်ယိၥ်ယိၥ်တုၤဒၣ်လဲၥ်တၢ်သ့ၣ်နီၣ်ပီၢ်ယၢ်လီးက့ၤသးတအိၣ် လၢၤဝဲဘၣ်, လၢကဆဲးဒုးအိၣ်ထီၣ်တၢ်စံၣ်စိၤတဲစိၤမးအလီၢ်တအိၣ်ဝဲဘၣ်ဒီး တူၢ်လိၥ်လၢတၢ်ဒဲးဘးအံၤကဆဲးဒုးအိၣ်ထီၣ်တၢ်နးတၢ်ဖှီၣ်အကတီၢ်မးန့ၣ်လီၤ. တၢ်သးသ့ၣ်ဖးအိၣ်ထီၣ်လၢ တၢ်လီၤမၢ်ကွံၥ်အပူၤဘၣ်ဆၣ်, ၦၤလၢအတူၢ်ဘၣ် တၢ်လၢဟီၣ်ခိၣ်အတၢ်ဒဲးဘးအပူၤအံၤ ကမၤတၢ်သူၣ်ဖှံသးညီအမူးလၢ တၢ်သ့ၣ်တဖၣ်အံၤန့ၣ် ကတၢၢ်ကွံၥ်ဝဲ-ဒီးဟီၣ်ခိၣ်အံၤကဘၣ်တၢ်မၤဂ့ၤထီၣ် က့ၤအီၤဒ်ကစၢ်ယွၤတိၥ်ပၥ်ဝဲအသိးန့ၣ်လီၤ. ဆၢကတီၢ်ခဲအံၤန့ၣ်, တၢ်ဃၣ်ကွံၥ် အသးဆူယွၤအအိၣ်န့ၣ်တအိၣ်လၢၤဝဲဘၣ်, အဂ့ၢ်ဒ်လဲၣ် ပမၤလိဘၣ်တ့ၢ်တၢ် လၢအကီအခဲတမံၤအပူၤလံလၢ ကစၢ်ယွၤန့ၣ် မ့ၢ်ဝဲဘၣ်ဝဲလၢအဘၣ်ဃးဒီး တၢ်နးတၢ်ဖှီၣ်သ့ၣ်တဖၣ်လၢ ကဟဲဝဲခီဖျိပထုးလီၤဖးပသးဒီးအီၤအဃိန့ၣ်လီၤ.

`ဖး လီၣ်ဖျါ ၂၁း၁-၄ တက့ၢ်. တၢ်တ့တၢ်ဖျီအတၢ်ဆိကမိၣ်ဖဲအံၤ အခီပညီမ့ၢ်မနုၤလဲၣ်ဒီး ဘၣ်မနုၤလၢအၦဲၤမးဒီးတၢ်မုၢ်လၢ်ဒီးတၢ်အၢၣ်လီၤ အီၤလီၤသ့ၣ်တဖၣ်န့ၣ်လဲၣ်. တၢ်အုၣ်ခီၣ်အတၢ်မုၢ်လၢ်လၢ အဘၣ်တၢ်ဟ့ၣ် လီၤၦၤလၢလံၥ်စီဆှံအဆၢဖိသ့ၣ်တဖၣ်အပူၤအံၤန့ၣ် မ့ၢ်မနုၤလဲၣ်.`

တၢ်တ့တၢ်ဖျီလၢ အမ့ၢ်တၢ်ပၥ်ဖှိၣ်လၢသးသမူဒီတစိၤညါအံၤအပူၤန့ၣ်, မ့ၢ်တၢ်အဒိတမံၤလၢ ကစၢ်ခ၇ံၥ်ဒီးအတၢ်အိၣ်ဖှိၣ်အဘၢၣ်စၢၤအံၤန့ၣ်လီၤ. သးလၢကစၢ်ခ၇ံၥ်ဟ့ၣ်လီၤဆူတၢ်အိၣ်ဖှိၣ်အပူၤန့ၣ် မ့ၢ်သးလၢ မါဒီး၀ၤ ကဘၣ်လီၣ်ဖျါထီၣ်ဝဲလၢတဂၤဒီးတဂၤအဖီခိၣ်န့ၣ်လီၤ." Ellen G. White, Testimonies for the Church, vol. 7, p. 46. r

ကစၢ်ခ၇ံၥ်တူၢ်ဘၣ်တၢ်နးတၢ်ဖှီၣ်လၢ ဆိကမိၣ်မးတသ့ဝဲဘၣ်တမံၤ ဖဲၦၤကညီသ့ၣ်တဖၣ်စူးကွံၥ်ညိကွံၥ်အီၤ ဒီးဟ့ၣ်လီၤအတၢ်အဲၣ်လၢအဘၣ်ဃး ဒီးအီၤအံၤ ဆူကစၢ်အဂၤတဖၣ်အအိၣ်န့ၣ်လီၤ. ဘၣ်ဆၣ်ဒီး, တုၤဒၣ်လဲၥ် အဟ့ၣ်လီၤအသးလၢပဂီၢ်, ဟ့ၣ်လီၤအနီၢ်ကစၢ်အသးလၢ ပတၢ်တတီတလိၤ ဘၣ်အပူၤ, ဒီးပတၢ်မၤကမၣ်မုၣ်ကမၣ်ခွါအပူၤ, လၢပမ့ၢ်သ့ၣ်နီၣ်ပီၢ်ယၢ် လီၤက့ၤသးဒီးဃၣ်ကွံၥ်အသးလၢတၢ်အၢသ့ၣ်တဖၣ်အအိၣ်န့ၣ်, ပအိၣ်ဒီး တၢ်မူအထူအယိၥ်အတၢ်အၢၣ်လီၤအီလီၤန့ၣ်လီၤ.

`ဖး ၁ပ့းတရူး ၁း၁၈, ၁၉ တက့ၢ်. တၢ်စံးၦၤမနုၤတမံၤလၢ လံၥ်စီဆှံ အဆၢတဖၣ်အံၤအပူၤလၢ အဟ့ၣ်ၦၤတၢ်နၥ်န့ၢ်လီၤသးအနီၢ်ကီၢ် ဖဲမုၢ်နံၤ ခံကတၢၢ်အံၤအပူၤ ဖဲ လီၣ်ဖျါ ၂၁း၁-၄ န့ၣ် မ့ၢ်မနုၤလဲၣ်.`