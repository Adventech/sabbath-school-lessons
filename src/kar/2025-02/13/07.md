---
title:  တၢ်ဆိကမိၣ်ဆူညါအဂီၢ်
date:   27/06/2025
---

ဖး Ellen G. White, "The Unseen Watcher," pp. 535-538, in Prophets and Kings.

"ၦၤကလုၥ်ကိးဖုဒဲး အိၣ်လၢမူဒါဒီးတၢ်မၤလၢအဘၣ်တၢ်ပၥ်ထီၣ်ထီ အီၤအလီၢ်န့ၣ်, န့ၢ်စိန့ၢ်ကမီၤလၢဟီၣ်ခိၣ်အံၤ ကဘၣ်မၤၦဲၤၦၤစီဆှံအခိးကွၢ် တၢ်တဂၤ (ယွၤ) အတၢ်တိၥ်ပၥ်တဖၣ်န့ၣ်လီၤ. ဟီၣ်ခိၣ်အဘီမုၢ်တဖၣ် အတၢ် ဟဲထီၣ်ဒီးအတၢ်သုးကွံၥ်အသးန့ၣ် အိၣ်ပၥ်စၢၤလၢ၀ံအကလုၢ်အကထါပူၤလီၤ, ဘၤဘူၤလိၣ်, မၤဒဲ-ပၤ၇ၣ်, ဟ့းလ့ၣ်, ၇ိမ့ၤတဖၣ်ကဲထီၣ်ဒီးက့ၤလီၤဝဲစုၥ်စုၥ်လီၤ. အဂံၢ်အဘါဆူၣ်တနီၤ စၢ်တနီၤဘၣ်ဆၣ် ဟဲထီၣ်ဝဲလၢအကျိၤအကွၥ်, တဖု၀ံၤ တဖုန့ၣ် ပိၥ်ထွဲလိၥ်သးအခံ, ဒ်ပစံးတၢ်အသိး တၢ်စံၣ်စိၤတဲစိၤတ၇ံးအသး ဒ်တၢ်ကဲထီၣ်၀ံၤန့ၣ် ကဲထီၣ်က့ၤကဒီးလၢအလီၢ်လီၢ် (history has repeated itself) န့ၣ်လီၤ. ကိးဖုဒဲးန့ၣ် အိၣ်လၢအတၢ်မၤကွၢ်အကတီၢ်ဒၣ်ဝဲန့ၣ်လီၤ. တလၢတၦဲၤနီတဖုဘၣ်. လီၤတဲၥ်ဝဲ, အလၤအကပီၤစှၤလီၤဝဲ, ဒီးအစိအကမီၤ ဟးထီၣ်ကွံၥ်ဝဲန့ၣ်လီၤ. ဖဲၦၤကလုၥ်သ့ၣ်တဖၣ်သမၢဒီးပဲတ့ၢ်ယွၤအတၢ်သိၣ် တၢ်သီအလီၢ်န့ၣ်, အတၢ်မၤဟးဂီၤလီၤအသးအိၣ်ဝဲထီၣ်ဝဲဒၣ်ဖဲန့ၣ်လီၤ. ဘၣ်ဆၣ်လၢတၢ်အဂံၢ်အဘါစၢ်အကျါန့ၣ် ကစၢ်ယွၤမၤလၢမၤၦဲၤအတၢ်တိၥ်ပၥ် တစိၤဘၣ်တစိၤ, ကိးစိၤဒဲးန့ၣ်လီၤ." Ellen G. White, Prophets and Kings, p. 535.

ယံး၇မံယၤ ၁၈, စီၤယံး၇မံယၤလဲၤကွၢ်လိတၢ်လၢ ၦၤတ့သပၢၤ အတၢ်မၤလီၤ. သိဝဲဒီးဒုးအိၣ်ထီၣ်တၢ်အက့ၢ်အဂီၤလီၤ. ၦၤတ့သပၢၤတဂၤ သိတၢ်အက့ၢ်အဂီၤလၢအကပံၥ်န့ၣ် ဒုးနၢ်ပၢၢ်ၦၤလၢ ၀ံအကလုၢ်ကထါလၢ စံးပၥ်ဝဲန့ၣ် အိၣ်သန့ၤအသးလၢ ၦၤတဂၤအတၢ်အိၣ်အသးအဖီခိၣ်သ့စ့ၢ်ကီး န့ၣ်လီၤ. ဘၣ်မၤလီၤတံၢ်တၢ်နၢ်ပၢၢ်လၢ ကစၢ်ယွၤစံးဘၣ်စီၤယံး၇မံယၤလၢ, "တဘျီဂ့ၤ, တဘျီဂ့ၤ ယမ့ၢ်စံးလၢယကထဲးထီၣ်ကွံၥ်, မၤလီၤၦီၢ်, မ့တမ့ၢ် မၤဟးဂီၤၦၤတကလုၥ်ဂ့ၤတကလုၥ်ဂ့ၤမ့ၢ်ဂ့ၤ, ဘီမုၢ်တဘ့ၣ်ဂ့ၤတဘ့ၣ်ဂ့ၤမ့ၢ်ဂ့ၤ, ဘၣ်ဆၣ်ဒီးၦၤကလုၥ်အဝဲန့ၣ် မ့ၢ်ဃၣ်ကွံၥ်အသးလၢတၢ်အၢတၢ်သီဒီး, ယတမၤတၢ်လၢယစံးတ့ၢ်လၢယကမၤအီၤန့ၣ်ဘၣ်. ဒီးလၢအဂၤတဘျီန့ၣ်, ယမ့ၢ်စံးလၢယကသူၣ်လီၤ, မ့တမ့ၢ် သူၣ်ထီၣ်ဘှီထီၣ်ၦၤတကလုၥ်ဂ့ၤ တကလုၥ်ဂ့ၤ, မ့တမ့ၢ် ဘီမုၢ်တဘ့ၣ်ဂ့ၤတဘ့ၣ်ဂ့ၤနၥ်က့ၤဒီး ၦၤကလုၥ်အဝဲန့ၣ် မ့ၢ်တစူၢ်ယၤဘၣ်ဒီး မၤတၢ်အၢန့ၣ်, ယတမၤတၢ်လၢယစံးတ့ၢ်လၢယကမၤအီၤ န့ၣ်ဘၣ်" (ယံး၇မံယၤ ၁၈း၇-၁၀).

**တၢ်သံကွၢ်လၢဆိကမိၣ်သကိးအဂီၢ်**

`ဆိကမိၣ်ယ့ၣ်ရှူးအတၢ်ကတိၤစံးဝဲလၢ မုၢ်စံၣ်ညီၣ်အနံၤန့ၣ် ၦၤနံၤန၀့ဖိ တဖၣ် ကဘၣ်အမုၥ်န့ၢ်ယွၤအၦၤဂီၢ်မုၢ်လၢအဟးထီၣ်လၢတၢ်မ့ၢ်တၢ်တီ န့ၣ်တက့ၢ် (မးသဲ ၁၂း၃၉-၄၂). ယွၤအတၢ်အိၣ်ဖှိၣ်ဟဲလီၤစၢၤလၢ တၢ်ဟ့ၣ်ပလီၢ်သးအတၢ်မၤလိမနုၤလဲၣ်.`

`ဆိကမိၣ် E. G. White အတၢ်ကတိၤစံးဝဲလၢ "တၢ်စံၣ်စိၤတဲစိၤ ကဲထီၣ်အသးတဘျီ၀ံၤ, တဘျီကဒီး" E. G. White, Prophets and Kings, p. 575 န့ၣ်, တၢ်လီၤပလိၥ်အိၣ်လၢဘီမုၢ်သ့ၣ်တဖၣ်အတၢ်လဲၤ ခီဖျိဒ်လဲၣ်. ဒီးလၢမုၢ်တနံၤအံၤအတၢ်ပိၥ်ထွဲအိၣ်ဒ်လဲၣ်.`

`တၢ်ဆိကမိၣ်ၦၤကညီဃၣ်ကွံၥ်အသးလၢတၢ်စူၢ်တၢ်နၥ်န့ၣ် တမ့ၢ်လၢ တၢ်သ့သ့ၣ်ညါတၢ်ဒီး လၢတၢ်နၢ်ပၢၢ်အဃိဘၣ်, မ့ၢ်လၢသးအဃိလီၤ. တၢ်နၢ်ပၢၢ်ဝဲအံၤ ဘၣ်ဘျုးလၢနတၢ်အုၣ်သးဆူၦၤဂၤအဂီၢ်ဒ်လဲၣ်.`