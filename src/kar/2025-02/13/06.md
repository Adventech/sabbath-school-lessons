---
title:  ၦၤဒိးဖှူအသး, စီၤကိ၇့ၣ်
date:   26/06/2025
---

ဖဲစီၤကိ၇့ၣ်ဒုးန့ၢ်ဘၤဘူၤလိၣ်အခါ, ယွၤအၦၤဂီၢ်မုၢ်အတၢ်စၢဃၥ် အနံၣ်အလါၦဲၤထီၣ်ဝဲဒီး, ၦၤပၤ၇ၣ်ဖိ (Persians) ပျဲပျၣ်ၦၤယူဒၤဖိသ့ၣ် က့ၤက့ၤဆူကီၢ်စံးပၥ်ဒီးဘှီထီၣ်သူၣ်ထီၣ်က့ၤယွၤအတၢ်လုၢ်ဟံၣ်ဖဲန့ၣ်လီၤ. လၢစီၤကိ၇့ၣ် (Cyrus) အဖီလၥ်န့ၣ် ၦၤပၤ၇ၣ်ဖိအဘီမုၢ်ကဲထီၣ်အဒိၣ်အလဲၣ် ကတၢၢ်လၢ တၢ်စံၣ်စိၤတဲစိၤ (history) အပူၤဒီး, ၦၤကူၣ်သ့ကွဲးဃါတၢ်တဂၤ, Tom Holland ကိးဝဲလၢ "တၢ်ပၥ်ဖှိၣ်ဘီမုၢ်အလဲၣ်ကတၢၢ်လၢ ဟီၣ်ခိၣ် အတၢ်မၤအသးခဲလၢၥ်အပူၤ" န့ၣ်လီၤ. Dominion (New York: Basic Books, 2019), p. 25.

လၢအဝဲသ့ၣ်အလုၢ်အလၢ်အကျါန့ၣ်, ၦၤကိးစီၤကိ၇့ၣ်လၢ "စီၤပၤ ဖးဒိၣ်" (မ့) "စီၤပၤတဖၣ်အစီၤပၤ" န့ၣ်လီၤ.

အဝဲဒၣ်န့ၣ် မ့ၢ်တၢ်ပၥ်ဖျါဆိပၥ်လၢ တၢ်ကမၤအသးဖဲခ၇ံၥ်ဟဲက့ၤ လီၤက့ၤလၢအတၢ်အိၣ်ဖှိၣ်အဂီၢ်, မ့ၢ်စီၤပၤဟဲလၢမုၢ်ထီၣ် (ထိၣ်သတြီၤလၢ မးသဲ ၂၄း၂၇), ကဒုးတၢ်ဒုးလၢဘၤဘူၤလိၣ်, ကပျဲက့ၤအၦၤဂီၢ်မုၢ်ဒီး ကမၤထူၣ်ဖျဲး အီၤသ့ၣ်ဘၤဘူၤလိၣ်ဒီး က့ၤက့ၤဆူကီၢ်စံးပၥ်န့ၣ်လီၤ. (ကွၢ်လၢ လီၣ်ဖျါ ၁၉း၁၁-၁၆). လၢတၢ်န့ၣ်အဃိ ယွၤကတိၤဒိလီၤဝဲ စီၤကိ၇့ၣ်မ့ၢ် "အၦၤ ဒိးဖှူအသး" (ယၡါယၤ ၄၅း၁) န့ၣ်လီၤ. တမ့ၢ်ထဲၦၤပၤ၇ၣ်ဖိပျဲပျၣ်ယွၤ အၦၤဂီၢ်မုၢ်တမံၤဧိၤဘၣ်. မ့ၢ်အဒုးတၢ်လၢဘၤဘူၤလိၣ်ဒ်အမ့ၢ်တၢ်အဒိလၢ ခ၇ံၥ်အတၢ်ဟဲက့ၤခံစုတစုအသိးစ့ၢ်ကီးန့ၣ်လီၤ.

`ဖးလၢ ၂ကွဲးနီၣ်တၢ် ၃၆း၂၂, ၂၃. စီၤကိ၇့ၣ်အတၢ်လဲၤခီဖျိ လီၤဂၥ်လိၥ်သးလၢ စီၤန့ဘူၤကးန့စၢ်လၢတၢ်မနုၤလဲၣ်. ထုးထီၣ်တၢ်ကလုၢ် အလီၤဆီမနုၤတမံၤလဲၣ်. လၢခံန့ၣ်, အဘျုးအဖှိၣ်လီၤဘၣ်လၢ ယ့ၣ်ရှူး အတၢ်ဟဲလီၤခီဘျီဘျီ (အခီၣ်ထံးတဘျီ) ဖဲအဝဲအလီၢ်ခံနံၣ်အကယၤတဖၣ် န့ၣ်ဒ်လဲၣ်.`

လၢလံၥ်စီဆှံအတၢ်၇ဲၣ်လီၤအခီၣ်ထံးန့ၣ် လံၥ်လီၢ်လံၤကတၢၢ်ဝဲဒၣ်လၢ စီၤကိ၇့ၣ်အတၢ်ထုးထီၣ်အကလုၢ်ဝဲန့ၣ်လီၤ (တမ့ၢ်လၢလံၥ်မၤလကံဘၣ်). အန့ၣ်၀ံၤတကျိၤဃီ လံၥ်အသီတကတြူၢ်စးထီၣ်ဝဲဒၣ်လၢ လံၥ်မးသဲ, လၢအကွဲးဃၥ်ကစၢ်ခ၇ံၥ်ဟဲအိၣ်ဖျဲၣ်ထီၣ်အဂ့ၢ်, ဒ်တၢ်စံးဒိလီၤလၢ စီၤကိ၇့ၣ် အသိးန့ၣ်လီၤ. စီၤကိ၇့ၣ်န့ၣ် သုးကျဲၤတၢ်လၢတၢ်သူၣ်ထီၣ်က့ၤဟီၣ်ခိၣ် တၢ်လုၢ်ဟံၣ်, ဒီးယ့ၣ်ရှူးန့ၣ်ထီၣ်စီၤပၤလၢမူခိၣ်အတၢ်လုၢ်ဟံၣ်အတၢ်ဖံးတၢ်မၤ အဂီၢ်န့ၣ်, ဒီးပၢၣ်ဝဲဆူအတၢ်ဟဲက့ၤလီၤက့ၤလၢပတၢ်ထူၣ်ဖျဲးအဂီၢ်န့ၣ်လီၤ.

စီၤကိ၇့ၣ်န့ၣ် ပၥ်ဖျါထီၣ်ခ၇ံၥ်အက့ၢ်အဂီၤ (သကဲၥ်ပ၀း) အလၢအၦဲၤ တသ့ဝဲဘၣ်. မ့ၢ်ဒၣ်တၢ်ဟ့ၣ်ဒိတမံၤန့ၣ်လီၤ. တမ့ၢ်လၢၦၤကဘၣ်မၤဘၣ်ထွဲ လၢတၢ်ကိးမံၤအလီၤတံၢ်လီၤဆဲးန့ၣ်ဘၣ်. တမံၤဂ့ၤတမၠိဂ့ၤန့ၣ် မ့ၢ်တၢ်ဟ့ၣ်ဒိ လၢတၢ်မၤထူၣ်ဖျဲး (အုၣ်က့ၤခီၣ်က့ၤ) တၢ်အဂီၢ်လီၤ.

`ကစၢ်ယွၤသူၦၤတခီဘီမုၢ်အစီၤပၤတဂၤ လၢအကမၤလၢထီၣ်ၦဲၤထီၣ် အတၢ်ကိၥ်ပၥ်န့ၣ် မ့ၢ်တၢ်ဒိလီၤဆီတမံၤလီၤ. ပနီၢ်ခိအတၢ်မၤအသး မ့ၢ်ကအိၣ်ဒၣ်ဝဲဒ်အံၤဒ်နုၤဘၣ်ဆၣ် လၢခံကတၢၢ် ကစၢ်ယွၤကမၤၦဲၤအ၀ံ အကလုၢ်ကထါန့ၣ် ဟ့ၣ်ၦၤတၢ်မၤလိလၢတၢ်ထံၣ်အယံၤဒ်လဲၣ်.`