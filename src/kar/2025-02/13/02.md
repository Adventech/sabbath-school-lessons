---
title:  ၀ံလၢအသးကဒံကဒါတဂၤ
date:   22/06/2025
---

ပမ့ၢ်ကွၢ်စီၤယိၤနါအတၢ်မၤအသး (ယိၤနါ ၁-၄) န့ၣ်, ပထံၣ်လီၤက့ၤ ပသးသ့လီၤ. ပၦၤစူၢ်နၥ်တၢ်အါဂၤ မၤအသးဒ်၀ံဝဲန့ၣ်တဂၤအသိးလီၤ. တၢ်ကစီၣ်လီၤလီၤဆီဆီလၢတၢ်ကမိၣ်မၤအသးဆူညါတဖၣ်အိၣ်ဖဲန့ၣ်စ့ၢ်ကီး လီၤ.

`ဖး မးသဲ ၁၂း၃၈-၄၂. ယ့ၣ်ရှူးစံးကတိၤဒိလီၤၦၤကွဲးလံၥ်ဒီး ၦၤဖၤ၇ံၤၡဲသ့ၣ်လၢတၢ်မၤအသးအံၤဖဲလဲၣ်တတီၢ်လဲၣ်. တၢ်မၤလိမနုၤတဖၣ် လၢအဘၣ်ဃးဒီးတၢ်စံၣ်ညီၣ်အဂ့ၢ်လၢအတၢ်ကတိၤအပူၤန့ၣ်လဲၣ်.`

ယ့ၣ်ရှူးတဲဖျါထီၣ်အသးလၢ အမ့ၢ်ၦၤဒိၣ်န့ၢ်စီၤယိၤနါလီၤ. အဝဲ သ့ၣ်ညါအတၢ်ဟဲလီၤဆူဟီၣ်ခိၣ်အံၤ မ့ၢ်လၢတူၣ်စုညါအဂီၢ်လီၤန့ၣ်ဒီး အဝဲဒၣ် ဟဲလီၤဝဲဒ်သိး "အကဃုန့ၢ်ဒီးအုၣ်က့ၤခီၣ်က့ၤၦၤလၢအဟါမၢ်တဖၣ်လီၤ" (လူၤကၣ် ၁၉း၁၀). စီၤယိၤနါဘၣ်အိၣ်လၢညၣ်ဖးဒိၣ်အဟၢဖၢပူၤသၢနံၤသၢနၤ မ့ၢ်လၢအဝဲနီၢ်ကစၢ်အတၢ်ဒဲးဘးအဃိ, ဒီးယ့ၣ်ရှူးဘၣ်အိၣ်လၢတၢ်သွံၣ်ခိၣ် အပူၤသၢသီ မ့ၢ်လၢပတၢ်ဒဲးဘးအဃိလီၤ.

စီၤယိၤနါတအဲၣ်ဒိးလဲၤဝဲဆူနံၤန၀့ဘၣ်. လၢၦၤကညီအတၢ်ထံၣ်န့ၣ်, ပနၢ်ပၢၢ်ညီ, ၦၤအၤရူၢ်ဖိသ့ၣ် (Assyrians) မ့ၢ်ၦၤအၢသီတပျုၥ်တပျီၤတဖၣ် လီၤ. တၢ်အံၤအိၣ်ကွဲးအသးအိၣ်လၢအတၢ်ဒူၣ်လိၤတဖၣ် ပၥ်ဖျါထီၣ်အဝဲသ့ၣ် အလုၢ်အလၢ်အက့ၢ်အဂီၤအါမးလီၤ. အဝဲသ့ၣ်မၤနၢၤမၤဃၣ်အဒုၣ်အဒါ ဟဲက့ၤဖီၣ်န့ၢ်ဝဲတဖၣ်၇ၢး၇ၢးစၢးစၢး လၢၦၤဂၤတမၤညီနုၢ်ဘၣ်, တုၤဒၣ်လဲၥ် ၦၤဆိကမိၣ်တဘၣ်ဘၣ်န့ၣ်လီၤ. လၢတၢ်ဒ်န့ၣ်အဃိ မ့ၢ်မတၤကအဲၣ်ဒိးလဲၤ စံၣ်တဲၤတဲလီၤတၢ်သးခုအကစီၣ်လၢတၢ်ပီၣ်ယၢ်လီၤက့ၤတၢ်အဂီၢ်တဂၤန့ၣ် လဲၣ်.

တၢ်ဟူးတၢ်ဂဲၤအိၣ်လီၤတဲၥ်လၢ မုၢ်နံၤအကတၢၢ်အဂီၢ် အိၣ်လၢ တၢ်မၤအသးဝဲအံၤတမံၤလီၤ. ဖဲၦၤသံကွၢ်စီၤယိၤနါလၢ အဝဲမ့ၢ်မတၤတဂၤ လဲၣ်န့ၣ်, စံးဆၢဝဲဒၣ်, "ယမ့ၢ်ၦၤဧ့ၤဘြံၤဖိ, ဒီးယပျံၤယွၤ, မူခိၣ်အကစၢ်လၢ အတ့လီၤပီၣ်လဲၣ်ဒီးခိလီၤ", တၢ်ကတိၤဝဲအံၤ လီၤပလိၥ်လၢမူခိၣ်ကလူး အခီၣ်ထံးတဂၤအတၢ်ကစီၣ်န့ၣ်လီၤ (ယိၤဟၣ် ၁း၉; လီၣ်ဖျါ ၁၄း၇). အဝဲန့ၣ် ဒုးနဲၣ်ယွၤလၢ တၢ်တ့လီၤပၥ်တၢ်အကစၢ်တဂၤန့ၣ်လီၤ. တၢ်အံၤမ့ၢ်တၢ်ဂ့ၢ် ခီၣ်ထံးလၢ ဘၣ်မနုၤပကြၢးဘူၣ်ထီၣ်ဘါထီၣ်အီၤလဲၣ်, ဒီးတၢ်ဘူၣ်တၢ်ဘါန့ၣ် မ့ၢ်မုၢ်နံၤအကတၢၢ်အတၢ်ဂ့ၢ်ခၢၣ်သးတမံၤလီၤ.

တထံၣ်ဃီန့ၣ်, ပဝဲသ့ၣ်စ့ၢ်ကီး ပအိၣ်ဒီးပမူဒါလၢ ဘၣ်စံၣ်တဲၤတဲလီၤ တၢ်ကစီၣ်လၢ ၦၤတဒိကနၣ်ဘၣ်ဝဲအံၤ လၢနီၢ်သးအဘၤဘူၤလိၣ်အပူၤအံၤ လီၤ. တၢ်ကစီၣ်မ့ၢ်, "ယၦၤဂီၢ်မုၢ်သ့ၣ်ဧၢယ...ဟးထီၣ်လၢအပူၤတက့ၢ်" (လီၣ်ဖျါ ၁၈း၄), အအံၤမ့ၢ်တၢ်ဟ့ၣ်ပလီၢ်ဟီၣ်ခိၣ်အံၤလၢ ကဘၣ်ပီၢ်ယၢ်လီၤသး အဂီၢ်လီၤ, တၢ်၇ၤလီၤတၢ်ကစီၣ်ဝဲအံၤလၢတၢ်သူၣ်ဂ့ၤသး၀ါဒီး တၢ်မုၥ်တၢ်ခုၣ် အပူၤဘၣ်ဆၣ်, အါတက့ၢ်ၦၤစံးဆၢက့ၤဝဲလၢတၢ်တဘၣ်သူၣ်တဘၣ်သး, တုၤဒၣ်လဲၥ်လၢတၢ်မၤအၢမၤသီအပူၤန့ၣ်လီၤ. မတၤတဂၤကအိၣ်ဘှီၣ်ဘၣ် ဝဲလၢ တၢ်မၤတမံၤအံၤန့ၣ်လဲၣ်.

`နထံၣ်လီၤက့ၤနသးလၢ စီၤယိၤနါအတၢ်မၤအံၤအပူၤဆံးဒိၣ်လဲၣ်. နသုးကဒါက့ၤနသးလၢတၢ်ပၥ်သူၣ်ပၥ်သးဝဲအံၤသ့ဒ်လဲၣ်.`