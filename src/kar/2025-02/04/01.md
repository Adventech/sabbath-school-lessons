---
title:  ၦၤကလုၥ်တဖၣ် (၁)
date:   19/04/2025
---

### တၢ်မၤလိတနွံအံၤအဂီၢ်ဖး

၁မိၤၡွ ၁၀း၁-၁၂; ၁မိၤၡွ ၁၂း၁-၉; ၁ၡမူၤအ့လး ၈း၄-၁၈; မးသဲ ၂၀း၂၅-၂၈; လီၣ်ဖျါ ၁၈း၁-၄.

> <p>တၢ်ကလုၢ်ထူ</p>
> "ဒီးတၢ်ဟ့ၣ်လီၤအီၤလၢတၢ်ပၢတၢ်အလီၢ်, ဒီးတၢ်လၤကပီၤ, ဒီးတၢ်အဘီအမုၢ်ဒ်သိးကယဲၢ်ၦၤဂီၢ်မုၢ်တဖၣ်, ၦၤကလုၥ်တဖၣ်, ဒီးၦၤကတိၤ တၢ်အကျိၥ်အကလုၥ်ကလုၥ်ခဲလၢၥ် ကမၤအတၢ်လီၤ. အပၢတၢ်အလီၢ်န့ၣ် မ့ၢ်တၢ်ပၢအလီၢ်အထူအယိၥ်လၢ အတလၢၥ်ကွံၥ်ဘၣ်, ဒီးအဘီအမုၢ်တတုၤ ဘၣ်လၢတၢ်ဟးဂီၤဘၣ်" (ဒၤနံးယ့လး ၇း၁၄).

လံၥ်လီၣ်ဖျါပၥ်ဖျါထီၣ်န့ၢ်ၦၤ ကစၢ်ယွၤအတၢ်၇ဲၣ်တၢ်ကျဲၤတဖၣ်လၢ ပဟီၣ်ခိၣ်လၢအလီၤကမၣ်အံၤအဂီၢ်န့ၣ်လီၤ. လၢအဆၢဒိၣ်အလီၢ်ခံကတၢၢ် တဖၣ်အပူၤန့ၣ်, ကျဲဧိၤကပူၤဧိၤလၢကတုၤဆူသ့ၣ်တၢ်မူအထံးန့ၣ်အိၣ်ထီၣ်ဝဲ, တၢ်ဆိၣ်အၢဘၣ်တၢ်ထုးကွံၥ်အီၤ, ဒီးဘၣ်တၢ်တူၢ်လိၥ်က့ၤၦၤလၢ ကစၢ်ယွၤ အခီၣ်ထံးမဲၥ်ညါန့ၣ်လီၤ. လံၥ်လီၣ်ဖျါန့ၣ်, လၢကျဲအါအါကလဲၥ်အပူၤ, မ့ၢ်တၢ်ဘိးကဒါက့ၤလံၥ် ၁မိၤၡွလီၤ, လၢတၢ်အံၤအဃိ လံၥ် ၁မိၤၡွအံၤ မ့ၢ်နီၣ်၀ံၥ်ခံတဘိလၢ ကနၢ်ပၢၢ်ဟီၣ်ခိၣ်အတၢ်ကီတၢ်ခဲလၢ အအိၣ်ထီၣ်သးလၢ အဆိတဖၣ်အကတီၢ်န့ၣ်လီၤ.

တၢ်ဂ့ၢ်မိၢ်ၦၢ်အဒိၣ်အမုၢ်တမံၤလၢ လံၥ်လီၣ်ဖျါဒီး ၁မိၤၡွခံဘ့ၣ်လၢၥ် အပူၤအံၤန့ၣ် မ့ၢ်ဝဲဟီၣ်ခိၣ်အတၢ်ပၢတၢ်ြပးအဂ့ၢ်, ၦၤကညီအတၢ်ဂုၥ်ကျဲးစၢးလၢ အပိၥ်ထွဲထီၣ်အသးတဆီဘၣ်တဆီ ဒ်သိးကပၢတၢ်အဂီၢ် လၢအဘၣ်ဃးဒီး ကစၢ်ယွၤဒီး-တုၤမ့ၢ်တၢ်ဒဲးဘးတၢ်မၤအသးဒီးတၢ်ပူထီၣ်အံၤ ကတၢၢ်ကွံၥ်ဝဲ လီၤထူလီၤယိၥ်ဒီး-ကစၢ်ယွၤကပၢတၢ်လၢတၢ်တီတၢ်လိၤအပူၤန့ၣ်လီၤ.

မ့ၢ်တၢ်တမံၤလၢထီဝဲယံၥ်ဝဲလၢ အတုၤထီၣ်ဆူဆၢကတီၢ်အံၤအပူၤ အိၣ်ဝဲနံၣ်လၢအကထိတဖၣ်လၢ ၦၤကညီနီၢ်ကစၢ်ဒၣ်ဝဲပၢလီၤအသးအတၢ် လဲၤခီဖျိအပူၤန့ၣ်လီၤ. တၢ်ပၢတၢ်ြပးအံၤ တကဲထီၣ်လိၣ်ထီၣ်အသးနီတစုဘၣ်, တုၤဒၣ်လဲၥ်လၢၦၤလၢအပၥ်ဖျါထီၣ်အတၢ်သ့ၢ်တၢ်ဘၣ်အဂ့ၤကတၢၢ်တဖၣ် ဒၣ်လဲၥ် တကဲထီၣ်အသးဘၣ်, အါစုအါဘျီ ဘၣ်ဟးဂီၤကွံၥ်ဝဲဒၣ်အၢအၢသီသီ လၢတစိၢ်ဖိအတီၢ်ပူၤန့ၣ်လီၤ. ၦၤကညီအတၢ်စံၣ်စိၤတဲစိၤအါအါကလဲၥ်လၢ အနံၣ်အကထိတဖၣ်အတီၢ်ပူၤအံၤ မ့ၢ်တၢ်သူၣ်အုးသးအုးအတၢ်ကွဲးနီၣ်ကွဲးဃါ လၢတၢ်အကျိၤအကွၥ်တဖၣ်လၢအဟးဂီၤကွံၥ်ဝဲအံၤ ဟဲစိၥ်န့ၢ်ၦၤန့ၣ်လီၤ. ကအၢဒိၣ်ထီၣ်ဝဲဒၣ်ဒံးတုၤလၢ "ကစၢ်ယွၤအဘီအမုၢ်လီၤထူလီၤယိၥ်" အိၣ်ထီၣ် အသးလၢအကတၢၢ်အံၤန့ၣ်လီၤ. (ဒၤနံးယ့လး ၇း၂၇).