---
title:  တၢ်ကပီၤဆူၦၤကလုၢ်အဂၤ (ၦၤတခီဘီမုၢ်) တဖၣ်အအိၣ်
date:   24/04/2025
---

တၢ်တိၥ်ပၥ်အခီၣ်ထံးခီၣ်ဘိလၢ ကစၢ်ယွၤဒုးအိၣ်ထီၣ်အံၣ်စ၇့လး အကီၢ်အံၤ တမ့ၢ်လၢကပၥ်ဖျါထီၣ်ထံကီၢ်လၢဟီၣ်ခိၣ်ချၢတဖၣ်အံၤအတၢ် ကမၣ်ဘၣ်, မ့မ့ၢ်တခီ ဒ်သိးကဒုးပူၤဖျဲးအဝဲသ့ၣ်အဂီၢ်န့ၣ်လီၤ. မ့ၢ်တၢ်တမံၤ လၢပဝဲဒၣ်အါအါကလဲၥ်ပထံၣ်လီၤပတၢ်ကမၣ် ဖဲပဘၣ်သဂၢၢ်ဒီးၦၤလၢ အအိၣ်ဒီးတၢ်တီတၢ်လိၤလီၤ. လၢတၢ်အံၤအဃိ, တၢ်ဒုးအိၣ်ထီၣ်အံၣ်စ၇့လး အကီၢ်အံၤ မ့ၢ်ဒ်သိးကလီၣ်ဖျါထီၣ်ထံကီၢ်လၢအဂၤတဖၣ်အတၢ်ဒဲးဘးဒီး တၢ်အဲၣ်လီၤသးဒၣ်ဝဲတဖၣ်န့ၣ်လီၤ. ၦၤစူၢ်က့ၤနၥ်က့ၤတၢ်တဖၣ်လၢ အအိၣ်မူ ဘၣ်ထွဲလိၥ်အသးဒီးယွၤန့ၣ်, လီၣ်ဖျါထီၣ်အတကဲၥ်ပ၀းလၢအမ့ၢ်အတီ လၢအဆှၢၦၤဆူတၢ်နၥ်အဂၢၢ်အကျၢၤအပူၤန့ၣ်လီၤ. ၦၤဂီၢ်မုၢ်လၢအပၢၤ ယွၤအတၢ်မၤလိၥ်တဖၣ်အတၢ်အိၣ်မူအံၤန့ၣ် ကဘၣ်လီၣ်ဖျါထီၣ်ယွၤ အတကဲၥ်ပ၀းန့ၣ်လီၤ (လီၣ်ဖျါ ၁၄း၁၂).

မ့ၢ်နၥ်သက့ဒ်န့ၣ်ဒီး, ၦၤအံၣ်စ၇့လးဖိသ့ၣ်တဖၣ် မ့ၢ်မၤတၢ်ဒ်သိး တၢ်စံးအဝဲသ့ၣ်အသိးန့ၣ်, ထံကီၢ်သ့ၣ်တဖၣ် ကဟဲဆူအဝဲသ့ၣ်အအိၣ်လၢ တၢ်မုၥ်တၢ်ခုၣ်အပူၤ, လူၤဃုသ့ၣ်ညါအါထီၣ်အဝဲသ့ၣ်ဒီး အကစၢ်ယွၤအဂ့ၢ် န့ၣ်လီၤ. လၢတၢ်သူၣ်အုးသးအုးအပူၤ, ဒ်ဘၤဘူၤလိၣ်အတၢ်က့ၤစိၥ်အဝဲသ့ၣ် ပၥ်ဖျါထီၣ်သးအသိး, ထံကီၢ်သ့ၣ်တဖၣ်အံၤ ဟဲဒုးတၢ်ဒီးအံၣ်စ၇့လးန့ၣ်လီၤ.

တၢ်လီၣ်ဖျါထီၣ်ကစၢ်ယွၤအတကဲၥ်ပ၀းလၢ အလီၢ်ခံကတၢၢ်န့ၣ် မ့ၢ်ဝဲကစၢ်ခ၇ံၥ်, ၦၤကညီထဲတဂၤဧိၤလၢအပၥ်ဖျါထီၣ်ယွၤအတကဲၥ်ပ၀း အလၢအၦဲၤအံၤန့ၣ်လီၤ. ဘၣ်ဆၣ်ဒီး, အတၢ်ဒိတၢ်တဲၥ်လၢ အလၢအၦဲၤအံၤ ဟဲစိၥ်တၢ်စူၢ်တၢ်နၥ်အနီၢ်ကီၢ်ဆူသးသ့ၣ်တဖၣ်အပူၤ လၢအမ့ၢ်တၢ်ကွဲမုၥ် တမံၤန့ၣ်လီၤ. ကွၢ် ယိၤဟၣ် ၃း၁၆-၂၁.

တၢ်တိၥ်ပၥ်အနီၢ်ကီၢ်လၢ တၢ်ဒုးအိၣ်ထီၣ်အံၣ်စ၇့လးအထံအကီၢ်အံၤ ဒ်သိးဒီးကစၢ်ယွၤအတၢ်တိၥ်ပၥ်လၢအဒုးအိၣ်ထီၣ်တၢ်အိၣ်ဖှိၣ်အံၤန့ၣ်လီၤ. ကစၢ်ယွၤသးအိၣ်လၢအၦၤဂီၢ်မုၢ်ကဟဲကိးဃီၤန့ၣ်ၦၤတၢ်ဒဲးဘးဖိတဖၣ်ဆူ ကစၢ်ခ၇ံၥ်အအိၣ်န့ၣ်လီၤ. မူခိၣ်ကလူးသၢဂၤအတၢ်ကစီၣ်လၢ အကိးၦၤအံၤ ဘၣ်တၢ်ဟ့ၣ်လီၤအီၤဆူတၢ်အိၣ်ဖှိၣ်တဖၣ်အပူၤ တမ့ၢ်ထဲလၢၦၤတဒူၣ်ဘၣ်, ကယဲၢ်ၦၤကလုၥ်ဒီးၦၤအဒူၣ်, ဒီးၦၤကတိၤတၢ်အကျိၥ်ဒီးၦၤဂီၢ်မုၢ်ခဲလၢၥ်အဂီၢ် န့ၣ်လီၤ. လီၣ်ဖျါ ၁၄း၆; လီၣ်ဖျါ ၁၈း၁. စံးကတိၤပၥ်ဝဲလၢ ကစၢ်ယွၤ အတၢ်လၤတၢ်ကပီၤကအိၣ်ဖျါထီၣ်အသးလၢ ဟီၣ်ခိၣ်ဒီတဘ့ၣ်ညါအပူၤ တချုးလၢကစၢ်ခ၇ံၥ်ဟဲက့ၤလီၤဒံးဘၣ်အကတီၢ်န့ၣ်လီၤ.

**လံၥ်စီဆှံအဆၢလၢအဖီလၥ်တဖၣ်အံၤ သိၣ်လိၦၤဘၣ်ဃးဒီး ကစၢ်ယွၤအတၢ်မၤလၢဟီၣ်ခိၣ်အံၤအဂီၢ်မနုၤတမံၤလဲၣ်. ပသူအီၤလၢပတၢ် အိၣ်မူအပူၤသ့ဝဲလၢကျဲဒ်လဲၣ်.**

`၄မိၤၡွ ၁၄း၁၇-၂၁`

`ယၡါယၤ ၄၂း၆; ယၡါယၤ ၄၉း၆; ယၡါယၤ ၆၀း၃`

`လီၣ်ဖျါ ၁၈း၁-၄`

`ဖးကဒီး လီၣ်ဖျါ ၁၈း၁-၄ တဘျီတက့ၢ်. တၢ်ကိးဃီၤ, "ယၦၤဂီၢ်မုၢ်" လၢအမ့ၢ်ယွၤအၦၤဂီၢ်မုၢ်လၢ ကဟးထီၣ်ကွံၥ်လၢဘၤဘူၤလိၣ်အပူၤန့ၣ်လီၤ. တၢ်ကမၤအသးဒ်အံၤလၢကျဲဒ်လဲၣ်. မ့ၢ်စံးလၢအဂၤတမံၤန့ၣ်, ဒ်ပမ့ၢ် တၢ်အိၣ်ဖှိၣ်လၢအတအိၣ်လၢဘၤဘူၤလိၣ်အပူၤဘၣ်အံၤ, ယွၤသူၦၤလၢ ကကိးထီၣ်ယွၤအၦၤဂီၢ်မုၢ်လၢ အအိၣ်ဒ်ဖဲဘၤဘူၤလိၣ်အပူၤအံၤကသ့ဝဲလၢ ကျဲဒ်လဲၣ်.`