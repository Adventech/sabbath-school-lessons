---
title:  တၢ်ဟ့ၣ်လီၤတၢ်လၢအဘၣ်တၢ်ဃ့အီၤ
date:   22/04/2025
---

ဒ်တၢ်ဒုးအိၣ်ထီၣ်အီၤလၢ အခီၣ်ထံးလံၤလံၤအသိး, အံၣ်စ၇့လး တဘၣ်အိၣ်ဒီးအစီၤပၤဒ်ၦၤကလုၥ်ဂၤတဖၣ်အသိးဘၣ်န့ၣ်လီၤ. ဘၣ်ဆၣ်ဒီး, လၢတၢ်ဆၢကတီၢ်အပူၤအံၤ အဝဲသ့ၣ်တၢ်စူၢ်တၢ်နၥ်ဟးဂီၤကွံၥ်ဝဲဒၣ်ဒီး အဝဲသ့ၣ်သးစဲဘူးလၢ "ၦၤကလုၥ်ဂၤတဖၣ်" အတၢ်အိၣ်အသးအဂ့ၢ်န့ၣ်လီၤ.

`ဖး ၁ၡမူၤအ့လး ၈း၄-၁၈ တက့ၢ်. နဆိကမိၣ်ဘၣ်မနုၤလၢ ၦၤသူၣ်က့သးၦၢ်သ့ၣ်တဖၣ်ထံၣ်လၢ စီၤပၤအံၤ ထုးန့ၢ်အဝဲသ့ၣ်အသးလၢ မနုၤတမံၤအဃိလဲၣ်. ပဝဲဒၣ်သ့ၣ်တဖၣ် ပလီၤလၢတၢ်လ့ပစီတမံၤဃီအံၤ သ့ဝဲလၢကျဲဒ်လဲၣ်.`

အ၇့ဒိၣ်မးလၢ ကကွၢ်ထံဆိကမိၣ်ၦၤအံၣ်စ၇့လးဖိဃ့တၢ်လၢ ကအိၣ် ဒီးစီၤပၤအံၤ မ့ၢ်တၢ်တမံၤလၢကစၢ်ယွၤအၦၤဂီၢ်မုၢ်တဖၣ်ညိကွံၥ်ကစၢ်ယွၤ အတၢ်ပၢဆှၢအဝဲသ့ၣ်အဂီၢ်န့ၣ်လီၤ. ဒ်တၢ်သူၣ်ထီၣ်အီၤအသိး, ထံကီၢ်တဘ့ၣ်, ၦၤကလုၥ်တဖုန့ၣ် ကဘၣ်အိၣ်လၢတၢ်ဘၣ်တ့အကစၢ်အဖီလၥ်ဒီး အတၢ် ၇့လိၥ်မုၥ်လိၥ်အသးဒီးတၢ်ဘၣ်တ့အကစၢ်န့ၣ် ကဘၣ်အိၣ်ဖျါထီၣ်အသးလၢ တၢ်လုၢ်ဟံၣ်ဒဲဒီးအတၢ်ဖံးတၢ်မၤသ့ၣ်တဖၣ်ဖဲန့ၣ်လီၤ. ခီဖျိတၢ်ဃ့ကညးလၢ ကဒုးအိၣ်ထီၣ်စီၤပၤအဃိ, အဝဲသ့ၣ်ကဒိးန့ၢ်ဘၣ်တၢ်နးတၢ်ဖှီၣ်တဖၣ်တမံၤဃီ ဃုၥ်ဒီးၦၤကလုၥ်အဂၤတဖၣ်, ကဘၣ်ကဲသုးလၢကဒုးတၢ်လၢစီၤပၤအဂီၢ်, တၢ်စုလီၢ်ခီၣ်ခိၣ်ဘၣ်တၢ်ဂုၥ်န့ၢ်ဆူၣ်အီၤ, တၢ်ခိတၢ်သွဲဒီးတၢ်တဂ့ၤဘၣ်လၢ အဂၤသ့ၣ်တဖၣ်န့ၣ်လီၤ. အဝဲသ့ၣ်ကထံၣ်ဘၣ်ဝဲလၢ ၦၤကညီအတၢ်စိ တၢ်ကမီၤအံၤ ကပၢတၢ်ထဲလၢတၢ်ဘၣ်အသးဒၣ်ဝဲလၢ အတဒ်သိးဒီးကစၢ်ယွၤ ဘၣ်န့ၣ်လီၤ.

တၢ်၇ဲၣ်တၢ်ကျဲၤလၢ အသီကအိၣ်ထီၣ်အသးကျၢၤကျၢၤစ့ၢ်ကီးန့ၣ်လီၤ. ၦၤအံၣ်စ၇့လးဖိသ့ၣ်တဖၣ် ကဒိးန့ၢ်ဘၣ်တၢ်လၢအဝဲသ့ၣ်ဃ့ဝဲလီၤ. ဘၣ်ဆၣ် ဖဲအဝဲသ့ၣ် သ့ၣ်ညါလၢအမ့ၢ်တၢ်လီၤတိၥ်လီၤကၥ်တမံၤ အိၣ်ထီၣ်သး အကတီၢ်န့ၣ်, ကဲထီၣ်တၢ်ကီတၢ်ခဲလၢအဝဲသ့ၣ်အဂီၢ်န့ၣ်လံလီၤ. "ဒီးတၢ်လၢ မုၢ်တနံၤန့ၣ် သုကကိးပသူထီၣ်လၢ စီၤပၤလၢသုဃုထၢန့ၢ်အီၤတဂၤအဃိ, ဒီးတၢ်လၢမုၢ်တနံၤန့ၣ် ယွၤတဒိကနၣ်ဘၣ်သုကလုၢ်ဘၣ်" ၁ၡမူၤအ့လး ၈း၁၈.

ကစၢ်ယွၤသ့ၣ်ညါအၦၤဂီၢ်မုၢ်အတၢ်ဂံၢ်စၢ်ဘါစၢ်ဒီး စံးကတိၤ ဆိပၥ်ဝဲလၢ အံၣ်စ၇့လးအံၤ ကဃ့ကညးလၢကဒုးအိၣ်ထီၣ်စီၤပၤအဂီၢ်န့ၣ်လီၤ. အဝဲသ့ၣ်တၢ်စံၣ်စိၤတဲစိၤဒီတကတီၢ်ညါန့ၣ် ဘၣ်ဃးဒီးတၢ်မၤအသးတဖၣ်လၢ အဝဲသ့ၣ်အတၢ်ဃုထၢအံၤအဃိန့ၣ်လီၤ.

`ဖး ၅မိၤၡွ ၁၇း၁၄-၂၀ တက့ၢ်. ကွၢ်ဖဲအံၤတက့ၢ်, ကစၢ်ယွၤတစံးလၢ, "ယကဟ့ၣ်အဝဲသ့ၣ်စီၤပၤလီၤ" အံၤဘၣ်, လၢအလီၢ်န့ၣ်, အၦၤဂီၢ်မုၢ်ဆၢတဲၥ် လၢအလိၣ်စီၤပၤန့ၣ်လီၤ. ကစၢ်ယွၤပၢဆှၢဃၥ်လၢကတြီဆၢန့ၢ်အၦၤဂီၢ်မုၢ်လၢ တၢ်ပၢတၢ်ြပးအအၢတဖၣ်အဖီလၥ် ဖဲၦၤကလုၢ်အတၢ်စံၣ်စိၤတဲစိၤဒီးစီၤပၤ တဖၣ်တပၥ်ကဲတၢ်ကဟုကယၥ်လၢအဂ့ၤအံၤဘၣ်အကတီၢ်န့ၣ်လီၤ.`

ကဘၣ်ကွၢ်ထံအံၣ်စ၇့လးအတၢ်စံၣ်စိၤတဲစိၤ ဖဲအဝဲသ့ၣ်ဆၢတဲၥ်လၢ ကဒုးအိၣ်ထီၣ်စီၤပၤအံၤအလီၢ်ခံ ဒ်သိးကထံၣ်တၢ်မၤအသးအၢအၢသီသီ တဖၣ်လၢ စီၤပၤသ့ၣ်တဖၣ်အတၢ်ပၢအဖီလၥ်အံၤန့ၣ်လီၤ. စီၤပၤတနီၤ ဂ့ၤန့ၢ်ဒံးအဂၤတဖၣ် ဘၣ်ဆၣ်, တုၤဒၣ်လဲၥ်စီၤပၤအဂ့ၤတဖၣ် မၤတၢ်ကမၣ် ဒ်န့ၣ်လီၤ. (စီၤဒၤ၀ံးဒီးနီၢ်ဘၤသၡွဘၤအဂ့ၢ်) လၢတၢ်ဂ့ၢ်အါမံၤအဖီခိၣ်န့ၣ်, ၦၤဂီၢ်မုၢ်သ့ၣ်တဖၣ် အိၣ်မူလၢစီၤပၤတဂၤ၀ံၤတဂၤအတၢ်ပၢအဖီလၥ်လၢအမၤ "တၢ်အၢလၢယွၤအမဲၥ်ညါ" န့ၣ်လီၤ. ၁စီၤပၤ ၁၁း၆; ၁စီၤပၤ ၁၅း၂၆; ၁စီၤပၤ ၁၆း၃၀း ၂စီၤပၤ ၃း၂.

အဆၢကတီၢ်ဖဲန့ၣ်, မ့တမ့ၢ်တုၤလၢမုၢ်မဆါတနံၤအံၤစ့ၢ်ကီး ၦၤကညီ ပဒိၣ်အိၣ်ဒီးတၢ်တမံၤဃီလၢအမ့ၢ်, ၦၤတၢ်ဒဲးဘးဖိတဖၣ် ပၢၦၤတၢ်ဒဲးဘးဖိ သ့ၣ်တဖၣ်န့ၣ်လီၤ. တၢ်လၢအလဲၤကမၣ်န့ၣ် ကမ့ၢ်တၢ်မနုၤတမံၤလဲၣ်.