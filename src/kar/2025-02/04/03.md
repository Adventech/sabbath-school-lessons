---
title:  တၢ်ကိးစီၤအၤဘြၤဟၣ်
date:   21/04/2025
---

ဖဲ ၁မိၤၡွအဆၢဒိၣ် ၁၀ အပူၤန့ၣ်, ပထံၣ်ဘၣ်လၢထံကီၢ် "ၦၤကလုၥ်" အိၣ်ထီၣ်အသးအါအါကလဲၥ်န့ၣ်လီၤ. တၢ်ကတိၤ "ၦၤကလုၥ်" လၢအဘၣ် တၢ်ကွဲးကျိၥ်အီၤအံၤမ့ၢ်ဝဲ goyim, ဘၣ်တၢ်စံးစ့ၢ်ကီးလၢအမ့ၢ်ၦၤကလုၥ်ဂၤ တဖၣ်သ့ဝဲလီၤ. ၁မိၤၡွအဆၢဒိၣ် ၁၀ စံးဘၣ်ၦၤလၢ ၦၤကညီကလုၥ်သ့ၣ်တဖၣ် လီၤဖးဝဲလၢအထံအကီၢ် ဒ်အတၢ်ကတိၤအကျိၥ်, ဒ်အဒူၣ်လၢအၦၤကလုၥ် အသိးစုၥ်စုၥ်ခဲလၢၥ်လီၤ. (၁မိၤၡွ ၁၀း၅; ကွၢ်စ့ၢ်ကီး လီၣ်ဖျါ ၁၄း၆).

တၢ်အံၤအိၣ်ထီၣ်အသး၀ံၤအဘျီဃီဒီး ကစၢ်ယွၤကိးထီၣ် စီၤအၤဘြၤဟၣ်လၢ ၦၤကလုၥ်သ့ၣ်တဖၣ်အံၤအကျါ လၢကအိၣ်လီၤဆီဒီး အဝဲသ့ၣ်ဒီးတၢ်လၢအဝဲသ့ၣ်မၤဝဲသ့ၣ်တဖၣ်န့ၣ်လီၤ.

`ဖး ၁မိၤၡွ ၁၂း၁-၉ တက့ၢ်. ဘၣ်မနုၤလၢကစၢ်ယွၤကိးထီၣ် စီၤအၤဘြၣ် (လၢခံကဲထီၣ်စီၤအၤဘြၤဟၣ်) လၢအကီၢ်ပူၤအံၤန့ၣ်လဲၣ်.`

ကစၢ်ယွၤသးအိၣ်လၢ ကသူစီၤအၤဘြၤဟၣ်ဒ်သိးကသူၣ်ထီၣ် ၦၤကလုၥ်တဖုလၢ အိၣ်ဆၢထၢၣ်လီၤဆီဒီးၦၤကညီအဘီအမုၢ်အဂၤတဖၣ်န့ၣ် လီၤ. ၦၤဂီၢ်မုၢ်သ့ၣ်တဖၣ် ကဘၣ်ပၥ်ဖျါဝဲလၢ ၦၤမ့ၢ်ဟဲက့ၤဆူတၢ်ဘၣ်တ့ အကစၢ်အအိၣ်န့ၣ်, တၢ်ကမၤအသးဒ်လဲၣ်ဒ်လဲၣ်အဂ့ၢ်န့ၣ်လီၤ. အံၣ်စ၇့လး အိၣ်ထီၣ်အသးဒ်သိးကကဲထီၣ်တၢ်ဆိၣ်ဂ့ၤ "လၢၦၤအဒူၣ်ခဲလၢၥ်အဂီၢ်" န့ၣ် လီၤ. ၁မိၤၡွ ၁၂း၃. ကစၢ်ယွၤလူလီၤတၢ်ကပီၤဒီး တၢ်ခွဲးတၢ်ယၥ်ဆူ အဝဲသ့ၣ်အလိၤ လၢတၢ်တထံၣ်န့ၢ်ဒ်အီၤနီတစုဘၣ်လၢ အပူၤကွံၥ်တချုးဒ်လၢ ထံလုၥ်ဘၢတၢ်အဆၢကတီၢ်အံၤဘၣ်န့ၣ်လီၤ.

`ဖး ၅မိၤၡွ ၄း၅-၉ တက့ၢ်. ကစၢ်ယွၤစံးကတိၤစီၤအၤဘြၤဟၣ် အဖိတဖၣ်, ကလုၥ်ဒူၣ်လၢအအိၣ်ထီၣ်အသးခီဖျိကစၢ်ယွၤအတၢ်အၢၣ်လီၤ အီလီၤစီၤအၤဘြၤဟၣ်လၢထီၣ်ၦဲၤထီၣ်ဝဲအဃိအံၤန့ၣ်, လၢတၢ်မနုၤတမံၤလဲၣ်.`

မတၤတဂၤမးကအုၣ်အသးလၢ တၢ်အိၣ်မူအိၣ်ဂဲၤအလီၢ်ထဲတပူၤဧိၤ အံၤန့ၣ်ဘၣ်, ၦၤကလုၥ်ဒီကလုၥ်ညါ မ့ၢ်မၤသကိးတၢ်ဒီးယွၤမးလီၣ်ဖျါထီၣ် ကစၢ်ယွၤအတၢ်လၤကပီၤဒီးတကဲၥ်ပ၀းသ့ဝဲဒၣ်န့ၣ်လီၤ. ကွၢ်စ့ၢ်ကီးလၢ တၢ်စံးကတိၤအဝဲသ့ၣ်လၢ တၢ်ပၥ်လီၤဆီအီၤဘၣ်ဆၣ်, အဝဲသ့ၣ်အတၢ်သးစဲ ဘူးဒီးၦၤကလုၥ်အဂၤတဖၣ်, ၦၤကလုၥ်တဖၣ်လၢ ကြၢးစံးကတိၤအဝဲသ့ၣ် အဂ့ၢ်လၢအမ့ၢ်, "ၦၤတကလုၥ်လၢအကူၣ်တၢ်သ့ကူၣ်တၢ်ဘၣ်ဒီး အသူၣ်ဆး အသးဆးလီၤ" (၅မိၤၡွ ၄း၆). တၢ်မ့ၢ်တၢ်တီလၢအဘၣ်တၢ်ဟ့ၣ်လီၤ ၦၤဂီၢ်မုၢ်အံၤ မ့ၢ်ဖျါလီၤလိၣ်လီၤလးဘၣ်ဆၣ်, အဝဲသ့ၣ်တအိၣ်မူလၢ တၢ်လၢထီၣ်ၦဲၤထီၣ်ဒီးတၢ်ဒိကနၣ်အပူၤဘၣ်အဃိ ဟဲစိၥ်န့ၢ်အဝဲသ့ၣ် တၢ်ဆိၣ်အၢလၢတၢ်ဆိၣ်ဂ့ၤအလီၢ်ဒီး တၢ်သံလၢတၢ်မူအလီၢ်အံၤန့ၣ်လီၤ.

`တၢ်တမံၤဃီဒ်အံၤလၢအမ့ၢ်တၢ်သ့ၣ်ညါတၢ်မ့ၢ်တၢ်တီ ဒီးတၢ်ဒိကနၣ် န့ၢ်ဘၣ်ထွဲလိၥ်အသးဒီးပဝဲဒၣ်ၦၤမုၢ်နွံနံၤဖိသ့ၣ်တဖၣ်အံၤလၢကျဲဒ်လဲၣ်.`