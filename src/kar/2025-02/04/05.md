---
title:  ၦၤကလုၥ်ဂၤအပဒိၣ်တဖၣ်
date:   23/04/2025
---

ကစၢ်ယွၤအတၢ်မၤလၢအံၣ်စ၇့လးအဂီၢ်အံၤ ကတဲၥ်ကတီၤန့ၢ် အတၢ်မၤလၢအအိၣ်ဖဲလံၥ်စီဆှံအသီတကတြူၢ်အပူၤအံၤအဂီၢ်န့ၣ်လီၤ. အနီၢ်နီၢ်န့ၣ်, လၢကျဲအါဘိအပူၤ, အံၣ်စ၇့လးအထံကီၢ်အံၤ ဒုးအိၣ်ထီၣ်ကျဲလၢ တၢ်အိၣ်ဖှိၣ်အတၢ်ကမၣ်တဖၣ်အဂီၢ်န့ၣ်လီၤ. ကဘၣ်စံးလၢအံၣ်စ၇့လးလၢ ပျၢၤအတၢ်ဂ့ၤတၢ်၀ါအဂီၢ်န့ၣ် တအိၣ်ဝဲဘၣ်အဃိ, ခ၇ံၥ်ဖိသ့ၣ်တဖၣ် ဘၣ်လဲၤ ခီဖျိတၢ်လ့ပစီတမံၤဃီဒ်အံၤန့ၣ်လီၤ.

`ဖး မးသဲ ၂၀း၂၅-၂၈ တက့ၢ်. ကစၢ်ခ၇ံၥ်ဟ့ၣ်ပလီၢ်အပျဲၢ်အဘီၣ် တဖၣ်လၢ ကဘၣ်ဟးဆှဲးတၢ်မနုၤတမံၤ ဖဲအဒုးအိၣ်ထီၣ်ခ၇ံၥ်ဖိအတၢ်အိၣ်ဖှိၣ် အတၢ်မၤအကတီၢ်န့ၣ်လဲၣ်.`

တၢ်မၤအသးဒ်အံၤ အိၣ်ထီၣ်ဝဲလၢ ခ၇ံၥ်ဖိတၢ်အိၣ်ဖှိၣ်အတၢ်စံၣ်စိၤ တဲစိၤအပူၤအံၤန့ၣ်လီၤ. အဝဲသ့ၣ်မ့ၢ်တသူၣ်ထီၣ်အသးဒ်သိးဒီးၦၤကလုၥ်ဂၤ တဖၣ်ဘၣ်ဆၣ်, ဖဲ Constantine ကဲထီၣ်စီၤပၤဒီး ကဲထီၣ်ခ၇ံၥ်ဖိတဂၤမး, ၦၤစူၢ်က့ၤနၥ်က့ၤတၢ်သ့ၣ်တဖၣ်ဘၣ်မုၥ်က့ၤဝဲ, တၢ်မၤအၢမၤနးတဖၣ်ကတၢၢ် ကွံၥ်ဝဲဒၣ်န့ၣ်လီၤ. တၢ်အံၤမ့ၢ်တၢ်ဆိၣ်ဂ့ၤတမံၤ, ဘၣ်ဆၣ်တၢ်မၤအသး အိၣ်ထီၣ်လၢတၢ်အိၣ်ဖှိၣ်အံၤကဘၣ်သန့ၤအသးလၢစီၤပၤအတၢ်စိတၢ်ကမီၤ အဖီခိၣ်လၢ အတၢ်ဒိၣ်ထီၣ်ထီထီၣ်အဂီၢ်န့ၣ်လီၤ.

တၢ်ဂ့ၢ်လိၥ်ဘှီလိၥ်လၢ ခ၇ံၥ်ဖိအကျါအိၣ်ထီၣ်အသးအါအါကလဲၥ် ဖဲအနံၣ်လွံၢ်ကယၤအဆၢကတီၢ်အပူၤ, ဒီးဖဲတၢ်အိၣ်ဖှိၣ်မၤဆှဲကွံၥ်အီၤတသ့ ဘၣ်အကတီၢ်န့ၣ်, ဃ့ကညးလၢစီၤပၤကနုၥ်လီၤမၤဆှဲက့ၤလၢတၢ်ဘၢၣ်စၢၤအံၤ န့ၣ်လီၤ. စးထီၣ်ဖဲတၢ်မၤအသးဒ်အံၤအလီၢ်ခံန့ၣ်, ၇ိမ့ၤအဘံၡၢၣ်အတၢ်စိ တၢ်ကမီၤဒိၣ်ထီၣ်ဝဲအါန့ၢ်ဒံးဘံၡၢၣ်လၢအဂၤတဖၣ်အကျါန့ၣ်လီၤ. တၢ်အိၣ်ဖှိၣ် ဃ့ကညးထံကီၢ်လၢကမၤဃူလိၥ်ဖိးလိၥ်တၢ်လၢ အဘၣ်ဃးဒီးတၢ်ဘူၣ်တၢ်ဘါ အဂ့ၢ်အကျိၤတဖၣ် ဒီးတုၤထံကီၢ်အဂံၢ်စဲၤလၢတၢ်အိၣ်ဖှိၣ်အပူၤဒီး တၢ်မၤ အသးအၢထီၣ်အါထီၣ်ဝဲဒၣ်န့ၣ်လီၤ.

ဒ်ၦၤအံၣ်စ၇့လးလၢပျၢၤအသိး, ခ၇ံၥ်ဖိအတၢ်စံၣ်စိၤတဲစိၤလၢ အခံးသူအကတီၢ်တဖၣ်အံၤ ဟဲအိၣ်ထီၣ်အသးလၢ ဟီၣ်ခိၣ်အထံကီၢ်ဒီး တၢ်အိၣ်ဖှိၣ်အတၢ်မၤဃူလိၥ်ဖိးလိၥ်အသးအပူၤအံၤန့ၣ်လီၤ. ဖဲၦၤအံၣ်စ၇့လးဖိ သ့ၣ်တဖၣ် ဘူၣ်ထီၣ်ဘါထီၣ်တၢ်ဂီၤတၢ်ဖီၣ်ဒီး အစီၤပၤတဖၣ်တတီတလိၤ ဘၣ်လၢတၢ်စိတၢ်ကမီၤအဖီခိၣ်အံၤအကတီၢ်, တုၤဒၣ်လဲၥ်လုၢ်ထီၣ်အဖိ တဖၣ်လၢတၢ်ဂီၤတၢ်ဖီၣ်အဂီၢ်, လၢတစဲးဘၣ်တစဲးအပူၤ တၢ်အိၣ်ဖှိၣ်တူၢ်လိၥ် ၦၤဘူၣ်ထီၣ်ဘါထီၣ်တၢ်ဂီၤတၢ်ဖီၣ်အကျိၤအကျဲတဖၣ် တုၤဒၣ်လဲၥ်လၢ ၦၤစူၢ်က့ၤနၥ်က့ၤတၢ်လၢအတီအလိၤတဖၣ် ဘၣ်တၢ်မၤသံအဝဲသ့ၣ်န့ၣ်လီၤ, အဂ့ၢ်ဒ်လဲၣ် ဘၣ်တၢ်ထံၣ်န့ၢ်အဝဲသ့ၣ်လၢ အမ့ၢ်တၢ်မၤဘၣ်ဒိအတၢ်အိၣ်ဖှိၣ်, ဒီးထံကီၢ်အတၢ်ပၥ်ဖှိၣ်ထီၣ်အသးအံၤအဃိန့ၣ်လီၤ.

`လၢနတၢ်အလုၢ်အလၢ်အတၢ်အိၣ်တၢ်ဆိးအပူၤန့ၣ်, တၢ်လ့ပစီ တဖၣ်လၢ အဒ်သိးဒီးအအံၤလၢအမၤဟးဂီၤနတၢ်စူၢ်တၢ်နၥ်သ့ဝဲန့ၣ် မ့ၢ်မနုၤ လဲၣ်.`