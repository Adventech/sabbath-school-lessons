---
title:  စီၤဒၤနံးယ့လးဧၢ-ကးတံၥ်ဃၥ်တၢ်ကတိၤတဖၣ်န့ၣ်
date:   01/04/2025
---

`ဖး ဒၤနံးယ့လး ၁၂း၄, ကစၢ်ယွၤစံးဘၣ်စီၤဒၤနံးယ့လးလၢ မနုၤ တမံၤလဲၣ်. (ထိၣ်သတြီၤဒီး လီၣ်ဖျါ ၂၂း၁၀)`

ပနၢ်ဟူဘၣ်သ၇ၣ်စံၣ်တဲၤတဲလီၤတၢ်စံးကတိၤ ဒၤနံးယ့လး ၁၂း၄ လၢ အပၥ်ဖျါထီၣ်တၢ်သ့တၢ်ဘၣ်, တၢ်သ့ၣ်ညါနၢ်ပၢၢ်ကအါထီၣ်ဒီးစဲးအ့ၣ်အတၢ် သ့ၣ်ညါကအါထီၣ်တချုးလၢကစၢ်ခ၇ံၥ်ဟဲက့ၤဒ်ဘၣ်အံၤန့ၣ် တလီၤဆီဝဲလၢ ပဂီၢ်ဘၣ်. ၦၤအါဂၤပၥ်ဖျါထီၣ်တၢ်ဒိၣ်ထီၣ်ထီထီၣ်ဘၣ်ဃးတၢ်လဲၤတၢ်က့ၤ အခ့ျတဖၣ်လၢ အအိၣ်ထီၣ်အသးလၢအပူၤကွံၥ်အနံၣ်တကယၤအတီၢ်ပူၤအံၤ န့ၣ်လီၤ. ပလံၥ်ပလဲၢ်ဒၣ်လဲၥ် စံးကတိၤတၢ်ဂ့ၢ်တၢ်ကျိၤအအံၤန့ၣ်လီၤ. တၢ်ပၥ်ဖျါထီၣ်အီၤလၢ အကြၢးဝဲဘၣ်ဝဲဘၣ်ဆၣ်, အခီပညီကအိၣ်ဝဲလၢအဂၤ တမံၤစ့ၢ်ကီးန့ၣ်လီၤ.

ဖးလံၥ်စီဆှံအဆၢအံၤတဘျီကဒီးတက့ၢ်. မူခိၣ်ကလူးစံးဘၣ် စီၤဒၤနံးယ့လးအံၤ စးထီၣ်အသးဃုၥ်ဒီးတၢ်ကတိၤပိၥ်ထီၣ်အခံလၢအမ့ၢ် "ကးတံၥ်ဃၥ်တၢ်ကတိၤတဖၣ်န့ၣ်, ဒီးစဲဃၥ်ပနီၣ်လံၥ်တုၤလၢအကတၢၢ်န့ၣ် တက့ၢ်." တၢ်လၢတၢ်စံးကတိၤအဂ့ၢ်အံၤ မ့ၢ်ဝဲလံၥ်ဒၤနံးယ့လးဒၣ်ဝဲအံၤန့ၣ် လီၤ. တၢ်ကူၣ်ဘၣ်ကူၣ်သ့လၢ ကအါထီၣ်ဝဲတဘျီဃီ ဖဲမုၢ်နံၤခံကတၢၢ် အတၢ်ဆၢကတီၢ်န့ၣ်, မ့ၢ်တၢ်သ့ၣ်ညါနၢ်ပၢၢ်လၢ လံၥ်ဒၤနံးယ့လးဒၣ်ဝဲအံၤန့ၣ် လီၤ.

တၢ်အံၤဒုးအိၣ်ထီၣ်လံၥ်ဒၤနံးယ့လးလၢ အမ့ၢ်အလီၤဆီဒီးလံၥ်လီၣ်ဖျါ လၢအမ့ၢ်စီၤယိၤဟၣ်န့ၣ် ဘၣ်တၢ်စံးဘၣ်အီၤလၢ "တဘၣ်စဲပနီၣ်ဃၥ်အီၤ တဂ့ၤအဂ့ၢ်န့ၣ်လီၤ" (လီၣ်ဖျါ ၂၂း၁၀) လံၥ်လီၣ်ဖျါအံၤ တၢ်ကဘၣ်နၢ်ပၢၢ်အီၤ လၢအခီၣ်ထံးလံၤလံၤလီၤ, အဂ့ၢ်ဒ်လဲၣ်, "အမုၢ်အလါဘူးထီၣ်လီၤ" မ့ၢ်ထိၣ်သတြီၤန့ၣ်, လံၥ်ဒၤနံးယ့လးအံၤ တၢ်ကဘၣ်နၢ်ပၢၢ်အီၤၡဲၡဲလၢ တၢ်ဆၢကတီၢ်ခါဆူညါအပူၤန့ၣ်လီၤ.

လၢနံၣ်လါအါအါကလဲၥ်အတီၢ်ပူၤအံၤန့ၣ်, ခ၇ံၥ်ဖိလၢအအိၣ်ဒီး တၢ်ဆိကမိၣ်လၢအဂ့ၤသ့ၣ်တဖၣ်, ဂုၥ်ကျဲးစၢးပၥ်ဖျါထီၣ်လံၥ်ဒၤနံးယ့လးအံၤ ဒီးတနီၤနီၤန့ၣ် ထံၣ်ကျဲသ့ၣ်တဖၣ်န့ၣ်လီၤ. တၢ်နၢ်ပၢၢ်လံၥ်ဒၤနံးယ့လး အိၣ်အါထီၣ်ဂီၢ်ထီၣ်ဝဲခ့ျခ့ျလီၤ, ဘၣ်ဆၣ်ဒီး, တုၤမ့ၢ်အနံၣ် ၁၂၆၀ ၀ံအကလုၢ် ကထါကတၢၢ်ကွံၥ်ဖဲ ၁၇၉၈ န့ၣ်, ဖဲၦၤပၥ်ဖျါထီၣ်တၢ်အါအါကလဲၥ်သ့ၣ်တဖၣ် လၢဟီၣ်ခိၣ်ချၢအံၤဆၢတဲၥ်ဝဲလၢတၢ်လီၤဆီကမၤအသးဖဲ ၁၈၄၃ အပူၤအံၤန့ၣ် လီၤ. တၢ်လၢပဘၣ်ကွၢ်ထံဆိကမိၣ်အီၤလီၤတံၢ်လီၤဆဲးန့ၣ် မ့ၢ်ဝဲ William Miller, လၢအစံၣ်တဲၤတဲလီၤကစၢ်ခ၇ံၥ်အတၢ်ဟဲက့ၤလီၤခံဘျီတဘျီအဂ့ၢ်ဒီး တၢ်ကမၤအသးလၢအကဒုးအိၣ်ထီၣ်တၢ်အိၣ်ဖှိၣ်လၢအအိၣ်လီၤတဲၥ်တဖုဒီး တၢ်နၢ်ပၢၢ်မူခိၣ်ကလူးသၢဂၤအတၢ်ကစီၣ်တဖၣ်အံၤန့ၣ်လီၤ.

ဟီၣ်ခိၣ်ချၢအတၢ်ဟူးတၢ်ဂဲၤအံၤ ဒုးအိၣ်ထီၣ်တၢ်မၤလၢၦဲၤဒၤနံးယ့လး ၀ံအကလုၢ်ကထါအတၢ်စံးပၥ်လၢအမ့ၢ် "တၢ်သ့ၣ်ညါအါထီၣ်" ဖဲမုၢ်နံၤခံ ကတၢၢ်အဆၢကတီၢ်အံၤန့ၣ်လီၤ.

မ့ၢ်ဘၣ်ထိၣ်သတြီၤအီၤန့ၣ်, တဘၣ်ကွၢ်လၢၦၤဂီၢ်မုၢ်အတၢ်အုၣ်က့ၤ ခီၣ်က့ၤဘၣ်, မ့မ့ၢ်တခီ ဆိကမိၣ်ထီၣ်လၢတၢ်ခံးသူဒိၣ်ဒိၣ်ကလဲၥ်လၢ ခ၇ံၥ်ဖိ သ့ၣ်တဖၣ်အိၣ်မူလၢအပူၤအံၤန့ၣ်တက့ၢ်. တၢ်တမံၤလၢ အဘၣ်တၢ်ဒုးအိၣ် ထီၣ်အီၤ ဖဲသ၀ီၤဧ့ၤဒ့ၣ်အလီၢ် ဒ်အမ့ၢ်မုၢ်နွံနံၤအမုၢ်အိၣ်ဘှံးနံၤအံၤ ဘၣ်တၢ်ပၥ် အီၤလၢတၢ်တသ့ၣ်ညါအီၤဘၣ်, ဒီးလၢအလီၢ်န့ၣ် တၢ်ပၥ်မုၢ်ခီၣ်ထံးနံၤလၢ အဟဲအိၣ်ထီၣ်အသးလၢ၇ိမ့ၤအတၢ်ဘူၣ်တၢ်ဘါအံၤ လၢအမ့ၢ်မုၢ်အိၣ်ဘှံး အနံၤန့ၣ်လီၤ. မ့တမ့ၢ်ဘၣ်ဒီး, ဆိကမိၣ်ထီၣ်လၢတၢ်တပၥ်သ့ၣ်ညါသးလၢ အဘၣ်ဃးဒီးတၢ်သံအဂ့ၢ်လၢအမ့ၢ်ခ၇ံၥ်ဖိအါအါကလဲၥ် နၥ်ၦၤ၇ိမ့ၤဖိအလုၢ် အလၢ်လၢ အမ့ၢ်ၦၤသံတဂၤက့ၤတုၤလၢတၢ်လီၢ်တပူၤတဘျီဃီ, ဒီးအဂၤတဖၣ် ဘၣ်တၢ်ဒွဲၣ်အူအီၤလၢလ၇ၥ်အပူၤအဂ့ၢ်န့ၣ်တက့ၢ်.

မ့ၢ်ဘၣ်ထိၣ်သတြီၤန့ၣ်, ပကဘၣ်အိၣ်ဒီးတၢ်စံးဘျုးစံးဖှိၣ်, တၢ်ဆီၣ် လီၤသး, လၢတၢ်သ့ၣ်ညါတၢ်မ့ၢ်တၢ်တီအပူၤအံၤန့ၣ်လီၤ.