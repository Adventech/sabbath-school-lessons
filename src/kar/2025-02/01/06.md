---
title:  တၢ်အဒိအတဲၥ် မ့တမ့ၢ် တၢ်စံးကတိၤလိၤလိၤဧါ
date:   03/04/2025
---

တၢ်ဂ့ၢ်မိၢ်ၦၢ်အကံၢ်အလဲအဒိၣ်ကတၢၢ်တမံၤလၢ ၦၤမၤလိ၀ံကလုၢ် ကထါသ့ၣ်တဖၣ်အဂီၢ် လၢကဘၣ်မၤဝဲန့ၣ် မ့ၢ်တၢ်ကွၢ်ထံဆိကမိၣ်ကျိၥ်လၢ တၢ်ကွဲးလံၥ်စီဆှံအံၤ မ့ၢ်တၢ်ကဘၣ်ဟံးန့ၢ်အီၤလၢ အမ့ၢ်တၢ်အဒိ မ့တမ့ၢ် တၢ်အခီပညီအနီၢ်ကီၢ်အဂီၢ်ဧါအံၤန့ၣ်လီၤ. ၦၤကွဲးလံၥ်ဖိမ့ၢ်သူတၢ်အကျိၥ်လၢ အဟ့ၣ်တၢ်ဒိတၢ်တဲၥ်အဂီၢ်န့ၣ်, မ့ၢ်ပကသ့ၣ်ညါအီၤဒ်လဲၣ်, ဒီးမ့ၢ်ၦၤတဂၤ လၢ်လၢ်ကသ့ၣ်ညါဝဲလၢတၢ်အဒိအံၤ အဘၣ်ဃးဒီးမနုၤအဂ့ၢ်လဲၣ်စ့ၢ်ကီးန့ၣ် လီၤ. တၢ်အကီဒိၣ်လၢကဘၣ်မၤတၢ်အံၤန့ၣ် မ့ၢ်ဝဲတၢ်ကဘၣ်ကွၢ်တၢ်အက့ၢ် အဂီၤ, တၢ်အဒိအတဲၥ်လၢအဘၣ်တၢ်သူအီၤလၢလံၥ်စီဆှံဒီတကတီၢ်အံၤအပူၤ လၢအထီဒါလိၥ်အသးဒီးတၢ်အဒိအတဲၥ်လၢတၢ်သူအီၤတစိၢ်တလီၢ်အကတီၢ် အပူၤအံၤန့ၣ်လီၤ. အဒိ, ၦၤတနီၤနီၤထံၣ်တၤသူအတၢ်ဒိတၢ်တဲၥ်ဖဲ ဒၤနံးယ့လး ၇ အပူၤ လၢအမ့ၢ်တၢ်ဒုးနဲၣ်လၢ ကီၢ် Russia န့ၣ်လီၤ, အဂ့ၢ်ဒ်လဲၣ်, တၢ်အက့ၢ်အဂီၤအံၤ အါဒၣ်တက့ၢ်ဘၣ်တၢ်သူအီၤလၢမုၢ်မဆါတနံၤအံၤလၢ အမ့ၢ်ကီၢ်ရူၡါ အတၢ်ပနီၣ်န့ၣ်လီၤ. အဝဲအံၤတမ့ၢ်ကျဲလၢအဂ့ၤတမံၤလၢ ကဖး၀ံကလုၢ်ကထါအခီပညီအဒိၣ်အယိၥ်လၢ အဘၣ်ဃးဒီးတၢ်အဒိသ့ၣ် တဖၣ်န့ၣ်လီၤ.

**ကွၢ်လံၥ်စီဆှံဆၢလၢအဖီလၥ်သ့ၣ်တဖၣ် ဒီးပျဲလံၥ်စီဆှံဒၣ်ဝဲ ဒုးနဲၣ်ဖျါအတၢ်ကစီၣ်န့ၣ်တက့ၢ်. ၀ံအကလုၢ်ကထါအတၢ်ဒိတၢ်တဲၥ်လၢ လံၥ်စီဆှံအဆၢတဖၣ်အပူၤ လၢအဒ်သိးလိၥ်အသးအံၤန့ၣ် မ့ၢ်မနုၤလဲၣ်ဒီး လံၥ်စီဆှံစံးလၢအကဲမနုၤအခၢၣ်စးတမံၤလဲၣ်.**

`ဒၤနံးယ့လး ၇း၇း ဒၤနံးယ့လး ၈း၃; ဒၤနံးယ့လး ၇း၂၄`

`လီၣ်ဖျါ ၁း၁၆; အ့းဖ့းစူး ၆း၁၇ ဧ့ၤဘြံၤ ၄း၁၂`

`လီၣ်ဖျါ ၁၂း၁; လီၣ်ဖျါ ၂၁း၂; အ့းဖ့းစူး ၅း၃၁, ၃၂; ယံး၇မံယၤ ၆း၂`

ခီဖျိတၢ်လူၤပိၥ်ထွဲတၢ်သိၣ်တၢ်သီယိယိဖိလၢ လံၥ်စီဆှံအနီၢ်ကစၢ် ဒၣ်ဝဲကဘၣ်နဲၣ်ဖျါထီၣ်အတၢ်စံးတၢ်ကတိၤဒၣ်ဝဲအံၤအဃိန့ၣ်, တၢ်ခူသူၣ် အါအါတဖၣ်လၢ ၀ံအကလုၢ်ကထါအပူၤ လၢအဘၣ်ဃးဒီးတၢ်အဒိအတဲၥ်န့ၣ် လီၤမၢ်ကွံၥ်ဝဲဒၣ်ညီညီန့ၣ်လီၤ. အဒိ, ပထံၣ်လၢနၢၤတဘိန့ၣ် ဘၣ်တၢ်ဒိလီၤ အီၤလၢထံရူၢ်ကီၢ်သဲးတမံၤ မ့တမ့ၢ် ထံကီၢ်တဘ့ၣ်အတၢ်စိတၢ်ကမီၤန့ၣ်လီၤ. နးတဘ့ၣ်န့ၣ် တၢ်ဒိလီၤအီၤလၢကစၢ်ယွၤအကလုၢ်ကထါသ့ဝဲဒၣ်န့ၣ်လီၤ. ဒီးလၢန့ၣ်အမဲၥ်ညါ, ပိၥ်မုၣ်တဂၤန့ၣ် ဘၣ်တၢ်ဒိလီၤအီၤလၢတၢ်အိၣ်ဖှိၣ်လီၤ. ဖဲအံၤန့ၣ် ပထံၣ်ဘၣ်လၢ လံၥ်စီဆှံပၥ်ဖျါအနီၢ်ကစၢ်ဒၣ်ဝဲအတၢ်ကွဲးတဖၣ် ဖျါဖျါန့ၣ်လီၤ.

တၢ်လၢအအိၣ်လီၤတဲၥ်လၢကဘၣ်စံးဆၢက့ၤအီၤန့ၣ်မ့ၢ်ဝဲ, ဘၣ်မနုၤ လၢကစၢ်ယွၤဘၣ်စံးကတိၤတၢ်အဒိလၢ ကဘၣ်စံးကတိၤဝဲဘျၢဘျၢအံၤအလီၢ် န့ၣ်လဲၣ်. လၢတၢ်ဘၣ်ဃးဒီးလံၥ်စီဆှံအသီတကတြူၢ်အတၢ်အိၣ်ဖှိၣ်န့ၣ်, ပဟ့ၣ်အဒိ, လံၥ်လီၣ်ဖျါမ့ၢ်ပၥ်ဖျါထီၣ်၇ိမ့ၤလၢ အမ့ၢ်တၢ်ဒုးအိၣ်ထီၣ်တၢ်အၢ တၢ်သီအါအါကလဲၥ်န့ၣ်, တၢ်အိၣ်ဖှိၣ်အတၢ်မၤအၢမၤနးလၢအအိၣ်တ့ၢ်ပၥ် အသးအံၤန့ၣ် ကအၢန့ၢ်ဒံးအအံၤန့ၣ်လီၤ. တၢ်ဂ့ၢ်တၢ်ကျိၤတမံၤဂ့ၤတမံၤဂ့ၤ, ပနၥ်သ့လၢ ကစၢ်ယွၤအဲၣ်ဒိးလၢပသ့ၣ်ညါတၢ်အဒိအတဲၥ်သ့ၣ်တဖၣ်အံၤ အခီပညီန့ၣ်လီၤ.

တုၤဒၣ်လဲၥ်တၢ်အဒိဒီး၀ံအကလုၢ်ကထါတနီၤနီၤသ့ၣ်တဖၣ် အိၣ်လီၤ တဲၥ်လၢတၢ်ခူသူၣ်အပူၤဒၣ်လဲၥ်, ပကွၢ်ထံကွၢ်ဆးလၢတၢ်လၢပနၢ်ပၢၢ်အီၤသ့ၣ် တဖၣ်အံၤန့ၣ် မ့ၢ်အဟ့ၣ်ဂံၢ်ဟ့ၣ်ဘါပတၢ်စူၢ်တၢ်နၥ်သ့ဝဲလၢကျဲဒ်လဲၣ်.