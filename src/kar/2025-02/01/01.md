---
title:  ၀ံကလုၢ်ကထါအတၢ်သိၣ်တၢ်သီတနီၤ
date:   29/03/2025
---

### တၢ်မၤလိတနွံအံၤအဂီၢ်ဖး

ယံး၇မံယၤ ၂၉း၂၃, ၂၄; စံးထီၣ်ပတြၢၤ ၁၃၉း၁-၆; ဒၤနံးယ့လး ၁၂း၄; လီၣ်ဖျါ ၂၂း၁၀း ၂တံၤမသ့း ၃း၁၅-၁၇; ဧ့ၤဘြံၤ ၄း၁၂.

> <p>တၢ်ကလုၢ်ထူ</p>
> "မ့မ့ၢ်ၦၤလၢအစံးထီၣ်ပတြၢၤလီၤအသးန့ၣ် မ်အစံးထီၣ်ပတြၢၤလီၤ အသးလၢအအံၤအဃိ, လၢအနၢ်ပၢၢ်ဒီးသ့ၣ်ညါယၤလၢ ယမ့ၢ်ယွၤလၢ အမၤ တၢ်ဘျုးတၢ်ဖှိၣ်, ဒီးတၢ်စံၣ်ညီၣ်တီ, ဒီးတၢ်တီတၢ်လိၤလၢဟီၣ်ခိၣ်ချၢန့ၣ် တက့ၢ်. အဂ့ၢ်ဒ်အံၤ, ဘၣ်ယသးလၢတၢ်န့ၣ်တဖၣ်လီၤ, ယွၤစံးဝဲဒၣ်" (ယံး၇မံယၤ ၉း၂၄).

ဒ်တၢ်သ့ၣ်တဖၣ်အါအါကလဲၥ်လၢလံၥ်စီဆှံပူၤအသိး, ၦၤခ၇ံၥ်ဖိသ့ၣ် တဖၣ်သးတလီၤပလိၥ်အသးလၢ အဘၣ်ဃးဒီး၀ံအကလုၢ်ကထါအဂ့ၢ်အံၤန့ၣ် ဘၣ်, ဒီးအါစုအါဘျီဒုးအိၣ်ထီၣ်တၢ်နၥ်ဆူၦၤဂၤအအိၣ် လၢလံၥ်စီဆှံအတၢ် စံးပၥ်အံၤ မ့ၢ်တၢ်မၤလၢၥ်ဂီၤတၢ်ဆၢကတီၢ်န့ၣ်လီၤ. လၢအကတၢၢ်န့ၣ်, ၦၤခ၇ံၥ်ဖိမ့ၢ်ကတိၤထီဒါ၀ံကလုၢ်ကထါန့ၣ် မ့ၢ်အိၣ်ဒီးအဂ့ၢ်အကျိၤသ့ဝဲဆံးဒိၣ် လဲၣ်. ဘၣ်ဆၣ်ဒီး ၦၤစူၢ်က့ၤနၥ်က့ၤတၢ်စးထီၣ်ဆိကမိၣ်လၢ တၢ်ကွဲးလၢ လံၥ်စီဆှံအပူၤ, ဒ်သိးဒီးလီၣ်ဖျါန့ၣ်, တၢ်နၢ်ပၢၢ်အီၤတသ့ဘၣ်န့ၣ်လီၤ. လၢကဖးဝဲအလီၢ်န့ၣ်, အဝဲသ့ၣ်ဟးဆှဲးဝဲ, အါစုအါဘျီသ၇ၣ်ကွၢ်တၢ်တဖၣ် ဟ့ၣ်ဂံၢ်ဟ့ၣ်ဘါလၢသုတဖးအီၤတဂ့ၤအဂီၢ်လီၤ, အဂ့ၢ်ဒ်လဲၣ် အဝဲဆိကမိၣ်လၢ တၢ်မၤလိ၀ံအကလုၢ်ကထါန့ၣ် ဒုးအိၣ်ထီၣ်တၢ်ကီတၢ်ခဲအါန့ၢ်ဒံးကမၤလီၤမၢ် ကွံၥ်ဝဲအဂီၢ်န့ၣ်လီၤ. တမ့ၢ်ဒ်န့ၣ်ထီဘိဘၣ်, လၢခ၇ံၥ်ဖိအတၢ်စံၣ်စိၤတဲစိၤအနံၣ် ၈၀၀ အတီၢ်ပူၤန့ၣ်, ခ၇ံၥ်ဖိအါအါကလဲၥ်မုၢ်လၤသးဖှံလၢလံၥ်စီဆှံ၀ံအကလုၢ် ကထါ ဒီးတၢ်သးလီၤပလိၥ်အိၣ်ဝဲလၢအဘၣ်ဃးဒီး၀ံကလုၢ်ကထါအဒိၣ် အယိၥ်အံၤအပူၤန့ၣ်လီၤ. တၢ်အံၤမ့ၢ်တၢ်တမံၤလၢကစၢ်ယွၤဘၣ်အသးလၢ ကအိၣ်ထီၣ်ဝဲလီၤ. "ဒီပုၢ်သ့ၣ်ဝဲၢ်သ့ၣ်ဧၢ, ဒ်သိးသုကကတိၤတၢ်တမံၤဃီခဲလၢၥ်, ဒီးတၢ်လီၤမုၢ်လီၤဖးသုတအိၣ်လၢသုကျါတဂ့ၤ, ဒီးသုကအိၣ်ဒီးသုကူၣ်ထီၣ် ဖးလီၤတၢ်တမံၤဃီ, ဒီးသုကဆိကမိၣ်တမံၤဃီဒီး, ယဃ့ကညးသုလၢပကစၢ် ယ့ၣ်ရှူးခ၇ံၥ်အမံၤလီၤ" (၁က၇ံၣ်သူး ၁း၁၀).

တနွံအံၤ, ပကဃုသ့ၣ်ညါတၢ်သိၣ်တၢ်သီတဖၣ်လၢ အဒုးအိၣ်ထီၣ် တၢ်နၥ်န့ၢ်အီၤသ့ဝဲဒီးလၢအတမၤသးဖုၣ်ထံၣ်ဖုၣ်ထီဘၣ်လၢ ကနၢ်ပၢၢ် ၀ံအကလုၢ်ကထါန့ၣ်လီၤ.