---
title:  ၦၤလၢအဖးလံၥ်န့ၣ်, မ်အနၢ်ပၢၢ်တၢ်တက့ၢ်
date:   30/03/2025
---

လဲၤနုၥ်ဆူခ၇ံၥ်ဖိတၢ်ဆါလံၥ်သ့ၣ်တဖၣ်အလီၢ် ဒီးလူၤဃုသ့ၣ်ညါ ဘၣ်ဃး၀ံအကလုၢ်ကထါန့ၣ်တက့ၢ်. သုကထံၣ်ဘၣ်တၢ်သ့ၣ်ညါနၢ်ပၢၢ် ဘၣ်ဃးတၢ်အခီပညီအဒိၣ်အယိၥ်လၢ အလီၤတိၢ်လီၤဆီဒီး ပတၢ်နၥ်လၢ လံၥ်စီဆှံဒ်သိးလီၣ်ဖျါသ့ၣ်တဖၣ်အံၤ တၢ်နၢ်ပၢၢ်အီၤကီ ကလီၤစှၤကွံၥ်ဝဲန့ၣ်လီၤ. အဒိန့ၣ်, ၦၤကွဲးလံၥ်ဖိတဂၤစံးဝဲလၢ တၢ်ထီဒါကစၢ်ခ၇ံၥ်န့ၣ် မ့ၢ်တၢ်စံးကတိၤ တၢ်အဒိအတဲၥ်တမံၤ, ဒီးအဂၤတဂၤစံးဝဲလၢ ကဘၣ်မၤအသးခါဆူညါ ဒ်ၦၤကွဲးလံၥ်လၢအဂၤစံးဝဲလၢ မ့ၢ်တၢ်တမံၤလၢအဘၣ်ဃးဒီးၦၤဘါထီၣ်တၢ်ဂီၤ တၢ်ဖီၣ်ဖိသ့ၣ်တဖၣ် လၢ၇ိမ့ၤအဘီအမုၢ်အပူၤအံၤန့ၣ်လီၤ. ဒ်တၢ်အိၣ်ဖှိၣ် သ၇ၣ်သးၦၢ်တဂၤစံးဝဲအသိး, "လံၥ်စီဆှံန့ၣ် လီၤဂၥ်ဒ်တဃီတဖျၢၣ်လၢ နဒ့ အီၤလၢအကလုၢ်ထီၣ်ဒီး အကလုၢ်လီၤသ့ဝဲခဲလၢၥ်အံၤန့ၣ်လီၤ.

မ့ၢ်နၥ်သက့ဒ်န့ၣ်ဒီး, လံၥ်စီဆှံန့ၣ် တဟ့ၣ်ကူၣ်ဟ့ၣ်ဖးတၢ်သ့ၣ်တဖၣ် နီတမံၤဘၣ်. လၢအလီၢ်န့ၣ်, လံၥ်စီဆှံကွဲမုၥ်ၦၤလၢကဖးအီၤ, နၥ်လၢ ကစၢ်ယွၤန့ၣ်တစံးကတိၤတၢ်ကလီကလီဘၣ်, ဒီးပသ့ၣ်ညါနၢ်ပၢၢ်တၢ်မ့ၢ် တၢ်တီလၢအစံးကတိၤဝဲလၢအကလုၢ်ကထါအပူၤန့ၣ်လီၤ.

`ဖး မးသဲ ၂၄း၁၅; လီၣ်ဖျါ ၁း၃; မးသဲ ၁၁း၂၉ ဒီး ယံး၇မံယၤ ၉း၂၃, ၂၄ တက့ၢ်. လံၥ်စီဆှံအဆၢသ့ၣ်တဖၣ်အံၤ ဟ့ၣ်ကူၣ်ဟ့ၣ်ဖးတၢ်လၢ အဘၣ်ဃးဒီးကစၢ်ယွၤအတၢ်သးအိၣ်လၢကပၥ်ဖျါထီၣ်အသး ဒ်သိး ၦၤကသ့ၣ်ညါအီၤအဂီၢ်န့ၣ် မ့ၢ်တၢ်မနုၤသ့ၣ်တဖၣ်လဲၣ်.`

ကၠိဒိၣ်ကၠိထီသ့ၣ်တဖၣ် ဟ့ၣ်လီၤတၢ်သိၣ်လိနဲၣ်လိလၢအဘၣ်ဃးဒီး "လံၥ်စီဆှံအတၢ်ကွဲး" မ့တမ့ၢ် တၢ်လၢအဒ်သိးလိၥ်အသးဒီးလံၥ်စီဆှံအတၢ် ကွဲးသ့ၣ်တဖၣ်န့ၣ်လီၤ. လၢၦၤစူၢ်က့ၤနၥ်က့ၤတၢ်သ့ၣ်တဖၣ်အဂီၢ်န့ၣ် ကမ့ၢ် တၢ်လီၤလိၣ်လီၤလးတမံၤလၢ ဆ့ၣ်နီၤဒီးဒိကနၣ်တၢ်သိၣ်လိနဲၣ်လိသ့ၣ်တဖၣ် အါအါဂီၢ်ဂီၢ် ဒီးသ့ၣ်ညါလၢသ၇ၣ်ဒိၣ်လၢအသိၣ်လိတၢ်သ့ၣ်တဖၣ်အံၤ ဖးလံၥ်စီဆှံဒ်သိးၦၤဘါတၢ်ဂီၤတၢ်ဖီၣ်သ့ၣ်တဖၣ် ဖးတၢ်ဃဲၤပူလၢပျၢၤလၢ အတမ့ၢ်အနီၢ်ကီၢ်ဘၣ်န့ၣ်လီၤ. တၢ်ဃဲၤပူဒ်အံၤ ကအိၣ်ဒီးတၢ်အမ့ၢ်အတီ သ့ၣ်သ့ၣ်လီၤ, ဘၣ်ဆၣ်ဒီး တၢ်ဃဲၤပူသ့ၣ်တဖၣ်အံၤ ၦၤစံးကတိၤအီၤသ့ဝဲဒၣ် လၢအတၢ်ဘၣ်အသးအပူၤန့ၣ်လီၤ. လၢသ၇ၣ်သ့ၣ်တဖၣ်အံၤအဂီၢ်န့ၣ်, လံၥ်သ့ၣ်တဖၣ်အံၤ တၢ်ကွဲးအီၤလၢ ယွၤထိၣ်ဟူးထိၣ်ဂဲၤတၢ်အဃိလီၤန့ၣ် ကမ့ၢ်တၢ်နံၤဘၣ်ဖၣ်လဲလၢ အဝဲသ့ၣ်အဂီၢ်န့ၣ်လီၤ.

လၢတၢ်န့ၣ်အဃိ, တၢ်သိၣ်လိလၢ ကဘၣ်ဖးလံၥ်စီဆှံဘၣ်ဆၣ် တနၢ်ဟူကစၢ်ယွၤစံးကတိၤတၢ်ဘၣ်. ၦၤလၢအဂၤသ့ၣ်တဖၣ်အံၤ ဆၢတဲၥ်လၢ လံၥ်စီဆှံအံၤအဘျုးအဖှိၣ်အိၣ်ဝဲဒၣ်အဂ့ၢ်န့ၣ်လီၤ. မ့ၢ်တဟ့ၣ်လီၤသးလၢ ကစၢ်ယွၤအစုပူၤဘၣ်, မ့ၢ်တအိးဟိထီၣ်သးလၢ ကမၤလိတၢ်မ့ၢ်တၢ်တီအဂီၢ် ဘၣ်န့ၣ်, ၦၤလၢအဖးလံၥ်စီဆှံသ့ၣ်တဖၣ်န့ၣ် တန့ၢ်ဘၣ်တၢ်ကစီၣ်ဘၣ်ဒီး ကနၢ်ပၢၢ်ကမၣ်ကစၢ်ယွၤအတၢ်အဲၣ်ဒီးအတၢ်စီတၢ်ဆှံလၢ အလီၣ်ဖျါထီၣ်သး ဖဲလံၥ်စီဆှံအပူၤအံၤန့ၣ်လီၤ. တၢ်အံၤညီန့ၢ်ဒံးၦၤအါဒံအါဂၤဆိကမိၣ်ဝဲအသိး, တၢ်ဖးလံၥ်စီဆှံလၢတအိၣ်ဒီးတၢ်ပၥ်သးလၢအဘၣ်တမံၤဘၣ်, တအိၣ်ဒီး သးစီဆှံအတၢ်ပၢတၢ်ဆှၢဘၣ်ဒီး ကဲထီၣ်တၢ်လၢအမၤဘၣ်ဒိဘၣ်ထံးသးတမံၤ န့ၣ်လီၤ.

`ၦၤလၢအတအဲၣ်ထူအဲၣ်ယွၤဘၣ်တဂၤ ဘၣ်တၢ်ထံၣ်အီၤလၢအဖး လံၥ်စီဆှံလီၤ. ဖဲတၢ်သံကွၢ်အီၤလၢဘၣ်မနုၤအဖးလံၥ်စီဆှံလဲၣ်န့ၣ်, အဝဲ စံးဆၢဝဲလၢ, "ကလူၤဃုထံၣ်တၢ်ကမၣ်အဂီၢ်" န့ၣ်လီၤ. ဖဲဖးကစၢ်ယွၤ အကလုၢ်ကထါအကတီၢ်န့ၣ်, ဘၣ်မနုၤလၢကဘၣ်အိၣ်ဒီးတၢ်ပၥ်သးလၢ အကမၣ်န့ၣ်လဲၣ်.`