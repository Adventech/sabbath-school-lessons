---
title:  တၢ်ပနီၣ်လၢအဒုးနဲၣ်ဆိပၥ်စၢၤတၢ်တဖၣ်
date:   14/06/2025
---

### တၢ်မၤလိတနွံအံၤအဂီၢ်ဖး

ဒၤနံးယ့လး ၂း၃၁-၄၅; ဒၤ ၃း၁-၁၇, ၁၈; လီၣ်ဖျါ ၁း၁၈-၂၅; မၤတၢ် ၁၂း၁-၁၇; မးသဲ ၁၂း၉-၁၄.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, ယွၤဟ့ၣ်လီၤၦၤလၢပသးသုၣ်တမ့ၢ်ဘၣ်, မ့ၢ်ပသး ဘၣ်ဃးဒီးတၢ်စိတၢ်ကမီၤ, ဒီးတၢ်အဲၣ်တၢ်ကွံ, ဒီးတၢ်သူၣ်ဂၢၢ်သးကျၢၤလီၤ" (၂တံၤမသ့း ၁း၇).

တနွံအံၤ, ပကကွၢ်လံၥ်စီဆှံအတၢ်ဃဲၤပူခံယုၢ်လၢ အဒုးနဲၣ်ဆိပၥ် တၢ်လၢမုၢ်နံၤခံကတၢၢ်တၢ်ကမၤအသးလၢအလီၤလိၣ်လီၤလးလၢၥ်လၢၥ်ဆ့ဆ့ န့ၣ်လီၤ.

အဆိကတၢၢ်န့ၣ်, ပကကွၢ်တၢ်ပၥ်ဖျါထီၣ်စီၤၡၤဒ၇း, စီၤမ့ၤၡးဒီး စီၤဧဘ့ၤဒနကိၤအဂ့ၢ်အကျိၤ လၢအအိၣ်ဒီးတၢ်ကတိၤဘၣ်ထွဲလိၣ်အသးဖျါဖျါ ဃုၥ်ဒီးတၢ်ဂ့ၢ်တၢ်ကျိၤပၥ်ဖျါထီၣ်အသး ဖဲလီၣ်ဖျါအဆၢဒိၣ် ၁၃ အပူၤန့ၣ်လီၤ. ၀ံၤကဒီးတစု ပကလဲၤဆူလံၥ်စီဆှံအသီတကတြူၢ်အပူၤ, ဖဲပထံၣ်ဘၣ်လၢ ခ၇ံၥ်ဖိလၢအဆိကတဖၣ်အတၢ်လဲၤခီဖျိအံၤ မၤစၢၤၦၤစ့ၢ်ကီးလၢ ကနၢ်ပၢၢ် တၢ်လၢပကဘၣ်မုၢ်လၢ်အီၤလၢခဲအံၤဒီး ဖဲကစၢ်ခ၇ံၥ်အတၢ်ဟဲအကတီၢ် အဘၢၣ်စၢၤအံၤန့ၣ်လီၤ. တၢ်အဒိအတဲၥ်ခံမံၤလၢ အပၥ်ဖျါထီၣ်တၢ်သူၣ်ဒူ သးဒူလၢအလီၤဆီဒီးကတီၤပၥ်နီၣ်၀ံၥ်ခံတဖၣ်လၢ ကထံၣ်န့ၢ်သးအတၢ်ဃူ တၢ်ဖိးအတၢ်မၤကွၢ်, တၢ်လ့ပစီအဒိၣ်အကတၢၢ်အဆၢကတီၢ်အဂီၢ်န့ၣ်လီၤ.

တဘျီဘၣ်တဘျီ, ကစၢ်ခ၇ံၥ်စံးကတိၤတၢ်ဒ်အံၤ, "ဘၣ်မနုၤလၢ သုသူၣ်ကိၢ်သးဂီၤတၢ်လဲၣ်" အ၇့ဒိၣ်မးလၢ ကဘၣ်သ့ၣ်နီၣ်ထီၣ်က့ၤလၢ ၀ံအကလုၢ်ကထါအံၤအတၢ်ပညိၣ်ထံထံဆးဆးန့ၣ် မ့ၢ်ဝဲကစၢ်ခ၇ံၥ်, ဒီးဒ်န့ၣ် အသိး ပကြၢးဃုထံၣ်န့ၢ်တၢ်ဟ့ၣ်ကူၣ်တမံၤအံၤဒီတကတီၢ်ညါ တုၤလၢ ဟီၣ်ခိၣ်အကတၢၢ်ဆၢကတီၢ်အံၤန့ၣ်လီၤ. "သုဝဲဒၣ်အံၤ, သုတသူၣ်ကိၢ် သးဂီၤတဂ့ၤ, စူၢ်က့ၤနၥ်က့ၤယွၤဒီးစူၢ်က့ၤနၥ်က့ၤယၤစ့ၢ်ကီးတက့ၢ်" (ယိၤဟၣ် ၁၄း၁).

မ့ၢ်လီၤ, မ့ၢ်စံးလၢအဂၤတမံၤန့ၣ်, တၢ်မၤအသးတဖၣ်လၢ မုၢ်နံၤခံ ကတၢၢ်အံၤ ကကီဝဲဒၣ်ဒီး ကမ့ၢ်တၢ်မၤကွၢ်တမံၤလၢၦၤအိၣ်တီအိၣ်လိၤလၢ ယွၤအပူၤတဖၣ်အဂီၢ်န့ၣ်လီၤ. ဘၣ်ဆၣ်ဒီးလၢအကတၢၢ်န့ၣ်, ပကဘၣ်ကွၢ် တၢ်မၤအသးတဖၣ်အံၤလၢတၢ်မုၢ်လၢ်အပူၤလီၤ, တမ့ၢ်လၢတၢ်ပျံၤတၢ်ဖုး အပူၤဘၣ်လီၤ.