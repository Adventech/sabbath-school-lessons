---
title:  တၢ်မၤနးမၤဖှီၣ်တၢ်အိၣ်ဖှိၣ်လၢအဆိ
date:   18/06/2025
---

တမ့ၢ်ထဲလၢလံၥ်စီဆှံအလီၢ်လံၤတကတြူၢ်အံၤ ဟ့ၣ်ၦၤတၢ်ထံၣ်စိ ပၥ်စၢၤတၢ်ကမၤအသးလၢခံအဂ့ၢ်အကျိၤအံၤဘၣ်, လံၥ်စီဆှံအသီတကတြူၢ် စ့ၢ်ကီး ဒ်န့ၣ်အသိးလီၤ. တၢ်အိၣ်မူလၢခ၇ံၥ်ဖိသ့ၣ်တဖၣ်အဂီၢ် ဖဲအနံၣ် တကယၤအဆၢကတီၢ်န့ၣ် တမ့ၢ်တၢ်လၢအညီဝဲဘၣ်. အဝဲသ့ၣ်ဘၣ်တၢ်သးဟ့ အီၤလၢအနီၢ်ကစၢ်ဒၣ်ဝဲအဒူၣ်ဖိထၢဖိ, ၦၤဘူၣ်ထီၣ်ဘါထီၣ်ဃုၥ်တၢ်တပူၤဃီ လၢအထံၣ်အဝဲသ့ၣ်လၢအမ့ၢ်ၦၤမၤဘၣ်ဒိဘၣ်ထံးစိၤမိၤၡွတၢ်စူၢ်တၢ်နၥ်န့ၣ်လီၤ. "ဟီၣ်ခိၣ်ဒီးလ၇ၥ်အတၢ်စိတၢ်ကမီၤန့ၣ် ကယၢကယဲထီၣ်အသးလၢ ထီဒါ ကစၢ်ခ၇ံၥ်အနီၢ်ကစၢ်ဒၣ်ဝဲ ဒီးၦၤလၢပိၥ်အခံသ့ၣ်တဖၣ်န့ၣ်လီၤ. တၢ်ဘူၣ်ထီၣ် ဘါထီၣ်တၢ်ဂီၤတၢ်ဖီၣ်ကထံၣ်ဆိပၥ်ဝဲလၢ တၢ်သးခုကစီၣ်ကမၤနၢၤတၢ်, အဝဲသ့ၣ်အတၢ်ဘူၣ်ထီၣ်ဘါထီၣ်အလီၢ်, တၢ်လုၢ်လီၢ်တဖၣ်ကလီၤမၢ်ကွံၥ်ဝဲ အဃိ, ပၥ်ဖှိၣ်ထီၣ်အတၢ်ဂံၢ်တၢ်ဘါတဖၣ်လၢ ကမၤဟးဂီၤကွံၥ်ခ၇ံၥ်ဖိ အတၢ်စူၢ်တၢ်နၥ်န့ၣ်လီၤ. တၢ်မၤအၢမၤနးအမ့ၣ်အူအံၤ ဘၣ်တၢ်ဆိၣ်ကဲၤထီၣ် အီၤန့ၣ်လီၤ." Ellen G. White, The Great Controversy, p. 39.

လၢလံၥ်မၤတၢ်အပူၤန့ၣ် အိၣ်ဒီးပူတယုၢ်လၢအပၥ်ဖျါထီၣ်တၢ်လၢ ယွၤအၦၤဂီၢ်မုၢ်ကဘၣ်ဆၢမုၢ်လၢ်ဝဲ ဖဲအတၢ်လဲၤဆူတၢ်မၤအသးဖဲလီၣ်ဖျါ အဆၢဒိၣ် ၁၃ အပူၤအံၤန့ၣ်လီၤ.

`ဖး မၤတၢ် ၁၂း၁-၁၇ တက့ၢ်. တၢ်အိၣ်ဖျါလၢပူအံၤအပူၤန့ၣ် ပၥ်ဖျါထီၣ်တၢ်မနုၤတမံၤလၢ မုၢ်နံၤခံကတၢၢ်တၢ်မၤအသးအပူၤအံၤန့ၣ်လဲၣ်.`

စီၤယၤကိၥ်ဘၣ်တၢ်ဒီၣ်တဲၥ်ကွံၥ်အကိၥ်ဒီးလၢခံတဂၤန့ၣ် ကမ့ၢ် စီၤပ့းတရူး, ဒီးတၢ်စံၣ်ညီၣ်သံထီဒါၦၤခ၇ံၥ်ဖိတဖၣ်အိၣ်ဝဲဒၣ်ဖဲန့ၣ်လီၤ. ပူလၢ အလီၤတိၢ်လီၤဆီအဒိၣ်ကတၢၢ်ဖဲအံၤန့ၣ် ကဘၣ်တၢ်ထံၣ်န့ၢ်အီၤသ့ဝဲဒၣ် ဖဲစီၤပ့းတရူးမံဘၣ်လၢမုၢ်နၤအအၢကတၢၢ်အကတီၢ်လၢအတၢ်အိၣ်မူအပူၤ, မံမုၥ်ဘၣ်အသးဆံးဒိၣ်လဲၣ်န့ၣ် မူခိၣ်ကလူးဒၣ်လဲၥ် ဘၣ်တီၢ်ဂဲၤဆၢထၢၣ်အီၤ န့ၣ်လီၤ. မ့ၢ်လီၤ, စီၤပ့းတရူးဘၣ်တၢ်မၤပူၤဖျဲးအီၤလီၤလိၢ်လီၤလးမး ဒီးအဝဲထံၣ်န့ၢ်ကျဲဆူၦၤစူၢ်က့ၤနၥ်က့ၤတၢ်တဖၣ်အိၣ်ဖှိၣ်အလီၢ်လၢ အအိၣ်ဒီး တၢ်နၥ်ကီလၢစီၤပ့းတရူးအံၤ ဘၣ်တၢ်မၤပူၤဖျဲးအီၤသ့ဝဲ တုၤလၢအဝဲသ့ၣ် ဃ့ဘါထုကဖၣ်တၢ်ဒၣ်လဲၥ်န့ၣ်လီၤ. လံၥ်စီဆှံစံးလၢ အဝဲသ့ၣ်လီၤကမၢကမၣ် ဘၣ်သး, ဒုးဆိကမိၣ်ၦၤလၢပဃ့ဘါထုကဖၣ်တၢ်ခဲအံၤခဲအံၤဒၣ်လဲၥ် ပပျံၤ လၢကစၢ်ယွၤတမၤစၢၤၦၤဘၣ်အဂ့ၢ်န့ၣ်လီၤ.

ၦၤစူၢ်က့ၤနၥ်က့ၤတၢ်တနီၤနီၤ ဘၣ်တၢ်ပၥ်မူအီၤ, ဒီးတနီၤနီၤ ဘၣ်တၢ်မၤသံအီၤန့ၣ်လီၤ. ဒ်ပဘူးထီၣ်ဒီးတၢ်ဆၢကတီၢ်အံၤအသိး, တၢ်ကမၤ အသးတမံၤဃီန့ၣ်လီၤ. စီၤပ့းတရူးဘၣ်တၢ်ပၥ်မူအီၤဒၣ်လဲၥ်, လၢခံကတၢၢ်န့ၣ် ဘၣ်သံလၢအတၢ်စူၢ်တၢ်နၥ်အဂီၢ်န့ၣ်လီၤ. ကစၢ်ခ၇ံၥ်နီၢ်ကစၢ်ဒၣ်ဝဲ စံးဘၣ် အီၤလၢအဂ့ၢ်အကျိၤ, "ယစံးဘၣ်နၤတီတီလိၤလိၤ, ဖဲနသးစၢ်ဒံးဒီး, နကံၢ်တူၥ် ထီၣ်နသးဒီးဖဲဒၣ်နသးန့ၣ်, နဟးလီၤ. မ့မ့ၢ်တုၤနသးၦၤဒီး, နကယူၥ်ထီၣ်နစု ဒီးၦၤဂၤကကံၢ်တူၥ်နၤ, ဒီးကလဲၤစိၥ်နၤဖဲတၢ်တမိၤလဲၤဘၣ်နသးအလီၢ်န့ၣ် လီၤ. ဒီးစံးတၢ်န့ၣ်, မ့ၢ်အဒုးနဲၣ်လၢအဝဲဒၣ်ကမၤလၤမၤကပီၤယွၤလၢအသံ ဒ်အံၤဒ်နုၤအဂ့ၢ်လီၤ" (ယိၤဟၣ် ၂၁း၁၈, ၁၉).

ကွၢ်ထံတၢ်အံၤလၢ ကစၢ်ခ၇ံၥ်စံးစီၤပ့းတရူးလၢကသံဝဲဒ်လဲၣ်ဒ်လဲၣ် အဂ့ၢ်၀ံၤဒီး အဝဲစံးကတိၤဒံးလၢ, "ပိၥ်ယခံတက့ၢ်" တၢ်အံၤ ကြၢးစံးကတိၤ ၦၤလၢ တုၤတၢ်သံအတၢ်မၤပျံၤမၤဖုးၦၤအိၣ်ဒၣ်လဲၥ်ပတကြၢးအိၣ်ကတီၢ် ပိၥ်ယွၤအခံဘၣ်အဂ့ၢ်န့ၣ်လၢမနုၤတမံၤလဲၣ်.