---
title:  ဘူၣ်ထီၣ်ဘါထီၣ်တၢ်အက့ၢ်အဂီၤကဒီးတဘျီ
date:   17/06/2025
---

ကၠိဖိလၢအမၤလိလံၥ်စီဆှံတဖၣ် ထံၣ်ပၥ်ဝဲယံၥ်တ့ၢ်လံလၢ တၢ်စဲဘူး လိၥ်အသးလၢ ဒၤနံးယ့လး ၃ ဒီး လံၥ်လီၣ်ဖျါသိၣ်လိတၢ်မနုၤတမံၤလၢ မုၢ်နံၤခံကတၢၢ်တၢ်ကမၤအသးအဂ့ၢ်န့ၣ်လီၤ. အဂ့ၢ်ဒ်လဲၣ်န့ၣ်, လၢတၢ်ဂ့ၢ် တၢ်ကျိၤဂ့ၤအဖီခိၣ်စ့ၢ်ကီး, ဒၤနံးယ့လးအဆၢဒိၣ် ၃, ဃုၥ်ဒီးတၢ်ဟ့ၣ်လီၤ တၢ်ကလုၢ်လၢအကဘၣ်တၢ်စံၣ်ညိၣ်သံၦၤတဂၤလၢ်လၢ်လၢအ "တဘူၣ်ထီၣ် ဘါထီၣ်တၢ်ဂီၤ" အံၤဘၣ်န့ၣ် (ဒၤနံးယ့လး ၂း၁၅), ဒုးနဲၣ်က့ၤတၢ်လၢ လံၥ်လီၣ်ဖျါသိၣ်လိဘၣ်ဃးတၢ်ဟ့ၣ်လီၤတၢ်ကလုၢ်, စံၣ်ညီၣ်သံသ့ မ့ၢ်လၢ ဘူၣ်ထီၣ်ဘါထီၣ်တၢ်ဂီၤအဂၤတမံၤအဃိန့ၣ်လီၤ. ဒီးတၢ်ဟ့ၣ်လီၤအီၤ ဒ်သိး အကဟ့ၣ်လီၤတၢ်ဒူတၢ်ဃိၤအဂၤန့ၣ်လၢအသးသမူ, ဒ်သိးတၢ်ဒူတၢ်ဃိၤ အဂီၤန့ၣ်, ကကတိၤတၢ်စ့ၢ်ကီး, ဒီးမၤဒ်သိးတၢ်ကမၤသံၦၤလၢအတဘူၣ်ထီၣ် ဘါထီၣ်တၢ်ဒူတၢ်ဃိၤအဂီၤဘၣ်ခဲလၢၥ်လီၤ (လီၣ်ဖျါ ၁၃း၁၅).

`ဖး လီၣ်ဖျါ ၁၃း၁၁-၁၇; လီၣ်ဖျါ ၁၄း၉, ၁၀း လီၣ်ဖျါ ၁၆း၂; လီၣ်ဖျါ ၁၉း၂၀း ဒီး လီၣ်ဖျါ ၂၀း၄ တက့ၢ်. တၢ်ဟ့ၣ်လီၤတၢ်ထိၣ်သတြီၤ ဖဲအံၤလၢ မၤဖျိးကွံၥ်ကစၢ်ယွၤအတၢ်မၤလိၥ်ထီဒါၦၤကညီအတၢ်သိၣ်တၢ်သီ န့ၣ်မ့ၢ်မနုၤလဲၣ်.`

ကစၢ်ယွၤအၦၤဂီၢ်မုၢ်ဘၣ်တၢ်ကိးအဝဲသ့ၣ်လၢ ကဘူၣ်ထီၣ်ဘါထီၣ် "ၦၤလၢအတ့လီၤမူခိၣ်, ဟီၣ်ခိၣ်, ပီၣ်လဲၣ်ဒီးထံထီၣ်ပၢၢ်တဂၤ" လီၤ. အအံၤ မ့ၢ်တၢ်ဘၣ်တ့အကစၢ်, ဒ်အထီဒါလိၥ်အသးဒီးတၢ်ဒူတၢ်ဃိၤဒီးအဂီၤန့ၣ်လီၤ. ၦၤဧ့ၤဘြံၤသးစၢ်သၢဂၤလၢ အဘၣ်သဂၢၢ်ဒီးတၢ်မၤပျံၤမၤဖုးတမံၤဃီအံၤန့ၣ် ဂ့ၢ်လိၥ်လၢကဘူၣ်ထီၣ်ဘါထီၣ်တၢ်တမံၤလၢ်လၢ်လၢ အအါန့ၢ်ဒံးတၢ်ဘၣ်တ့ ကစၢ်တဂၤဃီအံၤန့ၣ်လီၤ. တုၤအံၤဆူညါန့ၣ်, တၢ်မၤအသးလီၤဆီလၢ ဒူ၇ၤအပျီပူၤဃုၥ်ဒီးတၢ်ကလုၢ်လၢကဘၣ်ဘါထီၣ်တၢ်ဂီၤ ဒ်အထီဒါတၢ်ဘၣ်တ့ အကစၢ်ဒီး တၢ်လၢကမၤအသးလၢဟီၣ်ခိၣ်ဒီဘ့ၣ်ညါအပူၤ လၢတၢ်ကိးဃီၤ ဒ်သိးကဘူၣ်ထီၣ်ဘါထီၣ်တၢ်ဂီၤဒ်အထီဒါတၢ်ဘၣ်တ့အကစၢ်အသိးအံၤ အဘၢၣ်စၢၤန့ၣ်, မ့ၢ်တၢ်တမံၤဃီလီၤ.

`ဖး ၇ိမ့ၤ ၁း၁၈-၂၅ တက့ၢ်. (ကွၢ်ထံတၢ်စဲဘူးလိၥ်အသးဖဲ ၇ိမ့ၤ ၁း၁၈ ဒီး လီၣ်ဖျါ ၁၄း၉, ၁၀ အဘၢၣ်စၢၤဘၣ်ဃး "ယွၤအတၢ်သးဒိၣ်ထီၣ်" အံၤတက့ၢ်). တၢ်ဂ့ၢ်တၢ်ကျိၤလၢဘူၣ်ထီၣ်ဘါထီၣ်တၢ်ဂီၤအံၤ မ့ၢ်တၢ်ပၥ်ဖျါ တၢ်သိၣ်တၢ်သီတမံၤဃီဘၣ်ဃးဒီးၦၤကညီအတၢ်အိၣ်တီအိၣ်လိၤဆူမတၤ တဂၤအပူၤအဂ့ၢ်အံၤလၢကျဲမနုၤတမံၤအပူၤလဲၣ်.`

တၢ်ဘူၣ်ထီၣ်ဘါထီၣ်န့ၣ် တမ့ၢ်အခီပညီထဲတမံၤဧိၤလၢ ဆုးလီၤခိၣ် ဒီးလုၢ်ထီၣ်တၢ်နၢမူဘၣ်, မ့မ့ၢ်ဒၣ်လဲၥ်ဘၣ်ဆၣ်သနၥ်က့န့ၣ်လီၤ. ပဘူၣ်ထီၣ် ဘါထီၣ်တၢ်တမံၤလၢ်လၢ်လၢ ပဟ့ၣ်လီၤသးဆူအအိၣ်လၢၥ်လၢၥ်ဆ့ဆ့အပူၤ န့ၣ်လီၤ. ဖဲနပၥ်လၢယွၤန့ၣ်မတၤတဂၤလဲၣ်အကတီၢ်, ပတၢ်ဘၣ်တ့အကစၢ်, အဝဲမၤတၢ်လၢပဂီၢ်ခီဖျိကစၢ်ခ၇ံၥ်အပူၤ, ပတၢ်အုၣ်က့ၤခီၣ်က့ၤအကစၢ်စ့ၢ်ကီး အံၤ, အဝဲကဘၣ်တၢ်ဘူၣ်ထီၣ်ဘါထီၣ်အီၤထဲတဂၤဧိၤန့ၣ်လီၤ. တၢ်အဂုၤအဂၤ တဖၣ်န့ၣ် မ့ၢ်တၢ်ဂီၤတၢ်ဖီၣ်လီၤ. တၢ်အံၤတဲဖျါထီၣ်ကစၢ်ခ၇ံၥ်အတၢ်စံး တၢ်ကတိၤလၢအဆူၣ်ဝဲဖဲအံၤလၢအမ့ၢ်, "ၦၤလၢအတအိၣ်ဘၣ်ဒီးယၤဘၣ်, မ့ၢ်အထီဒါယၤလီၤ. ဒီးၦၤလၢအတဂၢ်ဖှိၣ်ဘၣ်တၢ်ဒီးယၤဘၣ်, မ့ၢ်အမၤ လီၤပြံလီၤ့ပါတၢ်လီၤ. တၢ်မၤအသးလၢခံကတၢၢ်အံၤန့ၣ် ကမ့ၢ်တၢ်လီၣ်ဖျါထီၣ် တၢ်မ့ၢ်တၢ်တီအဝဲအံၤန့ၣ်လီၤ.