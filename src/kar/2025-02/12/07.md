---
title:  တၢ်ဆိကမိၣ်ဆူညါအဂီၢ်
date:   20/06/2025
---

ဖး Ellen G. White, "God's People Delivered," pp. 635- 652, in The Great Controversy.

"လၢဆၢကတီၢ်ခဲလၢၥ်အပူၤန့ၣ်, ယွၤမၤစၢၤဒီးမၤထူၣ်ဖျဲးထီၣ်က့ၤ အၦၤဂီၢ်မုၢ်ခီဖျိအကလူးစီဆှံတဖၣ်န့ၣ်လီၤ. ၦၤမူခိၣ်ဖိသ့ၣ်တဖၣ် မၤတၢ် ဆူၣ်ဆူၣ်ကလဲၥ်လၢတၢ်မၤအသးဒီးၦၤကညီအဂီၢ်အံၤန့ၣ်လီၤ. အဝဲသ့ၣ် ကူသိးတၢ်အကူအသိးကပီၤဒံးလီ၀ၢ်ဒံး, အဝဲသ့ၣ်ဟဲလီၤဒ်သိးၦၤကညီအက့ၢ် အဂီၤလၢအတၢ်လဲၤအပူၤန့ၣ်လီၤ. မူခိၣ်ကလူးလီၣ်ဖျါထီၣ်အသး ဒ်ၦၤကညီ အက့ၢ်အဂီၤအသိးအံၤဆူယွၤအၦၤကညီတဖၣ်အအိၣ်န့ၣ်လီၤ. အဝဲသ့ၣ် အိၣ်ဘှံးအိၣ်သါလၢ သ့ၣ်ကဒုအဖီလၥ် ဒ်ၦၤလီၤဘှံးလီၤတီၤအသိးန့ၣ်လီၤ. အဝဲသ့ၣ်တူၢ်လိၥ်ၦၤကညီအတၢ်တူၢ်လိၥ်မုၥ်အဝဲသ့ၣ်လၢ ဟံၣ်လၢဃီတဖၣ် အပူၤန့ၣ်လီၤ. အဝဲသ့ၣ်မၤဒ်ၦၤဒုးနဲၣ်ကျဲဖိလၢၦၤလဲၤတၢ်တသ့ၣ်ညါကျဲတဖၣ် ဘၣ်အဂီၢ်န့ၣ်လီၤ. ဒွဲၣ်ထီၣ်တၢ်လၢတၢ်လုၢ်အလီၢ်လၢ အဝဲသ့ၣ်အနီၢ်ကစၢ် ဒၣ်ဝဲအတၢ်သးကညီၤအစုန့ၣ်လီၤ. အဝဲသ့ၣ်အိးထီၣ်ဃိၥ်အပဲတြီ ဒ်သိး ကမၤပူၤဖျဲးယွၤအခ့အၦၤတဖၣ်လီၤ. ကူသိးမူခိၣ်အတၢ်ကူတၢ်သိးဒီး ဟဲလီၤ သုးကွံၥ်လၢၥ်ဘ့ၣ်ဘၣ်လၢတၢ်အုၣ်က့ၤခီၣ်က့ၤကစၢ်အတၢ်သွၣ်ခိၣ်န့ၣ်လီၤ.

"မူခိၣ်ကလူးအိၣ်ဆိးလၢၦၤတီၦၤလိၤသ့ၣ်တဖၣ်အကျါ လၢၦၤကညီ အက့ၢ်အဂီၤအပူၤ ဒီးလဲၤအိၣ်သကိးၦၤအၢၦၤသီတဖၣ်အတၢ်အိၣ်ဖှိၣ်အလီၢ် ဒ်အဝဲသ့ၣ်လဲၤဆူစဒိၣ်လၢကကွဲးနီၣ်ကွဲးဃါအဝဲသ့ၣ်အတၢ်ဖံးတၢ်မၤတဖၣ် လၢကဆၢတဲၥ်တၢ်လၢအဝဲသ့ၣ်လဲၤထလၢကွံၥ်ကစၢ်ယွၤအတၢ်သူၣ်စူၤသးစူၤ အပလီၢ်လံဧါအဂ့ၢ်အကျိၤန့ၣ်လီၤ. ကစၢ်ယွၤန့ၣ် သူၣ်ခုသးခုလၢတၢ်သးကညီၤ အပူၤ, ဒီးၦၤအိၣ်ဒံးဝဲစှၤဂၤလၢအမၤတၢ်လၢအဂီၢ်အဃိ, အဝဲကီၤအသးဒီး မၤယံၥ်မၤနီၢ်အသးလၢၦၤဂီၢ်မုၢ်အတၢ်ဘVၣ်တၢ်ဘှီၣ်အဖီခိၣ်န့ၣ်လီၤ. ၦၤတၢ်ဒဲးဘးဖိတဖၣ်တသ့ၣ်ညါဝဲလၢ အဝဲသ့ၣ်အသးသမူတဖၣ်အံၤ အိၣ်သူၣ် လိၤအသးလၢၦၤတီၦၤလိၤစှၤဂၤတဖၣ်အဖီခိၣ်န့ၣ်ဘၣ်, ဒီးလၢအလီၢ်န့ၣ် သူၣ်ခုသးခုလၢအတၢ်ဆီၣ်ဘံးဆီၣ်ဘၢအဝဲသ့ၣ်အပူၤအံၤန့ၣ်လီၤ." Ellen G. White, The Great Controversy, pp. 631-632.