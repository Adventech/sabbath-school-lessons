### မူခိၣ်ကလူးသၢဂၤအတၢ်ကစီၣ်

ဖဲလါအီးထိဘၢၣ် ၁၅, ၁၈၄၄ နံၣ်, တချုးလၢတၢ်သးဟးဂီၤဒိၣ် အိၣ်ထီၣ်အသးဒ်ဘၣ်တနွံန့ၣ်, ပိၥ်ခွါဖိတဂၤ အိၣ်ဖျဲၣ်ထီၣ်လၢလူသၢၣ်အတၢ် အိၣ်ဖှိၣ်လၢအအဲၣ်ထူအဲၣ်ယွၤအဟံၣ်ဒူၣ်ဃီဒူၣ်တဖုအပူၤန့ၣ်လီၤ. အမံၤ မ့ၢ်ဝဲလၢ ဖ၇ဲၣ်ဒ၇့ၣ်နံးခၠံၣ် (Friedrich Nietzche) လၢအကကဲထီၣ်ၦၤလၢ အတစူၢ်က့ၤနၥ်က့ၤယွၤဘၣ်လၢ ဆၢကတီၢ်အံၤအပူၤန့ၣ်လီၤ. မ့ၢ်လၢအနၥ် ဝဲလၢခ၇ံၥ်ဖိအကစၢ်ယွၤန့ၣ် သံကွံၥ်ဝဲလၢကီၢ်မုၢ်နုၥ်အံၤအပူၤဃိ, နံးခၠံၣ် ကတိၤတ၇ီတပါခ၇ံၥ်ဖိအတၢ်သကဲၥ်ပ၀းအတၢ်စိတၢ်ကမီၤ, ကတိၤဒုၣ်ဒွဲၣ် ဝဲလၢအမ့ၢ် "ကုၢ်အတၢ်သကဲၥ်ပ၀း" ၦၤဂံၢ်စၢ်ဘါစၢ်အတၢ်သကဲၥ်ပ၀းလၢ အဂုၥ်ကျဲးစၢးတြီဆၢအသးလၢ ၦၤဂံၢ်ဆူၣ်အစုပူၤ, စံးတၢ်အံၤလၢအမ့ၢ် "အဲၣ်နဒုၣ်နဒါတဖၣ်" န့ၣ်လီၤ. လၢနံးခၠံၣ်အဂီၢ်န့ၣ်, တၢ်ဆၢကတီၢ်ခဲအံၤ ကဘၣ်လဲၤဆူမိၢ်လုၢ်ပၢ်လၢ်အတၢ်ဆိကမိၣ်တဖၣ်အမဲၥ်ညါ လၢအဘၣ်ဃးဒီး "တၢ်ဂ့ၤဒီးတၢ်အၢ" ဒ်ကွဲးဝဲလၢအလံၥ်လၢအမ့ၢ် (Thus Spake Zarathustra) အံၤအပူၤ, စံးကတိၤဝဲလၢ "မၤသ့ၣ်ဖးကွံၥ်တၢ်သိၣ်တၢ်သီ အလၢၢ်တဖၣ်" (တၢ်အခီပညီအံၤ မ့ၢ်ဝဲဒၣ်တၢ်မၤလိၥ်အဘီတဆံန့ၣ်လီၤ).

၁၈၄၄ နံၣ်အံၤ အ၇့ဒိၣ်စ့ၢ်ကီးလၢ ခါလ်မၣ် (Karl Marx), ၦၤလၢ အဒုးအိၣ်ထီၣ်တၢ်ပၥ်ဖှိၣ်တၢ်စုလီၢ်ခီၣ်ခိၣ်လၢအမ့ၢ်ၦၤခဲလၢၥ်အတၢ်တဂၤအံၤ အဂီၢ်န့ၣ်လီၤ. Marx ကွဲးလံၥ်တဘ့ၣ်လၢအမ့ၢ် "တၢ်ဆိကမိၣ်ဒီးတၢ်တမၤ လၢၥ်ဂီၤတၢ်ဘၣ်ဖဲ ၁၈၄၄" နံၣ်အံၤန့ၣ်လီၤ. ဘၣ်ဆၣ်ဒီး ရူၣ်ၡါအကီၢ်စၢဖှိၣ် ထုးထီၣ်၇ၤလီၤက့ၤအီၤ ဖဲ ၁၉၃၂ နံၣ်န့ၣ်လီၤ. တၢ်ကွဲးအံၤပၥ်ဖျါထီၣ် Marx အတၢ်ဆိကမိၣ်လၢအစံးတ့ၢ်ဝဲလၢ တၢ်စုလီၢ်ခီၣ်ခိၣ်သ့ၣ်တဖၣ်အံၤ ဆီတလဲ ကွံၥ်သးတဆီဘၣ်တဆီတုၤလၢအမၤနၢၤကွံၥ်ၦၤဒိၣ်ကျိၣ်ဒိၣ်စ့အတၢ်ဆီၣ်တံၢ် မၤနၢၤတစုဒီးဒုးအိၣ်ထီၣ်တၢ်လီၢ်မုၥ်လီၢ်ပၢၤလၢဟီၣ်ခိၣ်ချၢအံၤန့ၣ်လီၤ.

၁၈၄၄ အံၤမ့ၢ်နံၣ်တနံၣ်လၢအ၇့ဒိၣ်မးလၢ Charles Darwin အဂီၢ် စ့ၢ်ကီးန့ၣ်လီၤ. ပသ့ၣ်ညါတၢ်ဟဲကဲထီၣ်တ့ၢ်အသးလၢအမ့ၢ်, "၁၈၄၄ နံၣ် အတၢ်ကွဲးဖျါထီၣ်" အပူၤအံၤ, Darwin ဒုးအိၣ်ထီၣ်တၢ်လဲလိၥ်အသးတဆီ ဘၣ်တဆီအတၢ်ဆိကမိၣ်ကျိၤကျဲအဆိကတၢၢ်န့ၣ်လီၤ. ဘၣ်ဆၣ်ဒီး တၢ်ထုးထီၣ်၇ၤလီၤလံၥ်လၢအမ့ၢ် "တၢ်ကိးကလုၥ်ဒဲးအခီၣ်ထံးခီၣ်ဘိ" အံၤ ဖဲ ၁၈၅၇ န့ၣ်လီၤ. ဖဲအဆၢကတီၢ်အံၤမး Darwin ဒုးဟူထီၣ်သါလီၤအတၢ် ထံၣ်လၢအမ့ၢ်တၢ်မူလၢဟီၣ်ခိၣ်ချၢခဲလၢၥ်အံၤ အိၣ်ဒီးအတၢ်ဟဲလီၤစၢၤ လီၤသွဲၣ်တမံၤဃီလၢအမ့ၢ်န့ဆၢၣ်ဒီးတၢ်လၢအဘၣ်ဆၢၣ်ဘၣ်တီၤအံၤအပူၤန့ၣ် လီၤ.

မ့ၢ်သနၥ်က့ဒ်န့ၣ်ဒီး, ၁၈၄၄ နံၣ်အံၤန့ၣ် မ့ၢ်၀ံအကလုၢ်ကထါလၢ အဘၣ်ဃးဒီးအနံၣ် ၂၃၀၀ ဖဲ ဒၤနံးယ့လး ၈း၁၄ အံၤ လၢထီၣ်ၦဲၤထီၣ်ဝဲဒၣ်, ဒီးတနံၣ်ဃီအံၤ ၦၤလၢအအိၣ်လီၤတဲၥ်လၢတၢ်သူၣ်ဟးဂူၥ်သးဟးဂီၤအလီၢ် ခံအံၤ, ဖှံလီၤတၢ်ချံတဖၣ်လၢအဒုးအိၣ်ထီၣ်တၢ်ဟူးတၢ်ဂဲၤလၢဟီၣ်ခိၣ်ဒီဘ့ၣ်ညါ အံၤအပူၤ ခီဖျိအတၢ်ကစီၣ်လၢအတတူၢ်လိၥ် Marxist, Nietzschean ဒီး Darwinian (ၦၤကူၣ်ဘၣ်ကူၣ်သ့သၢဂၤ) အတၢ်ဆိကမိၣ်ဒီးအတၢ်စူၢ်တၢ်နၥ် လၢအ၇ၤလီၤတ့ၢ်ဝဲတဖၣ်န့ၣ်လီၤ. 

တၢ်လၢအထီဒါ Marx အတၢ်စူၢ်တၢ်နၥ်န့ၣ် မ့ၢ်ဝဲၦၤမုၢ်နွံနံၤဖိ အတၢ်ဟူးတၢ်ဂဲၤလၢအကိးသတြီထီၣ်တၢ်ဒုးတၢ်ယၥ်လၢကစၢ်ခ၇ံၥ်ဒီး မုၣ်ကီၤလံၢ်အဘၢၣ်စၢၤန့ၣ်လီၤ. တ၇ၤလီၤတၢ်ကစီၣ်လၢအမ့ၢ်တၢ်စုလီၢ်ခီၣ်ခိၣ်, တၢ်သူတၢ်စွဲအတၢ်စံၣ်စိၤတဲစိၤန့ၣ်ဘၣ်, တဲဖျါထီၣ်ဝဲလၢ ဟီၣ်ခိၣ်အတၢ်စံၣ်စိၤ တဲစိၤအံၤကကတၢၢ်ဝဲအဂ့ၢ်, တမ့ၢ်လၢၦၤကူးြမူးနံးဖိဒုးအိၣ်ထီၣ်ဝဲတၢ်လီၢ် အမုၥ်ကတၢၢ်န့ၣ်ဘၣ်, မ့မ့ၢ်တခီအိၣ်ထီၣ်ဝဲလၢယွၤအတၢ်စိဒိၣ်ကမီၤထီလၢ ကဒုးအိၣ်ထီၣ်အဘီအမုၢ်လီၤထူလီၤယိၥ်န့ၣ်လီၤ.

တၢ်လၢအထီဒါ Darwin အဂီၢ်န့ၣ်, ၦၤမုၢ်နွံနံၤဖိအတၢ်ဟူးတၢ်ဂဲၤ သိၣ်လိဝဲလၢသးသမူအံၤတအိၣ်ထီၣ်အသးလၢတၢ်ဘၣ်ဆၢၣ်ဘၣ်တီၤ, တၢ်ဘၣ်န့ၢ်အတီၤအံၤအပူၤဘၣ်, မ့မ့ၢ်တခီမ့ၢ်တၢ်ဘၣ်တ့အကစၢ်အတၢ်စိ တၢ်ကမီၤလၢအတ့လီၤတၢ်အိၣ်မူအိၣ်ဂဲၤလၢဃုနံၤအတီၢ်ပူၤဒီးအိၣ်ဘှံးဝဲလၢ နွံနံၤတနံၤန့ၣ်လီၤ.

ဒီးတၢ်လၢအထီဒါ Nietzsche အဂီၢ်န့ၣ်, ၦၤမုၢ်နွံနံၤဖိဒုးဟူထီၣ် သါလီၤ တမ့ၢ်ထဲလၢကစၢ်ယွၤန့ၣ်အိၣ်ဝဲဘၣ်, မ့မ့ၢ်တခီ အတၢ်သိၣ်တၢ်သီ မ့တမ့ၢ်အတၢ်မၤလိၥ်အဘီတဆံအံၤ မ့ၢ်ၦၤကညီသ့ၣ်တဖၣ်ကဘၣ်လူၤပိၥ်ထွဲ အီၤဒီးကဲထီၣ်ကစၢ်ယွၤအတၢ်စံၣ်ညီၣ်အပတီၢ်န့ၣ်လီၤ.

တၢ်ကဲထီၣ်သးတဘျီဃီအိၣ်ထီၣ်ဝဲဖဲ ၁၈၄၄ နံၣ်အပူၤအံၤန့ၣ်ဧါ. တဘၣ်ဆိကမိၣ်အီၤဒ်န့ၣ်ဘၣ်. Marx, Nietzche, Darwin - ၦၤသၢဂၤ အတၢ်ဖံးတၢ်မၤအံၤ မၤဘၣ်ဒိဘၣ်ထံးၦၤကညီအတၢ်အိၣ်မူလၢဘှီဂ့ၤက့ၤအီၤ တသ့ဘၣ်မးန့ၣ်လီၤ. ဘၣ်ဆၣ်ဒီး, လၢတၢ်ကမၣ်တဖၣ်အံၤအကျါ, ကစၢ်ယွၤ တပၥ်လီၤတဲၥ်အတၢ်မ့ၢ်တၢ်တီလၢကအိၣ်ဒီးတၢ်အုၣ်အသးအဂီၢ်န့ၣ်ဘၣ်, လၢတၢ်ဟးဂီၤအတၢ်ဆိကမိၣ်ဆိကမးအကျါ, အဝဲဒုးအိၣ်ထီၣ်တၢ်ဟူးတၢ်ဂဲၤလၢ အမ့ၢ်ၦၤမုၢ်နွံနံၤဖိအတၢ်အိၣ်ဖှိၣ်လၢက၇ၤလီၤမုၢ်နံၤခံကတၢၢ်တၢ်ကစီၣ်- မူခိၣ်ကလူးသၢဂၤအတၢ်ကစီၣ်- ဆူဟီၣ်ခိၣ်အံၤန့ၣ်လီၤ. တၢ်ကစီၣ်အံၤ ကတိၤတြီဃၥ်ကွံၥ်ၦၤသၢဂၤအံၤအတၢ်ဆိကမိၣ်လၢအကမၣ်ဒီးလီၤပျံၤလီၤဖုးဝဲ ဒိၣ်မးအံၤန့ၣ်လီၤ.

မူခိၣ်ကလူးသၢဂၤအတၢ်ကစီၣ်အံၤ မ့ၢ်တၢ်ကလုၢ်လၢၦၤမုၢ်နွံနံၤဖိ သ့ၣ်တဖၣ်ကဘၣ်စိၥ်ဝဲဆူညါအဂီၢ်န့ၣ်လီၤ. အအံၤမ့ၢ်တၢ်သးခုအကစီၣ်, အိၣ်ဒီးတၢ်စီဆှံဒီးယိယိဖိလီၤ, ဘၣ်ဆၣ်တၢ်သးခုအကစီၣ်အံၤ ဘၣ်တၢ်ဒုး သ့ၣ်ညါအီၤလၢ "တၢ်မ့ၢ်တၢ်တီလၢမုၢ်မဆါတနံၤညါအံၤ" အဂီၢ်န့ၣ်လီၤ. 

မူခိၣ်ကလူးသၢဂၤအတၢ်ကစီၣ်အံၤ မ့ၢ်ပတၢ်မၤလိလၢတခွါထၢၣ်အံၤ အဂီၢ်န့ၣ်လီၤ.