---
title:  ၦၤလၢအပိၥ်သိဖိအခံ
date:   07/06/2023
---

`ဖး လီၣ်ဖျါ ၁၃း၁, ၂ တက့ၢ်. တၢ်ဒူတၢ်ဃိၤအံၤ မ့ၢ်အဟဲဖဲလဲၣ်. ဒီးမတၤတဂၤလၢအဟ့ၣ်လီၤတၢ်စိတၢ်ကမီၤဆူတၢ်ဒူတၢ်ဃိၤအံၤအစုပူၤန့ၣ် လဲၣ်.`

တၢ်ဒူတၢ်ဃိၤအခိၣ်တိတဒုအတၢ်စိတၢ်ကမီၤ ဖဲလီၣ်ဖျါ ၁၃ အပူၤ အံၤန့ၣ်, အဒိးန့ၢ်ဘၣ်တၢ်စိတၢ်ကမီၤ, အတၢ်လီၢ်တၢ်ကျဲ, အလီၢ်ဆ့ၣ်နီၤဒီး အတၢ်ပၢတၢ်ြပးလၢပယိၤအအိၣ်န့ၣ်လီၤ. လီၣ်ဖျါ ၁၂း၉ ဒီး လီၣ်ဖျါ ၂၀း၂ ဒုးနဲၣ်ဖျါထီၣ်ပယိၤအံၤလၢအမ့ၢ်မုၣ်ကီၤလံၢ်န့ၣ်လီၤ. မုၣ်ကီၤလံၢ်မ့ၢ်ဒုၣ်ဒါလၢ အလီတၢ်၀့ၤတၢ်သ့ဒီး မၤတၢ်လၢတၢ်စိတၢ်ကမီၤလၢအပူၤကွံၥ်သ့ၣ်တဖၣ် အဖီခိၣ်န့ၣ်လီၤ. လီၣ်ဖျါ ၁၂း၃-၅ ကတိၤလၢ, "ပယိၤအံၤ" ကဂုၥ်ကျဲးစၢး မၤဟးဂီၤကွံၥ်ဖိသၣ်ပိၥ်ခွါ ဖဲအအိၣ်ဖျဲၣ်ထီၣ်အဆၢကတီၢ်န့ၣ်လီၤ. "ဖိသၣ် ပိၥ်ခွါ" အံၤ တၢ်ဟံးန့ၢ်အီၤဆူယွၤအအိၣ်ဒီး ဆူအလီၢ်ပစိၥ်လိၤန့ၣ်လီၤ. မ့ၢ်လီၤ, တၢ်အံၤမ့ၢ်ကစၢ်ခ၇ံၥ်န့ၣ်လီၤ. လၢတၢ်သးအိၣ်မၤဟးဂီၤကွံၥ်ဖိသၣ်ယ့ၣ်ရှူးအံၤ အဂီၢ်န့ၣ်, မုၣ်ကီၤလံၢ်မၤတၢ်ခီဖျိစီၤပၤဟ့း၇ိၥ်ဒီး၇ိမ့ၤတၢ်ပၢတၢ်ြပးအပူၤန့ၣ် လီၤ. ဖဲကစၢ်ခ၇ံၥ်အတၢ်အိၣ်မူလၢအလီၢ်ခံကတၢၢ်လၢဟီၣ်ခိၣ်ချၢအံၤ အကတီၢ်န့ၣ်, စီၤပံလးစံၣ်ညီၣ်အီၤလၢကသံအဂီၢ်ဒီး ဘၣ်တၢ်ပျၤထီၣ်အီၤလၢ ထူၣ်စုညါအလိၤအၢအၢသီသီ, ၇ိမ့ၤအသုးဖိတဂၤဆဲးအကပၤဒီးဘီ ဒီးပၢၤဃၥ် အတၢ်သွၣ်ခိၣ်န့ၣ်လီၤ. ဒ်လီၣ်ဖျါ ၁၃း၂ အသိး, ပယိၤ, မုၣ်ကီၤလံၢ်အံၤ, မၤတၢ်လၢၦၤ၇ိမ့ၤဖိအတၢ်စိတၢ်ကမီၤအဖီခိၣ်, ဟ့ၣ်လီၤတၢ်ပၢတၢ်ြပးအတၢ်စိ တၢ်ကမီၤလၢတၢ်ဒူတၢ်ဃိၤတဒုလၢကဟဲအိၣ်ဖျါထီၣ်အံၤအလိၤန့ၣ်လီၤ.

ပယိၤအံၤ မ့ၢ်ကဲမုၣ်ကီၤလံၢ်အခၢၣ်စးလၢအခီၣ်ထံးဘၣ်ဆၣ်, ခံမံၤ တမံၤန့ၣ်, ကဲဝဲ၇ိမ့ၤအဘီအမုၢ်အခၢၣ်စးန့ၣ်လီၤ. တၢ်စိတၢ်ကမီၤလၢ အဟံးန့ၣ်၇ိမ့ၤအဘီအမုၢ်အလီၢ်, လၢအဒိးန့ၢ်ဘၣ်ဝဲအလီၢ်အလၤ, အတၢ်စိ တၢ်ကမီၤလၢအအိၣ်အံၤန့ၣ်မ့ၢ်ဝဲ "စီၤသီပၢ်ပၢ်အ၇ိမ့ၤအတၢ်ပၢ" န့ၣ်လီၤ. SDA Bible Commentary, vol. 7, p. 817. ၦၤကွဲးတၢ်စံၣ်စိၤတဲစိၤလၢ အမ့ၢ် A. C. Flick အံၤကတိၤတဲဖျါထီၣ်ဝဲဒ်အံၤ, "လၢထံရူၢ်ကီၢ်သဲး၇ိမ့ၤ အတၢ်လီၤၦီၢ်ကွံၥ်အလီၢ်န့ၣ်, ၇ိမ့ၤအတၢ်ဘူၣ်တၢ်ဘါဟဲအိၣ်ထီၣ်အသးလၢ အမ့ၢ်၇ိမ့ၤအတၢ်အိၣ်ဖှိၣ်ဖးဒိၣ်အံၤန့ၣ်လီၤ." A. C. Flick, The Rise of the Medieval Church (1900), p. 150.

`ဖး လီၣ်ဖျါ ၁၃း၃ ဒီး လီၣ်ဖျါ ၁၄း၄ တက့ၢ်. နထံၣ်ဘၣ်တၢ်လီၤဆီ လိၥ်အသးလၢ လံၥ်စီဆှံအဆၢသ့ၣ်တဖၣ်အပူၤအံၤဒ်လဲၣ်.`

လၢတၢ်ထိၣ်သတြီၤ "ဟီၣ်ခိၣ်ဖိခဲလၢၥ်" လၢအပိၥ်တၢ်ဒူတၢ်ဃိၤ အခံအံၤအပူၤန့ၣ်, ကစၢ်ယွၤကအိၣ်ဒီးအၦၤဂီၢ်မုၢ်လၢ "အပိၥ်သိဖိအခံ" စ့ၢ်ကီးန့ၣ်လီၤ. ဒ်အအိၣ်ဝဲထီဘိအသိး, ကအိၣ်ဝဲတကပၤ မ့တမ့ၢ်အဂၤ တကပၤအပူၤ, အိၣ်လၢကစၢ်ခ၇ံၥ်အပူၤဒီး ထီဒါကစၢ်ခ၇ံၥ်န့ၣ်လီၤ. တၢ်ဆၢကတီၢ်ကအိၣ်ထီၣ်စ့ၢ်ကီးဖဲန့ၣ်, ဒ်အဆၢကတီၢ်အံၤအသိး, ကအိၣ် ဆၢထၢၣ်လၢတၢ်အခၢၣ်သးတသ့ဝဲဘၣ်န့ၣ်လီၤ. တၢ်မ့ၢ်တဟ့ၣ်လီၤသးလၢ ယ့ၣ်ရှူးအပူၤဘၣ်န့ၣ်, မ့ၢ်တၢ်ဟ့ၣ်လီၤသးလၢအဂၤတပၤအပူၤန့ၣ်လီၤ.

"ဒီးသုကဘၣ်တၢ်သးဟ့သုလၢ ၦၤကညီခဲလၢၥ်လၢယမံၤအဃိလီၤ. မ့မ့ၢ်ၦၤလၢအအိၣ်ဂၢၢ်ဆိးကျၢၤဝဲတုၤအကတၢၢ်န့ၣ်, ကဘၣ်တၢ်အုၣ်က့ၤ ခီၣ်က့ၤအီၤလီၤ" (မးသဲ ၁၀း၂၂). မ့ၢ်နအိၣ်ကတဲၥ်ကတီၤနသးလၢ ကအိၣ်ဂၢၢ်ဆိးကျၢၤတုၤလၢအကတၢၢ်အဂီၢ်န့ၣ်ဆံးဒိၣ်လံလဲၣ်.