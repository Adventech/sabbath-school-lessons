---
title:  မူခိၣ်အတၢ်ဘၣ်တ့ခဲလၢၥ်အတၢ်ဂဲၤပျုၢ်ဂဲၤဆှး
date:   05/06/2023
---

`ဖး မးသဲ ၂၇း၄၅-၅၀ တက့ၢ်. လံၥ်စီဆှံဆၢအံၤ သိၣ်လိၦၤလၢ ကစၢ်ခ၇ံၥ်အတၢ်လဲၤခီဖျိလၢထူၣ်စုညါအလိၤန့ၣ်ဒ်လဲၣ်. ကစၢ်ခ၇ံၥ် သံကွၢ်အပၢ်လၢ ဘၣ်မနုၤလၢအတၢ်လဲၤသဒၣ်အီၤလဲၣ်အံၤန့ၣ် ပၥ်ဝဲအခီပညီ ဒ်လဲၣ်ဒီး တၢ်အံၤမၤစၢၤၦၤသ့မနုၤတမံၤဒ်သိးကအိၣ်ဒီး "ကစၢ်ခ၇ံၥ်အတၢ်နၥ်" အဂီၢ်န့ၣ်လီၤ.`

လၢထူၣ်စုညါအလိၤ, စိၥ်တၢ်ကမၣ်, တၢ်မဲၥ်ဆှးဒီးဟီၣ်ခိၣ်အတၢ် ဒဲးဘးအတၢ်စံၣ်ညီၣ်ဒီး ဘၣ်တၢ်ညိကွံၥ်အီၤလၢအပၢ်အတၢ်အဲၣ်ဘၣ်ဆၣ်, ကစၢ်ခ၇ံၥ်သန့ၤအသးလၢအတၢ်၇့ဒီးအပၢ်လၢအတၢ်အိၣ်မူပူၤဒီတကတီၢ်ညါ န့ၣ်လီၤ. ခီဖျိအတၢ်သန့ၤသးလၢပၢ်အပူၤလၢၥ်လၢၥ်ဆ့ဆ့အဃိ, လၢတၢ်ဆၢကတီၢ်ဂ့ၤစ့ၢ်ကီးဒီး, ကစၢ်ခ၇ံၥ်အိၣ်ဒီးတၢ်ကတဲၥ်ကတီၤသးလၢ တၢ်ဆၢကတီၢ်အၢသီအကတီၢ် ဖဲထူၣ်စုညါအလိၤဒၣ်လဲၥ်န့ၣ်လီၤ. ဆၢကတီၢ် ဖဲၦၤလၢအခိၣ်ဃၢၤတဖၣ်ကိးသတြီထီၣ်လၢတၢ်သးဒ့ဒီအပူၤဒၣ်လဲၥ်ဘၣ်ဆၣ်, ကစၢ်ခ၇ံၥ်အိၣ်ဒီးတၢ်စူၢ်တၢ်နၥ်ဒံးန့ၣ်လီၤ. ဖျါမးလၢကစၢ်ယွၤဒၣ်လဲၥ် လဲၤသဒၣ်အီၤဘၣ်ဆၣ်, အဝဲတဟ့ၣ်လီၤအသးလၢကခီၣ်ရူဝဲအဂီၢ်ဘၣ်.

လၢတၢ်လီၤပျံၤလီၤဖုးအတၢ်ခံးသူကျါ, ကစၢ်ယွၤအတၢ်လဲၤသဒၣ် အီၤအကတီၢ်အံၤ, ကစၢ်ခ၇ံၥ်န့ၣ်အီကွံၥ်ၦၤကညီအတၢ်ဆိၣ်အၢအံၤ လၢခံကတၢၢ်တကွံးန့ၣ်လီၤ. လၢတၢ်ပျံၤတၢ်ဖုးအဆၢကတီၢ်အံၤ, ကစၢ်ခ၇ံၥ် သန့ၤထီၣ်အသးလၢအပၢ်အတၢ်တူၢ်လိၥ်အီၤအံၤန့ၣ်လီၤ. လၢတၢ်နၥ်အပူၤ, ကစၢ်ခ၇ံၥ်န့ၣ်မ့ၢ်ၦၤမၤနၢၤတၢ်တဂၤလီၤ. E. G. White, Christ Triumphant, p. 277.

ကစၢ်ခ၇ံၥ်အတၢ်နၥ်အံၤ မ့ၢ်တၢ်နၥ်လၢအဒိၣ်အယိၥ်, လၢတၢ်သန့ၤသးဒိၣ်ဒိၣ်, တၢ်ဟ့ၣ်လီၤသးဒိၣ်ဒိၣ်အပူၤတုၤဒၣ်လဲၥ်တၢ်၀ံတၢ်နါ လၢမူကပိၤလိၤခဲလၢၥ်ဒီး တၢ်လ့ပစီလၢဟီၣ်ခိၣ်ချၢခဲလၢၥ်ဒုးဟူး၀းအီၤတသ့ဝဲ ဘၣ်န့ၣ်လီၤ. မ့ၢ်တၢ်နၥ်တမံၤလၢ ထံၣ်အီၤလၢမဲၥ်တသ့ဘၣ်, နၥ်တၢ်လၢ တၢ်နၢ်ပၢၢ်အီၤတသ့ဘၣ်အကတီၢ်, ဆၢထၢၣ်ပၥ်ကျၢၤဖဲတၢ်သန့ၤသးအလီၢ် တအိၣ်ဝဲဘၣ်အကတီၢ်န့ၣ်လီၤ. "ကစၢ်ခ၇ံၥ်အတၢ်စူၢ်တၢ်နၥ်" အံၤ မ့ၢ်တၢ်ဟ့ၣ်လၢပဒိးန့ၢ်ဘၣ်အီၤလၢတၢ်နၥ်ဒီးကစိၥ်ခီၦၤဆူတၢ်နးတၢ်ဖှီၣ် အဆၢကတီၢ်န့ၣ်လီၤ. မ့ၢ် "ကစၢ်ခ၇ံၥ်အတၢ်နၥ်" လၢအိၣ်ဝဲလၢပသူၣ်ကံၢ် သးလဲပူၤအံၤ ကမၤစၢၤၦၤလၢကဘူၣ်ထီၣ်ဘါထီၣ်ကစၢ်ယွၤလၢအစိကမီၤ ဒိၣ်ကတၢၢ်အံၤ လၢတၢ်သူၣ်ဂၢၢ်သးကျၢၤအပူၤ ဖဲလီၣ်ဖျါအတၢ်ဘူၣ်ထီၣ် ဘါထီၣ်တၢ်ဒူတၢ်ဃိၤတၢ်သိၣ်တၢ်သီဘၣ်တၢ်ထုးထီၣ်၇ၤလီၤအီၤအဆၢကတီၢ် န့ၣ်လီၤ.

လၢန့ၣ်အမဲၥ်ညါ, တမ့ၢ်တၢ်တမံၤလၢအဟဲအိၣ်ဖျါထီၣ်အသး သတူၢ်ကလၥ်န့ၣ်ဘၣ်. ကစၢ်ယွၤအၦၤဂီၢ်မုၢ်တဖၣ်အိၣ်မူလၢတၢ်နၥ်အပူၤ ကိးမုၢ်နံၤမုၢ်နၤဒဲးလၢအကတီၢ်ခဲအံၤန့ၣ်လီၤ. တဘၣ်ဃးလၢအဆၢကတီၢ်ဂ့ၤ, တဂ့ၤ, ကစၢ်ယွၤအိၣ်ယံၤဂ့ၤ, အိၣ်ဘူးဂ့ၤအပူၤန့ၣ်ဘၣ်. "ၦၤတီၦၤလိၤ ကမူဝဲလၢတၢ်နၥ်လီၤ" (ကလၤတံ ၃း၁၁). ကွၢ်စ့ၢ်ကီး ဃဘးကူၥ် ၂း၄ တက့ၢ်. တၢ်ဆၢကတီၢ်လၢကဘၣ်အိၣ်ကတဲၥ်ကတီၤသးအဂီၢ်န့ၣ် မ့ၢ်ဆၢကတီၢ်ခဲအံၤန့ၣ်လီၤ. တၢ်လ့ပစီကိးမံၤဒဲးအပူၤန့ၣ်, မ့ၢ်ဆၢထၢၣ် ဂၢၢ်ကျၢၤလၢတၢ်နၥ်အပူၤဒီး ကဒိးန့ၢ်ဘၣ်သူသၣ်လၢအလုၢ်ၦ့ၤဒိၣ်လၢ ပတၢ်အိၣ်မူအပူၤန့ၣ်လီၤ.

`ဆိကမိၣ်ထီၣ်တၢ်ဆၢကတီၢ်ဖဲတၢ်အိၣ်မူလၢနခိၣ်ဃၢၤအံၤ ဖျါလၢ လီၤၦီၢ်ကွံၥ်မးဒီး တၢ်လၢအအိၣ်ဒီးနၤထဲတမံၤန့ၣ် မ့ၢ်တၢ်စူၢ်တၢ်နၥ်န့ၣ် တက့ၢ်. မ့ၢ်နလဲၤခီဖျိအီၤဒ်လဲၣ်. နဒိးန့ၢ်ဘၣ်တၢ်မၤလိမနုၤတမံၤလဲၣ်. နတၢ်လဲၤခီဖျိအံၤ မၤစၢၤၦၤဂၤလၢအဘၣ်သဂၢၢ်ဒီးတၢ်အိၣ်မူဒ်သိးအအံၤန့ၣ် သ့ဝဲဒ်လဲၣ်.`