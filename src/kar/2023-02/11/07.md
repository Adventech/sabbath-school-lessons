---
title:  တၢ်ဆိကမိၣ်ဆူညါအဂီၢ်
date:   09/06/2023
---

"စးထီၣ်လၢတၢ်ထီဒါလိၥ်သးဖးဒိၣ်လၢမူခိၣ်အိၣ်ထီၣ်န့ၣ်, မုၣ်ကီၤလံၢ် အတၢ်ပညိၣ်န့ၣ် မ့ၢ်ဝဲတၢ်မၤဟးဂီၤကစၢ်ယွၤအတၢ်သိၣ်တၢ်သီန့ၣ်လီၤ. ဒ်သိး အတၢ်တိၥ်ပၥ်ကလၢၦဲၤအဂီၢ်, အဝဲဒုးအိၣ်ထီၣ်အတၢ်ပူထီၣ်ထီဒါတၢ်ဘၣ်တ့ အကစၢ်ဒီး တၢ်ဟီထီၣ်ကွံၥ်အီၤလၢမူခိၣ်ဘၣ်ဆၣ်, ဆဲးမၤအတၢ်ပူထီၣ်ယွၤဆူ ဟီၣ်ခိၣ်ချၢအံၤန့ၣ်လီၤ. အတၢ်ပညိၣ်လၢအဂုၥ်ကျဲးစၢးမၤဝဲဆူၣ်ဆူၣ်ကလဲၥ်န့ၣ် မ့ၢ်တၢ်လံၣ်အီၣ်လီအီၣ်ၦၤကညီဒီး ဆှၢအဝဲသ့ၣ်ဆူတၢ်မၤကမၣ်ကစၢ်ယွၤ အတၢ်သိၣ်တၢ်သီအပူၤန့ၣ်လီၤ. တၢ်ပညိၣ်အံၤ မ့ၢ်လၢၦဲၤခီဖျိတၢ်ပၥ်ကွံၥ် ကစၢ်ယွၤအတၢ်သိၣ်တၢ်သီလၢအချၢဒီး မ့တမ့ၢ်ခီဖျိတၢ်ညိကွံၥ်အတၢ်သိၣ် တၢ်သီတထံၣ်ဧိၤလၢအကျါန့ၣ်ဒီး ကဲထီၣ်တၢ်ဒ်သိးသိးသ့ဝဲလီၤ. လၢမုၣ်ကီၤလံၢ်အတၢ်သးကွံကစၢ်ယွၤအလီၢ်အလၤအံၤအပူၤန့ၣ်, အဝဲလွဲကွံၥ် လံၥ်စီဆှံအတၢ်သိၣ်တၢ်သီတဖၣ်, ဒီးတၢ်ကမၣ်သ့ၣ်တဖၣ်နုၥ်လီၤလၢ ၦၤဂီၢ်မုၢ်သ့ၣ်တဖၣ်အါအါကလဲၥ်အကျါ လၢအနၥ်ကစၢ်ယွၤကလုၢ်ကထါန့ၣ် လီၤ. တၢ်ဒုးလိၥ်ယၥ်လိၥ်သးလၢအလီၢ်ခံကတၢၢ်လၢတၢ်ဂ့ၤဒီးတၢ်အၢ အဘၢၣ်စၢၤအံၤန့ၣ်, ဘၣ်ဃးဒီးကစၢ်ယွၤအတၢ်သိၣ်တၢ်သီန့ၣ်လီၤ. ပနုၥ် လီၤဘၣ်ဆူတၢ်ဒုးအံၤန့ၣ်မ့ၢ်- တၢ်ဒုးလၢၦၤကညီအတၢ်သိၣ်တၢ်သီဒီး ကစၢ်ယွၤ အတၢ်သိၣ်တၢ်သီအဘၢၣ်စၢၤ, တၢ်ဘူၣ်ထီၣ်ဘါထီၣ်လၢလံၥ်စီဆှံပူၤဒီး တၢ်ဘူၣ်ထီၣ်ဘါထီၣ်တၢ်ဃဲၤပူအလုၢ်လၢ်တဖၣ်အံၤအဘၢၣ်စၢၤန့ၣ်လီၤ."

လၢလံၥ်လီၣ်ဖျါဒီတဘ့ၣ်ညါအပူၤန့ၣ် တၢ်ဘူၣ်ထီၣ်ဘါထီၣ်ဒီး တၢ်ဘၣ်တ့န့ၣ် အိၣ်စဲဘူးလိၥ်အသးန့ၣ်လီၤ. တၢ်ဒုးတၢ်ယၥ်လၢတၢ်ဂ့ၤဒီး တၢ်အၢအဘၢၣ်စၢၤအတၢ်ဂ့ၢ်မိၢ်ၦၢ်, ဒီးတၢ်ဂ့ၢ်ဘၣ်ဃးဒီးတၢ်ဒူတၢ်ဃိၤ အတၢ်ပနီၣ်န့ၣ်, မ့ၢ်ဝဲကစၢ်ယွၤအံၤကြၢးမးလၢကဘၣ်ဘူၣ်ထီၣ်ဘါထီၣ်အီၤ အဂီၢ်န့ၣ်လီၤ.

ဒ်ပထံၣ်ဘၣ်တ့ၢ်အသိး, တၢ်သ့ၣ်ညါလၢအမ့ၢ်ကစၢ်ခ၇ံၥ်မ့ၢ် တၢ်ဘၣ်တ့အကစၢ်အံၤန့ၣ် မ့ၢ်တၢ်အကံၢ်အလဲလၢမုၢ်အိၣ်ဘှံးနံၤအတၢ်ဘူၣ် ထီၣ်ဘါထီၣ်အံၤန့ၣ်လီၤ. ကစၢ်ခ၇ံၥ်ပၥ်ပနီၣ်မုၢ်နံၤအံၤလၢ အကိးလီၤ အကစၢ်အသးလၢ "ကစၢ်" န့ၣ်လီၤ. မုၢ်အိၣ်ဘှံးနံၤအံၤ မ့ၢ်တၢ်ဒုးသ့ၣ်နီၣ် ထီၣ်က့ၤအထူအယိၥ်အတၢ်ပၥ်ဖျါတမံၤန့ၣ်လီၤ. ဒုးသ့ၣ်နီၣ်ထီၣ်က့ၤပဝဲဒၣ် ၦၤကညီအံၤ လၢပမ့ၢ်မတၤလဲၣ်အဂ့ၢ်န့ၣ်လီၤ. ဒုးနဲၣ်ဖျါထီၣ်ၦၤကိးဂၤဒဲးလၢ အအိၣ်ဒီးအလုၢ်အၦ့ၤန့ၣ်လီၤ. ဒုးဟ့ၣ်ဂံၢ်ဟ့ၣ်ဘါပတၢ်သ့ၣ်ညါနၢ်ပၢၢ်လၢ ပမ့ၢ်တၢ်ဘၣ်တ့တဖၣ် ဒီးၦၤလၢအတ့လီၤၦၤတဂၤအံၤန့ၣ် ပဘၣ်ဘူၣ်ထီၣ် ဘါထီၣ်အီၤန့ၣ်လီၤ. အအံၤမ့ၢ်တၢ်ဂ့ၢ်တၢ်ကျိၤတမံၤလၢ မုၣ်ကီၤလံၢ်န့ၣ် သးဟ့မုၢ်အိၣ်ဘှံးနံၤဒိၣ်မးန့ၣ်လီၤ. မ့ၢ်တၢ်အလုၢ်ဒိၣ်ၦ့ၤဒိၣ်တမံၤလၢအဒုး စဲဘူးၦၤဒီးကစၢ်ယွၤကဲထီၣ်တၢ်ဂဲၤလိၥ်လၢမုၢ်နံၤခံကတၢၢ်တၢ်ကီတၢ်ခဲအကတီၢ် န့ၣ်လီၤ.