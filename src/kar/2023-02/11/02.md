---
title:  တၢ်တူၢ်ခီၣ်လၢတၢ်သူၣ်ဂၢၢ်သးကျၢၤအပူၤ
date:   04/06/2023
---

ဒ်ပထံၣ်ဘၣ်တ့ၢ်လၢ လီၣ်ဖျါ ၁၄း၇ အပူၤသိးန့ၣ်, ကစၢ်ယွၤကိးဃီၤ ၦၤဂီၢ်မုၢ်ခဲလၢၥ်လၢ ကဘူၣ်ထီၣ်ဘါထီၣ်တၢ်ဘၣ်တ့အကစၢ်န့ၣ်လီၤ. အအံၤ မ့ၢ်မူခိၣ်ကလူးတၢတဂၤအတၢ်ကစီၣ်လီၤ. ဖဲ လီၣ်ဖျါ ၁၄း၈ အပူၤန့ၣ်, ကစၢ်ယွၤဟ့ၣ်ပလီၢ်ၦၤဂီၢ်မုၢ်တဖၣ် ဘၣ်ဃးဒီး "ဘၤဘူၤလိၣ်" တၢ်ဘူၣ်ထီၣ် ဘါထီၣ်လၢအကမၣ်လၢအိၣ်သူၣ်လီၤအသးလၢဘၤဘူၤလိၣ်လၢပျၢၤအထံးန့ၣ် လီၤ. အအံၤမ့ၢ်မူခိၣ်ကလူးခံဂၤတဂၤအတၢ်ကစီၣ်လီၤ.

ဖဲ လီၣ်ဖျါ ၁၄း၉, ၁၀ အပူၤန့ၣ်, မူခိၣ်ကလူးသၢဂၤတဂၤ ဟ့ၣ်ပလီၢ် ဘၣ်ဃးဒီးတၢ်ဘူၣ်ထီၣ်ဘါထီၣ်တၢ်ဒူတၢ်ဃိၤအဂ့ၢ်န့ၣ်လီၤ. မူခိၣ်ကလူးအံၤ ကိးထီၣ်လၢအကလုၢ်ဖးဒိၣ်, "ၦၤတဂၤဂၤမ့ၢ်ဘါထီၣ်တၢ်ဒူတၢ်ဃိၤဒီးအဂီၤ, ဒီးဒိးအတၢ်ပနီၣ်လၢအမဲၣ်တူၢ်ခိၣ်မ့ၢ်ဂ့ၤ, လၢအစုမ့ၢ်ဂ့ၤဒီး ကဘၣ်အီယွၤ အတၢ်သးဒိၣ်ထီၣ်အစပံးထံလီၤ."

`ဖး လီၣ်ဖျါ ၁၄း၁၂ တက့ၢ်. တၢ်သကဲၥ်ပ၀းခံမံၤလၢပထံၣ်န့ၢ်အီၤ ဖဲလံၥ်စီဆှံဆၢအံၤအပူၤ ဘၣ်ဃးဒီးကစၢ်ယွၤအၦၤဂီၢ်မုၢ်လၢမုၢ်နံၤခံကတၢၢ် အံၤန့ၣ် မ့ၢ်မနုၤလဲၣ်. ဘၣ်မနုၤလၢတၢ်ခံမံၤလၢၥ်အံၤအ၇့ဒိၣ်ဝဲမးလဲၣ်.`

ဟ့းလ့ၣ်ဖိအလံၥ်မဲၥ်ဖျၢၣ်လၢအမ့ၢ် "တၢ်၀ံသးစူၤတၢ်" အံၤမ့ၢ်ဝဲ "hupomone" လၢအခီပညီဂ့ၤန့ၢ်ဒ်အအံၤန့ၣ်မ့ၢ်ဝဲ, "တၢ်တူၢ်ခီၣ်လၢ တၢ်သူၣ်ဂၢၢ်သးကျၢၤအပူၤ" န့ၣ်လီၤ. ကစၢ်ယွၤကအိၣ်ဒီးအၦၤဂီၢ်မုၢ်လၢ အအိၣ်တီအိၣ်လိၤလၢမုၢ်နံၤခံကတၢၢ် ဖဲတၢ်ထီဒါဒီးတၢ်မၤအၢမၤနးအပူၤအံၤ န့ၣ်လီၤ. ခီဖျိကစၢ်ယွၤအဘျုးအဖှိၣ်ဃိ, အဝဲသ့ၣ်ကဆၢထၢၣ်ဂၢၢ်ကျၢၤ, အိၣ်မူ လၢယွၤအပူၤ, လၢၦဲၤဒီးတၢ်သးကညီၤ, တၢ်ဒိကနၣ်အတၢ်အိၣ်မူအိၣ်ဂဲၤအပူၤ န့ၣ်လီၤ.

ဘူၣ်ထီၣ်ဘါထီၣ်တၢ်ဘၣ်တ့အကစၢ် (လီၣ်ဖျါ ၁၄း၇) အံၤ အိၣ်ဆၢထၢၣ်ထီဒါတၢ်ဘူၣ်ထီၣ်ဘါထီၣ်တၢ်ဒူတၢ်ဃိၤ (လီၣ်ဖျါ ၁၄း၉) ဒီး အိၣ်ဒီးတၢ်အိၣ်ဖျါလၢ အမ့ၢ်ၦၤလၢအတိၢ်န့ၢ်ယွၤအကလုၢ်အကထါ, ဒီးတၢ်နၥ် ဘၣ်ဃးဒီးယ့ၣ်ရှူးခ၇ံၥ်န့ၣ်လီၤ. (လီၣ်ဖျါ ၁၄း၁၂). တၢ်ထီဒါလိၥ်အသးလၢ အလီၢ်ခံကတၢၢ်လၢတၢ်ဟ့ၣ်လိၤသးဆူခ၇ံၥ်အပူၤ မ့တမ့ၢ်တၢ်ဟ့ၣ်လီၤသးဆူ တၢ်ဒူတၢ်ဃိၤအတၢ်စိတၢ်ကမီၤအပူၤအံၤ ဘၣ်ဃးဒီးတၢ်ဘူၣ်ထီၣ်ဘါထီၣ် အဂ့ၢ်ဒီး မ့ၢ်တၢ်အကံၢ်အလဲလၢတၢ်ဒုးတၢ်ယၥ်လၢတၢ်ဂ့ၤဒီးတၢ်အၢအဘၢၣ်စၢၤ လၢအမ့ၢ်မုၢ်အိၣ်ဘှံးအနံၤန့ၣ်လီၤ.

`ဖး ၇ိမ့ၤ ၈း၁-၄;  အ့းဖ့းစူး ၂း၈-၁၀ ဒီး ကလီးစဲ ၁း၂၉ တက့ၢ်. လံၥ်စီဆှံအဆၢတဖၣ်အံၤ သိၣ်လိၦၤလၢတၢ်အိၣ်မူအိၣ်ဂဲၤလၢတၢ်နၥ်အပူၤအံၤ ကဒိးန့ၢ်ဘၣ်တၢ်မနုၤတဖၣ်သ့ဝဲန့ၣ်လဲၣ်.`

အိၣ်မူလၢတၢ်နၥ်အပူၤ, ဒိးန့ၢ်ဘၣ်တၢ်ဘျုးတၢ်ဖှိၣ်ဒီးပတၢ်အိၣ်မူအံၤ ဆီတလဲကွံၥ်အသးလီၤ. ၦၤလၢပိၥ်တၢ်အုၣ်က့ၤခီၣ်က့ၤကစၢ်လၢအဟ့ၣ်လီၤ သးတဖၣ်အံၤ တဒိးန့ၢ်ဘၣ်ထဲလၢတၢ်နၥ်လၢခ၇ံၥ်အပူၤအံၤဘၣ်, အဝဲသ့ၣ် ကဒိးန့ၢ်ဘၣ်စ့ၢ်ကီးကစၢ်ခ၇ံၥ်အတၢ်နၥ်န့ၣ်လီၤ. ကစၢ်ခ၇ံၥ်အတၢ်နၥ်အသူး အသ့ၣ်လၢမုၢ်နံၤခံကတၢၢ်အံၤန့ၣ်, ကမ့ၢ်အဝဲသ့ၣ်အတၢ်ဒီးအဝဲသ့ၣ်ကအိၣ် လီၤတဲၥ်လၢတၢ်တီတၢ်လိၤအပူၤ တုၤသံတစုဒ်ကစၢ်ခ၇ံၥ်အသိးန့ၣ်လီၤ.

`မ့ၢ်နအိၣ်ဒီးတၢ်တီတၢ်လိၤလၢတၢ်အဆံးအပူၤအံၤသ့ဝဲဒ်လဲၣ်. မ့ၢ်အကဲထီၣ်တၢ်ဂံၢ်တၢ်ဘါလၢနဂီၢ်မနုၤတမံၤ ဖဲတၢ်လ့ပစီအနီၢ်ကီၢ် တုၤအိၣ်နၤအံၤန့ၣ်လဲၣ်.`