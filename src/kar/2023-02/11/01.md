---
title:  ကစၢ်ယွၤအတၢ်စဲပနီၣ်ဒီးတၢ်ဒူတၢ်ဃိၤအတၢ်ပနီၣ် (၁)
date:   03/06/2023
---

### တၢ်မၤလိတနွံအံၤအဂီၢ်ဖး
လီၣ်ဖျါ ၁၄း၁၂;  အ့းဖ့းစူး ၂း၈-၁၀း  မးသဲ ၂၇း၄၅-၅၀း  လီၣ်ဖျါ ၁၃း၁၅-၁၇;  လီၣ်ဖျါ ၁၄း၄;  လူၤကၣ် ၅း၁၈-၂၆.

> <p>တၢ်ကလုၢ်ထူ</p>
> "ဒီးယထံၣ်ကလူးအဂၤတဂၤ, အိၣ်ဒီးယွၤလၢအမူဝဲ, အတၢ်စဲပနီၣ် ဃၥ်, ဟဲထီၣ်လၢမုၢ်ထီၣ်တခီ, ဒီးကိးပသူထီၣ်လၢအကလုၢ်ဖးဒိၣ်ဒီး စံးဘၣ် အကလူးလွံၢ်ဂၤလၢတၢ်ဟ့ၣ်အမၤအၢဟီၣ်ခိၣ်ဒီးပီၣ်လဲၣ်, ဒီးစံးဝဲဒၣ်, တချုး ပစဲပနီၣ်ဃၥ်ယွၤအခ့အၦၤလၢအမဲၥ်တူၢ်ခိၣ်အလိၤဒံးဘၣ်ဒီး, ဟီၣ်ခိၣ်မ့ၢ်ဂ့ၤ, ပီၣ်လဲၣ်မ့ၢ်ဂ့ၤ, သ့ၣ်မ့ၢ်ဂ့ၤ, သုတမၤအၢအီၤတဂ့ၤ" (လီၣ်ဖျါ ၇း၂-၃).

ဒ်ပမၤလိတၢ်ဆၢကတီၢ်လၢအကတၢၢ်လၢအဘၣ်ဃးဒီးတၢ်ဒူ တၢ်ဃိၤအဂ့ၢ်န့ၣ်, တၢ်အ၇့ဒိၣ်တထံၣ်လၢအိၣ်ဖျါထီၣ်န့ၣ် မ့ၢ်ဝဲတၢ်လီၤဆီလၢ ယွၤအတၢ်ဖံးတၢ်မၤဒီးမုၣ်ကီၤလံၢ်အတၢ်ဖံးတၢ်မၤန့ၣ်လီၤ.

ဒ်ပမၤလိဘၣ်တ့ၢ်အသိး, တၢ်အကံၢ်အလဲလၢမုၣ်ကီၤလံၢ်ဒီးကစၢ်ခ၇ံၥ် အတၢ်ထီဒါလိၥ်သးအပူၤအံၤ အိၣ်သူၣ်လီၤအသးလၢတၢ်သူၣ်တီသးတီ, တၢ်စိတၢ်ကမီၤဒီးတၢ်ဘူၣ်ထီၣ်ဘါထီၣ်အလိၤန့ၣ်လီၤ. ၀ံအတၢ်ထံၣ်လၢညါခီ ပၥ်ဖျါထီၣ်တၢ်ဒူတၢ်ဃိၤအတၢ်စိတၢ်ကမီၤ ဖဲလီၣ်ဖျါ ၁၃, နၢၤဖိတဘိလၢ ဒၤနံးယ့လး ၇ ဒီး "တၢ်ဟးဂီၤအဖိခွါ" လၢ ၂သ့းစၤလနံ ၂ အပူၤသ့ၣ်တဖၣ် ခဲလၢၥ်အံၤ ကတိၤဘၣ်ဃးတၢ်စိတၢ်ကမီၤလၢအဂုၥ်န့ၢ်ဆူၣ်ကစၢ်ယွၤအတၢ်စိ တၢ်ကမီၤဒီး ဒုးအိၣ်ထီၣ်တၢ်ဘူၣ်ထီၣ်ဘါထီၣ်လၢအတမ့ၢ်တတီဘၣ်န့ၣ်လီၤ. အဝဲသ့ၣ်မၤဝဲလၢတၢ်သူဆူၣ်တၢ်စိတၢ်ကမီၤ, တၢ်မၤဆူၣ်မၤစိးတၢ်ဒီး အါစု အါဘျီမၤတၢ်ကဘျံးကဘျၣ်, ဟ့ၣ်ကျိၣ်ဟ့ၣ်စ့ ဒ်သိးဒီးကထုးန့ၢ်ၦၤဂီၢ်မုၢ် တဖၣ်အသးလၢကဘူၣ်ထီၣ်ဘါထီၣ်တၢ်အဂီၢ်န့ၣ်လီၤ.

မ့ၢ်ဘၣ်ထိၣ်သတြီၤဒီး, တၢ်အဲၣ်တၢ်ကွံန့ၣ် မ့ၢ်ကစၢ်ယွၤအဘီအမုၢ် အတၢ်ဟ့ၣ်ဂံၢ်ဟ့ၣ်ဘါအတၢ်စိတၢ်ကမီၤန့ၣ်လီၤ. လၢကဘူၣ်ထီၣ်ဘါထီၣ် တၢ်ဒူတၢ်ဃိၤအလီၢ်န့ၣ်, ကစၢ်ယွၤအၦၤဂီၢ်မုၢ်တဖၣ်ထံၣ်န့ၢ်တၢ်သူၣ်ဖှံသးညီ အဒိၣ်အထီကတၢၢ်လၢအတၢ်ဘူၣ်ထီၣ်ဘါထီၣ်ကစၢ်ယွၤအပူၤန့ၣ်လီၤ. အဝဲသ့ၣ်ဟ့ၣ်လီၤအးလီၤအသးဆူယွၤအစုပူၤအဂ့ၢ်ဒ်လဲၣ် အဝဲသ့ၣ်တဖၣ် သ့ၣ်ညါဝဲလၢ ကစၢ်ယွၤဟ့ၣ်လီၤသးလၢအဝဲသ့ၣ်အဂီၢ်အဃိန့ၣ်လီၤ. တၢ်အိၣ်ဝဲ ထဲတမံၤလၢကဒုးယံၤၦၤလၢကဒိးန့ၢ်တၢ်ဒူတၢ်ဃိၤအတၢ်ပနီၣ်လၢမုၢ်နံၤခံ ကတၢၢ်အတီၢ်ပူၤန့ၣ်လီၤ. တၢ်ထဲတမံၤဧိၤအံၤ မ့ၢ်ဝဲတၢ်အဲၣ်ကစၢ်ခ၇ံၥ် အဒိၣ်အယိၥ်လၢတၢ်ဂုၤဂၤတမံၤမးမၤဟးဂီၤဝဲတသ့ဘၣ်န့ၣ်လီၤ.

ပကမၤလိဘၣ်လၢပတၢ်မၤလိအံၤအပူၤခါဆူညါန့ၣ်လီၤ.