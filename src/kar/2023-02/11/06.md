---
title:  ကစၢ်ခ၇ံၥ်-ပၦၤမၤဃူမၤဖိးတၢ်ထဲတဂၤဧိၤ
date:   08/06/2023
---

`ဖး လီၣ်ဖျါ ၁၃း၄, ၅ တက့ၢ်. တၢ်ပၥ်ဖျါထီၣ်တၢ်ဒူတၢ်ဃိၤအတၢ်စိ တၢ်ကမီၤလၢပထံၣ်ဘၣ်အီၤ ဖဲလံၥ်စီဆှံအဆၢတဖၣ်အပူၤအံၤန့ၣ် မ့ၢ်မနုၤ လဲၣ်.`

တၢ်ဒူတၢ်ဃိၤလၢလီၣ်ဖျါအပူၤအံၤန့ၣ် မ့ၢ်တၢ်ဘူၣ်တၢ်ဘါအတၢ်စိ တၢ်ကမီၤလၢအညိကွံၥ်တၢ်အဘၣ်လၢအဟဲထီၣ်လၢၦၤ၇ိမ့ၤၦၤတခီဘီမုၢ်ဖိ အပူၤဒီး ဒိၣ်ထီၣ်, ကဲထီၣ်ဟီၣ်ခိၣ်ဒီဘ့ၣ်အတၢ်ဘူၣ်ထီၣ်ဘါထီၣ်အကျိၤအကျဲ န့ၣ်လီၤ. ဒ် လီၣ်ဖျါ ၁၃း၅ ပၥ်ဖျါထီၣ်အသိး, မ့ၢ်တၢ်စိတၢ်ကမီၤလၢအကတိၤ တ၇ီတပါတၢ်စီတၢ်ဆှံတမံၤန့ၣ်လီၤ. လၢလံၥ်စီဆှံအသီတကတြူၢ်အပူၤန့ၣ်, တၢ်ကတိၤတ၇ီတပါတၢ်န့ၣ် ဒ်သိးဒီးတၢ်ဟံးန့ၢ်တၢ်ခွဲးတၢ်ယၥ်လၢအဘၣ်ဃး ဒီးယွၤန့ၣ်လီၤ.

`ဖး လူၤကၣ် ၅း၁၈-၂၆ ဒီး ယိၤဟၣ် ၁၀း၃၃ တက့ၢ်. တၢ်ကတိၤ တ၇ီတပါကစၢ်ယွၤခံမံၤအံၤန့ၣ် မ့ၢ်မနုၤလဲၣ်.`

ခိၣ်နၢ်တဖၣ်ပၥ်တၢ်ကမၣ်လၢကစၢ်ခ၇ံၥ်အလိၤ လၢအကတိၤတ၇ီ တပါကစၢ်ယွၤန့ၣ်လီၤ. တၢ်ပၥ်တၢ်ကမၣ်လၢကစၢ်ခ၇ံၥ်အလိၤဒ်အံၤအသိးန့ၣ် တမ့ၢ်တၢ်လၢအမ့ၢ်အတီဘၣ်, အဂ့ၢ်ဒ်လဲၣ် အဝဲအိၣ်ဒီးတၢ်ခွဲးတၢ်ယၥ်ဒီး ကစၢ်ယွၤအတၢ်စိတၢ်ကမီၤ- ဃုၥ်ဒီးတၢ်ခွဲးတၢ်ယၥ်လၢပျၢ်ပတၢ်ဒဲးဘးန့ၣ်လီၤ. ဒီးအဂ့ၢ်ဒ်လဲၣ်န့ၣ်, ကစၢ်ခ၇ံၥ်န့ၣ် မ့ၢ်ကစၢ်ယွၤတဂၤအဃိန့ၣ်လီၤ. ဒ်အနီၢ် ကစၢ်ဒၣ်ဝဲပၥ်ဖျါထီၣ်အသိး, "ယအိၣ်တ့ၢ်ဒီးသုယံၥ်ထဲအံၤဒီး, နတသ့ၣ်ညါ ယၤဘၣ်ဧါ. ၦၤလၢအထံၣ်ယၤန့ၣ်, မ့ၢ်အထံၣ်လံပၢ်န့ၣ်လီၤ. မ့မ့ၢ်ဒ်န့ၣ်ဒီး, ဘၣ်မနုၤလၢနစံး, ဒုးနဲၣ်ပၢ်လၢၦၤန့ၣ်လဲၣ်" (ယိၤဟၣ် ၁၄း၉).

တဆၢကတီၢ်ဃီန့ၣ်, ၁တံၤမသ့း ၂း၅ သိၣ်လိၦၤလၢ, "အဂ့ၢ်ဒ်အံၤ ယွၤအိၣ်ဝဲတဂၤ, ဒီးလၢယွၤဒီးၦၤကညီအဘၢၣ်စၢၤန့ၣ် ၦၤအိၣ်ဝဲတဂၤလီၤ." မ့ၢ်ဘၣ်ထိၣ်သတြီၤန့ၣ်, ၇ိမ့ၤအတၢ်အိၣ်ဖှိၣ်သိၣ်လိနဲၣ်လိဝဲလၢ သီခါန့ၣ် မ့ၢ်ၦၤမၤဃူမၤဖိးတၢ်တဂၤလၢ ယွၤဒီးၦၤကညီအဘၢၣ်စၢၤန့ၣ်လီၤ. ဘၣ်ဆၣ်ဒီး မ့ၢ်လၢသီခါအနီၢ်ကစၢ်ဒၣ်ဝဲ မ့ၢ်ၦၤတၢ်ဒဲးဘးဖိအဃိ, အဝဲကဲၦၤမၤဃူမၤဖိး တၢ်ဖိတဂၤတသ့ဘၣ်, အဂ့ၢ်ဒ်လဲၣ်အဝဲစ့ၢ်ကီးလိၣ်ၦၤလၢအအိၣ်လၢ အဘၢၣ်စၢၤတဂၤန့ၣ်လီၤ. တၢ်ကတိၤတ၇ီတပါအံၤန့ၣ် အခီပညီအိၣ်ဝဲဒၣ် စ့ၢ်ကီးလၢ ၦၤကညီတဂၤလၢ်လၢ်စံးလီၤအသးလၢအမ့ၢ်ယွၤ, မ့တမ့ၢ်ဆၢထၢၣ် လၢယွၤအလီၢ်န့ၣ်လီၤ. ဖဲအံၤန့ၣ် ၇ိမ့ၤအတၢ်အိၣ်ဖှိၣ်အတၢ်စိတၢ်ကမီၤ စံးကတိၤဖျါထီၣ်တၢ်ဂ့ၢ်ခံထံၣ်ဒ်အံၤန့ၣ်လီၤ.

"စီၤသီပၢ်ပၢ် (Pope) န့ၣ် အသူးအသ့ၣ်ဒိၣ်နီၢ်မးဒီး အလီၢ်ထီၣ်ထီမး တုၤဒၣ်လဲၥ်အဝဲတမ့ၢ်ၦၤကညီယိယိဖိဘၣ်တဂၤဧိၤဘၣ်...အဝဲန့ၣ် မ့ၢ်ဒ်သိး ဒီးယွၤလၢဟီၣ်ခိၣ်ချၢတဂၤန့ၣ်လီၤ. Lucius Ferraris, "Papa," article 2 in his Prompta Bibliotheca (1763), vol. 6, pp. 25-29.

ပၢ်ပၢ် (Leo XIII) စံးကတိၤဒိၣ်အသးဒ်အံၤ, "ပဝဲဒၣ် (ပၢ်ပၢ်တဖၣ်) ဟံးဃၥ်ကစၢ်ယွၤအလီၢ်လၢဟီၣ်ခိၣ်ချၢအံၤန့ၣ်လီၤ. The Great Encyclical Letters of Pope Leo XIII (New York: Benzizer, 1903), p. 193.

တၢ်စံးလီၤအသးလၢ အမ့ၢ်ဒ်အံၤဖျါဒိၣ်ထီၣ်မးလၢ ပစံးလံၥ်မဲၥ်ဖျၢၣ် လၢအမ့ၢ် "ထီဒါ" အံၤ တမ့ၢ်ထဲလၢ "တၢ်ထီဒါခ၇ံၥ်" ဘၣ် အခီပညီ မ့ၢ်စ့ၢ်ကီးလၢ "လၢကစၢ်ခ၇ံၥ်အလီၢ်" န့ၣ်လီၤ. အဝဲအံၤမ့ၢ်တၢ်စံးကတိၤ တ၇ီတပါ မ့တမ့ၢ်တၢ်မၤကမၣ်ယွၤန့ၣ်လီၤ.