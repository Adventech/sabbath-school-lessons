---
title:  ကတဲၥ်ကတီၤသးလၢတၢ်နးတၢ်ဖှီၣ်အလီၢ်ခံကတၢၢ်
date:   18/06/2023
---

`ဖး ၁သ့းစၤလနံ ၅း၁-၆ တက့ၢ်. တၢ်ဟ့ၣ်ပလီၢ်မနုၤတမံၤလၢ တၢ်မၢဖိစီၤပီလူးဟ့ၣ်ၦၤဘၣ်ဃးဒီးၦၤကညီအတၢ်စံၣ်စိၤတဲစိၤလၢ မုၢ်နံၤခံ ကတၢၢ်အံၤန့ၣ်ဒ်လဲၣ်.`

တၢ်မၢဖိစီၤပီလူးဟ့ၣ်သဆၣ်ထီၣ်တၢ်အိၣ်ဖှိၣ်ဖိလၢ သ့းစၤလနံ ဒ်သိးက "ဆိးသီ" ဒီး "အိၣ်ဂၢၢ်ဆိးကျၢၤ" လၢအဘၣ်ဃးဒီးကစၢ်ခ၇ံၥ် အတၢ်ဟဲက့ၤခံဘျီတဘျီအဂီၢ်န့ၣ်လီၤ. စီၤပီလူးမ့ၢ်စံးဘၣ်တ့ၢ်ၦၤစူၢ်က့ၤ နၥ်က့ၤယွၤသ့ၣ်တဖၣ်ဒ်အံၤဒီး, အဝဲတကတိၤတၢ်ဒ်အံၤဒီးၦၤလၢမုၢ်မဆါတနံၤ ညါအံၤဘၣ်ဧါ.

စီၤပီလူးဘိးဘၣ်သ့ၣ်ညါလၢ အဝဲသ့ၣ်မ့ၢ်, "ၦၤတၢ်ကပီၤဖိ" ဒီးအဝဲသ့ၣ် တမ့ၢ်ၦၤဘၣ်ဃးဒီးမုၢ်နၤဒီးတၢ်ခံးန့ၣ်ဘၣ်" အဃိကစၢ်ခ၇ံၥ်အတၢ်ဟဲက့ၤ သုတတုၤန့ၢ်အဝဲသ့ၣ်ဒ်တၢ်ဟုၣ်အသိးတဂ့ၤအဂီၢ်လီၤ. ကစၢ်ခ၇ံၥ်သူ တၢ်ကတိၤလၢအမ့ၢ် "ဆိးသီ" ဒီးဘါထုကဖၣ်တၢ်လၢသးဒီဖျၢၣ်အံၤန့ၣ်လီၤ (မးသဲ ၂၄း၄၂;  မးသဲ ၂၆း၄၀, ၄၁). တၢ်ဆိးသီန့ၣ် မ့ၢ်တၢ်အိၣ်ဒီးတၢ်ပလီၢ် ပဒီလၢနီၢ်သးအပူၤန့ၣ်လီၤ. တၢ်အိၣ်ဒီးတၢ်ကီၤကူၣ်ကီၤသးန့ၣ်, မ့ၢ်တၢ်ပၥ်သး သၦၢ်ၦၢ်လၢအဘၣ်ဃးဒီးတၢ်မၤသးလၢပအိၣ်မူအဆၢကတီၢ်အံၤဒီး ကွၢ်တၢ် ဂၢၢ်ဂၢၢ်ဆူတၢ်နီၢ်ကီၢ်အဂီၢ်န့ၣ်လီၤ.

Ellen G. White စံးကတိၤအါထီၣ်ဒ်အံၤ, "ပဝဲဒၣ်ၦၤလၢ အသ့ၣ်ညါတၢ်မ့ၢ်တၢ်တီတဖၣ်အံၤ, ကဘၣ်အိၣ်ဒီးတၢ်ကတဲၥ်ကတီၤသးလၢ တယံၥ်ဘၣ်တၢ်ကဟဲအိၣ်ဖျါထီၣ်လၢဟီၣ်ခိၣ်ချၢ ဒ်အမ့ၢ်တၢ်လီၤကမၢကမၣ်လၢ ၦၤဂၤအဂီၢ်အံၤန့ၣ်လီၤ." Testimonies for the Church, vol. 8, p. 28.

ဒီးဖဲအကဲထီၣ်တၢ်လီၤကမၢကမၣ်လၢဟီၣ်ခိၣ်အံၤအဂီၢ်န့ၣ်, တကြၢး ကဲတၢ်လီၤဆီလၢပဂီၢ်ဘၣ်န့ၣ်လီၤ. ပမ့ၢ်တသ့ၣ်ညါတၢ်ကမၤသးအံၤ အဆၢကတီၢ်ဘၣ်ဘၣ်, ပထံၣ်ဘၣ်လၢလၢၦဲၤၦဲၤလၢတၢ်အံၤဟဲဝဲလံ, ဒီးတနံၤအံၤန့ၣ် မ့ၢ်မုၢ်နံၤလၢကဘၣ်ကတီၤသးန့ၣ်လီၤ.

`ကွၢ်ဆိကမိၣ်က့ၤကဒီး လံၥ်ဒၤနံးယ့လး ၂ ဒီး မၤနီၣ်ဘီမုၢ်တဖၣ် အတၢ်ဟဲအိၣ်ထီၣ်အသးဒီး လီၤမၢ်ကွံၥ်ဝဲဒ်တၢ်စံးပၥ်အိၣ်အသိးန့ၣ်တက့ၢ်. မ့ၢ်အသိၣ်လိၦၤမနုၤတမံၤလၢပနၥ်ကစၢ်ယွၤအတၢ်စံးကတိၤတၢ်လၢ ကမၤ အသးသၦၢ်တၢၢ်အဂ့ၢ်သ့ဒ်လဲၣ်.`

ကစၢ်ခ၇ံၥ်ဟ့ၣ်ၦၤတၢ်ကစီၣ်တဖၣ်လၢ မုၢ်နံၤခံကတၢၢ်အံၤလၢ ကသ့ၣ်ညါတၢ်လၢကမၤအသးဆူညါဒီး အိၣ်ကတဲၥ်ကတီၤပသးအဂီၢ်န့ၣ်လီၤ. ၀ံကလုၢ်ကထါလၢ လံၥ်ဒၤနံးယ့လးဒီး လံၥ်လီၣ်ဖျါအပူၤအံၤ, ဃုၥ်ဒီး တၢ်ထံၣ်လၢညါလၢဆၢကတီၢ်လၢခံတဖၣ်အံၤ, ဟ့ၣ်ၦၤယွၤအတၢ်ဘၣ်သးလၢ တၢ်ကမၤအသးလၢဟီၣ်ခိၣ်ချၢအံၤအဂ့ၢ်န့ၣ်လီၤ. ကစၢ်ယွၤကလုၢ်ကထါလၢ ၀ံအတၢ်စံးပၥ်အပူၤအံၤ ပၥ်ဖျါထီၣ်ပၥ်စၢၤလံကစၢ်ယွၤအတၢ်အုၣ်က့ၤခီၣ်က့ၤ အက့ၢ်အဂီၤဒီး ဒၤနံးယ့လး ၂ ကတိၤပၥ်တၢ်အုၣ်အသးဒ်သိးပကစူၢ်က့ၤ နၥ်က့ၤယွၤအဂီၢ်န့ၣ်လီၤ.

`စီၤပီလူးစံးဝဲလၢတဘၣ်, "မံ" ဒ်ၦၤဂၤမၤဝဲအသိးဘၣ်န့ၣ်လီၤ. တၢ်အံၤအခီပညီမ့ၢ်မနုၤလဲၣ်, ဒီးမ့ၢ်ပသ့ၣ်ညါအီၤသ့နီၢ်ကီၢ်လၢ မ့ၢ်ပမံဧါဒီး တၢ်လၢကဒုးဂဲၤဆၢထၢၣ်ၦၤန့ၣ် မ့ၢ်မနုၤလဲၣ်.`