---
title:  ကစၢ်ယွၤအလၤအကပီၤမၤလၢၦဲၤဟီၣ်ခိၣ်
date:   21/06/2023
---

`ဖး လီၣ်ဖျါ ၄း၁၁;  လီၣ်ဖျါ ၅း၁၂;  လီၣ်ဖျါ ၁၉း၁ ဒီး လီၣ်ဖျါ ၂၁း၂၆ တက့ၢ်. လံၥ်မဲၥ်ဖျၢၣ်လၢဘၣ်ထွဲလိၥ်အသးဒီးကစၢ်ယွၤအလၤကပီၤ လၢအမၤၦဲၤဟီၣ်ခိၣ်အံၤမ့ၢ်မနုၤလဲၣ်. (လီၣ်ဖျါ ၁၈း၁).`

တၢ်ထီဒုၣ်ဒါလိၥ်သးအဒိၣ်အမုၢ်လၢ တၢ်ဂ့ၤဒီးတၢ်အၢအဘၢၣ်စၢၤ လၢတၢ်ဘၣ်တ့အကျါအံၤန့ၣ် မ့ၢ်စ့ၢ်ကီးကစၢ်ယွၤအမံၤလၤသၣ်ကပီၤအဂ့ၢ် န့ၣ်လီၤ. မုၣ်ကီၤလံၢ်၇ၤလီၤဝဲလၢ ကစၢ်ယွၤန့ၣ် တတီတလိၤဘၣ်, အဲၣ်ဒိးလၢ ၦၤကဘူၣ်ထီၣ်ဘါထီၣ်အီၤဒီး ဟ့ၣ်တၢ်လၢအစှၤန့ၣ်လီၤ. စံးကဒီးဝဲလၢ ကစၢ်ယွၤအတၢ်သိၣ်တၢ်သီန့ၣ် တြီဃၥ်ၦၤကညီအတၢ်သဘျ့ဒီးတၢ်သူၣ်ဖှံ သးညီန့ၣ်လီၤ.

ကစၢ်ခ၇ံၥ်အတၢ်အိၣ်မူ, အတၢ်သံဒီးအတၢ်ဂဲၤဆၢထၢၣ်က့ၤအံၤန့ၣ်, မၤသ့ၣ်ဖးကွံၥ်မုၣ်ကီၤလံၢ်အတၢ်စံးကတိၤအံၤန့ၣ်လီၤ. ၦၤလၢအတ့လီၤ ၦၤတဂၤ, ဘၣ်လီၤလၢဂုၢ်အပူၤလၢဟီၣ်ခိၣ်ချၢအံၤ လၢကအုၣ်က့ၤခီၣ်က့ၤၦၤ အဂီၢ်န့ၣ်လီၤ. အဝဲစံးဆၢက့ၤမုၣ်ကီးလံၢ်အတၢ်ပၥ်တၢ်ကမၣ်အံၤလၢ ထူၣ်စုညါအလိၤဒီး ပၥ်ဖျါထီၣ်ကစၢ်ယွၤလၢအမ့ၢ်တၢ်အဲၣ်တၢ်ကွံဒီး တၢ်တီ တၢ်လိၤခံမံၤလၢၥ်န့ၣ်လီၤ. ခီဖျိတၢ်ဒိးန့ၢ်အတၢ်အဲၣ်တၢ်ကွံဒီး ဘၣ်ယိၣ်လၢ အတၢ်လၤတၢ်ကပီၤဂီၢ်အဃိ, အၦၤဂီၢ်မုၢ်လၢမုၢ်နံၤခံကတၢၢ်တဖၣ် လီၣ်ဖျါ ထီၣ်အတၢ်လၤတၢ်ကပီၤ, အတၢ်အဲၣ်, အတၢ်ဟ့ၣ်လီၤသးအံၤဆူဟီၣ်ခိၣ် တဘ့ၣ်လၢတအဲၣ်ထူအဲၣ်ယွၤဘၣ်ဒီး မၤကပီၤထီၣ်ဟီၣ်ခိၣ်ချၢဒီဘ့ၣ်ညါလၢ ယွၤအတၢ်သကဲၥ်ပ၀းအံၤန့ၣ်လီၤ.

`ဖး ၂မိၤၡွ ၃၃း၁၈, ၁၉ တက့ၢ်. ကစၢ်ယွၤလီၣ်ဖျါထီၣ်အတၢ်လၤ တၢ်ကပီၤဆူစီၤမိၤၡွအအိၣ်ဒ်လဲၣ်. ကစၢ်ယွၤအလၤအကပီၤန့ၣ် မ့ၢ်မနုၤလဲၣ်.`

ကစၢ်ယွၤအလၤအကပီၤန့ၣ် မ့ၢ်အတၢ်သကဲၥ်ပ၀းလီၤ. ဟီၣ်ခိၣ်အံၤ ကလၢၦဲၤဝဲဒီးကစၢ်ယွၤအလၤအကပီၤ ဖဲယွၤအတၢ်အဲၣ်အိၣ်မူလၢအပူၤဒီး ပတၢ်သကဲၥ်ပ၀းဆီလဲကွံၥ်ခီဖျိအတၢ်အုၣ်က့ၤခီၣ်က့ၤအတၢ်အဲၣ်အဃိန့ၣ်လီၤ.

တၢ်လီၣ်ဖျါထီၣ်ကစၢ်ယွၤအတၢ်အဲၣ်လၢ ပတၢ်အိၣ်မူအပူၤအံၤ ပၥ်ဖျါထီၣ်အတၢ်လၤတၢ်ကပီၤ, အတၢ်သကဲၥ်ပ၀းဆူဟီၣ်ခိၣ်အံၤန့ၣ်လီၤ. တၢ်ကစီၣ်အလီၢ်ခံကတၢၢ်လၢ ကဘၣ်၇ၤလီၤဆူဟီၣ်ခိၣ်လၢ ဘၣ်တၢ်က၀ီၤအီၤ ဒီးနီၢ်သးအတၢ်ခံးသူအံၤန့ၣ်, ဘၣ်တၢ်စိၥ်အီၤလၢမူခိၣ်ကလူးသၢဂၤလၢ အယူၤလၢမူဖးဖီဒီး တၢ်ကစီၣ်န့ၣ်မ့ၢ်ဝဲ, "ပျံၤယွၤဒီးစံးထီၣ်ပတြၢၤအီၤတက့ၢ်" လီၣ်ဖျါ ၁၄း၇.

ပတၢ်လၤတၢ်ကပီၤတအိၣ်နီတမံၤလၢပတၢ်မၤဂ့ၤ, ပတၢ်တီတၢ်လိၤ ဒီးပတၢ်ဂ့ၤတၢ်၀ါအံၤအပူၤန့ၣ်ဘၣ်. "ကစၢ်ခ၇ံၥ်အတၢ်တီတၢ်လိၤ တၢ်ကစီၣ်အံၤ ကဘၣ်သီၣ်ထီၣ်ဝဲတုၤလၢဟီၣ်ခိၣ်ချၢအကတၢၢ်အံၤန့ၣ်လီၤ... အအံၤမ့ၢ်ကစၢ်ယွၤအတၢ်လၤတၢ်ကပီၤလၢကမၤကတၢၢ်ကွံၥ်မူခိၣ်ကလူး သၢဂၤတဂၤအတၢ်ကစီၣ်န့ၣ်လီၤ." Ellen G. White, Testimonies for the Church, vol. 6, p. 19. E. G. White ကွဲးစ့ၢ်ကီးဝဲလၢ, "တၢ်ပၥ်တီ ပၥ်လိၤလၢတၢ်နၥ်န့ၣ် မ့ၢ်မနုၤလဲၣ်. မ့ၢ်ကစၢ်ယွၤအတၢ်မၤလၢ ၦၤကညီ အတၢ်လၤတၢ်ကပီၤလၢဟီၣ်ခိၣ်ကမူၣ်ကျါဒီး မၤတၢ်လၢၦၤကညီအဂီၢ်လၢ အကစၢ်ဒၣ်ဝဲမၤဝဲလၢအတၢ်စိတၢ်ကမီၤအံၤတန့ၢ်ဘၣ်န့ၣ်လီၤ." Testimonies to Ministers and Gospel Workers, p. 456.

ပနီၢ်ကစၢ်ဒၣ်ဝဲအတၢ်လၤတၢ်ကပီၤတအိၣ်ဘၣ်, ဘၣ်ဆၣ် မ့ၢ်ယွၤ အလၤအကပီၤလၢပဂီၢ်န့ၣ်လီၤ.