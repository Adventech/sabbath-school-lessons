---
title:  ကဲၤကြပူၢ်ဒီးကစၢ်ယွၤအတၢ်လၤတၢ်ကပီၤ
date:   17/06/2023
---

### တၢ်မၤလိတနွံအံၤအဂီၢ်ဖး
၁သ့းစၤလနံ ၅း၁-၆;  ယိၤဟၣ် ၈း၃၂;  လီၣ်ဖျါ ၁၈း၁;  လီၣ်ဖျါ ၄း၁၁;  ၂မိၤၡွ ၃၃း၁၈, ၁၉;  လီၣ်ဖျါ ၅း၈;  လီၣ်ဖျါ ၁၃း၈.

> <p>တၢ်ကလုၢ်ထူ</p>
> "ဒီးတၢ်န့ၣ်တဖၣ်အလီၢ်ခံဒီး, ယထံၣ်ဘၣ်ကလူးအဂၤတဂၤ, အိၣ်ဒီး အစိဒိၣ်အကမီၤထီဟဲလီၤလၢမူခိၣ်, ဒီးဟီၣ်ခိၣ်ကပီၤထီၣ်လၢအတၢ်ကြပုၢ် က့ပီၤလီၤ" (လီၣ်ဖျါ ၁၈း၁).

တယံၥ်တမီၢ်ဘၣ်အတီၢ်ပူၤဒီး, တၢ်မၤသးလၢလီၢ်ခံကတၢၢ်အံၤ ကအိၣ်ဖျါထီၣ်အသးန့ၣ်လီၤ. ဆၢကတီၢ်လီၤတံၢ်ဖဲလဲၣ်, တၢ်ကမၤအသး လီၤတံၢ်လီၤဆဲးဒ်လဲၣ်- တၢ်တစံးဘၣ်တ့ၢ်ၦၤဘၣ်. ဘၣ်ဆၣ်ဒီးတၢ်စံးတ့ၢ်ၦၤ လၢလၢၦဲၤၦဲၤလံန့ၣ်လီၤ. တၢ်သိၣ်တၢ်သီလၢကဒုးအိၣ်ထီၣ်တၢ်တိၢ်န့ၢ် မုၢ်ခီၣ်ထံးနံၤ, လၢကဘၣ်ထိၣ်သတြီၤအီၤဒီး တၢ်တိၢ်န့ၢ်ဖံးဃၥ်မုၢ်အိၣ်ဘှံး အနံၤအံၤ ကမၤအသးန့ၣ်လီၤ. လံၥ်လီၣ်ဖျါပၥ်ဖျါထီၣ်န့ၣ် ၦၤလၢတၢ်ကမၤ သးအဒိၣ်အမုၢ်ကတုၤအိၣ်ဝဲ, ၦၤလၢအဒုးအိၣ်ထီၣ်တၢ်သိၣ်တၢ်သီတဖၣ် ကပၥ်ဃုၥ်ဝဲ, စံးစ့ၢ်ကီးၦၤလၢဆၢကတီၢ်အံၤ တၢ်မနုၤကမၤသးအဂ့ၢ်, လၢတၢ်ထိၣ်သတြီၤတၢ်ဘူၣ်ထီၣ်ဘါထီၣ်ၦၤတဂၤလၢ, "အတ့လီၤမူခိၣ်ဒီး ဟီၣ်ခိၣ်, ပီၣ်လဲၣ်ဒီးထံထီၣ်ပၢၢ်တဖၣ်" ၦၤဂီၢ်မုၢ်တဖၣ်- လၢအမံၤတအိၣ်ကွဲး ဘၣ်အသးလၢသိဖိ, လၢအဒိးသံအသးလၢဟီၣ်ခိၣ်အခီၣ်ထံးလံၤလံၤန့ၣ်, အလံၥ်မူပူၤတဖၣ်န့ၣ်, ဘူၣ်ထီၣ်ဘါထီၣ်တၢ်ဒူတၢ်ဃိၤအံၤခဲလၢၥ်လီၤ. လီၣ်ဖျါ ၁၃း၈ အဂၤတမံၤန့ၣ်, ၦၤလၢအဘၣ်တၢ်ဃုထၢအီၤလၢအပိၥ်ကစၢ်ခ၇ံၥ်ခံဒီး တိၢ်န့ၢ်အတၢ်မၤလိၥ်တဖၣ်န့ၣ်, အမံၤကအိၣ်လီၤတဲၥ်လၢလံၥ်မူအပူၤန့ၣ်လီၤ. ဂ့ၤမးလၢမံၤကအိၣ်ကွဲးအသးလၢကစၢ်ယွၤအလံၥ်ကွဲးနီၣ်အပူၤ ဒိၣ်န့ၢ်ဒံး ၦၤကညီအလံၥ်ကွဲးနီၣ်အပူၤမးလဲၣ်.

ကစၢ်ယွၤဒုးအိၣ်ထီၣ်ၦၤမုၢ်နွံနံၤဖိအတၢ်အိၣ်ဖှိၣ် ဒ်သိးကစံၣ်တဲၤ တဲလီၤတၢ်ကစီၣ်အံၤဆူဟီၣ်ခိၣ်ချၢအဂီၢ်န့ၣ်လီၤ. လၢတၢ်န့ၣ်အဃိ, ပနီၢ်ကစၢ် ဒၣ်ဝဲကဘၣ်ဆီလဲကွံၥ်သးဆူတၢ်မ့ၢ်တၢ်တီလၢအအိၣ်လၢကစၢ်ခ၇ံၥ်အပူၤ ဒီးလဲလိၥ်ကွံၥ်သးဒီးကဲထီၣ်တၢ်သီ, "ခီဖျိတၢ်သးခုကစီၣ်အထူအယိၥ်" လၢ လီၣ်ဖျါ ၁၄း၆ အပူၤ, လၢအကံၢ်အလဲအိၣ်လၢကစၢ်ခ၇ံၥ်အတၢ်သံအုၣ်ခီၣ် အသးလၢ ပတၢ်အုၣ်က့ၤခီၣ်က့ၤအဂီၢ်အံၤန့ၣ်လီၤ.