---
title:  တၢ်သ့ၣ်ညါတၢ်မ့ၢ်တၢ်တီ
date:   19/06/2023
---

`ဖး ယိၤဟၣ် ၈း၃၂;  ယိၤဟၣ် ၇း၁၇ ဒီး ယိၤဟၣ် ၁၇း၁၇ တက့ၢ်.  ကစၢ်ခ၇ံၥ်ဟ့ၣ်ၦၤတၢ်အၢၣ်လီၤမနုၤတဖၣ်လၢ အဘၣ်ဃးဒီးတၢ်သ့ၣ်ညါ တၢ်မ့ၢ်တၢ်တီန့ၣ်လဲၣ်ဒီး ပထံၣ်အီၤသ့ဖဲလဲၣ်တပူၤလဲၣ်.`

ကစၢ်ယွၤအတၢ်ဃ့ကညးအလီၢ်ခံကတၢၢ်ဆူအၦၤဂီၢ်မုၢ်အအိၣ် အံၤန့ၣ် မ့ၢ်တၢ်ဃ့ၢ်ထီၣ်ကွံၥ်ဆူဘၤဘူၤလိၣ်အတၢ်ကမၣ်တဖၣ်အပူၤဒီး ဟးလၢတၢ်တီတၢ်လိၤအထူအယိၥ်အတၢ်ကပီၤအပူၤ လၢအဘၣ်တၢ်ထံၣ်န့ၢ် အီၤလၢကစၢ်ယွၤကလုၢ်ကထါအပူၤန့ၣ်လီၤ. တၢ်ကိးမံၤဒဲးအနီၣ်၀ံၥ်ခံန့ၣ် မ့ၢ်လံၥ်စီဆှံန့ၣ်လီၤ. ၦၤဂီၢ်မုၢ်တဖၣ် မ့ၢ်အိၣ်သန့ၤသးလၢလံၥ်စီဆှံအံၤ ဒီးပိၥ်ထွဲအတၢ်သိၣ်တၢ်သီဒီး, အဝဲသ့ၣ်တဘၣ်တၢ်လံၣ်အီၣ်လီအီၣ်လၢ မုၢ်နံၤခံကတၢၢ်အတၢ်ကီတၢ်ခဲအပူၤ, လီၤဆီဒၣ်တၢ်လၢ အမ့ၢ်မုၢ်အိၣ်ဘှံး အနံၤအံၤအဂ့ၢ်ဘၣ်န့ၣ်လီၤ.

မူခိၣ်ကလူးခံဂၤတဂၤ အတၢ်ကစီၣ်ဃ့ကညးၦၤလၢ ကတူၢ်လိၥ် တၢ်မ့ၢ်တၢ်တီဒီးသုတတူၢ်လိၥ်တၢ်ကမၣ်ဘၣ်, တူၢ်လိၥ်လံၥ်စီဆှံ, တဘၣ် တူၢ်လိၥ်လုၢ်လၢ်သ့ၣ်တဖၣ်, တူၢ်လိၥ်ကစၢ်ယွၤအတၢ်သိၣ်လိၣ်နဲၣ်လိ, ဒီးသုတတူၢ်လိၥ်တၢ်သိၣ်လိနဲၣ်လိလၢအကမၣ်တဖၣ်ဘၣ်အဂ့ၢ်န့ၣ်လီၤ.

မူခိၣ်ကလူးသၢဂၤတဂၤ, လၢအပိၥ်ထီၣ်မူခိၣ်ကလူးခံဂၤအတၢ်ကစီၣ် အံၤန့ၣ်, ဟ့ၣ်လီၤတၢ်ပလီၢ်လၢအဘၣ်ဃးဒီးတၢ်ဒူတၢ်ဃိၤအတၢ်ပနီၣ်န့ၣ်လီၤ. လၢလံၥ်စီဆှံအပူၤ ၀ံကလုၢ်ကထါအတၢ်စံးပၥ်တဖၣ်န့ၣ်, တၢ်ဒူတၢ်ဃိၤအံၤ ဘၣ်တၢ်ဒိလီၤအီၤလၢထံကီၢ်အတၢ်စိတၢ်ကမီၤန့ၣ်လီၤ. လီၣ်ဖျါ ၁၃ ဒီး ၁၄ တၢ်ဒူတၢ်ဃိၤလၢအဟဲထီၣ်လၢပီၣ်လဲၣ်ပူၤအံၤ အိၣ်ထီၣ်အသးလၢ လၢ၇ိမ့ၤ အတၢ်ဘူၣ်တၢ်ဘါလၢဟီၣ်ခိၣ်ချၢအံၤန့ၣ်လီၤ. တဆီဘၣ်တဆီအတီၢ်ပူၤဒီး, ၇ိမ့ၤတၢ်အိၣ်ဖှိၣ်အတၢ်စိတၢ်ကမီၤကသလၣ်လီၤအသးဆူဟီၣ်ခိၣ်ချၢဒီး ကဂုၥ်ကျဲးစၢးပၥ်ဖှိၣ်ထီၣ်တၢ်ဘူၣ်တၢ်ဘါအတၢ်စိတၢ်ကမီၤ ဒီးထံကီၢ်အတၢ်စိ တၢ်ကမီၤတဖၣ်န့ၣ်လီၤ. အတၢ်ပညိၣ်န့ၣ် ကဒုးအိၣ်ထီၣ်တၢ်ဃူတၢ်ဖိးလၢ ဟီၣ်ခိၣ်ချၢ ဖဲမုၢ်ကျိၤဝဲၤကွၢ်ကီခဲ, န့ဆၢၣ်အတၢ်ဟးဂူၥ်ဟးဂီၤ, တၢ်၇့လိၥ် မုၥ်လိၥ်လဲၤသးကဒံကဒါ, ထံရူၢ်ကီၢ်သဲးအတၢ်ကီတၢ်ခဲလၢဟီၣ်ခိၣ်ချၢအံၤ အိၣ်ဝဲအကတီၢ်န့ၣ်လီၤ.

ကီၢ်အမဲ၇ံကၣ်အံၤ ကတီခိၣ်၇ိၥ်မဲလၢ ဟီၣ်ခိၣ်အတၢ်ပၥ်ဖှိၣ်ထီၣ် အသးအပူၤအံၤန့ၣ်လီၤ. "မုၣ်ကီၤလံၢ်ကကိးၦၤဂီၢ်မုၢ်တဖၣ်လၢ အတၢ်လံၣ် တၢ်လီတဖၣ်အဖီလၥ် ခီဖျိတၢ်ကမၣ်အဒိၣ်ခံထံၣ်လၢအမ့ၢ်, သးသမူလၢ အသံတသ့ဘၣ်ဒီး မုၢ်ခီၣ်ထံးနံၤအတၢ်စီတၢ်ဆှံအံၤအပူၤန့ၣ်လီၤ. အခိၣ်တိ တထံၣ်န့ၣ် ဒုးအိၣ်ထီၣ်တၢ်နၥ်တၢ်၀ံတၢ်ကလၤအတၢ်စူၢ်တၢ်နၥ်အခီၣ်ထံး ခီၣ်ဘိ, ဒီးလၢခံတထံၣ်န့ၣ် ပၥ်ဂၢၢ်ပၥ်ကျၢၤ၇ိမ့ၤအတၢ်အိၣ်ဖှိၣ်အတၢ်စိ တၢ်ကမီၤန့ၣ်လီၤ. ခ၇ံၥ်ဖိအတၢ်အိၣ်ဖှိၣ်လၢအတမ့ၢ်၇ိမ့ၤအတၢ်အိၣ်ဖှိၣ် တဖၣ်န့ၣ် ကကဲထီၣ်ၦၤအဆိကတၢၢ်တဖုလၢကမၤသကိးတၢ်ဒီးတၢ်ဘူၣ်ထီၣ် ဘါထီၣ်တၢ်၀ံတၢ်ကလၤဒီး ကလဲၤနုၥ်လီၤမၤသကိးတၢ်ဒီး၇ိမ့ၤအတၢ်အိၣ်ဖှိၣ် န့ၣ်လီၤ. တၢ်စိတၢ်ကမီၤသၢမံၤအတၢ်ပၥ်ဖှိၣ်ထီၣ်သးအံၤ ကဒုးအိၣ်ထီၣ် ၇ိမ့ၤအတၢ်သိၣ်တၢ်သီမၤဟးဂီၤကွံၥ်တၢ်ခွဲးတၢ်ယၥ်အတၢ်သဘျ့လၢ တၢ်ဘူၣ်ထီၣ်ဘါထီၣ်တၢ်အဂီၢ်န့ၣ်လီၤ. E. G. White, The Great Controversy, p. 588.

တၢ်ကစီၣ်သ့ၣ်တဖၣ်အံၤ ကတၢၢ်ဝဲလၢတၢ်ဃ့ကညးအကိၢ်အဂီၤဆူ ၦၤပိၥ်ကစၢ်ခ၇ံၥ်ခံလၢအတီအလိၤတဖၣ် ဒ်သိးကတိၢ်န့ၢ်ကစၢ်ယွၤအတၢ် မၤလိၥ်ခီဖျိတၢ်စူၢ်တၢ်နၥ်အတၢ်အိၣ်မူလၢကစၢ်ခ၇ံၥ်အပူၤန့ၣ်လီၤ. (လီၣ်ဖျါ ၁၄း၁၂).

`မ့ၢ်နနၢ်ပၢၢ်ကစၢ်ခ၇ံၥ်အတၢ်ကတိၤလၢအမ့ၢ်, “တၢ်မ့ၢ်တၢ်တီ ကဒုးထူၣ်ဖျဲးနၤ” လီၤအံၤဒ်လဲၣ်. အခီပညီန့ၣ်မ့ၢ်မနုၤလဲၣ်. တၢ်မ့ၢ်တၢ်တီ ကဒုးထူၣ်ဖျဲးထီၣ်နၤလၢကျဲဒ်လဲၣ်. တၢ်ကတိၤလၢအမ့ၢ် “ပူၤဖျဲး” အံၤ အခီပညီအိၣ်ဒ်လဲၣ်.`