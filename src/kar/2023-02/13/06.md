---
title:  သိဖိ, သိဖိလၢအဘၣ်တၢ်မၤသံအီၤ
date:   22/06/2023
---

တၢ်အဒိအတဲၥ်လၢလံၥ်လီၣ်ဖျါအပူၤအိၣ်ဝဲအါမး, လံၥ်စီဆှံအဒိ အတဲၥ်လၢ အ၇့ဒိၣ်ဝဲလၢအမ့ၢ်ပယိၤလၢမူခိၣ် (လီၣ်ဖျါ ၁၂း၃, ၄, ၇), မူခိၣ်ကလူးယူၤလၢတၢ်ဖးဖီ, လီၣ်ဖျါ ၁၄း၆, ပိၥ်မုၣ်တဂၤဆ့ၣ်နီၤလၢ တၢ်ဒူ တၢ်ဃိၤဂီၤဆ|ၣ်ကလၥ်တဒုအလိၤ, လီၣ်ဖျါ ၁၇း၃ ဒီး တၢ်အဂၤတဖၣ်အဂ့ၢ် အကျိၤန့ၣ်လီၤ. တၢ်သ့ၣ်တဖၣ်အံၤ အိၣ်လၢကစၢ်ယွၤကလုၢ်ကထါအပူၤ, သးစီဆှံလီၤဘၣ်လၢစီၤယိၤဟၣ်အလိၤ လၢကကွဲးဝဲဖဲန့ၣ်ဒီး အိၣ်ဒီးတၢ်မၤလၢ အ၇့ဒိၣ်လၢကလီၣ်ဖျါထီၣ်တၢ်မ့ၢ်တၢ်တီဆူၦၤလၢအဖးဝဲတဖၣ်အဂီၢ်ဒီး မၤဝဲ န့ၣ်လီၤ. အဂ့ၢ်ဒ်လဲၣ်, စံးဝဲဒၣ်ဒ်အံၤ, "ၦၤလၢအဖးဒီးၦၤလၢအနၢ်ဟူ၀ံအကလုၢ် အကထါအံၤ, ဒီးတိၢ်န့ၢ်ဖံးဃၥ်တၢ်ကွဲးအသးအိၣ်လၢအပူၤန့ၣ်, ဘၣ်ဆိၣ်ဂ့ၤဝဲ လီၤ. အဂ့ၢ်ဒ်အံၤ အဆၢကတီၢ်ဘၣ်ဘူးတ့ၢ်လီၤ" (လီၣ်ဖျါ ၁း၃).

ဘၣ်ဆၣ်ဒီး, တၢ်ပနီၣ်အဂၤတမံၤအိၣ်ဖျါထိၣ်အသးအဘျီတဖၣ် အဘျီလၢ လံၥ်လီၣ်ဖျါဒီတကတီၢ်ညါအပူၤန့ၣ်လီၤ. တၢ်ပနီၣ်အံၤ မ့ၢ်မနုၤလဲၣ်, ဒီးမ့ၢ်အကဲတၢ်မနုၤအခၢၣ်စးတမံၤလဲၣ်.

`ဖး လီၣ်ဖျါ ၅း၆, ၈, ၁၂;  လီၣ်ဖျါ ၇း၁၇;  လီၣ်ဖျါ ၁၄း၁;  လီၣ်ဖျါ ၁၅း၃;  လီၣ်ဖျါ ၁၉း၇း  လီၣ်ဖျါ ၂၁း၂၂, ၂၃ ဒီး လီၣ်ဖျါ ၂၂း၁, ၃ တက့ၢ်. တၢ်အဒိလၢအမ့ၢ်သိဖိအံၤ အခီပညီမ့ၢ်မနုၤလဲၣ်ဒီး ဘၣ်မနုၤလၢအအိၣ် ဖျါထီၣ်အသးလၢလံၥ်လီၣ်ဖျါအပူၤအါစုအါဘျီအံၤန့ၣ်လဲၣ်.`

မ့ၢ်လီၤ, ဒ်လံၥ်လီၣ်ဖျါအလံၥ်မဲၥ်ဖျၢၣ်အတၢ်ကွဲးသးဆိကတၢၢ် ဖျါဝဲအသိး, အအံၤမ့ၢ်တၢ်လီၣ်ဖျါဘၣ်ဃး, "ကစၢ်ခ၇ံၥ်" န့ၣ်လီၤ. တမ့ၢ် ထဲလၢသိဖိဘၣ်, မ့ၢ်စ့ၢ်ကီးသိဖိလၢအဘၣ် "တၢ်မၤသံအီၤ" (လီၣ်ဖျါ ၅း၆, ၁၂;  လီၣ်ဖျါ ၁၃း၈). တၢ်န့ၣ်မ့ၢ်ကစၢ်ခ၇ံၥ်လၢအဘၣ်တၢ်ပျၤထီၣ်အီၤန့ၣ်လီၤ. အဝဲအံၤမ့ၢ်လၢသူၣ်ဒီဖျၢၣ်သးဒီဖျၢၣ်ညါ, တမ့ၢ်ထဲလံၥ်စီဆှံခဲလၢၥ်အပူၤဘၣ်, မ့ၢ်စ့ၢ်ကီးလၢလံၥ်လီၣ်ဖျါဒီးမူခိၣ်ကလူးသၢဂၤအတၢ်ကစီၣ်အပူၤန့ၣ်လီၤ. ပမ့ၢ်တအိၣ်ဒီးသိဖိ, သိဖိလၢအဘၣ်တၢ်မၤသံအီၤ, ကစၢ်ခ၇ံၥ်အတၢ်တူၢ်သံ အသး, ပတၢ်သံကွံၥ်လၢတၢ်ဒဲးဘးအပူၤ မ့ၢ်တအိၣ်ဘၣ်ဒီး, ပအိၣ်တီအိၣ်လိၤ လၢတၢ်ကိးၦၤအံၤအပူၤတသ့ဘၣ်, တၢ်မၤလၢကစၢ်ယွၤဒုးအိၣ်ထီၣ်တၢ်အိၣ်ဖှိၣ် လၢကမၤဝဲအဂီၢ်အံၤတသ့ဝဲဘၣ်န့ၣ်လီၤ.

"ပကဘၣ်ပၥ်သိဖိလၢအဒိးသံအသးအံၤလၢပတၢ်သိၣ်တၢ်သီ အကံၢ်ပူၤဒီး ပတၢ်မၤဒီးတၢ်လၢပစံၣ်တဲၤတဲလီၤတဖၣ်, တၢ်ကွဲးလၢပကွဲးအီၤ, တၢ်ထုကဖၣ်, တၢ်သူၣ်၀ံၣ်သးဆၢ, လံၥ်စီဆှံလၢပသိၣ်လိၦၤဂၤဒီး တၢ်လၢ ပမၤအီၤခဲလၢၥ်အံၤအပူၤန့ၣ်လီၤ. မ်တၢ်အဲၣ်လၢသိဖိပၥ်ဖျါထီၣ်လၢ ထူၣ်စုညါ အလိၤအံၤ ဆီတလဲကွံၥ်ပတၢ်ပၥ်သးလၢပတၢ်၇့လိၥ်သးတဂၤဒီးတဂၤအဖီခိၣ် ဒီးဆှၢၦၤဆူတၢ်ကဟုကယၥ်ဟီၣ်ခိၣ်အံၤအလိၤစ့ၢ်ကီးန့ၣ်တက့ၢ်." Angel Manuel Rodriguez, "The Closing of the Cosmic Conflict: Role o the Three Angels’ Messages,” p. 70.

လၢတၢ်ဒူတၢ်ဃိၤအတၢ်ပနီၣ်အကျါအံၤအပူၤ, ပယိၤဒုးအိၣ်ထီၣ် တၢ်ဒုးလၢအမ့ၢ်, တၢ်ဆါသံသတြိၥ်, တၢ်မၤအၢမၤနးဒီးတၢ်ဒူတၢ်ဃိၤအတၢ် ပနီၣ်ဘၣ်ဆၣ်, တၢ်လီၢ်အိၣ်လီၤတဲၥ်ဒ်ဝဲလၢ အမ့ၢ်သိဖိ, သိဖိလၢအဘၣ် တၢ်မၤသံအီၤအံၤအဂီၢ်န့ၣ်လီၤ. ဒီးအဝဲထဲတဂၤဧိၤ, ဒီးတၢ်လၢအမၤလၢ ပဂီၢ်လၢအဆၢကတီၢ်ခဲအံၤန့ၣ်, ကမၤကဒီးဝဲ တချုးလၢတၢ်ကတၢၢ်ခဲလၢၥ် ဘၣ်ဝဲဒံးဘၣ်- အဝဲန့ၣ်မ့ၢ်မူခိၣ်ကလူးသၢဂၤအတၢ်ကစီၣ်အဂ့ၢ်အကျိၤန့ၣ်လီၤ.

`ဘၣ်မနုၤလၢတၢ်ပၥ်သိဖိလၢပသူၣ်ကံၢ်သးလဲပူၤအံၤ အ၇့ဒိၣ်နီၢ်မး လၢပတၢ်ကစီၣ်အပူၤတမ့ၢ်ထဲလၢဆှၢၦၤဂၤအဂီၢ်ဘၣ်, မ့ၢ်စ့ၢ်ကီးလၢပနီၢ်သး တၢ်အိၣ်မူအဂီၢ်အံၤန့ၣ်လဲၣ်.`