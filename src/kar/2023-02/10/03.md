---
title:  တၢ်လီတၢ်၀့ၤအလီၢ်လံၤလၢအမ့ၢ်တၢ်သံတသ့ဘၣ်
date:   29/05/2023
---

`ဖး လီၣ်ဖျါ ၁၆း၁၃, ၁၄ ဒီး လီၣ်ဖျါ ၁၈း၂, ၂၃ တက့ၢ်. မ့ၢ်နထံၣ်တၢ်လၢအဘၣ်ထွဲလိၥ်အသးဒီးသး (တၢ်၀ံတၢ်ကလၤ) ဖဲလံၥ်စီဆှံ အဆၢတဖၣ်အပူၤအံၤန့ၣ်ဒ်လဲၣ်.`

တၢ်ပၥ်ဖျါထီၣ်လၢအမ့ၢ် "တၢ်၀ံတၢ်နါအိၣ်ဆိးတၢ်အလီၢ်" မ့တမ့ၢ် "တၢ်၀ံတၢ်နါတဖၣ်အသး" ဒီး "တၢ်အူတၢ်သမူတၢ်" တဖၣ်အံၤ ဒုးနဲၣ်ဖျါထီၣ် တၢ်၀ံတၢ်နါအတၢ်ဖံးတၢ်မၤတဖၣ်ခဲလၢၥ်န့ၣ်လီၤ. လၢတၢ်န့ၣ်အဃိ, ပဘၣ် တၢ်ဟ့ၣ်ပလီၢ်ၦၤဘၣ်ဃးတၢ်လံၣ်တၢ်လီဖးဒိၣ်ခံမံၤလၢမုၢ်နံၤခံကတၢၢ်အံၤန့ၣ် တမ့ၢ်တၢ်လီၤကမၢကမၣ်ဘၣ်. တမံၤန့ၣ် ကမ့ၢ် "သးလၢအသံတသ့ဘၣ်" "ကလၤလၢအသံတသ့ဘၣ်" န့ၣ်လီၤ. E. G. White, The Great Controversy, p. 558.

မ့ၢ်လီၤ, ပထံၣ်ဘၣ်တၢ်သ့ၣ်တဖၣ်အံၤ ညီမးလၢမုၢ်မဆါတနံၤညါအံၤ န့ၣ်လီၤ. လၢခ၇ံၥ်ဖိသ့ၣ်တဖၣ်အကျါဒၣ်လဲၥ် တၢ်သ့ၣ်ညါတူၢ်လိၥ်ဘၣ်ဃး ဒီးသး (ကလၤ) လၢအသံတသ့ဘၣ်န့ၣ် အိၣ်ဝဲဒီးကဲထီၣ်တၢ်အဒိၣ်အမုၢ် တမံၤလၢခ၇ံၥ်ဖိအတၢ်စူၢ်တၢ်နၥ်အပူၤန့ၣ်လီၤ. ခ၇ံၥ်ဖိအါအါကလဲၥ် နၥ်ဝဲလၢ ၦၤတဂၤလၢ်လၢ်မ့ၢ်သံန့ၣ်, တဘျီဃီကတုၤထီၣ်ဝဲဆူမူခိၣ်ဘီမုၢ် မ့တမ့ၢ် ကတုၤလၢလ၇ၥ်အပူၤန့ၣ်လီၤ. ပနၢ်ဟူဘၣ်ခဲအံၤခဲအံၤလၢ သ၇ၣ်ဖးဒိၣ် Billy Graham သံ၀ံၤဒီး ခဲအံၤန့ၣ်အိၣ်ဘၣ်ဝဲမုၥ်မုၥ်ခုၣ်ခုၣ်လၢမူခိၣ်ဘီမုၢ်အပူၤ ဖဲကစၢ်ခ၇ံၥ်ကတီၤပၥ်လၢအဂီၢ်န့ၣ်လီၤ. တၢ်သ့ၣ်တဖၣ်အံၤ ဘၣ်တၢ်သိၣ် လီၤအီၤဖဲတၢ်ဟီတ၇ါလၢသ၇ိၥ်အပူၤအကတီၢ်, လၢကၠိတီၤပူၤဒီး လီၤဆီဒၣ်တၢ် ဖဲတၢ်သွၣ်ခိၣ်အဆၢကတီၢ်န့ၣ်လီၤ.

`ဖး စံၣ်တဲၤတဲလီၤ ၉း၅;  ယိၤဘး ၁၉း၂၅-၂၇;  ၁သ့းစၤလနံ ၄း၁၆, ၁၇;  လီၣ်ဖျါ ၁၄း၁၃ တက့ၢ်. ကစၢ်ယွၤဟ့ၣ်အၦၤဂီၢ်မုၢ်တၢ်သိၣ်လိနဲၣ်လိ လၢအဘၣ်ဃးဒီးသးအတၢ်မူလၢသံ၀ံၤအလီၢ်ခံန့ၣ် မ့ၢ်မနုၤလဲၣ်ဒီးပထံၣ်န့ၢ် တၢ်မုၢ်လၢ်ဖဲလဲၣ်တပူၤလဲၣ်.`

ဘၤဘူၤလိၣ်တၢ်လံၣ်တၢ်လီအဒိၣ်ကတၢၢ်တမံၤန့ၣ် မ့ၢ်တၢ်နၢ်ပၢၢ် ဘၣ်ဃးဒီးတၢ်သံအဂ့ၢ်လၢအိၣ်သူၣ်လီၤအသးလၢတၢ်နၥ်လၢအမ့ၢ်သး (ကလၤ) သံဝဲတသ့ဘၣ်အံၤ မ့ၢ်တၢ်လံၣ်တၢ်လီတမံၤလၢအဘၣ်ဃးဒီးနီၢ်သးအတၢ်နၥ် န့ၣ်လီၤ. ပမ့ၢ်နၥ်လၢၦၤသံကွံၥ်တဖၣ်အံၤ အိၣ်မူဝဲသ့လၢတၢ်တမံၤမံၤအဖီခိၣ် ဒီးဆဲးကျိးက့ၤဒီးၦၤလၢအအိၣ်မူသ့ၣ်တဖၣ် သ့ဝဲဒီးပတြီဃၥ်မုၣ်ကီၤလံၢ် အတၢ်လီတၢ်၀့ၤလၢအအိၣ်ဝဲအါအါကလဲၥ်အံၤကသ့ဒ်လဲၣ်. ၦၤလၢနသ့ၣ်ညါ အီၤ, နမိၢ်ပၢ်မ့ၢ်ဂ့ၤ, ဖိမ့ၢ်ဂ့ၤ မ့တမ့ၢ်ၦၤလၢနအဲၣ်အီၤတဂၤဂၤ သံတ့ၢ်လံ ဘၣ်ဆၣ် သတူၢ်ကလၥ်ဟဲပၢၢ်ထီၣ်ဒီးစံးကတိၢ်တၢ်ဒီးနၤန့ၣ်ဒီး, တၢ်အံၤညီမး ဝဲလၢနကဘၣ်တၢ်လံၣ်တၢ်လီဒိၣ်ဒိၣ်မုၢ်မုၢ်န့ၣ်လီၤ. တၢ်သ့ၣ်တဖၣ်အံၤ မၤတ့ၢ်အသးလၢအပူၤကွံၥ်, လၢအဆၢကတီၢ်ခဲအံၤဒီး မ့ၢ်တၢ်လီၤတံၢ်တမံၤလၢ ကမၤဒ်အသးခါဆူညါဖဲမုၢ်နံၤခံကတၢၢ်အတီၢ်ပူၤန့ၣ်လီၤ. ပတၢ်တြီဆၢ အိၣ်ဝဲဒၣ်ထဲတမံၤလၢအမ့ၢ်ပတၢ်အိၣ်သူၣ်လီၤအသးလၢ ကစၢ်ယွၤအကလုၢ် ကထါအတၢ်သိၣ်လိနဲၣ်လိဒီးတၢ်သန့ၤသးလၢလံၥ်စီဆှံအတၢ်သိၣ်လိသ့ၣ် တဖၣ်လၢအဘၣ်ဃးဒီးတၢ်သံလၢအမ့ၢ်တၢ်မံအံၤ တုၤလၢကစၢ်ခ၇ံၥ်ဟဲက့ၤ ကဒီးခံဘျီတဘျီအကတီၢ်န့ၣ်လီၤ.

တၢ်အဒိအတဲၥ်တဖၣ်လၢအမ့ၢ်တနၥ်တၢ်၀ံတၢ်ကလၤအိၣ်ဝဲလၢ နသိးနကျါလၢမုၢ်မဆါတနံၤညါအံၤန့ၣ် မ့ၢ်မနုၤလဲၣ်. ဘၣ်မနုၤလၢတၢ်သး စဲဘူးဒီးကစၢ်ယွၤကလုၢ်ကထါအံၤ မ့ၢ်ပတၢ်တြီဆၢထဲတမံၤဧိၤလဲၣ်.