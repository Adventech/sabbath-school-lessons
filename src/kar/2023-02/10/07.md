---
title:  တၢ်ဆိကမိၣ်ဆူညါအဂီၢ်
date:   02/06/2023
---

"ဘၤဘူၤလိၣ်ဖးဒိၣ်" လၢလံၥ်လီၣ်ဖျါအပူၤအံၤ မ့ၢ်တၢ်ဘူၣ်တၢ်ဘါ လၢအကမၣ်တဖၣ်အတၢ်ပၥ်ဖှိၣ်ထီၣ်သး ဖဲတၢ်ဆၢကတီၢ်အလီၢ်ခံကတၢၢ်အံၤ အကတီၢ်န့ၣ်လီၤ. "ဘၤဘူၤလိၣ်ဖးဒိၣ်" မ့ၢ်မံၤလၢအဘၣ်တၢ်ဒိလီၤအီၤလၢ အမ့ၢ်တၢ်ဘူၣ်တၢ်ဘါသၢမံၤလၢ အမ့ၢ်၇ိမ့ၤအပၤပၤ (ပ၇ံၣ်ကၠံၣ်), ခ၇ံၥ်ဖိလၢ အတမ့ၢ်ပ၇ံၣ်ကၠံၣ်လၢအတၢ်နၥ်ကမၣ်တဖၣ်ဒီး ၦၤလၢအနၥ်တၢ်၀ံတၢ်ကလၤ (သး) သ့ၣ်တဖၣ်အံၤ အတၢ်ပၥ်ဖှိၣ်ထီၣ်အသးန့ၣ်လီၤ. တၢ်ကတိၤလၢအမ့ၢ် "ဘၤဘူၤလိၣ်" အံၤ ဘၣ်ဃးဒီးအတၢ်က၇ၢက၇ိဒၣ်ဝဲဒီး အခိၣ်အနၢ်သ့ၣ် တဖၣ်လီၤ, တမ့ၢ်တၢ်အိၣ်ဖှိၣ်ဖိသ့ၣ်တဖၣ်ထဲန့ၣ်ညါဘၣ်လီၤ. တၢ်အိၣ်ဖှိၣ်အံၤ ဘၣ်တၢ်ပၥ်ဖျါထီၣ်အီၤလၢအမ့ၢ် "ထံအါ" န့ၣ်လီၤ. (လီၣ်ဖျါ ၁၇း၁, ၁၅). SDA Bible Commentary, vol. 7, pp. 851, 852.

လၢလံၥ်စီဆှံအလီၢ်လံၤတကတြူၢ်အပူၤန့ၣ်, ၦၤသံကွံၥ်အံၤအသး (အ၀ံအကလၤ) န့ၣ် မ့ၢ်တၢ်လၢအ၇့ဒိၣ်တမံၤလၢ ဘၤဘူၤလိၣ်အတၢ်ဘူၣ်ထီၣ် ဘါထီၣ်အပူၤန့ၣ်လီၤ. ၦၤဘၤဘူၤလိၣ်ဖိသ့ၣ်တဖၣ်န့ၣ် အိၣ်ဒီးအတၢ်စူၢ် တၢ်နၥ်ဒိၣ်ဒိၣ်မုၢ်မုၢ်လၢ သး (တၢ်၀ံတၢ်ကလၤ) အံၤ သံဝဲတသ့ဘၣ်အဂ့ၢ်န့ၣ် လီၤ. အဝဲသ့ၣ်နၥ်ဝဲ, ဖဲၦၤတဂၤလၢ်လၢ်သံကွံၥ်ဝဲအဆၢကတီၢ်န့ၣ်, အကလၤ လဲၤနုၥ်ဆူဟီၣ်ခိၣ်တဖျၢၣ်လၢအဘၣ်ဃးဒီးတၢ်၀ံတၢ်ကလၤအံၤန့ၣ်လီၤ. တၢ်နၥ်လၢအမ့ၢ်သးလၢအသံတသ့ဘၣ်အံၤ တမ့ၢ်တၢ်အိၣ်ဖျါတမံၤလၢ လံၥ်စီဆှံအတၢ်သိၣ်လိနဲၣ်လိအပူၤန့ၣ်ဘၣ်လီၤ. ၦၤယူဒၤဖိအတၢ်ကွဲးလၢ အမ့ၢ် Encyclopedia ပၥ်ဖျါထီၣ်ဖျါဖျါလၢတၢ်စူၢ်တၢ်နၥ်ကမၣ်လၢသးသံဝဲတသ့ ဘၣ်အံၤ ဟဲကဲထီၣ်သးအခီၣ်ထံးအဂ့ၢ်အကျိၤန့ၣ်လီၤ. "တၢ်စူၢ်တၢ်နၥ်လၢ အမ့ၢ်၀ံကလၤဆဲးအိၣ်မူဒ်လၢၦၤတဂၤသံကွံၥ်အလီၢ်ခံအံၤ တဘၣ်တၢ်ထံၣ်န့ၢ် အီၤလၢလံၥ်စီဆှံအပူၤနီတထံၣ်ဘၣ်. တၢ်နၥ်လၢအမ့ၢ်သးသမူသံတသ့ ဘၣ်န့ၣ် ဟဲနုၥ်လီၤလၢၦၤယူဒၤဖိအကျါ ခီဖျိတၢ်ထံၣ်လိၥ်သးဒီးၦၤဟ့းလ့ၣ်ဖိ အတၢ်ဆိကမိၣ်ဆိကမးလၢ Plato ပၥ်ဖျါထီၣ်ဝဲလၢ အဘၣ်ထွဲလိၥ်အသးဒီး ၦၤဘၤဘူၤလိၣ်, ၦၤအဲၤကူပတူးဖိအတၢ်ခူသူၣ်တဖၣ်န့ၣ်လီၤ. Kaufmann Kohler, The Jewish Encyclopedia, "Immortality of the Soul," 1906.