---
title:  ကျဲလၢအဖျါဘၣ်မးဝဲလၢၦၤကညီအမဲၥ်ညါ
date:   28/05/2023
---

ဘၣ်ဃးဒီးမုၢ်နံၤခံကတၢၢ်န့ၣ်, ကစၢ်ခ၇ံၥ်ပၥ်ဖျါထီၣ်တၢ်ကတိၤလၢ အစိဒိၣ်ကမီၤထီတမံၤန့ၣ်လီၤ, "အဂ့ၢ်ဒ်အံၤ, ခ၇ံၥ်အဘျၣ်တဖၣ်ဒီး၀ံအဘျၣ် တဖၣ် ကအိၣ်ထီၣ်ဝဲ, ဒီးကဟ့ၣ်တၢ်အပနီၣ်လီၤလးဒီး တၢ်လီၤလိၣ်လီၤလး သ့ၣ်တဖၣ်, ဒ်သိးမ့ၢ်သ့ဒီး, ကလီန့ၢ်ၦၤလၢအဘၣ်တၢ်ဃုထၢအီၤတဖၣ်ဒၣ်လဲၥ် လီၤ" မၢ်ကူး ၁၃း၂၂. မတၤသ့ၣ်တဖၣ်လၢအဘၣ်တၢ်ဃုထၢအီၤလဲၣ်. ကစၢ်ခ၇ံၥ်စံးလၢအလီၢ်ခံဒ်အံၤ, "ဒီးအဝဲဒၣ်န့ၣ် ကမၢလီၤအကလူးတဖၣ်, အိၣ်ဒီးကွဲၤအသီၣ်ဖးဒိၣ်, ဒီးကဒုးအိၣ်ဖှိၣ်၇ိဖှိၣ်အၦၤလၢအဃုထၢအီၤတဖၣ်, လၢအအိၣ်လၢမူပူၤကလံၤလွံၢ်ကျိၤလၢမူထံးအဝဲတခီပၢၢ်လၢမူထံးအဝဲတခီလီၤ" (မးသဲ ၂၄း၃၁). လီၤပျံၤမးလီၤတမ့ၢ်ဧါ. တၢ်လံၣ်တၢ်လီလၢမုၢ်နံၤခံကတၢၢ် သ့ၣ်တဖၣ်အံၤ ဒိၣ်ဝဲအါဝဲထဲလဲၣ်န့ၣ် တုၤဒၣ်လဲၥ်ၦၤလၢအသူၣ်တီသးတီတဖၣ် ကလီၤလၢတၢ်လီၤပျံၤလီၤဖုးလၢတၢ်လံၣ်တၢ်လီအံၤအပူၤန့ၣ်လီၤ.

`ဖး လီၣ်ဖျါ ၁၂း၉ တက့ၢ်. ၦၤလၢအဘၣ်တၢ်လ့ပစီအီၤလၢ မုၣ်ကီၤလံၢ်န့ၣ် မ့ၢ်မတၤသ့ၣ်တဖၣ်လဲၣ်. ပနၢ်ပၢၢ်တၢ်ကတိၤတဖၣ်အံၤလၢ ဒ်လဲၣ်အကလုၥ်လဲၣ်.`

မ့ၢ်တၢ်အနီၢ်ကီၢ်တမံၤလၢ ကစၢ်ယွၤန့ၣ် ကအိၣ်ဒီးအၦၤဂီၢ်မုၢ်လၢ အတီအလိၤဖဲမုၢ်နံၤခံကတၢၢ်အံၤ ဒ်လၢအပူၤကွံၥ်အစိၤစိၤတဖၣ်အသိးန့ၣ်လီၤ. ဘၣ်ဆၣ်ဒီးတၢ်ကွဲးအိၣ်ဖျါဖဲအံၤ ပၥ်ဖျါထီၣ်ဝဲလၢမုၣ်ကီၤလံၢ်အတၢ်လံၣ်အံၤ သလၣ်လီၤအသးနီၢ်ကီၢ်မးန့ၣ်လီၤ.

`ဖး ကတိၤဒိ ၁၄း၁၂ တက့ၢ်. တၢ်ဟ့ၣ်ပလီၢ်အဒိၣ်အမုၢ်လၢ အဘၣ် တၢ်ဟ့ၣ်လီၤၦၤဖဲအံၤန့ၣ် မ့ၢ်မနုၤလဲၣ်.`

ၦၤဂီၢ်မုၢ်သ့ၣ်တဖၣ်န့ၣ် ဘၣ်တၢ်စံးကတိၤအဝဲသ့ၣ်လၢ ကလူၤပိၥ်ထွဲ အနီၢ်ကစၢ်ဒၣ်ဝဲအတၢ်ဆိကမိၣ်ဆိကမးအကျဲ ဒ်သိးကဆၢတဲၥ်တၢ်အဘၣ်ဒီး ကမၣ်, တၢ်ဂ့ၤဒီးတၢ်အၢအဆၢသ့ဝဲဒီး အိၣ်မူပိၥ်ထွဲဝဲအဂီၢ်န့ၣ်လီၤ. ဘၣ်ဆၣ်ဒီး လံၥ်စီဆှံစံးၦၤလၢ ပဝဲဒၣ်ခဲလၢၥ်အံၤ ပမ့ၢ်ၦၤတၢ်ဒဲးဘးဖိ, အိၣ်ဒီးတၢ်သံၣ်သူ မီၤကျၥ်န့ၣ်လီၤ. ယံး၇မံယၤ ၁၇း၉;  ၇ိမ့ၤ ၃း၉-၁၈ ဒီးတၢ်နၥ်န့ၢ်ပတၢ် သ့ၣ်ညါဒၣ်ဝဲအံၤန့ၣ် ကဆှၢၦၤဆူကျဲလၢကမၤကမၣ်တၢ်အဂီၢ် လၢတယံၥ်ဘၣ် အတီၢ်ပူၤအံၤန့ၣ်လီၤ. တၢ်အၢတၢ်သီဟဲနုၥ်လီၤဆူတၢ်ဆၢကတီၢ်ကိးစဲၤဒဲးအံၤ အပူၤ ခီဖျိၦၤသ့ၣ်တဖၣ်လၢအစံးလီၤအသးလၢ အမၤတၢ်အမ့ၢ်အတီတဖၣ်အံၤ အဃိန့ၣ်လီၤ. အဝဲသ့ၣ်လူၤပိၥ်ထွဲကျဲလၢဆိကမိၣ်ဝဲဘၣ်မးလၢအမဲၥ်ညါန့ၣ် လီၤ.

လၢတၢ်သ့ၣ်တဖၣ်အံၤအလီၢ်န့ၣ်, ပဘၣ်ဘျၢလီၤပနီၢ်ကစၢ်အသးဆူ ကစၢ်ယွၤကလုၢ်ကထါအပူၤ, ဒီးလၢအကလုၢ်ကထါအံၤ, ပဟ့ၣ်လီၤသးဆူ သးစီဆှံအပူၤ, မၤလိတၢ်မ့ၢ်တၢ်တီဒီးတၢ်အဘၣ်လၢတၢ်တမ့ၢ်တတီဒီး တၢ်ကမၣ်အံၤအပူၤ, မၤလိတၢ်ဂ့ၤဆူတၢ်အၢအံၤအပူၤန့ၣ်လီၤ. ပမ့ၢ်ဟ့ၣ်လီၤ သးလၢပနီၢ်ကစၢ်ဒၣ်ဝဲအတၢ်ဆိကမိၣ်ဒီးတၢ်သ့ၣ်ညါနၢ်ပၢၢ်တၢ်အပူၤအံၤန့ၣ်, ပလီၤဘျၢကွံၥ်ဆူမုၣ်ကီၤလံၢ်အတၢ်လီတၢ်၀့ၤအပူၤညီကဒၣ်န့ၣ်လီၤ.

ဆိကမိၣ်ထီၣ်တၢ်အဒိအတဲၥ်လၢ ၦၤသ့ၣ်တဖၣ်မၤတၢ်လၢအနီၢ်ကစၢ် ဒၣ်ဝဲ နၥ်လၢအဘၣ်အံၤတဖၣ်တုၤဒၣ်လဲၥ်အဝဲသ့ၣ်ဆိကမိၣ်လၢ အတၢ်မၤအံၤ နၥ်ဝဲလၢအမ့ၢ်တၢ်ဘၣ်ယွၤအသးဘၣ်ဆၣ် မၤတၢ်အၢတၢ်သီအဂ့ၢ်န့ၣ်တက့ၢ်. ပဒိးန့ၢ်ဘၣ်တၢ်မၤလိလၢတၢ်ဟးဂူၥ်ဟးဂီၤအတၢ်ဟဲကဲထီၣ်အသးတဖၣ်အံၤ အပူၤသ့ဝဲဒ်လဲၣ်.