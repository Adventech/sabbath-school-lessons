---
title:  မုၣ်ကီၤလံၢ်အတၢ်လံၣ်တၢ်လီလၢခံကတၢၢ်တဖၣ်
date:   27/05/2023
---

### တၢ်မၤလိတနွံအံၤအဂီၢ်ဖး
လီၣ်ဖျါ ၁၂း၉;  လီၣ်ဖျါ ၁၆း၁၃, ၁၄;  ၁သ့းစၤလနံ ၄း၁၆, ၁၇;  ယဃ့းစက့လး ၈း၁၆;  ယဃ့းစက့လး ၂၀း၁-၂၀း  လီၣ်ဖျါ ၁၈း၄, ၅.

> <p>တၢ်ကလုၢ်ထူ</p>
> "မၤစီဆှံအီၤလၢနတၢ်မ့ၢ်တၢ်တီတက့ၢ်. နကလုၢ်ကထါန့ၣ် မ့ၢ်တၢ်မ့ၢ်တၢ်တီလီၤ. ဒ်နမၢလီၤယၤဆူဟီၣ်ခိၣ်အသိးန့ၣ်, ယမၢလီၤစ့ၢ်ကီး အီးဆူဟီၣ်ခိၣ်လီၤ" (ယိၤဟၣ် ၁၇း၁၇, ၁၈).

တၢ်ဆၢကတီၢ်န့ၣ် မ့ၢ်လါစဲၣ်ပတ့ဘၢၣ်မုၢ်ဂီၤဃံလၤတဂီၤ ဖဲ Chicago အ၀့ၢ်ပူၤန့ၣ်လီၤ. မ့ၢ်တၢ်ဆၢကတီၢ်ဖဲမုၢ်ဟဲထီၣ်ကပီၤလီၤလၢ Michigan  နိၣ်အဖီခိၣ်, ဖဲၦၤလဲၤတၢ်က့ၤတၢ်သ့ၣ်တဖၣ်ဂုၥ်လဲၤဂုၥ်က့ၤလၢသိလ့ၣ်ကတံၥ် ကတူၥ်အကျါလၢ Kennedy ဒီး Eisenhower ကျဲမုၢ်ဖးဒိၣ်အဖီခိၣ်, ဒီးဖိသၣ် သ့ၣ်တဖၣ်လဲၤဆူကၠိအကတီၢ်အဖၢမုၢ်န့ၣ်, တၢ်ကဲထီၣ်သးလၢအလီၤပျံၤ လီၤဖုးအိၣ်ထီၣ်ဝဲလၢ Chicaga ၀့ၢ်ဖိတဖၣ်အသူၣ်ကံၢ်သးလဲအပူၤန့ၣ်လီၤ. ၦၤ၀့ၢ်ဖိသ့ၣ်တဖၣ်န့ၣ် ဒိးန့ၢ်ဘၣ်တၢ်ဆိက့ဆါဘီတမံၤဒိၣ်ဒိၣ်ကလဲၥ်ဒီး တနီသးသမူဟးထီၣ်ကွံၥ်ဝဲခီဖျိအီဘၣ်ကသံၣ်ဖျၢၣ် (Tylenol) အဃိန့ၣ်လီၤ. တုၤမ့ၢ်တၢ်မၤကွၢ်ကသံၣ်အံၤဒီး ထံၣ်ဘၣ်ဝဲလၢအအိၣ်ဒီးတၢ်စုၣ်အၢအၢန့ၣ် လီၤ. ၦၤလၢအသးတဂၢၢ်တကျၢၤဘၣ်တဂၤ ၇ၤလီၤကသံၣ်ဘုၣ်အဝဲအံၤန့ၣ် လီၤ. ဘၣ်ဆၣ်မတၤတဂၤလၢအမၤတၢ်အံၤန့ၣ်, တုၤမုၢ်မဆါတနံၤအံၤဒၣ်လဲၥ် ၦၤတသ့ၣ်ညါလၢအဂ့ၢ်အကျိၤဘၣ်လီၤ.

ဒ်ပထံၣ်ဘၣ်အသိး, လံၥ်လီၣ်ဖျါဟ့ၣ်ပလီၢ်ၦၤလၢ, “ၦၤဟီၣ်ခိၣ်ဖိသ့ၣ် တဖၣ်” တၢ်စုၣ်အၢလၢအမ့ၢ် “ဘၤဘူၤလိၣ်အစပံးထံ” န့ၣ်လီၤ. တၢ်သိၣ်လိ ကမၣ်တဖၣ် ပၥ်ဖျါထီၣ်ဝဲလၢ တၢ်အီၤစပံးထံအံၤလၢအကတၢၢ်န့ၣ် ကတုၤ ထဲလၢတၢ်သံအပူၤန့ၣ်လီၤ. မ့ၢ်သနၥ်က့ဒ်န့ၣ်ဒီး, တၢ်တပၥ်လီၤတဲၥ်ကသံၣ်လၢ အနၢၤတၢ်စုၣ်တၢ်ပျၢ်လၢကတြီဃၥ်နီၢ်သးအတၢ်စုၣ်တၢ်ပျၢ်အံၤအဂီၢ်ဘၣ်ဧါ-မူခိၣ်ကလူးသၢဂၤအတၢ်ကစီၣ်တဖၣ်အံၤ လၢမနုၤအဂီၢ်လဲၣ်.

တနွံအံၤတၢ်မၤလိန့ၣ်, ပကဆဲးကွၢ်ကဒီးတမ့ၢ်ထဲလၢဘၤဘူၤလိၣ် အတၢ်လံၣ်တၢ်လီတဖၣ်အဂ့ၢ်အကျိၤဘၣ်, မ့မ့ၢ်တခီ ကစၢ်ခ၇ံၥ်အတၢ်၇ဲၣ် တၢ်ကျဲၤလၢကအုၣ်က့ၤခီၣ်က့ၤၦၤကညီလၢတၢ်သံအပူၤစ့ၢ်ကီးန့ၣ်လီၤ.