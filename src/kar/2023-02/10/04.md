---
title:  ဘၤဘူၤလိၣ်, တၢ်ဘူၣ်ထီၣ်ဘါထီၣ်မုၢ်အလီၢ်ခၢၣ်သး
date:   30/05/2023
---

တၢ်ဘူၣ်ထီၣ်ဘါထီၣ်မုၢ်အံၤ အိၣ်ဖျါလီၤဆီလၢကီၢ်အဲၤကူးပတူး, အၤရ|၇ံၣ်, ပး၇းဒီးဘၤဘူၤလိၣ်ထံလီၢ်ကီၢ်ပူၤသ့ၣ်တဖၣ်အံၤန့ၣ်လီၤ. James G. Frazer ကွၢ်ထံကွၢ်ဆးဝဲလၢအလံၥ်ကွဲးအပူၤလၢအမ့ၢ်, "The Worship of Nature" ဒီးကွဲးဖျါထီၣ်ဝဲ, "ဖဲဘၤဘူၤလိၣ်လၢပျၢၤအပူၤန့ၣ်, တၢ်ဘူၣ်ထီၣ် ဘါထီၣ်မုၢ်အံၤ အိၣ်ထီၣ်တ့ၢ်အသးလၢပျၢၤဆံးယံၥ်လဲၣ်န့ၣ်မးၦၤတသ့ၣ်ညါ ဝဲဘၣ်." vol. 1, p. 529. ဖျါမးလၢတၢ်လီၤကမၢကမၣ်တမံၤလီၤ, ဘၣ်ဆၣ် ဘၤဘူၤလိၣ်အတၢ်ဘူၣ်ထီၣ်ဘါထီၣ်မုၢ်အံၤ အတၢ်စိတၢ်ကမီၤလီၤဘၣ်လၢ ကစၢ်ယွၤအၦၤဂီၢ်မုၢ်တဖၣ်အကျါ လၢလံၥ်စီဆှံအလီၢ်လံၤတကတြူၢ်အတၢ် ပၥ်ဖျါအပူၤန့ၣ်လီၤ.

`ဖး ယဃ့းစက့လး ၈း၁၆ ဒီး ၂စီၤပၤ ၂၃း၅, ၁၁ တက့ၢ်. ၀ံသ့ၣ် တဖၣ်ကွဲးတၢ်ဂ့ၢ်ဘၣ်ဃးဒီးတၢ်ဘူၣ်ထီၣ်ဘါထီၣ်မုၢ်အတၢ်စိတၢ်ကမီၤ လီၤဘၣ်လၢကီၢ်အံၣ်စ၇့လးဒီးယူဒၤအပူၤအံၤန့ၣ် မ့ၢ်မနုၤလဲၣ်. ကွၢ်စ့ၢ်ကီး  ၇ိမ့ၤ ၁း၂၅ တက့ၢ်.`

၀ံယဃ့းစက့လးပၥ်ဖျါထီၣ်ကစၢ်ယွၤအၦၤဂီၢ်မုၢ်တဖၣ်လၢ ဃၣ်ဒူချၢ အသးဒီးကစၢ်ယွၤ ဒီးဘူၣ်ထီၣ်ဘါထီၣ်မုၢ်, ဃၣ်အသးဆူမုၢ်ထီၣ်တကပၤန့ၣ် လီၤ. လၢတၢ်ဘူၣ်ထီၣ်ဘါထီၣ်တၢ်ဘၣ်တ့အကစၢ်လၢအတ့လီၤမုၢ်အဂီၢ်န့ၣ်, အဝဲသ့ၣ်ဘူၣ်ထီၣ်ဘါထီၣ်မုၢ်လၢယွၤအလီၢ်န့ၣ်လီၤ.
ဖဲလီၣ်ဖျါ ၁၇ အပူၤန့ၣ်, စီၤယိၤဟၣ်ပၥ်ဖျါထီၣ်တၢ်ဆၢကတီၢ် ဖဲဘၤဘူၤလိၣ်အတၢ်ဘူၣ်ထီၣ်ဘါထီၣ်တၢ်တဖၣ်, ပၥ်ဃုၥ်ဒီးတၢ်ဘူၣ်ထီၣ် ဘါထီၣ်မုၢ်အံၤန့ၣ် ကဟဲနုၥ်လီၤဆူခ၇ံၥ်ဖိတၢ်အိၣ်ဖှိၣ်အပူၤ ခီဖျိတၢ်မၤဃူ မၤဖိးက့ၤတၢ်အဃိန့ၣ်လီၤ. စီၤပၤ (Constantine) ခီၤစတဲၤတ့ အတၢ် ဆီလဲကွံၥ်အသး (ကဲထီၣ်ခ၇ံၥ်ဖိတဂၤ) ဖဲခ၇ံၥ်နံၣ်လွံၢ်ကယၤအဆိအဆၢ ကတီၢ်န့ၣ်, ဒုးအိၣ်ထီၣ်တၢ်သူၣ်ဖှံသးညီလၢ ၇ိမ့ၤအတၢ်ပၢတၢ်ြပးအပူၤန့ၣ်  လီၤ. စီၤပၤ Constantine အိၣ်ဒီးတၢ်သးလီၤပလိၥ်အသးဒိၣ်ဒိၣ်မုၢ်မုၢ် ဃုၥ်ဒီးတၢ်ဘူၣ်ထီၣ်ဘါထီၣ်မုၢ်အဂီၢ်န့ၣ်လီၤ. ၦၤကွဲးတၢ်စံၣ်စိၤတဲစိၤသ၇ၣ်လၢ အမံၤဟူသၣ်ဖျါ, Edward Gibbon ကွဲးဝဲဒ်အံၤ, "မုၢ်အံၤဘၣ်တၢ်မၤလၤ မၤကပီၤအီၤလၢ အမ့ၢ်တၢ်အံးက့ၤကွၢ်က့ၤတၢ်လၢ တၢ်မၤနၢၤအီၤတသ့ဘၣ် တမံၤဒီး မ့ၢ်တၢ်ကဟုကယၥ်တၢ်လၢ Constantine အဂီၢ်န့ၣ်လီၤ. (The History of the Decline and Fall of the Roman Empire, chapter 20, A.D. 321), စီၤပၤ Constantine အံၤ ထုးထီၣ်စ့ၢ်ကီးမုၢ်ခီၣ်ထံးနံၤ အတၢ်သိၣ်တၢ်သီအခိၣ်တိကတၢၢ်န့ၣ်လီၤ. တၢ်သိၣ်တၢ်သီအံၤ ပၥ်ဖျါထီၣ် ဝဲလၢ, "ဖဲမုၢ်အမုၢ်နံၤလၢအကြၢးဒီးတၢ်ယူးယီၣ်ပၥ်ကဲအံၤ မ်ထံကီၢ်ပဒိၣ်ပၦၢ်ဒီး ကမျၢၢ်ခဲလၢၥ်သ့ၣ်တဖၣ်လၢအအိၣ်ဆိးဝဲလၢ၀့ၢ်တဖၣ်အပူၤ ကအိၣ်ဘှံးဝဲဒီး တၢ်မၤအလီၢ်ခဲလၢၥ် မ်အဘၣ်တၢ်ကးတံၥ်ဃၥ်အီၤန့ၣ်တက့ၢ်." A.D. 321 တၢ်၇ၤလီၤအံၤ တမ့ၢ်တၢ်ပၥ်ဖျါထီၣ်တၢ်သိၣ်တၢ်သီလၢ Constantine အထံဖိ ကီၢ်ဖိတဖၣ်ကဘၣ်အိၣ်ဘှံးလၢမုၢ်ခီၣ်ထံးနံၤအံၤအဂီၢ်ဘၣ်ဆၣ်သနၥ်က့, ဒုးဆူၣ်ထီၣ်တၢ်ဂံၢ်တၢ်ဘါလၢ ၦၤ၇ိမ့ၤဖိတဖၣ်အကျါ ဒ်သိးကအိၣ်ဘှံးအိၣ်သါ လၢမုၢ်ခီၣ်ထံးအနံၤအံၤန့ၣ်လီၤ.

လၢခံက့ၤအနံၣ်အဆံတဖၣ်အတီၢ်ပူၤမး စီၤသီပၢ်ပၢ် (Pope) ဒီးစီၤပၤသ့ၣ်တဖၣ်ဆဲးမၤဝဲဒီး ဒုးအိၣ်ထီၣ်ထံကီၢ်တၢ်သိၣ်တၢ်သီဒီး တၢ်အိၣ်ဖှိၣ် အတၢ်သိၣ်တၢ်သီလၢမုၢ်ခီၣ်ထံးနံၤအံၤန့ၣ် ကဘၣ်မ့ၢ်မုၢ်နံၤထဲတနံၤဧိၤလၢ ကဘၣ်ဘူၣ်ထီၣ်ဘါထီၣ်တၢ်အဂီၢ်, ဒီးအိၣ်လီၤတဲၥ်ဝဲတုၤမုၢ်မဆါတနံၤညါ အံၤလၢခ၇ံၥ်ဖိသ့ၣ်တဖၣ်အကျါန့ၣ်လီၤ. မ့ၢ်မးတၢ်ဒိတၢ်တဲၥ်အဒိၣ်တမံၤလၢ ၦၤဂီၢ်မုၢ်အါအါတဖၣ် နၥ်တၢ်တမံၤ မ့တမ့ၢ်လူၤပိၥ်ထွဲတၢ်တမံၤလၢ်လၢ်န့ၣ်, တမ့ၢ်တၢ်လၢအဘၣ်ဝဲဘၣ်အဂ့ၢ်န့ၣ်လီၤ.

`ကွၢ်ထံကွၢ်ဆးဘၣ်လၢ မုၢ်ခီၣ်ထံးအနံၤအတၢ်ဘူၣ်ထီၣ်ဘါထီၣ်အံၤ အိၣ်ဝဲဖျါဖျါလၢခ၇ံၥ်ဖိသ့ၣ်တဖၣ်အတၢ်အိၣ်ဖှိၣ်ပူၤန့ၣ်တက့ၢ်. တၢ်မၤသး နီၢ်နီၢ်အံၤ သိၣ်လိၦၤလၢမုၣ်ကီၤလံၢ်အတၢ်လီတၢ်၀့ၤတဖၣ်အံၤ အိၣ်ဝဲသကုၤ ဆးဒးအဂ့ၢ်သ့ဝဲဒၣ်အဂ့ၢ်ဒ်လဲၣ်. မၤကဒီးတစု, ဒ်တၢ်သံအဂ့ၢ်အကျိၤအသိး, တၢ်လၢကကဲတၢ်တြီဆၢလၢပဂီၢ်ထဲတမံၤဧိၤန့ၣ် မ့ၢ်မနုၤလဲၣ်.`