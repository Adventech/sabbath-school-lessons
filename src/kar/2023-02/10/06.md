---
title:  တၢ်ဘျုးတၢ်ဖှိၣ်လၢတၢ်ဒိကနၣ်အဃိ
date:   01/06/2023
---

ပိၥ်မုၣ်လၢအကူသိးတၢ်လုးဒီးတၢ်ဂီၤဆ|ၣ်ကလၥ်, ဆ့ၣ်နီၤလၢ တၢ်ဒူတၢ်ဃိၤဂီၤဆ|ၣ်ကလၥ်တဒုအလိၤ, ဟ့ၣ်လီၤစပံးထံဒီးဟီၣ်ခိၣ်အံၤအီမူၤ အသးဒီးဘၤဘူၤလိၣ်အတၢ်စူၢ်တၢ်နၥ်လၢအကမၣ်တဖၣ်န့ၣ်လီၤ. စံးကတိၤ တၢ်ဘၣ်ဃး "ဘၤဘူၤလိၣ်အစပံးထံ" အံၤန့ၣ်, E. G. White ကတိၤ ဖျါထီၣ်ဝဲၡဲမးလၢ, "စပံးထံအဝဲန့ၣ် မ့ၢ်မနုၤလဲၣ်. မ့ၢ်တၢ်စူၢ်တၢ်နၥ်လၢ အကမၣ်တဖၣ်န့ၣ်လီၤ. အဝဲဟ့ၣ်လီၤဟီၣ်ခိၣ်လၢမုၢ်အိၣ်ဘှံးနံၤလၢအကမၣ်လၢ မုၢ်အိၣ်ဘှံးအနံၤ ဖဲတၢ်မၤလိၥ်လွံၢ်ထံၣ်တထံၣ်အလီၢ်ဒီး စံးကဒီးတၢ်လၢ အကမၣ်ဒ်မုၣ်ကီၤလံၢ်စံးဘၣ်နီၢ်အံၣ်အု ဖဲသ၀ီဧ့ၤဒ့ၣ်အပူၤ, လၢအမ့ၢ်သးသမူ လၢအသံဝဲတသ့ဘၣ်အဂ့ၢ်န့ၣ်လီၤ. (E. G. White, Review and Herald, Dec. 6, 1892). တၢ်သိၣ်လိနဲၣ်လိလၢအကမၣ်သ့ၣ်တဖၣ်အံၤ လီန့ၢ် ၦၤဂီၢ်မုၢ်လၢအကကွဲၢ်ဒီးအကကွဲၢ်သ့ၣ်တဖၣ်န့ၣ်လီၤ. လၢတၢ်န့ၣ်အဃိ, ကစၢ်ယွၤဟ့ၣ်လီၤအၦၤဂီၢ်မုၢ်လၢအဘၣ်တၢ်က၀ီၤဃၥ်အီၤဒီး တၢ်ကမၣ် တဖၣ်အံၤ တၢ်ဃ့ကညးအလီၢ်ခံကတၢၢ်လၢမုၢ်နံၤခံကတၢၢ်အံၤန့ၣ်လီၤ.

`ဖး လီၣ်ဖျါ ၁၈း၄, ၅ တက့ၢ်. ကစၢ်ယွၤဃ့ကညးၦၤဂီၢ်မုၢ်သ့ၣ် တဖၣ်လၢ အအိၣ်ဒ်မးလၢတၢ်ဘူၣ်တၢ်ဘါအတၢ်က၇ၢက၇ိအံၤအပူၤန့ၣ် ဒ်လဲၣ်.`

ဒ်ပသ့ၣ်ညါတ့ၢ်အသိး, ကစၢ်ယွၤအၦၤဂီၢ်မုၢ်အါအါကလဲၥ် အိၣ်ဒံးလၢတၢ်ဘူၣ်တၢ်ဘါက၇ၢက၇ိတဖၣ်အံၤအပူၤ လၢအမၤဃူလိၥ်ဖိးလိၥ် က့ၤကစၢ်ယွၤကလုၢ်ကထါအတၢ်သိၣ်လိနဲၣ်လိဒီး အဝဲသ့ၣ်အလုၢ်အလၢ် တဖၣ်န့ၣ်လီၤ. အဝဲသ့ၣ်တနၢ်ပၢၢ်ကစၢ်ယွၤကလုၢ်ကထါအတၢ်မ့ၢ်တၢ်တီ အံၤန့ၣ်ဘၣ်. ကစၢ်ယွၤအတၢ်အဲၣ်အတၢ်ဃ့ကညးအံၤ အိၣ်ဝဲဘျၢဘျၢ လိၤလိၤဒ်အံၤလီၤ, "ယၦၤဂီၢ်မုၢ်သ့ၣ်ဧၢ, ဒ်သိးသုသုတဘၣ်ဃးဒီးအတၢ်ဒဲးဘး တဂ့ၤ, ဒီးဒ်သိးသုသုတဘၣ်ဃုၥ်ဒီးအတၢ်နးတၢ်ဖှီၣ်တဂ့ၤဒီး, ဟးထီၣ်လၢ အပူၤတက့ၢ်" လီၣ်ဖျါ ၁၈း၄.

`ဖး ၁ယိၤဟၣ် ၃း၄ ဒီး ထိၣ်သတြီၤအီၤဒီး ၇ိမ့ၤ ၁၄း၂၃ န့ၣ်တက့ၢ်. လံၥ်စီဆှံဒုးနဲၣ်ဖျါထီၣ်တၢ်ဒဲးဘးအခီပညီန့ၣ်ဒ်လဲၣ်. လံၥ်စီဆှံအဆၢသ့ၣ် တဖၣ်အံၤ လီၤပလိၥ်အသးဒ်လဲၣ်.`

တၢ်ဒဲးဘးန့ၣ် မ့ၢ်တၢ်လုၢ်သ့ၣ်ခါပတၥ်ကစၢ်ယွၤအတၢ်မၤလိၥ်န့ၣ် လီၤ. ကျဲအိၣ်ထဲတဘိဧိၤလၢ ၦၤတဂၤလၢ်လၢ်ဒိကနၣ်ကစၢ်ယွၤအတၢ်မၤလိၥ် သ့န့ၣ် ခီဖျိတၢ်နၥ်ကစၢ်ခ၇ံၥ်လၢအမူဝဲတဂၤအံၤအတၢ်စိတၢ်ကမီၤန့ၣ်လီၤ. ပမ့ၢ်ၦၤလၢအဂံၢ်စၢ်ဘါစၢ်, လၢတၢ်လ့ပစီအီၤညီ, ၦၤတၢ်ဒဲးဘးဖိသ့ၣ်တဖၣ် န့ၣ်လီၤ. ဖဲပတူၢ်လိၥ်ကစၢ်ခ၇ံၥ်လၢတၢ်နၥ်အပူၤဆၢကတီၢ်န့ၣ်, အတၢ် သးကညီၤပျၢ်ကွံၥ်ပတၢ်ဒဲးဘးလၢအပူၤကွံၥ်တဖၣ်ဒီးဒုးအိၣ်ထီၣ်ပဂံၢ်ပဘါလၢ အဆၢကတီၢ်ခဲအံၤအပူၤန့ၣ်လီၤ. အဝဲဟ့ၣ်ၦၤ "တၢ်ဘျုးတၢ်ဖှိၣ်ဒီး တၢ်မၢဖိ အလီၢ်လၢတၢ်ဒိကနၣ်အဃိ" န့ၣ်လီၤ. (၇ိမ့ၤ ၁း၅) မူခိၣ်အတၢ်ဃ့ကညးလၢ ကစၢ်ယွၤအၦၤဂီၢ်မုၢ်ဆူတၢ်အိၣ်ဖှိၣ်တဖၣ်လၢတယူးယီၣ်ပၥ်ကဲဒီး ဒိကနၣ် ကစၢ်ယွၤအတၢ်မၤလိၥ်ဘၣ်န့ၣ် မ့ၢ်ဝဲတၢ်ဟးထီၣ်ကွံၥ်ခီဖျိတၢ်နၥ်န့ၣ်လီၤ. အတၢ်ဃ့သကွံၢ်ကညးဆူၦၤမုၢ်နွံနံၤဖိအတၢ်အိၣ်ဖှိၣ်လၢ အပၢၤမုၢ်အိၣ်ဘှံးနံၤ တဖၣ်န့ၣ် လၢကဟးသဒၣ်ကွံၥ်တၢ်အဲၣ်လီၤသး, ၦၤကညီအတၢ်ဂုၥ်ကျဲးစၢး ဒၣ်ဝဲလၢ တၢ်ဒိကနၣ်အပူၤဒီး အိၣ်မူလၢတၢ်အဲၣ်ယွၤပျံၤယွၤ ခီဖျိတၢ်နၥ်လၢ ကစၢ်ခ၇ံၥ်အတၢ်ဘျုးတၢ်ဖှိၣ်အပူၤ လၢအအုၣ်က့ၤခီၣ်က့ၤၦၤလၢ တၢ်ဒဲးဘး အတၢ်စံၣ်ညီၣ်ဃၣ်ဒီး တၢ်ဒဲးဘးအတၢ်ပၢတၢ်ြပးအပူၤန့ၣ်လီၤ. ဒ်ၦၤအံၣ်စ၇့လးဖိသ့ၣ်တဖၣ် အိၣ်ဒီးတၢ်တီတၢ်လိၤလၢတၢ်မၤလိၥ်အပူၤအံၤ ကဲထီၣ်တၢ်အုၣ်အသးအိၣ်ဒီးအစိအကမီၤဒိၣ်ဒိၣ်မုၢ်မုၢ်အသိးန့ၣ်, ပတၢ်တီ တၢ်လိၤစ့ၢ်ကီး ကဲထီၣ်တၢ်အုၣ်အသးလၢအစိအကမီၤဒိၣ်နီၢ်မးသ့ဝဲဒီး ဆှၢၦၤလၢကဟးထီၣ်ကွံၥ်ဆူဘၤဘူၤလိၣ်အပူၤသ့ဝဲန့ၣ်လီၤ.