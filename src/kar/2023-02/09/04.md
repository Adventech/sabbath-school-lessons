---
title:  တၢ်ခူသူၣ်, ဘၤဘူၤလိၣ်ဖးဒိၣ်
date:   23/05/2023
---

ဒ်ပထံၣ်ဘၣ်တ့ၢ်ဝဲအသိး, လီၣ်ဖျါ ၁၇ ပၥ်ဖျါထီၣ်တၢ်ဘူၣ်တၢ်ဘါလၢ အလီၤကမၣ်အကျိၤအကျဲလၢအသိၣ်လိခ၇ံၥ်ဖိအါအါဂီၢ်ဂီၢ်သ့ၣ်တဖၣ်လၢ ဘၤဘူၤလိၣ်အတၢ်သိၣ်လိနဲၣ်လိသ့ၣ်တဖၣ်န့ၣ်လီၤ.

ဒ်သိးကသ့ၣ်ညါနၢ်ပၢၢ်ဘၤဘူၤလိၣ်အဂ့ၢ်အကျိၤ, အန့ဆၢၣ်အဂီၢ်န့ၣ်, ပကဘၣ်က့ၤကဒါက့ၤဆူ ၁မိၤၡွအပူၤအံၤန့ၣ်လီၤ. စးထီၣ်အသးလၢ ပျီအိၣ်လၢကီၢ်ၡံနၢ်အပူၤ, ဟီၣ်က၀ီၤလၢအမ့ၢ် မံၣ်စိပိၤတ့မံယါ (Mesopotamia), အခဲအံၤမ့ၢ်ကီၢ်အံ၇ၣ် (Iraq) အပူၤန့ၣ်လီၤ. ဖဲအဆၢ ကတီၢ်အံၤန့ၣ် တၢးဘၤဘ့းလးဘၣ်တၢ်သူၣ်ထီၣ်အီၤ, တၢ်အဒိတမံၤလၢ ၦၤကညီသ့ၣ်တဖၣ်အတၢ်လၢတၢ်ၦဲၤ, အတၢ်သ့တၢ်ဘၣ်လၢကပၢၤလီၤက့ၤ အနီၢ်ကစၢ်ဒၣ်ဝဲအသးဒီး တလိၣ်တၢ်သန့ၤသးလၢယွၤဘၣ်န့ၣ်လီၤ. (Angel Manuel Rodriguez, "The Closing of the Cosmic Conflict: Role of the Angels Messages," p. 43).

တၢးဘၤဘ့းလး, ၀့ၢ်ဘၤဘူၤလိၣ်လၢပျၢၤအလီၢ်, ဘၣ်တၢ်သူၣ်ထီၣ် အီၤလၢကကိးတၤတၢ်ဒီးကစၢ်ယွၤန့ၣ်လီၤ. ၦၤလၢအတ့ထီၣ်တၢးဘၤဘ့းလး တဖၣ်န့ၣ် သူၣ်ထီၣ်တၢ်အံၤလၢအဝဲသ့ၣ်အလၤအကပီၤဒၣ်ဝဲအဂီၢ်, ဒီးယွၤမၤ သဘံၣ်သဘုၣ်အဝဲသ့ၣ်အတၢ်ကတိၤတဖၣ်န့ၣ်လီၤ. လံၥ်စီဆှံ ၁မိၤၡွ ပၥ်ဖျါထီၣ်ဝဲဒ်အံၤလီၤ, "မၤသးဒ်န့ၣ်ဒီး အမံၤမ့ၢ်ဘၤဘ့းလးလီၤ. အဂ့ၢ်ဒ်အံၤ ဖဲန့ၣ်ယွၤမၤသဘံၣ်ဘုၣ်ၦၤဟီၣ်ခိၣ်ဖိခဲလၢၥ်အကလုၢ်, ဒီးဖဲန့ၣ်မၤလီၤြပံလီၤ့ပါ အီၤလၢဟီၣ်ခိၣ်ချၢဒီဘ့ၣ်ညါလီၤ" ၁မိၤၡွ ၁၁း၉.

ဘၤဘူၤလိၣ်အကျဲဧိၤကပူၤဧိၤအံၤ အၢသီဝဲထဲလဲၣ်န့ၣ် ဘၣ်တၢ်တဲဖျါ ထီၣ်အီၤလၢ "အီမူၤအသးလၢၦၤစီဆှံဒီးၦၤလၢအအုၣ်အသးလၢယ့ၣ်ရှူးအဂ့ၢ် အကျိၤတဖၣ်အသွံၣ်လီၤ" လီၣ်ဖျါ ၁၇း၆. ဘၤဘူၤလိၣ်အတၢ်တတီတလိၤ သ့ၣ်တဖၣ်န့ၣ် လီၤပျံၤလီၤဖုးမးဆံးဒိၣ်လဲၣ်. (ယၡါယၤ ၄၉း၂၆).

တၢ်ဂ့ၢ်မိၢ်ၦၢ်န့ၣ်, နီၢ်သးဘၤဘူၤလိၣ်အံၤ မ့ၢ်တၢ်ဘူၣ်တၢ်ဘါ အခၢၣ်စးလၢ ၦၤကညီသိၣ်လိဝဲ, ၦၤကညီဒုးအိၣ်ထီၣ်ဝဲ, ဒီးဘၣ်တၢ်ဆီၣ်ထွဲ အီၤလၢၦၤကညီအလုၢ်လၢ်ခဲလၢၥ်န့ၣ်လီၤ. မ့ၢ်တၢ်ဘူၣ်ထီၣ်ဘါထီၣ်လၢ ၦၤကညီမၤဝဲ, မ့ၢ်တၢ်ဘူၣ်တၢ်ဘါခိၣ်နၢ်လၢအသ့အဘၣ်တဖၣ်ဒုးအိၣ်ထီၣ်ဝဲ, ဘၣ်ဆၣ်ဒီးအိၣ်ဆၢထၢၣ်ဝဲလၢတၢ်ထီဒါကစၢ်ယွၤအတၢ်သးခုကစီၣ်အတၢ်စိ တၢ်ကမီၤ, ဒီးတၢ်အိၣ်ဖှိၣ်လၢကစၢ်ခ၇ံၥ်သူၣ်ထီၣ်အီၤ, တၢ်အိၣ်ဖှိၣ်လၢ ဘၣ်တၢ်သူၣ်ထီၣ်အီၤလၢတၢ်အဲၣ်တၢ်ကွံအဖီခိၣ်, တမ့ၢ်လၢတၢ်မၤဆူၣ်မၤစိး တၢ်အဖီခိၣ်ဘၣ်လီၤ.

လံၥ်လီၣ်ဖျါပၥ်ဖျါထီၣ်တၢ်ဘူၣ်ထီၣ်ဘါထီၣ်ခံမံၤအံၤအဂ့ၢ်အကျိၤ န့ၣ်လီၤ. တၢတခါန့ၣ် ပၥ်ဖျါထီၣ်တၢ်သန့ၤသးလၢကစၢ်ခ၇ံၥ်ဒီးအတၢ်စံး တၢ်ကတိၤတဖၣ်လၢၥ်လၢၥ်ဆ့ဆ့န့ၣ်လီၤ. တၢ်ဘူၣ်ထီၣ်ဘါထီၣ်ခံခါတခါန့ၣ်, သန့ၤသးလၢၦၤကညီအတၢ်စိတၢ်ကမီၤဒီး ၦၤကညီအတၢ်ဘူၣ်တၢ်ဘါခိၣ်နၢ် တဖၣ်န့ၣ်လီၤ. တခါန့ၣ်အိၣ်သူၣ်လီၤအသးလၢတၢ်နၥ်ခ၇ံၥ်ဒီးတၢ်သန့ၤသး လၢကစၢ်ခ၇ံၥ်အတၢ်သးကညီၤအဖီခိၣ်, တၢ်တူၢ်သံသးလၢပတၢ်အုၣ်က့ၤ ခီၣ်က့ၤအဂီၢ်န့ၣ်လီၤ. အဂၤတခါန့ၣ် သူၣ်လီၤအသးလၢတၢ်နၥ်ၦၤကညီဒီး တၢ်သန့ၤသးလၢၦၤကညီသူၣ်ထီၣ်တၢ်အိၣ်ဖှိၣ်အလုၢ်အလၢ်လၢအဟံးန့ၢ် ကစၢ်ခ၇ံၥ်အတၢ်တူၢ်သံအသးလၢ လၢတၢ်အုၣ်က့ၤခီၣ်က့ၤအဂီၢ်န့ၣ်လီၤ.

မ့ၢ်ပကဒီတဒၢပသးလၢ ဘၤဘူၤလိၣ်အတၢ်စိတၢ်ကမီၤလီၤဘၣ်ၦၤ အဖီခိၣ်လၢပတၢ်ဆိကမိၣ်လၢသန့ၤသးလၢပနီၢ်ကစၢ်ဒၣ်ဝဲဒီး တသန့ၤအသး လၢယွၤဘၣ်န့ၣ်ကသ့ဒ်လဲၣ်.