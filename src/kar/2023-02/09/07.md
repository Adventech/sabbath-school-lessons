---
title:  တၢ်ဆိကမိၣ်ဆူညါအဂီၢ်
date:   26/05/2023
---

"လံၥ်လီၣ်ဖျါအဆၢဒိၣ် ၁၄ အတၢ်ကစီၣ်လၢဘၤဘူၤလိၣ်လီၤၦီၢ်ကွံၥ် အဂ့ၢ်န့ၣ် ကဘၣ်မ့ၢ်တၢ်ဘူၣ်တၢ်ဘါခဲလၢၥ်လၢအကဆှီတ့ၢ်တဘျီဒီး ကဲထီၣ် က့ၤတၢ်သံၣ်သူမီၤကျၥ်န့ၣ်လီၤ. မ့ၢ်လၢတၢ်စံၣ်ညီၣ်အတၢ်ဟ့ၣ်ပလီၢ်ပိၥ်ထီၣ် တၢ်ကစီၣ်အံၤအဃိဒီး, ကဘၣ်တၢ်ဟ့ၣ်လီၤအီၤလၢမုၢ်နံၤခံကတၢၢ်တဖၣ်လီၤ, လၢတၢ်န့ၣ်အဃိ တမ့ၢ်ထဲလၢတၢ်ကဘၣ်ပၥ်အီၤလၢအမ့ၢ်၇ိမ့ၤအတၢ်အိၣ်ဖှိၣ် တဖုဧိၤဘၣ်, အဂ့ၢ်ဒ်လဲၣ်၇ိမ့ၤအတၢ်အိၣ်ဖှိၣ်အံၤ လီၤကမၣ်တ့ၢ်ဝဲအနံၣ်လၢ အကယၤတဖၣ်န့ၣ်လံအဃိလီၤ." Ellen G. White, The Great Controversy, p. 383.

ဒၤနံးယ့လးအဆၢဒိၣ် ၃ အပူၤ- ၦၤဧ့ၤဘြံၤဖိသၢဂၤလၢ အဘၣ် တၢ်ဟ့ၣ်လီၤအဝဲသ့ၣ်လၢတၢ်ကလုၢ်လၢကဘၣ်ဘါထီၣ် "တၢ်ဂီၤထူလၢ စီၤပၤ နဘူၤကးန့စၢ်ဒုးအိၣ်ထီၣ်အီၤ" (ဒၤနံးယ့လး ၃း၅) လၢပျၢၤဖဲဘၤဘူၤလိၣ် အပူၤအံၤန့ၣ် အိၣ်ဖျါလၢအမ့ၢ်တၢ်အဒိအတဲၥ်တမံၤ, တၢ်လၢကဟဲကဲထီၣ် အသးဒီးဘၤဘူၤလိၣ်လၢနီၢ်သးတကပၤအပူၤ ဖဲမုၢ်နံၤခံကတၢၢ်အဆၢကတီၢ် တဖၣ်အံၤ ကမၤဆူၣ်ၦၤလၢကဘူၣ်ထီၣ်ဘါထီၣ် "တၢ်ဂီၤတၢ်ဖီၣ်" စ့ၢ်ကီးန့ၣ် လီၤ. (ကွၢ် လီၣ်ဖျါ ၁၃း၁၅;  ၁၄း၉, ၁၁;  လီၣ်ဖျါ ၆း၂;  လီၣ်ဖျါ ၁၉း၂၀ တက့ၢ်). ၦၤယူဒၤဖိသၢဂၤကလုၢ်သ့ၣ်ခါပတၥ်တၢ်မၤလိၥ်ခံထံၣ်တထံၣ်အံၤ အဂီၢ် မ့ၢ်လီၤသးအိၣ်မးဝဲဆံးဒိၣ်လဲၣ်. (၂မိၤၡွ ၂၀း၄, ၅). လၢတၢ်မၤလိၥ် ခံထံၣ်အကျါ, မ့ၢ်စ့ၢ်ကီးတၢ်မၤလိၥ်တထံၣ်လၢတၢ်စိတၢ်ကမီၤအံၤ တၢ်ပၥ်ဖျါ ထီၣ်အီၤလၢ "ကဆီတလဲကွံၥ်တၢ်ဆၢကတီၢ်ဒီးတၢ်မၤလိၥ်" (ဒၤနံးယ့လး ၇း၂၅) အဂီၢ်န့ၣ်လီၤ.

တၢ်မၤလိၥ်အဂၤတထံၣ်လၢ တၢ်စိတၢ်ကမီၤအံၤ ကဆီတလဲကွံၥ် ဝဲန့ၣ် မ့ၢ်ဖဲလဲၣ်တထံၣ်လဲၣ်. မ့ၢ်လီၤ, တၢ်မၤလိၥ်လွံၢ်ထံၣ်တထံၣ်လၢ ပထံၣ် ဘၣ်တ့ၢ်ဒီးပကထံၣ်ကဒီးတဘျီ, လၢကအိၣ်ဖျါထီၣ်လၢအမ့ၢ်တၢ်ဘူၣ်ထီၣ် ဘါထီၣ်အကံၢ်အလဲဒီး ကကဲထီၣ်တၢ်လၢကဘၣ်သဂၢၢ်အီၤလၢမုၢ်နံၤခံကတၢၢ် အတၢ်ဂဲၤပျုၢ်ဂဲၤဆှးအပူၤ လၢကဃုထၢဘူၣ်ထီၣ်ဘါထီၣ် "ၦၤလၢအတ့လီၤ  မူခိၣ်, ဟီၣ်ခိၣ်, ပီၣ်လဲၣ်ဒီး ထံထီၣ်ပၢၢ်ဒီးအိၣ်ဘှံးလၢမုၢ်နွံနံၤတနံၤ" တဂၤအံၤဧါ, မ့တမ့ၢ်တၢ်ဒူတၢ်ဃိၤဒီးအတၢ်ဂီၤတၢ်ဖီၣ်အံၤအဂီၢ်န့ၣ်ဧါလီၤ.