---
title:  တၢ်ကိးဃီၤလၢကဟ့ၣ်လီၤအးလီၤသး
date:   24/05/2023
---

လီၣ်ဖျါအတၢ်ဃ့ကညးကိၢ်ကိၢ်ဂီၤဂီၤန့ၣ် မ့ၢ်ဝဲတၢ်ကိးလၢကဟ့ၣ်လီၤ သးအဂီၢ်, ဘၣ်တၢ်ပၥ်ဖျါအဒိလၢပိၥ်မုၣ်ခံဂၤအဂ့ၢ်န့ၣ်လီၤ. အါစုအါဘျီ ဖျါမးလၢ ကစၢ်ယွၤအၦၤဂီၢ်မုၢ်တဖၣ် ဘၣ်တၢ်မၤနၢၤအီၤလၢမူခိၣ်အတၢ်ဒုး ဖးဒိၣ်အံၤလၢ တၢ်မ့ၢ်တၢ်တီဒီးတၢ်ကမၣ်အဘၢၣ်စၢၤအဂီၢ်န့ၣ်လီၤ. ဘၣ်ဆၣ်ဒီး ကစၢ်ယွၤအၢၣ်လီၤဝဲလၢ ကဟ့ၣ်ၦၤတၢ်မၤနၢၤလၢအကတၢၢ်န့ၣ်လီၤ.

`ထိၣ်သတြီၤ မးသဲ ၁၆း၁၈ ဒီး လီၣ်ဖျါ ၁၇း၁၄ တက့ၢ်. ကစၢ်ခ၇ံၥ် ဟ့ၣ်ကူၣ်အပျဲၢ်အဘီၣ်တဖၣ် ဘၣ်ဃးဒီးအတၢ်အိၣ်ဖှိၣ်န့ၣ်ဒ်လဲၣ်.`

ကစၢ်ခ၇ံၥ်န့ၣ် မ့ၢ်တၢ်အခီၣ်ထံးအကျၢၤလၢအတၢ်အိၣ်ဖှိၣ်သူၣ်ထီၣ် အသးလၢအဖီခိၣ်န့ၣ်လီၤ. ကစၢ်ခ၇ံၥ်အတၢ်အိၣ်ဖှိၣ်န့ၣ် သူၣ်လီၤအသးလၢ အတၢ်သိၣ်လိအဖီခိၣ်ဒီး ဘၣ်တၢ်ပၢဆှၢအီၤဒီးသးစီဆှံန့ၣ်လီၤ. မ့ၢ်ဘၣ် ထိၣ်သတြီၤအီၤန့ၣ်, ဘၤဘူၤလိၣ်အံၤ ဒ်ပထံၣ်ဘၣ်အသိး, အဂံၢ်စဲၤလီၤအသး လၢၦၤကညီအတၢ်သိၣ်လိသီလိဒီး အတၢ်ဆဲးတၢ်လၤအလိၤန့ၣ်လီၤ. တၢ်ဘူၣ် တၢ်ဘါခိၣ်နၢ်တဂၤလၢ်လၢ် လၢအပၥ်ၦၤကညီအတၢ်ဆိကမိၣ်တဖၣ်လၢ လံၥ်စီဆှံအဖီခိၣ်, လၢအထီန့ၣ်လံၥ်စီဆှံန့ၣ် မ့ၢ်ၦၤလၢအဒုးအိၣ်ထီၣ် ဘၤဘူၤလိၣ်အတၢ်ဘံဘူစၢၤသၢန့ၣ်လီၤ.

ဖဲဘၤဘူၤလိၣ်ပၢတၢ်အဆၢကတီၢ်န့ၣ်, တၢ်ဘူၣ်တၢ်ဘါဒီးထံကီၢ် အတၢ်ပၢတၢ်ြပးန့ၣ် မ့ၢ်တၢ်တမံၤဃီလီၤ. ဖဲစီၤပၤနဘူၤကးန့စၢ်ဆ့ၣ်နီၤလၢ တၢ်လုၢ်ဟံၣ်အစီၤပၤအလီၣ်ဆ့ၣ်နီၤအဖီခိၣ်အဆၢတီၢ်န့ၣ် အဝဲစံးကတိၤတၢ်လၢ ကစၢ်ယွၤတဖၣ်အဂီၢ်န့ၣ်လီၤ. တၢ်မၤအသးတဘျီ ဖဲစီၤပၤတၤတၢ်ဒီးယွၤ ဒီး၇ၤလီၤတၢ်သိၣ်တၢ်သီလၢၦၤကဘူၣ်ထီၣ်ဘါထီၣ်တၢ်ဂီၤဖးဒိၣ်လၢအမၤဝဲန့ၣ် လီၤ. ကဲထီၣ်တၢ်ဒိလၢကစၢ်ယွၤအၦၤတီၦၤလိၤတဖၣ်ကဂ့ၢ်လိၥ်ဘူၣ်ထီၣ် ဘါထီၣ်တၢ်ဂီၤတၢ်ဖီၣ်လၢမုၢ်နံၤခံကတၢၢ်အဆၢကတီၢ်န့ၣ်လီၤ. (ဒၤနံးယ့လး ၉).

လၢဟီၣ်ခိၣ်အတၢ်စံၣ်စိၤတဲစိၤအလီၢ်ခံအဆၢကတီၢ်န့ၣ်, တၢ်အိၣ်ဖှိၣ် ဒီးထံကီၢ်တမံၤဃီအတၢ်ပၢတၢ်ြပးကအိၣ်ထီၣ်အသး, နီၢ်သးဘၤဘူၤလိၣ်, တၢ်ဘူၣ်တၢ်ဘါခိၣ်နၢ်တဖၣ်ကတိၤတၢ်ဒ်ကစၢ်ယွၤအသိးန့ၣ်လီၤ. အတၢ် ကတိၤသ့ၣ်တဖၣ်န့ၣ် မ့ၢ်ကစၢ်ယွၤအတၢ်ကတိၤ, အတၢ်ကလုၢ်တဖၣ်န့ၣ် မ့ၢ်ကစၢ်ယွၤအတၢ်ကလုၢ်န့ၣ်လီၤ. ၇ိမ့ၤတၢ်ဘူၣ်တၢ်ဘါအသီခါတဖၣ် ဘိးဘၣ်သ့ၣ်ညါလီၤဝဲလၢ အဝဲသ့ၣ်ဆၢထၢၣ်မၤတၢ်လၢယွၤအလီၢ်န့ၣ် အိၣ်အနံၣ်လၢအကယၤတဖၣ်လံန့ၣ်လီၤ. စီၤသီပၤပၤ Leo XIII ကတိၤ ဖျါထီၣ်ဝဲဖဲ ယူၤ ၂၀, ၁၈၉၄ လၢအမ့ၢ်, "ပပၢဆှၢဟီၣ်ခိၣ်တဖျၢၣ်အံၤ လၢကစၢ်ယွၤအလီၢ်န့ၣ်လီၤ." Ferraris Ecclesiastes Dictionary ပၥ်ဖျါထီၣ်ဝဲဒၣ်ဒ်အံၤ, "စီၤသီပၤပၤအံၤ အသူးအသ့ၣ်ဒိၣ်မးဒီး ဘၣ်တၢ်ပၥ်ထီၣ် ထီအီၤဒိၣ်နီၢ်မးတုၤဒၣ်လဲၥ်အဝဲတမ့ၢ်ထဲၦၤကညီဧိၤဘၣ်, အဝဲမ့ၢ်စ့ၢ်ကီး ယွၤတဂၤဒီး ယွၤအတၢ်အိၣ်ဖှိၣ်အသ၇ၣ်တဂၤန့ၣ်လီၤ." စီၤပီလူးမၤအါထီၣ် တၢ်စံးကတိၤတဖၣ်, ဒုးအိၣ်ထီၣ်၇ိမ့ၤတၢ်ဘူၣ်တၢ်ဘါစီၤသီပၤပၤအတၢ်စိ တၢ်ကမီၤဒ်အံၤ ..."လၢအဂ့ၢ်လိၥ်ဘှီလိၥ်ဒီး ပၥ်ထီၣ်ထီအသးလၢကယဲၢ် တၢ်လၢတၢ်ကိးအီၤလၢကစၢ်လၢတၢ်ဘါအီၤအဖီခိၣ်, တုၤအဆ့ၣ်နီၤဝဲလၢ ယွၤအဟံၣ်ပူၤ, ဒီးဒုးနဲၣ်အသးလၢအမ့ၢ်ယွၤတဂၤန့ၣ် မ့ၢ်တအိၣ်ဖျါထီၣ်ဒီး မုၢ်တနံၤန့ၣ်တတုၤဘၣ်ဝဲဘၣ်. (၂သ့းစၤလနံ ၂း၄).

အဂ့ၢ်ဒ်လဲၣ်, မ့ၢ်လၢပထံၣ်ဘၣ်တ့ၢ်ကစၢ်ယွၤအၦၤဂီၢ်မုၢ်လၢ အအိၣ် ဒီးတၢ်တီတၢ်လိၤလၢဘၤဘူၤလိၣ်အံၤအပူၤဃိ, ဘၣ်မနုၤလၢပကဘၣ်ပလီၢ်သး လၢစံးကတိၤအဂ့ၢ်အကျိၤဒီး ဘၣ်မနုၤလၢပဘၣ်ပလီၢ်သးလၢကတိၤစံၣ်ညီၣ် အဝဲသ့ၣ်လၢတၢ်ထီဒါတၢ်အကျိၤအကွၥ်အံၤန့ၣ်လဲၣ်.