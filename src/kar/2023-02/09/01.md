---
title:  ၀့ၢ်တ၀့ၢ်လၢတၢ်ကိးအီၤလၢ "၀့ၢ်ဘံဘူ"
date:   20/05/2023
---

### တၢ်မၤလိတနွံအံၤအဂီၢ်ဖး
လီၣ်ဖျါ ၁၇း၁, ၂, ၁၅;  လီၣ်ဖျါ ၁၈း၁-၄;  လီၣ်ဖျါ ၁၇း၄-၆;  မးသဲ ၁၆း၁၈;  ယံး၇မံယၤ ၅၀း၃၃-၃၈;  စံးထီၣ်ပတြၢၤ ၁၁၅း၄-၈.

> <p>တၢ်ကလုၢ်ထူ</p>
> "အဝဲသ့ၣ်တဖၣ်န့ၣ်, ကဒုးတၢ်ဒီးသိဖိ, ဒီးသိဖိကမၤနၢၤအီၤလီၤ. အဂ့ၢ်ဒ်အံၤ, အဝဲဒၣ်န့ၣ်, မ့ၢ်ကစၢ်တဖၣ်အကစၢ်, ဒီးစီၤပၤတဖၣ်အစီၤပၤ, ဒီးၦၤအိၣ်ဒီးအီၤတဖၣ်န့ၣ်, မ့ၢ်ၦၤလၢတၢ်ကိးက့ၤအီၤ, ဒီးတၢ်ဃုထၢအီၤ, ဒီးၦၤလၢအကလုၢ်တီလီၤ" (လီၣ်ဖျါ ၁၇း၁၄).

တၢ်ထီဒါလိၥ်သးအဒိၣ်အမုၢ်လၢ တၢ်ကွဲးဖျါအီၤဖဲလီၣ်ဖျါအပူၤအံၤန့ၣ် ဘၣ်တၢ်ဒိလီၤအီၤလၢ ပိၥ်မုၣ်ခံဂၤန့ၣ်လီၤ. တဂၤန့ၣ်ကူသိးမုၢ်, ဘၣ်တၢ်ပၥ်ဖျါ ထီၣ်အီၤဖဲ လီၣ်ဖျါ ၁၂ ဒီးအဂၤတဂၤန့ၣ် ကူသိးဝဲတၢ်ဂီၤဆ|ၣ်ကလၥ်, ဖဲ လီၣ်ဖျါ ၁၇ အပူၤန့ၣ်လီၤ.

တၢ်ဒိလၢအမ့ၢ်ပိၥ်မုၣ်ကူသိးမုၢ်အံၤ ကြပုၢ်က့ပီၤဝဲဒီးကစၢ်ခ၇ံၥ် အတၢ်လၤတၢ်ကပီၤန့ၣ် ဘၣ်တၢ်ပၥ်ဖျါထီၣ်အီၤဖဲ လီၣ်ဖျါ ၁၂ အပူၤန့ၣ်လီၤ. အဝဲမ့ၢ်ၦၤတဂၤလၢအတီဒီးတၢ်အဲၣ်လၢအမ့ၢ်ကစၢ်ခ၇ံၥ်အံၤန့ၣ်လီၤ. အဝဲ တဘၣ်အၢဒီးတၢ်သံၣ်သူမီၤကျၥ်လၢအဘၣ်ဃးဒီးတၢ်ဘူၣ်ထီၣ်ဘါထီၣ်လၢ အကမၣ်သ့ၣ်တဖၣ်န့ၣ်ဘၣ်. လၢလံၥ်စီဆှံဒီတဘ့ၣ်ညါအပူၤန့ၣ်, ပိၥ်မုၣ်လၢ အကဆှီဘၣ်တၢ်ဒိလီၤအီၤလၢ ကစၢ်ခ၇ံၥ်အတလးမူးပိၥ်မုၣ် မ့တမ့ၢ် တၢ်အိၣ်ဖှိၣ်လၢအမ့ၢ်အတီန့ၣ်လီၤ. ဖဲယံး၇မံယၤ ၆း၂ အပူၤန့ၣ်, ၀ံစံးကတိၤ တၢ်လၢ, "ယကမၤဟးဂီၤကွံၥ်စံယိၣ်အဖိမုၣ်, အိၣ်ဒီးအဃံအလၤအံၤန့ၣ်လီၤ." ၀ံသူတၢ်ကတိၤလၢအမ့ၢ် "စံယိၣ်အဖိမုၣ်" မ့တမ့ၢ်ပိၥ်မုၣ်လၢအအိၣ်တီအိၣ်လိၤ လၢတၢ်ပၥ်ဖျါထီၣ်အီၤလၢအမ့ၢ်ကစၢ်ယွၤအၦၤဂီၢ်မုၢ်န့ၣ်လီၤ. (ကွၢ်စ့ၢ်ကီး အ့းဖ့းစူး ၅း၂၅-၃၂ ဒီး ဟိၤၡွ ၂း၂၀).

မ့ၢ်ဘၣ်ထိၣ်သတြီၤန့ၣ်, လံၥ်စီဆှံပၥ်ဖျါထီၣ်တၢ်ညိကွံၥ်တၢ်စူၢ် တၢ်နၥ်လၢအမ့ၢ်ပိၥ်မုၣ်အဲၣ်ဘၢအ၀ၤတဂၤန့ၣ်လီၤ. (ယၤကိၥ် ၄း၄). ၀ံယဃ့းစက့လးပၥ်ဖျါထီၣ်ဘၣ်ဃးၦၤအံၣ်စ၇့လးဖိအတၢ်ပူထီၣ်ဒီး အတၢ် တတီတလိၤဘၣ်ဒ်အံၤလီၤ, "မ့ၢ်ဒ်မါလၢအအဲၣ်ဘၢအ၀ၤအသိးန့ၣ် လၢအဟံးန့ၢ် ၦၤဂၤလၢအ၀ၤအဂီၢ်လီၤ" ယဃ့းစက့လး ၁၆း၃၂.

တနွံအံၤပကမၤလိဘၣ်ပိၥ်မုၣ်ခံဂၤအဂ့ၢ်လၢ လီၣ်ဖျါအပူၤအံၤ ဒီးကွၢ်ထံတၢ်ထီဒါလိၥ်အသးလၢတၢ်မ့ၢ်တၢ်တီဒီး တၢ်တဘၣ်ဘၣ်အဘၢၣ်စၢၤ န့ၣ်လီၤ.