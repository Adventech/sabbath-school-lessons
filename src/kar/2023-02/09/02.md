---
title:  ကျိၤကျဲလီၤဆီလိၥ်အသးခံမံၤ
date:   21/05/2023
---

`ဖးလီၣ်ဖျါ ၁၂း၁၇ ဒီး လီၣ်ဖျါ ၁၇း၁၄ တက့ၢ်. ကစၢ်ယွၤအတၢ် အိၣ်ဖှိၣ်န့ၣ် ဘၣ်တၢ်ပၥ်ဖျါထီၣ်အဂ့ၢ်ဒ်လဲၣ်. ဒီးမုၣ်ကီၤလံၢ်ကတိၤဆၢက့ၤ တၢ်ဒ်လဲၣ်.`

လၢတၢ်စံၣ်စိၤတဲစိၤအပူၤကွံၥ်နံၣ်အကယၤတဖၣ်အတီၢ်ပူၤန့ၣ်, ကစၢ်ယွၤအိၣ်ဒီးအၦၤဂီၢ်မုၢ်လၢအတီဒီးအီၤန့ၣ်လီၤ. လီၣ်ဖျါ ၁၂း၁၇ ပၥ်ဖျါထီၣ်အဝဲသ့ၣ်အတၢ်တီတၢ်လိၤလၢအမ့ၢ် "ၦၤလၢအတိၢ်န့ၢ်ယွၤအတၢ် မၤလိၥ်" ဒီးလၢအဂၤတတီၤန့ၣ် ဘၣ်တၢ်ပၥ်ဖျါထီၣ်အီၤလၢအမ့ၢ် "ၦၤလၢ အဘၣ်တၢ်ဃုထၢအီၤ, ဒီးၦၤလၢအကလုၢ်တီ" န့ၣ်လီၤ. လီၣ်ဖျါ ၁၇း၁၄.

`ဖး လီၣ်ဖျါ ၁၄း၈ ဒီး လီၣ်ဖျါ ၁၇း၁, ၂ တက့ၢ်. မူခိၣ်ကလူး ၇ၤလီၤအတၢ်ကစီၣ်အတံၢ်နီၢ်န့ၣ် မ့ၢ်မနုၤလဲၣ်ဒီး ဘၤဘူၤလိၣ်မၤမနုၤတမံၤလၢ အကဲထီၣ်တၢ်အုၣ်အသးလၢတၢ်ကစီၣ်အံၤအပူၤန့ၣ်လဲၣ်.`

စီၤယိၤဟၣ်ကွဲးလံၥ်လီၣ်ဖျါ ဖဲအနံၣ်တကယၤတချုးကတၢၢ်ဒံးဘၣ် န့ၣ်လီၤ. ဖဲအဆၢကတီၢ်အံၤန့ၣ်, ၀့ၢ်ဘၤဘူၤလိၣ်လၢပျၢၤအံၤ ကဲထီၣ်ဖၣ်ကမူၣ် လံန့ၣ်လီၤ. ဖဲစီၤယိၤဟၣ်ကွဲးတၢ်ကစီၣ်လၢလံၥ်လီၣ်ဖျါအပူၤအံၤအကတီၢ်န့ၣ်, ၀့ၢ်ဘၤဘူၤလိၣ်အနီၢ်ကီၢ်န့ၣ် ဘၣ်တၢ်မၤဟးဂီၤတ့ၢ်အီၤအနံၣ်တဘျုးလၢ အကယၤလံန့ၣ်လီၤ.

လၢလံၥ်လီၣ်ဖျါအံၤအပူၤန့ၣ်, ၀့ၢ်ဘၤဘူၤလိၣ်မ့ၢ်တၢ်အဒိတမံၤလၢ အမ့ၢ်ဘၤဘူၤလိၣ်အမုၢ်နံၤအလီၢ်ခံကတၢၢ်အဆၢကတီၢ်န့ၣ်လီၤ. ၀ံအကလုၢ် ကထါလၢလံၥ်လီၣ်ဖျါအပူၤအံၤန့ၣ်, ဘၤဘူၤလိၣ်မ့ၢ်ဝဲတၢ်ဘူၣ်ထီၣ်ဘါထီၣ်လၢ အကမၣ်လၢအအိၣ်ဒီးတၢ်သကဲၥ်ပ၀းဒ်သိးဒီး ၀့ၢ်ဘၤဘူၤလိၣ်လၢလံၥ်စီဆှံ အလီၢ်လံၤတဘ့ၣ်အံၤအပူၤန့ၣ်လီၤ. တၢ်သိၣ်လိနဲၣ်လိသ့ၣ်တဖၣ်လၢ အပၢဆှၢ ဘၤဘူၤလိၣ်လၢပျၢၤတ၀့ၢ်အံၤန့ၣ်, ကပၢစ့ၢ်ကီးဘၤဘူၤလိၣ်လၢအဆၢကတီၢ်အံၤ လၢအမ့ၢ်နီၣ်သးအဘၤဘူၤလိၣ်န့ၣ်လီၤ.

ဖဲ လီၣ်ဖျါ ၁၇း၁-၆ အပူၤန့ၣ် ပိၥ်မုၣ်အံၤ ကူသိးဝဲတၢ်လုးတကုၥ်, ဒီးတၢ်အဂီၤဆ|ၣ်ကလၥ်န့ၣ်လီၤ.ပိၥ်မုၣ်အံၤဆ့ၣ်နီၤလၢတၢ်ဒူတၢ်ဃိၤဂီၤဆ|ၣ် ကလၥ်တဒုအလိၤန့ၣ်လီၤ. လံၥ်စီဆှံကိးအီၤလၢ ၦၤဃဲသဲမုၣ်န့ၣ်လီၤ. အဝဲ ပၥ်တ့ၢ်ကွံၥ်အတၢ်အဲၣ်တီလၢအမ့ၢ်ကစၢ်ခ၇ံၥ်န့ၣ်လီၤ. ဖဲအံၤတၢ်မၢဖိ စီၤယိၤဟၣ်ဟ့ၣ်ၦၤတၢ်ညိကွံၥ်တၢ်ဘူၣ်တၢ်ဘါအက့ၢ်အဂီၤဖျါဖျါလၢ ဟီၣ်ခိၣ် အတၢ်စိတၢ်ကမီၤလီၤဘၣ်လၢအဝဲသ့ၣ်အလိၤဒိၣ်ဒိၣ်မုၢ်မုၢ်အဂ့ၢ်န့ၣ်လီၤ. ကွၢ်တၢ်ကွဲးသးအံၤတက့ၢ်, တၢ်စိတၢ်ကမီၤအံၤ အိၣ်ဃုၥ်ဒီး "ဟီၣ်ခိၣ်အစီၤပၤ တဖၣ်မၤကမၣ်အသးဒီးအီၤ, ဒီးၦၤအိၣ်ဝဲဆိးဝဲလၢဟီၣ်ခိၣ်ချၢတဖၣ်အီမူၤ အသးလၢအတၢ်မၤကမၣ်မုၣ်ကမၣ်ခွါအစပံးထံလီၤ" လီၣ်ဖျါ ၁၇း၂. အီမူ အသးဧါ. တၢ်အီမူၤအသးအံၤ အိၣ်ဒီးအခီပညီလၢအတဂ့ၤဘၣ်ထီဘိလၢ လံၥ်စီဆှံအပူၤအံၤန့ၣ်လီၤ. မ့ၢ်တၢ်သိၣ်လိသီလိ, တၢ်စူၢ်တၢ်နၥ်ဒီး တၢ်လူၤပိၥ်ထွဲလၢအကမၣ်တဖၣ်အဒိအတဲၥ်တမံၤန့ၣ်လီၤ.

ထံကီၢ်ခိၣ်နၢ်ဒီး ကမျၢၢ်သ့ၣ်တဖၣ်ခံကလုၥ်လၢၥ်န့ၣ် လီၤဘၣ်လၢ တၢ်စိတၢ်ကမီၤအံၤအပူၤလၢအတဂ့ၤဘၣ်တကပၤန့ၣ်လီၤ. တၢ်လၢကဟု ကယၥ်ၦၤသ့ထဲတမံၤဧိၤန့ၣ် မ့ၢ်မနုၤလဲၣ်. (ဖး အ့းဖ့းစူး ၆း၁၀-၁၈).