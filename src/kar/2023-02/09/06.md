---
title:  ဘၤဘူၤလိၣ်, တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်အလီၢ်ခၢၣ်သး
date:   25/05/2023
---

ဖဲအံၤန့ၣ်ပကသ့ၣ်ညါ "တၢ်ခူသူၣ်ဘၤဘူၤလိၣ်ဖးဒိၣ်" အဂ့ၢ်အဂၤ တမံၤဖျါဖျါန့ၣ်လီၤ. တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်အံၤန့ၣ် မ့ၢ်ဝဲ ၦၤဘၤဘူၤလိၣ်ဖိသ့ၣ်တဖၣ်အတၢ်ဘူၣ်ထီၣ်ဘါထီၣ်အကံၢ်အလဲန့ၣ်လီၤ.

`ဖး ယံး၇မံယၤ ၅၀း၃၃-၃၈ ဒီး ယံး၇မံယၤ ၅၁း၁၇, ၄၇ တက့ၢ်. မ့ၢ်နထံၣ်န့ၢ်ဘၤဘူၤလိၣ်အတၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်ဒီး ကစၢ်ယွၤ အတၢ်စံးဆၢက့ၤတဖၣ်လၢလံၥ်စီဆှံအဆၢတဖၣ်အံၤအပူၤဒ်လဲၣ်.`

၀ံယံး၇မံယၤ ၅၀ ဒီး ၅၁ ဟီပၥ်စၢၤဝဲလၢကီၢ်ဘၤဘူၤလိၣ်အံၤ ကဘၣ်တၢ်မၤဟးဂီၤအီၤလၢ မၤဒဲ-ပၤ၇ၣ်ဖိတဖၣ်န့ၣ်လီၤ. တၢ်ဂ့ၢ်တၢ်ကျိၤ ခဲလၢၥ်အကျါတမံၤ လၢကီၢ်ဘၤဘူၤလိၣ်ကဘၣ်ကတၢၢ်ကွံၥ်ဝဲန့ၣ် မ့ၢ်တၢ်ဘူၣ်ထီၣ် ဘါထီၣ်တၢ်ဂီၤတၢ်ဖီၣ်အဃိန့ၣ်လီၤ. ၦၤဘၤဘူၤလိၣ်ဖိသ့ၣ် တဖၣ် နၥ်ဝဲလၢတၢ်ဂီၤတၢ်ဖီၣ်တဖၣ်အံၤ ကဲအဝဲသ့ၣ်ကစၢ်ယွၤတဖၣ်အခၢၣ်စး န့ၣ်လီၤ. လၢဘၤဘူၤလိၣ်အတၢ်ဘူၣ်တၢ်ဘါအပူၤန့ၣ်, တၢ်ကဟုကယၥ်ဒီး တၢ်ဘူၣ်ထီၣ်ဘါထီၣ်အကစၢ်သ့ၣ်တဖၣ်အတၢ်ဂီၤတၢ်ဖီၣ်န့ၣ် ဘၣ်တၢ်ပၥ်အီၤ လၢအမ့ၢ်တၢ်စီဆှံ, အကစၢ်သ့ၣ်တဖၣ်အိၣ်လၢအဝဲသ့ၣ်တၢ်လုၢ်ဟံၣ်အပူၤ ထီဘိ ဒီးလၢန့ဆၢၣ်သ့ၣ်တဖၣ်အကျါန့ၣ်လီၤ. တၢ်မၤဟးဂီၤကွံၥ်တၢ်ဂီၤ တၢ်ဖီၣ်အံၤ ဘၣ်တၢ်ပၥ်အီၤလၢအမ့ၢ်ယွၤအတၢ်အံးက့ၤကွၢ်က့ၤလီၤမၢ်ကွံၥ်ဝဲ, ဖဲဘၤဘူၤလိၣ်အတၢ်ပၢတၢ်ြပး၀ံၤအလီၢ်ခံန့ၣ် ၦၤက့းစ့းဖိအစီၤပၤဖိခွါ (Marduk-apla-iddina II)  ဃ့ၢ်ဆူမံၤစိဖိတ့မံယါ (Mesopotemia) လၢကလံၤထံးတကပၤစိၥ်ဃုၥ်ဒီးဘၤဘူၤလိၣ်ကစၢ်ယွၤတဖၣ်အတၢ်ဂီၤတၢ်ဖီၣ် ဒ်သိးကဒုးပူၤဖျဲးအဝဲသ့ၣ်လၢ (Sennacherib), အၤရ|၇ံၣ်အစီၤပၤအစုပူၤ န့ၣ်လီၤ. (Jane R. McIntosh, Ancient Mesopotamia: New Perspective, ABC-CLIO, Inc., [Santa Barbara, CA 2005], pp. 35-43.

၀ံသ့ၣ်တဖၣ်ထိၣ်သတြီၤတၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်လၢ အတအိၣ်မူဘၣ်တဖၣ်အံၤဒီး တၢ်ဘၣ်တ့အကစၢ်လၢ အမ့ၢ်ၦၤတဂၤလၢ အမူဒီးဟ့ၣ်တၢ်မူစ့ၢ်ကီးန့ၣ်လီၤ. (ယံး၇မံယၤ ၅၁း၁၅, ၁၆, ၁၉).

`ဖး ၂မိၤၡွ ၂၀း၄-၆ ဒီး စံးထီၣ်ပတြၢၤ ၁၁၅း၄-၈ တက့ၢ်. လံၥ်စီဆှံ အဆၢသ့ၣ်တဖၣ်အံၤ သိၣ်လိဘၣ်ဃးဒီးတၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ် အဂ့ၢ်န့ၣ်ဒ်လဲၣ်.`

နီၢ်သးအဘၤဘူၤလိၣ်အတၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်အဂ့ၢ် အကျိၤအံၤ မ့ၢ်ဒိၣ်န့ၢ်ယိၥ်န့ၢ်တၢ်ဆုးလီၤခိၣ်လၢ သ့ၣ်ကုးလၥ်ဒီးလၢၢ်အမဲၥ်ညါ ဘၣ်ဆၣ်, နီၢ်သးအဘၤဘူၤလိၣ်အံၤ သဃဲၤလိၥ်အသးဒီးဘၤဘူၤလိၣ်လၢပျၢၤ လၢအဟဲစိၥ်တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ်အတၢ်၇ဲၣ်တၢ်ကျဲၤ အံၤန့ၣ်တသ့ဝဲဘၣ်လီၤ. တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ် မ့တမ့ၢ် တၢ်လၢပကိးအီၤလၢအမ့ၢ် "တၢ်ယူးယီၣ်ပၥ်ကဲ" (တၢ်ဘါထီၣ်သးၦၢ်လၢ အသံတ့ၢ်သ့ၣ်တဖၣ်) အံၤ မ့ၢ်တၢ်လုၢ်သ့ၣ်ခါပတၥ်တၢ်မၤလိၥ်ခံထံၣ်တထံၣ် န့ၣ်လီၤ, အဂ့ၢ်ဒ်လဲၣ်, မ့ၢ်လၢအတြီဃၥ်သးစီဆှံ ဒ်သိးကမၤတၢ်လၢပသူၣ်ကံၢ် သးလဲအပူၤဒီး မၤဆံးလီၤကွံၥ်ကစၢ်ယွၤလၢအမ့ၢ်တၢ်တမံၤလၢအတအိၣ်ဒီး သးသမူဘၣ်အဃိန့ၣ်လီၤ. တၢ်ဂီၤတၢ်ဖီၣ်ဒ်အံၤသ့ၣ်တဖၣ် ဘၣ်တၢ်ဒုးအိၣ် ထီၣ်အီၤလၢ ခ၇ံၥ်ဖိအကျါ ဖဲအနံၣ်လွံၢ်ကယၤအတီၢ်ပူၤ ဒ်သိးၦၤလၢ တဘူၣ်ထီၣ်ဘါထီၣ်ယွၤဘၣ်တဖၣ်, ၦၤသူခိၣ်ဖိတဖၣ်ကတူၢ်လိၥ်အဝဲသ့ၣ်လၢ အသိးအကျါအဂီၢ်န့ၣ်လီၤ. ဘၣ်ဆၣ်ဒီး, တၢ်ဂီၤတၢ်ဖီၣ်သ့ၣ်တဖၣ်အံၤ ကဲထီၣ်တၢ်စီဆှံဒီးတၢ်ဘူၣ်ထီၣ်ဘါထီၣ်လၢအဘၣ်ဃးဒီးယွၤတဂၤဃီ, ခ၇ံၥ်ဖိ နီၢ်သးအတၢ်ဂံၢ်တၢ်ဘါဆံးလီၤစှၤလီၤဝဲဒိၣ်ဒိၣ်ကလဲၥ်န့ၣ်လီၤ.