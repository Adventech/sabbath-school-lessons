---
title:  တၢ်ဆိကမိၣ်ဆူညါအဂီၢ်
date:   07/04/2023
---

မ့ၢ်တၢ်သ့ၣ်ညါအတၢ်ကူၣ်တၢ်ဆးဒီးနီၢ်သးအတၢ်အိၣ်အသး ခံမံၤလၢၥ်အန့ဆၢၣ်အတၢ်သိၣ်တၢ်သီလၢ ခီဖျိတၢ်ကွၢ်ထံဆိကမိၣ်အဃိ ပဆီ တလဲကွံၥ်သးန့ၣ်လီၤ. ပသးအတၢ်သ့ၣ်ညါတူၢ်လိၥ်တၢ်တဆီဘၣ်တဆီဒီး တူၢ်လိၥ်ဝဲလၢကအိၣ်ဆိးလၢသူၣ်ကံၢ်သးလဲအပူၤန့ၣ်လီၤ. လဲၤနုၥ်ဆူပသူၣ်ကံၢ် သးလဲအပူၤတုၤဒၣ်လဲၥ်ပသးအိၣ်အဲၣ်တၢ်ဒီးယူးယီၣ်ပၥ်ကဲတၢ်န့ၣ်လီၤ. ၦၤကညီတဒိၣ်ထီၣ်ထီထီၣ်အါန့ၢ်ဒ်တၢ်မ့ၢ်တၢ်တီဒီးတၢ်ဂ့ၤတၢ်၀ါအတီၤ ပတီၢ်အံၤန့ၣ်ဘၣ်. တၢ်အဲၣ်လီၤအသးန့ၣ် မ့မ့ၢ်အတၢ်သ့ၣ်ညါလၢအထီ ကတၢၢ်န့ၣ်, အဝဲတတုၤထီၣ်လၢတၢ်ထီၣ်ထီအလီၢ်လၢၤနီတပူၤဘၣ်န့ၣ်လီၤ. လၢန့ၣ်အမဲၥ်ညါ, အဝဲကလီၤဘျၢကွံၥ်ဝဲတဆီဘၣ်တဆီန့ၣ်လီၤ. ထဲကစၢ်ယွၤ အတၢ်သးကညီၤအစိကမီၤတမံၤဧိၤန့ၣ် ကပၥ်ထီၣ်ထီၦၤကညီန့ၣ်လီၤ. မ့မ့ၢ် အနီၢ်ကစၢ်ဒၣ်ဝဲန့ၣ်, အကျဲကလဲၤလီၤဆူလၥ်ခီန့ၣ်လီၤ. (Ellen G. White, The Great Controversy, p. 555).

အဆိကတၢၢ်လၢပထံၣ်အီၤတသ့ဘၣ်ဒီးတသ့ၣ်ညါနၢ်ပၢၢ်အီၤဘၣ် အပူၤန့ၣ်, ပတၢ်သကဲၥ်ပ၀းဆီလဲအသးခီဖျိတၢ်ချံလၢပဖှံလီၤအီၤဆူပသးကံၢ်ပူၤ န့ၣ်လီၤ. ဖှံလီၤတၢ်ချံလၢအဂ့ၤဒီးနကဒုးအိၣ်ထီၣ်တၤသၣ်လၢအဂ့ၤန့ၣ်လီၤ. ဖှံလီၤဟီၣ်ခိၣ်တၢ်ချံလၢအအၢအံၤဒီး, နကဒုးအိၣ်ထီၣ်ဟီၣ်ခိၣ်အသကဲၥ်ပ၀း အတၤသၣ်န့ၣ်လီၤ. ပမ့ၢ်ဖှံတၢ်တသူၣ်အိၣ်သးအိၣ်ယွၤဘၣ်အချံဒီး ပကကိး ဘၣ်က့ၤတၤသၣ်လၢအတအိၣ်ဒီးတၢ်သူၣ်အိၣ်သးအိၣ်တၢ်ဘၣ်န့ၣ်လီၤ. ၦၤသ့ၣ်တဖၣ်လၢအဆိကမိၣ်တၢ်လၢ, ဂ့ၤလံ, ယသ့ၣ်ညါလၢမုၢ်ကအိၣ်ဝဲ တနံၤန့ၣ် တၢ်မၤအၢမၤနး, "တၢ်ဒူတၢ်ဃိၤအတၢ်ပနီၣ်" ကဟဲဝဲလီၤ, ဘၣ်ဆၣ်, ဖဲအဟဲအဆၢကတီၢ်န့ၣ်, ယကပၥ်ဂၢၢ်ကျၢၤယသးလီၤ, ၦၤဒ်အံၤသ့ၣ်တဖၣ်န့ၣ် ဃုထၢကျဲလၢအလီၤပျံၤလီၤဖုးတဘိန့ၣ်လီၤ. ကစၢ်ယွၤကိးဃီၤၦၤအဆၢကတီၢ် ခဲအံၤလၢ ကဟ့ၣ်လီၤပသးဆူအအိၣ်န့ၣ်လီၤ. ပဒ်မၤယံၥ်မၤနီၣ်ပသးလၢ ကတူၢ်လိၥ်သးစီဆှံဒီး, ကီဒိၣ်ထီၣ်မးလၢသးသမူတဖျၢၣ်တူၢ်လိၥ်ယွၤအတၢ်ကိး ဒီးကလီၤဝဲဆူမုၣ်ကီၤလံၢ်အတၢ်လံၣ်တဖၣ်အပူၤညီဝဲမးန့ၣ်လီၤ.