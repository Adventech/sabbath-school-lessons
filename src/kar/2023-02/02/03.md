---
title:  ကစၢ်ယွၤဖိခွါဟဲက့ၤကဒါက့ၤလံ
date:   03/04/2023
---

လီၣ်ဖျါအဆၢဒိၣ် ၁၄ အိၣ်ဃုၥ်ဒီးလံၥ်စီဆှံအဆၢလၢအ၇့ဒိၣ်တဖၣ် လၢအဘၣ်ဃးဒီးကစၢ်ယွၤအတၢ်ကစီၣ်လၢမုၢ်နံၤခံကတၢၢ်အံၤ ဆူအၦၤဂီၢ်မုၢ် တဖၣ်ဒီးဟီၣ်ခိၣ်အံၤအဂီၢ်န့ၣ်လီၤ. လၢတၢ်ခဲလၢၥ်အခၢၣ်သးန့ၣ် မ့ၢ်ဝဲကစၢ် ခ၇ံၥ်အတၢ်ဟဲက့ၤလီၤက့ၤ, တၢ်မၤလၢထီၣ်ၦဲၤထီၣ်အတၢ်အၢၣ်လီၤလၢအမ့ၢ်, "ဒီးသုကထံၣ်ၦၤကညီဖိခွါအံၤဆ့ၣ်နီၤလၢတၢ်အစိအကမီၤအစုထွဲတခီ, ဒီးဟဲလီၤဝဲအိၣ်ဒီးမူခိၣ်အတၢ်အၢၣ်တဖၣ်လီၤ" (မၢ်ကူး ၁၄း၆၂).

`ဖး လီၣ်ဖျါ ၁၄း၁၄ တက့ၢ်. ဖဲကစၢ်ခ၇ံၥ်ဟဲက့ၤလီၤကဒါက့ၤဆူ ဟီၣ်ခိၣ်အံၤန့ၣ်, တၢ်ကိးအမံၤလၢမနုၤလဲၣ်. နဆိကမိၣ်နဲလၢ ဘၣ်မနုၤ စီၤယိၤဟၣ်သူမံၤအဝဲအံၤန့ၣ်လဲၣ်.`

ကစၢ်ခ၇ံၥ်သူတၢ်ကတိၤလၢအမ့ၢ်, "ၦၤကညီအဖိခွါ" လၢအဘၣ် တၢ်ဒိလီၤအီၤလၢအနီၢ်ကစၢ်ဒၣ်ဝဲအံၤ ၈၂ ဘျီလၢလံၥ်တၢ်သးခုကစီၣ်အပူၤ န့ၣ်လီၤ. မ့ၢ်မံၤတဖျၢၣ်လၢအဘၣ်သးဝဲဒိၣ်ကတၢၢ်အကျါန့ၣ်လီၤ. ကစၢ်ခ၇ံၥ် သူမံၤတဖျၢၣ်အံၤ ဒ်သိးကသ့အိၣ်ဆိးလၢပကျါအဂီၢ်န့ၣ်လီၤ. အဝဲမ့ၢ် တၢ်အုၣ်က့ၤခီၣ်က့ၤကစၢ်တဂၤလၢအနၢ်ပၢၢ်ၦၤ, လဲၤခီဖျိဘၣ်ပတၢ်လ့ပစီ  တဖၣ်, ဒီးလဲၤခီဂၥ်ဘၣ်ပတၢ်လ့ပစီတဖၣ်ခဲလၢၥ်န့ၣ်လီၤ. အဝဲမ့ၢ် "ၦၤကညီ ဖိခွါ" တဂၤလၢကဟဲက့ၤကိးက့ၤၦၤဆူဟံၣ်န့ၣ်လီၤ. ကစၢ်ခ၇ံၥ်လၢကဟဲက့ၤ ကိးၦၤန့ၣ်, မ့ၢ်ကစၢ်တဂၤဃီလၢအအိၣ်အဆိးလၢပကျါန့ၣ်လီၤ. အဝဲမ့ၢ်ၦၤလၢ အကြၢးအုၣ်က့ၤခီၣ်က့ၤၦၤလီၤ, အဂ့ၢ်ဒ်လဲၣ်မ့ၢ်လၢအဝဲကဲထီၣ်ဒ်သိးဒီးၦၤအဃိ, ဘၣ်သဂၢၢ်ဒီးမုၣ်ကီၤလံၢ်အတၢ်သူၣ်ဒိၣ်သးဒိၣ်တၢ်လ့ပစီတဖၣ်ဘၣ်ဆၣ်, မၤနၢၤဝဲခဲလၢၥ်န့ၣ်လီၤ.

**လၢလံၥ်မးသဲအဆၢဖိတဖၣ်အပူၤအံၤန့ၣ်, မ့ၢ်ပမၤလိဘၣ်ဃးကစၢ် ခ၇ံၥ်အဂ့ၢ်အကျိၤ, လၢအမ့ၢ်, "ၦၤကညီဖိခွါ" ဒ်လဲၣ်.**

`မးသဲ ၁၆း၂၇`

`မးသဲ ၂၄း၂၇, ၃၀`

`မးသဲ ၂၅း၃၁, ၃၂`

ကွၢ်ထံဆိကမိၣ်တၢ်ဂ့ၢ်တဖၣ်လၢတၢ်ကွဲးတဖၣ်အံၤအပူၤတက့ၢ်. (၁) ကစၢ်ခ၇ံၥ်, ၦၤကညီဖိခွါအံၤ ကဟဲဒီးအပၢ်အလၤကပီၤအိၣ်ဒီးအကလူး တဖၣ်လီၤ. (၂) အဝဲကနီၤဖးသိဒီးမဲၥ်တဲးလဲး (လၢအဘၣ်ဃးဒီးတၢ်စံၣ်ညီၣ်), (၃) ကဆၢတဲၥ်ၦၤကလုၥ်တဖၣ်ခဲလၢၥ်ဒီးၦၤကညီအဘူၣ်အတီၢ်လၢတၢ်မူ ထူယိၥ်အဂီၢ်န့ၣ်လီၤ. 

`ဆိကမိၣ်ထီၣ်တၢ်ကတိၤလၢအမ့ၢ် "ၦၤကညီဖိခွါ" ဒီးမ့ၢ်အစံးဘၣ်ဃး ကစၢ်ခ၇ံၥ်အံၤလၢအမ့ၢ်ၦၤကညီအန့ဆၢၣ်အဂ့ၢ်န့ၣ်ဒ်လဲၣ်. အဝဲမ့ၢ်ယွၤတဂၤ ဘၣ်ဆၣ်, ကဲထီၣ်ဒ်သိးပဝဲဒၣ်တဖၣ်, လီၤဂၥ်ၦၤ, ဘၣ်ဆၣ်တဒ်သိးဒီးၦၤဘၣ်, တမၤဘၣ်တၢ်ကမၣ်နီတစုဘၣ်လီၤ. တၢ်မုၢ်လၢ်လၢနဂီၢ်လၢအဘၣ်ဃးဒီး (၁) တၢ်သ့ၣ်ညါကစၢ်ယွၤအတၢ်အဲၣ်လၢပဂီၢ်, (၂) သ့ၣ်ညါလၢအဝဲမၤဘၣ်ထွဲလိၥ် အသးဒီးနတၢ်ဂဲၤပျုၢ်ဂဲၤဆှးဒီးဟ့ၣ်နၤတၢ်မၤနၢၤအံၤန့ၣ်သ့ဝဲဒ်လဲၣ်.`