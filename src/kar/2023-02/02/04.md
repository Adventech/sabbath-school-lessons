---
title:  မူခိၣ်အတၢ်စံၣ်ညီၣ်
date:   04/04/2023
---


`ဖး လီၣ်ဖျါ ၁၄း၁၄ ဒီး မၤတၢ် ၁း၉-၁၁ န့ၣ်တက့ၢ်. နထံၣ်န့ၢ်တၢ် ဒ်သိးလိၥ်သးသ့ၣ်တဖၣ်ဒ်လဲၣ်.`

စီၤယိၤဟၣ်ကတိၤဖျါထီၣ်ဝဲလၢ “ဒီးယထံၣ်တၢ်, ဒီးကွၢ်ကွၢ်, တၢ်အၢၣ်၀ါ, ဒီးၦၤဆ့ၣ်နီၤလၢတၢ်အၢၣ်န့ၣ်အလိၤလီၤဂၥ်လၢၦၤကညီဖိခွါ.” ဖဲကစၢ်ခ၇ံၥ်က့ၤထီၣ်ဆူမူခိၣ်န့ၣ်, စီၤလူၤကၣ်ကွဲးနီၣ်ဝဲဖဲ မၤတၢ် ၁း၉ န့ၣ် လၢကစၢ်ခ၇ံၥ်အပျဲၢ်အဘီၣ်တဖၣ်ဆၢထၢၣ်ကွၢ်အီၤအဖၢမုၢ်ဒီး, တၢ်ဟံးထီၣ်န့ၢ် အီၤ, ဒီးတၢ်အၢၣ်ဒိးန့ၢ်အီၤလၢအဝဲသ့ၣ်အမဲၥ်ညါလီၤ.” ကစၢ်ခ၇ံၥ်က့ၤထီၣ်ဆူ မူခိၣ်လၢတၢ်အၢၣ်အလိၤဃုၥ်ဒီးမူခိၣ်ကလူးတဖၣ်ဒီးကဟဲက့ၤကဒါက့ၤလၢ တၢ်အၢၣ်အလိၤဃုၥ်ဒီးမူခိၣ်ကလူးတဖၣ်န့ၣ်လီၤ. မူခိၣ်ကလူးစံးဘၣ်အပျဲၢ် အဘီၣ်လၢ အကမၢကမၣ်တဖၣ် ဖဲ မၤတၢ် ၁း၁၁ န့ၣ်ဒ်အံၤ, “ယ့ၣ်ရှူးအကစၢ် ဒၣ်ဝဲလၢတၢ်စိၥ်ထီၣ်ကွံၥ်အီၤလၢသုအိၣ်ဆူမူခိၣ်န့ၣ်, ကဟဲက့ၤဒ်သုထံၣ် အက့ၤထီၣ်ဆူမူခိၣ်အသိးန့ၣ်လီၤ.” ကစၢ်ယွၤအတၢ်မ့ၢ်တၢ်တီလၢအအိၣ် စဲဘူးသးဖဲတၢ်ကွဲးအံၤအပူၤန့ၣ် တမ့ၢ်လၢကအိၣ်ဖျါဝဲသ့ၣ်သ့ၣ်ဘၣ်. “ယ့ၣ်ရှူး အကစၢ်ဒၣ်ဝဲ” “ၦၤကညီအဖိခွါ” ၦၤလၢအဟးထီၣ်ဟးလီၤလၢ၀့ၢ်နစၤ၇့း ကျဲပူၤလၢဟီၣ်ခိၣ်ကမူၣ်အကျါအံၤ, မၤတၢ်လၢၦၤကမျၢၢ်အါအါကလဲၥ်အကျါ လၢ၀့ၢ်ယရူၤၡလ့ၣ်အပူၤ, မၤဘျါက့ၤၦၤဆါတဖၣ်လၢကီၢ်အံၣ်စ၇့လးအသ၀ီ တဖၣ်အပူၤ ဒီးစံၣ်တဲၤတဲလီၤတၢ်သးခုအကစီၣ်လၢကၤလံၤလါကစၢၢ်ကပၤလိၤ အနီၣ်ကျါအံၤ ကဟဲက့ၤကဒီးတဘျီဒံးန့ၣ်လီၤ.

ၦၤကညီအဖိခွါအံၤဘၣ်တၢ်ပၥ်ဖျါထီၣ်စ့ၢ်ကီးအီၤ ဖဲတၢ်စံၣ်ညီၣ် အတၢ်အိၣ်ဖျါဖဲဒၤနံးယ့လးအဆၢဒိၣ်နွံအပူၤန့ၣ်လီၤ.

`ဖး ဒၤနံးယ့လး ၇း၉, ၁၀, ၁၃, ၁၄ တက့ၢ်. ဘၣ်မနုၤလၢ ဒၤနံးယ့လးကိးယ့ၣ်ရှူးခ၇ံၥ်လၢ “ၦၤကညီဖိခွါ” လၢတၢ်အ၇့ဒိၣ်မးဒ်သိးဒီး တၢ်စံၣ်ညီၣ်အံၤန့ၣ်လဲၣ်. တၢ်လၢကမၤမုၥ်ပသးလၢပသ့ၣ်ညါဘၣ် “ၦၤကညီ ဖိခွါ” အံၤ လၢအမ့ၢ်ၦၤအ၇့ဒိၣ်လၢတၢ်စံၣ်ညီၣ်အပူၤအဂ့ၢ်န့ၣ်မ့ၢ်မနုၤလဲၣ်.`

ဖဲ ဒၤနံးယ့လး ၇း၉, ၁၀ အပူၤန့ၣ်, ဒၤနံးယ့လးထံၣ်ဘၣ်ဝဲလၢ မူခိၣ်ဘီမုၢ်အလီၢ်ပစိၥ်, မူခိၣ်ကလူးတကထိအဘျီတကထိ, တကလးအဘျီ တကလးအိၣ်ဖှိၣ်၇ိဖှိၣ်လၢလီၢ်ပစိၥ်အကပၤန့ၣ်လီၤ. တၢ်စံၣ်ညီၣ်ကွီၢ်ဘၣ် တၢ်ပၥ်လီၤဝဲ, ဒီးလံၥ်အိၣ်အိးထီၣ်အသးလီၤ. ဖဲ ဒၤနံးယ့လး ၇း၁၃, ၁၄ အပူၤန့ၣ် ၦၤကညီဖိခွါသုးဘူးအသးဆူတၢ်အိၣ်လၢကစၢၤကစၢၤလၢပျၢၤလံၤလံၤ တဂၤအအိၣ်, လၢအမ့ၢ်ပၢ်ကစၢ်, ဒီးဟံးန့ၢ်အတၢ်အဘီအမုၢ်လီၤထူလီၤယိၥ် န့ၣ်လီၤ. တၢ်စံၣ်ညီၣ်ပၥ်ဖျါထီၣ်ဝဲလၢ ပၢ်, ဖိခွါဒီး သးစီဆှံအံၤမၤတၢ်ခဲလၢၥ် လၢမၤဝဲသ့တဖၣ် ဒ်သိးကအုၣ်က့ၤခီၣ်က့ၤၦၤကညီတဖၣ်အဂီၢ်န့ၣ်လီၤ. တၢ်စံၣ်ညီၣ်အံၤ တမ့ၢ်ထဲအုၣ်အသးလၢၦၤစီဆှံတဖၣ်အဂီၢ်ဘၣ် အုၣ်အသး စ့ၢ်ကီးလၢကစၢ်ယွၤအသကဲးပ၀းလၢမုၣ်ကီၤလံၢ်ပၥ်ဒ့ၣ်ပၥ်ကမၢ်ဝဲလၢ အကမၣ်အံၤစ့ၢ်ကီးန့ၣ်လီၤ. (ယိၤဘး ၁-၂;  စံးထီၣ်ပတြၢၤ ၅၁း၁-၄).

`ဆိကမိၣ်ကွၢ်တၢ်ဂ့ၢ်တၢ်ကျိၤလၢနတၢ်အိၣ်မူခဲလၢၥ်အံၤ ကဘၣ် တၢ်ကွၢ်ထံကွၢ်ဆးအီၤလၢကစၢ်ယွၤအမဲၥ်ညါခဲလၢၥ်န့ၣ်တက့ၢ်. တၢ်ဆၢကတီၢ်မ့ၢ်တုၤဒီးနတၢ်မုၢ်လၢ်ထဲတမံၤဧိၤန့ၣ်မ့ၢ်မနုၤလဲၣ်. (ကွၢ် ၇ိမ့ၤ ၈း၁ တက့ၢ်).`