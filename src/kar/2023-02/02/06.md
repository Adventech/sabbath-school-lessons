---
title:  တၢ်ချံကိးဖျၢၣ်ဒဲးဒုးအိၣ်ထီၣ်တၢ်ကူးဘၣ်က့ၤတမံၤ
date:   06/04/2023
---

ဖဲလီၣ်ဖျါအဆၢဒိၣ် ၁၄ အပူၤန့ၣ်, တၢ်ကူးဘုအိၣ်ဝဲခံမံၤန့ၣ်လီၤ. တၢ်ကူးဘုလၢအဒိလီၤၦၤတီၦၤလိၤ, ဒီးတၢ်ကူးစပံးလၢအတဂ့ၤဘၣ်တဖၣ် ဘၣ်တၢ်ဒိလီၤအီၤလၢၦၤတတီတလိၤ မ့တမ့ၢ်ၦၤလီၤမၢ်ကွံၥ်တဖၣ်န့ၣ်လီၤ. တၢ်ကူးခံမံၤအံၤ အဆၢကတီၢ်ဘၣ်ဝဲဒၣ်ခံမံၤလၢၥ်န့ၣ်လီၤ. တၢ်ချံလၢအဘၣ် တၢ်ဖှံလီၤအီၤန့ၣ်, ဒိၣ်တုၥ်ခိၣ်ၦဲၤလၢၥ်ဝဲလံန့ၣ်လီၤ.

`ဖး လီၣ်ဖျါ ၁၄း၁၇-၂၀ တက့ၢ်. တၢ်ပၥ်ဖျါထီၣ်လၢအမ့ၢ်, "ယွၤ အတၢ်သးဒိၣ်ထီၣ်အနီၣ်စံၢ်စပံးသၣ်အကျိးဖးဒိၣ်" အံၤ အခီပညီမ့ၢ်မနုၤလဲၣ်. ကွၢ်စ့ၢ်ကီး လီၣ်ဖျါ ၁၄း၁၀း  ၁၅း၁ ဒီး ၁၆း၁ တက့ၢ်.`

"ဒီးကလူးလၢအဂၤ, အိၣ်ဒီးအစိအကမီၤလၢမ့ၣ်အူအဖီခိၣ်တဂၤ" လီၣ်ဖျါ ၁၄း၁၈ ဖဲအံၤန့ၣ် မ့ၢ်မူခိၣ်ကလူးလၢအဟ့ၣ်လီၤတၢ်ကလုၢ်လၢ ကစၢ်ယွၤအတၢ်စံၣ်ညီၣ်အလီၢ်ခံကတၢၢ်လၢမ့ၣ်အူန့ၣ်လီၤ. တၢ်ကူး အကတီၢ်န့ၣ်ဘၣ်လံ. တၢ်ဒဲးဘးတုၤထီၣ်လၢအဆၢလံ. တၢ်ပူထီၣ်သ့ၣ် တဖၣ်အံၤ လဲၤခီဂၥ်ထလၢကွံၥ်ကစၢ်ယွၤအတၢ်သးကညီၤလံလီၤ. ဒ်တၢ်အၢ တၢ်သီအိၣ်ဝဲအသိးန့ၣ်, ကအၢဝဲအါန့ၣ်ဒ်အလီၢ်ဒံးဖဲတချုးတၢ်မၤဟးဂီၤကွံၥ် အီၤဘၣ်န့ၣ်လီၤ. တၢ်အဲၣ်ပၢ်ယွၤန့ၣ် အိၣ်ဒီးတၢ်ကိးမံၤဒဲးလၢကမၤတၢ်လၢ ပဂီၢ်, ပၥ်ဃုၥ်စ့ၢ်ကီးဒီးအတၢ်လုၢ်ထီၣ်လၢပဂီၢ်လၢထူၣ်စုညါအလိၤလၢ ပတၢ်ဒဲးဘးအဃိန့ၣ်လီၤ. "အဂ့ၢ်ဒ်အံၤ, ၦၤလၢအတသ့ၣ်ညါဘၣ်တၢ်ဒဲးဘးန့ၣ်, တၢ်ပၥ်က့ၤအီၤလၢတၢ်ဒဲးဘးလၢပဂီၢ်, ဒ်သိးပကကဲလၢယွၤအတၢ်တီတၢ်လိၤ လၢအပူၤလီၤ" (၂က၇ံၣ်သူး ၅း၂၁) ကွၢ်စ့ၢ်ကီး ကလၤတံ ၃း၁၃ တက့ၢ်.

ကစၢ်ယွၤကမၤတၢ်အါန့ၢ်ဒ်ထူၣ်စုညါအအံၤကသ့ဒ်လဲၣ်. တၢ်သးကညီၤအါန့ၢ်ဒ်တၢ်အုၣ်က့ၤခီၣ်က့ၤၦၤလၢအဂ့ၢ်လိၥ်သးစီဆှံအဘျီ တဖၣ်အဘျီအဂီၢ်န့ၣ် တအိၣ်ဝဲနီတမံၤလၢၤဘၣ်န့ၣ်လီၤ.

ဖဲအံၤန့ၣ်၀ံအကလုၢ်ကထါအတၢ်ကစီၣ်လၢအ၇့ဒိၣ်မးန့ၣ် အိၣ်ဝဲ ဖဲလီၣ်ဖျါအဆၢဒိၣ် ၁၄ အပူၤအံၤန့ၣ်လီၤ. တၢ်ချံကိးဖျၢၣ်ဒဲးကတုၤလၢ တၢ်ကူးက့ၤအီၤအလီၢ်န့ၣ်လီၤ. တၢ်သၣ်န့ၣ်ဂီၤဝဲလၢလၢၦဲၤၦဲၤလံ, ဒီးစပံးသၣ်န့ၣ် ဘၣ်ကူးဝဲလံန့ၣ်လီၤ. ကစၢ်ယွၤအၦၤဂီၢ်မုၢ်တဖၣ်လီၣ်ဖျါထီၣ်ကစၢ်ယွၤ အက့ၢ်အဂီၤ, အတၢ်သးကညီၤအက့ၢ်အဂီၤ, တၢ်အဲၣ်တၢ်ကွံ, တၢ်သူၣ်ကညီၤ သးကညီၤတၢ်ဒီးတၢ်အဲၣ်လၢတၢ်ဘၣ်တ့သ့ၣ်တဖၣ်အမဲၥ်ညါန့ၣ်လီၤ. တၢ်အၢ တၢ်သီအဖိတဖၣ်လီၣ်ဖျါထီၣ်တၢ်သူၣ်လီသးကွံတၢ်, တၢ်ဆၢန့ၢ်တၢ်, တၢ်သူၣ်က့ၣ်သးကါတၢ်ဒီး တၢ်သးဟ့တၢ်သ့ၣ်တဖၣ်န့ၣ်လီၤ. ကစၢ်ခ၇ံၥ် အသကဲၥ်ပ၀းန့ၣ် လီၣ်ဖျါထီၣ်အသးလၢၦၤတဒူၣ်အကျါဒီး မုၣ်ကီၤလံၢ် အသကဲၥ်ပ၀းန့ၣ် လီၣ်ဖျါထီၣ်အသးလၢအဂၤတဒူၣ်အကျါန့ၣ်လီၤ.

တၢ်ဘၣ်တ့ခဲလၢၥ်သ့ၣ်တဖၣ် ကထံၣ်ကစၢ်ယွၤအၦၤဂီၢ်မုၢ်အတၢ် လီၣ်ဖျါထီၣ်တၢ်တီတၢ်လိၤလၢ ၦၤတစိၤဒီးတစိၤဒၣ်လဲၥ် လၢအတအုၣ်အသး လၢအဂ့ၢ်နီတဘျီဒ်ဘၣ်န့ၣ်လီၤ. မ့ၢ်ထိၣ်သတြီၤကစၢ်ခ၇ံၥ်အတၢ်တီတၢ်လိၤ လီၣ်ဖျါထီၣ်အသးလၢအၦၤဂီၢ်မုၢ်အပူၤန့ၣ်, တၢ်ဘၣ်တ့ခဲလၢၥ်ကထံၣ်ဘၣ် တၢ်ပူထီၣ်ယွၤအဘျုးအဖှိၣ်တဖၣ်န့ၣ်လီၤ. တၢ်အၢတၢ်သီ, တၢ်ဒဲးဘးဒီး တၢ်တဒိကနၣ်တၢ်သိၣ်တၢ်သီတဖၣ်ကအိၣ်ဖျါထီၣ်အသးလီၤတံၢ်လီၤဆဲးလၢ ၦၤကညီဒီးကလူးတဖၣ်အမဲၥ်ညါန့ၣ်လီၤ. တၢ်ထိၣ်သတြီၤတၢ်ဂ့ၤဒီးတၢ်အၢ, တၢ်ဘၣ်ဒီးတၢ်ကမၣ်, တၢ်ဒိကနၣ်ဒီးတၢ်တဒိကနၣ်တဖၣ်ကဖျါဝဲလၢ တၢ်ဘၣ်တ့ခဲလၢၥ်သ့ၣ်တဖၣ်အမဲၥ်ညါ, လၢကလူးဒီးၦၤကညီခံဖုလၢၥ်အမဲၥ်ညါ န့ၣ်လီၤ.

`မ့ၢ်နနီၤဖးတၢ်ဘၢၣ်စၢၤလၢအမ့ၢ်တၢ်ဂ့ၤဒီးတၢ်အၢန့ၣ်သ့ဝဲဒ်လဲၣ်. ဘၣ်မနုၤလၢအ၇့ဒိၣ်နီၢ်မးလၢပကဘၣ်နီၤဖးတၢ်ခံမံၤအံၤန့ၣ်လဲၣ်. (ကွၢ် ဧ့ၤဘြံၤ ၅း၁၄ တက့ၢ်).`