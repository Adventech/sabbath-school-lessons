---
title:  တၢ်တစိၢ်ဖိလၢကတုၤတၢ်ကတၢၢ်အဂီၢ်
date:   01/04/2023
---

### တၢ်မၤလိတနွံအံၤအဂီၢ်ဖး
မးသဲ ၂၄း၁၄;  လီၣ်ဖျါ ၁၄း၁၄-၂၀း  မးသဲ ၁၆း၂၇;  မၤတၢ် ၁း၉-၁၁;  မၢ်ကူး ၄း၂၆-၂၉;  လီၣ်ဖျါ ၁၆း၁.

> <p>တၢ်ကလုၢ်ထူ</p>
> "ဒီးယထံၣ်တၢ်, ဒီးကွၢ်ကွၢ်, တၢ်အၢၣ်၀ါ, ဒီးၦၤဆ့ၣ်နီၤလၢတၢ်အၢၣ် န့ၣ်အလိၤ လီၤဂၥ်လၢၦၤကညီဖိခွါအိၣ်ဒီးခိၣ်သလုးထူလၢအခိၣ်, ဒီးထါဂဲၥ် လၢအကနၣ်အ့ၣ်တၢ်တဘ့ၣ်လၢအစုပူၤလီၤ. ဒီးကလူးအဂၤတဂၤ, ဟဲထီၣ် လၢတၢ်လုၢ်ဟံၣ်ပူၤ, ဒီးကိးပသူထီၣ်လၢအကလုၢ်ဖးဒိၣ်ဆူၦၤလၢအဆ့ၣ်နီၤလၢ တၢ်အၢၣ်အလိၤတဂၤန့ၣ်, မၢလီၤနထါဂဲၥ်, ဒီးကူးတၢ်တက့ၢ်. အဂ့ၢ်ဒ်အံၤ, ကူးတၢ်အနၣ်၇ံၣ်ဘၣ်လံ. အဂ့ၢ်ဒ်အံၤ, ဟီၣ်ခိၣ်အဘုဃ့ထီၣ်လံ" (လီၣ်ဖျါ ၁၄း၁၄, ၁၅).

ကစၢ်ယွၤကတိၤတၢ်ဒီးအၦၤဂီၢ်မုၢ်ထီဘိ, ဟ့ၣ်အဝဲသ့ၣ်တၢ်မ့ၢ်တၢ်တီ လၢအလိၣ်နၢ်ဟူဝဲတဖၣ်လၢအဆၢကတီၢ်တကတီၢ်အပူၤန့ၣ်လီၤ. စးထီၣ်လၢ အဘၣ်ဃးဒီးထံလုၢ်ဘၢတၢ်အတၢ်ဟ့ၣ်ပလီၢ် (၁မိၤၡွ ၆း၇) တုၤလၢကစၢ်ခ၇ံၥ် အတၢ်ဟဲတၢတစု (ဒၤနံးယ့လး ၉း၂၄-၂၇) တုၤလၢတၢ်စံၣ်ညီၣ်အကတီၢ် (ဒၤနံးယ့လး ၇း၉, ၁၀း  ဒၤနံးယ့လး ၈း၁၄) တုၤလၢကစၢ်ခ၇ံၥ်အတၢ်ဟဲက့ၤ ကဒီးတစု (လီၣ်ဖျါ ၁၂-၁၄) န့ၣ်, ကစၢ်ယွၤကတိၤတၢ်ဒီးၦၤန့ၣ်လီၤ. ၦၤကညီ အတၢ်စံၣ်စိၤတဲစိၤလၢမုၢ်နံၤခံကတၢၢ်အပူၤအံၤန့ၣ်, ကစၢ်ယွၤဆှၢလီၤတၢ်ကစီၣ် လီၤဆီဆူဟီၣ်ခိၣ်ချၢဒီးအၦၤဂီၢ်မုၢ်အအိၣ်, လၢကမၤလၢၦဲၤတၢ်ဆၢကတီၢ် အတၢ်လိၣ်ဘၣ်အဂီၢ်န့ၣ်လီၤ. ထံၣ်ဃီၤဝဲအတၢ်ကစီၣ်အံၤ ဘၣ်တၢ်စိၥ်အီၤ လၢမူခိၣ်ကလူးသၢဂၤယူၤလၢမူခိၣ်အခၢၣ်သးဃုၥ်ဒီးတၢ်ကစီၣ်လၢအ၇့ဒိၣ်အံၤ လၢအမ့ၢ်မုၢ်နံၤခံကတၢၢ်တၢ်ကစီၣ်လၢဟီၣ်ခိၣ်ချၢအဂီၢ်န့ၣ်လီၤ.

မူခိၣ်ကလူးသၢဂၤအတၢ်ကစီၣ်အံၤ မ့ၢ်ကစၢ်ခ၇ံၥ်အတၢ်သးကညီၤ အကစီၣ်လၢခံကတၢၢ်, တၢ်ကိးၦၤဒ်သိးကအိၣ်ဒီးတၢ်နၥ်ကစၢ်ခ၇ံၥ်အတၢ်တီ တၢ်လိၤလၢကဒုးတီဒုးလိၤၦၤ, ကဒုးစီဆှံၦၤဒီးလၢအကတၢၢ်န့ၣ် ကမၤလၤ မၤကပီၤၦၤအဂီၢ်န့ၣ်လီၤ.

မ့ၢ်ဒ်န့ၢ်နၥ်သက့ထီဘိဘၣ်ဆၣ်, ပဘၣ်ဃုထၢကစၢ်ခ၇ံၥ်, ဟ့ၣ်လီၤ သးဆူအအိၣ်ဒီးဒိကနၣ်အကလုၢ်, ဒီးတၢ်လၢပဃုထၢအဆၢကတီၢ်ခဲအံၤန့ၣ်, ကဘၣ်ထွဲဒီးပတၢ်ဃုထၢလၢတၢ်ဒုးအလီၢ်ခံကတၢၢ်အဂီၢ်စ့ၢ်ကီးလီၤ. လၢတၢ်န့ၣ်အဃိ, ကဘၣ်အိၣ်ကတီၤသးလၢဆၢကတီၢ်ခဲအံၤန့ၣ်လီၤ.