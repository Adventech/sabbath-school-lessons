---
title:  တၢ်ဃုထၢလီၤထူလီၤယိၥ်တဖၣ်
date:   02/04/2023
---


လီၣ်ဖျါအဆၢဒိၣ် ၁၄ အံၤ မ့ၢ်ကစၢ်ခ၇ံၥ်အတၢ်သးကညီၤအကစီၣ် လၢအလီၢ်ခံကတၢၢ်ဆူဟီၣ်ခိၣ်လၢအလီၤကမၣ်ဒီးအပူထီၣ်တၢ်, အတၢ်အိၣ်မူ လၢတၢ်ဒဲးဘးဒီးတၢ်အၢတၢ်သီအပူၤလၢအနံၣ်ဃုကထိအတီၢ်ပူၤအံၤန့ၣ်လီၤ. အဆၢကတီၢ်ကအိၣ်ဖဲၦၤကညီလၢဟီၣ်ခိၣ်ချၢအံၤခဲလၢၥ် ကဘၣ်ဆၢတဲၥ်တၢ် လၢအလီၢ်ခံကတၢၢ်လၢအမ့ၢ်တၢ်ဃုထၢကစၢ်ခ၇ံၥ် မ့တမ့ၢ်တၢ်ထီဒါကစၢ်ခ၇ံၥ် အဂီၢ်န့ၣ်လီၤ. လံၥ်လီၣ်ဖျါအတၢ်ကစီၣ်လၢအမ့ၢ်ကစၢ်ခ၇ံၥ်အတၢ်တီ တၢ်လိၤအံၤ, ထုးထီၣ်ကွံၥ်ၦၤလၢတၢ်ဒဲးဘးအတၢ်စံၣ်ညီၣ်အပူၤ ဒီးတၢ်ဒဲးဘး အတၢ်ဖီၣ်ဃံးၦၤအပူၤစ့ၢ်ကီး ဒီးကဘၣ်သီၣ်ထီၣ်ဝဲသကုၤဆးဒးဆူဟီၣ်ခိၣ်ချၢ အံၤန့ၣ်လီၤ.

`ဖး မးသဲ ၂၄း၁၄ ဒီးထိၣ်သတြီၤအီၤဒီး လီၣ်ဖျါ ၁၄း၆ န့ၣ်တက့ၢ်. တၢ်အၢၣ်လီၤလၢကစၢ်ခ၇ံၥ်ဟ့ၣ်လီၤအပျဲၢ်အဘီၣ်တဖၣ် ဘၣ်ဃးဒီးတၢ်သးခု အကစီၣ်ကဘၣ်၇ၤလီၤအသးအဂ့ၢ်န့ၣ်မ့ၢ်မနုၤလဲၣ်.`

ကစၢ်ခ၇ံၥ်အၢၣ်လီၤဝဲလၢ "တၢ်သးခုအကစီၣ်အံၤ, ကဘၣ်တၢ်စံၣ်တဲၤ တဲလီၤအီၤလၢဟီၣ်ခိၣ်ဒီဘ့ၣ်ညါ" ဖဲ မးသဲ ၂၄း၁၄ အပူၤအံၤ လၢၦဲၤဝဲ ဖဲကစၢ်ခ၇ံၥ်အတၢ်ကစီၣ်လၢအလီၢ်ခံကတၢၢ်ဖဲ လီၣ်ဖျါ ၁၄း၆ အပူၤစံးဝဲဒၣ်လၢ တၢ်သးခုအကစီၣ်ဒ်သိးကစံၣ်တဲၤတဲလီၤလၢ "ၦၤအိၣ်လၢဟီၣ်ခိၣ်ချၢ, ဒီးကယဲၢ် ၦၤကလုၥ်, ဒီးၦၤအဒူၣ်, ဒီးၦၤကတိၤတၢ်အကျိၥ်, ဒီးၦၤဂီၢ်မုၢ်ခဲလၢၥ်" န့ၣ်လီၤ.

ကစၢ်ခ၇ံၥ်စံးဝဲလၢ အကဟဲက့ၤခ@ခ@အဂီၢ်န့ၣ် ဘၣ်တၢ်ကွဲးအီၤလၢ လံၥ်လီၣ်ဖျါအပူၤသၢဘျီညါန့ၣ်လီၤ. (လီၣ်ဖျါ ၂၂း၇, ၁၂, ၂၀) တၢ်လၢ အဘၣ်ဃးဒီးအတၢ်ဟဲက့ၤလၢတယံၥ်ဘၣ်အတီၢ်ပူၤအဂီၢ်န့ၣ်, ပကစၢ်စံးဝဲ, "ၦၤအတတီတလိၤဘၣ်န့ၣ်, ကအိၣ်ဒၣ်ဝဲလၢအတတီတလိၤဘၣ်တက့ၢ်. ဒီးၦၤလၢအအၢအသီန့ၣ်, ကအိၣ်ဒၣ်ဝဲလၢအအၢအသီတက့ၢ်. ဒီးၦၤလၢ အတီအလိၤန့ၣ်, ကအိၣ်ဒၣ်ဝဲလၢအတီအလိၤန့ၣ်တက့ၢ်. ဒီးၦၤလၢအစီ အဆှံန့ၣ်, ကအိၣ်ဒၣ်ဝဲလၢအစီအဆှံတက့ၢ်" (လီၣ်ဖျါ ၂၂း၁၁). လံၥ်လီၣ်ဖျါ ဆှၢၦၤဆူတၢ်လၤကပီၤအထီကတၢၢ်လၢၦၤကိးဂၤဒဲးအဂီၢ် ဒ်သိးကဃုထၢ ကစၢ်ခ၇ံၥ် မ့တမ့ၢ်ကထီဒါကစၢ်ခ၇ံၥ်န့ၣ်လီၤ.

မ့ၢ်လီၤ, လၢပတၢ်အိၣ်မူကိးနံၤဒဲးအတီၢ်ပူၤအံၤ ပတၢ်ဃုထၢလၢပစံး "ဆံးကိၥ်ဖိ" အံၤ ကမ့ၢ်လၢခ၇ံၥ်အဂီၢ် မ့တမ့ၢ်လၢတၢ်ထီဒါခ၇ံၥ်အဂီၢ်န့ၣ်လီၤ. တမ့ၢ်လၢၦၤတဂၤဂၤကဃုထၢကမၣ်တၢ်ထီဘိလၢအတၢ်အိၣ်မူအခဲအံၤ အကတီၢ်န့ၣ်ဘၣ်, သတူၢ်ကလၥ်လၢအလီၢ်ခံကတၢၢ်န့ၣ်ကဃုထၢလၢကစၢ်ခ၇ံၥ် အိၣ်ဖဲဟီၣ်ခိၣ်အတၢ်စိကမီၤခဲလၢၥ်ထီဒါအဝဲသ့ၣ်အခါန့ၣ်လီၤ. အဆၢကတီၢ် ခဲအံၤန့ၣ်, လၢတနံၤအံၤဒီးကိးနံၤဒဲးအကတီၢ်ပူၤန့ၣ် ပဘၣ်ဃုထၢလၢကအိၣ်တီ အိၣ်လိၤဒီးကစၢ်ခ၇ံၥ်ဒီးတိၢ်န့ၢ်အတၢ်မၤလိၥ်တဖၣ်န့ၣ်လီၤ. "အဂ့ၢ်ဒ်အံၤ တၢ်အဲၣ်ယွၤမ့ၢ်အအံၤ, လၢပတိၢ်န့ၢ်အတၢ်မၤလိၥ်လီၤ" (၁ယိၤဟၣ် ၅း၃). ဒ် Ellen G. White စံးဝဲအသိး, "ကစၢ်ခ၇ံၥ်တဆီလဲအတၢ်ဟဲက့ၤလီၤ အက့ၢ်အဂီၤဘၣ်. တၢ်လဲလိၥ်သးကဘၣ်မၤအသးခဲအံၤန့ၣ်လီၤ. ပတၢ် အိၣ်မူကိးနံၤဒဲးအတီၢ်ပူးအံၤ ဆၢတဲၥ်ပတၢ်လဲၤအကတၢၢ် (ပတၢ်ဟဲ၀ံ) အဂ့ၢ် အကျိၤန့ၣ်လီၤ." Last Day Events, p. 295.

`ကစၢ်ယွၤကမၤဂ့ၤပတၢ်သကဲၥ်ပ၀းအက့ၢ်အဂီၤန့ၣ်ဒ်လဲၣ်. ပကဘၣ် ဒိၣ်ထီၣ်လၢတၢ်ဘျုးတၢ်ဖှိၣ်အပူၤအံၤလၢကျဲဒ်လဲၣ်. ဒ်သိးသးစီဆှံကလဲ လိၥ်က့ၤၦၤလၢကလီၤဂၥ်ဒီးကစၢ်ခ၇ံၥ်အဂီၢ်, ပဘၣ်မၤမနုၤတမံၤလဲၣ်.`