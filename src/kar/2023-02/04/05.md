---
title:  ဟ့ၣ်တၢ်လၤတၢ်ကပီၤဆူယွၤအအိၣ်
date:   19/04/2023
---

တၢ်မၤလိဘၣ်ဃးဒီးတၢ်ကတိၤလၢအမ့ၢ် "ဟ့ၣ်တၢ်လၤတၢ်ကပီၤ ဆူယွၤ မ့တမ့ၢ်စံးထီၣ်ပတြၢၤယွၤ" (လီၣ်ဖျါ ၁၄း၇) အံၤ အါစုအါဘျီန့ၣ် ဖျါဝဲလၢအမ့ၢ်ကစၢ်ယွၤအတၢ်စံၣ်ညီၣ်လီၤ. (ယိၤရှူ ၇း၁၉; ၁ၡမူၤအ့လး ၆း၅; ယံး၇မံယၤ ၁၃း၁၅, ၁၆; မၤလကံ ၂း၂). မ့ၢ်တၢ်ဒ်သိးဒီးမူခိၣ်ကလူးသၢဂၤ အတၢ်ကစီၣ်န့ၣ်လီၤ. တၢ်ပၥ်ဖျါအံၤ ဘၣ်တၢ်ထံၣ်န့ၢ်အီၤဖဲ လီၣ်ဖျါ ၁၉း၁, ၂ အပူၤန့ၣ်လီၤ. "မ်တၢ်အုၣ်က့ၤခီၣ်က့ၤ, ဒီးတၢ်လၤတၢ်ကပီၤ, ဒီးတၢ်စိ တၢ်ကမီၤတဖၣ်န့ၣ် အိၣ်ဒီးပကစၢ်တက့ၢ်."

`ဖး ၁က၇ံၣ်သူး ၃း၁၆, ၁၇; ၁က၇ံၣ်သူး ၆း၁၉, ၂၀ ဒီး ၁က၇ံၣ်သူး ၁၀း၃၁ တက့ၢ်. လံၥ်စီဆှံအဆၢသ့ၣ်တဖၣ်အံၤ မၤစၢၤနၤလၢကနၢ်ပၢၢ်ကျဲ တဘိလၢကမၤလၤမၤကပီၤယွၤအဂီၢ်န့ၣ်ဒ်လဲၣ်.`

ဒ်စီၤပီလူးစံးဝဲအသိး, ပနီၢ်ခိအံၤ မ့ၢ်တၢ်လုၢ်ဟံၣ်, သးစီဆှံအိၣ်ဆိး အလီၢ်, တၢ်လုၢ်လီၢ်လၢတၢ်ပၥ်စီဆှံအီၤလၢကစၢ်ယွၤအမဲၥ်ညါန့ၣ်လီၤ. လံၥ်စီဆှံဟ့ၣ်ၦၤတၢ်ကိးဃီၤလၢအဖျါၡဲဝဲလၢကမၤလၤမၤကပီၤယွၤလၢ တၢ်ကိးမံၤဒဲးလၢပတၢ်အိၣ်မူအပူၤန့ၣ်လီၤ. ဖဲကစၢ်ယွၤကဲတၢ်အခၢၣ်သးလၢ ပတၢ်အိၣ်မူအပူၤန့ၣ်, ပသးအိၣ်လၢကမၤလၤမၤကပီၤအီၤလၢတၢ်အီၣ်တၢ်အီ, တၢ်ကူတၢ်သိး, ပတၢ်သူၣ်ဖှံသးညီဒီးပတၢ်၇့ဒီးၦၤဂၤအပူၤန့ၣ်လီၤ. ပမၤလၤ မၤကပီၤယွၤဖဲပလီၣ်ဖျါထီၣ်အတၢ်သကဲၥ်ပ၀းလၢ အမ့ၢ်တၢ်အဲၣ်တၢ်ကွံအံၤ လၢဟီၣ်ခိၣ်ချၢခီဖျိပတၢ်ဟ့ၣ်လီၤသးဆူအတၢ်ဘၣ်အသးအပူၤန့ၣ်လီၤ. တၢ်အံၤ မ့ၢ်တၢ်လၢအ၇့ဒိၣ်နီၢ်မးလၢမုၢ်နံၤခံကတၢၢ်ဟီၣ်ခိၣ်အတၢ်စံၣ်ညီၣ်အကတီၢ် န့ၣ်လီၤ.

`ဖး ၇ိမ့ၤ ၁၂း၁, ၂ တက့ၢ်. စီၤပီလူးဃ့ကညးတၢ်မနုၤတမံၤလၢ အဘၣ်ဃးဒီးပတၢ်အိၣ်မူအတၢ်ဃုထၢတဖၣ်န့ၣ်ဒ်လဲၣ်.`

လံၥ်စီဆှံအသီတကတြူၢ်လၢ ဟ့းလ့ၣ်အကျိၥ်လၢအမ့ၢ်နီၢ်ခိတဖၣ် အံၤန့ၣ်မ့ၢ်ဝဲ, "Somat" လၢအဘၣ်တၢ်ကွဲးခီကျိၥ်အီၤလၢ အမ့ၢ်တၢ်ပၥ်ဖှိၣ်နၤ- နီၢ်ခိ, သးဒီးသးအတၢ်တူၢ်ဘၣ်ခီၣ်ဘၣ်သ့ၣ်တဖၣ်န့ၣ်လီၤ. "The Philips" တၢ်ကွဲးခီကျိၥ်လံၥ်စီဆှံအက၇ၢအံၤ ကွဲးတၢ်ကတိၤလၢအမ့ၢ်, "တၢ်ဘူၣ်ထီၣ် ဘါထီၣ်လၢအကြၢးအဘၣ်" တကျိၤအံၤလၢအမ့ၢ် "တၢ်ဘူၣ်ထီၣ်ဘါထီၣ် အတၢ်မၤလၢတၢ်ကူၣ်တၢ်ဆးအပူၤ" န့ၣ်လီၤ. မ့ၢ်စံးလၢအဂၤတမံၤန့ၣ်, ဖဲနဟ့ၣ်လီၤနသးလၢၥ်လၢၥ်ဆ့ဆ့ဆူယွၤအအိၣ်လၢကဘၣ် "ပျံၤယွၤ" ဒီး "မၤလၤကပီၤယွၤ" လၢနမၤတၢ်ခဲလၢၥ်, ဟ့ၣ်လီၤနနီၢ်ခိဒီးနသး, ဒီးနသး အတၢ်တူၢ်ဘၣ်ခီၣ်ဘၣ်ဆူယွၤအအိၣ်, ဒီး- အအံၤမ့ၢ်တၢ်ဘူၣ်ထီၣ်ဘါထီၣ် ယွၤလၢတၢ်သူၣ်ဆးသးဆးအပူၤန့ၣ်လီၤ. မ့ၢ်ကွၢ်လၢတၢ်စံၣ်ညီၣ်အတၢ်ထံၣ်န့ၣ်, တၢ်ဒိကနၣ်မ့ၢ်တၢ်ဆိကမိၣ်လၢအဂ့ၤတမံၤန့ၣ်လီၤ.

ဆိကမိၣ်ထီၣ်လၢနမၤတၢ်လၢနနီၢ်ခိအံၤအဂ့ၢ်န့ၣ်တက့ၢ်. မ့ၢ်နမၤ တၢ်သ့မနုၤတမံၤလၢနကမၤလၤမၤကပီၤယွၤလၢနနီၢ်ခိအံၤအဂီၢ်န့ၣ်လဲၣ်.