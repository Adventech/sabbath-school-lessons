---
title:  အိၣ်မူလၢတၢ်သးအိၣ်ယွၤအပူၤ
date:   18/04/2023
---

လၢတၢ်သူတၢ်စွဲအါဝဲအဆၢကတီၢ်အံၤ, တၢ်အဲၣ်ဟီၣ်ခိၣ်အလုၢ်အၦ့ၤ ကဲထီၣ်တၢ်အဲၣ်လီၤနီၢ်ကစၢ်အသး, မူခိၣ်အတၢ်ဃ့ကညးန့ၣ် ဟးထီၣ်ကွံၥ်ဝဲဒီး ပတၢ်ဆိကမိၣ်တဖၣ်သုးယံၤထီၣ်အသးဆူတၢ်အဲၣ်ယွၤအပူၤန့ၣ်လီၤ. လၢၦၤတနီၤနီၤအဂီၢ်န့ၣ်, ကျိၣ်စ့ကဲထီၣ်တၢ်လၢအ၇့ဒိၣ်ကတၢၢ်လၢ အဝဲသ့ၣ် တၢ်အိၣ်မူအပူၤန့ၣ်လီၤ. အဂၤတနီၤန့ၣ်, မ့ၢ်တၢ်စိတၢ်ကမီၤဒီးတၢ်မုၥ်လၤ သးဖှံတၢ်န့ၣ်လီၤ. ဒီးအဂၤတနီၤကဒီးအဂီၢ်န့ၣ်, ကမ့ၢ်တၢ်လိၣ်ခိၣ်လိၣ်ကွဲ တၢ်သူၣ်၀ံၣ်သးဆၢ, မ့တမ့ၢ်-တၢ်တူၢ်လိၥ်ခီၣ်ဆၢတၢ်သူၣ်၀ံၣ်သးဆၢသ့ၣ် တဖၣ်န့ၣ်လီၤ. လံၥ်လီၣ်ဖျါအတၢ်ကစီၣ်အံၤ မ့ၢ်တၢ်ကိးဃီၤလၢအၡဲမၤ တမံၤလၢကဘၣ်ပျံၤဒီးပၥ်ကဲကစၢ်ယွၤလၢအမ့ၢ်သးသမူအခၢၣ်သးအံၤန့ၣ်လီၤ.

`ဖး မးသဲ ၆း၃၃; ကလီးစဲ ၃း၁, ၂; ဒီးဧ့ၤဘြံၤ ၁၂း၁, ၂ တက့ၢ်. လံၥ်စီဆှံအဆၢတဖၣ်အံၤ စံးၦၤလၢကစၢ်ယွၤန့ၣ် မ့ၢ်တၢ်မ့ၢ်တၢ်တီလၢပတၢ် အိၣ်မူအပူၤဒ်လဲၣ်တကလုၥ်လဲၣ်.`

ဟီၣ်ခိၣ်အတၢ်ဒုးလၢအလီၢ်ခံကတၢၢ်အံၤ မ့ၢ်တၢ်လၢအ၇့ဒိၣ်တမံၤ လၢပသးကံၢ်ပူၤန့ၣ်လီၤ. အဝဲအံၤမ့ၢ်တၢ်တမံၤလၢတၢ်သူၣ်တီသးတီ, တၢ်စိ တၢ်ကမီၤဒီးတၢ်ဟ့ၣ်လီၤသးလၢယွၤအတၢ်ဘၣ်သးအပူၤန့ၣ်လီၤ.

တၢ်ဂ့ၤဒီးတၢ်အၢအတၢ်ဒုးလၢအလီၢ်ခံကတၢၢ် မ့ၢ်တၢ်ဒုးလၢအဂုၥ်ပၢ ပတၢ်ဆိကမိၣ်တဖၣ်န့ၣ်လီၤ. တၢ်မၢဖိစီၤပီလူးဟ့ၣ်ပလီၢ်ၦၤဒ်အံၤ, "သးတမံၤ လၢအအိၣ်လၢယ့ၣ်ရှူးခ၇ံၥ်အပူၤန့ၣ်, မ်အအိၣ်စ့ၢ်ကီးလၢသုပူၤတက့ၢ်" ဖံလံးပံၤ ၂း၅. ပသးအတၢ်ဆိကမိၣ်န့ၣ် မ့ၢ်တိၥ်လၢပနီၢ်ခိအဂီၢ်လီၤ. မ့ၢ်ပတၢ်ဖံး တၢ်မၤစးထီၣ်သးအခီၣ်ထံးန့ၣ်လီၤ. တၢ်ကတိၤ, "ပျဲ" တဖျၢၣ်အံၤ, အခီပညီ န့ၣ်ဟ့ၣ်တၢ်အခွဲးန့ၣ်လီၤ. စံးကတိၤတၢ်ဘၣ်ဃးဒီးတၢ်သးအိၣ်တၢ်ဖံးတၢ်မၤ န့ၣ်လီၤ. တၢ်ဃုထၢလၢကဒိးန့ၢ်ကစၢ်ခ၇ံၥ်အသးတၢ်ဆိကမိၣ်န့ၣ် မ့ၢ်တၢ်တူၢ်လိၥ်ကစၢ်ခ၇ံၥ်လၢကပၢပတၢ်ဆိကမိၣ်ခီဖျိတၢ်မၤၦဲၤပသးပူၤ ဒီးတၢ်လီၤထူလီၤယိၥ်သ့ၣ်တဖၣ်န့ၣ်လီၤ. ပတၢ်ဖံးတၢ်မၤတဖၣ် လီၣ်ဖျါထီၣ် ပတၢ်ဆိကမိၣ်န့ၣ်လီၤ. တၢ်ပျံၤယွၤန့ၣ် မ့ၢ်တၢ်ပၥ်ယွၤလၢအခိၣ်တိကတၢၢ် လၢပတၢ်အိၣ်မူအပူၤန့ၣ်လီၤ.

နသ့ၣ်ညါနဲလၢ နလိၣ်ပၢၤနတၢ်ဆိကမိၣ်လံအဃိ, မ့ၢ်နဆိကမိၣ်လၢ နပၢၤအီၤကညီဝဲဒၣ်အဂ့ၢ်ဧါ. တၢ်ဂ့ၢ်ကီခဲဖဲအံၤန့ၣ်မ့ၢ်ဝဲ, ပမ့ၢ်တသ့ၣ်ညါ မၤတၢ်လၢအဘၣ်တဖၣ်လၢအမ့ၢ်, "တၢ်လၢအဖီခိၣ်တဖၣ်, တမ့ၢ်တၢ်လၢ ဟီၣ်ခိၣ်ချၢအံၤန့ၣ်ဘၣ်" ဒီး, ပသးအတၢ်ဆိကမိၣ်တဖၣ်အံၤ ကလဲၤလီၤဆူ တၢ်အဖီလၥ်လၢအမ့ၢ်တၢ်လၢအဘၣ်ဃးဒီးဟီၣ်ခိၣ်အံၤန့ၣ်လီၤ. လၢတၢ်န့ၣ် အဃိ, ဒ်စီၤပီလူးစံးဝဲအသိး, ပကဘၣ်ဃုထၢအီၤလၢ ပတၢ်တိၥ်ပၥ်အိၣ်ဝဲအပူၤ, သူတၢ်ဟ့ၣ်သဘျ့လၢကဃုထၢတၢ်လၢအဘၣ်ဃးဒီးမူခိၣ်လီၤ.

"တၢ်ကတိၤလၢခံကတၢၢ်အံၤ, ပုၢ်သ့ၣ်ဝဲၢ်သ့ၣ်ဧၢ, ဖဲဒၣ်တၢ်မ့ၢ်တၢ်တီ, ဖဲဒၣ်တၢ်လၤတၢ်ကပီၤ, ဖဲဒၣ်တၢ်တီတၢ်လိၤ, ဖဲဒၣ်တၢ်စီတၢ်ဆှံ, ဖဲဒၣ်တၢ်လၢ တၢ်အဲၣ်အီၤ, ဖဲဒၣ်တၢ်ဟူထီၣ်သါလီၤလၢအဂ့ၤသ့ၣ်တဖၣ်, တၢ်ဂ့ၤ၀ါလၤကပီၤ မ့ၢ်အိၣ်, ဒီးတၢ်စံးထီၣ်ပတြၢၤမ့ၢ်အိၣ်ဒီး ဆိကမိၣ်လၢတၢ်တဖၣ်န့ၣ်အဂ့ၢ် အကျိၤတက့ၢ်" (ဖံလံးပံၤ ၄း၈). ပကမၤလိတၢ်လၢစီၤပီလူးစံးၦၤသ့ၣ်တဖၣ် န့ၣ်ဒ်လဲၣ်.