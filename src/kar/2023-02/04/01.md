---
title:  ပျံၤယွၤဒီးစံးထီၣ်ပတြၢၤအီၤတက့ၢ်
date:   15/04/2023
---

### တၢ်မၤလိတနွံအံၤအဂီၢ်ဖး
လီၣ်ဖျါ ၁၄; ၁မိၤၡွ ၂၂း၁၂; စံၣ်တဲၤတဲလီၤ ၁၂း၁၃, ၁၄; ကလီးစဲ ၃း၁, ၂; ဧ့ၤဘြံၤ ၁၂း၁, ၂; ၁က၇ံၣ်သူး ၃း၁၆, ၁၇.

> <p>တၢ်ကလုၢ်ထူ</p>
> "ဖဲအံၤမ့ၢ်ၦၤစီဆှံအတၢ်၀ံသးစူၤ, ၦၤလၢအတိၢ်န့ၢ်ယွၤအကလုၢ် အကထါ, ဒီးတၢ်နၥ်ဘၣ်ဃးဒီးယ့ၣ်ရှူးန့ၣ်လီၤ" (လီၣ်ဖျါ ၁၄း၁၂).

ၦၤလၢကီၢ်ဒဲမး (Danish) အၦၤကွဲးလံၥ်ဖိ Soren Kierkegaard တဂၤအံၤ ကတိၤတၢ်ဒိတၢ်တဲၥ်လၢ အဘၣ်ဃးဒီးမုၢ်နံၤခံကတၢၢ်အဂ့ၢ်န့ၣ်လီၤ. တၢ်ဒိန့ၣ်မ့ၢ်ဝဲဒ်အံၤလီၤ- မ့ၣ်အူအီၣ်ၦၤကွၢ်တၢ်ဂီၤလီၢ်, တၢ်ဂဲၤကလံၣ်အလီၣ် လၢအလီၢ်ခံတကပၤန့ၣ်လီၤ. ၦၤမၤနံၤမၤအ့တၢ်တဂၤလၢ အဘၣ်ဃးဒီး ၦၤဂဲၤဒိတၢ်တဖၣ်အကျါအံၤ ဟဲထီၣ်ဟ့ၣ်ပလီၢ်ၦၤကွၢ်တၢ်ဖိသ့ၣ်တဖၣ်ဒီးစံး, ဟးထီၣ်ကွံၥ်, မ့ၣ်အူအီၣ်တၢ်လံ, ၦၤကွၢ်တၢ်ဖိတဖၣ် ဆိကမိၣ်လၢအမ့ၢ် တၢ်ကတိၤလိၥ်ကွဲ, ဘၣ်ဃးဒီးတၢ်ဂဲၤဒိအံၤအဃိန့ၣ်ဒီး ဒဲစုဟ့ၣ်ဂံၢ်ဟ့ၣ်ဘါဝဲ န့ၣ်လီၤ. အဝဲဟ့ၣ်ပလီၢ်ကဒီး- စံးဝဲ, ဟးထီၣ်ကွံၥ်, ဟးထီၣ်ကွံၥ် =ဘၣ်ဆၣ်ဒီး အဝဲဒ်ဟ့ၣ်ပလီၢ်, ၦၤကွၢ်တၢ်ဖိတဖၣ်ဒဲစုၦီၢ်ခီၣ်ဒ်အါထီၣ်န့ၣ်လီၤ. လၢ Kierkegaard အဂီၢ်န့ၣ်, ဟီၣ်ခိၣ်အကတၢၢ်မ့ၢ်ဒ်အံၤအသိးလီၤ. တၢ်အအံၤန့ၣ် မ့ၢ်ၦၤလၢအဒဲစုပီှၢ်ခီၣ်ဒီဖုအံၤ အတၢ်သ့ၣ်ညါဝဲလၢအမ့ၢ် တၢ်ကတိၤလိၥ်ကွဲတမံၤန့ၣ်လီၤ.

ဟီၣ်ခိၣ်အကတၢၢ်ဒီးတၢ်မၤအသးတဖၣ်လၢအအိၣ်ဖျါဝဲလၢဟီၣ်ခိၣ် ကကတၢၢ်အဂီၢ်အံၤ ဒ်ပသ့ၣ်ညါအသိး, တမ့ၢ်တၢ်ကတိၤလိၥ်ကွဲဘၣ်. ဟီၣ်ခိၣ် ဘၣ်သဂၢၢ်ဒီးတၢ်ကီတၢ်ခဲအဒိၣ်ကတၢၢ်စးထီၣ်လၢထံလုၥ်ဘၢတၢ်လံၤလံၤန့ၣ် လံလီၤ. အနီၢ်နီၢ်န့ၣ်, စီၤပ့းတရူးအနီၢ်ကစၢ်ဒၣ်ဝဲ သူထံလုၢ်ဘၢတၢ်အပူအံၤ ဒ်အမ့ၢ်တၢ်ဒ်လၢဟီၣ်ခိၣ်အကတၢၢ်အတၢ်မၤသးအသိး, ဟ့ၣ်ပလီၢ်ဝဲလၢ, ဒ်ဟီၣ်ခိၣ်ဘၣ်တၢ်မၤဟးဂီၤတ့ၢ်အီၤလၢထံအသိးန့ၣ်, လၢမုၢ်နံၤခံကတၢၢ် အကတီၢ်တဖၣ်န့ၣ်, "မူခိၣ်တဖၣ်ကဒံကွံၥ်ဒံဖျိးလၢတၢ်သီၣ်ဖးဒိၣ်, ဒီးတၢ် အမိၢ်ၦၢ်တဖၣ်ကကဲၤထီၣ်, ဒီးကဒံကွံၥ်ဝဲ, ဒီးဟီၣ်ခိၣ်ဒီးတၢ်မၤတဖၣ်လၢ အပူၤန့ၣ်, မ့ၣ်အူကအီၣ်ကွံၥ်ဝဲလီၤ" (၂ပ့းတရူး ၃း၁၀). မ့ၢ်လၢပဒိးန့ၢ်ဘၣ် တၢ်ဟ့ၣ်ပလီၢ်ဘၣ်ဃးဒီးတၢ်ကမၤအသးဆူညါအဃိ, လိၣ်မးလၢပကဘၣ် ကတဲၥ်ကတီၤပသးစ့ၢ်ကီးန့ၣ်လီၤ.