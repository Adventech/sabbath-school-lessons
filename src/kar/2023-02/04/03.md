---
title:  တၢ်ပျံၤဒီးတၢ်ဒိကနၣ်ယွၤ
date:   17/04/2023
---

`လံၥ်စီဆှံသိၣ်လိၦၤလၢ တၢ်ပျံၤယွၤအံၤအခီပညီန့ၣ် မ့ၢ်မနုၤတမံၤ န့ၣ်လဲၣ်. ဖး ၅မိၤၡွ ၆း၂; စံးထီၣ်ပတြၢၤ ၁၁၉း၇၃, ၇၄ ဒီး စံၣ်တဲၤတဲလီၤတၢ် ၁၂း၁၃, ၁၄.`

လံၥ်စီဆှံအဆၢသ့ၣ်တဖၣ်အံၤ လီၣ်ဖျါထီၣ်တၢ်ဘၣ်ထွဲလိၥ်အသးလၢ တၢ်ပျံၤယွၤဒီးတိၢ်န့ၢ်အတၢ်မၤလိၥ်အံၤန့ၣ်လီၤ. တၢ်ပျံၤယွၤန့ၣ် မ့ၢ်တၢ်ယူးယီၣ် ပၥ်ကဲတမံၤလၢအဆှၢၦၤဆူတၢ်ဒိကနၣ်အပူၤန့ၣ်လီၤ. မူခိၣ်အတၢ်ဃ့ကညး လၢအ၇့ဒိၣ်လၢၦၤဘၣ်တၢ်အုၣ်က့ၤခီၣ်က့ၤအီၤလၢ တၢ်ဘျုးတၢ်ဖှိၣ်အပူၤတဖၣ် အဂီၢ်န့ၣ် မ့ၢ်တၢ်ဒိကနၣ်ယွၤအတၢ်မၤလိၥ်တဖၣ်န့ၣ်လီၤ. တၢ်ဘျုးတၢ်ဖှိၣ် တမၤပူၤဖျဲးၦၤလၢ တၢ်ဒိကနၣ်ကစၢ်ယွၤအတၢ်မၤလိၥ်န့ၣ်ဘၣ်. တၢ်သးခု အကစီၣ်မၤပူၤဖျဲးၦၤလၢ တၢ်သိၣ်တၢ်သီအတၢ်စံၣ်ညီၣ်အပူၤလီၤ, တမ့ၢ်လၢ ပမူဒါလၢကဘၣ်ဒိကနၣ်ယွၤအတၢ်မၤလိၥ်အဂီၢ်ဘၣ်န့ၣ်လီၤ.

တၢ်ဘျုးတၢ်ဖှိၣ်တဒုးပူၤဖျဲးၦၤထဲလၢတၢ်ကမၣ်လၢအပူၤကွံၥ်တဖၣ် ဘၣ်, ဘၣ်ဆၣ်ဟ့ၣ်ၦၤတၢ်စိတၢ်ကမီၤလၢ ကအိၣ်မူလၢတၢ်အဲၣ်ယွၤလၢ ပတၢ်အိၣ်မူအပူၤအံၤန့ၣ်လီၤ. စီၤပီလူးစံးဝဲလၢ, "ပဒိးန့ၢ်ဘၣ်တၢ်ဘျုးတၢ်ဖှိၣ် ဒီးတၢ်မၢဖိအလီၢ်လၢအီၤလၢၦၤကလုၥ်တဖၣ်ခဲလၢၥ်အတၢ်စူၢ်ဘၣ်ဃးဒီး တၢ်နၥ်လၢအမံၤအဃိန့ၣ်လီၤ."

ၦၤအိၣ်ဝဲတနီၤလၢ အနၢ်ပၢၢ်တၢ်အုၣ်က့ၤခီၣ်က့ၤခီဖျိတၢ်ဘျုးတၢ်ဖှိၣ် အံၤလၢအလီၤဆီဝဲတမံၤလၢအမ့ၢ်တၢ်ထီဒါကစၢ်ယွၤအတၢ်မၤလိၥ်တဖၣ်န့ၣ် လီၤ. အဝဲသ့ၣ်နၥ်ဝဲလၢ တၢ်စံးကတိၤတၢ်ဒိကနၣ်အဂ့ၢ်တမံၤလၢ်လၢ်န့ၣ် မ့ၢ်တၢ်လၢအဘၣ်ဃးဒီးတၢ်သိၣ်တၢ်သီန့ၣ်လီၤ. အဝဲသ့ၣ်စံးကတိၤဝဲလၢ, "တၢ်လၢပလိၣ်ဘၣ်န့ၣ် မ့ၢ်ကစၢ်ခ၇ံၥ်လီၤ." တၢ်သံကွၢ်ဖဲအံၤန့ၣ်, "ကစၢ် ခ၇ံၥ်ဖဲလဲၣ်တဂၤလဲၣ်" မ့တမ့ၢ်, ကစၢ်ခ၇ံၥ်လၢလံၥ်စီဆှံအပူၤန့ၣ်ဧါ. ကစၢ် ခ၇ံၥ်လၢလံၥ်စီဆှံအပူၤတဂၤအံၤ ကဆှၢၦၤလၢကပၥ်ဆံးလံၥ်စီဆှံလၢအပၥ် ဖျါထီၣ်အနီၢ်ကစၢ်ဒၣ်ဝဲအသကဲၥ်ပ၀းအံၤန့ၣ်ဘၣ်. တဆှၢၦၤလၢကမၤစှၤလီၤ တၢ်သိၣ်တၢ်သီလၢလံၥ်စီဆှံအပူၤလၢ အလီၣ်ဖျါထီၣ်အတၢ်တိၥ်ပၥ်လၢ ဟီၣ်ခိၣ်အံၤအဂီၢ်န့ၣ်ဘၣ်. ကစၢ်ခ၇ံၥ်လၢလံၥ်စီဆှံအပူၤအံၤ တစှၤၦၤဆူ တၢ်မၤစှၤလီၤအတၢ်သိၣ်လိသီလိတဖၣ်လၢ အမ့ၢ်အ၇့တဒိၣ်ဝဲဘၣ်အံၤန့ၣ် ဘၣ်. ကစၢ်ခ၇ံၥ်န့ၣ် မ့ၢ်တၢ်သိၣ်တၢ်သီအတၢ်မ့ၢ်တၢ်တီအကံၢ်အလဲန့ၣ်လီၤ. ကစၢ်ခ၇ံၥ်ဟံးန့ၢ်ၦၤကညီအက့ၢ်အဂီၤန့ၣ်လီၤ. အဝဲမ့ၢ်တၢ်သိၣ်လိသီလိလၢ အအိၣ်မူတ့ၢ်န့ၣ်လီၤ.

လံၥ်လီၣ်ဖျါအတၢ်ဃ့ကညးၦၤလၢ အလီၢ်ခံကတၢၢ်လၢကတူၢ်လိၥ် တၢ်လၢတၢ်ၦဲၤလၢကစၢ်ခ၇ံၥ်ဟ့ၣ်လီၤၦၤကိးဂၤလၢတၢ်နၥ်အီၤအပူၤန့ၣ်လီၤ. ကိးဃီၤၦၤလၢကဘၣ် "ပျံၤယွၤ" လၢအဘၣ်တၢ်ပၥ်ဖျါထီၣ်အီၤ ခီဖျိတၢ်နၥ်လၢ အတၢ်အုၣ်က့ၤခီၣ်က့ၤအတၢ်စိတၢ်ကမီၤ ဒ်သိးပကအိၣ်မူလၢတၢ်ဒိကနၣ် အပူၤအဂီၢ်န့ၣ်လီၤ.

ကစၢ်ခ၇ံၥ်အတၢ်ကတိၤလၢအမ့ၢ်, "ဒီးၦၤလၢအမၤသံပနီၢ်ခိ, ဒီးမၤသံ ပသးတသ့ဘၣ်တဖၣ်န့ၣ်, သုတပျံၤအီၤတဂ့ၤ, မ့မ့ၢ်ဂ့ၤန့ၢ်အန့ၢ်ပျံၤၦၤလၢ အမၤဟးဂီၤပသးဒီးပနီၢ်ခိလၢလ၇ၥ်ပူၤသ့တဂၤန့ၣ်တက့ၢ်." အဝဲအံၤမၤစၢၤ ၦၤလၢကနၢ်ပၢၢ်တၢ်ပျံၤယွၤအခီပညီအံၤသ့ဝဲဒ်လဲၣ်.