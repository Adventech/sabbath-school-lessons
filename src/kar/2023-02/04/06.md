---
title:  တၢ်လီၣ်ဖျါထီၣ်ၦၤမၤနၢၤတၢ်တဖၣ်
date:   20/04/2023
---

“ဖဲအံၤမ့ၢ်ၦၤစီဆှံအတၢ်၀ံသးစူၤ, ၦၤလၢအနၥ်န့ၢ်ယွၤအကလုၢ် အကထါ, ဒီးတၢ်နၥ်ဘၣ်ဃးဒီးယ့ၣ်ရှူးခ၇ံၥ်န့ၣ်လီၤ” (လီၣ်ဖျါ ၁၄း၁၂) အဝဲအံၤမ့ၢ်တၢ်ပၥ်ဖျါထီၣ်ကစၢ်ယွၤအၦၤဂီၢ်မုၢ်လၢ အသူၣ်တီသးတီတဖၣ် လၢမုၢ်နံၤခံကတၢၢ်အံၤအပူၤန့ၣ်လီၤ. ဘၣ်ဆၣ်ဒီး, ကျဲထဲတမံၤဧိၤလၢ ကတိၢ်န့ၢ်ကစၢ်ယွၤအတၢ်မၤလိၣ်တဖၣ်အဂီၢ်, လၢအပူၤကွံၥ်ဒီးအဆၢကတီၢ် ခဲအံၤမ့ၢ်ဂ့ၤန့ၣ်, မ့ၢ်တၢ်နၥ်ဘၣ်ဃးဒီးယ့ၣ်ရှူးခ၇ံၥ် (ယ့ၣ်ရှူးခ၇ံၥ်အတၢ်နၥ်) န့ၣ်လီၤ. ကွၢ်ထံအီၤဖဲအံၤတက့ၢ်. လံၥ်စီဆှံအဆၢအံၤတစံးဝဲလၢ, “တၢ်နၥ် လၢခ၇ံၥ်အပူၤ” ဘၣ်, တၢ်နၥ်လၢခ၇ံၥ်အပူၤအံၤ မ့ၢ်စဲဃဲၤတၢ်လၢအ၇့ဒိၣ် တမံၤဘၣ်ဆၣ်, တၢ်ကွဲးဖျါအံၤပၥ်ဖျါထီၣ်ဝဲလၢအမ့ၢ်, “ကစၢ်ခ၇ံၥ်အတၢ်နၥ်” လၢအမ့ၢ်ဒိၣ်ဝဲအါဝဲတမံၤန့ၣ်လီၤ. မ့ၢ်တၢ်နၥ်အသူးအသ့ၣ်တမံၤလၢ အဟ့ၣ်ကစၢ်ခ၇ံၥ်တၢ်မၤနၢၤမုၣ်ကီၤလံၢ်အတၢ်လ့ပစီလၢအဂံၢ်ဆူၣ်ဘါဆူၣ် တဖၣ်န့ၣ်လီၤ. တၢ်နၥ်န့ၣ် မ့ၢ်တၢ်ဟ့ၣ်တမံၤလၢအဘၣ်တၢ်ဟ့ၣ်လီၤဆူ ၦၤစူၢ်က့ၤနၥ်က့ၤတၢ်ကိးဂၤဒဲးအအိၣ်န့ၣ်လီၤ. ဖဲပဒုးအိၣ်ထီၣ်တၢ်စူၢ်တၢ်နၥ် လၢသးစီဆှံဟ့ၣ်ၦၤအံၤဒီး, ပတၢ်စူၢ်တၢ်နၥ်ဒိၣ်ထီၣ်ထီထီၣ်ဝဲဒၣ်န့ၣ်လီၤ. ပမၤနၢၤတၢ်တမ့ၢ်လၢပနီၢ်ကစၢ်ဒၣ်ဝဲအသးတၢ်စိတၢ်ကမီၤဘၣ်, မ့ၢ်ကစၢ်ခ၇ံၥ် အတၢ်စိတၢ်ကမီၤလၢအမၤတၢ်လၢပပူၤအံၤအဃိန့ၣ်လီၤ. ပမၤနၢၤတၢ် တမ့ၢ်လၢပမ့ၢ်ၦၤဒ်လဲၣ်ဒ်လဲၣ်အဃိဘၣ်, မ့ၢ်လၢကစၢ်ခ၇ံၥ်အံၤမ့ၢ်ၦၤဒ်လဲၣ် တဂၤလဲၣ်အဃိန့ၣ်လီၤ.

ပမၤနၢၤတၢ်သ့မ့ၢ်လၢကစၢ်ခ၇ံၥ်မၤနၢၤတ့ၢ်တၢ်အဃိန့ၣ်လီၤ. ပကဲထီၣ်ၦၤမၤနၢၤတၢ်ဖိသ့ မ့ၢ်လၢကစၢ်ခ၇ံၥ်မ့ၢ်တ့ၢ်လံၦၤမၤနၢၤတၢ်တဂၤ အဃိန့ၣ်လီၤ. ပမၤနၢၤတၢ်လ့ပစီသ့ဝဲ, အဂ့ၢ်ဒ်လဲၣ် အဝဲမၤနၢၤတ့ၢ် တၢ်လ့ပစီအဃိန့ၣ်လီၤ.

`ဖး ဧ့ၤဘြံၤ ၄း၁၄-၁၆; ဒီး ဧ့ၤဘြံၤ ၇း၂၅ တက့ၢ်. တၢ်အခီပညီ လၢအမ့ၢ်, မၤနၢၤတၢ်ဒီးအိၣ်မူလၢ “တၢ်ပျံၤယွၤ” ဒီး “တၢ်စံးထီၣ်ပတြၢၤအီၤ” အံၤန့ၣ် မ့ၢ်မနုၤလဲၣ်.`

ကစၢ်ခ၇ံၥ်, ယွၤအဖိခွါအံၤ, မၤနၢၤမုၣ်ကီၤလံၢ်အတၢ်လီတၢ်၀့ၤ တဖၣ်ခဲလၢၥ်န့ၣ်လီၤ. အဝဲဘၣ်သဂၢၢ်ဒီးတၢ်လ့ပစီတဖၣ်လၢတၢ်နၥ်ယွၤ အတၢ်အၢၣ်လီၤတဖၣ်, ဟ့ၣ်လီၤအတၢ်ဘၣ်သးလၢအပၢ်အတၢ်ဘၣ်သးအပူၤ ဒီးသန့ၤအသးလၢအပၢ်အတၢ်စိတၢ်ကမီၤအလိၤန့ၣ်လီၤ. လၢတၢ်စူၢ်နၥ် ကစၢ်ခ၇ံၥ်, တၢ်ကွၢ်ဆူအအိၣ်, တၢ်နၥ်အီၤအံၤအပူၤ, ပဝဲဒၣ်စ့ၢ်ကီး ပမၤနၢၤ တၢ်သ့ဝဲန့ၣ်လီၤ. ကစၢ်ခ၇ံၥ်အံၤ မ့ၢ်ပတၢ်ခဲလၢၥ်ဒီးမူခိၣ်ကလူးသၢဂၤအတၢ် ကစီၣ်တဖၣ်န့ၣ် ဘၣ်ဃးဒီးအဂ့ၢ်အကျိၤခဲလၢၥ်န့ၣ်လီၤ. လံၥ်လီၣ်ဖျါအတၢ် ကစီၣ်အံၤ မ့ၢ်တၢ်မၤနၢၤတမံၤလီၤ, တမ့ၢ်တၢ်ရူဘၣ်. စံးကတိၤဘၣ်ဃး ၦၤမၤနၢၤတၢ်ခီဖျိကစၢ်ခ၇ံၥ်အတၢ်သးကညီၤဒီးအစိကမီၤသ့ၣ်တဖၣ်အဂ့ၢ် အကျိၤန့ၣ်လီၤ.

တၢ်ကတိၤလၢအမ့ၢ်, “မၤနၢၤတၢ်” ဘၣ်တၢ်သူအီၤ ၁၁ ဘျီလၢ လံၥ်လီၣ်ဖျါအံၤအပူၤန့ၣ်လီၤ. တၢ်ထံၣ်လၢအဘၣ်ဃးဒီးတၢ်အိၣ်ဖှိၣ်နွံပူၤလၢ အမ့ၢ်ခ၇ံၥ်ဖိအတၢ်အိၣ်ဖှိၣ်စးထီၣ်လၢအနံၣ်တကယၤလံၤလံၤ တုၤလၢ ပကတီၢ်အံၤန့ၣ်, ၦၤစူၢ်က့ၤနၥ်က့ၤတၢ်အိၣ်ဝဲတစိၤဘၣ်တစိၤလၢအ “မၤနၢၤတၢ်” န့ၣ်လီၤ. လၢအကတၢၢ်န့ၣ်, ၦၤလၢ “အမၤနၢၤတၢ်” တဖၣ် ကဒိးန့ၢ်ဘၣ်တၢ်သ့ၣ်တဖၣ်န့ၣ်လီၤ. အဝဲအံၤမ့ၢ်တၢ်မၤနၢၤခီဖျိကစၢ်ခ၇ံၥ်လၢ အတၢ်အိၣ်မူလၢၦဲၤဒီးတၢ်တီတၢ်လိၤ ဒီးထဲတၢ်တမံၤအံၤဧိၤန့ၣ် ဟ့ၣ်အဝဲသ့ၣ် တၢ်မူအထူအယိၥ်န့ၣ်လီၤ. မ့ၢ်တၢ်နၥ်အတၢ်မၤန့ၣ်လီၤ. မ့ၢ်တၢ်ဆီတလဲ, တၢ်အိၣ်မူအတၢ်ဆီလဲသး, တၢ်သးကညီၤအတၢ်လီၤလးလၢၦၤစူၢ်က့ၤနၥ်က့ၤ တၢ်သ့ၣ်တဖၣ်အတၢ်အိၣ်မူအပူၤန့ၣ်လီၤ.

`တၢ်လၢနအဲၣ်ဒိးမၤနၢၤအီၤသ့ၣ်တဖၣ်လၢနတၢ်အိၣ်မူအပူးန့ၣ် အိၣ်စ့ၢ်ကီးဧါ. ပဒုးအိၣ်ထီၣ်ပတၢ်သူၣ်အိၣ်သးအိၣ်အံၤလၢ တၢ်မၤတမံၤ အဂီၢ်န့ၣ်ကသ့ဝဲဒ်လဲၣ်. ဒ်သိးပကကဲထီၣ်လံၥ်လီၣ်ဖျါအၦၤမၤနၢၤတၢ်တဖၣ် အဂီၢ်, ပကဘၣ်မၤတၢ်မနုၤသ့ၣ်တဖၣ်လဲၣ်.`