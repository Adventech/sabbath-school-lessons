---
title:  တၢ်ဒူတၢ်ဃိၤအတၢ်ပနီၣ်
date:   14/06/2023
---

`ဖး လီၣ်ဖျါ ၁၄း၉ ဒီးထိၣ်သတြီၤအီၤဃုၥ်ဒီး လီၣ်ဖျါ ၁၄း၁၂ တက့ၢ်. တၢ်ဒူတၢ်ဃိၤအတၢ်ပနီၣ်န့ၣ် ဘၣ်တၢ်ပၥ်အီၤဖဲလဲၣ်. ကွၢ်စ့ၢ်ကီး ၅မိၤၡွ ၆း၈;  ၅မိၤၡွ ၁၁း၁၈ တက့ၢ်. တၢ်သကဲၥ်ပ၀းအိၣ်ဖျါခံထံၣ်လၢကစၢ်ယွၤအၦၤ ဂီၢ်မုၢ်အပူၤ လၢထိၣ်သတြီၤဒီးၦၤလၢအဒိးတၢ်ဒူတၢ်ဃိၤအတၢ်ပနီၣ်အံၤ သ့ဝဲန့ၣ်မ့ၢ်မနုၤလဲၣ်.`

ၦၤတဖုဘူၣ်ထီၣ်ဘါထီၣ်တၢ်ဒူတၢ်ဃိၤဒီး အဂၤတဖုန့ၣ်တိၢ်န့ၢ် ကစၢ်ယွၤအတၢ်မၤလိၥ်တဖၣ် (ပၥ်ဃုၥ်ဒီးတၢ်မၤလိၥ်လွံၢ်ထံၣ်တထံၣ်လၢ တၢ်ဒူတၢ်ဃိၤဂုၥ်ကျဲးစၢးဆီတလဲကွံၥ်အီၤ) ဒီးအိၣ်ဒီးတၢ်နၥ်ဘၣ်ဃးယ့ၣ်ရှူး န့ၣ်လီၤ. အဝဲအံၤမ့ၢ်တၢ်ထိၣ်သတြီၤအဝဲသ့ၣ်န့ၣ်လီၤ. မုၣ်ကီၤလံၢ်ဂုၥ်ကျဲးစၢး မၤဟးဂီၤကစၢ်ယွၤအတၢ်ပၢတၢ်ြပး ခီဖျိအတၢ်မၤလၢတၢ်ဒူတၢ်ဃိၤလၢ အဟဲထီၣ်လၢဟီၣ်ခိၣ်ဒီးပီၣ်လဲၣ်အပူၤ, ထီဒါကစၢ်ယွၤအမုၢ်အိၣ်ဘှံးနံၤလၢ အမ့ၢ်တၢ်ဘူၣ်ထီၣ်ဘါထီၣ်အကံၢ်အလဲန့ၣ်လီၤ. တၢ်ဒူတၢ်ဃိၤအတၢ်ပနီၣ်န့ၣ် ဘၣ်တၢ်ဒိးအီၤလၢမဲၥ်တူၢ်ခိၣ် မ့တမ့ၢ်လၢစုလိၤန့ၣ်လီၤ. မဲၥ်တူၢ်ခိၣ်န့ၣ်, ဘၣ်တၢ်ဒိလီၤအီၤလၢ သးအတၢ်သ့ၣ်ညါ, ဖဲတၢ်ဆိကမိၣ်, တၢ်ဆၢတဲၥ်အိၣ်ဝဲ အလီၢ်, စုန့ၣ်ဘၣ်တၢ်ဒိလီၤအီၤလၢတၢ်ဖံးတၢ်မၤ, ဒီးတၢ်ဟူးတၢ်ဂဲၤသ့ၣ်တဖၣ် န့ၣ်လီၤ.

မုၢ်နံၤအဝဲအံၤန့ၣ်ဟဲလံ, ဒီးဘၣ်သ့ၣ်သ့ၣ်ကဆိန့ၣ်ပဆိကမိၣ်အီၤဖဲ တၢ်သိၣ်တၢ်သီလၢကတြီဃၥ်ပတၢ်ဘူၣ်တၢ်ဘါအတၢ်သဘျ့န့ၣ် ကဘၣ် တၢ်ထုးထီၣ်အီၤန့ၣ်လီၤ. ၦၤလၢအလူၤပိၥ်ထွဲကစၢ်ယွၤအကလုၢ်ကထါတဖၣ် ဒီးတိၢ်န့ၢ်ကစၢ်ယွၤအမုၢ်အိၣ်ဘှံးနံၤန့ၣ် ကဘၣ်တၢ်ပၥ်ပနီၣ်အဝဲသ့ၣ်လၢ ၦၤထီဒါတၢ်ဃူတၢ်ဖိးန့ၣ်လီၤ.

"ၦၤလၢအယူးယီၣ်လံၥ်စီဆှံအမုၢ်အိၣ်ဘှံးနံၤတဖၣ်န့ၣ် တၢ်ကပၥ် ကမၣ်အီၤလၢ အမ့ၢ်တၢ်သိၣ်တၢ်သီအဒုၣ်အဒါတဖၣ်, မၤဟးဂီၤတၢ်အိၣ်ဆိး အလီၢ်အလုၢ်လၢ်သကဲၥ်ပ၀း, ဒုးအိၣ်ထီၣ်တၢ်မၤတံၥ်တၥ်တၢ်, ဒီးကိးလီၤ ကစၢ်ယွၤအတၢ်စံၣ်ညီၣ်လၢဟီၣ်ခိၣ်အံၤန့ၣ်လီၤ. အဝဲသ့ၣ်အတၢ်မၤထွဲ ဒ်အဆိကမိၣ်ဝဲလၢအဘၣ်အသိးန့ၣ်, ဘၣ်တၢ်ပၥ်ကမၣ်အီၤလၢအမ့ၢ် တၢ်နူၤက့ၣ်နၢ်ယွၢ်, ခိၣ်ကိၤဒီး တၢ်သးဟ့တၢ်စိတၢ်ကမီၤန့ၣ်လီၤ. အဝဲသ့ၣ် ကဘၣ်တၢ်ပၥ်ဒ့ၣ်ပၥ်ကမၢ်အီၤလၢ တအိၣ်ဒီးတၢ်သူၣ်မံသးမံလၢပဒိၣ်အဖီခိၣ် ဘၣ်န့ၣ်လီၤ." Ellen G. White, The Great Controversy, p. 592.

၇ိမ့ၤအတၢ်အိၣ်ဖှိၣ်စံးဝဲဒၣ်လၢ မုၢ်ခီၣ်ထံးနံၤန့ၣ် မ့ၢ်အဝဲသ့ၣ်အတၢ်စိ တၢ်ကမီၤ "အတၢ်ပနီၣ်" န့ၣ်လီၤ. "မ့ၢ်လီၤ, ၇ိမ့ၤအတၢ်အိၣ်ဖှိၣ်စံးဝဲလၢ တၢ်ဆီတလဲကွံၥ်တၢ်ဆၢကတီၢ်န့ၣ် မ့ၢ်အဝဲသ့ၣ်န့ၣ်လီၤ...ဒီးတၢ်ဆီတလဲအံၤ မ့ၢ်အဝဲသ့ၣ်တၢ်ဘူၣ်တၢ်ဘါတၢ်စိတၢ်ကမီၤဒီး အတၢ်ပၢတၢ်ြပးအတၢ်ပနီၣ် န့ၣ်လီၤ." The American Catholic Quarterly Review, January 1883.

လီၣ်ဖျါစံးကတိၤပၥ်ဝဲလၢခါဆူညါန့ၣ်, ဖဲထံကီၢ်လၢဟီၣ်ခိၣ်ချၢအံၤ အိၣ်ဒီးတၢ်ဘၣ်ဂံၥ်ဂူၥ်လိၥ်သးအကတီၢ်, ပဟီၣ်ခိၣ်အံၤ ကဘၣ်သဂၢၢ်ဒီး ထံရူၢ်ကီၢ်သဲး, တၢ်၇့လိၥ်မၤသကိးတၢ်, တၢ်ဘူၣ်တၢ်ဘါဒီးတၢ်သ့ၣ်ညါနီၤဖး တၢ်ဂ့ၤဒီးတၢ်အၢအတၢ်လဲလိၥ်က့ၤအက့ၢ်အဂီၤလၢ တၢ်တိၢ်န့ၢ်မုၢ်ခီၣ်ထံးနံၤအံၤ ကဘၣ်တၢ်ထုးထီၣ်၇ၤလီၤအီၤဒီးဒုးကဲထီၣ် "တၢ်ဒူတၢ်ဃိၤအတၢ်ပနီၣ်" န့ၣ်လီၤ. မၤကဒီးတစုန့ၣ်, တၢ်လၢကအိၣ်ဖျါထီၣ်ဝဲအဂီၢ်န့ၣ်, တၢ်တစံးဘၣ် ၦၤဘၣ်. လံၥ်စီဆှံဒုးနဲၣ်ၦၤထဲလၢတၢ်အဂ့ၢ်မိၢ်ၦၢ်န့ၣ်လီၤ, ဘၣ်ဆၣ် လၢၦဲၤမးလၢ တၢ်ထီဒါလိၥ်သးအဒိၣ်အမုၢ်အံၤ ကအိၣ်သနံးအသးလၢတၢ်ဘူၣ်ထီၣ်ဘါထီၣ် တၢ်ဒူတၢ်ဃိၤ မ့တမ့ၢ်တၢ်ဘူၣ်ထီၣ်ဘါထီၣ်တၢ်ဘၣ်တ့အကစၢ်အပူၤဒီး မုၢ်နွံနံၤ အမုၢ်အိၣ်ဘှံးနံၤအံၤ ကကဲထီၣ်တၢ်ဂ့ၢ်လိၥ်ဘှီလိၥ်အံၤ အကံၢ်အလဲန့ၣ်လီၤ.

`ၦၤကညီသ့ၣ်တဖၣ် အိၣ်ဒီးအတၢ်လီၤမုၢ်လီၤဖးထီဘိ လၢအတၢ် သန့ၤသးလၢယွၤ မ့ၢ်တမ့ၢ်မုၣ်ကီၤလံၢ်အံၤန့ၣ် အိၣ်ဝဲလၢကျဲဒ်လဲၣ်. ဘၣ်မနုၤလၢတၢ်အိၣ်ဆၢထၢၣ်ဂၢၢ်ကျၢၤလၢ်အခၢၣ်သးအံၤ အိၣ်ဝဲတသ့ဘၣ် လဲၣ်. ပကသ့ၣ်ညါအီၤနီၢ်ကီၢ်လၢ ပအိၣ်ဖဲလဲၣ်တကပၤအဂ့ၢ်န့ၣ် ကသ့ဝဲ ဒ်လဲၣ်.`