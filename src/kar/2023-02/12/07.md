---
title:  တၢ်ဆိကမိၣ်ဆူညါအဂီၢ်
date:   16/06/2023
---

ဖဲတၢ်ဘူၣ်တၢ်ဘါက၇ၢတဖၣ်လၢ အတမ့ၢ်၇ိမ့ၤအတၢ်အိၣ်ဖှိၣ် ဘၣ်အံၤ ဒိၣ်ထီၣ်လဲၢ်ထီၣ်ဒီးဂုၥ်ကျဲးစၢးဟံးန့ၢ်၇ိမ့ၤအတၢ်အိၣ်ဖှိၣ်အလီၢ်အကျဲ အကတီၢ်, ဖဲ၇ိမ့ၤအတၢ်အိၣ်ဖှိၣ်ကမၤသကိးတၢ်ဒီးတၢ်စူၢ်တၢ်နၥ်တၢ်၀ံ တၢ်ကလၤတဖၣ်လၢ တၢ်စၢဖှိၣ်သၢမံၤလၢအမ့ၢ်, ထံကီၢ် (ကီၢ်အမဲ၇ံကၣ်) လၢကစူးကွံၥ်အတၢ်သိၣ်တၢ်သီဒ်ထံကီၢ်တဘ့ၣ်လၢခိၣ်နၢ်လၢကမျၢၢ်ဃုထၢ ထီၣ်အီၤ ဒီးကတဲၥ်ကတီၤတၢ်ဒ်သိး၇ိမ့ၤပၢ်ပၢ်အတၢ်ပၢကမၣ်အံၤ ကဒိၣ်ထီၣ် အါထီၣ်အဂီၢ်အံၤန့ၣ်, အခါဖဲန့ၣ်, ပကသ့ၣ်ညါလၢမုၣ်ကီၤလံၢ်အတၢ်မၤ လီၤလးသ့ၣ်တဖၣ်တုၤလံဒီးတၢ်အကတၢၢ်ကတုၤဝဲဒၣ်န့ၣ်လီၤ. Ellen G. White, Testimonies for the Church, vol. 5, p. 451.

ပကွၢ်ကပၥ်ကွံၥ်တၢ်ဂ့ၢ်လၢအမ့ၢ်မုၢ်ခီၣ်ထံးနံၤအံၤ မ့ၢ်တၢ်ထီဒါတၢ် အတၢ်စိတၢ်ကမီၤအတၢ်ဘူၣ်ထီၣ်ဘါထီၣ်အမုၢ်နံၤ...လၢလံၥ်လီၣ်ဖျါ အတၢ်ကွဲးအပူၤန့ၣ်လီၤ. မုၢ်ခီၣ်ထံးနံၤန့ၣ် မ့ၢ်တၢ်ပနီၣ်လၢအ၇့ဒိၣ်ဝဲဒၣ် ဆူၣ်ဆူၣ်ကလဲၥ်, လီၣ်ဖျါထီၣ်ပယိၤအတၢ်လံၣ်တၢ်လီ, အတၢ်တဲဖျါထီၣ် တၢ်လၢအတမ့ၢ်ဘၣ်န့ၣ် ဒ်တၢ်မ့ၢ်အသိးန့ၣ်လီၤ. တၢ်ဆီတလဲကွံၥ်ကစၢ်ယွၤ အတၢ်မၤလိၥ်အံၤ ပၥ်ဖျါထီၣ်ပယိၤအတၢ်သးဟ့ယွၤအသံးအကၥ် ဖဲမူခိၣ် အတၢ်ဒုးဒီးယွၤအံၤန့ၣ်လီၤ. မ့ၢ်တၢ်တမံၤလၢအိၣ်ဒီးတၢ်လံၣ်တၢ်လီ ဒိၣ်ကဲၣ်ဆိးမးန့ၣ်လီၤ. ပယိၤဃုလၢကဂုၥ်န့ၢ်ဆူၣ်ကစၢ်ယွၤအလီၢ်လၢမူခိၣ်, လီၣ်ဖျါထီၣ်အက့ၢ်အဂီၤလၢ အမ့ၢ်တၢ်ဘူၣ်ထီၣ်ဘါထီၣ်ကစၢ်နီၢ်ကီၢ်ဒီး ဂ့ၢ်လိၥ်ဘှီလိၥ်ဝဲလၢ ကစၢ်ယွၤအတၢ်သိၣ်တၢ်သီတဖၣ်န့ၣ် တမ့ၢ်တတီဘၣ်- လၢကြၢးကဘၣ်ဆီတလဲကွံၥ်အီၤန့ၣ်လီၤ. ပယိၤဆီတလဲကွံၥ်တၢ်သိၣ်တၢ်သီ လၢတၢ်မၤလိၥ်အဘီတဆံအကိပူၤ ဖဲကစၢ်ယွၤန့ၣ်ဘၣ်တၢ်သ့ၣ်ညါအီၤလၢ အမ့ၢ်တၢ်ဘၣ်တ့အကစၢ်ဒီး တၢ်အုၣ်က့ၤခီၣ်က့ၤအကစၢ်, ၦၤထဲတဂၤဧိၤလၢ ကြၢးဘူၣ်ထီၣ်ဘါထီၣ်အီၤ (၂မိၤၡွ ၂၀း၈-၁၁;  ၅မိၤၡွ ၅;  လီၣ်ဖျါ ၄း၁၁;  ၅း၉, ၁၃, ၁၄). တၢ်ဆီလဲကွံၥ်တၢ်မၤလိၥ်အံၤ တမ့ၢ်ထဲလၢအပၥ်ဖျါထီၣ် ပယိၤအတၢ်သးဟ့ကစၢ်ယွၤအတၢ်ဘၣ်သးအံၤဘၣ်, မ့မ့ၢ်တခီဂုၥ်န့ၢ်ဆူၣ် စ့ၢ်ကီးကစၢ်ယွၤအလီၢ်လၢ အမ့ၢ်တၢ်ဘူၣ်ထီၣ်ဘါထီၣ်အကစၢ်န့ၣ်လီၤ. တၢ်ဆီလဲတၢ်မၤလိၥ်မ့ၢ်အိၣ်ထီၣ်လၢဟီၣ်ခိၣ်ချၢဒီဘ့ၣ်ညါဒီး, မုၣ်ကီၤလံၢ်အံၤ ဖျါမးလၢအဒိးန့ၢ်ဘၣ်တၢ်မၤနၢၤလံန့ၣ်လီၤ. Angel Manuel Rodriques, "The Closing of the Cosmic Conflict: Role of the Three Angels' Messages," pp. 53, 54.