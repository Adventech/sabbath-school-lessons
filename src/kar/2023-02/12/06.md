---
title:  မုၢ်အိၣ်ဘှံးနံၤအတၢ်မၤကွၢ်
date:   15/06/2023
---

လၢအဆၢကတီၢ်အခဲအံၤဒၣ်လဲၥ်, တၢ်မၤအၢမၤနးအကျိၤအကျဲန့ၣ် အိၣ်ပၥ်ဝဲလံန့ၣ်လီၤ. ဖဲလါယူၤ ၆ သီ, ၂၀၁၂ န့ၣ်, ၇ိမ့ၤတၢ်အိၣ်ဖှိၣ်အပၢ်ပၢ် Benedict XVI  ဃ့ကညးထီၣ်တၢ်ဆူၦၤဂီၢ်မုၢ်, ၁၅ယ၀၀၀ အအိၣ်ကိၢ်ကိၢ် ဂီၤဂီၤဟဲအိၣ်ဖှိၣ်ဖဲ စီၤပ့းတရူးအကၠိဘါယွၤအလီၢ်ခၢၣ်သး အိၣ်ဝဲဖဲ၀့ၢ်၇ိမ့ၤ အပူၤလၢအမ့ၢ်မုၢ်ခီၣ်ထံးနံၤအံၤ ကဘၣ်မ့ၢ်မုၢ်နံၤလၢကဘၣ်အိၣ်ဘှံးဝဲလၢ ၦၤကိးဂၤဒဲးအဂီၢ် ဒ်သိးၦၤဂီၢ်မုၢ်သ့ၣ်တဖၣ်ကအိၣ်ဆိးတပူၤဃီဒီး အဟံၣ်ဖိ ဃီဖိလၢတၢ်သဘျ့အပူၤန့ၣ်လီၤ. "ၦၤတဂၤလၢအကဟုကယၥ်မုၢ်ခီၣ်ထံးနံၤန့ၣ်, ကဟုကယၥ်ၦၤကညီအတၢ်သဘျ့န့ၣ်လီၤ." တၢ်အံၤ, တမ့ၢ်မးတၢ်လၢ အဃ့န့ၢ်ဆူၣ်တၢ်လၢၦၤဂၤကတိၢ်န့ၢ်မုၢ်တနံၤအံၤ ဒ်အထီဒါမုၢ်အိၣ်ဘှံးအနံၤ အသိးန့ၣ်ဘၣ်, ဘၣ်ဆၣ်ဒီးတၢ်ဆိကမိၣ်ထီၣ်လၢအမ့ၢ်တၢ်ပၥ်မုၢ်ခီၣ်ထံးနံၤ အံၤလၢ "မုၢ်နံၤအိၣ်ဘှံး" အဂီၢ်အံၤ ပၥ်ဖျါဝဲနီၢ်နီၢ်လၢ အမ့ၢ်တၢ်ဂ့ၢ်တၢ်ကျိၤ အဒိၣ်တမံၤန့ၣ်လီၤ. တယံၥ်လၢၤဘၣ်အတီၢ်ပူၤဒီး, တၢ်သိၣ်တၢ်သီကအိၣ် ထီၣ်အသးဒီးၦၤလၢအပိၥ်ကစၢ်ယွၤအကလုၢ်ကထါအကျဲလီၤတံၢ်လီၤဆဲး တဖၣ်န့ၣ် ဒီးတိၢ်န့ၢ်မုၢ်အိၣ်ဘှံးအနံၤန့ၣ် ကဘၣ်တၢ်ပၥ်ပနီၣ်အီၤလၢ အထီဒါ ၦၤကညီအတၢ်အိၣ်တၢ်ဆိးအကျဲန့ၣ်လီၤ.

လၢတၢ်ကီတၢ်ခဲပူၤအကတီၢ်န့ၣ်, ကစၢ်ယွၤအၦၤဂီၢ်မုၢ်လၢ အအိၣ်တီ အိၣ်လိၤတဖၣ် ကဆၢထၢၣ်ဂၢၢ်ကျၢၤလၢအတၢ်စူၢ်တၢ်နၥ်အပူၤ ခီဖျိကစၢ်ယွၤ အတၢ်အဘျုးအဖှိၣ်ဒီးအတၢ်စိတၢ်ကမီၤအဃိန့ၣ်လီၤ. အဝဲသ့ၣ်တလီၤနုၥ်ဆူ တၢ်မၤဆူၣ်မၤစိးအပူၤဘၣ်လီၤ.

မ့ၢ်ထိၣ်သတြီၤဒီးတၢ်ဒူတၢ်ဃိၤအတၢ်ပနီၣ်ဒီး, အဝဲသ့ၣ်န့ၣ် ကဒိးန့ၢ် ဘၣ်ကစၢ်ယွၤအတၢ်စဲပနီၣ်န့ၣ်လီၤ. တၢ်စဲပနီၣ်န့ၣ် ဘၣ်တၢ်သူအီၤလၢပျၢၤ ဒ်သိးကဒုးနဲၣ်ဖျါတၢ်ကွဲးနီၣ်ကွဲးဃါတဖၣ်အံၤ မ့ၢ်ဝဲတီဝဲန့ၣ်လီၤ. မ့မ့ၢ်ဒ်န့ၣ်ဒီး, ပဆၢမုၢ်လၢ်သ့ဝဲလၢကစၢ်ယွၤအတၢ်စဲပနီၣ်န့ၣ်, ဘၣ်တၢ်စၢဃၥ်အီၤလၢ အတၢ်သိၣ်တၢ်သီန့ၣ်လီၤ. တၢ်စဲပနီၣ်လၢပျၢၤန့ၣ် မ့ၢ်ၦၤတဂၤလၢ်လၢ်အတၢ် ပနီၣ်လၢအလီၤဆီန့ၣ်လီၤ. ၀ံယၡါယၤစံးဝဲ, "စဲဃၥ်ပနီၣ်တၢ်သိၣ်တၢ်သီလၢ ယပျဲၢ်ယဘီၣ်အကျါတက့ၢ်" (ယၡါယၤ ၈း၁၆).

`ဖး ၂မိၤၡွ ၂၀း၈-၁၁ တက့ၢ်. မ့ၢ်နထံၣ်တၢ်ဂ့ၢ်မိၢ်ၦၤလၢ လံၥ်စီဆှံ အတၢ်စဲပနီၣ်အံၤအပူၤ လၢအဘၣ်ဃးဒီးမုၢ်အိၣ်ဘှံးနံၤန့ၣ်မနုၤလဲၣ်. မုၢ်အိၣ်ဘှံးနံၤအတၢ်မၤလိၥ်အံၤ လီၤဆီလိၥ်အသးဒီးတၢ်သိၣ်တၢ်သီအတၢ် မၤလိၥ်လၢအဂၤတဖၣ်န့ၣ်လၢကျဲဒ်လဲၣ်.`

တၢ်မၤလိၥ်လွံၢ်ထံၣ်တထံၣ်န့ၣ် ပၥ်ဃုၥ်ဒီးတၢ်ဂ့ၢ်သၢထံၣ်လၢ အမ့ၢ်တၢ်စဲပနီၣ်အမ့ၢ်အတီန့ၣ်လီၤ. တၢတထံၣ်န့ၣ်, တၢ်ပၥ်ပနီၣ်အနီၢ်ကစၢ် အမံၤ- "မ့ၢ်ယွၤနကစၢ်" (၂မိၤၡွ ၂၀း၁၀), ခံထံၣ်တထံၣ်, "တၢ်စဲပနီၣ် အကစၢ်အလီၢ်အလၤ" ယွၤလၢအ "တ့လီၤတၢ်" ၂မိၤၡွ ၂၀း၁၁ မ့တမ့ၢ် "တၢ်ဘၣ်တ့ကစၢ်" ဒီးသၢထံၣ်တထံၣ်န့ၣ်, ၦၤစဲပနီၣ်တၢ်ဖိအတၢ်ပၢတၢ်ြပးလီၢ်, "မူခိၣ်, ဟီၣ်ခိၣ်, ပီၣ်လဲၣ်ဒီးကယဲၢ်တၢ်အိၣ်လၢအပူၤခဲလၢၥ်တဖၣ်, (၂မိၤၡွ ၂၀း၁၁) န့ၣ်လီၤ. ဒ်လီၣ်ဖျါ ၇း၁, ၂ ပၥ်ဖျါဝဲအသိး ကစၢ်ယွၤအတၢ်စဲပနီၣ် အံၤတၢ်ပၥ်အီၤလၢပခိၣ်တဒိသၣ် (မဲၣ်တူၢ်ခိၣ်) အလီၤအံၤ ဘၣ်တဒိလီၤအီၤ လၢအမ့ၢ်ပသူၣ်ကံၢ်သးလဲအတၢ်သ့ၣ်ညါန့ၣ်လီၤ. ကစၢ်ခ၇ံၥ်ယူးယီၣ်ပၥ်ကဲ ပတၢ်ဃုထၢလၢတၢ်သဘျ့အပူၤန့ၣ်လီၤ. အဝဲကွဲမုၥ်ၦၤလၢ ကဟ့ၣ်အီၤ တၢ်ခွဲးယၥ်လၢကမၤလိၤပသူၣ်ပသးခီဖျိသးစီဆှံဒ်သိးပသုတဟူး၀းလၢတၢ်နၥ် ကစၢ်ယွၤအကလုၢ်ကထါအဂီၢ်တဂ့ၤန့ၣ်လီၤ. (အ့းဖ့းစူး ၄း၃၀) လၢတၢ်အံၤ အဃိ, ပနၢ်ပၢၢ်လၢၦၤလၢအအိၣ်တီအိၣ်လိၤန့ၣ်, မ့ၢ်ၦၤလၢ "တိၢ်န့ၢ်ယွၤ အတၢ်မၤလိၥ်ဒီးတၢ်နၥ်ဘၣ်ဃးဒီးယ့ၣ်ရှူးခ၇ံၥ်" ဒီးလၢတၢ်မၤလိၥ်အကျါန့ၣ် ပၥ်ဃုၥ်ဝဲဒီးတၢ်မၤလိၥ်လွံၢ်ထံၣ်တထံၣ်, တၢ်မၤလိၥ်တထံၣ်လၢတၢ်ဒူတၢ်ဃိၤ အစိအကမီၤဆီတလဲကွံၥ်အီၤန့ၣ်လီၤ. (လီၣ်ဖျါ ၁၄း၁၂).

`တၢ်အိၣ်အသးလၢအဆၢကတီၢ်ခဲအံၤတဖၣ် လၢနတၢ်ထံၣ်အပူၤန့ၣ် ကဲထီၣ်တၢ်တြီတဖၣ်သ့လၢတၢ်ဘူၣ်ထီၣ်ဘါထီၣ်အတၢ်သဘျ့အဂီၢ်န့ၣ်အိၣ်ဧါ. တၢ်လၢအတြီမၤတံၥ်တၥ်တၢ်တဖၣ် အိၣ်ဝဲစ့ၢ်ကီးဧါ.`