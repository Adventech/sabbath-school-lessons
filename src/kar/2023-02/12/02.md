---
title:  တၢ်ပူၤလီၢ်လၢအဒိၣ်အမုၢ်
date:   11/06/2023
---

ဒ်ပမၤလိတ့ၢ်အသိး, တၢ်ဒူတၢ်ဃိၤအတၢ်စိတၢ်ကမီၤဖဲ လီၣ်ဖျါ ၁၃ ဒီး ၁၄ အပူၤန့ၣ် မ့ၢ်တၢ်ဘူၣ်ထီၣ်ဘါထီၣ်အကမၣ်အကျိၤအကွၥ်အခၢၣ်စး န့ၣ်လီၤ. ဘၣ်ဆၣ်ဒီးအါန့ၢ်ဒ်အအံၤန့ၣ် အိၣ်ဒံးဝဲလီၤ.

`ဖး လီၣ်ဖျါ ၁၃း၅;  လီၣ်ဖျါ ၁၂း၆, ၁၄ ဒီး ဒၤနံးယ့လး ၇း၂၅ တက့ၢ်. တၢ်စိတၢ်ကမီၤအံၤ ပၢတၢ်ဘူၣ်တၢ်ဘါအလီၢ်အကျဲလၢအပူၤကွံၥ်န့ၣ် ဆံးယံၥ်လဲၣ်.`

တၢ်ဒူတၢ်ဃိၤအံၤ ကဆဲးဒ်လၢအကတီၢ်တဖၣ်လၢတၢ်စံၣ်စိၤတဲစိၤ အပူၤန့ၣ်လီၤ. ၀ံအတၢ်ထံၣ်အဆၢကတီၢ်တနံၤန့ၣ် ဘၣ်တၢ်ဒိလီၤအီၤလၢ တၢ်ဆၢကတီၢ်အနီၢ်ကီၢ်တနံၣ်န့ၣ်လီၤ. ဖဲ ၄မိၤၡွ ၁၄း၃၄ န့ၣ် အိၣ်ဝဲဒ်အံၤ, "တနံၣ်လၢတနံၤအဂီၢ်" လံၥ်စီဆှံအတၢ်ပၥ်ဖျါအိၣ်ဝဲလၢတၢ်ဂံၢ်တနံၤအတီၢ် ပူၤအံၤ လၢအမ့ၢ်တနံၣ်န့ၣ်လီၤ. ကစၢ်ယွၤစံးကဒီးဝဲတစု, "လၢတနံၣ်အဂီၢ်, ယပၥ်လီၤန့ၢ်နၤလၢမုၢ်တနံၤလီၤ" ယဃ့းစက့လး ၄း၆. လံၥ်စီဆှံအတၢ် သိၣ်လိနဲၣ်လိအံၤ အုၣ်အသးဘၣ်ဘၣ်လၢအတၢ်ပၥ်ဖျါထီၣ်၀ံကလုၢ်ကထါလၢ လံၥ်စီဆှံအပူၤအံၤလီၤတံၢ်လီၤဆဲး ဒ်သိးအနွံ ၇၀ လၢ ဒၤနံးယ့လး၉း၂၄-၂၇ အသိးန့ၣ်လီၤ. မ့ၢ်ဂံၢ်ဒွးထီၣ်ဆၢကတီၢ်ဖဲ လီၣ်ဖျါ ၁၃း၅ အပူၤ လၢအမ့ၢ် ၄၂ လါ, တလါန့ၣ်အသီ ၃၀ ဒီး, ပကဒိးန့ၢ်ဘၣ်အနံၣ် ၁၂၆၀ နံၣ်လၢ ၀ံကလုၢ် ကထါပၥ်ဖျါထီၣ်ဝဲဒၣ်န့ၣ်လီၤ. လံၥ်နံၣ်လံၥ်လါလၢပျၢၤန့ၣ်, တနံၣ်န့ၣ်အိၣ်ဝဲ ၃၆၀ နံၤထီဘိန့ၣ်လီၤ.

ဖဲအနံၣ်လွံၢ်ကယၤအတီၢ်ပူၤန့ၣ်, ၇ိမ့ၤအစီၤပၤ (Constantine) ဒုးအိၣ်ထီၣ်တၢ်သိၣ်တၢ်သီဟ့ၣ်အခွဲးလၢ ၦၤခ၇ံၥ်ဖိကဘူၣ်တၢ်ဘါတၢ်လၢ တၢ်သဘျ့အပူၤ ဖဲ၇ိမ့ၤအဘီအမုၢ်ပူၤန့ၣ်လီၤ. အဝဲဆီတလဲကွံၥ်အ၀့ၢ်ခိၣ် အလီၢ်ဖဲ ခ၇ံၥ်နံၣ် ၃၃၀ အံၤဆူ (Byzantium) အခဲအံၤ တူၤ၇ကံၤအကီၢ် ဒ်သိးကပၥ်ဖှိၣ်မၤဃူမၤဖိး၇ိမ့ၤအဘီအမုၢ်လၢမုၢ်ထီၣ်ဒီးမုၢ်နုၥ်, ပၥ်တ့ၢ်ကွံၥ် ၇ိမ့ၤအ၀့ၢ်ခိၣ်လၢတၢ်ပၢတၢ်ြပးကီခဲအပူၤန့ၣ်လီၤ. ၇ိမ့ၤခ၇ံၥ်ဖိအတၢ်အိၣ်ဖှိၣ်  ခိၣ်နၢ်ပၢ်ပၢ်မၤၦဲၤတၢ်လီၢ်လၢအမ့ၢ်၀့ၢ်၇ိမ့ၤအတၢ်ပၢတၢ်ြပအပူၤန့ၣ်လီၤ. အဝဲကဲထီၣ်တၢ်ဘူၣ်တၢ်ဘါခိၣ်နၢ်လၢ အတၢ်စိတၢ်ကမီၤအိၣ်တဂၤတကး ဒ်ဘၣ်, ကဲထီၣ်စ့ၢ်ကီးၦၤတဂၤလၢအအိၣ်ဒီးတၢ်စိတၢ်ကမီၤဒိၣ်လၢ ယူ၇ိပၤ အထံရူၢ်ကီၢ်သဲးအပူၤန့ၣ်လီၤ. ဖဲခ၇ံၥ်နံၣ် ၅၃၈ နံၣ်န့ၣ်, (Justinian), ၇ိမ့ၤ ဘီမုၢ်အစီၤပၤဟ့ၣ်လီၤတၢ်ခွဲးတၢ်ယၥ်လၢ ၇ိမ့ၤအဘံၡၢၣ် (Bishop) အံၤ ကမ့ၢ်ၦၤတြီဆၢတၢ်, ၦၤလၢကဟုကယၥ်တၢ်စူၢ်တၢ်နၥ်အဂီၢ်န့ၣ်လီၤ. ၇ိမ့ၤ အတၢ်အိၣ်ဖှိၣ်အိၣ်ဒီးတၢ်စိဒိၣ်ကမီၤဒိၣ်လၢတၢ်ဂၤအဖီခိၣ်ခဲလၢၥ် စးထီၣ်လၢ ၅၃၈ နံၣ်တုၤလီၤလၢ ၁၇၉၈ နံၣ် ဖဲတၢ်မၤအၢမၤနးအအၢကတၢၢ်အိၣ်ဃုၥ်ဖဲ အဆၢကတီၢ်အံၤန့ၣ်လီၤ. နပိလယၢၣ် (Napoleon) အသုးခိၣ်ကျၢၢ် ဘၢသံၣ်ယၢၣ် (Berthier) ဖီၣ်၇ိမ့ၤတၢ်အိၣ်ဖှိၣ်အပၢ်ပၢ် ဖဲခ၇ံၥ်နံၣ် ၁၇၉၈ ဒ်၀ံအတၢ်ကတိၤအိၣ်ဝဲအသိးဒီး လၢထီၣ်ၦဲၤထီၣ်ဝဲလီၤတံၢ်လီၤဆဲးန့ၣ်လီၤ.

ဘၢသံၣ်ယၢၣ်ဒီးအသုးမုၢ်ဖီၣ်န့ၣ် ၇ိမ့ၤပၢ်ပၢ် (Pius VI) ဒီး ထုးကွံၥ်အတၢ်စိတၢ်ကမီၤဒီးအလီၢ်အလၤလၢအမ့ၢ် ၇ိမ့ၤပၢ်ပၢ်အတၢ်ပၢ တၢ်ြပးအပူၤန့ၣ်လီၤ. တၢ်ဘၣ်ဒိဘၣ်ထံးလၢ ပၢ်ပၢ်အတၢ်စိတၢ်ကမီၤအံၤ ဒိၣ်နီၢ်မးလီၤ, ဘၣ်ဆၣ်, ဒ်လီၣ်ဖျါ ၁၃း၁၂ ပၥ်ဖျါထီၣ်အသိး, တၢ်ပူၤလီၢ် ဘူးတ့ၢ်မးလၢကသံန့ၢ်အီၤအံၤ, ဘျါက့ၤဝဲဒီးဟီၣ်ခိၣ်ဒီဘ့ၣ်ညါကနၢ်ဟူဘၣ် ကဒီးတၢ်စိတၢ်ကမီၤအံၤအဂ့ၢ်အါအါန့ၣ်လီၤ.

`ဆိကမိၣ်ထီၣ်၀ံအကလုၢ်ကထါလၢလံၥ်စီဆှံအပူၤလၢ အလီၤလိၣ် လီၤလးမးအံၤ ဒီးအတၢ်လီၣ်ဖျါထီၣ်ကစၢ်ယွၤအတၢ်ကူၣ်ပၥ်လၢခါဆူညါ အဂီၢ်န့ၣ်တက့ၢ်. တၢ်သ့ၣ်တဖၣ်အံၤ သိၣ်ၦၤလၢကနၥ်ယွၤအတၢ်အၢၣ်လီၤ အီလီၤတဖၣ်သ့ဝဲတုၤဒၣ်လဲၥ်ဖဲ၀ံကလုၢ်ကထါသ့ၣ်တဖၣ်တလၢထီၣ်ၦဲၤထီၣ် ဒ်ဘၣ်အကတီၢ်န့ၣ်လဲၣ်.`