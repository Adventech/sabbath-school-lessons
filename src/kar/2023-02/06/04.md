---
title:  မူခိၣ်ကလူးအတၢ်သိၣ်လိသီလိစီၤဒၤနံးယ့လး
date:   02/05/2023
---

`ဖး ဒၤနံးယ့လး ၉း၂၃ တက့ၢ်. တၢ်သိၣ်လိနဲၣ်လိလီၤတံၢ်လီၤဆဲး လၢမူခိၣ်ကလူးဟ့ၣ်စီၤဒၤနံးယ့လးန့ၣ် မ့ၢ်မနုၤလဲၣ်. ဘၣ်မနုၤလၢအ၇့ဒိၣ်မးဝဲ ဒ်သိးကနၢ်ပၢၢ်တၢ်မၤကဆှီတၢ်စီဆှံအလီၢ်ဖဲ ဒၤနံးယ့လး ၈း၁၄ အပူၤအံၤ န့ၣ်လဲၣ်.`

မူခိၣ်ကလူးသိၣ်လိနဲၣ်လိစီၤဒၤနံးယ့လးဖျါဖျါလၢက "တိၢ်န့ၢ်တၢ် အကလုၢ်ဒီးနၢ်ပၢၢ်တၢ်ထံၣ်လၢညါခီ" အံၤအဂ့ၢ်န့ၣ်လီၤ. တၢ်ဂ့ၢ်တၢ်ကျိၤ, ဒီးတၢ်ထံၣ်လၢညါမနုၤတမံၤလဲၣ်. ဘၣ်မနုၤအဃိလဲၣ်န့ၣ်, တၢ်ထံၣ်လၢညါခီ တဘၣ်တၢ်ကွဲးနီၣ်အီၤဖဲလံၥ်အဆၢဒိၣ် ၉ အပူၤန့ၣ်ဘၣ်, မူခိၣ်ကလူး ကၤဘြံၤအ့လးကဘၣ်စံးကတိၤတၢ်ဘၣ်ဃးဒီးတၢ်ထံၣ်လၢညါတနီၤလၢ အအိၣ်ကွဲးအသးဖဲ ဒၤနံးယ့လး ၈ အပူၤ လၢ၀ံအံၤတနၢ်ပၢၢ်တၢ်ထံၣ်လၢညါ ဘၣ်ဃးဒီး နံၤ ၂၃၀၀ အံၤန့ၣ်လီၤ. (ဒၤနံးယ့လး ၈း၂၇).

`ကၤဘြံၤအ့လးဆဲးတဲဖျါထီၣ်တၢ်ဖဲ ဒၤနံးယ့လး ၉း၂၄-၂၇ န့ၣ်လီၤ. တၢ်မၤအသးတဖၣ်လၢ ကစၢ်ခ၇ံၥ်အတၢ်ဖံးတၢ်မၤအပူၤ လၢအဘၣ် တၢ်စံးကတိၤအဂ့ၢ်အံၤန့ၣ် မ့ၢ်မနုၤလဲၣ်.`

တၢ်အဆိကတၢၢ်တကုးလၢ ၀ံကလုၢ်ကထါအံၤအပူၤန့ၣ် ဘၣ်ထွဲလိၥ် အသးဒီးကစၢ်ယွၤအၦၤဂီၢ်မုၢ်, ၦၤယူဒၤဖိန့ၣ်လီၤ. "တၢ်နွံအဘျီနွံဆံ ပၥ်အသးလၢနၦၤဂီၢ်မုၢ်"- ၦၤယူဒၤဖိအကီၢ်အဂီၢ်လီၤ. (ဒၤနံးယ့လး ၉း၂၄) လံၥ်စီဆှံဘၣ်ဃးဒီး၀ံကလုၢ်ကထါန့ၣ်မ့ၢ်ဝဲ, ၀ံကလုၢ်ကထါတနံၤန့ၣ် ဒ်သိးဒီး ၀ံကလုၢ်ကထါလိၤလိၤတနံၣ်န့ၣ်လီၤ. (ယဃ့းစက့လး ၄း၆;  ၄မိၤၡွ ၁၄း၃၄) လၢဒၤနံးယ့လးဒီးလီၣ်ဖျါအပူၤ, ဖဲပဘၣ်ဆိကမိၣ်ထီၣ်တၢ်အဒိအတဲၥ်အဂီၢ်န့ၣ်, ပကဘၣ်အိၣ်ဒီးတၢ်ဆိကမိၣ်ထီၣ်တၢ်အဒိအတဲၥ်လၢ အဘၣ်ဃးဒီး တၢ်ဆၢကတီၢ်အဂီၢ်စ့ၢ်ကီးန့ၣ်လီၤ. ကျဲလၢအကျါတဘိလၢပကသ့ၣ်ညါတၢ် လီၤတံၢ်လီၤဆဲးလၢ နံၤ-နံၣ်အတၢ်သိၣ်လိသီလိလၢ အဘၣ်ဃးဒီး၀ံကလုၢ် ကထါလၢ လံၥ်ဒၤနံးယ့လးအပူၤအံၤ, တၢ်ဆၢကတီၢ်တဖၣ်ပၥ်ဖျါထီၣ်အသး လၢဝဲၦဲၤဝဲဂ့ၤမးန့ၣ်လီၤ. ပမ့ၢ်သူတၢ်သိၣ်တၢ်သီအမိၢ်ၦၢ်အံၤန့ၣ်, အနွံနွံဆံ ကမ့ၢ်ဝဲ ၄၉၀ နံၤန့ၣ်လီၤ. မ့ၢ်လၢ၀ံကလုၢ်ကထါတနံၤန့ၣ် ဘၣ်တၢ်ဒိလီၤ အီၤလၢတနံၤအဃိ, ၄၉၀ နံၤအံၤ ကဲထီၣ်ဝဲ ၄၉၀ နံၣ်န့ၣ်လီၤ.

ကၤဘြံၤအ့လးစံးဘၣ် ဒၤနံးယ့လးလၢ ၄၉၀ နံၣ်န့ၣ်ဘၣ် "တၢ်ဒီၣ်တဲၥ် ကွံၥ်အီၤ" တၢ်အခီပညီလၢဧ့ၤဘြံၤအကျိၥ်န့ၣ်မ့ၢ် "chathak," အါစုအါဘျီ ဘၣ်တၢ်ကွဲးကျိၥ်အီၤလၢအမ့ၢ်, "တၢ်ပၥ်လီၤဃၥ်" န့ၣ်လီၤ. တၢ်ဒီၣ်တဲၥ် ကွံၥ်အီၤလၢမနုၤအပူၤလဲၣ်. အိၣ်ဒၣ်ထဲတမံၤလၢအဝဲအတၢ်ထံၣ်လၢညါ ဖဲအံၤန့ၣ်မ့ၢ် နံၤ ၂၃၀၀ လၢ ဒၤနံးယ့လး ၈း၁၄ အပူၤန့ၣ်လီၤ. အနံၣ် ၄၉၀ အကတီၢ်အံၤ ဘၣ်ထွဲလိၥ်အသးဒီးတၢ်ထံၣ်လၢညါဖဲ ဒၤနံးယ့လး ၈း၁၄ အပူၤ ဖဲတၢ်ထံၣ်အကုးထဲတမံၤဧိၤလၢ တဘၣ်တၢ်ပၥ်ဖျါအခီပညီဒ်ဘၣ်လၢ ဒၤနံးယ့လးအဆၢဒိၣ် ၈ အပူၤန့ၣ်လီၤ. လၢတၢ်န့ၣ်အဃိ, ကၤဘြံၤအ့လး ဟဲမၤစၢၤဒၤနံးယ့လးလၢ ကနၢ်ပၢၢ်တၢ်လၢတနၢ်ပၢၢ်ဒ်ဝဲဘၣ် ဖဲအဆၢဒိၣ် ၈ အပူၤလၢအဘၣ်ဃးဒီး နံၤ ၂၃၀၀ အဂီၢ်န့ၣ်လီၤ.