---
title:  မုၢ်နံၤ ၂၃၀၀ ဒီးတၢ်ကတၢၢ်အဆၢကတီၢ်
date:   01/05/2023
---

`ဖး ဒၤနံးယ့လး ၈း၁၇, ၁၉, ၂၆ တက့ၢ်. တၢ်ဆၢကတီၢ်လၢ မူခိၣ်ကလူးစံးကတိၤဖျါထီၣ်အီၤ ဘၣ်ဃးစီၤဒၤနံးယ့လးအတၢ်ထံၣ်လၢညါခီ ဖဲဒၤနံးယ့လးအဆၢဒိၣ် ၈ ဒီး မုၢ်နံၤ ၂၃၀၀ အံၤ ဘၣ်ထွဲလိၥ်အသးဒီး ဘၣ်မနုၤလၢအ၇့ဒိၣ်မးလၢကဘၣ်နၢ်ပၢၢ်အီၤန့ၣ်လဲၣ်.`

ၦၤတနီၤနီၤတဲးလိၥ်ဃိလိၥ်ဝဲလၢ မုၢ်နံၤ ၂၃၀၀ အံၤ မ့ၢ်မုၢ်နံၤ အနီၢ်ကီၢ်ဒီးအခီပညီလိၤလိၤန့ၣ်လီၤ. အဝဲသ့ၣ်နၥ်စ့ၢ်ကီးဝဲလၢ နၢၤဖိလၢ ဒၤနံးယ့လး ၈ အပူၤအံၤ မ့ၢ်ဝဲ Seleucid အစၢၤအသွဲၣ်လၢအမ့ၢ်သုးခိၣ်ကျၢၢ် Antiochus Epiphanes (216-164 BC), လၢအဟဲဒုး၀့ၢ်ယရူၤၡလ့ၣ်ဒီး မၤဘၣ်အၢဘၣ်သီၦၤယူဒၤဖိအတၢ်လုၢ်ဟံၣ်အံၤန့ၣ်လီၤ. တၢ်ဆၢကတီၢ်လၢ အမ့ၢ် ၂၃၀၀ နံၤအံၤဒၣ်လဲၥ် တဘၣ်ထွဲလိၥ်အသးဘၣ်ဆၣ် အဝဲသ့ၣ်နၥ်ဒ် အဖီခိၣ်အသိးန့ၣ်လီၤ. တၢ်နၢ်ပၢၢ်ဒ်အံၤန့ၣ်, ထီဒါလိၥ်အသးဒီးမူခိၣ်ကလူး ဟ့ၣ်လီၤတၢ်သိၣ်လိသီလိလၢအဘၣ်ထွဲဒီး "တၢ်အကတၢၢ်အဆၢကတီၢ်" န့ၣ်လီၤ. Antiochus တအိၣ်မူဘၣ်ဝဲလၢ တၢ်အကတၢၢ်အဆၢကတီၢ်အံၤ အပူၤန့ၣ်ဘၣ်.

ဖဲ ဒၤနံးယ့လး ၈ အပူၤန့ၣ်, ကၤဘြံၤအ့လးစးထီၣ်အတၢ်ဒုးနဲၣ် ဖျါထီၣ်၀ံကလုၢ်ကထါလၢ အမ့ၢ် ၂၃၀၀ သီအံၤန့ၣ်လီၤ. အဝဲစံးလၢ သိဖါအံၤ မ့ၢ်မၤဒဲဒီးပၤ၇ၣ်အခၢၣ်စးဒီး မဲၥ်တဲးလဲးဖါတဒုန့ၣ် မ့ၢ်ယၤ၀ၣ် (Greece) အစီၤပၤလီၤ. (ဒၤနံးယ့လး ၈း၂၀, ၂၁). အမံၤတဘၣ်တၢ်ပၥ်ဖျါထီၣ် ဒ်တၢ်စိတၢ်ကမီၤလၢအပူၤကွံၥ်ခံခါန့ၣ်ဘၣ်ဆၣ်, နၢၤဖိအံၤ မ့ၢ်ဝဲဒၣ်၇ိမ့ၤန့ၣ် လီၤ. (ဒၤနံးယ့လး ၈း၉, ၂၃, ၂၄) ၀ံၤကဒီးတစု, အဝဲပၥ်ဖျါထီၣ်၇ိမ့ၤ   ထံကီၢ်ဒီး တၢ်ဘူၣ်တၢ်ဘါအတၢ်ပၥ်ဖှိၣ်အသးလၢအက "တ့ၢ်လီၤကွံၥ်တၢ်မ့ၢ် တၢ်တီဆူဟီၣ်ခိၣ်အဖီခိၣ်" ဒီးမၤတံၥ်တၥ်ကစၢ်ခ၇ံၥ်အတၢ်ဖံးတၢ်မၤလၢမူခိၣ် အဘီအမုၢ်ပူၤန့ၣ်လီၤ. (ဒၤနံးယ့လး ၈း၁၀-၁၂, ၂၅) တၢ်မၤကဆှီတၢ်လီၢ် စီဆှံလၢ ဒၤနံးယ့လး ၈း၁၄ အံၤ, မ့ၢ်ကစၢ်ယွၤအတၢ်စံးဆၢလၢ ဟီၣ်ခိၣ်ဒီး တၢ်ဘူၣ်တၢ်ဘါအတၢ်စိတၢ်ကမီၤတဖၣ်အတၢ်ကိးတၤလၢအဂုၥ်မၤဟးဂီၤကွံၥ် ကစၢ်ယွၤအတၢ်စိတၢ်ကမီၤန့ၣ်လီၤ. အဝဲအံၤမ့ၢ်စ့ၢ်ကီးကစၢ်ယွၤတၢ်ကူၣ် တၢ်ဖးအကျဲလၢ တၢ်ဒဲးဘးအတၢ်ကီတၢ်ခဲအဂီၢ်န့ၣ်လီၤ.

ကၤဘြံၤအ့လးအိၣ်ကတဲၥ်ကတီၤအသးလၢ ကဒုးနဲၣ်ဖျါထီၣ် ကစၢ်ယွၤအတၢ်ဆၢကတီၢ်လၢ၀ံကလုၢ်ကထါအံၤအပူၤန့ၣ်လီၤ. ဖဲဒၤနံးယ့လး အဆၢဒိၣ် ၈ အကတၢၢ်န့ၣ်, ပထံၣ်ဘၣ်ပဝဲလီၤတံၢ်လီၤဆဲးလၢ စီၤဒၤနံးယ့လး တနၢ်ပၢၢ်တၢ်ထံၣ်လၢညါလၢအဘၣ်ဃးဒီး နံၤ ၂၃၀၀ အံၤန့ၣ်ဘၣ်လီၤ. တၢ်လၢအဆိဘၣ်ဃးဒီး သိ, မဲၥ်တဲးလဲးဒီးနၢၤဖိအံၤ ဘၣ်တၢ်ပၥ်ဖျါထီၣ်အီၤ ၀ံၤတ့ၢ်ဝဲလံ, တုၤဒၣ်လဲၥ်တၢ်စိကမီၤအဆိခံမံၤန့ၣ် ဘၣ်တၢ်ဟ့ၣ်လီၤလၢ အမံၤ ဒၣ်ဝဲန့ၣ်လီၤ. (ဒၤနံးယ့လး ၈း၂၀, ၂၁) မ့ၢ်နၥ်သက့ဒီး, တၢ်မၤကဆှီ တၢ်စီဆှံအလီၢ်န့ၣ် တဘၣ်တၢ်တဲဖျါထီၣ်အီၤဘၣ်.

မူခိၣ်ကလူးကၤဘြံၤအ့လး, လၢအအိၣ်ဖျါထီၣ်ဖဲ ဒၤနံးယ့လး ၈ အပူၤန့ၣ်, အိၣ်ဖျါထီၣ်စ့ၢ်ကီးဖဲ ဒၤနံးယ့လးအဆၢဒိၣ် ၉ အပူၤဒီး စံးဘၣ် ဒၤနံးယ့လး "လၢနဃ့ကညးတၢ်အခီၣ်ထံးန့ၣ် တၢ်အကလုၢ်လီၤ, ဒီးယဟဲ စံးဘၣ်တဲဘၣ်နၤလီၤ. အဂ့ၢ်ဒ်အံၤ, နဘၣ်တၢ်အဲၣ်နၤဒိၣ်မးလီၤ. မၤသး ဒ်န့ၣ်ဒီး တိၢ်န့ၢ်တၢ်အကလုၢ်ဒီးနၢ်ပၢၢ်တၢ်ထံၣ်လၢညါခီန့ၣ်တက့ၢ်" (ဒၤနံးယ့လး ၉း၂၃). တၢ်ထံၣ်လၢညါနုၤတမံၤလဲၣ်. ဒ်ပကကွၢ်အီၤခဲမုၢ်ဆ့ၣ်အသိး, တၢ်ထံၣ်လၢညါအနံၤ ၂၃၀၀ လၢဒၤနံးယ့လးအဆၢဒိၣ် ၈ အပူၤအံၤန့ၣ် မ့ၢ်တၢ်ထဲတမံၤဧိၤလၢအတဘၣ်တၢ်ဒုးနဲၣ်ဖျါထီၣ်အဂ့ၢ်အကျိၤဆူ ဒၤနံးယ့လး အအိၣ်ဒ်ဘၣ်န့ၣ်လီၤ.

`ကၤဘြံၤအ့လးကိးစီၤဒၤနံးယ့လးလၢ, "ဘၣ်တၢ်အဲၣ်နၤဒိၣ်" န့ၣ် လီၤ. မ့ၢ်အစံးၦၤလၢမူခိၣ်ဒီးဟီၣ်ခိၣ်အတၢ်စဲဘူးလိၥ်သးအံၤ ဒိၣ်ဝဲမးအဂ့ၢ် န့ၣ်ဒ်လဲၣ်.`