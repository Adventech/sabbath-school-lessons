---
title:  မ့ၤၡံအၤ "ဘၣ်တၢ်ဒီၣ်တဲၥ်ကွံၥ်အီၤ"
date:   03/05/2023
---

ကၤဘြံၤအ့လးစးထီၣ်စံးကတိၤ ၄၉၀ နံၣ်အတၢ်ထံၣ်လၢညါအတၢ်မၤ အသးအံၤ အ၇့ဒိၣ်မးလၢ စီၤဒၤနံးယ့လးဒီးၦၤယူဒၤဖိသ့ၣ်တဖၣ်အဂီၢ်လၢ အမ့ၢ်တၢ်ကလုၢ်လၢကက့ၤသူၣ်ထီၣ်က့ၤ၀့ၢ်ယရူၤၡလ့ၣ်အဂီၢ်န့ၣ်လီၤ. တၢ်ကလုၢ်အိၣ်ဝဲအါမးလၢ အဘၣ်ဃးဒီး၀့ၢ်ယရူၤၡလ့ၣ်အဂ့ၢ်အကျိၤ ဖဲ ဧ့စြၤ ၇ အပူၤန့ၣ်ဘၣ်ဆၣ်ဒီး, ပသ့ၣ်ညါလၢတၢ်သိၣ်တၢ်သီလၢအဘၣ်တၢ်ဆၢတဲၥ် အီၤဖဲ ၄၅၇ BC  အံၤ ဟ့ၣ်ၦၤယူဒၤဖိလၢကက့ၤကဒါက့ၤဆူအထံအကီၢ် တကးဒ်ဘၣ်, အိၣ်ဒီးတၢ်ခွဲးတၢ်ယၥ်လၢအမ့ၢ်ၦၤလၢအအိၣ်ဒီးအတၢ်ဘူၣ် တၢ်ဘါဒၣ်ဝဲတဖုန့ၣ်လီၤ. (ဧ့စြၤ ၇း၁၃, ၂၇).

မ့ၢ်တၢ်တမံၤလၢအ၇့ဒိၣ်မးလၢ ကဘၣ်နၢ်ပၢၢ်စီၤပၤအၢ်တၤၡါၡတၤ အတၢ်ကလုၢ်လၢအ၇ၤလီၤဝဲဖဲ ၄၅၇ BC တၢ်ယီၤထီၣ်အဆၢကတီၢ်အံၤန့ၣ် လီၤ. အတၢ်ကလုၢ်လၢအ၇ၤလီၤဝဲဖဲ ၄၅၇ BC, တုၤလၢကစၢ်ခ၇ံၥ်ဟဲအိၣ် ဖျဲၣ်ထီၣ်န့ၣ်, မ့ၢ် ၆၉ နွံလၢစီၤဒၤနံးယ့လးအတၢ်ထံၣ်အပူၤန့ၣ်လီၤ. မ့မ့ၢ် လၢနံၣ်န့ၣ်မ့ၢ်ဝဲ ၄၈၃ နံၣ်န့ၣ်လီၤ. ပမ့ၢ်ဖးထီၣ်စဲ ၄၅၇ BC ဒီးလဲၤဆူညါလၢ အဘၣ်ဃးဒီးတၢ်စံၣ်စိၤတဲစိၤအဆၢကတီၢ်န့ၣ်, ပကတုၤလၢ AD ၂၇ န့ၣ်လီၤ.

တၢ်ကတိၤလၢအမ့ၢ်, "မ့ၤၡံအၤ" အံၤ အခီပညီမ့ၢ်ဝဲ "ၦၤဒိးဖှူ အသးတဂၤ" န့ၣ်လီၤ. ဖဲခ၇ံၥ်နံၣ် ၂၇, ကစၢ်ခ၇ံၥ်လၢအမ့ၢ်မ့ၤၡံအၤအံၤ ဒိးဘျၢအသးလၢထံန့ၣ်လီၤ. (မးသဲ ၃း၁၃-၁၇). စီၤဒၤနံးယ့လးဟီတ့ၢ် ပၥ်ဝဲလၢအပူၤကွံၥ်အနံၣ်အကယၤတဖၣ်ဃၣ်ဃၣ်မးလံလီၤတံၢ်လီၤဆဲးလၢ ကစၢ်ခ၇ံၥ်ကဒိးဘျၢအသး, အဆၢကတီၢ်ဖဲကစၢ်ခ၇ံၥ်ကစးထီၣ်အတၢ်မၤလၢ အမ့ၢ်သၢနံၣ်ဘျဲၣ်အံၤန့ၣ်လီၤ.

`ဖး ၇ိမ့ၤ ၅း၆-၉ ဃုၥ်ဒီး ဒၤနံးယ့လး ၉း၂၃ တက့ၢ်. တၢ်မ့ၢ် တၢ်တီလၢအဒိၣ်အမုၢ်လီၣ်ဖျါထီၣ်အသးဖဲအံၤဒ်လဲၣ်.`

ဒီးလၢတၢ်နွံအဘျီဃုဆံဒီးခံဘျီအလီၢ်ခံန့ၣ် ၦၤဒိးဖှူအသးတဂၤ ကဘၣ်တၢ်ဒီၣ်တဲၥ်ကွံၥ်အီၤလီၤ. (ဒၤနံးယ့လး ၉း၂၆) မ့ၤၡံအၤ (ၦၤဒိးဖှူ အသးတဂၤ) ကဘၣ်တၢ်ဒီၣ်တဲၥ်ကွံၥ်အီၤ, မ့တမ့ၢ်ကဘၣ်တၢ်ပျၤထီၣ်အီၤလၢ ထူၣ်စုညါအလိၤန့ၣ်လီၤ. လံၥ်စီဆှံအဆၢအံၤ ကွဲးအါထီၣ်ဝဲလၢ "တမ့ၢ် ဘၣ်လၢအဂီၢ်ဒၣ်ဝဲဘၣ်." လၢအဂၤတမံၤန့ၣ်, ကစၢ်ခ၇ံၥ်အတၢ်သံလၢ ထူၣ်စုညါအလိၤအံၤ မ့ၢ်လၢပဂီၢ်လီၤ, တမ့ၢ်လၢအကစၢ်ဒၣ်ဝဲအဂီၢ်ဘၣ်, လၢတၢ်အံၤအဃိ စီၤပီလူးကွဲးဝဲ, "မ့မ့ၢ်ဖဲပမ့ၢ်ၦၤတၢ်ဒဲးဘးဖိအဖၢမုၢ်ဒီး, ခ၇ံၥ် ဒိးသံအသးလၢပဂီၢ်သတးဒီး, ယွၤပၥ်ဖျါထီၣ်အတၢ်အဲၣ်တၢ်ကွံဒၣ်ဝဲလၢ  ၦၤလီၤ" ၇ိမ့ၤ ၅း၈.

ဖဲ ဒၤနံးယ့လး ၉း၂၇, ပဖးဘၣ်ဝဲ "ဒီးလၢဖးဖီတၢ်တနွံ, (နွံအခၢၣ်သး န့ၣ်)ယ" အလီၢ်ခံကတၢၢ်နွံနံၣ်န့ၣ်, ကစၢ်ခ၇ံၥ် "ကဒုးဆိတ့ၢ်တၢ်လုၢ်ဒီး တၢ်မၤဘူၣ်" န့ၣ်လီၤ. အနွံနွံဆံအခၢၣ်သး, ဖဲ AD ၃၁ န့ၣ်, ကစၢ်ခ၇ံၥ် ပၥ်ဂၢၢ်ပၥ်ကျၢၤတၢ်အၢၣ်လီၤအီလီၤအထူအယိၥ်လၢ အသွံၣ်ခီဖျိအတၢ်သံလၢ ထူၣ်စုညါအလိၤဒီး တၢ်လုၢ်တၢ်ပၥ်အတၢ်ဖံးတၢ်မၤန့ၣ် ဟးမၢ်ကွံၥ်ဝဲဖဲအံၤ န့ၣ်လီၤ.

၀ံအတၢ်စံးပၥ်လၢညါခီလီၣ်ဖျါထီၣ်ဝဲလၢ, ကစၢ်ခ၇ံၥ်, မ့ၤၡံအၤအံၤ ကဘၣ်တၢ်လုၢ်ထီၣ်အီၤ, ဒုးကဲထီၣ်တၢ်လုၢ်တၢ်ပၥ်အတၢ်ဖံးတၢ်မၤကတၢၢ်ဝဲ ဖဲတၢ်ယီၤထီၣ်သီ AD ၃၁ အနံၣ်န့ၣ်လီၤ. တၢ်စံးပၥ်သ့ၣ်တဖၣ်အံၤ လၢၦဲၤဝဲ လၢၥ်လၢၥ်ဆ့ဆ့န့ၣ်လီၤ. ဖဲဘူၣ်လဲၤကပၥ်အမုၢ်နံၤ, ၦၤလုၢ်တၢ်ဒိၣ်လုၢ်ထီၣ် ပၥ်ထီၣ်ဘူၣ်လဲၤကပၥ်သိအဆၢကတီၢ်အံၤန့ၣ်, ကစၢ်ခ၇ံၥ်ဘၣ်လုၢ်ထီၣ် အသးလၢပဂီၢ်န့ၣ်လီၤ.

`ပၥ်တၢ်ကွဲးလၢအဖီခိၣ်အံၤလၢသးကံၢ်ပူၤဒီး ဖး မၢ်ကူး ၁၅း၃၈ ဒီး မးသဲ ၃း၁၅, ၁၆ တက့ၢ်. လံၥ်စီဆှံအဆၢသ့ၣ်တဖၣ်အံၤ မၤစၢၤၦၤလၢ ကနၢ်ပၢၢ်၀ံဒၤနံးယ့လးအကလုၢ်ကထါ ဖဲအဆၢဒိၣ် ၉း၂၄-၂၇ န့ၣ်ဒ်လဲၣ်.`