---
title:  တၢ်ဘၣ်တ့, မုၢ်အိၣ်ဘှံးအနံၤဒီးမုၢ်နံၤအကတၢၢ်
date:   17/05/2023
---

တၢ်ဒုးလိၥ်ယၥ်လိၥ်အသးအဒိၣ်အမုၢ်လၢ အအိၣ်ထီၣ်လၢမူခိၣ်လၢ အပူၤကွံၥ်အနံၣ်အကထိတဖၣ်အံၤန့ၣ် မ့ၢ်တၢ်သံကွၢ်လၢအဘၣ်ဃးဒီး ကစၢ်ယွၤအတၢ်စိတၢ်ကမီၤအဂ့ၢ်အကျိၤန့ၣ်လီၤ. တၢ်ကိးတၤအိၣ်ထိၣ်ဝဲလၢ မုၢ်မဆါတနံၤညါအံၤစ့ၢ်ကီးန့ၣ်လီၤ.

**ဖး လီၣ်ဖျါ ၁၄း၇, ၉ ဒီး ၁၂ တက့ၢ်. မၤၦဲၤတၢ်တိၤဘျၢလၢ အဖီလၥ်ဖုၣ်ကိၥ်ဖိဒီး လံၥ်စီဆှံအဆၢသ့ၣ်တဖၣ်အံၤတက့ၢ်.**

`လီၣ်ဖျါ ၁၄း၇- မ့ၢ်တၢ်ကိးဃီၤလၢ`

`လီၣ်ဖျါ ၁၄း၉- ဃ့ကညးသၦၢ်ၦၢ်လၢသုတ`

`လီၣ်ဖျါ ၁၄း၁၂- ပၥ်ဖျါထီၣ်ၦၤဂီၢ်မုၢ်တဖုလၢ`

လံၥ်စီဆှံအဆၢသ့ၣ်တဖၣ်အံၤ ပၥ်ဖျါဝဲၡဲမးလၢ တၢ်ဂ့ၢ်တၢ်ကျိၤ အကံၢ်အလဲဖဲအံၤန့ၣ် မ့ၢ်ဝဲတၢ်ဂ့ၤဒီးတၢ်အၢအတၢ်ထီဒုၣ်ဒါလိၥ်သးလၢ မုၢ်နံၤခံကတၢၢ်, မုၣ်ကီၤလံၢ်ဒီးကစၢ်ခ၇ံၥ်, အံၤမ့ၢ်တၢ်ဘူၣ်ထီၣ်ဘါထီၣ်အဂ့ၢ် န့ၣ်လိၤ. ပဘူၣ်ထီၣ်ဘါထီၣ်တၢ်ဘၣ်တ့အကစၢ် မ့တမ့ၢ်တၢ်ဒူတၢ်ဃိၤ န့ၣ်လဲၣ်. အဂ့ၢ်ဒ်အံၤ တၢ်ဘၣ်တ့အံၤ မ့ၢ်ပတၢ်စူၢ်တၢ်နၥ်အတၢ်အိၣ်သူၣ်လီၤ အသးအခီၣ်ထံးအဃိန့ၣ်လီၤ. (တၢ်ဂုၤဂၤလၢကနၥ်အီၤအါန့ၢ်ဒ်တၢ်ဘၣ်တ့ အကစၢ်န့ၣ် အခီပညီတအိၣ်ဝဲဘၣ်) မုၢ်နွံနံၤအမုၢ်အိၣ်ဘှံးအနံၤ- သူၣ်လီၤ အသးလၢလံၥ် ၁မိၤၡွ အတၢ်ကွဲးနီၣ်ကွဲးဃါအပူၤအံၤ, အိၣ်ဂၢၢ်အိၣ်ကျၢၤဝဲ ဒ်တၢ်ဘၣ်တ့အတၢ်ပနီၣ်လၢအထူအယိၥ်ဒီး လဲလိၥ်အသးတသ့ဝဲဘၣ်န့ၣ်လီၤ. မ့ၢ်တၢ်အခီၣ်ထံးအတၢ်ဒိဒီး တၢ်သိၣ်လိနဲၣ်လိလၢအဒိၣ်ကတၢၢ်တမံၤန့ၣ်လီၤ. တၢ်အခီၣ်ထံးဒိၣ်န့ၢ်ဒ်အအံၤန့ၣ် မ့ၢ်ကစၢ်ယွၤအနီၢ်ကစၢ်ဒၣ်ဝဲန့ၣ်လီၤ.

လၢတၢ်အံၤအဃိ, တၢ်ဂုၥ်န့ၢ်ဆူၣ်မုၢ်နွံနံၤမုၢ်အိၣ်ဘှံးအနံၤအံၤန့ၣ် မ့ၢ်တၢ်ဂုၢ်န့ၢ်ဆူၣ်ကစၢ်ယွၤအတၢ်စိတၢ်ကမီၤလၢ အထီကတၢၢ်လၢအမ့ၢ် တၢ်ဘၣ်တ့အကစၢ်အံၤန့ၣ်လီၤ. မ့ၢ်တၤမၤဟးဂီၤတၢ်ကိးမံၤဒဲး တုၤလၢ အဂံၢ်အဘိန့ၣ်လီၤ. မ့ၢ်တၢ်နီၢ်ကီၢ်တမံၤလၢ ဟံးန့ၢ်ကစၢ်ယွၤအနီၢ်ကစၢ်ဒၣ်ဝဲ အလီၢ်န့ၣ်လီၤ. (၂သ့းစၤလနံ ၂း၄).

မ့ၢ်လီၤတၢ်မိၢ်ၦၢ်အနီၢ်ကီၢ်လၢမုၢ်နံၤခံကတၢၢ်န့ၣ် မ့ၢ်ဝဲတၢ်အဲၣ်ဒီး တၢ်တီတၢ်လိၤလၢကစၢ်ခ၇ံၥ်အပူၤန့ၣ်လီၤ. ဘၣ်ဆၣ်ဒီး, ဒ်လံၥ်စီဆှံ ပၥ်ဖျါထီၣ်ဝဲအသိး တၢ်အဲၣ်အံၤ ဘၣ်တၢ်ပၥ်ဖျါထီၣ်အီၤလၢ အမ့ၢ်တၢ်ဒိကနၣ် တၢ်မၤလိၥ်တဖၣ်န့ၣ်လီၤ. (၁ယိၤဟၣ် ၅း၃;  လီၣ်ဖျါ ၁၄း၁၂). မ့ၢ်တၢ်နီၤဖး အတၢ်ပနီၣ်လၢမုၢ်နံၤအကတၢၢ်အဂီၢ် လၢၦၤဘူၣ်ထီၣ်ဘါထီၣ်ယွၤဒီး ဘူၣ်ထီၣ် ဘါထီၣ်တၢ်ဒူတၢ်ဃိၤအဘၢၣ်စၢၤန့ၣ်လီၤ. (လီၣ်ဖျါ ၁၄း၁၁, ၁၂). မ့ၢ်ကွၢ်ထံ ဆိကမိၣ်လၢမုၢ်အိၣ်ဘှံးအနံၤအံၤ မ့ၢ်တၢ်ခဲလၢၥ်အခီၣ်ထံးခီၣ်ဘိဒီး, ကီမးလၢ ကထံၣ်တၢ်ဂ့ၢ်တၢ်ကျိၤအလီၢ်ခံကတၢၢ်လၢ ဘူၣ်ထီၣ်ဘါထီၣ်ယွၤအံၤန့ၣ် ကမ့ၢ်တၢ်တမံၤလၢ်လၢ်သ့ဝဲအဂီၢ်န့ၣ်လီၤ.

ၦၤအါဒံအါဂၤကတိၤဂ့ၢ်လိၥ်ဘှီလိၥ်ဝဲလၢ အိၣ်ဘှံးလၢမုၢ်နံၤတနံၤဂ့ၤ တနံၤဂ့ၤန့ၣ်, တမ့ၢ်တၢ်လၢအလီၤဆီဘၣ်, ပမ့ၢ်အိၣ်ဘှံးအီၤန့ၣ် မ့ၢ်တၢ်အ၀ံၤ လီၤ. ပစံးဆၢက့ၤတၢ်ဂ့ၢ်လိၥ်ဘှီလိၥ်အဂ့ၢ်အကျိၤအံၤ ခီဖျိလံၥ်စီဆှံန့ၣ် ကသ့ဝဲလၢကျဲဒ်လဲၣ်.