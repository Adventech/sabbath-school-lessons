---
title:  အိၣ်ဘှံးနံၤဒီးတၢ်အကတၢၢ်
date:   13/05/2023
---

### တၢ်မၤလိတနွံအံၤအဂီၢ်ဖး
ယၤကိၥ် ၂း၈-၁၃;  ၅မိၤၡွ ၅း၁၂-၁၅;  စံးထီၣ်ပတြၢၤ ၃၃း၆, ၉;  လီၣ်ဖျါ ၁၄;  ၂ပ့းတရူး ၃း၁၃;  လီၣ်ဖျါ ၂၁း၁.

> <p>တၢ်ကလုၢ်ထူ</p>
> "ဒီးဒ်သိးယကဒုးသ့ၣ်ညါၦၤခဲလၢၥ်, လၢတၢ်မၤဘၣ်ဃးဒီးတၢ်ခူသူၣ် လၢအအိၣ်ပၥ်ခူသူၣ်အသးလၢတၢ်အစိၤတဖၣ်လၢယွၤ, လၢအတ့လီၤတၢ် ခဲလၢၥ်တဂၤအပူၤန့ၣ်, မ့ၢ်တၢ်ဒ်လဲၣ်ဒ်လဲၣ်အဂ့ၢ်လီၤ" (အ့းဖ့းစူး ၃း၉).

ၦၤကညီအသူးအသ့ၣ်အသံးအကၥ်န့ၣ် မ့ၢ်ဝဲတၢ်တ့လီၤအီၤတမံၤဃီ န့ၣ်လီၤ. ကစၢ်ယွၤအတၢ်တ့လီၤၦၤကညီလၢအဒ်သိးအအံၤတအိၣ်ဘၣ်န့ၣ် ဒုးအိၣ်ထီၣ်ၦၤကညီအလုၢ်အၦ့ၤလၢ အဒိၣ်အမုၢ်န့ၣ်လီၤ. ဖိလၢတအိၣ်ဖျဲၣ်ထီၣ် ဒ်ဘၣ်လၢမိၢ်အဟၢဖၢပူၤ, သးစၢ်ဖိလၢအဘၣ်ကလံၤသ့တုၤလီၤလၢဖံသးၦၤလၢ အတသ့ၣ်ညါလၢၤတၢ်ဘၣ်တဖၣ်အံၤဒၣ်လဲၥ် အလုၢ်အၦ့ၤဒိၣ်လၢယွၤအဂီၢ် န့ၣ်လီၤ. ကစၢ်ယွၤမ့ၢ်အဝဲသ့ၣ်ပၢ်န့ၣ်လီၤ. အဝဲသ့ၣ်မ့ၢ်ယွၤအဖိမုၣ်ဖိခွါသ့ၣ် တဖၣ်န့ၣ်လီၤ. "ယွၤလၢအတ့လီၤဟီၣ်ခိၣ်ဒီး ကယဲၢ်တၢ်အိၣ်လၢအပူၤ, အဝဲဒၣ်န့ၣ် မ့ၢ်မူခိၣ်ဒီးဟီၣ်ခိၣ်အကစၢ်လီၤ. ဒီးဟံၣ်လၢၦၤကညီမၤလၢအစုန့ၣ်, တအိၣ်တဆိးဘၣ်ဝဲလၢအပူၤဘၣ်, ဒီးၦၤကညီအစုတမၤဘၣ်အတၢ်, ဒ်ၦၤလၢ အဒိးန့ၢ်တၢ်အလီၣ်အိၣ်တဂၤအသိးဘၣ်. အဂ့ၢ်ဒ်အံၤ, အကစၢ်ဒၣ်ဝဲ ဟ့ၣ်ၦၤ ခဲလၢၥ်အသးသမူ, ဒီးအသါ, ဒီးအတၢ်ခဲလၢၥ်လီၤ. ဒီးတ့လီၤၦၤကညီ ကိးအကလုၥ်ဒဲးလၢအသွံၣ်တမံၤဃီ, ဒ်သိးအကအိၣ်ကဆိးလၢဟီၣ်ခိၣ်ချၢ ဒီဘ့ၣ်ညါ, ဒီးပၥ်လီၤအဆၢအကတီၢ်, ဒီးအအိၣ်အဆိးအလီၢ်တဖၣ် (မၤတၢ် ၁၇း၂၄-၂၆).

ပအိၣ်ဒီးတၢ်န့ၢ်သါတမံၤဃီလီၤ. ပဘၣ်ဃးဒီးဟံၣ်ဖိဃီဖိတဒူၣ်ဃီ လီၤ. ပမ့ၢ်ဒီပုၢ်ဝဲၢ်မုၢ်ခွါသ့ၣ်တဖၣ်လၢ အဘၣ်တၢ်တ့အီၤလၢယွၤတဂၤဃီန့ၣ် လီၤ. တၢ်ဘၣ်တ့ဟ့ၣ်လီၤပနီၢ်ကစၢ်အလုၢ်အၦ့ၤန့ၣ်လီၤ. ဖဲနသွံၣ်ထံဖံးညၣ် တဖၣ် ပၥ်ဖှိၣ်ထီၣ်အသးဒီး ဒုးကဲထီၣ်နနီၢ်ကစၢ်တဂၤ၀ံၤန့ၣ်, ကစၢ်ယွၤ မၤဟးဂီၤကွံၥ်တၢ်အဒိလၢအတ့လီၤၦၤကညီအံၤန့ၣ်လီၤ. ၦၤလၢအလီၤဂၥ် နၤလၢတၢ်ဘၣ်တ့အဂၤတဖၣ်ခဲလၢၥ်အကျါတအိၣ်လၢၤဝဲဘၣ်. နမ့ၢ် တၢ်လီၤဆီ, ထဲတမံၤဧိၤလၢတၢ်ဘၣ်တ့အကျါ, အိၣ်ဒီအလုၢ်အၦ့ၤဒိၣ်ဒိၣ်လၢ ယွၤတ့လီၤတၢ်တဂၤအဂီၢ်တုၤဒၣ်လဲၥ်ဟ့ၣ်လီၤအသးသမူလၢနဂီၢ်ဒီး နတၢ်ဒဲးဘးတဖၣ်အဂီၢ်န့ၣ်လီၤ.