---
title:  မုၢ်အိၣ်ဘှံးနံၤဒီးတၢ်ဘၣ်တ့
date:   15/05/2023
---

မ့ၢ်လၢဟီၣ်ခိၣ်အံၤလိၣ်ဘၣ်ဝဲတၢ်ဘၣ်တ့အတၢ်ကစီၣ်ဒိၣ်ဒိၣ်မုၢ်မုၢ် အဃိ, ကစၢ်ယွၤဟ့ၣ်လီၤမုၢ်အိၣ်ဘှံးနံၤန့ၣ်လီၤ. ဖဲနံၣ် ၁၈၀၀ တဖၣ် အကတီၢ်ပူၤ, ဖဲတၢ်နၥ်လၢအမ့ၢ်တၢ်ဟဲကဲထီၣ်အသးတဆီဘၣ်တဆီ ဒုးဟူး ၀းထီၣ်ဟီၣ်ခိၣ်အံၤအကတီၢ်န့ၣ်, ကစၢ်ယွၤဆှၢလီၤတၢ်ကစီၣ်လၢအအိၣ်ဒီး တၢ်မုၢ်လၢ်ဒိၣ်ဒိၣ်န့ၣ်လီၤ. ပမၤလိတ့ၢ်ဘၣ်တၢ်ကစီၣ်အံၤ ဖဲလီၣ်ဖျါ ၁၄း၆, ၇ အပူၤန့ၣ်လံလီၤ.

မုၣ်ကီၤလံၢ်ဂုၥ်ကျဲးစၢးမၤတၢ်ကိးမံၤဒဲး ဒ်သိးကပၥ်သဒၢတၢ်နၥ် တၢ်ဘၣ်တ့အံၤန့ၣ်လီၤ. အဂ့ၢ်ဒ်လဲၣ် မ့ၢ်လၢအသးဟ့ကစၢ်ခ၇ံၥ်ဒီး တအဲၣ်ဒိး ဝဲလၢအဒိးန့ၢ်ဘၣ်တၢ်ဘူၣ်ထီၣ်ဘါထီၣ်အီၤလၢအမ့ၢ်တၢ်ဘၣ်တ့ဒီးတၢ်အုၣ်က့ၤ ခီၣ်က့ၤအကစၢ်ဘၣ်န့ၣ်လီၤ. မုၢ်အိၣ်ဘှံးနံၤန့ၣ် မ့ၢ်တၢ်ထီဒုၣ်ဒါတၢ်အကံၢ် အလဲလၢ အမ့ၢ်ကစၢ်ခ၇ံၥ်အံၤ ကြၢးဝဲလၢကဒိးန့ၢ်ဘၣ်တၢ်ဘူၣ်ထီၣ်ဘါထီၣ် အီၤန့ၣ်လီၤ. ကစၢ်ယွၤအတၢ်ကစီၣ်အလီၢ်ခံကတၢၢ်အံၤ မ့ၢ်ကကိးဃီၤက့ၤ ၦၤကညီသ့ၣ်တဖၣ်လၢ ကဘူၣ်ထီၣ်ဘါထီၣ်ကစၢ်ခ၇ံၥ်လၢ အမ့ၢ်မူခိၣ်ဒီး ဟီၣ်ခိၣ်အတၢ်ဘၣ်တ့အကစၢ်န့ၣ်လီၤ. တၢ်ဘူၣ်ထီၣ်ဘါထီၣ်ခဲလၢၥ်အခီၣ်ထံး အံၤန့ၣ် မ့ၢ်ဝဲလၢကစၢ်ခ၇ံၥ်တ့လီၤၦၤန့ၣ်လီၤ.

`ဖး ၁မိၤၡွ ၂း၁-၃;  ၂မိၤၡွ ၂၀း၈-၁၁ ဒီး ၅မိၤၡွ ၅း၁၂-၁၅ လၢတၢ်သ့ၣ်ညါ လီၣ်ဖျါ ၁၄း၅, ၇ အပူၤအံၤန့ၣ်တက့ၢ်. ပထံၣ်လၢ မုၢ်အိၣ်ဘှံးနံၤအတၢ်မၤလိၥ်အံၤ ဒုးစဲဘူးအိၣ်ဘှံးနံၤဒီး တၢ်အုၣ်က့ၤခီၣ်က့ၤ စ့ၢ်ကီးလၢကျဲဒ်လဲၣ်.`

မုၢ်အိၣ်ဘှံးနံၤအံၤ မ့ၢ်ပတၢ်အိၣ်ဘှံးအထူအယိၥ်လၢယွၤအပူၤန့ၣ် လီၤ. မ့ၢ်တၢ်ပနီၣ်လီၤဆီလၢ တၢ်အိၣ်တီအိၣ်လိၤလၢတၢ်ဘၣ်တ့ကစၢ်အပူၤ န့ၣ်လီၤ. (ယဃ့းစက့လး ၂၀း၁၂). လီၣ်ဖျါထီၣ်တၢ်အိၣ်ဘှံးအမ့ၢ်အတီလၢ တၢ်တီတၢ်လိၤအပူၤ ခီဖျိထံၣ်န့ၢ်တၢ်နၥ်လၢယွၤအပူၤန့ၣ်လီၤ. အိၣ်ဘှံးနံၤ စံးကတိၤကစၢ်ယွၤအဂ့ၢ်လၢ အမ့ၢ်ၦၤမၤနၢၤတၢ်လၢပဂီၢ်တဂၤ လၢပမၤအီၤလၢ ပကစၢ်ဒၣ်ဝဲအဂီၢ်တသ့ဝဲနီတဘျီဘၣ်န့ၣ်လီၤ.

လံၥ်စီဆှံကိးဃီၤၦၤလၢ ကအိၣ်ဘှံးလၢယွၤအတၢ်အဲၣ်အပူၤဒီး ပၢၤအိၣ်ဘှံးနံၤကိးနံၤဒဲးန့ၣ်လီၤ. အိၣ်ဘှံးနံၤအံၤ မ့ၢ်တၢ်အိၣ်ဘှံးအဒိအတဲၥ် တမံၤဒီး တမ့ၢ်အဟဲလၢတၢ်မၤဘၣ်, မ့ၢ်တၢ်သးကညီၤ, တမ့ၢ်တၢ်သိၣ်တၢ်သီ ဘၣ်, မ့ၢ်တၢ်အၢၣ်လီၤလၢအလီၤတံၢ်လီၤဆဲးဒီး တမ့ၢ်တၢ်ပၥ်ဖျါထီၣ်တၢ်ကမၣ် ဘၣ်, မ့ၢ်တၢ်သန့ၤသးလၢယွၤ, တမ့ၢ်တၢ်သန့ၤသးလၢပနီၢ်ကစၢ်ဒၣ်ဝဲအံၤ ဘၣ်န့ၣ်လီၤ. အိၣ်ဘှံးနံၤကိးနံၤဒဲးအံၤ ပသူၣ်ဖှံသးညီလၢယွၤအတၢ်ဂ့ၤတၢ်၀ါ အပူၤဒီး စံးထီၣ်ပတြၢၤအီၤလၢအတၢ်အုၣ်က့ၤခီၣ်က့ၤအဂီၢ် လၢအဘၣ် တၢ်ထံၣ်န့ၢ်အီၤထဲလၢကစၢ်ခ၇ံၥ်အပူၤတဂၤဧိၤန့ၣ်လီၤ.

`မုၢ်အိၣ်ဘှံးနံၤန့ၣ် မ့ၢ်တၢ်စၢဃၥ်လိၥ်အသးလီၤထူလီၤယိၥ်လၢ အမ့ၢ်သ၀ီဧ့ၤဒ့ၣ်အတၢ်လၤတၢ်ကပီၤအဘၢၣ်စၢၤဒီး လၢမူခိၣ်ဒီးဟီၣ်ခိၣ်လၢ ခါဆူညါအဂီၢ်န့ၣ်လီၤ. (ယၡါယၤ ၆၅း၁၇;  လီၣ်ဖျါ ၂၁း၁).`

မုၢ်အိၣ်ဘှံးနံၤဒုးနဲၣ်က့ၤၦၤလၢ ပတၢ်ဟဲလီၤစၢၤလီၤသွဲၣ်အခီၣ်ထံး န့ၣ်လီၤ. မ့ၢ်ပဟံၣ်ဖိဃီဖိအတၢ်စဲဘူးလိၥ်သးလၢ အခီၣ်ထံးလံၤလံၤန့ၣ်လီၤ. အိၣ်ဘှံးနံၤအံၤ ဘၣ်တၢ်ပၢၤအီၤတဘိယူၢ်ဃီလၢ တၢ်ဆၢကတီၢ်စးထီၣ်အသး န့ၣ်လံလီၤ. မ့ၢ်တၢ်စဲဘူးလၢအသီၣ်တဲၥ်တသ့ဝဲဘၣ်လၢ တၢ်ဘၣ်တ့စးထီၣ် အသးအဆၢကတီၢ်န့ၣ်လံလီၤ. ဟ့ၣ်ၦၤတၢ်ကွၢ်စိတၢ်ထံထံဆးဆး ဘၣ်ဃး တၢ်မ့ၢ်တၢ်တီလၢပမ့ၢ်ယွၤအဖိသ့ၣ်တဖၣ်န့ၣ်လီၤ. ကိးဃီၤၦၤလၢ ကအိၣ်ဘူး အိၣ်တံၢ်, ၇့လိၥ်သးဘူးဘူးတံၢ်တံၢ်ဒီးကစၢ်ယွၤန့ၣ်လီၤ.

အိၣ်ဘှံးနံၤအတၢ်မၤလိၥ်ဖဲ လီၣ်ဖျါ ၁၄း၆, ၇ အပူၤန့ၣ် ပၥ်ဖျါထီၣ် တၢ်လီၤတံၢ်လီၤဆဲးမနုၤတမံၤလဲၣ်. ဒီးတၢ်အ၇့ဒိၣ်အိၣ်ဝဲလၢမုၢ်နံၤခံကတၢၢ် အံၤအဂီၢ်န့ၣ်ဒ်လဲၣ်.