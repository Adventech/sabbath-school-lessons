---
title:  တၢ်ဆိကမိၣ်ဆူညါအဂီၢ်
date:   19/05/2023
---

တၢ်ဂ့ၢ်တၢ်ကျိၤလၢတၢ်ကကတဲၥ်ကတီၤပၥ်ဒ်သိးကဘူၣ်ထီၣ် ဘါထီၣ်ယွၤန့ၣ် မ့ၢ်လၢအဝဲမ့ၢ်တၢ်ဘၣ်တ့အကစၢ်အဃိန့ၣ်လီၤ. လၢမူခိၣ် အတၢ်ဘူၣ်ထီၣ်ဘါထီၣ်ယွၤအပူၤန့ၣ်, ၦၤမူခိၣ်ဖိတဖၣ် ပၥ်ဖျါထီၣ်ဝဲလၢ တၢ်ကတိၤဖုၣ်ကိၥ်ဖိအန့ၣ်လီၤ. "အဂ့ၢ်ဒ်အံၤ, နတ့လီၤတၢ်ခဲလၢၥ်" လီၣ်ဖျါ ၄း၁၁ ကစၢ်ယွၤအတၢ်တ့လီၤပၥ်လိၤအဂ့ၢ်အကျိၤအံၤ ဘၣ်တၢ်ကတိၤဒိၣ်ထီၣ် အါထီၣ်အီၤလၢ အညီဝဲကတၢၢ်အဃိ, မူခိၣ်ကလူးစံးဝဲ, "ဘူၣ်ထီၣ်ဘါထီၣ် ၦၤလၢအတ့လီၤမူခိၣ်, ဒီးဟီၣ်ခိၣ်, ဒီးပီၣ်လဲၣ်ဒီးထံထီၣ်ပၢၢ်တဖၣ်န့ၣ်တက့ၢ်" လီၣ်ဖျါ ၁၄း၇. မ့ၢ်တၢ်ဒုးနဲၣ်ဖျါလၢအဘၣ်တမံၤလၢမူခိၣ်ကလူးသူတၢ်မၤလိၥ် လွံၢ်ထံၣ်တထံၣ် ဒ်သိးကပၥ်တီပၥ်လိၤတၢ်ကိးဃီၤလၢကဘူၣ်ထီၣ်ဘါထီၣ်ယွၤ အဂီၢ်န့ၣ်လီၤ.

ဖဲတၢ်မၤလိၥ်အဘီတဆံအပူၤအံၤန့ၣ်, အိၣ်ဘှံးနံၤအိၣ်ဖျါလၢ အမ့ၢ် တၢ်စဲပနီၣ်လၢအပၥ်ဖျါထီၣ်ယွၤလၢအမ့ၢ်တၢ်ဘၣ်တ့အကစၢ်- ပၥ်ဂၢၢ်ပၥ်ကျၢၤ တၢ်ပၢတၢ်ြပးအလီၢ်လၢအဝဲပၢဘၣ်ဝဲ, တၢ်လၢအတ့လီၤဝဲကိးမံၤဒဲး, ဒီးအိၣ်ဒီး အတၢ်ခွဲးတၢ်ယၥ်လၢကပၢတၢ်- အဂ့ၢ်ဒ်လဲၣ်အဝဲမ့ၢ်ၦၤတ့လီၤတၢ်ကိးမံၤဒဲး တဂၤန့ၣ်လီၤ. ဒ်သိးကမၤနၢၤပယိၤအဂီၢ်, အဝဲပၥ်ပနီၣ်ဃၥ်တၢ်သ့ၣ်နီၣ် ထီၣ်က့ၤအဂ့ၢ်အကျိၤအံၤ လၢအမ့ၢ်တၢ်လီၤဆီတမံၤန့ၣ်လီၤ. Angel Manuel Rodriguez, "The Closing of the Cosmic Conflict: Roles of the Three Angels' Messages," pp. 40, 41.