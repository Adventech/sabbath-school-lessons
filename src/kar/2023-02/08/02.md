---
title:  တၢ်စံၣ်ညီၣ်, တၢ်ဘၣ်တ့ဒီးအတၢ်ဟံးန့ၢ်မူဒါဒၣ်ဝဲ
date:   14/05/2023
---

ပမ့မ့ၢ်ၦၤကညီလၢအဘၣ်တၢ်ပၥ်ဖှိၣ်ထီၣ်အီၤလၢ သွံၣ်ထံဖံးညၣ် တဖၣ် (စဲတဖၣ်) ဟဲကဲထီၣ်အသးလၢတၢ်လဲလိၥ်အသးတဆီဘၣ်တဆီ, လၢအၤဖ၇ံကၣ်ကီၢ်တၤအုးတဖၣ်န့ၣ်, ပတၢ်အိၣ်မူအံၤ အခီပညီအိၣ်ဝဲ ထဲတစဲးဖိဧိၤန့ၣ်လီၤ. ပမ့မ့ၢ်ၦၤတဂၤလၢၦၤဃီးကကွဲၢ်အကျါ လၢအဟံးန့ၢ် တၢ်လီၢ်တဂၤ၀ံၤတဂၤ ဖဲပကိးအီၤလၢဟီၣ်ခိၣ်အံၤန့ၣ်, ပတၢ်အိၣ်မူအံၤ အတၢ်တိၥ်ပၥ်တအိၣ်ဘၣ်, အိၣ်ထဲတမံၤလၢအိၣ်မူအိၣ်ဂဲၤလၢကအီၣ်အီတၢ် အဂီၢ်ထဲတစိၢ်ဖိဧိၤ ဒ်ဆၣ်ဖိကီၢ်ဖိအသိးန့ၣ်လီၤ. မ့ၢ်ဘၣ်ထိၣ်သတြီၤဒီး လံၥ်စီဆှံအတၢ်ကွဲးန့ၣ်, တၢ်ဘၣ်တ့ဟ့ၣ်ၦၤတၢ်ဂ့ၢ်တၢ်ကျိၤလၢ ကအိၣ်မူလၢ တၢ်သ့ၣ်ညါတၢ်ဂ့ၤဒီးတၢ်အၢအဂီၢ်န့ၣ်လီၤ. ပဘၣ်တၢ်တ့လီၤၦၤလၢ ကစၢ်ယွၤ ဒီးပအိၣ်ဒီးမူဒါလၢကစံးဆၢက့ၤတၢ်ဂ့ၢ်တၢ်ကျိၤ, ပတၢ်ဖံးတၢ်မၤတဖၣ်ဆူ အအိၣ်န့ၣ်လီၤ. အဝဲဒုးအိၣ်ထီၣ်ဟီၣ်ခိၣ်တဖျၢၣ်အံၤလၢ အမ့ၢ်တၢ်သ့ၣ်ညါ နီၤဖးတၢ်ဂ့ၤဒီးတၢ်အၢလၢၥ်လၢၥ်ဆ့ဆ့န့ၣ်လီၤ.

`ဖး လီၣ်ဖျါ ၁၄း၇း  ၇ိမ့ၤ ၁၄း၁၀ ဒီး ယၤကိၥ် ၂း၈-၁၃ တက့ၢ်. တၢ်စံၣ်ညိၣ်ဒုးစဲဘူးတၢ်ဂ့ၢ်တၢ်ကျိၤလၢ အမ့ၢ်တၢ်အိၣ်ဒီးမူဒါလၢကစံးဆၢက့ၤ တၢ်အဂီၢ်န့ၣ် မ့ၢ်မနုၤလဲၣ်. တၢ်စံၣ်ညီၣ်, ကစၢ်ယွၤအတၢ်မၤလိၥ်ဒီးတၢ်ဘူၣ် ထီၣ်ဘါထီၣ်တဖၣ်အံၤ စဲဘူးလိၥ်အသးဒ်လဲၣ်.`

မူခိၣ်ကလူးသၢဂၤအတၢ်ကစီၣ်ဖဲ လီၣ်ဖျါ ၁၄ အပူၤအံၤ ၇ၤလီၤဝဲ တၢ်ကစီၣ်လၢအမ့ၢ် "တၢ်စံၣ်ညီၣ်အနၣ်၇ံၣ်ဘၣ်လံ" န့ၣ်လီၤ. ဒ်ယွၤတ့လီၤ ၦၤလၢအသ့ၣ်ညါနီၤဖးတၢ်ဂ့ၤဒီးတၢ်အၢအဆၢ, အိၣ်ဒီးတၢ်သ့ၣ်ညါဃုထၢတၢ် အသိး, ပအိၣ်ဒီးမူဒါလၢပတၢ်ဆၢတဲၥ်တဖၣ်အဖီခိၣ်န့ၣ်လီၤ. ပမ့မ့ၢ်ၦၤလၢ အဘၣ်တၢ်ထၢဖှိၣ်အီၤလၢသွံၣ်ထံဖံးညၣ်တဖၣ် (စဲတဖၣ်) န့ၣ်, ပတၢ်မၤသ့ၣ် တဖၣ်အံၤ ကဘၣ်တၢ်ဆၢတဲၥ်အီၤလၢ တၢ်စိတၢ်ကမီၤတမံၤလၢပပၢၤဃၥ်အီၤ တသ့ဘၣ်န့ၣ်လီၤ.

ဘၣ်ဆၣ်ဒီး တၢ်စံၣ်ညီၣ်ဒုးစဲဘူးတၢ်သ့ၣ်ညါမူဒါတဖၣ်န့ၣ်လီၤ. ဖဲဟီၣ်ခိၣ်အတၢ်စံၣ်စိၤတဲစိၤအိၣ်ဒီးတၢ်သဘံၣ်သဘုၣ်အကတီၢ်အံၤ, တၢ်စံၣ်ညီၣ်အကတီၢ်အံၤ, ကစၢ်ယွၤကွဲမုၥ်ၦၤလၢ ကမၤတၢ်ဆၢတဲၥ်လၢ တၢ်မူ ထူယိၥ်အဂီၢ်န့ၣ်လီၤ. မူခိၣ်ကလူးတၢတဂၤအတၢ်ကစီၣ်လၢအမ့ၢ်, "ဘူၣ်ထီၣ် ဘါထီၣ်ၦၤလၢအတ့လီၤမူခိၣ်, ဟီၣ်ခိၣ်, ပီၣ်လဲၣ်ဒီးထံထီၣ်ပၢၢ်တဖၣ်" အံၤ ပၥ်ဂၢၢ်ပၥ်ကျၢၤဝဲလၢ တၢ်ဘူၣ်ထီၣ်ဘါထီၣ်အဂံၢ်ခီၣ်ထံးလၢ အမ့ၢ်ကစၢ်ယွၤလၢ အတ့လီၤတၢ်တဂၤအံၤန့ၣ်လီၤ.

တဆၢကတီၢ်ဃီန့ၣ်, ပသးအတၢ်စဲဘူးဒီးမုၢ်နွံနံၤမုၢ်အိၣ်ဘှံးအနံၤအံၤ, ဒုးနဲၣ်ဖျါထီၣ်ပတၢ်စူၢ်တၢ်နၥ်လၢကစၢ်ခ၇ံၥ်အံၤ ကြၢးမးလၢပကဘၣ်ဘူၣ်ထီၣ် ဘါထီၣ်အီၤ ဒ်အမ့ၢ်တၢ်ဘၣ်တ့ကစၢ်တဂၤအသိးန့ၣ်လီၤ. တၢ်အံၤ လီၣ်ဖျါထီၣ် ပတၢ်တူၢ်လိၥ်တၢ်မၤလိၥ်အဘီတဆံလၢ အမ့ၢ်ကစၢ်ယွၤအကလုၢ်ကထါ ဒ်သိး ကအိၣ်မူလၢတၢ်လၢတၢ်ၦဲၤအဂ့ၤအကတၢၢ်အပူၤန့ၣ်လီၤ. အဂ့ၢ်ဒ်လဲၣ်န့ၣ်, တၢ်မၤလိၥ်အံၤ မ့ၢ်ကစၢ်ယွၤအတၢ်ပၢတၢ်ြပးအဂံၢ်ခီၣ်ထံးဒီး တၢ်လီၣ်ဖျါထီၣ် အတၢ်သကဲၥ်ပ၀းအဃိ, ကဲထီၣ်တၢ်စံၣ်ညီၣ်အတၢ်ထိၣ်တမံၤန့ၣ်လီၤ. ပတၢ်တီတၢ်လိၤလၢ အိၣ်ဘှံးနံၤအတၢ်မၤလိၥ်အပူၤအံၤ မ့ၢ်ပတၢ်ပၥ်ပနီၣ်လၢ ပဟ့ၣ်လီၤလးလၢတၢ်ဒိကနၣ်အပူၤန့ၣ်လီၤ.

ပတၢ်နၢ်ပၢၢ်တၢ်ဘၣ်တ့အဂ့ၢ်အကျိၤအံၤ အတၢ်စိတၢ်ကမီၤလီၤဘၣ် ပတၢ်ဟူးတၢ်ဂဲၤ, တၢ်ဆိကမိၣ်သ့ၣ်တဖၣ်ဒ်လဲၣ်. တၢ်ဘၣ်ထွဲလိၥ်အသးလၢ တၢ်ဟဲလီၤစၢၤလီၤသွဲၣ်ဒီးတၢ်အိၣ်လၢပခိၣ်ဃၢၤ၀း၀းအံၤ ဒီးတၢ်ဃုထၢလၢ ပမၤအီၤသ့ၣ်တဖၣ်န့ၣ်အိၣ်ဝဲဒ်လဲၣ်. လၢယွၤအတၢ်သးကညီၤပူၤန့ၣ်, ပမၤနၢၤ ပတၢ်သကဲၥ်ပ၀းလၢအတဂ့ၤဘၣ်တဖၣ်လၢ ပတဃုထၢအီၤဘၣ်အံၤကသ့ဝဲ ဒ်လဲၣ်.