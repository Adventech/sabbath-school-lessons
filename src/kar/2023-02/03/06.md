---
title:  ယွၤတၢ်မၤအတၢ်ဟူးတၢ်ဂဲၤ
date:   13/04/2023
---

ခီဖျိတၢ်ထံၣ်ထံထံဆးဆး, တၢ်ဖးလံၥ်စီဆှံအဒိၣ်အယိၥ်အပူၤအံၤန့ၣ်, ၦၤမုၢ်နွံနံၤဖိလၢအဆိကတၢၢ်တဖၣ်ဒိၣ်ထီၣ်လၢတၢ်သ့ၣ်ညါနၢ်ပၢၢ်တၢ်ကစီၣ် တဖၣ်လၢအခီပညီအဒိၣ်အမုၢ်အံၤန့ၣ်လီၤ. အဝဲသ့ၣ်သ့ၣ်ညါနၢ်ပၢၢ်ဝဲလၢ ကစၢ်ယွၤအိၣ်ဒီးၦၤတစိၤအံၤ တၢ်ကစီၣ်လၢအ၇့ဒိၣ်မးလၢမုၢ်နံၤခံကတၢၢ်အံၤ အပူၤ လၢကဘၣ်စံၣ်တဲၤတဲလီၤလၢဟီၣ်ခိၣ်ချၢ, ဒီးကယဲၢ်ၦၤကလုၥ်, ဒီးၦၤအဒူၣ်, ဒီးၦၤကတိၤတၢ်အကျိၥ်ဒီးၦၤဂီၢ်မုၢ်ခဲလၢၥ် ဒ်သိးကဒုးအိၣ်ကတဲၥ်ကတီၤ ဟီၣ်ခိၣ်လၢကစၢ်ခ၇ံၥ်အတၢ်ဟဲက့ၤလီၤအဂီၢ်န့ၣ်လီၤ. မူခိၣ်ကလူးသၢဂၤ အတၢ်ကစီၣ်တဖၣ်အံၤ မ့ၢ်တၢ်လၢအဟ့ၣ်ဂံၢ်ဟ့ၣ်ဘါလၢ ၦၤမုၢ်နွံနံၤဖိတဖၣ် အဂီၢ် စးထီၣ်လၢအခီၣ်ထံးလံၤလံၤန့ၣ်လံလီၤ.

ဖဲ ၁၈၇၇ နံၣ်န့ၣ်, ပတၢ်အိၣ်ဖှိၣ်လၢလီၢ်ခၢၣ်သးဆှၢထီၣ်ၦၤမၤ တၢ်သးခုကစီၣ်အဆိကတၢၢ်ဆူ ကီၢ်ယူ၇ိၤပၤန့ၣ်လီၤ. Ellen G. White ကိး John Andrews လၢအမ့ၢ်, "ၦၤလၢအသ့ကတၢၢ်တဂၤလၢပကျါ" န့ၣ်လီၤ. Andrews စံးကတိၤကျိၥ်သ့အစှၤကတၢၢ်နွံကလုၥ်, ရူးလံၥ်စီဆှံအသီတကတြူၢ် ဘၣ်ဘျဲးဘျဲးဘျီးဘျီး, ဒီးသ့ၣ်ညါလံၥ်စီဆှံအလီၢ်လံၢ်တဘ့ၣ်အါအါကလဲၥ်န့ၣ် လီၤ. အဝဲမ့ၢ်ၦၤသ့လံၥ်သ့လဲၢ်လၢအဒိၣ်အမုၢ်, ၦၤကွဲးလံၥ်သ့ဒိၣ်တဂၤ, ၦၤစံၣ်တဲၤတဲလီၤတၢ်လၢအိၣ်ဒီးတၢ်စိတၢ်ကမီၤတဂၤဒီး ၦၤသ့ၦၤဘၣ်လၢ အနၢ်ပၢၢ်တၢ်ဘူၣ်တၢ်ဘါအဂ့ၢ်တဂၤန့ၣ်လီၤ.

ဘၣ်မနုၤလၢဆှၢဃီၤၦၤဒ်အံၤတဂၤဆူတၢ်လီၢ်လၢၦၤစူၢ်က့ၤနၥ်က့ၤ တၢ်ဖိတဖၣ်တအိၣ်ဘၣ်န့ၣ်လဲၣ်. ဘၣ်မနုၤလၢဆှၢဃီၤၦၤလၢ "အသ့ကတၢၢ်" တဂၤဆူတၢ်မၤအလီၢ်လၢပတသ့ၣ်ညါအီၤဘၣ်န့ၣ်လဲၣ်. ဒီးဘၣ်မနုၤလၢ အဝဲသူၣ်အိၣ်သးအိၣ်လၢကလဲၤဝဲအဂီၢ်လဲၣ်. အမါသံတ့ၢ်လၢအပူၤကွံၥ် စှၤနံၣ်လံလီၤ. ဘၣ်မနုၤလၢအဝဲပၥ်လီၤတဲၥ်ကွံၥ်ဟံၣ်ဖိဃီဖိဒီးတံၤသကိး ခဲလၢၥ်လၢကီၢ်အမဲ၇ံၣ်ကၣ် ဒီးဒိးထီၣ်ကဘီဃုၥ်ဒီးအဖိခံဂၤ, လဲၤဆူတၢ်လီၢ် လၢတသ့ၣ်ညါဝဲဘၣ်အိၣ်ဒီးဟ့ၣ်လီၤသးသမူလၢတၢ်ဘၣ်ယိၣ်အပူၤလၢခ၇ံၥ် အဂီၢ်အံၤန့ၣ်လဲၣ်.

တၢ်ဂ့ၢ်တၢ်ကျိၤအိၣ်ဒၣ်ထဲတမံၤဧိၤလီၤ. မ့ၢ်လၢအနၥ်ဝဲလၢ တယံၥ် ဘၣ်ဒီးကစၢ်ခ၇ံၥ်ကဟဲက့ၤလီၤဝဲ, မုၢ်နံၤခံကတၢၢ်အတၢ်မ့ၢ်တၢ်တီတၢ်ကစီၣ်အံၤ ကဘၣ်လဲၤဆူဟီၣ်ခိၣ်ချၢဒီတဘ့ၣ်ညါအဃိန့ၣ်လီၤ.

လၢတၢ်စံၣ်စိၤတဲစိၤဒီကတီၢ်ညါအပူၤအံၤ, ပၦၤလၢအသ့ကတၢၢ်ဒီး အဂ့ၤကတၢၢ်လဲၤတၢ်ဆူဟီၣ်ခိၣ်၀း၀းကိးသတြီထီၣ်ကစၢ်ယွၤအတၢ်ကစီၣ်လၢ မုၢ်နံၤခံကတၢၢ်အံၤန့ၣ်လီၤ. အဝဲသ့ၣ်န့ၣ် မ့ၢ်သ၇ၣ်, ကသံၣ်သ၇ၣ်, တၢ်အိၣ်ဖှိၣ် သ၇ၣ်, ၦၤမၤစံၥ်ဖိ, ၦၤဘှီစဲးဖီကဟၣ်, ၦၤစုသ့ခီၣ်ဘၣ်လၢတ့ဟံၣ်ဃီဒီး ၦၤဆါတၢ်ၦ့ၤတၢ်သ့ၣ်တဖၣ်န့ၣ်လီၤ. တနီၤနီၤမ့ၢ်တၢ်အိၣ်ဖှိၣ်အၦၤမၤတၢ်ဖိ သ့ၣ်တဖၣ်, ဘၣ်ဆၣ်လၢအကျါအါအါကလဲၥ်န့ၣ်, တမ့ၢ်တၢ်အိၣ်ဖှိၣ်အၦၤ တၢ်မၢဖိဘၣ်လီၤ. အဝဲသ့ၣ်န့ၣ် မ့ၢ်ၦၤတၢ်အိၣ်ဖှိၣ်ဖိယိယိလၢနၥ်ကစၢ်ခ၇ံၥ် အတၢ်ဟဲက့ၤလီၤလၢတယံၥ်လၢၤဘၣ်အတီၢ်ပူၤန့ၣ်လီၤ.

`ဖး လီၣ်ဖျါ ၁၄း၆;  မၤတၢ် ၁း၈  ဒီး မးသဲ ၂၄း၁၄ န့ၣ်တက့ၢ်. တၢ်ဒ်သိးလိၥ်အသးလၢလံၥ်စီဆှံအဆၢသ့ၣ်တဖၣ်အံၤအပူၤန့ၣ် မ့ၢ်မနုၤလဲၣ်.`

တၢ်စံၣ်တဲၤတဲလီၤတၢ်သးခုအကစီၣ်အထူအယိၥ်အံၤ လဲၤခီဂၥ်ထံဆၢ ကီၢ်ဆၢအါအါကလဲၥ်သ့ၣ်တဖၣ်န့ၣ်လီၤ. လဲၤနုၥ်လီၤဆူဟီၣ်ခိၣ်ချၢတၢ်လီၢ်လၢ အယံၤကတၢၢ်အပူၤန့ၣ်လီၤ. လဲၤတုၤလၢၦၤစံးကတိၤတၢ်ကတိၤကိးကလုၥ်ဒဲး လၢအအိၣ်ဒီးတၢ်ဆဲးတၢ်လၤအါအါကလဲၥ်သ့ၣ်တဖၣ်အကျါန့ၣ်လီၤ. လၢခံကတၢၢ်န့ၣ်, ကဟူထီၣ်သါလီၤလၢဟီၣ်ခိၣ်ချၢခဲလၢၥ်အပူၤအံၤန့ၣ်လီၤ. မ့ၢ်တၢ်သးခုတမံၤလၢသ့ၣ်ညါဘၣ်ပတၢ်ကစီၣ်အံၤ လဲၤတုၤဆူၦၤထံကီၢ် ၂၁၀ ဘ့ၣ်အပူၤ ဖဲထံကီၢ်အိၣ်ဝဲ ၂၃၅ ဘ့ၣ်လၢဟီၣ်ခိၣ်ချၢလၢအဘၣ်တၢ်ပၥ်ပနီၢ် အီၤအံၤန့ၣ်လီၤ.

`မ့ၢ်နမၤတၢ်သ့ဒီးမ့ၢ်နကမၤဂ့ၤထီၣ်အီၤလၢက၇ၤလီၤမူခိၣ်ကလူး သၢဂၤအတၢ်ကစီၣ်ဆူကယဲၢ်ၦၤကလုၥ်, ၦၤအဒူၣ်, ဒီးၦၤကတိၤတၢ်အကျိၥ်, ဒီးၦၤဂီၢ်မုၢ်ခဲလၢၥ်အအိၣ်မနုၤတမံၤန့ၣ်လဲၣ်.`