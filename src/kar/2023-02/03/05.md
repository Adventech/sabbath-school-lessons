---
title:  ဆူဟီၣ်ခိၣ်ချၢခဲလၢၥ်
date:   12/04/2023
---

`ဖးကဒီး လီၣ်ဖျါ ၁၄း၆ တက့ၢ်. တၢ်ဘိးဘၣ်သ့ၣ်ညါတၢ်သးခုကစီၣ် အထူအယိၥ်အဒိၣ်အထီန့ၣ် မ့ၢ်မနုၤလဲၣ်, ဒီးဘၣ်မနုၤလၢတၢ်စံးဆၢက့ၤ တၢ်အံၤ အ၇့ဒိၣ်မးလၢပဂီၢ်ဒီး လၢပတၢ်ဖံးတၢ်မၤဒ်ပမ့ၢ်တၢ်အိၣ်ဖှိၣ်တဖု အသိးအဂီၢ်န့ၣ်လဲၣ်.`

တၢ်အ၇့ဒိၣ်လၢ အဘၣ်ဃးဒီးမူခိၣ်ကလူးအတၢ်ကစီၣ်အခိၣ်တိ ကတၢၢ်တထံၣ်န့ၣ် လၢအမ့ၢ် "တၢ်သးခုအကစီၣ်အထူအယိၥ်" န့ၣ် ကဘၣ် တၢ်စံၣ်တဲၤတဲလီၤလၢ ၦၤအိၣ်လၢဟီၣ်ခိၣ်ချၢ, ဒီးကယဲၢ်ၦၤကလုၥ်ဒီးၦၤအဒူၣ်, ဒီးၦၤကတိၤတၢ်အကျိၥ်, ဒီးၦၤဂီၢ်မုၢ်ခဲလၢၥ်အကျါန့ၣ်လီၤ. ဖဲအံၤန့ၣ် မ့ၢ်တၢ်မၤလၢအဒိၣ်အမုၢ်, ဒိၣ်ဝဲလဲၢ်ဝဲ, ဟံးဃၥ်တၢ်အါအါကလဲၥ်လၢ အဒိးန့ၢ် ဘၣ်ဝဲန့ၣ်လီၤ. လိၣ်ဘၣ်ဝဲပတၢ်ဂုၥ်ကျဲးစၢးလၢအဂ့ၤကတၢၢ်ဒီး အဲၣ်ဒိးပတၢ် ဟ့ၣ်လီၤသးလၢၥ်လၢၥ်ဆ့ဆ့န့ၣ်လီၤ. ဆှၢၦၤလၢတၢ်ဃၣ်ကွံၥ်သးဆူတၢ်မၤအါ လၢနီၢ်ကစၢ်အတၢ်သူၣ်အိၣ်သးအိၣ်အပူၤဆူတၢ်အဲၣ်ဒီးတၢ်သးအိၣ်ကစၢ်ခ၇ံၥ် အတၢ်မၤအပူၤန့ၣ်လီၤ. ဟ့ၣ်ဂံၢ်ဟ့ၣ်ဘါၦၤအါန့ၢ်ဒ်ပနီၢ်ကစၢ်ဒၣ်ဝဲအတၢ်ဂံၢ် တၢ်ဘါဒီးဆှၢယံၤထီၣ်ၦၤဒီးပသးအတၢ်ဆိကမိၣ်လၢအဖုၣ်ဆူတၢ်ထံၣ်အဒိၣ် အယိၥ်အပူၤန့ၣ်လီၤ.

`ဖး မးသဲ ၂၈း၁၉, ၂၀ တက့ၢ်. လံၥ်စီဆှံအဆၢသ့ၣ်တဖၣ်အံၤ ဘၣ်ထွဲလိၥ်အသးဃုၥ်ဒီးမူခိၣ်ကလူးတၢတဂၤအတၢ်ကစီၣ်န့ၣ်ဒ်လဲၣ်.`

Paul David Tripp စံးကတိၤပၥ်ဖျါလၢၦၤကိးဂၤဒဲးသးအတၢ် လိၣ်ဘၣ်လၢအအဲၣ်ဒိးဒုးစဲဘူးအသးဒီး တၢ်လၢအဒိၣ်အထီန့ၣ် အဝဲသ့ၣ် ဖဲအလံၥ်, "ဃုတၢ်လၢကအါထီၣ်အဂီၢ်" - တၢ်အိၣ်မူလၢဒိၣ်န့ၢ်ဒ်နၤအဂီၢ်, အပူၤန့ၣ်လီၤ. စံးဝဲဒ်အံၤ, "ၦၤကညီသ့ၣ်တဖၣ်န့ၣ် ဘၣ်တၢ်တ့လီၤအီၤလၢ ကအိၣ်စဲဘူးအသးဒီးတၢ်လၢအဒိၣ်န့ၢ်အဝဲသ့ၣ်နီၢ်ကစၢ်ဒၣ်ဝဲအတၢ်အိၣ်မူ အပူၤန့ၣ်လီၤ. တၢ်ဒဲးဘးမၤဆံးလီၤစှၤလီၤပတၢ်အိၣ်မူအက့ၢ်အဂီၤန့ၣ်လီၤ. တၢ်ဟ့ၣ်လီၤၦၤကစၢ်ခ၇ံၥ်အဘျုးအဖှိၣ်လၢကမၤပူၤဖျဲးၦၤလၢသးအတၢ်ပျံၤ တၢ်ဖုးဒိၣ်ဒိၣ်ကလဲၥ်အတၢ်စၢဃၥ်အဖီလၥ်လၢ အမ့ၢ်ပနီၢ်ကစၢ်ဒၣ်ဝဲအတၢ် ထံၣ်အပူၤ ဒီးမၤပူၤဖျဲးၦၤလၢကအိၣ်မူလၢတၢ်လီၤထူလီၤယိၥ်အတၢ်ပညိၣ် အပူၤ ဒီးအိၣ်ဒီးတၢ်အိၣ်မူလၢကစၢ်ယွၤအဘီမုၢ်အတၢ်သူၣ်ခုသးခုအပူၤန့ၣ်လီၤ."

တၢ်လၢဟ့ၣ်ဂံၢ်ဟ့ၣ်ဘါ, မၤလၢမၤပျဲၤ, ဟ့ၣ်တၢ်အဘျုးအဖှိၣ်ဒိၣ်န့ၢ် တၢ်ဘၣ်ထွဲလိၥ်အသးဒီးကစၢ်ယွၤအတၢ်ဟူးတၢ်ဂဲၤန့ၣ် တအိၣ်နီတမံၤဘၣ်. ကစၢ်ယွၤအတၢ်ကတဲၥ်ကတီၤအိၣ်ပၥ်ဝဲလၢ ကမၤလၢထီၣ်ၦဲၤထီၣ်တၢ်မၤဒိၣ်န့ၢ်, လဲၢ်န့ၢ်ဒ်ၦၤကညီကဒိးန့ၢ်ဘၣ်ဝဲလၢအနီၢ်ကစၢ်ဒၣ်ဝဲန့ၣ်လီၤ. တၢ်မၤလၢ ယွၤဟ့ၣ်လီၤအဒိၣ်ကတၢၢ်လၢတၢ်အိၣ်ဖှိၣ်အဂိၢ်န့ၣ် ဘၣ်တၢ်ပၥ်ဖျါထီၣ်အီၤ ဖဲလီၣ်ဖျါအဆၢဒိၣ် ၁၄ အပူၤန့ၣ်လီၤ. မ့ၢ်တၢ်ဃ့ကညးလၢတၢ်သူၣ်ဆူၣ် သးဆူၣ်အပူၤ ဒ်သိးကဟ့ၣ်လီၤပတၢ်အိၣ်မူဆူမူခိၣ်ဘီမုၢ်အတၢ်မၤအဒိၣ် ကတၢၢ်လၢ အမ့ၢ်ကစၢ်ယွၤအတၢ်အဲၣ်အါအါဂီၢ်ဂီၢ်အံၤအပူၤ တချုးလၢ ကစၢ်ခ၇ံၥ်ဟဲက့ၤလီၤဒံးဘၣ်အကတီၢ်န့ၣ်လီၤ.

`နတၢ်လဲၤခီဖျိလၢဒုးဘၣ်ထွဲလိၥ်နသးဒီးတၢ်တမံၤလၢဒိၣ်န့ၢ်နနီၢ် ကစၢ်န့ၣ် မ့ၢ်မနုၤလဲၣ်. နတၢ်လဲၤခီဖျိအံၤ မၤစၢၤနၤလၢနတၢ်နၢ်ပၢၢ်တၢ်မၤလိ တနံၤအံၤအဂီၢ်န့ၣ်ဒ်လဲၣ်. ဒ်န့ၣ်အသိး, တၢ်လၢတၢ်ဘၣ်တ့ကစၢ်ကသူအီၤလၢ ကဒုးကဲထီၣ်တၢ်လီၤထူလီၤယိၥ်လီၤဆီလၢတၢ်ဘၣ်တ့သ့ၣ်တဖၣ်ခဲလၢၥ်အပူၤန့ၣ် မ့ၢ်မနုၤလဲၣ်.`