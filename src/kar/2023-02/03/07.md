---
title:  တၢ်ဆိကမိၣ်ဆူညါအဂီၢ်
date:   14/04/2023
---

ကွၢ်တၢ်ဂ့ၢ်တၢ်ကျိၤအါထီၣ်တစဲး ဖဲမုၢ်လွံၢ်နံၤအတၢ်မၤလိအပူၤ ဘၣ်ဃးဒီးပတၢ်လိၣ်လၢကမၤဘၣ်ထွဲလိၥ်ပသးဒီး တၢ်လၢအဒိၣ်န့ၢ်ၦၤဒီး ပတၢ်အိၣ်မူလၢအဖုၣ်, အဟးဂီၤဒီးတတီတလိၤဘၣ်တဖၣ်န့ၣ်တက့ၢ်. ပတၢ် သးလီဒ်အံၤ မ့ၢ်တၢ်လၢအခီပညီအိၣ်ဝဲစ့ၢ်ကီးလီၤ. ပမ့ၢ်ကွၢ်လီၤပနီၢ်ခိန့ၣ်, ပမ့ၢ်တၢ်ဖံးတၢ်ညၣ်လၢအအိၣ်ဒီးခိၣ်နူၥ်တစဲးဖိန့ၣ်လီၤ.

တၢ်ဆံးကိၥ်ဖိဒ်သိးၦၤကညီအံၤကဘၣ်ထိၣ်သတြီၤအသးဒီး တၢ်လၢ အကတၢၢ်တသ့ဘၣ်န့ၣ် ကသ့ဝဲဒ်လဲၣ်. တၢ်အိၣ်မူလၢနီၢ်ကစၢ်ဒၣ်ဝဲအဂီၢ်, အိၣ်မူလၢတၢ်တမံၤလၢအတဒိၣ်န့ၢ်ဒံးနၤဘၣ်အဂီၢ် ဖဲတၢ်အိၣ်အါအါကလဲၥ်လၢ ပခိၣ်ပဃၢၤအံၤအဆၢကတီၢ်န့ၣ်, မၤသးဒ်သိးဒီးနကးတံၥ်နပဲတြီလၢ တၢ်ခံးယိၥ် အပူၤန့ၣ်လီၤ. ဒီးတၢ်လၢပကအိၣ်မူဒိၣ်န့ၢ်ဒံး, ဂ့ၤန့ၢ်ဒ်အံၤ လၢက၇ၤလီၤ ကစၢ်ယွၤအတၢ်အၢၣ်လီၤလၢအမ့ၢ်တၢ်မူအထူအယိၥ်န့ၣ် မ့ၢ်ကသ့ဝဲဒ်လဲၣ်.

ကစၢ်ယွၤအခ့အၦၤလၢအမဲၥ်သၣ်ကပီၤထီၣ်လၢတၢ်စီဆှံအပူၤန့ၣ် ကလဲၤဆူတၢ်လီၢ်တတီၤဘၣ်တတီၤ ဒီး၇ၤလီၤမူခိၣ်အတၢ်ကစီၣ်န့ၣ်လီၤ. တၢ်ဟ့ၣ်ပလီၢ်က၇ၤလီၤအသးလၢတၢ်ကလုၢ်လၢအကထိတဖၣ် ဆူဟီၣ်ခိၣ်ချၢ အံၤန့ၣ်လီၤ. တၢ်လီၤလးကအိၣ်ထီၣ်အသး, ၦၤဆါသ့ၣ်တဖၣ်ကဘၣ် တၢ်မၤဘျါက့ၤအီၤ, ဒီးတၢ်လီၤလိၢ်လီၤလးသ့ၣ်တဖၣ် ကပိၥ်ထီၣ်ၦၤစူၢ်က့ၤ နၥ်က့ၤတၢ်အခံန့ၣ်လီၤ. မုၣ်ကီၤလံၢ်စ့ၢ်ကီး မၤတၢ်လံၣ်တၢ်လီအတၢ်လီၤလး, တုၤဒၣ်လဲၥ်ဒုးဟဲလီၤမ့ၣ်အူလၢမူခိၣ်ဆူၦၤကညီအမဲၥ်ညါသ့ဝဲစ့ၢ်ကီးန့ၣ်လီၤ. (လီၣ်ဖျါ ၁၃း၁၃). လၢတၢ်န့ၣ်အဃိ, ၦၤဟီၣ်ခိၣ်ဖိတဖၣ် တၢ်ဆၢကတီၢ် ကတုၤအိၣ်အဝဲသ့ၣ်လၢကဆၢထၢၣ်ဂၢၢ်ကျၢၤအဂီၢ်န့ၣ်လီၤ. Ellen G. White, The Great Controversy, p. 612.