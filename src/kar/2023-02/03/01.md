---
title:  တၢ်သးခုကစီၣ်အထူအယိၥ်
date:   08/04/2023
---

### တၢ်မၤလိတနွံအံၤအဂီၢ်ဖ
-လီၣ်ဖျါ ၁၄း၆-၁၂; ၁က၇ံၣ်သူး ၁၅း၁-၄; ၇ိမ့ၤ ၃း၂၄-၂၆; ၁ပ့းတရူး ၁း၁၈-၂၀း မးသဲ ၂၈း၁၉, ၂၀း မၤတၢ် ၁း၈.

> <p>တၢ်ကလုၢ်ထူ</p>
> "ဒီးယထံၣ်ကလူးတဂၤ, ယူၤလၢတၢ်ဖးဖီအိၣ်ဒီးတၢ်သးခုအကစီၣ် အထူအယိၥ်ဒ်သိးကစံၣ်တဲၤတဲလီၤလၢၦၤအိၣ်လၢဟီၣ်ခိၣ်ချၢ, ဒီးကယဲၢ် ၦၤကလုၥ်, ဒီးၦၤအဒူၣ်, ဒီးၦၤကတိၤတၢ်အကျိၥ်, ဒီးၦၤဂီၢ်မုၢ်ခဲလၢၥ်ယ" (လီၣ်ဖျါ ၁၄း၆).

ၦၤအံၣ်စ၇့လးလၢပျၢၤတဖၣ်န့ၣ်, ဖဲအဝဲသ့ၣ်အိၣ်၀းတ၇ံးဒီးၦၤတခီ ဘီမုၢ်ဖိလၢအဘါကစၢ်တဖၣ်အါအါကလဲၥ်လၢ အမ့ၢ်သ့ၣ်ဒီး၀ၣ်တဖၣ်အံၤ အဆၢကတီၢ်န့ၣ်, တၢ်စူၢ်တၢ်နၥ်အတၢ်ပၥ်ဖျါလၢအစိကမီၤဒိၣ်လၢ ၦၤအံၣ်စ၇့လးဖိသ့ၣ်တဖၣ်ကထံၣ်ဘၣ်အီၤၡဲၡဲန့ၣ် ဘၣ်တၢ်ထံၣ်န့ၢ်အီၤ ဖဲ ၅မိၤၡွ ၆း၄ န့ၣ်လီၤ. "ကနၣ်တက့ၢ်, အံၣ်စ၇့လးဧၢ, ယွၤပကစၢ်န့ၣ် မ့ၢ်ယွၤတဂၤဃီ လီၤ."

နံၣ်လၢအကထိဒီးအကထိတဖၣ်အတီၢ်ပူၤအံၤန့ၣ်, Shema အတၢ် ၇ိးအံၤ (တၢ်ထုကဖၣ်အမံၤလၢအအိၣ်သူၣ်လီၤအသးလၢတၢ်ကတိၤ "ဒိကနၣ်") ဒုးသ့ၣ်နီၣ်ထီၣ်က့ၤၦၤယူဒၤဖိသ့ၣ်တဖၣ်လၢ နီၢ်သးအတၢ်ထံၣ်လၢအစၢဖှိၣ် အဝဲသ့ၣ် ဒ်ၦၤကလုၥ်တဖုအသိး ဒီးဟ့ၣ်ဂံၢ်ဟ့ၣ်ဘါအဝဲသ့ၣ်လၢကပၢၤဃၥ် အတၢ်အိၣ်ဖျါလၢအမ့ၢ်ၦၤဘူၣ်ထီၣ်ယွၤလၢအမ့ၢ်အတီတဂၤန့ၣ်လီၤ.

လၢၦၤမုၢ်နွံနံၤဖိတဖၣ်အဂီၢ်န့ၣ်, မူခိၣ်ကလူးသၢဂၤအတၢ်ကစီၣ် ဖဲလီၣ်ဖျါ ၁၄း၆-၁၂ အပူၤအံၤ မ့ၢ်ပ Shema န့ၣ်လီၤ. တၢ်ကစီၣ်အံၤ မ့ၢ်ဝဲ ပတၢ်စူၢ်တၢ်နၥ်အတၢ်ပၥ်ဖျါထီၣ်အသးန့ၣ်လီၤ. ဒုးနဲၣ်ဖျါထီၣ်လၢပမ့ၢ်ၦၤ ဒ်လဲၣ်တဖုလဲၣ်ဒီး တဲဖျါထီၣ်ပတၢ်ဖံးတၢ်မၤအဂ့ၢ်ဆူဟီၣ်ခိၣ်ချၢအံၤန့ၣ်လီၤ. လၢအဖုၣ်န့ၣ်, ပတၢ်ပၥ်ဖျါ၀ံကလုၢ်ကထါအံၤန့ၣ် ဘၣ်တၢ်ကွဲးအဂ့ၢ်ဖဲ လီၣ်ဖျါ ၁၄း၆-၁၂ ဒီးဖဲအံၤန့ၣ် ပထံၣ်ဘၣ်ပတၢ်သူၣ်အိၣ်သးအိၣ်လၢက၇ၤလီၤ တၢ်သးခုအကစီၣ်ဆူဟီၣ်ခိၣ်ချၢအံၤန့ၣ်လီၤ.

တနွံညါအံၤ, ပကစးထီၣ်မၤလိ လီၣ်ဖျါ ၁၄း၆-၁၂ လီၤတံၢ်လီၤဆဲး လီၤ, ဘၣ်ဆၣ်ပကမၤလိအီၤလၢတၢ်ထံၣ်ကစၢ်ယွၤအတၢ်သးကညီၤ ဒ်ပဒိကနၣ် အကတိၤတၢ်ဒီးၦၤလၢပသူၣ်ကံၢ်သးလဲအပူၤန့ၣ်လီၤ.