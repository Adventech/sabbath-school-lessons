---
title:  ဘူၣ်ထီၣ်ဘါထီၣ်တၢ်ဘၣ်တ့ကစၢ်
date:   08/05/2023
---

`ဖး လီၣ်ဖျါ ၁၄း၇ တက့ၢ်. မူခိၣ်ကလူးတၢတဂၤအတၢ်ကစီၣ် ကတၢၢ်ဝဲဒ်လဲၣ်. စံၣ်ညီၣ်တၢ်နၣ်၇ံၣ်အတၢ်ကစီၣ်အံၤ ဃ့ကညးတၢ်လၢ အကတၢၢ်န့ၣ်ဒ်လဲၣ်. (ကွၢ်စ့ၢ်ကီး ယၡါယၤ ၄၀း၂၆;  ယိၤဟၣ် ၁း၁-၃ ဒီး ၇ိမ့ၤ ၁း၂၀ တက့ၢ်).`

လီၣ်ဖျါ ၁၄း၇ မၤကတၢၢ်အတၢ်ကိးလၢကဘူၣ်ထီၣ်ဘါထီၣ် တၢ်ဘၣ်တ့အကစၢ်လီၤ, တၢ်ကိးအံၤအ၇့ဒိၣ်မး, လီၤဆီဒၣ်တၢ်လၢ ဆၢကတီၢ် အခဲအံၤ ဖဲစဲးအ့ၣ်အတၢ်ကူၣ်သ့ဒီးတုၤဒၣ်လဲၥ်ခ၇ံၥ်ဖိလၢဟီၣ်ခိၣ်ချၢသ့ၣ်တဖၣ် တူၢ်လိၥ်တၢ်သိၣ်လိနဲၣ်လိလၢ အမ့ၢ်တၢ်လဲလိၥ်အသးတဆီဘၣ်တဆီ, တၢ်သိၣ်လိလၢအထီဒါလံၥ်စီဆှံအတၢ်ကွဲးသ့ၣ်တဖၣ်န့ၣ်လီၤ. တၢ်လဲလိၥ် အသးတဆီဘၣ်တဆီအတၢ်သိၣ်လိအံၤမ့ၢ်ဘၣ်ဒီး, ပတၢ်နၥ်သ့ၣ်တဖၣ်အံၤ မ့ၢ်တၢ်လံၣ်တၢ်လီန့ၣ်လီၤ. အအံၤမ့ၢ်တၢ်ဂ့ၢ်တၢ်ကျိၤအနီၢ်ကီၢ်န့ၣ်လီၤ.

လံၥ်လီၣ်ဖျါအတၢ်ဃ့ကညးအလီၢ်ခံကတၢၢ်အံၤ စဲၤအဂံၢ်လၢ လံၥ်စီဆှံတၢတဘ့ၣ်အပူၤ လၢအမ့ၢ် ၁မိၤၡွ န့ၣ်လီၤ. မ့ၢ်တနၢ်ပၢၢ်တၢ်ဘၣ်တ့ အခီပညီလီၤတံၢ်လီၤဆဲးဘၣ်ဒီး ပနၢ်ပၢၢ်တၢ်ဂ့ၢ်တၢ်ကျိၤလၢ အဘၣ်ဃးဒီး မူခိၣ်အတၢ်ဒုးလၢအမ့ၢ်တၢ်ဘူၣ်ထီၣ်ဘါထီၣ်တမံၤအံၤတသ့ဝဲဘၣ်လီၤ.

"၁မိၤၡွ ၁း၁ လၢထံးလၢသီန့ၣ် ယွၤတ့လီၤမူခိၣ်ဒီးဟီၣ်ခိၣ်လီၤ." လံၥ်စီဆှံအဆၢအံၤ မ့ၢ်တၢ်အခီၣ်ထံးကတၢၢ်လၢ လံၥ်စီဆှံဒီတဘ့ၣ်ညါအပူၤ န့ၣ်လီၤ. "လၢထံးလၢသီန့ၣ် ယွၤတ့လီၤတၢ်" အံၤ မ့ၢ် bara,  လံၥ်တဖျၢၣ်လၢ အဘၣ်ဃးဒီးယွၤအနီၢ်ကစၢ်ဒၣ်ဝဲန့ၣ်လီၤ.

ဒ်သိးကသ့ၣ်ညါကစၢ်ယွၤအတၢ်စိတၢ်ကမီၤလၢအကတၢၢ်တအိၣ် ဘၣ်အဂီၢ်န့ၣ်, မ်ပကွၢ်အတၢ်ဘၣ်တ့ထဲတမံၤဧိၤ- လၢအမ့ၢ်မုၢ်အံၤန့ၣ်တက့ၢ်. မုၢ်ဟ့ၣ်ထီၣ်အတၢ်ကပီၤဂံၢ်ဘါလၢတစဲးကးတကတီၢ်ပူၤအံၤ အါန့ၢ်ဒံးၦၤကညီ ထုးထီၣ်သိ, မ့ၣ်အူ, လၢၢ်သွဲၣ်လး မ့တမ့ၢ်တၢ်သ့ၣ်တဖၣ်လၢကဟ့ၣ်တၢ်ကပီၤ အတၢ်စိတၢ်ကမီၤအံၤလၢဟီၣ်ခိၣ်ကဲထီၣ်လံၤလံၤလံန့ၣ်လီၤ.

မုၢ်အဒီၣ်တူၥ်န့ၣ် အိၣ်ဝဲ ၈၆၅ယ၀၀၀ မံးလးဒီး  ဟံးဃၥ်ဟီၣ်ခိၣ် ဒ်သိးဒီးပအိၣ်လၢအပူၤအံၤန့ၣ်, န့ၢ်ဝဲအဖျၢၣ်တကကွဲၢ်ညါန့ၣ်လီၤ. ဘၣ်ဆၣ်ဒီး မုၢ်အံၤ မ့ၢ်ဆၣ်တဖျၢၣ်လၢတၢ်တကဘီအကျါလၢမူကပိၥ်လိၤအပူၤန့ၣ်လီၤ. ဆၣ်လၢ အမ့ၢ် "Pistol Star"  ဟ့ၣ်ထီၣ်တၢ်ဂံၢ်ဘါအါန့ၢ်ဒံးပမုၢ်ဟ့ၣ်ထီၣ်ဝဲ အကကွဲၢ်တဆံန့ၣ်လီၤ. ဆၣ်အဖျၢၣ်တကကွဲၢ်ဒ်သိးဒီးပမုၢ်အံၤန့ၣ် ဟံးန့ၢ် အလီၢ်တြီၢ်ဝဲလၢ "Pistol Star"  အပူၤသ့ဝဲဒၣ်န့ၣ်လီၤ. မ့ၢ်ပဆိကမိၣ်ထီၣ် တၢ်အဂ့ၢ်အကျိၤအိၣ်လၢတၢ်ဘၣ်တ့အခိၣ်အဃၢၤသ့ၣ်တဖၣ်အံၤ သ့ဝဲလၢ ကျဲဒ်လဲၣ်.

တၢ်ဘၣ်တ့လီၣ်ဖျါထီၣ်ကစၢ်ယွၤအဂံၢ်ဘါလၢအလီၤလိၣ်လီၤလးဒီး အတၢ်စိတၢ်ကမီၤလၢကတၢၢ်ဝဲတသ့ဘၣ်န့ၣ်လီၤ. ယွၤတ့လီၤတၢ်အစိ အကမီၤအံၤ တမ့ၢ်ထဲလၢဒုးအိၣ်ထီၣ်မူခိၣ်ဒီးဟီၣ်ခိၣ်သ့ဝဲန့ၣ်ဘၣ်, မၤစ့ၢ်ကီး တၢ်လၢၦၤကညီအဂီၢ်အနံၣ်လၢအကယၤသ့ၣ်တဖၣ်န့ၣ်လီၤ. အဝဲမ့ၢ်ယွၤလၢ အဒုးအိၣ်ထီၣ်ဟီၣ်ခိၣ်, အိၣ်ဝဲလၢဟီၣ်ခိၣ်ချၢအံၤထီဘိဒီး တပၥ်လီၤတဲၥ် အၦၤဂီၢ်မုၢ်အံၤလၢဟီၣ်ခိၣ်ချၢနီတစုန့ၣ်ဘၣ်.

တၢ်ဘၣ်တ့လၢအဒိၣ်အမုၢ်အံၤ မၤဒိၣ်ထီၣ်ကစၢ်ယွၤအတၢ်အဲၣ် နီၢ်ကီၢ်လီၤ, အဂ့ၢ်ဒ်လဲၣ်ဒုးနဲၣ်ဖျါထီၣ်လၢ ပမ့မ့ၢ်တၢ်ဆံးကိၥ်ဖိလၢ အတၢ် ဘၣ်တ့အပူၤအံၤ ဘၣ်ဆၣ်သနၥ်က့, ကစၢ်ခ၇ံၥ်သံလၢပဂီၢ်သ့ဝဲဒံးလဲၣ်အဂ့ၢ် အကျိၤန့ၣ်လီၤ.