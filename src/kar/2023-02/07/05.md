---
title:  တၢ်သးခုအကစီၣ်, တၢ်စံၣ်ညီၣ်, တၢ်ဘၣ်တ့တဖၣ်
date:   10/05/2023
---

ကွၢ်မူခိၣ်ကလူးတၢတဂၤအတၢ်ကစီၣ်န့ၣ်တက့ၢ်. တၢ်သးခုအကစီၣ် လီၤထူလီၤယိၥ်, စံၣ်ညီၣ်တၢ်အနၣ်၇ံၣ်, ဘူၣ်ထီၣ်ဘါထီၣ်ၦၤလၢအတ့လီၤတၢ်, ကွၢ်လၢတၢ်သ့ၣ်တဖၣ်အံၤဘၣ်ထွဲလိၥ်အသးဘူးဘူးတံၢ်တံၢ်န့ၣ်တက့ၢ်. ဖဲပဆၢထၢၣ်လၢပတၢ်ဘၣ်တ့ကစၢ်အမဲၥ်ညါ လၢတၢ်စံၣ်ညီၣ်အလီၢ်အံၤန့ၣ်, တၢ်သးခုအကစီၣ်အံၤ မ့ၢ်တၢ်ထဲတမံၤဧိၤလၢအဟ့ၣ်ၦၤတၢ်မုၢ်လၢ်အံၤန့ၣ်လီၤ. "မၤသးဒ်န့ၣ်ဒီး ခဲကနံၣ်အံၤ, ၦၤလၢယ့ၣ်ရှူးခ၇ံၥ်အပူၤတဖၣ်န့ၣ်, တၢ်စံၣ်ညီၣ် ဃၣ်တအိၣ်ဘၣ်ဒီးအီၤဘၣ်" (၇ိမ့ၤ ၈း၁).

ကစၢ်ယွၤအတၢ်ကစီၣ်ဒ်အမ့ၢ်တၢ်ဘၣ်တ့အကစၢ်တဂၤအသိးန့ၣ် မ့ၢ်တၢ်အကံၢ်အလဲတမံၤလၢ ဆၢကတီၢ်ခဲအံၤတၢ်မ့ၢ်တၢ်တီအပူၤ, လီၤဆီဒၣ် တၢ်လၢ တၢ်လဲလိၥ်အသးတဆီဘၣ်တဆီအတၢ်နၥ်အံၤကူထီၣ်သိးထီၣ် "ခ၇ံၥ်ဖိ" အတၢ်ကူတၢ်သိး, မၤပျံၤမၤဖုးတၢ်လၢကမၤဟးဂီၤခ၇ံၥ်ဖိအတၢ်စူၢ် တၢ်နၥ်အဂံၢ်ခီၣ်ထံးခဲလၢၥ်အံၤအကတီၢ်န့ၣ်လီၤ.

မ့ၢ်သနၥ်က့ဒီး, လၢတၢ်လဲလိၥ်အသးတဆီဘၣ်တဆီ (evolution) အတၢ်နၥ်မၤဟးဂီၤတၢ်အံၤအပူၤဒၣ်လဲၥ်, ကစၢ်ယွၤဒုးအိၣ်ထီၣ်အတၢ်အိၣ်ဖှိၣ်, ၦၤဂီၢ်မုၢ်လၢအမံၤဒၣ်ဝဲအံၤ ကဲထီၣ်တၢ်အုၣ်အသးထီဒါတၢ်လဲလိၥ်အသး တဆီဘၣ်တဆီအတၢ်နၥ်- ၦၤဂီၢ်မုၢ်လၢက၇ၤလီၤကစၢ်ယွၤအတၢ်မ့ၢ်တၢ်တီ အဂံၢ်ခီၣ်ထံးလၢကစၢ်ယွၤအံၤ မ့ၢ်တၢ်ဘၣ်တ့အကစၢ်ဒီးတၢ်အုၣ်က့ၤခီၣ်က့ၤ အကစၢ်န့ၣ်လီၤ.

`ဖး အ့းဖ့းစူး ၃း၉;  ကလီးစဲ ၁း၁၃-၁၇;  လီၣ်ဖျါ ၄း၁၁ ဒီး ၇ိမ့ၤ ၅း၁၇-၁၉ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိဘၣ်ဃးကစၢ်ခ၇ံၥ် အံၤ မ့ၢ်တၢ်ဘၣ်တ့ဒီးတၢ်အုၣ်က့ၤခီၣ်က့ၤအကစၢ်အဂ့ၢ်ဒ်လဲၣ်.`

ကွၢ်တၢ်ဘၣ်ထွဲလိၥ်အသးဘူးဘူးတံၢ်တံၢ်လၢကစၢ်ခ၇ံၥ်အံၤ မ့ၢ်တၢ်ဘၣ်တ့အကစၢ်ဒီး မ့ၢ်တၢ်အုၣ်က့ၤခီၣ်က့ၤအကစၢ်န့ၣ်တက့ၢ်. ဆၢကတီၢ်ဖဲအတၢ်ဖံးတၢ်မၤလၢအမ့ၢ်တၢ်ဘၣ်တ့အကစၢ်အံၤ ဆံးလီၤစှၤလီၤ ကွံၥ်ဝဲဒီး, အတၢ်မၤလၢအမ့ၢ်တၢ်အုၣ်က့ၤခီၣ်က့ၤအကစၢ်အံၤ တၢ်သံကွၢ်အီၤ အလီၢ်အိၣ်ထီၣ်ဝဲဒၣ်စ့ၢ်ကီးန့ၣ်လီၤ. ကစၢ်ခ၇ံၥ်ဟဲလၢကအုၣ်က့ၤခီၣ်က့ၤ ၦၤလၢတၢ်ဒဲးဘး, တၢ်သံ, တၢ်နးတၢ်ဖှီၣ်ဒီး တၢ်မၤဆူၣ်မၤစှီးတၢ်အပူၤ- ဖဲတၢ်ဒဲးဘး, တၢ်သံတၢ်ၦၢ်, တၢ်မၤဆူၣ်မၤစှီး, တၢ်နးတၢ်ဖှီၣ်, ဒ်တၢ်လဲလိၥ်သး တဆီဘၣ်တဆီအတၢ်နၥ်သိၣ်လိဝဲအသိး, မ့ၢ်ဟဲလၢတၢ်ဘၣ်တ့အပူၤဒၣ်လဲၥ် န့ၣ်ဧါ.

ကစၢ်ယွၤအုၣ်က့ၤခီၣ်က့ၤၦၤကျဲလၢ အတ့လီၤၦၤအံၤန့ၣ်ဧါ. မ့ၢ်တၢ်လံၣ်တၢ်လီလၢအလီၤပျံၤတမံၤန့ၣ်လီၤ.

တၢ်လၢအအၢန့ၣ် ဒ်အအံၤန့ၣ်မ့ၢ်ဝဲတၢ်လဲလိၥ်အသးတဆီဘၣ် တဆီအတၢ်နၥ်ဒုၣ်ဒွဲၣ်ကစၢ်ခ၇ံၥ်အတၢ်သံလၢထူၣ်စုညါအလိၤအံၤန့ၣ်လီၤ. ဘၣ်မနုၤအဃိလဲၣ်. စီၤပီလူးဒုးစဲဘူးတၢ်ဒဲးဘးလၢ စီၤအၤဒၣ်ဒုးအိၣ်ထီၣ်အံၤ ဒီးကစၢ်ခ၇ံၥ်အတၢ်သံန့ၣ်လီၤ. ၇ိမ့ၤ ၅း၁၇-၁၉. မ့မ့ၢ်ဒ်န့ၣ်ဒီး, စီၤအၤဒၣ် အတၢ်ဘၣ်ထွဲလိၥ်သးဒီးကစၢ်ခ၇ံၥ်အံၤ မ့ၢ်တၢ်ဘျၢဘျၢန့ၣ်လီၤ. မ့မ့ၢ် တၢ်လဲလိၥ်အသးတဆီဘၣ်တဆီအတၢ်နၥ်အတၢ်ထံၣ်န့ၣ်, စီၤအၤဒၣ်လၢ အတၢ်ဒဲးဘးတအိၣ်ဘၣ်အံၤဟဲစိၥ်တၢ်ဒဲးဘးတသ့ဝဲဘၣ်, အဂ့ၢ်ဒ်လဲၣ်တၢ်သံ အံၤ- အိၣ်ပၥ်အနံၣ်လၢအကကွဲၢ်တဖၣ်- ဒီးစီၤအၤဒၣ်အံၤ တၢ်စိတၢ်ကမီၤ လိၣ်ဝဲလၢကဘၣ်တၢ်တ့လီၤအီၤန့ၣ်လီၤ.

လၢတၢ်န့ၣ်အဃိ, တၢ်လဲလိၥ်အသးတဆီဘၣ်တဆီအတၢ်နၥ်အံၤ မၤဟးဂီၤလံၥ်စီဆှံအတၢ်မ့ၢ်တၢ်တီအဂံၢ်လၢအဘၣ်ဃးဒီးထူၣ်စုညါအံၤလၢ အခီၣ်ထံးလံၤလံၤန့ၣ်လံလီၤ. မ့ၢ်ဘၣ်ထိၣ်သတြီၤတၢ်န့ၣ်, ၦၤမုၢ်နွံနံၤဖိသ့ၣ် တဖၣ်ကိးဃီၤၦၤဟီၣ်ခိၣ်ဖိလၢကဘူၣ်ထီၣ်ဘါထီၣ်တၢ်ဘၣ်တ့အကစၢ်အံၤ အုၣ်အသးထီဒါတၢ်လၢအကမၣ်အံၤန့ၣ်လီၤ.