---
title:  တၢ်ဘၣ်တ့အကစၢ်လၢထူၣ်စုညါအလိၤ
date:   11/05/2023
---

ပအိၣ်ဒီးတၢ်လီၤကမၢကမၣ်ဒီးဘူၣ်ထီၣ်ဘါထီၣ်တၢ်ဘၣ်တ့အကစၢ် သ့မးဝဲသနၥ်က့, တၢ်လၢအါန့ၢ်ဒ်အအံၤန့ၣ်အိၣ်ဝဲလီၤ. ဒ်ပထံၣ်ဘၣ်တ့ၢ်လံ အသိး, ဘၣ်ဆၣ်ကြၢးမးလၢကွၢ်ကဒါက့ၤကဒီးန့ၣ် မ့ၢ်ဝဲပတၢ်ဘၣ်တ့အကစၢ်န့ၣ် မ့ၢ်စ့ၢ်ကီးပတၢ်အုၣ်က့ၤခီၣ်က့ၤအကစၢ်န့ၣ်လီၤ. ကစၢ်လၢအတ့လီၤၦၤတဂၤ အံၤန့ၣ် မ့ၢ်ကစၢ်တဂၤဃီလၢအအုၣ်က့ၤခီၣ်က့ၤၦၤစ့ၢ်ကီးန့ၣ်လီၤ. ကစၢ်တဂၤ လၢအစံးဝဲ, "မ်ပတ့လီၤၦၤကညီဒ်ပဂီၤဒၣ်ပဝဲအသိး, ဒ်ပကစၢ်ဒၣ်ပဝဲအသိး တက့ၢ်" (၁မိၤၡွ ၁း၂၆) အံၤ မ့ၢ်ကစၢ်တဂၤဃီလၢအကိးထီၣ်ဝဲလၢ ထူၣ်စုညါ အလိၤလၢအမ့ၢ်, "အ့ၤလံၤ, အ့ၤလံၤ, လၤမါစၤဘၤဃသၤနံ, ဒ်ပစံးတၢ်အသိး, ယကစၢ်ဧၢ, ယကစၢ်ဧၢ, ဘၣ်မနုၤလၢနလဲၤသဒၣ်ယၤလဲၣ်" မးသဲ ၂၇း၄၆ န့ၣ်လီၤ. စံးကတိၤစ့ၢ်ကီးတၢ်ဂ့ၢ်တၢ်ကျိၤလၢ ကဘၣ်ပျံၤယွၤဒီးမၤလၤမၤကပီၤ အီၤန့ၣ်တက့ၢ်.

ဒ်ပမ့ၢ်ၦၤလၢအလီၤကမၣ်တဖၣ်အသိး, ပဟ့ၣ်ဆၢက့ၤတၢ်မ့ၢ်တၢ်တီ လၢအလီၤလိၣ်လီၤလးဒ်အံၤကသ့ဝဲဒ်လဲၣ်. မ့ၢ်ပမၤအီၤညီလၢကဟ့ၣ်ဆၢက့ၤ တၢ်အဂီၢ်သ့ဝဲဒ်လဲၣ်. တၢ်စံးၦၤလၢကဘၣ်မၤအီၤအဂ့ၢ်အကျိၤန့ၣ် အိၣ်ဝဲ ဖဲမူခိၣ်ကလူးတၢတဂၤအတၢ်ကစီၣ်အပူၤန့ၣ်လီၤ. "ပျံၤယွၤဒီးစံးထီၣ်ပတြၢၤ အီၤတက့ၢ်, အဂ့ၢ်ဒ်အံၤ, စံၣ်ညီၣ်တၢ်အနၣ်၇ံၣ်ဘၣ်လံ, ဒီးဘူၣ်ထီၣ်ဘါထီၣ် ၦၤလၢအတ့မူခိၣ်, ဒီးဟီၣ်ခိၣ်, ဒီးပီၣ်လဲၣ်, ဒီးထံထီၣ်ပၢၢ်တဖၣ်န့ၣ်တက့ၢ်" (လီၣ်ဖျါ ၁၄း၇).

`ဖး ယိၤဟၣ် ၁၉း၁၆-၃၀ လၢအမ့ၢ်စီၤယိၤဟၣ်အတၢ်ပၥ်ဖျါထီၣ် ကစၢ်ခ၇ံၥ်အဂ့ၢ်လၢထူၣ်စုညါအလိၤန့ၣ်တက့ၢ်. ဒ်နဖးအီၤအသိး, ဆိကမိၣ် ထီၣ်လံၥ်စီဆှံဆၢလၢအဂၤတဖၣ်လၢနသ့ၣ်ညါကစၢ်ခ၇ံၥ်အံၤ ဒ်အမ့ၢ် တၢ်ဘၣ်တ့အကစၢ်, ဒ်အမ့ၢ်ယွၤတဂၤလၢ, "တၢ်ခဲလၢၥ်ဘၣ်တ့အသးလၢ  အစုပူၤ, တၢ်အိၣ်လၢမူခိၣ်, ဒီးတၢ်အိၣ်လၢဟီၣ်ခိၣ်, တၢ်လၢပထံၣ်သ့, ဒီးတၢ်လၢပထံၣ်တသ့ဘၣ်, တၢ်လီၢ်ပစိၥ်မ့ၢ်ဂ့ၤ, တၢ်စံၣ်ညီၣ်မ့ၢ်ဂ့ၤ, တၢ်အခိၣ် မ့ၢ်ဂ့ၤ, တၢ်အစိအကမီၤမ့ၢ်ဂ့ၤ, ကယဲၢ်တၢ်တမံၤလၢ်လၢ်ဘၣ်တၢ်တ့အီၤလၢ အစုပူၤ, ဒီးလၢအဂီၢ်လီၤ" (ကလီးစဲ ၁း၁၆). မ့ၢ်ပကစံးဆၢက့ၤကစၢ်ယွၤ အတၢ်အဲၣ်လၢအအိၣ်ဖျါလီၤလိၣ်လီၤလးလၢပဂီၢ်အံၤအဂ့ၢ်န့ၣ်ဒ်လဲၣ်.`

မူခိၣ်ကလူးတၢတဂၤအတၢ်ကစီၣ်လၢအမ့ၢ်ဘူၣ်ထီၣ်ဘါထီၣ် တၢ်ဘၣ်တ့အကစၢ်အံၤန့ၣ် ဟဲဖျါထီၣ်အသးလၢထူၣ်စုညါအလီၢ်ခံ, လၢတၢ်ဘၣ်တ့သ့ၣ်တဖၣ်ဒီး ကစၢ်ခ၇ံၥ်အပျဲၢ်အဘီၣ်တဖၣ် သ့ၣ်ညါလၢ ကစၢ်ခ၇ံၥ်အတၢ်သံအံၤ၀ံၤတ့ၢ်ဝဲအလီၢ်ခံလၢအမ့ၢ်ယွၤတဂၤလၢ, "အတ့လီၤမူခိၣ်ဒီးဟီၣ်ခိၣ်, ပီၣ်လဲၣ်ဒီးထံထီၣ်ပၢၢ်တဖၣ်" အံၤ မ့ၢ်ယွၤတဂၤဃီ လၢအဟံးန့ၢ် "ကုၢ်အက့ၢ်အဂီၤဒီးဟဲဒ်ၦၤကညီတဂၤအသိးန့ၣ်လီၤ. ဒီးဘၣ် တၢ်ထံၣ်န့ၢ်အီၤလၢအက့ၢ်အဂီၤဒ်ၦၤကညီအသိးသတးဒီး, ဆီၣ်လီၤအသးဒီး စူၢ်ဝဲတုၤအဒိးသံအသး, အခိၣ်တလိၥ်, တုၤအဒိးသံအသးလၢထူၣ်စုညါအလိၤ လီၤ. (ဖံလံးပံၤ ၂း၇, ၈).

မ့ၢ်မးတၢ်ထံၣ်သ့ၣ်ညါလၢအလီၤကမၢကမၣ်ဒိၣ်နီၢ်မးလၢ ၦၤလၢ အသ့ၣ်ညါကစၢ်ခ၇ံၥ်သ့ၣ်တဖၣ်အဂီၢ် တချုးလၢအဟဲလီၤဆူဟီၣ်ခိၣ်ချၢ ဒ်ၦၤကညီအက့ၢ်အဂီၤအသိးန့ၣ်ဒ်ဘၣ်အကတီၢ်န့ၣ်လီၤ. မူခိၣ်ဖိသ့ၣ်တဖၣ် ဘူၣ်ထီၣ်ဘါထီၣ်အီၤန့ၣ် တမ့ၢ်တၢ်လၢအလီၤကမၢကမၣ်တမံၤဘၣ်. လၢပဝဲဒၣ် ဘၣ်တၢ်ၦ့ၤက့ၤလၢအသွံၣ်တဖၣ်အံၤအဂီၢ်, အိၣ်ဒၣ်လၢပကဘၣ်ဘူၣ်ထီၣ် ဘါထီၣ်တၢ်ဘၣ်တ့ဒီးတၢ်အုၣ်က့ၤခီၣ်က့ၤအကစၢ်န့ၣ်လီၤ. တၢ်ဂၤပမၤကသ့ဝဲ ဒ်လဲၣ်.

တၢ်ထံၣ်လၢအဘၣ်ဃးဒီးထူၣ်စုညါအံၤ, လၢၦၤလီၤကမၣ်တၢ်ဖိသ့ၣ် တဖၣ်အဂီၢ် ဒုးအါထီၣ်တၢ်မၤလၢကစၢ်ခ၇ံၥ်မၤလၢထူၣ်စုညါအလိၤလၢပဂီၢ် အံၤန့ၣ် မ့ၢ်တၢ်လၢအဟဲလီၤစၢၤလီၤသွဲၣ်ဝဲတမံၤဧါ. တၢ်မၤလၢပကဘၣ် မၤအါထီၣ်အီၤလၢပတၢ်ဘၣ်တ့အကစၢ်မၤတ့ၢ်ဝဲလၢပဂီၢ်န့ၣ် မ့ၢ်မနုၤလဲၣ်.