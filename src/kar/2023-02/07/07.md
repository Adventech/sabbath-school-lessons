---
title:  တၢ်ဆိကမိၣ်ဆူညါအဂီၢ်
date:   12/05/2023
---

တၢ်ဘူၣ်ထီၣ်ဘါထီၣ်ယွၤန့ၣ် မ့ၢ်တၢ်အကံၢ်အလဲတမံၤလၢ လံၥ်စီဆှံ အပူၤ ဒီးမ့ၢ်တၢ်လၢအဂ့ၢ်လိၥ်ဘှီလိၥ်အသးတမံၤထီဘိလၢၦၤကညီဒီးကစၢ်ယွၤ အၦၤဂီၢ်မုၢ်တဖၣ်အကျါန့ၣ်လီၤ. လၢလံၥ်စီဆှံအလီၢ်လံၤတကတြူၢ်အပူၤ ဒီတကတီၢ်ညါန့ၣ်, ၀ံသ့ၣ်တဖၣ်သိၣ်က့ၤသီက့ၤကစၢ်ယွၤအၦၤဂီၢ်မုၢ်တဖၣ်လၢ အဘူၣ်ထီၣ်ဘါထီၣ်ကစၢ်လၢအဂၤဒီး ၦၤတခီဘီမုၢ်ဖိသ့ၣ်တဖၣ်အကစၢ်န့ၣ် လီၤ. တၢ်ထီဒါလိၥ်အသးလၢ တၢ်ဘူၣ်ထီၣ်ဘါထီၣ်ယွၤဒီး တၢ်ဘူၣ်ထီၣ် ဘါထီၣ်ကစၢ်လၢအဂၤတဖၣ်အဘၢၣ်စၢၤအံၤ ဘၣ်ဃးဒီးမူခိၣ်အတၢ်ဒုးဒီး ဟဲဃုၥ်ဒီးတၢ်တပၥ်ကဲကစၢ်ယွၤအတၢ်သိၣ်တၢ်သီဘၣ်န့ၣ်လီၤ.

"တၢ်ဘူၣ်ထီၣ်ဘါထီၣ်အံၤ ပၥ်ဖျါထီၣ်တၢ်အခီၣ်ထံးခီၣ်ဘိလၢ ၦၤကညီအတၢ်ဟဲအိၣ်ထီၣ်အသးလၢ အမ့ၢ်ၦၤကညီအံၤမ့ၢ်တၢ်ဘၣ်တ့လၢ အမူဝဲဒီးတၢ်ဂ့ၢ်တၢ်ကျိၤလၢကဘၣ်မၤဝဲ ဖဲအဘၣ်သဂၢၢ်ဒီးတၢ်ဘၣ်တ့ကစၢ် အဆၢကတီၢ်န့ၣ်လီၤ...ထဲၦၤလၢအအိၣ်မူဝဲမးဘူၣ်ထီၣ်ဘါထီၣ်ကစၢ်သ့လီၤ ...ၦၤသံတဖၣ်စံးထီၣ်ပတြၢၤဒီး ဘူၣ်ထီၣ်ဘါထီၣ်ယွၤတသ့ဝဲဘၣ်... ၦၤလၢအတ့လီၤၦၤတဂၤကွဲမုၥ်ၦၤလၢကဟ့ၣ်လီၤအးလီၤပတၢ်အိၣ်မူတဖၣ် ခီဖျိတၢ်ဘူၣ်ထီၣ်ဘါထီၣ်အီၤ ဒ်သိးကဒိးန့ၢ်ဘၣ်က့ၤတၢ်ဂံၢ်တၢ်ဘါလၢယွၤ အိၣ်လၢကသူအီၤလၢၦၤအါဂၤကဒိးန့ၢ်ဘၣ်တၢ်ဘျုးတၢ်ဖှိၣ်အဂီၢ်န့ၣ်လီၤ. တၢ်ဘူၣ်ထီၣ်ဘါထီၣ်အံၤ ဘၣ်ဃးဒီးပတၢ်ဟဲအိၣ်ထီၣ်အသးအတၢ်တိၥ်ပၥ်ဒီး အတၢ်လိၣ်လၢကပၥ်ဒိၣ်တၢ်တမံၤလၢအတဘၣ်ဃးဒီးပနီၢ်ကစၢ်ဒၣ်ဝဲလၢ အမၤထူၣ်ဖျဲးၦၤလၢတၢ်အဲၣ်လီၤသးအပူၤအံၤန့ၣ်လီၤ. တၢ်တဘူၣ်ထီၣ် ဘါထီၣ်ယွၤဘၣ်န့ၣ် မ့ၢ်တၢ်လီၤမၢ်ကွံၥ်လၢတၢ်အိၣ်မူအိၣ်ဂဲၤအပူၤ, ဒီးလၢ တၢ်န့ၣ်အဃိ တုၤလီၤဝဲလၢတၢ်သံအပူၤဒီး လီၤတူၥ်ကွံၥ်ဝဲခဲလၢၥ်လီၤ, အဂ့ၢ်ဒ်လဲၣ် မ့ၢ်လၢတအိၣ်စဲဘူးဒီးတၢ်မူအခီၣ်ထံးဘၣ်အဃိန့ၣ်လီၤ.