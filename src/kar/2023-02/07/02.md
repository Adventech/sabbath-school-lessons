---
title:  တံၤသကိးတဂၤလၢတၢ်နးတၢ်ဖှီၣ်အကတီၢ်ပူၤ
date:   07/05/2023
---

တုၤမ့ၢ်ကစၢ်ခ၇ံၥ်က့ၤထီၣ်ဆူမူခိၣ်၀ံၤအလီၢ်ခံ (မၤတၢ် ၁း၉), အဝဲ လဲၤအိၣ်သကိးတၢ်မၢဖိလၢ အအိၣ်မူလၢလီၢ်ခံကတၢၢ်တဂၤ စီၤယိၤဟၣ်အံၤ လၢကီးပးမူးအပူၤ ဖဲစီၤယိၤဟၣ်ဘၣ်တၢ်ဟီထီၣ်ကွံၥ်အီၤလၢ ၇ိမ့ၤအစီၤပၤ ဒိၤမံၡၢၣ် (Domitian)  အံၤန့ၣ်လီၤ.

`ဖး လီၣ်ဖျါ ၁း၉ တက့ၢ်. ဖးစ့ၢ်ကီး မးသဲ ၁၃း၂၁;  မၤတၢ် ၁၄း၂၂ ဒီး ယိၤဟၣ် ၁၆း၃၃ တက့ၢ်. တၢ်ကစီၣ်အိၣ်ဝဲလၢ ၦၤဃုပိၥ်ကစၢ်ခ၇ံၥ်ခံ လၢဟီၣ်ခိၣ်ချၢသ့ၣ်တဖၣ်အဂီၢ်အံၤန့ၣ် မ့ၢ်မနုၤလဲၣ်.`

စီၤယိၤဟၣ်လီၤဖးဒီးဟံၣ်ဖိဃီဖိ, တံၤသကိးတဖၣ်ဒီး ခ၇ံၥ်ဖိအတၢ် အိၣ်ဖှိၣ်အတၢ်ဆီၣ်ထွဲဘၣ်ဆၣ်, ဒ်အမ့ၢ်ၦၤပိၥ်ကစၢ်ခ၇ံၥ်ခံတဂၤအသိး, တၢ်တပၥ်တ့ၢ်အီၤထဲတဂၤဧိၤလၢ တၢ်နးတၢ်ဖှီၣ်ဒီးတၢ်ကီတၢ်ခဲလၢအဘၣ် သဂၢၢ်တ့ၢ်ဝဲအံၤအပူၤန့ၣ်ဘၣ်. အတၢ်မၤတ၀ံၤဒ်ဝဲဘၣ်. အတၢ်အုၣ်အသးအံၤ တလၢၦဲၤဒ်ဝဲဘၣ်. မူခိၣ်ကလူးကြပုၢ်က့ပီၤဟဲအိၣ်သကိးအီၤ ဖဲအအိၣ် ထဲတဂၤဧိၤလၢကီးခိၣ်အံၤအပူၤ ဒီးဟဲစိၥ်န့ၢ်အီၤတၢ်ကစီၣ်လၢယွၤအလီၢ်ပစိၥ် အဖီခိၣ်ဘျၢဘျၢန့ၣ်လီၤ. တၢ်ကစီၣ်လၢကစၢ်ခ၇ံၥ်အအိၣ်အံၤ ကသီၣ်ထွဲက့ၤ ဝဲလၢတၢ်ဆၢကတီၢ်အနံၣ်အကယၤတဖၣ်အပူၤန့ၣ်လီၤ. မ့ၢ်တၢ်မုၢ်လၢ်အတၢ် ကစီၣ်လၢၦၤကိးစိၤဒဲးအဂိၢ်လီၤ, ဘၣ်ဆၣ်လီၤဆီဒၣ်တၢ်, တၢ်ကစီၣ်အံၤ ကဟ့ၣ်ကစၢ်ယွၤအၦၤဂီၢ်မုၢ်လၢမုၢ်နံၤခံကတၢၢ်တဖၣ် ဒ်သိးကကတဲၥ်ကတီၤ အသးလၢကစၢ်ခ၇ံၥ်အတၢ်ဟဲက့ၤခံဘျီတဘျီအဂီၢ်န့ၣ်လီၤ. မ့ၢ်တၢ်ဟ့ၣ်ပလီၢ် အတၢ်ကစီၣ်လၢအဂ့ၢ်အကျိၤဒိၣ်ဝဲဒီးမ့ၢ်စ့ၢ်ကီးတၢ်ဟ့ၣ်ဂံၢ်ဟ့ၣ်ဘါအတၢ်ကစီၣ် လၢမုၢ်နံၤခံကတၢၢ် ဖဲပကတဲၥ်ကတီၤသးလၢကသဂၢၢ်တၢ်လ့ပစီတဖၣ်လၢ မုၢ်နံၤခံကတၢၢ်အံၤအဂီၢ်န့ၣ်လီၤ.

နမ့ၢ်လဲၤနုၥ်လီၤဘၣ်လၢလ့ပူၤ ဖဲမူခိၣ်ကလူးဟဲအိၣ်သကိးစီၤယိၤဟၣ် ဃုၥ်ဒီး၀ံအတၢ်ထံၣ်လၢညါခီ လၢအမ့ၢ်လံၥ်တၢ်လီၣ်ဖျါအံၤန့ၣ်, နကထံၣ်နဲ တဘျီဃီလၢလံၥ်လီၣ်ဖျါဒီဘ့ၣ်ညါကကွဲးလီၤအသးဖုၣ်ကိၥ်ဖိ ဖဲလ့ပူၤအကျဲစၢၤ လၢအမ့ၢ်အအံၤန့ၣ်လီၤ. "ပျံၤယွၤဒီးစံးထီၣ်ပတြၢၤအီၤတက့ၢ်. အဂ့ၢ်ဒ်အံၤ, စံၣ်ညီၣ်တၢ်အနၣ်၇ံၣ်ဘၣ်လံ. ဒီးဘူၣ်ထီၣ်ဘါထီၣ်ၦၤလၢအတ့မူခိၣ်, ဒီးဟီၣ်ခိၣ်, ဒီးပီၣ်လဲၣ်, ဒီးထံထီၣ်ပၢၢ်တဖၣ်န့ၣ်တက့ၢ်" (လီၣ်ဖျါ ၁၄း၇).

တၢ်ဂ့ၢ်မိၢ်ၦၢ်အ၇့ဒိၣ်ကတၢၢ်လၢ လံၥ်လီၣ်ဖျါအပူၤအံၤ မ့ၢ်တၢ်ဘူၣ် ထီၣ်ဘါထီၣ်န့ၣ်လီၤ. ပဘၣ်တၢ်တ့လီၤၦၤဒ်ၦၤလၢအဘူၣ်ထီၣ်ဘါထီၣ်တၢ်သ့ၣ် တဖၣ်န့ၣ်လီၤ. ပဝဲဒၣ်ကိးဂၤဒဲး ပဘူၣ်ထီၣ်ဘါထီၣ်တၢ်တမံၤမံၤ မ့တမ့ၢ် ၦၤတဂၤဂၤန့ၣ်လီၤ. တၢ်ဘူၣ်တၢ်ဘါအမ့ၢ်အတီ, တၢ်ဘူၣ်ထီၣ်ဘါထီၣ် တၢ်ဘၣ်တ့အကစၢ်, အံၤဟ့ၣ်ၦၤတၢ်သ့တၢ်ဘၣ်လၢကထံၣ်န့ၢ်ပတၢ်အိၣ်မူ အတၢ်တိၥ်ပၥ်အမ့ၢ်အတီန့ၣ်လီၤ. ဟ့ၣ်ၦၤတၢ်ဂ့ၢ်တၢ်ကျိၤလၢတၢ်အိၣ်မူအဂီၢ် န့ၣ်လီၤ. တဟ့ၣ်ၦၤတၢ်ထဲတမံၤဧိၤလၢ ကဘၣ်သံလၢအဂီၢ်န့ၣ်ဘၣ်, အ၇့ ဒိၣ်န့ၢ်ဒ်အအံၤန့ၣ်, ဟ့ၣ်ၦၤတၢ်တမံၤလၢပကအိၣ်မူလၢအဂီၢ်ဒီး တၢ်လိၣ် မ့ၢ်အိၣ်ထီၣ်ဒီးကအိၣ်ဂၢၢ်ဆိးကျၢၤလၢတၢ်နးတၢ်ဖှီၣ်အဂီၢ်န့ၣ်လီၤ. ဒီးမ့ၢ်မး သၦၢ်ကတၢၢ်, ဒ်တၢ်နးတၢ်ဖှီၣ်လၢအကတၢၢ်အိၣ်ထီၣ်အသးဒီး, ပကသ့ၣ်ညါ နၢ်ပၢၢ်ဂ့ၤထီၣ်တၢ်ကတိၤလၢအမ့ၢ်, "ဒီးလၢပဘၣ်ဖှီၣ်ဘၣ်နးအါမံၤဒီး ပလဲၤနုၥ် ဆူယွၤအဘီအမုၢ်အပူၤန့ၣ်လီၤ" (မၤတၢ် ၁၄း၂၂).

`ကစၢ်ယွၤအခ့အၦၤတဖၣ် မ့ၢ်ဘၣ်သဂၢၢ်ဒီးတၢ်နးတၢ်ဖှီၣ် ဒ်သိးဒီး စီၤယိၤဟၣ်အံၤန့ၣ်, ပဝဲဒၣ်စ့ၢ်ကီးပတဆိကမိၣ်လၢပတဘၣ်သဂၢၢ်ဒီးတၢ်သ့ၣ် တဖၣ်အံၤစ့ၢ်ကီးဘၣ်ဧါ. (ဖး ၁ပ့းတရူး ၄း၁၂-၁၅).`