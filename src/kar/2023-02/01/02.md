---
title:  တၢ်ဒုးတၢ်ယၤလၢမူခိၣ်
date:   26/03/2023
---

လီၣ်ဖျါအဆၢဒိၣ် ၁၂ ပၥ်ဖျါထီၣ်တၢ်မၤအသးအဂ့ၢ်အကျိၤလၢ အမ့ၢ် တၢ်ဂ့ၤဒီးတၢ်အၢအတၢ်ထီဒါလိၥ်အသးလၢ အယံၥ်ဝဲဒီးစးထီၣ်အသးလၢ မူခိၣ်ဒီးကတၢၢ်ကွံၥ်ဖဲဟီၣ်ခိၣ်ချၢအံၤန့ၣ်လီၤ. တၢ်ဂ့ၢ်တၢ်ကျိၤအံၤ ဒုးလဲၤနုၥ် ဃုၥ်ၦၤကညီလၢတၢ်ဆၢကတီၢ်အပူၤ, စးထီၣ်လၢမုၣ်ကီၤလံၢ်အတၢ်ပူထီၣ်လၢ မူခိၣ်ဘီမုၢ်အပူၤတုၤလီၤလၢအတၢ်ထီဒါကစၢ်ယွၤအၦၤဂိၢ်မုၢ်လၢဟီၣ်ခိၣ်ချၢ ဖဲမုၢ်နံၤခံကတၢၢ်အံၤအကတီၢ်န့ၣ်လီၤ.

`ဖး လီၣ်ဖျါ ၁၂း၇-၉ လၢအဘၣ်ဃးဒီးတၢ်ဂ့ၤဒီးတၢ်အၢအတၢ် ထီဒါလိၥ်အသးန့ၣ်တက့ၢ်. တၢ်ဒ်အံၤန့ၣ် ဟဲအိၣ်ထီၣ်အသးလၢ မူခိၣ်ဘီမုၢ် အပူၤသ့ဝဲဒ်လဲၣ်. လံၥ်စီဆှံအဆၢတဖၣ်အံၤ စံးတၢ်ဂ့ၢ်တၢ်ကျိၤဘၣ်ဃးဒီး တၢ်သးအိၣ်တၢ်သဘျ့, တၢ်ဃုထၢသ@အဂ့ၢ်န့ၣ်ဒ်လဲၣ်.`

တၢ်ဃုထၢသဘျ့တမံၤအံၤ မ့ၢ်ကစၢ်ယွၤအတၢ်ပၢတၢ်ြပးအတၢ်သိၣ် တၢ်သီအခီၣ်ထံးလၢမူခိၣ်ဒီးဟီၣ်ခိၣ်ချၢအံၤန့ၣ်လီၤ. ကစၢ်ယွၤတတ့လီၤစဲး အအက့ၢ်အဂီၤ (Robots) တဖၣ်လၢ မူခိၣ်ဒီးဟီၣ်ခိၣ်ချၢအံၤန့ၣ်ဘၣ်, ပဘၣ် တၢ်တ့လီၤၦၤလၢ ယွၤအက့ၢ်အဂီၤအိၣ်ဒီးတၢ်သ့ၣ်ညါလၢကဃုထၢတၢ်အဂီၢ် န့ၣ်လီၤ.

တၢ်ဃုထၢအတၢ်သဘျ့အတၢ်စိတၢ်ကမီၤအံၤ ဘၣ်ထွဲလိၥ်အသးဒီး တၢ်သ့တၢ်ဘၣ်လၢအဲၣ်တၢ်ကွံတၢ်အံၤအဂီၢ်န့ၣ်လီၤ. ပမ့ၢ်ထုးကွံၥ်တၢ်ဃုထၢ သဘျ့အတၢ်စိတၢ်ကမီၤဒီး, ပမၤဟးဂီၤတၢ်သ့တၢ်ဘၣ်လၢ ကအဲၣ်တၢ်ကွံတၢ် အဂီၢ်လီၤ, အဂ့ၢ်ဒ်လဲၣ်န့ၣ် တၢ်အဲၣ်တၢ်ကွံတမၤဆူၣ်တၢ်ဘၣ်, မ့တမ့ၢ်, တမၢ ဆူၣ်န့ၢ်တၢ်ဘၣ်အဃိလီၤ. တၢ်အဲၣ်တၢ်ကွံန့ၣ် မ့ၢ်တၢ်ပၥ်ဖျါထီၣ်တၢ်သူၣ်အိၣ် သးအိၣ်လၢတၢ်သဘျ့အဂီၢ်န့ၣ်လီၤ. မူခိၣ်ကလူးလၢမူခိၣ်ကိးဂၤဒဲးဘၣ်သဂၢၢ် ဒီးတၢ်ဃုထၢသဘျ့လၢကဟ့ၣ်ဆၢက့ၤတၢ်အဲၣ်ဆူယွၤအအိၣ်အဂီၢ်, မ့တမ့ၢ်, ဃၣ်ကွံၥ်အသးဆူယွၤအအိၣ် ခီဖျိအတၢ်အဲၣ်လီၤသးအတၢ်ပၥ်ထီၣ်ထီအသး ဒၣ်လဲၥ်သ့ဝဲဒၣ်န့ၣ်လီၤ. ဒ်မူခိၣ်ကလူးသ့ၣ်တဖၣ် ဘၣ်သဂၢၢ်ဒီးတၢ်အဲၣ်လီၤထူ  လီၤယိၥ်အတၢ်ဃုထၢအသိး, လံၥ်လီၣ်ဖျါဟ့ၣ်လီၤပဝဲဒၣ်လၢတၢ်မူထူယိၥ် အတၢ်ဃုထၢလၢဟီၣ်ခိၣ်အမုၢ်နံၤအကတၢၢ်အတၢ်ထီဒါလိၥ်သးအပူၤအံၤန့ၣ် လီၤ.

တၢ်ထီဒါလိၥ်သးအဒိၣ်အမုၢ်အံၤ မတၤတဂၤမးအိၣ်လၢအဘၢၣ်စၢၤ တသ့ဝဲဘၣ်. (လူၤကၣ် ၁၁း၂၃), တၢ်အိၣ်လၢအဘၢၣ်စၢၤအံၤ အိၣ်ဝဲတသ စ့ၢ်ကီးလၢ တၢ်ဒုးအလီၢ်ခံအကတၢၢ်အံၤန့ၣ်ဘၣ်. ဒ်မူခိၣ်ကလူးဃုထၢလၢ ကစၢ်ခ၇ံၥ်အအိၣ်တကပၤသ့ဝဲအသိး, မ့တမ့ၢ် မုၣ်ကီးလံၢ်အအိၣ်တကပၤသ့ဝဲ အသိး, ၦၤကညီခဲလၢၥ်ကဘၣ်တၢ်ဆှၢအီၤလၢကဃုထၢတၢ်လၢ မုၢ်နံၤခံကတၢၢ် အံၤအဂီၢ်န့ၣ်လီၤ. မ့ၢ်မတၤတဂၤလၢကဒိးန့ၢ်ဘၣ်ပတၢ်အိၣ်တီအိၣ်လိၤ, ပတၢ်ဘူၣ်ထီၣ်ဘါထီၣ်ဒီး ပတၢ်ဒိကနၣ်အံၤန့ၣ်လဲၣ်. တၢ်အံၤမ့ၢ်တၢ်လၢ အဘၣ်ဃးဒီးၦၤကညီခဲလၢၥ်လၢမုၢ်နံၤခံကတၢၢ်န့ၣ်လီၤ.

ဘၣ်ဆၣ်ဒီး တၢ်သးခုကစီၣ်လၢအလီၤလိၣ်လီၤလးမးန့ၣ် အိၣ်ဝဲဒၣ် န့ၣ်လီၤ. လီၣ်ဖျါအဆၢဒိၣ် ၁၂ ပၥ်ဖျါထီၣ်ကစၢ်ခ၇ံၥ်အတၢ်မၤနၢၤလၢ တၢ်ထီဒါလိၥ်အသးအပူၤအံၤဒီး ပဝဲဒၣ်သ့ၣ်တဖၣ်, လၢပအိၣ်ဒီးတၢ်ဃုထၢ သဘျ့အံၤအပူၤ တၢ်လၢပကဘၣ်မၤန့ၣ် မ့ၢ်တၢ်ဃုထၢလၢကစၢ်ခ၇ံၥ်အအိၣ် တကပၤ, မ့တမ့ၢ်, တၢ်လၢအမၤနၢၤတၢ်တကပၤန့ၣ်လီၤ. တၢ်အိၣ်တမံၤလၢ နကဘၣ်သ့ၣ်ညါဃုထၢအီၤအဂီၢ်န့ၣ်, မ့ၢ်တၢ်တမံၤလၢနသ့ၣ်ညါဆိပၥ်အီၤလၢ နကဒိးန့ၢ်ဘၣ်တၢ်မၤနၢၤအဂီၢ်န့ၣ်လီၤ.

ဆိကမိၣ်ကွၢ်ကစၢ်ခ၇ံၥ်အတၢ်ဃုထၢသဘျ့လၢ အစီဆှံအံၤန့ၣ်တက့ၢ်, သ့ၣ်ညါဝဲလၢအတၢ်ဃုထၢအံၤ ကဆှၢအီၤဆူထူၣ်စုညါအလိၤ ဘၣ်ဆၣ်ဒီး အဝဲဟ့ၣ်ၦၤပတၢ်သူၣ်အိၣ်သးအိၣ်အတၢ်သဘျ့ဒ်န့ၣ်အသိးလီၤ. (၂တံၤမသ့း ၁း၁၀) တၢ်အံၤစံးၦၤလၢပကဘၣ်သူတၢ်ဟ့ၣ်လၢအစီဆှံဒီးအလုၢ်ၦ့ၤဒိၣ်အံၤ အဂီၢ်ဒ်လဲၣ်.