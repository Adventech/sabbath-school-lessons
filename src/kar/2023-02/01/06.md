---
title:  ကစၢ်ယွၤအၦၤအိၣ်လီၤတဲၥ်တဖၣ်လၢမုၢ်နံၤခံကတၢၢ်အပူၤ
date:   30/03/2023
---


"တၢ်၀ံတၢ်နါဒုးတၢ်ဒီးကစၢ်ခ၇ံၥ် စးထီၣ်လၢအပူထီၣ်တၢ်လၢမူခိၣ် ဘီမုၢ်လံၤလံၤန့ၣ်လံလီၤ. (လီၣ်ဖျါ ၁၂း၇). မုၣ်ကီးလံၢ်အတၢ်တိၥ်ပၥ် အဆၢကတီၢ်ဖဲန့ၣ်ဒီးအခဲအံၤန့ၣ် မ့ၢ်တၢ်ဟံးန့ၢ်မူခိၣ်အတၢ်စိတၢ်ကမီၤန့ၣ်လီၤ. (ယၡါယၤ ၁၄း၁၂-၁၄). အတၢ်သူၣ်အိၣ်သးအိၣ်လၢဟီၣ်ခိၣ်အတၢ်စံၣ်စိၤ တဲစိၤအမုၢ်နံၤခံကတၢၢ်န့ၣ် မ့ၢ်ဝဲကစၢ်ယွၤအၦၤဂီၢ်မုၢ်န့ၣ်လီၤ. လီၣ်ဖျါ ၁၂း၁၇ ကတိၤပၥ်ဖျါဝဲဆူၣ်ဆူၣ်လၢပယိၤ (မုၣ်ကီၤလံၢ်) သးဒိၣ်ထီၣ်ပိၥ်မုၣ် (တၢ်အိၣ်ဖှိၣ်) ဒီးလဲၤဒုးတၢ်ဒီးအချံအသၣ်လၢအအိၣ်လီၤတဲၥ်တဖၣ်န့ၣ်လီၤ. ကစၢ်ယွၤ အၦၤဂီၢ်မုၢ်လၢအအိၣ်လီၤတဲၥ်တဖၣ်န့ၣ် အိၣ်တီအိၣ်လိၤဒီးကစၢ်ခ၇ံၥ်, ဒိကနၣ် အတၢ်မ့ၢ်တၢ်တီ, ဒီးအိၣ်ဒီးတၢ်တီတၢ်လိၤလၢအတၢ်မၤအပူၤန့ၣ်လီၤ.

`ဖး လီၣ်ဖျါ ၁၂း၁၇ တက့ၢ်. ကစၢ်ယွၤအၦၤအိၣ်လီၤတဲၥ်, တၢ်အိၣ်ဖှိၣ်လၢမုၢ်နံၤခံကတၢၢ်တဖၣ်အတၢ်သကဲၥ်ပ၀းန့ၣ်မ့ၢ်မနုၤလဲၣ်.`

ဖဲလီၣ်ဖျါ ၁၂း၁၇ အပူၤန့ၣ်, မုၣ်ကီၤလံၢ် (ပယိၤ) သးဒိၣ်ထီၣ်ပိၥ်မုၣ်, ကစၢ်ယွၤအတၢ်အိၣ်ဖှိၣ်န့ၣ်လီၤ. တၢ်၀ံတၢ်နါန့ၣ် သူၣ်ဒိၣ်သးဖျိးထီၣ်ၦၤဂီၢ်မုၢ် လၢအတိၢ်န့ၢ်ယွၤအတၢ်မၤလိၥ်တဖၣ်ဒီး ကမၤတၢ်တမံၤလၢ်လၢ်လၢကမၤ ဟးဂီၤကွံၥ်အဝဲသ့ၣ်အဂီၢ်န့ၣ်လီၤ.

လၢခံက့ၤန့ၣ်, ဒုးအိၣ်ထီၣ်ဝဲတၢ်သိၣ်တၢ်သီလၢအဝဲသ့ၣ်ၦ့ၤတၢ်တသ့, ဆါတၢ်တသ့ဘၣ်အဂီၢ် ဒီးကလီၤဘၣ်လၢဃိၥ်ပူၤဒီး ကဘၣ်သဂၢၢ်ဒီးတၢ်သံ န့ၣ်လီၤ (လီၣ်ဖျါ ၁၃း၁၄-၁၇). မုၣ်ကီၤလံၢ်မၤဟးဂီၤကစၢ်ခ၇ံၥ်မ့ၢ်တန့ၢ် ဘၣ်ဒီး, အဝဲကဂုၥ်ကျဲးစၢးမၤဟးဂီၤတၢ်လၢကစၢ်ခ၇ံၥ်အဲၣ်အီၤဒိၣ်ကတၢၢ်- အတၢ်အိၣ်ဖှိၣ်န့ၣ်လီၤ. ဟီၣ်ခိၣ်အတၢ်ဒုးလၢခံကတၢၢ်န့ၣ် တမ့ၢ်ဖဲမုၢ်ထီၣ် အခၢၣ်သးဒီး အတၢ်ဘၣ်ဂံၥ်ဂူၥ်လိၥ်သးဖဲန့ၣ်သ့ၣ်တဖၣ်ဘၣ်, မ့ၢ်တၢ်ကွၢ် ဆၢၣ်မဲၥ်လၢကစၢ်ယွၤအၦၤဂီၢ်မုၢ်သ့ၣ်တဖၣ်အသးကံၢ်ပူၤလၢဟီၣ်ခိၣ်ချၢအံၤ သကုၤဆးဒးန့ၣ်လီၤ. မ့ၢ်တၢ်ဒုးတၢ်ယၤလၢၦၤထီဒုၣ်ဒါလိၥ်အသးခံဖု အဘၢၣ်စၢၤ, ကစၢ်ခ၇ံၥ်ဒီးမုၣ်ကီၤလံၢ်န့ၣ်လီၤ. မၤကဒိးတစု, မတၤတဂၤမး အိၣ်လၢတၢ်ဘၢၣ်စၢၤအံၤတသ့ဝဲဘၣ်န့ၣ်လီၤ.

တၢ်သံကွၢ်အ၇့ဒိၣ်လၢတၢ်ဒုးအလီၢ်ခံကတၢၢ်အဂ့ၢ်အံၤန့ၣ် မ့ၢ်ဝဲ, "မတၤကအိၣ်လၢတၢ်တီတၢ်လိၤအပူၤတဂၤလဲၣ်" "ပကဟ့ၣ်လီၤပသးဆူလဲၣ် တကပၤလဲၣ်" မူခိၣ်ကိးဃီၤၦၤစူၢ်က့ၤနၥ်က့ၤတၢ်တဖၣ်လၢ အအိၣ်လၢ ကစၢ်ခ၇ံၥ်အတၢ်အဲၣ်တၢ်ကွံအပူၤ, ဘၣ်တၢ်အုၣ်က့ၤခီၣ်က့ၤအီၤလၢ အတၢ် သးကညီၤအပူၤ, ဟ့ၣ်လီၤသးလၢအတၢ်တိၥ်ပၥ်တဖၣ်အပူၤ, လၢၦဲၤဒီးအသး ဒၣ်ဝဲဒီးဒိကနၣ်အတၢ်မၤလိၥ်တဖၣ်, အိၣ်ဒီးတၢ်သးအိၣ်လၢကသဂၢၢ်တၢ်သံ လၢကစၢ်ခ၇ံၥ်အတၢ်မၤအဂီၢ်န့ၣ်လီၤ.

ပဟီၣ်ခိၣ်အံၤ လီၤဘၣ်ဆူတၢ်နးတၢ်ဖှီၣ်နးနးကလဲၥ်အပူၤလံလီၤ. ဘၣ်ဆၣ်ဒီး, လၢခ၇ံၥ်အပူၤ, လၢကစၢ်ခ၇ံၥ်အဃိ, ခီဖျိကစၢ်ခ၇ံၥ်ဒီး မ့ၢ်လၢ ကစၢ်ခ၇ံၥ်အဃိန့ၣ်, ပတၢ်မၤနၢၤအိၣ်ဝဲလီၤတံၢ်လီၤဆဲး ဖဲပမ့ၢ်အိၣ်စဲဘူးဒီး ကစၢ်ခ၇ံၥ်အကတီၢ်ခီဖျိတၢ်နၥ်လၢအဆှၢၦၤဆူတၢ်ဒိကနၣ်အပူၤန့ၣ်လီၤ. ဒိးသန့ၤထီၣ်အသးဆူပတၢ်ဃုထၢအပူၤခဲလၢၥ်န့ၣ်လီၤ.

မ့ၢ်နထံၣ်တၢ်အနီၢ်နီၢ်မနုၤတမံၤလၢ လီၣ်ဖျါ ၁၂း၁၇ လၢဘၣ်ထွဲဒီး နတၢ်အိၣ်မူ, လၢနကစၢ်ဒၣ်နဲခ၇ံၥ်ဖိအတၢ်လဲၤခီဖျိန့ၣ်ဒ်လဲၣ်. လၢတၢ်အံၤန့ၣ်, နထံၣ်ကျဲလၢတၢ်ထီဒါလိၥ်သးဒိၣ်မုၢ်အံၤ ဘၣ်ထွဲဒီးနတၢ်အိၣ်မူလၢကျဲဒ်လဲၣ်.