---
title:  မုၣ်ကီၤလံၢ်အတၢ်ထီဒါ (အတၢ်ဒုး)
date:   27/03/2023
---

လၢအခီၣ်ထံးလံၤလံၤန့ၣ် မုၣ်ကီၤလံၢ်ဃုမၤဟးဂီၤကစၢ်ခ၇ံၥ်န့ၣ်လီၤ. (လီၣ်ဖျါ ၁၂း၄). ဘၣ်ဆၣ်ဒီးတၢ်ထီဒါကိးဘျီဒဲးန့ၣ် မုၣ်ကီၤလံၢ်ရူဝဲဒၣ်န့ၣ်  လီၤ. တၢ်အဒိန့ၣ်, ဖဲကစၢ်ခ၇ံၥ်အိၣ်ဖျဲၣ်အဆၢကတီၢ်, မူခိၣ်ကလူးတဂၤ ဟ့ၣ်ပလီၢ်နီၢ်မၤ၇ံဒီးစီၤယိၤသးလၢ စီၤပၤဟ့ၤ၇ိၥ်အတၢ်ကူၣ်အၢအဂ့ၢ်ဒီး အဝဲသ့ၣ်ဃ့ၢ်ဆူကီၢ်အဲၤကူးပတူးအပူၤန့ၣ်လီၤ. ကစၢ်ခ၇ံၥ်ဘၣ်သဂၢၢ်ဒီး မုၣ်ကီၤလံၢ်အတၢ်လ့ပစီလၢ အကွဲန့ၢ်လွဲန့ၢ်တၢ်ဆူၣ်ဆူၣ်ကလဲၥ် ဖဲၦၢ်မုၢ်ကနၢ အပူၤဒီး မၤနၢၤဝဲလၢ "တၢ်ကွဲးအသး" ဒီးထံၣ်န့ၢ်တၢ်တြီဆၢတၢ်လၢ ကစၢ်ယွၤ ကလုၢ်ကထါအပူၤန့ၣ်လီၤ. ဖဲအတၢ်သံလၢထူၣ်စုညါအလိၤအကတီၢ်န့ၣ်, လီၣ်ဖျါထီၣ်အတၢ်အဲၣ်အဒိၣ်အယိၥ်ဒီး အုၣ်က့ၤခီၣ်က့ၤၦၤလၢတၢ်သံအတၢ် စံၣ်ညီၣ်ဃၣ်အပူၤန့ၣ်လီၤ. လၢအတၢ်ဂဲၤဆၢထၢၣ်သမူထီၣ်က့ၤအပူၤန့ၣ်, ဒ်အမ့ၢ်ပၦၤလုၢ်တၢ်ဒိၣ်တဂၤအသိး, မၤပူၤမၤဖျဲးၦၤလၢ တၢ်ဒဲးဘးအတၢ်စိ တၢ်ကမီၤအဖီလၥ်န့ၣ်လီၤ.

**ဖး လီၣ်ဖျါ ၁၂း၄-၆း၉;  အ့းဖ့းစူး ၅း၂၅-၂၇, ၃၂ ဒီး စံးထီၣ်ပတြၢၤ ၂း၇-၉ ဒီးပၥ်ဖျါထီၣ်တၢ်လၢအဖီလၥ်သ့ၣ်တဖၣ်န့ၣ်တက့ၢ်.**

`ပယိၤ`

`ပိၥ်မုၣ်`

`ဖိသၣ်ပိၥ်ခွါ`

`နီၣ်ထိးထး`

လၢလံၥ်စီဆှံအပူၤန့ၣ်, နီၣ်ထိးဘိန့ၣ် ဘၣ်တၢ်ဒိလီၤအီၤလၢ တၢ်ပၢ တၢ်ြပးအတၢ်စိတၢ်ကမီၤန့ၣ်လီၤ. နီၣ်ထိးထးန့ၣ် တၢ်ဒိလီၤအီၤလၢ တၢ်ပၢ တၢ်ြပးလၢထံၣ်အီၤတသ့, တၢ်ခဲလၢၥ်အစိဒိၣ်ကမီၤထီလၢဟးဂီၤဝဲ, သီၣ်တဲၥ် ကွံၥ်ဝဲတသ့ဘၣ်န့ၣ်လီၤ. ကစၢ်ခ၇ံၥ်ဘၣ်သဂၢၢ်ဒီးတၢ်လ့ပစီကိးကလုၥ်ဒဲးလၢ ပဘၣ်လဲၤခီဖျိအီၤသ့ၣ်တဖၣ် ဒီးကဲထီၣ်ၦၤမၤနၢၤတၢ်တဂၤန့ၣ်လီၤ. မုၣ်ကီၤလံၢ် အၢသီအံၤ ကဲထီၣ်ဒုၣ်ဒါလၢအဘၣ်တၢ်မၤနၢၤအီၤတဂၤန့ၣ်လီၤ. ကစၢ်ခ၇ံၥ် မၤနၢၤမုၣ်ကီၤလံၢ်လၢအတၢ်အိၣ်မူ, အတၢ်သံဒီးအတၢ်ဂဲၤဆၢထၢၣ်သမူထီၣ်က့ၤ အပူၤန့ၣ်လီၤ. အဂ့ၢ်ဒ်လဲၣ်, ကစၢ်ခ၇ံၥ်မၤနၢၤတ့ၢ်မုၣ်ကီၤလံၢ်လၢ ထူၣ်စုညါ အလိၤအဃိ, ပမၤနၢၤတၢ်သ့စ့ၢ်ကီးန့ၣ်လီၤ. ကစၢ်ခ၇ံၥ်အတၢ်မၤနၢၤလၢ မုၣ်ကီၤလံၢ်အဖီခိၣ်အံၤလၢၦဲၤဝဲမး ဘၣ်ဆၣ်ဒီးတၢ်ဒုးအဒိၣ်အမုၢ်လၢကစၢ်ခ၇ံၥ် ဒီးမုၣ်ကီၤလံၢ်အဘၢၣ်စၢၤန့ၣ်တ၀ံၤဒံးဝဲဘၣ်.

ဘၣ်ဆၣ်သနၥ်က့ဒီး, ဖဲပတူၢ်လိၥ်ကစၢ်ခ၇ံၥ်အတၢ်မၤလၢပဂီၢ် လၢတၢ်နၥ်အပူၤအံၤဒီး, ပတၢ်ဒဲးဘးကမၢ်တဖၣ် ကဘၣ်တၢ်တြူၥ်ကွံၥ်အီၤ, ဒီးတၢ်ဒဲးဘးသ့ၣ်တဖၣ် ကဘၣ်တၢ်ပျၢ်ကွံၥ်အီၤခဲလၢၥ်န့ၣ်လီၤ. ပဆၢထၢၣ်လၢ ယွၤအမဲၥ်ညါလၢၦဲၤဝဲ, ဘၣ်တၢ်မၤဘၢၦၤဒီးကစၢ်ခ၇ံၥ်အတၢ်တီတၢ်လိၣ်န့ၣ် လီၤ. ဒ်စီၤပီလူးကွဲးဝဲအသိး, "ဒီးတၢ်ကထံၣ်န့ၢ်ယၤလၢအပူၤလၢယတအိၣ် ဘၣ်ဒီးယတၢ်တီတၢ်လိၤဘၣ်ဃးဒီးတၢ်သိၣ်တၢ်သီဘၣ်, မ့ၢ်ယအိၣ်ဒီးတၢ်တီ တၢ်လိၤဘၣ်ဃးဒီးတၢ်နၥ်ခ၇ံၥ်, ယွၤအတၢ်တီတၢ်လိၤဘၣ်ဃးဒီးတၢ်နၥ်" (ဖံလံးပံၤ ၃း၉). ပတၢ်ကမၣ်မ့ၢ်ဘၣ်တၢ်ပျၢ်ကံွၥ်အီၤဒီး, တၢ်ပၥ်တၢ်ကမၣ်လၢ ပဖီခိၣ်တသ့နီတမံၤဘၣ်. ကစၢ်ခ၇ံၥ်မၤနၢၤကွံၥ်တၢ်လီၤထူလီၤယိၥ်လၢ တၢ်ဒဲးဘးဒီးတၢ်အၢတၢ်သီမၤအီၤသ့ဒိၣ်ကတၢၢ်န့ၣ်လီၤ. အဝဲနုၥ်လီၤတပျုၥ် တၢ်အၢတၢ်သီဒီးမၤနၢၤဝဲန့ၣ်လီၤ. ဖဲပတူၢ်လိၥ်ကစၢ်ခ၇ံၥ်လၢတၢ်နၥ်န့ၣ်, တၢ်မၤနၢၤန့ၣ်မ့ၢ်ပတၢ်န့ၣ်လီၤ.

`ဘၣ်မနုၤလၢတၢ်အုၣ်က့ၤခီၣ်က့ၤအတၢ်လီၤတံၢ်လီၤဆဲးအံၤ, မ့ၢ်လၢ ကစၢ်ခ၇ံၥ်မၤနၢၤမုၣ်ကီၤလံၢ်အံၤအဃိ, အ၇့ဒိၣ်မးလၢပဂီၢ်န့ၣ်လဲၣ်. စီၤပီလူး အတၢ်ကွဲးဖဲ ဖံလံးပံၤ ၃း၉ အပူၤအံၤ ကဲထီၣ်တၢ်လဲၤခီဖျိသ့ဝဲလၢပဂီၢ်ဒ်လဲၣ်.`