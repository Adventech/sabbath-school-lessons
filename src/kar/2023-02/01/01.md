---
title:  ကစၢ်ခ၇ံၥ်မၤနၢၤတၢ် - မုၣ်ကီၤလံၢ်ရူဝဲ
date:   25/03/2023
---

### တၢ်မၤလိတနွံအံၤအဂီၢ်ဖး
ကလီၣ်ဖျါ ၁၂;  အ့းဖ့းစူး ၅း၂၅-၂၇, ၃၁;  ဖံလံးပံၤ ၃း၉;  ဒၤနံးယ့လး ၇း၂၅;  ယၡါယၤ ၁၄း၁၂-၁၄;  လီၣ်ဖျါ ၁၃း၁၄-၁၇.

> <p>တၢ်ကလုၢ်ထူ</p>
> "ဒီးပယိၤအသးဒိၣ်ထီၣ်ပိၥ်မုၣ်, ဒီးလဲၤဒုးတၢ်ဒီးအချံအသၣ်လၢ အအိၣ်လီၤတဲၥ်, လၢအတိၢ်န့ၢ်ယွၤအတၢ်မၤလိၥ်, ဒီးအိၣ်ဒီးတၢ်အုၣ်အသး ဘၣ်ဃးဒီးယ့ၣ်ရှူးတဖၣ်န့ၣ်လီၤ. ဒီးဆၢထၢၣ်လၢမဲးခိၣ်လၢပီၣ်လဲၣ်နံၤလီၤ" (လီၣ်ဖျါ ၁၂း၁၇).

Cormac O'Brien ဒုးသ့ၣ်နီၣ်ထီၣ်က့ၤၦၤလၢ တၢ်ဒုးတၢ်ယၥ်အတၢ် စံၣ်စိၤတဲစိၤအဂ့ၢ်အကျိၤတဖၣ်လၢ ၦၤသုးဖိစှၤဘၣ်ဆၣ် မၤနၢၤတၢ်ဒံးန့ၣ်လီၤ. တၢ်စံၣ်စိၤတဲစိၤပၥ်ဖျါထီၣ် Hannibal (ဟၣ်နံၤဘၢၤ) အသုးမုၢ်ဒိၣ် ၅၅ယ၀၀၀ လၢ Carthage (ခးသ့ၣ်) အကီၢ် ဒုးနၢၤကွံၥ်၇ိမ့ၤအသုးမုၢ်ဒိၣ်လၢအအိၣ်  ၈ယ၀၀၀ အဂ့ၢ်န့ၣ်လီၤ. စံးကတိၤဘၣ်ဃးဟ့းလ့ၣ်အသုးခိၣ်ကျၢၢ် Alexander the Great အသုးမုၢ်လၢအမၤနၢၤၦၤပၤ၇းအသုးမုၢ်အဂ့ၢ်စ့ၢ်ကီးလီၤ.

ပဝဲဒၣ်စ့ၢ်ကီး ပအိၣ်လၢတၢ်သံဒီးတၢ်မူအတၢ်ဒုးပူၤဃုၥ်ဒီးဒုၣ်ဒါလၢ အလၢၦဲၤဒီးတၢ်ဒုးသုးအတၢ်ကယၢကယဲအံၤတဂၤန့ၣ်လီၤ. ပဒုၣ်ဒါအဂံၢ် ဘါဆူၣ်, အနီၢ်ဂံၢ်အါန့ၢ်ၦၤ ဒီးပဘၣ်သဂၢၢ်ဒီးတၢ်အဒိၣ်အမုၢ်လၢအလီၤဆီ တမံၤန့ၣ်လီၤ.
တၢ်အၢတၢ်သီ အတၢ်ဂံၢ်တၢ်ဘါတဖၣ်အံၤ ပထံၣ်အီၤတသ့ဘၣ်. လီၤဂၥ်မးလၢ ပကဘၣ်သဂၢၢ်ဒီးတၢ်မၤနၢၤၦၤအဂီၢ်န့ၣ်လီၤ. တၢ်မၤနၢၤၦၤအံၤ ဖျါမးဝဲထံထံ ဆးဆးန့ၣ်လီၤ. ပကမၤနၢၤတၢ်အဂီၢ်န့ၣ် တအိၣ်ဖျါဝဲဘၣ်လီၤ. ပမ့ၢ်ကွၢ်လၢ ၦၤကညီအတၢ်ထံၣ်န့ၣ် မုၣ်ကီးလံၢ်အတၢ်ဂံၢ်တၢ်ဘါကမၤနၢၤၦၤသၦၢ်ကတၢၢ် န့ၣ်လီၤ.

ဘၣ်ဆၣ်ဒီးပဘၣ်စံးဘျုးယွၤလၢပဂံၢ်ဘါမ့ၢ်ဆံးဒီးစၢ်ဝဲဒိၣ်ဘၣ်ဆၣ်, မုၣ်ကီၤလံၢ်မ့ၢ်ထီဒါၦၤဆူၣ်ဆူၣ်ကလဲၥ်နၥ်သက့ဒီး လၢခံကတၢၢ်န့ၣ် ပမၤနၢၤ အီၤခီဖျိကစၢ်ခ၇ံၥ်သ့ဝဲန့ၣ်လီၤ. လံၥ်စီဆှံအလီၢ်ခံကတၢၢ်တဘ့ၣ်လၢ အမ့ၢ် လံၥ်လီၣ်ဖျါအံၤအပူၤအတၢ်ဂ့ၢ်မိၢ်ၦၢ်န့ၣ် မ့ၢ်ဝဲကစၢ်ခ၇ံၥ်မၤနၢၤတၢ်ဒီး မုၣ်ကီၤလံၢ်ရူဝဲအဂ့ၢ်န့ၣ်လီၤ. တၢ်ဒုးပျီအလီၢ်ခၢၣ်သးန့ၣ် ဘၣ်တၢ်ပၥ်ဖျါထီၣ် အီၤဖဲလီၣ်ဖျါအဆၢဒိၣ် ၁၂ အပူၤလၢ အမ့ၢ်ပတၢ်မၤလိအတၢ်ဂ့ၢ်မိၢ်ၦၢ်တနွံ အံၤန့ၣ်လီၤ. ပတၢ်မၤလိလံၥ်လီၣ်ဖျါအဆၢဒိၣ် ၁၂ အံၤ ကဟ့ၣ်ၦၤတၢ်ကတဲၥ် ကတီၤသး ဒ်သိးကနၢ်ပၢၢ်လီၣ်ဖျါအဆၢဒိၣ် ၁၄ လၢအမ့ၢ်မူခိၣ်ကလူးသၢဂၤ အတၢ်ကစီၣ်အဂီၢ်အံၤန့ၣ်လီၤ.