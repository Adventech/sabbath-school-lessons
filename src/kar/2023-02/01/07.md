---
title:  တၢ်ဆိကမိၣ်ဆူညါ
date:   31/03/2023
---

လၢတၢ်နၢ်ပၢၢ်အံၤအပူၤန့ၣ်, ပဂ့ၢ်လိၥ်ဘှီလိၥ်သ့ဝဲလၢ ကစၢ်ယွၤန့ၣ် တအိၣ်ဒီးတၢ်ဃုထၢဘၣ်. ယွၤမ့ၢ်အဲၣ်ဒိးလၢၦၤကညီကအဲၣ်အီၤဒီး အဲၣ်ၦၤဂၤ အဂီၢ်န့ၣ်, အဝဲကဘၣ်တ့လီၤဝဲလၢအအိၣ်ဒီးတၢ်သဘျ့န့ၣ်လီၤ. အဝဲသ့ၣ် မ့ၢ်တအိၣ်ဒီးတၢ်သဘျ့ဘၣ်န့ၣ်, အဲၣ်တၢ်ကွံတၢ်တသ့ဘၣ်ဒီး တၢ်အဲၣ်တၢ်ကွံ မ့ၢ်တအိၣ်ဘၣ်န့ၣ်, တၢ်ကမၤအသးဒီးတၢ်ဘၣ်တ့သ့ၣ်တဖၣ်န့ၣ်ဒ်လဲၣ်. ကဒ်သိးဒီးၦၤတနီၤနီၤစံးဝဲလၢအမ့ၢ်, ၦၤကညီအံၤ မ့ၢ်စဲးလၢအသးတအိၣ် ဘၣ်လၢအအိၣ်မူဝဲလၢတၢ်သိၣ်တၢ်သီဃံးမးအပူၤ လၢတအိၣ်ဒီးတၢ်သဘျ့လၢ ကဃုထၢတၢ်အဂီၢ်ဘၣ်ဒီး မ့ၢ်ဒၣ်တၢ်ဖံးတၢ်ညၣ်လၢအဟဲကဲထီၣ်အသးလၢ တၢ်ဆံးကိၥ်ဖိသ့ၣ်တဖၣ်န့ၣ်လီၤ. တကဲထီၣ်တၢ်လၢအဂ့ၤတမံၤဒီး တမ့ၢ် တၢ်လၢပသ့ၣ်ညါလီၤပကစၢ်အသးလၢအမ့ၢ်တၢ်အဘၣ်တမံၤန့ၣ်ဘၣ်လီၤ. မတၤတဂၤလၢကဆိမိၣ်အတၢ်အဲၣ်ဒံၣ်အဲၣ်ဖိ, အဲၣ်မါအဲၣ်၀ၤအံၤ တမ့ၢ် တၢ်နီတမံၤဘၣ်, မ့မ့ၢ်တခီ မ့ၢ်တၢ်လၢအဟဲအိၣ်ထီၣ်အသးလၢတၢ်ဆံးကိၥ်ဖိ တမံၤန့ၣ်လဲၣ်.

"တၢ်အဲၣ်တၢ်ကွံအတၢ်သိၣ်တၢ်သီန့ၣ် မ့ၢ်ယွၤအတၢ်ပၢတၢ်ြပး အဂံၢ်ခိၣ်သ့ၣ်, ၦၤကညီလၢအအိၣ်ဒီးတၢ်သ့ၣ်ညါခဲလၢၥ်အတၢ်သူၣ်ဖှံသးညီန့ၣ် အိၣ်သန့ၤထီၣ်အသးလၢအတၢ်လၢတၢ်ၦဲၤဃုၥ်ဒီးတၢ်မ့ၢ်တၢ်တီအတၢ်သိၣ် တၢ်သီအဒိၣ်န့ၣ်လီၤ. ကစၢ်ယွၤအသးအိၣ်လၢအတၢ်ဘၣ်တ့ခဲလၢၥ် ကလီၣ် ဖျါထီၣ်တၢ်အဲၣ်အတၢ်ဖံးတၢ်မၤ - တၢ်မၤလၢကဟဲထီၣ်ဝဲလၢတၢ်ပၥ်လုၢ် ပၥ်ၦ့ၤကစၢ်ယွၤအတၢ်သကဲၥ်ပ၀းန့ၣ်လီၤ. ကစၢ်ယွၤတမုၥ်လၤလၢတၢ်မၤဆူၣ် အတၢ်ဒိကနၣ်ဘၣ်ဒီး အဝဲဟ့ၣ်လီၤၦၤခဲလၢၥ်လၢတၢ်သးအိၣ်သဘျ့လၢကမၤ အတၢ်မၤလၢနီၢ်ကစၢ်ဒၣ်ဝဲအတၢ်သူၣ်အိၣ်သးအိၣ်အပူၤန့ၣ်လီၤ.

"တၢ်ဘၣ်တ့သ့ၣ်တဖၣ်ခဲလၢၥ် မ့ၢ်အၢၣ်လီၤအီလီၤအတၢ်အိၣ်တီ အိၣ်လိၤလၢယွၤအတၢ်အဲၣ်အပူၤဒ်န့ၣ်, တၢ်လၢတၢ်ၦဲၤကအိၣ်လၢကစၢ်ယွၤ အတၢ်ဘၣ်တ့တဖၣ်ခဲလၢၥ်အပူၤန့ၣ်လီၤ. မ့ၢ်မူခိၣ်ဖိခဲလၢၥ်အတၢ်သးဖှံလၢ ကမၤလၢၦဲၤတၢ်ဘၣ်တ့ကစၢ်အတၢ်တိၥ်ပၥ်န့ၣ်လီၤ. အဝဲသ့ၣ်သူၣ်ဖှံသးညီလၢ ကလီၣ်ဖျါထီၣ်ကစၢ်ယွၤအလၤအကပီၤဒီး ပၥ်ဖျါထီၣ်အတၢ်စံးထီၣ်ပတြၢၤ အီၤန့ၣ်လီၤ. ဖဲတၢ်အဲၣ်ယွၤအိၣ်ဝဲအဒိၣ်ကတၢၢ်အဖၢမုၢ်န့ၣ်, တၢ်အဲၣ်လိၥ်သး တဂၤဒီးတဂၤန့ၣ် တၢ်နၥ်န့ၣ်အီၤသ့ဝဲဒၣ်န့ၣ်လီၤ. တၢ်လၢကတြီဃၥ် တၢ်မၤဃူလိၥ်ဖိးလိၥ်အသးန့ၣ် တအိၣ်နီတမံၤလၢၤဘၣ်.