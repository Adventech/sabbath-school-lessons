---
title:  ကစၢ်ယွၤအတၢ်သးကညီၤဒီးတၢ်စံၣ်ညီၣ်
date:   24/04/2023
---

ထူၣ်စုညါဒီးတၢ်စံၣ်ညီၣ်ခံမံၤလၢၥ်အံၤ လီၣ်ဖျါထီၣ်လၢကစၢ်ယွၤ မ့ၢ်ၦၤလၢအတီအလိၤဒီးသးကညီၤတၢ်တဂၤန့ၣ်လီၤ. တၢ်သိၣ်တၢ်သီလၢ အဟးဂီၤကွံၥ်ဝဲအံၤ ဃ့က့ၤၦၤတၢ်ဒဲးဘးဖိအတၢ်သံန့ၣ်လီၤ. "တၢ်ဒဲးဘး အဘူးအလဲန့ၣ် မ့ၢ်တၢ်သံလီၤ." တၢ်သးကညီၤစံးဆၢလၢ, "မ့မ့ၢ်ယွၤအတၢ် ဟ့ၣ်န့ၣ် မ့ၢ်တၢ်မူအထူအယိၥ်လၢပကစၢ်ယ့ၣ်ရှူးခ၇ံၥ်အဃိန့ၣ်လီၤ." ကစၢ်ယွၤအတၢ်သိၣ်တၢ်သီအံၤ တၢ်ဆီတလဲကွံၥ်အီၤဒီးတၢ်မၤဟးဂီၤကွံၥ်အီၤ မ့ၢ်သ့ဒီးကစၢ်ခ၇ံၥ်အတၢ်သံလၢဟီၣ်ခိၣ်အဂီၢ်အံၤတလိၣ်လၢၤဝဲဘၣ်န့ၣ်လီၤ. ကစၢ်ခ၇ံၥ်အတၢ်သံဒုးအိၣ်ထီၣ်တၢ်သိၣ်တၢ်သီလၢတၢ်မူအထူအယိၥ်ပူၤဒီး တၢ်သိၣ်တၢ်သီအံၤ မ့ၢ်တၢ်စံၣ်ညီၣ်အဂ့ၢ်ခီၣ်ထံးန့ၣ်လီၤ.

`ဖး လီၣ်ဖျါ ၂၀း၁၂ တက့ၢ်. တၢ်ကစံၣ်ညီၣ်ၦၤဒ်လဲၣ်တကလုၥ် လဲၣ်. ပတၢ်မၤလၢအဂ့ၤန့ၣ် ဘၣ်ထွဲလိၥ်အသးဒီးပတၢ်အုၣ်က့ၤခီၣ်က့ၤ ဒ်လဲၣ်.`

ပတၢ်မၤလီၣ်ဖျါထီၣ်ပတၢ်ဃုထၢဒီးပတၢ်တီတၢ်လိၤတဖၣ်လၢ ယွၤအပူၤန့ၣ်လီၤ. ဒ်အ့းဖ့းစူးပၥ်ဖျါထီၣ်ဝဲအသိး, "အဂ့ၢ်ဒ်အံၤ, သုတုၤလၢ တၢ်အုၣ်က့ၤခီၣ်က့ၤသုလၢတၢ်ဘျုးတၢ်ဖှိၣ်လၢတၢ်နၥ်အဃိလီၤ. ဒီးအဝဲန့ၣ် တမ့ၢ်ဘၣ်လၢသုဃိဒၣ်သုဝဲဘၣ်, မ့ၢ်ယွၤအတၢ်ဟ့ၣ်လီၤ" အ့းဖ့းစူး ၂း၇, ၉. ဘၣ်ဆၣ်ဒီး, ဖဲကစၢ်ခ၇ံၥ်အုၣ်က့ၤခီၣ်က့ၤၦၤအကတီၢ်န့ၣ်, ဆီတလဲကွံၥ်ၦၤ   လီၤ, "အဂ့ၢ်ဒ်အံၤ, ပမ့ၢ်အတၢ်မၤလၢအတ့လီၤဝဲလၢယ့ၣ်ရှူးခ၇ံၥ်အပူၤ, ဒ်သိး ပကမၤတၢ်ဂ့ၤတဖၣ်လၢယွၤကတဲၥ်ကတီၤပၥ်လၢပကလဲၤတၢ်လၢအပူၤန့ၣ်လီၤ.

ပတၢ်မၤဂ့ၤလၢသးစီဆှံအတၢ်ဟ့ၣ်ဂံၢ်ဟ့ၣ်ဘါအပူၤအံၤ, အုၣ်က့ၤ ခီၣ်က့ၤၦၤတသ့ဘၣ်, ဘၣ်ဆၣ်ဒီးအုၣ်အသးလၢပတၢ်နၥ်အံၤ မ့ၢ်အမ့ၢ်အတီ န့ၣ်လီၤ. ကစၢ်ယွၤအတၢ်စံၣ်ညီၣ်လၢအလီၢ်ခံကတၢၢ်အံၤ သုးကွံၥ်တၢ်ပၥ်မၤ အသးခဲလၢၥ်, တၢ်ကမၣ်ခဲလၢၥ်, ဒီးလဲၤနုၥ်လီၤဆူပနီၢ်ခိအပူၤယိၥ်ယိၥ်န့ၣ်  လီၤ. ဖဲတၢ်ဒုးအိၣ်ဖျါထီၣ်ပတၢ်အိၣ်အသးလၢယွၤအမဲၥ်ညါ ဖဲတၢ်စံၣ်ညီၣ် အကတီၢ်အံၤန့ၣ်, E. G. White ဟ့ၣ်ၦၤတၢ်ထံၣ်လၢအဂ့ၤလၢတၢ်သးခု အကစီၣ်ဒီး တၢ်စံၣ်ညီၣ်အံၤဘၣ်ထွဲလိၥ်သးဒ်လဲၣ်ဒ်လဲၣ်အဂ့ၢ်အကျိၤန့ၣ်လီၤ.

တၢ်အနီၢ်နီၢ်တခီ, ကစၢ်ယွၤအၦၤဂီၢ်မုၢ်လၢအဘၣ်တၢ်ပၥ်ပနီၣ်အီၤ လၢအဆၢထၢၣ်ကူသိးထီၣ်တၢ်ဘၣ်အၢဘၣ်သီလၢယွၤအမဲၥ်ညါအံၤ ကဘၣ် အိၣ်မူလၢတၢ်ဆီၣ်လီၤသးအပူၤ ခီဖျိအတၢ်ဟံးဃၥ်ကစၢ်ခ၇ံၥ်အမံၤအဃိန့ၣ် လီၤ. ၦၤလၢအမၤကဆှီအသးလၢတၢ်ဒိကနၣ်တၢ်မ့ၢ်တၢ်တီအံၤ ကအိၣ်ဒီး တၢ်ဆီၣ်လီၤသးအဒိၣ်ကတၢၢ်န့ၣ်လီၤ. အဝဲသ့ၣ်ကွၢ်ကစၢ်ခ၇ံၥ်အတၢ်သကဲး ပဝာ်လၢအဘၣ်အၢတအိၣ်ဘၣ်အံၤဒ်ဘူးဒီး, အဝဲသ့ၣ်တၢ်သးအိၣ်လၢ ကလီၤဂၥ်အီၤန့ၣ်ဒ်ဆူၣ်ထီၣ်, ဒီးကထံၣ်ဝဲလၢအနီၢ်ကစၢ်ဒၣ်ဝဲအတၢ်စီဆှံန့ၣ် ဒ်စှၤလီၤဝဲဒၣ်န့ၣ်လီၤ. ဘၣ်ဆၣ်ဒီး, ဖဲပကဘၣ်သ့ၣ်ညါပတၢ်ဒဲးဘးအတၢ်အိၣ် အသးအကတီၢ်န့ၣ်, ပကဘၣ်သန့ၤထီၣ်ပသးလၢခ၇ံၥ်လၢအမ့ၢ်ပတၢ်တီ တၢ်လိၤ, ပတၢ်စီတၢ်ဆှံဒီးပတၢ်အုၣ်က့ၤခီၣ်က့ၤအဂီၢ်န့ၣ်လီၤ. ပစံးဆၢက့ၤ မုၣ်ကီၤလံၢ်အတၢ်ပၥ်ဒ့ၣ်ပၥ်ကမၢ်ၦၤလၢ ပနီၢ်ကစၢ်ဒၣ်ဝဲတသ့ဘၣ်. ထဲကစၢ်ခ၇ံၥ်တဂၤဧိၤမၤတၢ်ဃ့ကညးလၢပဂီၢ်သ့ဝဲဒၣ်န့ၣ်လီၤ. အဝဲဒုးအိၣ်ဘှီၣ် ၦၤပၥ်တၢ်ကမၣ်ဖိတမ့ၢ်လၢပတၢ်ဂ့ၤအဃိဘၣ်, မ့ၢ်လၢအတၢ်ဂ့ၤဒၣ်ဝဲအဃိ န့ၣ်လီၤ. Testimonies for the Church, vol. 5, pp. 471, 472. ဖဲ E. G. White တၢ်ကွဲးအံၤအဖီခိၣ်, မ့ၢ်နထံၣ်ဘၣ်တၢ်လၢတၢ်သးခုအကစီၣ်ဒီး တၢ်စံၣ်ညီၣ်အံၤ ဘၣ်တၢ်မၤလီၤဖးအီၤတသ့ဘၣ်လၢကျဲဒ်လဲၣ်. တၢ်မုၢ်လၢ် လၢနဒိးန့ၢ်ဘၣ်အီၤလၢနနီၢ်ကစၢ်ဒၣ်နဲအဂီၢ် လၢတၢ်စံၣ်ညီၣ်ဒီးတၢ်သးခု အကစီၣ်အတၢ်စဲဘူးလိၥ်သးအဖီခိၣ်အံၤသ့ဝဲန့ၣ်မ့ၢ်မနုၤလဲၣ်.