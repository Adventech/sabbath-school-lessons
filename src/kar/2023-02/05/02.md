---
title:  စံၣ်ညီၣ်တၢ်အနၣ်၇ံၣ်အခီပညီဒိၣ်ယိၥ်
date:   23/04/2023
---

လံၥ်စီဆှံအလီၢ်ခံကတၢၢ်တဘ့ၣ်, လံၥ်လီၣ်ဖျါအံၤ ပၥ်ဖျါထီၣ် တၢ်ကဲထီၣ်အသးလၢအမ့ၢ်တၢ်ဂ့ၤဒီးတၢ်အၢအတၢ်ထီဒါလိၥ်အသးအဒိၣ် အမုၢ်လၢအယံၥ်တ့ၢ်မးဝဲအံၤန့ၣ်လီၤ. လူၣ်စံၤဖၢၣ် (မုၣ်ကီၤလံၢ်), ကလူးလၢ အပူထီၣ်တၢ်တဂၤကိးတၤတၢ်ဒီးကစၢ်ယွၤအတၢ်တီတၢ်လိၤ, တၢ်တကွၢ်မဲၥ် ဘၣ်တၢ်ဒီးအတၢ်ကူၣ်ဘၣ်ကူၣ်သ့သ့ၣ်တဖၣ်န့ၣ်လီၤ. မုၣ်ကီၤလံၢ်စံးဝဲလၢ ကစၢ်ယွၤန့ၣ် ကွၢ်မဲၥ်တၢ်ဒီးတအိၣ်ဒီးတၢ်တီတၢ်လိၤလၢအတၢ်ပၢတၢ်ြပး တၢ်ဘၣ်တ့သ့ၣ်တဖၣ်အဖီခိၣ်န့ၣ်လီၤ.

`လီၣ်ဖျါ ၁၄း၇, ကွဲးအသးဒ်အံၤ, "ဒီးစံးဝဲလၢအကလုၢ်သီၣ်ဖးဒိၣ်, ပျံၤယွၤဒီးစံးထီၣ်ပတြၢၤအီၤတက့ၢ်. အဂ့ၢ်ဒ်အံၤ, စံၣ်ညီၣ်တၢ်အနၣ်၇ံၣ် ဘၣ်လံ. ဒီးဘူၣ်ထီၣ်ဘါထီၣ်ၦၤလၢအတ့မူခိၣ်, ဒီးဟီၣ်ခိၣ်, ဒီးပီၣ်လဲၣ်, ဒီးထံထီၣ်ပၢၢ်တဖၣ်န့ၣ်တက့ၢ်." ဘၣ်မနုၤလၢအခီပညီအိၣ်ဒိၣ်မးဝဲလၢ တၢ်စံးဘၣ် "တၢ်သးခုကစီၣ်အထူအယိၥ်" အဂ့ၢ်၀ံၤဒီးမူခိၣ်ကလူးတၢတဂၤ အတၢ်ကစီၣ်စံးကတိၤတၢ်ဘၣ်ဃးဒီးကစၢ်ယွၤအတၢ်စံၣ်ညီၣ်န့ၣ်လဲၣ်. ဘၣ်မနုၤလၢ "တၢ်သးခုကစီၣ်အထူအယိၥ်" အံၤ ဘၣ်ဃးလိၥ်အသးဒီး တၢ်စံၣ်ညီၣ်အံၤန့ၣ်လဲၣ်.`

တၢ်သးခုအကစီၣ်ဒီးတၢ်စံၣ်ညီၣ်ခံမံၤလၢၥ်အံၤ အိၣ်ဝဲလၢမူခိၣ်ကလူး တၢတဂၤအတၢ်ကစီၣ်အပူၤဒီး မၤလီၤဖးအီၣ်တသ့ဝဲဘၣ်. မ့တမ့ၢ်လၢ "တၢ်သးခုအကစီၣ်အထူအယိၥ်" အံၤဘၣ်ဒီး, ပတၢ်မုၢ်လၢ်လၢတၢ်စံၣ်ညီၣ် အပူၤအံၤတအိၣ်ဝဲဘၣ်. အနီၢ်နီၢ်န့ၣ်, ဒ်ပကထံၣ်ဘၣ်အီၤအသိး, "တၢ်သးခု ကစီၣ်အထူအယိၥ်" အံၤ မ့ၢ်ပတၢ်မုၢ်လၢ်ထဲတမံၤဧိၤလၢတၢ်စံၣ်ညီၣ်အပူၤအံၤ န့ၣ်လီၤ. လၢတၢ်သးခုကစီၣ်အပူၤန့ၣ် အိၣ်ဃုၥ်ဒီးတၢ်၇ၤလီၤတၢ်စံၣ်ညီၣ် အဂ့ၢ်အကျိၤအံၤလီၤန့ၣ် ပသံကွၢ်အီၤအလီၢ်တအိၣ်ဘၣ်လီၤ.

ဖဲတၢ်စံၣ်ညီၣ်အဆၢကတီၢ်န့ၣ်, ဟီၣ်ခိၣ်လၢအတလီၤကမၣ်ဘၣ် တဖၣ် ကထံၣ်ဝဲလၢကစၢ်ယွၤမၤတၢ်ကိးမံၤဒဲးလၢ ကအုၣ်က့ၤခီၣ်က့ၤၦၤကညီ ကိးဂၤန့ၣ်လီၤ. တၢ်စံၣ်ညီၣ်အံၤ လီၣ်ဖျါထီၣ်ကစၢ်ယွၤအတၢ်တီတၢ်လိၤဒီး တၢ်သးကညီၤန့ၣ်လီၤ. စံးကတိၤတၢ်ဘၣ်ဃးယွၤအတၢ်အဲၣ်ဒီးအတၢ်သိၣ် တၢ်သီအဂ့ၢ်န့ၣ်လီၤ. ကတိၤတၢ်ဂ့ၢ်ဘၣ်ဃးတၢ်သးကညီၤလၢအုၣ်က့ၤခီၣ်က့ၤ တၢ်ဒီးတၢ်စိတၢ်ကမီၤလၢကထုးထီၣ်ကွံၥ်တၢ်အဂီၢ်န့ၣ်လီၤ.

တၢ်စံၣ်ညီၣ်အံၤ မ့ၢ်ယွၤအတၢ်ကူၣ်ထီၣ်ဖးလီၤကျဲတဘိလၢ တၢ်ဒဲးဘး အတၢ်ကီတၢ်ခဲအဂီၢ်န့ၣ်လီၤ. လၢတၢ်ဂ့ၤဒီးတၢ်အၢအတၢ်ဒုးဂ့ၢ်လိၥ်ဘှီလိၥ် အသးလၢတၢ်ဘၣ်တ့အပူၤအံၤန့ၣ်, ကစၢ်ယွၤစံးဆၢက့ၤမုၣ်ကီၤလံၢ်အတၢ်ပၥ် တၢ်ကမၣ်အံၤလၢထူၣ်စုညါအလိၤလီၤ, ဘၣ်ဆၣ်လၢတၢ်စံၣ်ညီၣ်အပူၤအံၤန့ၣ်, အဝဲလီၣ်ဖျါထီၣ်လၢအမၤတ့ၢ်တၢ်ကိးမံၤဒဲးလၢကအုၣ်က့ၤခီၣ်က့ၤၦၤဒီး ဆှၢၦၤဆူထူၣ်စုညါအလိၤန့ၣ်လီၤ.

မူခိၣ်လံၥ်ကွဲးနီၣ်လၢအလီၤတံၢ်လီၤဆဲးအံၤ အိးထီၣ်ပၥ်အသးန့ၣ် လီၤ. မ့ၢ်လၢပလုၢ်ၦ့ၤဒိၣ်မးလၢယွၤမဲၥ်ညါဃိ, တၢ်ဘၣ်တ့ခဲလၢၥ်ခဲဆ့ ကွၢ်ထံတၢ်ဃုထၢလၢပမၤအီၤခီဖျိသးစီဆှံအတၢ်ဟံးစုနဲၣ်ကျဲဒီး တၢ်အုၣ်က့ၤ ခီၣ်က့ၤခီဖျိကစၢ်ခ၇ံၥ်အတၢ်သံလၢထူၣ်စုညါအလိၤန့ၣ်လီၤ.

ဖး စံးထီၣ်ပတြၢၤ ၅၁း၁-၄ လီၤတံၢ်လီၤဆဲး, လီၤဆီဒၣ်တၢ်ဖဲအဆၢဖိ ၄ န့ၣ်တက့ၢ်. လံၥ်စီဆှံဆၢသ့ၣ်တဖၣ်အံၤ လီၣ်ဖျါထီၣ်တၢ်လၢ အဘၣ်ဃးဒီး တၢ်စံၣ်ညီၣ်အတၢ်တိၥ်ပၥ်အဂ့ၢ်အကျိၤန့ၣ်ဒ်လဲၣ်.