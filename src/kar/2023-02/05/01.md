---
title:  တၢ်စံၣ်ညီၣ်အတၢ်ကစီၣ်လၢအဂ့ၤ
date:   22/04/2023
---

### တၢ်မၤလိတနွံအံၤအဂီၢ်ဖး
လီၣ်ဖျါ ၁၄း၇း  စံးထီၣ်ပတြၢၤ ၅၁း၁-၄;  လီၣ်ဖျါ ၂၀း၁၂;  ဒၤနံးယ့လး ၇း၉, ၁၄, ၂၆;  လီၣ်ဖျါ ၄း၂-၄;  လီၣ်ဖျါ ၅း၁-၁၂ တက့ၢ်.

> <p>တၢ်ကလုၢ်ထူ</p>
> "ဒီးစံးဝဲလၢ အကလုၢ်သီၣ်ဖးဒိၣ်, ပျံၤယွၤဒီးစံးထီၣ်ပတြၢၤအီၤ တက့ၢ်. အဂ့ၢ်ဒ်အံၤ, စံၣ်ညီၣ်တၢ်အနၣ်၇ံၣ်ဘၣ်လံ. ဒီးဘူၣ်ထီၣ်ဘါထီၣ် ၦၤလၢ အတ့မူခိၣ်, ဒီးဟီၣ်ခိၣ်, ဒီးပီၣ်လဲၣ်, ဒီးထံထီၣ်ပၢၢ်တဖၣ်န့ၣ်တက့ၢ်" (လီၣ်ဖျါ ၁၄း၇).

လၢလံၥ်စီဆှံအပူၤန့ၣ် တၢ်ပၥ်ဖျါအိၣ်ဝဲတြၢၤကလၥ်လၢ ကစၢ်ယွၤန့ၣ် မ့ၢ်ကစၢ်လၢအစံၣ်ညီၣ်တၢ်, တယံၥ်ဘၣ်ဒီး, လၢကျဲတဘိဘိအပူၤအံၤ တၢ်စံၣ်ညီၣ်ကတုၤဝဲ, ဒီးကစၢ်ယွၤအနီၢ်ကစၢ်ဒၣ်ဝဲကပၢဆှၢတၢ်လၢ "တၢ်စံၣ်ညီၣ်ဟီၣ်ခိၣ်" အံၤအဂီၢ်န့ၣ်လီၤ. (၁မိၤၡွ ၁၈း၂၅;  ကွၢ်စ့ၢ်ကီး စံးထီၣ်ပတြၢၤ ၅၈း၁၁;  စံးထီၣ်ပတြၢၤ ၉၄း၂;  စံးထီၣ်ပတြၢၤ ၉၈း၉) တက့ၢ်. ဒ်စီၤပီလူးကွဲးဝဲအသိး, "မၤသးဒ်န့ၣ်ဒီး, ပဘၣ်ဟ့ၣ်တၢ်စံးဆၢလၢယွၤလၢ ပကစၢ်ဒၣ်ပဝဲအဂ့ၢ်ကိးဂၤဒဲးလီၤ" ၇ိမ့ၤ ၁၄း၁၂.

လီၤပျံၤလီၤဖုးဝဲမးတမ့ၢ်ဘၣ်ဧါ. ပဘၣ်ဟ့ၣ်တၢ်စံးဆၢလၢယွၤ အမဲၥ်ညါ, ယွၤလၢအသ့ၣ်ညါတၢ်ကိးမံၤဒဲးတဂၤ, "ကဒုးဟဲကယဲၢ်တၢ်မၤ အိၣ်ဒီးတၢ်ခူသူၣ်ခဲလၢၥ်, ဂ့ၤမ့ၢ်ဂ့ၤအၢမ့ၢ်ဂ့ၤ, ဆူတၢ်စံၣ်ညီၣ်အပူၤန့ၣ်လီၤ" (စံၣ်တဲၤတဲလီၤတၢ် ၁၂း၁၄).

ဘၣ်ဆၣ်ဒီး, တၢ်စံၣ်ညီၣ်အံၤ လီၣ်ဖျါထီၣ်ကစၢ်ယွၤအတၢ်ဂ့ၤတၢ်၀ါ ဒီးတၢ်သးကညီၤဒီးအဝဲမ့ၢ်ၦၤလၢအတီဒီးအိၣ်ဒီးတၢ်သးကညီၤလၢၦၤဘၣ် တၢ်အုၣ်က့ၤခီၣ်က့ၤအီၤ ဒီးၦၤလီၤမၢ်သ့ၣ်တဖၣ်ခံဖုလၢၥ်အဂီၢ်န့ၣ်လီၤ.

တနွံအံၤပကဃုကွၢ်တၢ်ဂ့ၢ်မိၣ်ၦၢ်လၢ အဘၣ်ဃးဒီးတၢ်စံၣ်ညီၣ်အံၤ ဒိၣ်ယိၥ်အါထီၣ်တစဲးလၢအတၢ်ဘၣ်ထွဲဒီးတၢ်ထီဒါလိၥ်အသးလၢတၢ်ဘၣ်တ့ သ့ၣ်တဖၣ်အကျါ ဒီးပကကွၢ်တၢ်လၢအဘၣ်ဃးဒီးကစၢ်ယွၤအၦၤအိၣ်တီ အိၣ်လိၤသ့ၣ်တဖၣ်အတၢ်လဲၤခီဖျိလၢ "တၢ်စံၣ်ညီၣ်လၢအကဟဲ" အံၤအဂီၢ် န့ၣ်လီၤ.