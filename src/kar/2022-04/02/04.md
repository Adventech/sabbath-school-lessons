---
title:  “သုတသံဒီးသုတသံဘၣ်ဘၣ်”
date:  04/10/2022
---

`ဖး ၁မိၤၡ့ ၃း၄ တက့ၢ်. ကျဲလီၤဆီအါမးမနုၤတဖၣ်လၢ တၢ်လီတၢ်ဒ်အံၤ အသိး ဘၣ်တၢ်မၤကဒါက့ၤအီၤတလီၢ်လီၢ်လၢကိးစိၤဒဲးန့ၣ်လဲၣ်.`

တၢ်လီတၢ်၀့ၤလၢအဘၣ်တၢ်ပၥ်ဖျါထီၣ်အီၤလၢ အိၣ်ၦဲၤဒီးအစိကမီၤတခါ အံၤဘၣ်တၢ်ထံၣ်န့ၢ်အီၤလၢသးသမူသံတသ့ဘၣ်အတၢ်နၥ်လၢၦၤနၥ်ညီနုၢ်အီၤ အပူၤန့ၣ်လီၤ. တၢ်စူၢ်တၢ်နၥ်တခါအံၤ မ့ၢ်တၢ်ဘူၣ်တၢ်ဘါဒီးတၢ်ဆိကမိၣ်လၢပျၢၤ အါမးတဖၣ်အခီၣ်ထံးခီၣ်ဘိန့ၣ်လီၤ. လၢအဲၤကူပတူးလၢပျၢၤအပူၤ, တၢ်အံၤ ဟ့ၣ်ဂံၢ်ဟ့ၣ်ဘါတၢ်ပၥ်ကီၤညီနုၢ်ၦၤသံအစိၣ်ဒီးၦၤသ့ၦၤဘၣ်လၢအတ့ၦၤသံ အလီၢ်လၢပထံၣ်ဘၣ်ပဝဲဒ် pyramids   (တၢ်သူၣ်ထီၣ်လၢၦၤခူၣ်လီၤစီၤပၤဒီး နီၢ်ပၤမုၣ်အဂီၢ်အသိးန့ၣ်လီၤ).

တၢ်ထံၣ်ဆိကမိၣ်တၢ်အံၤ ကဲထီၣ်ဝဲစ့ၢ်ကီးၦၤဟ့းလ့ၣ်ဖိအတၢ်ကူၣ်တၢ်ဆး အလၢၢ်ထူၣ်ခိၣ်ကျၢၢ်တခါန့ၣ်လီၤ. အဒိ, လၢ Plato ကမျၢၢ်အထံကီၢ်အပူၤ, Socrates သံကွၢ် Glaucon  - “နတသ့ၣ်ညါနဲလၢ ပသးသမူအံၤသံတသ့ ဘၣ်ဒီးဟးဂီၤဝဲတသ့နီတဘျီဘၣ်န့ၣ်ဘၣ်ဧါ.” လၢ Plato’s Phaedo  အပူၤ, ှသခမၠအန  ဂ့ၢ်လိၥ်ဝဲလၢတၢ်ကတိၤတမံၤဃီၤအပူၤဒီးစံးဝဲ, “သးသမူအံၤသံတသ့ ဘၣ်, ဒီးပသးသမူတဖၣ်အံၤကအိၣ်ဒံးဒၣ်ဝဲလၢပျုၤပူၤသၦၢ်တၢၢ်န့ၣ်လီၤ.” တၢ်ဆိကမိၣ်တၢ်ဒီးတၢ်ထံၣ်န့ၢ်တၢ်တဖၣ်အံၤ အိၣ်သူၣ်လီၤအသးဒီးဂုၤထီၣ်ပသီ ထီၣ်ဝဲလၢၦၤမုၢ်နုၥ်ဖိတဖၣ်အလုၢ်အလၢ်ပူၤအါမး ဒီးလၢခရံၥ်အၦၤတၢ်မၢဖိလၢပျၢၤ အကျါဒၣ်လဲၥ်န့ၣ်လီၤ. ဘၣ်ဆၣ်တၢ်တဖၣ်အံၤ စးထီၣ်အိၣ်တ့ၢ်ဝဲယံၥ်ဒိၣ်န့ၢ်တၢ် အံၤ, လၢဧ့ၤဒ့ၣ်တၤသၣ်အလီၢ်ပူၤ လၢမုၣ်ကီၤလံၢ်အကစၢ်ဒၣ်ဝဲဒုးအိၣ်ထီၣ်တ့ၢ်ဝဲ န့ၣ်လီၤ.

ဖဲဧ့ၤဒ့ၣ်အတၢ်လ့ပစီအကံၢ်ပူၤအခါ, မုၣ်ကီၤလံၢ်ဒုးလီၤတံၢ်နီၢ်အံၣ်အုလၢ “သုတသံဒီးသုတသံဘၣ်ဘၣ်လီၤ” (၁မိၤၡ့ ၃း၄) န့ၣ်လီၤ. လၢတၢ်စံးကတိၤ ဖျါထီၣ်တၢ်လီၤတံၢ်လီၤဆဲးအပူၤအံၤ, မုၣ်ကီၤလံၢ်ပၥ်ဖျါထီၣ်အတၢ်ကတိၤလၢ ယွၤအတၢ်ကတိၤအဖီခိၣ်န့ၣ်လီၤ.

`လၢတၢ်လီၤဆီလိၥ်သးဒီးသးသမူသံတသ့ဘၣ်အပူၤ, လံၥ်စီဆှံအဆၢဖိ တဖၣ်အံၤသိၣ်လိၦၤတၢ်မနုၤလဲၣ်, ဒီးလံၥ်စီဆှံအဆၢဖိတဖၣ်အံၤပသူအီၤသ့လၢ ပကပၢၢ်ဆၢတၢ်လီတၢ်၀့ၤအံၤဒ်လဲၣ်. (စံးထီၣ်ပတြၢၤ ၁၁၅း၁၇း  ယိၤဟၣ် ၅း၂၈, ၂၉း  စံးထီၣ်ပတြၢၤ ၁၄၆း၄း  မးသဲ ၁၀း၂၈း  ၁ကရံၣ်သူး ၁၅း၅၁-၅၈).`

မုၣ်ကီၤလံၢ်အတၢ်နၥ်ဘၣ်ဃးသးသမူသံတသ့ဘၣ်အံၤ အိၣ်ဝဲထီဘိ, လၢပဆၢပကတီၢ်အံၤဒၣ်လဲၥ်န့ၣ်လီၤ. လံၥ်အတၢ်ကွဲးသးတဖၣ်, တၢ်ဂီၤမူတဖၣ် TV ကွဲၤဟူဖျါအတၢ်ရဲၣ်လီၤကျဲၤလီၤတဖၣ်ခဲလၢၥ် ဟ့ၣ်ဂံၢ်ဟ့ၣ်ဘါဆီၣ်ထွဲဒံးဒၣ် တၢ်ထံၣ်အံၤအခဲလၢ, ဖဲပသံအခါ, ပလဲၤခီဂၥ်ကွံၥ်ဒၣ်တၢ်လီၢ်လၢအိၣ်ဒီး တၢ်သ့ၣ်ညါအဂၤတတီၤအအိၣ်န့ၣ်လီၤ. တၢ်လၢအကမၣ်တခါအံၤ ဘၣ်တၢ် စံးကတိၤလီၤအီၤလၢခရံၥ်ဖိအစီၢ်နီၤခိၣ် ခီဖျိလၢသရၢ်ကွၢ်တၢ်တဖၣ်အံၤစ့ၢ်ကီးန့ၣ် မ့ၢ်တၢ်လၢအလီၤသးအုးဆံးဒိၣ်လဲၣ်. စဲးအ့ၣ်ပီညါဒၣ်လဲၥ် ပၥ်ဃုၥ်ပၥ်ဂီၢ်ဝဲစ့ၢ်ကီး န့ၣ်လီၤ. ကရၢကရိအိၣ်ဝဲတခါလၢကီၢ်အမဲရံၤကၣ် လၢကျဲးစၢးဒုးအိၣ်ထီၣ် စဲးဖီကဟၣ်အတၢ်သ့တၢ်ဘၣ်လၢ, အစံးဖျါထီၣ်ဝဲ, ဒုးထံၣ်လိၥ်သးဒီးၦၤလၢအသံ တဖၣ်န့ၣ်သ့ဝဲ, ၦၤလၢအဝဲသ့ၣ်နၥ်ဝဲလၢအိၣ်မူဒံးဝဲဒ် PMPs, “Postmaterials persons” န့ၣ်လီၤ. တၢ်လၢအကမၣ်တခါအံၤ အိၣ်ထီၣ်ဝဲသကုၤဆးဒးအဃိ, တၢ်လီတၢ်၀့ၤအံၤ ကမၤတၢ်အဒိၣ်အမုၢ်တုၤလီၤလၢၦၤကညီအတၢ်အိၣ်မူလၢ လီၢ်ခံကတၢၢ်တစုအံၤန့ၣ် ပကမၢကမၣ်အလီၢ်တအိၣ်ဘၣ်.

လၢကျဲမနုၤတဖၣ်အပူၤ မ့ၢ်တၢ်လီတၢ်၀့ၤအံၤ ဘၣ်တၢ်ပၥ်ဖျါထီၣ်အီၤလၢ နကစၢ်ဒၣ်နဲအလုၢ်အလၢ်ပူၤဧါ. ဘၣ်မနုၤအဃိလၢပကဘၣ်သန့ၤပသးလၢ ယွၤအကလုၢ်ကထါအဖီခိၣ်ဒိၣ်န့ၢ်ဒံးတၢ်လၢပတၢ်ဆိကမိၣ်တဲဘၣ်ၦၤန့ၣ်လဲၣ်.