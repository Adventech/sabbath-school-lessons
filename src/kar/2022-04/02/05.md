---
title:  တၢ်ဒဲးဘးအဘူးအလဲတဖၣ်
date:  05/10/2022
---

`လၢအိၣ်သူၣ်လီၤအသးလၢ ၁မိၤၡ့ ၃း၇-၁၉ ဒီး ရိမ့ၤ ၅း၁၂ အဖီခိၣ်န့ၣ်, တၢ်ဒဲးဘးအဘူးအလဲအခိၣ်ကျၢၢ်န့ၣ် မ့ၢ်တၢ်မနုၤတဖၣ်လဲၣ်.`

ခီဖျိလၢဂုၢ်အတၢ်ကတိၤသ့ကတိၤဘၣ်လၢအထုးန့ၢ်ၦၤသူၣ်ၦၤသးအဃိ, နီၢ်အံၣ်အုတဆၢမုၢ်လၢ်ဝဲလၢ ကျဲလၢအဝဲလူၤပိၥ်ထွဲဝဲအံၤ ကဆှၢအီၤဆူအဘူးအလဲ ဒိၣ်မးအအိၣ်န့ၣ်ဘၣ်. လၢအကစၢ်ဒၣ်ဝဲအပူၤ, တၢ်အီၣ်အတၢ်မၤလၢသ့ၣ်လၢ အဘၣ်တၢ်တြီဃၥ်အီၤအသၣ်အံၤ တမ့ၢ်ဝဲဒ်တၢ်အဒိၣ်အမုၢ်ဒ်တၢ်လၢအဘၣ်တၢ်ဒိ လီၤအီၤနီၢ်နီၢ်ဘၣ်. ခီဖျိလၢတၢ်တဒိကနၣ်တၢ်အတၢ်မၤဒ်အံၤတခါအဃိ, နီၢ်အံၣ်အု မၤဟးဂီၤကွံၥ်အတၢ်သးတီဒီးယွၤ ဒီးဒိးန့ၢ်ဘၣ်တၢ်ပၥ်လီၤအတၢ်သးတီတခါဒီး မုၣ်ကီၤလံၢ်န့ၣ်လီၤ.

၁မိၤၡ့ (၃) ပၥ်ဖျါန့ၢ်ၦၤစီၤအၤဒၣ်ဒီးနီၢ်အံၣ်အုအတၢ်လီၤကမၣ်ဒီးအဘူး အလဲလၢလီၤသးအုးအဒိၣ်ကတၢၢ်တနီၤအဂ့ၢ်န့ၣ်လီၤ. လၢတၢ်စူၢ်တၢ်နၥ်အတၢ် ထံၣ်တခါအပူၤ, ၦၤခံဂၥ်လၢၥ်အံၤ ဘၣ်တၢ်မၤနၢၤကွံၥ်အဝဲသ့ၣ်ဒီး Theophobia  တၢ်ဆါတခါလၢ (တၢ်ပျံၤဘၣ်ယွၤ) ပၥ်ခူသူၣ်အသးလၢအီၤန့ၣ်လီၤ (၁မိၤၡ့ ၃း၈). လၢဒိးန့ၢ်ဘၣ်တၢ်သးတထံတနၢဘၣ်အပူၤ, အဝဲသ့ၣ်မဲၥ်ဆှးလီၤက့ၤအသး ဒီးစးထီၣ်ပၥ်ဒ့ၣ်ပၥ်ကမၣ်လိၥ်သးလၢတဂၤဒီးတဂၤအလိၤန့ၣ်လီၤ (၁မိၤၡ့ ၃း၇, ၉-၁၃). လၢနီၢ်ခိအတၢ်အိၣ်သးအပူၤ, အဝဲသ့ၣ်အကပၢၤဆူ, တူၢ်ဘၣ်တၢ်ဆူး တၢ်ဆါ, ဒီးလၢအကတၢၢ်န့ၣ် ဘၣ်သံဝဲဒၣ်န့ၣ်လီၤ (၁မိၤၡ့ ၃း၁၆-၁၉). ဒီးလၢ အဘၣ်ထွဲလိၥ်သးဒီးသးသမူအတၢ်ဘၣ်တ့အတၢ်ထံၣ်အပူၤန့ၣ်, န့ဆၢၣ်အဟီၣ်ခိၣ် ဒီတဖျၢၣ်အၢထီၣ်သီထီၣ်ဒီးဟးဂူၥ်ဟးဂီၤကွံၥ်ဝဲဒၣ်န့ၣ်လီၤ (၁မိၤၡ့ ၃း၁၇, ၁၈).

ဧ့ၤဒ့ၣ်တၤသၣ်အလီၢ်အတၢ်ဃံတၢ်လၤဒီးအတၢ်မုၥ်တၢ်ပၢၤ တမ့ၢ်လၢၤ ဒ်အကဘၣ်မ့ၢ်ဝဲအသိးနီတဘျီလၢၤဘၣ်. “ဒ်အဝဲသ့ၣ်ထံၣ်ဘၣ်ဖီအတၢ်လီၤညွံး  လီၤဘဲဒီး သ့ၣ်လၣ်လီၤဆှုလီၤပလ့ၤကွံၥ်ဝဲအတၢ်ပနီၣ်အဆိကတၢၢ်အသိး, စီၤအၤဒၣ်ဒီးအမါကအုကစွါဒိၣ်န့ၢ်ဒံးၦၤကညီအတၢ်ကအုကစွါလၢအဝဲသ့ၣ် ဘၣ်သဂၢၢ်ဒီးတၢ်သံန့ၣ်လီၤ. ဖီတဖၣ်လၢအဂံၢ်စၢ်ဒီးဟးဂီၤညီလီၤမၢ်ကွံၥ်ဝဲအံၤ မ့ၢ်တၢ်သူၣ်အုးသးအုးအဂ့ၢ်နီၢ်နီၢ်တခါ, ဘၣ်ဆၣ်ဖဲသ့ၣ်လၢအဂ့ၤတဖၣ် မၤလီၤဆှု ကွံၥ်အလၣ်တဖၣ်တခါ, တၢ်မၤအသးအံၤ ဒုးအိၣ်ထီၣ်တၢ်ဖျါဂ့ၤဒိၣ်မးလၢ အသးပူၤ ဘၣ်ဃးတၢ်ဂ့ၢ်နီၢ်နီၢ်လၢတၢ်သံအံၤ မ့ၢ်သးသမူဒီးတၢ်မူကိးကလုၥ်ဒဲး ကဘၣ်လဲၤခီဖျိဘၣ်ဝဲန့ၣ်လီၤ.” E. G. White, Patriarchs and Prophets, p. 62.

လၢဘၣ်ဆိကတီၢ်အိၣ်မူဝဲအတၢ်ထံၣ်အပူၤ, စီၤအၤဒၣ်ဒီးနီၢ်အံၣ်အုတသံ တထံၣ်ဃီဘၣ်, ဘၣ်ဆၣ်စးထီၣ်လၢမုၢ်တနံၤဃီအတီၢ်ပူၤန့ၣ်, တၢ်သံအတၢ် စံၣ်ညီၣ်လီၤဘၣ်လၢအဝဲသ့ၣ်အလိၤန့ၣ်လီၤ. ယွၤစံးဘၣ်စီၤအၤဒၣ်, “နကအီၣ် တၢ်ဒီးနမဲၥ်ကပၢၤန့ၣ် တုၤနက့ၤက့ၤဆူဟီၣ်ခိၣ်လၥ်လီၤ. အဂ့ၢ်ဒ်အံၤ, တၢ်ဟံးန့ၢ် နၤလၢအီၤလီၤ. အဂ့ၢ်ဒ်အံၤ, နမ့ၢ်ဟီၣ်ခိၣ်ကမူၣ်, ဒီးနကက့ၤက့ၤဆူဟီၣ်ခိၣ်ကမူၣ် လီၤ” (၁မိၤၡ့ ၃း၁၉). တၢ်လီၤကမၣ်ဟဲစိၥ်န့ၢ်အဘူးအလဲလၢ လီၤသးအုးဒိၣ်မး သၦၢ်တၢၢ်ဆူၦၤကညီခဲလၢၥ်အအိၣ်န့ၣ်လီၤ. ၦၤတၢ်မၢဖိစီၤပီလူးတဲနၢ်ပၢၢ်ၦၤလၢ, “မ်ဒ်န့ၣ်ဒီး ဒ်တၢ်ဒဲးဘးဟဲနုၥ်ဆူဟီၣ်ခိၣ်ချၢလၢၦၤတဂၤအဃိ, ဒီးတၢ်သံတၢ်ၦၢ် လၢတၢ်ဒဲးဘးအဃိအသိးန့ၣ်, ဒီးဒ်န့ၣ်အသိး ၦၤခဲလၢၥ်မၤတ့ၢ်တၢ်ဒဲးဘးသတးဒီး, ၦၤခဲလၢၥ်ဘၣ်တၢ်သံတၢ်ၦၢ်” (ရိမ့ၤ ၅း၁၂).

တၢ်လီၤသးအုးဒီးတၢ်ဆူးတၢ်ဆါအတၢ်မၤအသးအံၤ မ့ၢ်ဝဲဒၣ်ဒ်ၦၤကညီ မၤတ့ၢ်ဝဲကိးစိၤဒဲးအသိး, ပဝဲလၢမုၢ်မဆါတနံၤအံၤ တူၢ်ဘၣ်တၢ်လၢအမၤတ့ၢ် အသးလၢဧ့ၤဒ့ၣ်တၤသၣ်အလီၢ်ပူၤအဘူးအလဲတဖၣ်န့ၣ်လီၤ. တၢ်မၤအသး တဖၣ်အံၤ ပလဲၤခီဖျိဘၣ်ပဝဲအိၣ်ဒီးတၢ်မၤနၢၤသ့အံၤန့ၣ် မ့ၢ်လၢယ့ၣ်ၡူးဒီး ထူၣ်စုညါအဃိ, ပအိၣ်ဒီးတၢ်မူအထူအယိၥ်အတၢ်မုၢ်လၢ်လၢဟီၣ်ခိၣ်တဖျၢၣ်အပူၤ ဖဲလၢတၢ်ဒဲးဘးတဟဲအိၣ်ထီၣ်ဝဲနီတဘျီလၢၤဘၣ်အဃိ ပကဘၣ်စံးဘျုးဆၢက့ၤ ယွၤဆံးဒိၣ်လဲၣ်.

ဒ်ပပၥ်ဖျါထီၣ်နီၢ်အံၣ်အုအတၢ်မၤလိလၢ အလီၤသးအုးအဖီခိၣ်အသိး, တၢ်မၤလိမနုၤတဖၣ်လၢပမၤလိဘၣ်ပဝဲလၢတၢ်မၤအသးအံၤအအိၣ်ဘၣ်ဃး ပကစၢ်ဒၣ်ဝဲအတၢ်မၤလၢအကမၣ်တဖၣ်အဘူးအလဲန့ၣ်လဲၣ်.