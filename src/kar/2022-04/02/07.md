---
title:  တၢ်ဆိကမိၣ်ဆူညါအဂီၢ်
date:  07/10/2022
---

ဖး E. G. White အလံၥ်, “The Temptation and Fall,” pp. 52-62 ဒီး The Plan of Redemption,” pp. 63-70,  လၢ Patriarchs and Prophets; “The Knowledge of Good and Evil,” pp. 23-27, လၢ Education အပူၤတက့ၢ်.

လၢအပူၤကွံၥ်စှၤနံၣ်အပူၤ, တၢ်ဃုသ့ၣ်ညါတၢ်ဘၣ်ဃးတၢ်လၢၦၤကိးဝဲ ဘူးထီၣ်လၢတၢ်သံအတၢ်မၤလိတဖၣ် Near Death Experiences (NDEs) ဘၣ်တၢ်မၤတ့ၢ်ဝဲန့ၣ်လီၤ. တၢ်မနုၤမၤအသးဒီးၦၤတဖၣ်လၢ “တၢ်သံ” လၢသးအတၢ်စံၣ်အိၣ်ပတုၥ်ဝဲ, ဒီးအဝဲသ့ၣ်တသါလၢၤဘၣ်အဂ့ၢ်န့ၣ်လီၤ. ဘၣ်ဆၣ်သနၥ်က့, လၢခံအဝဲသ့ၣ်မူထီၣ်ကဒါက့ၤဝဲ, ဘၣ်ဆၣ်သးသမူအံၤ ဒံ၀့ၤဒံ၀ီၤဝဲလၢဘီမုၢ်အိၣ်တၢ်အဂၤတဘ့ၣ်အလီၢ် လၢပူလီၤဆီဒိၣ်မးတဖၣ် ဒီးထံၣ်လိၥ်သးဒီးတၢ်ကပီၤအနီၢ်ခိတဂၤန့ၣ်လီၤ. ၦၤတနီၤစံးကတိၤတၢ်ဘၣ်ဃး အတၢ်ထံၣ်လိၥ်သးဒီးဘူးတံၢ်လၢအသံတ့ၢ်ယံၥ်မးလံတဖၣ်ဒၣ်လဲၥ်န့ၣ်လီၤ. ၦၤအါဂၤ, လၢခရံၥ်ဖိအကျါတဖၣ်ဒၣ်လဲၥ်, လၢတနၢ်ပၢၢ်တၢ်မ့ၢ်တၢ်တီဘၣ်ဃး တၢ်သံအဂ့ၢ်, နၥ်ဝဲလၢပူတဖၣ်အံၤအုၣ်အသးအါဒိၣ်ဝဲလၢသးသမူသံတသ့ ဘၣ်န့ၣ် အိၣ်ဝဲန့ၣ်လီၤ. ဘၣ်ဆၣ်သနၥ်က့ (ဒီးတၢ်အံၤကြၢးမ့ၢ်တၢ်ဟ့ၣ်ပလီၢ်လၢ အဖျါဂ့ၤကတၢၢ်လၢတၢ်တမံၤအံၤကမၣ်ဝဲန့ၣ်လီၤ), ၦၤအါဂၤလၢအအိၣ်ဒီး တၢ်မၤလိတဖၣ်အံၤ စံးဝဲလၢသးသမူတဖၣ်လၢအဝဲသ့ၣ်ထံၣ်ဘၣ်ဝဲဖဲ NDEs ဟ့ၣ်အဝဲသ့ၣ်တၢ်ကတိၤလၢမၤမုၥ်အသးတဖၣ်, တၢ်စံးတၢ်ကတိၤလၢအဂ့ၤတဖၣ် ဘၣ်ဃးဒီးတၢ်အဲၣ်တၢ်ကွံ, တၢ်မုၥ်တၢ်ပၢၤ, ဒီးတၢ်ဂ့ၤတၢ်၀ါန့ၣ်လီၤ. ဘၣ်ဆၣ် အဝဲသ့ၣ်တနၢ်ဟူဘၣ်တၢ်နီတမံၤဘၣ်ဃးခရံၥ်အတၢ်အုၣ်က့ၤခီၣ်က့ၤအဂ့ၢ်, ဘၣ်ဃးတၢ်ဒဲးဘးအဂ့ၢ်, ဒီးဘၣ်ဃးတၢ်စံၣ်ညီၣ်အဂ့ၢ်န့ၣ်ဘၣ်. ဖဲဒိးန့ၢ်ဘၣ် တၢ်မၤမုၥ်သးတခါလၢ ခရံၥ်ဖိအတၢ်သံ၀ံၤအလီၢ်ခံအခါ, တကြၢးလၢအဝဲသ့ၣ် ဒိးန့ၢ်ဘၣ်ခရံၥ်ဖိအတၢ်သိၣ်လီၤသီလီၤတၢ်အခီၣ်ထံးခီၣ်ဘိဆံးကိၥ်ဖိတခါ အစှၤ ကတၢၢ်ဃုၥ်ဒီးတၢ်နၥ်အံၤဘၣ်န့ၣ်လဲၣ်. ဘၣ်ဆၣ်, တၢ်လၢအဝဲသ့ၣ်ဘၣ်တၢ် သိၣ်လိအီၤန့ၣ် အါတက့ၢ်ဖျါလီၤဂၥ်ဒီးစိၤအသီတဖုအတၢ်နၥ်လၢအလီၤတံၢ် လီၤဆဲးတခါ, လၢပတဲနၢ်ပၢၢ်အီၤလၢဘၣ်မနုၤအဃိလဲၣ်န့ၣ်သ့ဝဲ, လၢတၢ်ဂ့ၢ်အါမံၤ အပူၤ, အဝဲသ့ၣ်ဟဲလၢလီၢ်ယံၤစှၤဝဲလၢအသးကလီၤပလိၥ်လိၥ်သးဒီးခရံၥ်ဒိၣ်န့ၢ် အဝဲသ့ၣ်တချုးဒိးန့ၢ်ဘၣ် “တၢ်သံ” န့ၣ်လီၤ. လၢန့ၣ်အမဲၥ်ညါ, ဘၣ်မနုၤအဃိ ၦၤခရံၥ်ဖိတဖၣ်နၥ်တၢ်လၢအဝဲသ့ၣ် NDEs မ့ၢ်ခရံၥ်ဖိအမူခိၣ်အတၢ်ထံၣ်ဆိတခါ, လၢတဒိးန့ၢ်ဘၣ်ခရံၥ်ဖိအတၢ်စူၢ်တၢ်နၥ်နီတမံၤနီတဘျီ ဖဲအိၣ်ဝဲဖဲန့ၣ်အခါ, ဒ်ထီဒါလိၥ်သးဒီးစိၤအသီအတၢ်သူၣ်ဟူးသးဂဲၤဖးဒိၣ်တခါန့ၣ်လဲၣ်. တၢ်စံးဆၢ အံၤမ့ၢ်ဝဲ, အဝဲသ့ၣ်ဘၣ်တၢ်လီန့ၢ်အီၤဒီးၦၤတဂၤဃီလၢအလီန့ၢ်နီၢ်အံၣ်အုလၢ ဧ့ၤဒ့ၣ်အပူၤ, ဒီးဒ်တၢ်လီတၢ်၀့ၤတမံၤဃီအသိးစ့ၢ်ကီးန့ၣ်လီၤ (ကွၢ်တၢ်မၤလိ ၁၁).