---
title:  တၢ်သံတၢ်ၦၢ်လၢတၢ်ဒဲးဘးဟီၣ်ခိၣ်တဖျၢၣ်အံၤအပူၤ
date:  01/10/2022
---

### တၢ်မၤလိတနွံအံၤအဂီၢ်ဖ
၁မိၤၡ့ ၂း၁၆, ၁၇း  ၃း၁-၇း  စံးထီၣ်ပတြၢၤ ၁၁၅း၁၇း  ယိၤဟၣ် ၅း၂၈, ၂၉း  ရိမ့ၤ ၅း၁၂း  ၂ကရံၣ်သူး ၅း၂၁.

> <p>တၢ်ကလုၢ်ထူ</p>
> “မ်ဒ်န့ၣ်ဒီး ဒ်တၢ်ဒဲးဘးဟဲနုၥ်ဆူဟီၣ်ခိၣ်ချၢလၢ ၦၤတဂၤအဃိ, ဒီးတၢ်သံတၢ်ၦၢ်လၢ တၢ်ဒဲးဘးအဃိအသိးန့ၣ်, ဒီးဒ်န့ၣ်အသိး ၦၤခဲလၢၥ် မၤတ့ၢ်တၢ်ဒဲးဘးသတးဒီး, ၦၤခဲလၢၥ်ဘၣ်တၢ်သံတၢ်ၦၢ်,” (ရိမ့ၤ ၅း၁၂).

ခရံၥ်မ့ၢ်ယွၤအခၢၣ်စး ခီဖျိၦၤလၢယွၤဟဲစိၥ်န့ၢ်မူဟီၣ်ကယၢဒီးဟီၣ်ခိၣ်အံၤ လၢဟဲအိၣ်ထီၣ်ဝဲန့ၣ်လီၤ (ယိၤဟၣ် ၁း၁-၃, ၁၀း  ကလီးစဲ ၁း၁၆း  ဧ့ၤဘြံၤ ၁း၂). ဘၣ်ဆၣ်ဖဲပၢ်ယွၤဟ့ၣ်လီၤတၢ်လၤကပီၤလီၤဆီလၢခရံၥ်ဒီးဘိးဘၣ်သ့ၣ်ညါဝဲလၢ အဝဲသ့ၣ်ကတ့လီၤဟီၣ်ခိၣ်အံၤအခါ, “မုၣ်ဆ့ၣ်အဆၣ်တူၢ်ဂီၤသူၣ်က့ၢ်သးကါ ယ့ၣ်ၡူးခရံၥ်န့ၣ်လီၤ.” (E. G. White, The Story of Redemption, p. 14). ဒီးကူၣ်ခူသူၣ်တၢ်ထီဒါအီၤန့ၣ်လီၤ.

မ့ၢ်လၢဘၣ်တၢ်ဟီထီၣ်ကွံၥ်အီၤလၢမူခိၣ်အဃိ, မုၣ်ကီၤလံၢ်ပၥ်လီၤသး “ဒ်သိးကမၤဟးဂီၤစီၤအၤဒၣ်ဒီးနီၢ်အံၣ်အုအတၢ်သူၣ်ဖှံသးညီ” လၢဟီၣ်ခိၣ်အံၤ ဒီးလၢတၢ်န့ၣ်အဃိ “ဒုးအိၣ်ထီၣ်တၢ်သူၣ်အုးသးအုးလၢမူခိၣ်န့ၣ်လီၤ.” အဝဲ ဆိကမိၣ်ဝဲလၢ “တမံၤဂ့ၤတမၠိဂ့ၤ အဝဲမ့ၢ်လီန့ၢ်စီၤအၤဒၣ်ဒီးနီၢ်အံၣ်အု ဒ်သိး အဝဲသ့ၣ်သုတဒိကနၣ်တၢ်တဂ့ၤန့ၣ်ဒီး, ယွၤကသုးကျဲၤတၢ်တမံၤမံၤလၢအဝဲသ့ၣ် ကဘၣ်တၢ်ပျၢ်ကွံၥ်အတၢ်ကမၣ်, ဒီးလၢခံအကစၢ်ဒၣ်ဝဲဒီးမူခိၣ်ကလူးလၢအလီၤ ကမၣ်ခဲလၢၥ်ကအိၣ်ဘၣ်လၢကျဲလၢအဂ့ၤတဘိအပူၤ ဒ်သိးကနီၤလီၤယွၤအတၢ် သးကညီၤဒီးအဝဲသ့ၣ်န့ၣ်လီၤ.” E. G. White, The Story of Redemption, p. 27. မုၣ်ကီၤလံၢ်အတၢ်ကူၣ်အံၤ ဘၣ်တၢ်သ့ၣ်ညါအီၤလၢလၢၦဲၤၦဲၤအဃိ, ယွၤဟ့ၣ်ပလီၢ်စီၤအၤဒၣ်ဒီးနီၢ်အံၣ်အု ဒ်သိးအသုတတုၤဆူတၢ်လ့ပစီအပူၤတဂ့ၤ အဂီၢ်န့ၣ်လီၤ (၁မိၤၡ့ ၂း၁၆, ၁၇). တၢ်အံၤအခီပညီမ့ၢ်ဝဲလၢဖဲဟီၣ်ခိၣ်အံၤလၢ အိၣ်ၦဲၤဒံးဝဲဒီးတၢ်ပၥ်တၢ်ကမၣ်လၢအလိၤတအိၣ်ဒံးဒၣ်လဲၥ်, ဖဲန့ၣ်တၢ်တြီဃၥ် တဖၣ်အိၣ်တ့ၢ်ဝဲဂ့ၤမးလၢၦၤကညီတဖၣ်အဂီၢ် ဒ်သိးကဒိကနၣ်တၢ်န့ၣ်လီၤ.

တနွံအံၤ ပကပၥ်ဖျါထီၣ်စီၤအၤဒၣ်ဒီးနီၢ်အံၣ်အုအတၢ်လီၤကမၣ်, လၢတၢ်ဒဲးဘးဒီးတၢ်သံတၢ်ၦၢ်မၤန့ၢ်ပဟီၣ်ခိၣ်အံၤဒ်လဲၣ်အဂ့ၢ်, ဒီးလၢယွၤသူၣ်လီၤ တၢ်မုၢ်လၢ်အချံတဖျၢၣ်လၢၦၤကညီအဂီၢ် ဒ်သိးကတုၤကဒါက့ၤဆူဧ့ၤဒ့ၣ်တၤသၣ် အလီၢ်ပူၤဒ်လဲၣ်အဂ့ၢ်န့ၣ်လီၤ.