---
title:  တၢ်ကွဲးဖျါထီၣ်တၢ်တဖၣ်လၢတၢ်ကိၢ်တၢ်ဂီၤအပူၤ
date:  02/10/2022
---

ဟီၣ်ခိၣ်, ဒ်အိၣ်ထီၣ်လၢယွၤအစုပူၤအသိး, လၢၦဲၤဝဲဒၣ်န့ၣ်လီၤ (1မိၤၡ့ 1:31). တၢ်သံတၢ်ၦၢ်အံၤ တဘၣ်တၢ်သ့ၣ်ညါအီၤလၢစီၤအၤဒၣ်ဒီးနီၢ်အံၣ်အုအဂီၢ် ဘၣ်. လၢတၢ်ဂ့ၢ်မိၢ်ၦၢ်အံၤအပူၤ, ယွၤဟဲဃီၤဆူဧ့ၤဒ့ၣ်တၤသၣ်အလီၢ်ဒီး ဟ့ၣ်ပလီၢ်ဝဲ, “ဒီးကစၢ်ယွၤမၤလိၥ်ၦၤကညီဒီးစံ:ဝဲဒၣ်, ကယဲၢ်သ့ၣ်လၢတၤသၣ် အလီၢ်ပူၤအံၤ, နအီၣ်ဒီးနအီၣ်ဘၣ်သၢၣ်. မ့မ့ၢ်တၢ်သ့ၣ်ညါတၢ်ဂ့ၤဒီးတၢ်အၢအသ့ၣ် တထံးန့ၣ် အီၣ်အသၣ်တဂ့ၤ, အဂ့ၢ်ဒ်အံၤ, မုၢ်တနံၤလၢနအီၣ်အီၤန့ၣ် သံဒီး နကသံလီၤ” (1မိၤၡ့ 2:16, 17).

1မိၤၡ့ 2:16, 17 ဒုးနဲၣ်တၢ်သးအိၣ်ဃုထၢတၢ်သဘျ့နီၢ်နီၢ်လၢ ဧ့ၤဒ့ၣ် အလၢအၦဲၤအပူၤအံၤဒ်လဲၣ်. တၢ်အံၤ, အဝဲသ့ၣ်မ့ၢ်တအိၣ်ဘၣ်ဒီးတၢ်ဃုထၢလၢ အသဘျ့အံၤဘၣ်န့ၣ်, ဘၣ်မနုၤအဃိလိၣ်ဝဲဒၣ်လၢယွၤကဘၣ်ဟ့ၣ်ပလီၢ် အဝဲသ့ၣ်န့ၣ်လဲၣ်.

ယွၤဟ့ၣ်ပလီၢ်အဝဲသ့ၣ်0ံၤတယံၥ်ဘၣ်န့ၣ်, မုၣ်ကီၤလံၢ်ဟံးန့ၢ်ဂုၢ်တဘိ အက့ၢ်အဂီၤ ဒီးဟဲနုၥ်လီၤဝဲဆူဧ့ၤဒ့ၣ်အပူၤန့ၣ်လီၤ. နီၢ်အံၣ်အုကွၢ်ဃီၤဂုၢ်လၢ အအီၣ်သ့ၣ်သၣ်လၢအဘၣ်တၢ်တြီဃၥ်အီၤဒီး သးခုဝဲဒိၣ်မး မ့ၢ်လၢဂုၢ်တဒိးန့ၢ်ဘၣ် တၢ်သံအဃိလီၤ. “အဝဲအကစၢ်ဒၣ်ဝဲအီၣ်သ့ၣ်သၣ်လၢအဘၣ်တၢ်တြီဃၥ်အီၤ န့ၣ်လီၤ.” E. G. White, Patriarchs and Prophets, p. 54), ဒီးတၢ်တမၤ အသးဒီးအီၤနီတမံၤဘၣ်န့ၣ်လီၤ.

`ဖး 1မိၤၡ့ 3:1-4 တက့ၢ်. ပၥ်လီၤနကစၢ်အသးလၢ နီၢ်အံၣ်အုအလီၢ်န့ၣ် တက့ၢ်, ဘၣ်မနုၤအဃိလၢတၢ်ကတိၤတဖၣ်အံၤဖျါလီၤနၥ်ဘၣ်ၦၤန့ၣ်လဲၣ်.`

လၢၦၤကညီအတၢ်သ့ဆိကမိၣ်တၢ်အကျိၤအကျဲအတၢ်ထံၣ်အပူၤ, ဂုၢ်အတၢ်တဲဂ့ၢ်လိၥ်တၢ်အံၤ ဖျါလီၤနၥ်ဒိၣ်န့ၢ်ဒံးတၢ်လၢယွၤကတိၤဝဲန့ၣ်လီၤ. အဆိ ကတၢၢ်တထံၣ်န့ၣ်, တုၤအခဲအံၤ, တၢ်အုၣ်အသးတအိၣ်ဝဲနီတမံၤလၢန့ဆၢၣ် အဟီၣ်ခိၣ်အံၤအပူၤ, တၢ်ဒဲးဘးဒီးတၢ်သံတၢ်ၦၢ်တအိၣ်ဝဲဒံးဘၣ်န့ၣ်လီၤ. ခံထံၣ် တထံၣ်န့ၣ်, ဂုၢ်အီၣ်သ့ၣ်သၣ်လၢအဘၣ်တၢ်တြီဃၥ်အီၤနီၢ်နီၢ်ဒီးသးခုဝဲဒိၣ်မးလီၤ. လၢတၢ်န့ၣ်အဃိ, ဘၣ်မနုၤနီၢ်အံၣ်အုတကြၢးတြီလီၤအကစၢ်အသးလၢ ကမၤတၢ် တမံၤဃီအံၤအဂီၢ်န့ၣ်လဲၣ်. ယွၤအတၢ်မၢလီၤတၢ်အံၤ ဖျါလၢကီဝဲဒိၣ်မးဒီးအခီပညီ တအိၣ်ဝဲဘၣ်န့ၣ်လီၤ.

လၢတၢ်လီၤသးအုးအပူၤ, လၢတၢ်ပၥ်လီၤသးဒီးတၢ်လၢအထီဒါလိၥ်သး ခံခါအံၤအဘၢၣ်စၢၤအပူၤ, နီၢ်အံၣ်အုတပၥ်ကဲတၢ်သိၣ်တၢ်သီအဂံၢ်ခိၣ်သၢထံၣ် ဘၣ်န့ၣ်လီၤ. (1) ၦၤကညီအတၢ်ဂ့ၢ်လိၥ်တၢ်အံၤ တမ့ၢ်ကျဲလၢအဘံၣ်အဘၢ ကတၢၢ်ထီဘိလၢ ပကဘၣ်ထိၣ်ဒွးနီၢ်သးအတၢ်ဂ့ၢ်တၢ်ကျိၤတဖၣ်အဂီၢ်ဘၣ်း  (2) ယွၤအတၢ်ကတိၤဖျါလၢတဘၣ်ဘၣ်သ့ဝဲဒီးအခီပညီတအိၣ်လၢပဂီၢ်ဘၣ်, ဘၣ်ဆၣ်ဘၣ်ဝဲထီဘိဒီးပသန့ၤပသးသ့ဝဲန့ၣ်လီၤး  (3) တၢ်အိၣ်ဝဲတဖၣ်လၢ တမ့ၢ်တၢ်လၢအအၢအသီဘၣ်, တကမၣ်ဝဲလၢအကစၢ်ဒၣ်ဝဲအပူၤဘၣ်, ဘၣ်ဆၣ် ယွၤဃုထၢအဝဲသ့ၣ်ဒ်တၢ်ဒိကနၣ်တၢ်အတၢ်မၤကွၢ်တဖၣ်အသိးန့ၣ်လီၤ.

ပကြၢးနၢ်ပၢၢ်ဝဲလၢနီၢ်အံၣ်အုအတၢ်လဲၤခီဖျိဘၣ်ဝဲလၢ ဧ့ၤဒ့ၣ်တၤသၣ်အလီၢ် ပူၤအံၤ တမ့ၢ်တၢ်ဂ့ၢ်ညီညီဖိတခါလၢတၢ်ဆၢကတီၢ်အပူၤဘၣ်. ကိးနံၤဒဲးဒီး ကိးဆၢကတီၢ်ဒဲးန့ၣ် ပလိၣ်ဆၢတဲၥ်တၢ်လၢယွၤအကလုၢ် (ဖျါတဂ့ၤဝဲလၢၦၤအါဂၤ အဂီၢ်) ဒီးလုၢ်လၢ်လၢပခိၣ်ပဃၢၤအတၢ်လီန့ၢ်ၦၤအဘၢၣ်စၢၤန့ၣ်လီၤ. ပတၢ်ဃုထၢ အံၤကအိၣ်ဒီးအဘူးအလဲလၢလီၤထူလီၤယိၥ်တဖၣ်န့ၣ်လီၤ.

`ကျဲမနုၤတဖၣ်လၢလံၥ်စီဆှံအတၢ်သိၣ်လီၤသီလီၤတၢ်,လၢအဖျါဂ့ၤဝဲအံၤ ထီဒါလိၥ်သးဒီးဟီၣ်ခိၣ်အကျဲတဖၣ်န့ၣ်လဲၣ်.`