---
title:  တၢ်ဆိကမိၣ်ဆူညါအဂီၢ်
date:   23/12/2022
---

ဖး E. G. White အလံၥ်, “Without a Wedding Garment” ကဘျံးပၤ ၃၀၇-၃၁၉, လၢ Christ’s Object Lessons အပူၤ; “Desolation of the Earth” ကဘျံးပၤ ၆၅၃-၆၆၁;  ဒီး “The Controversy Ended,” ကဘျံးပၤ ၆၆၂-၆၇၃, လၢ “The Controversy Ended,” အပူၤတက့ၢ်.

“လၢတၢ်စံၣ်ညီၣ်တၢ်လီၢ်ခံကတၢၢ်အမုၢ်နံၤအပူၤ, သးသမူလၢအတုၤ တၢ်ဟးဂီၤအပူၤကိးဖျၢၣ်ဒဲးအကစၢ်ဒၣ်ဝဲကနၢ်ပၢၢ်အတၢ်သမၢတၢ်မ့ၢ်တၢ်တီ အန့ဆၢၣ်န့ၣ်လီၤ. ထူၣ်စုညါကဘၣ်တၢ်ဟ့ၣ်လီၤအီၤ, ဒီးအတၢ်တူၢ်ဘၣ်တၢ်နီၢ်နီၢ် ကဘၣ်တၢ်ထံၣ်န့ၢ်အီၤလၢသးကိးဖျၢၣ်ဒဲးလၢ အမဲၥ်တထံၣ်ဘၣ်တၢ်ခီဖျိ တၢ်လုၣ်သ့ၣ်ခါပတၥ်တၢ်အဃိန့ၣ်လီၤ. လၢကရၤနံအတၢ်သ့ထံၣ်တၢ်ဒီး ၦၤလၢ အဘၣ်တၢ်ပျၤထီအီၤလၢပနၢ်ပၢၢ်အီၤကီဒိၣ်မးတဂၤအမဲၥ်ညါ, ၦၤတၢ်ဒဲးဘးဖိ တဖၣ်ကအိၣ်ဆၢထၢၣ်တူၢ်ဘၣ်တၢ်စံၣ်ညီၣ်န့ၣ်လီၤ. တၢ်တဲပူၤဖျဲးသးလၢ အလီန့ၢ်တၢ်ကိးမံၤဒဲးကဘၣ်တၢ်မၤဟးဂီၤကွံၥ်အီၤန့ၣ်လီၤ. ၦၤကညီအတၢ် လီၤကမၣ်ကအိၣ်ဖျါဝဲလၢ သကဲးပဝာ်လၢအအၢဒိၣ်မးအပူၤန့ၣ်လီၤ. ၦၤကညီ တဖၣ်ကထံၣ်ဘၣ်လၢအဝဲသ့ၣ်ဃုထၢတ့ၢ်ဝဲန့ၣ်လီၤ. တၢ်မ့ၢ်တၢ်တီဒီးတၢ်ကမၣ် အတၢ်သံကွၢ်ကိးမံၤဒဲးလၢတၢ်ထီဒုၣ်ဒါလိၥ်သးယံၥ်ဒိၣ်မးတခါအပူၤ ကဘၣ် တၢ်ပၥ်ဖျါထီၣ်န့ၢ်ၦၤဂ့ၤမးလၢ အဆၢကတီၢ်အခါဖဲန့ၢ်န့ၣ်လီၤ. လၢမူဟီၣ်ကယၢ အတၢ်စံၣ်ညီၣ်အပူၤ, ယွၤကဆၢထၢၣ်အိၣ်ဖျါဂ့ၤဝဲဒီးတၢ်ပၥ်တၢ်ကမၣ်လၢအလိၤ ဘၣ်ဃးတၢ်အၢတၢ်သီအိၣ်ထီၣ်ဝဲ မ့တမ့ၢ်အိၣ်ဒံးဝဲအဂီၢ်န့ၣ်လီၤ. တၢ်အံၤ ကဒုးသ့ၣ်ညါနၢ်ပၢၢ်ၦၤလၢ ယွၤအတၢ်စံၣ်ညီၣ်တဲၥ်တၢ်တဖၣ်အံၤ တမ့ၢ်တၢ်လၢ မၤစၢၤၦၤမၤကမၣ်တၢ်လၢကမၤတၢ်ဒဲးဘးအဂီၢ်ဘၣ်န့ၣ်လီၤ. တၢ်ကမၣ်တအိၣ်ဝဲ ဒီးယွၤအတၢ်ပၢဆှၢတၢ်ဘၣ်, တၢ်သူၣ်တမံသးတမံတအိၣ်ဝဲဘၣ်. ဖဲသးခဲလၢၥ် အတၢ်ဆိကမိၣ်တဖၣ်ကအိၣ်ဖျါထီၣ်ဝဲအခါ, ၦၤလၢအသးတီဒီးၦၤလၢအပူထီၣ် တၢ်ခံဖုလၢၥ် ကပၥ်ဖှိၣ်ထီၣ်အသးဒီးစံးဝဲ “တၢ်အစိၤအဃၣ်အစီၤပၤဧၢ, နကျဲ တဖၣ်န့ၣ် မ့ၢ်အတီအလိၤ, ဒီးအမ့ၢ်အတီလီၤ. ကစၢ်ဧၢ, မ့ၢ်မတၤတပျံၤဘၣ်, ဒီးတစံးထီၣ်ပတြၢၤဘၣ်နမံၤတဂ့ၤလဲၣ်...အဂ့ၢ်ဒ်အံၤ နတၢ်စံၣ်ညီၣ်အိၣ်ဖျါထီၣ် လီၤ” (လီၣ်ဖျါ ၁၅း၃, ၄).” E. G. White, The Desire of Ages, p. 58.