---
title:  တၢ်ဆိကမိၣ်ဆူညါအဂီၢ်
date:  11/11/2022
---

ဖး E. G. White အလံၥ်, “In Joseph’s Tomb,” pp. 769-778; The Lord is Risen,” pp. 779-787; “Why Weepest Thou?” pp. 788-794; The Walk to Emmaus, pp. 795-801; “Peace Be Unto You” pp. 802-808;  လၢ The Desire of Ages အပူၤတက့ၢ်.

တၢ်ထံၣ်န့ၢ်တၢ်လၢပစိၤအံၤ တနၥ်တၢ်တမံၤလၢအလီၤဂၥ်ဒီးယ့ၣ်ၡူး အတၢ်ဂဲၤထၢၣ်က့ၤလၢတၢ်သံအပူၤဘၣ်. ဘၣ်ဆၣ်တၢ်စံၣ်စိၤတဲစိၤအတၢ်အုၣ် အသးအံၤအဂံၢ်ဆူၣ်ဝဲဒိၣ်မးလၢ ၦၤလၢတတူၢ်လိၥ်တၢ်ဂဲၤထၢၣ်သမူထီၣ်နီၢ်နီၢ် တဖၣ်ဒၣ်လဲၥ် ဘၣ်တၢ်မၤဆူၣ်အီၤဒ်သိးကအၢၣ်လီၤဝဲလၢၦၤအါဂၤနၥ်ဝဲလၢ အဝဲသ့ၣ်ထံၣ်ဘၣ်ယ့ၣ်ၡူးလၢအဂဲၤထၢၣ်သမူထီၣ်က့ၤတဂၤန့ၣ်လီၤ. လၢတၢ်န့ၣ် အဃိ, ၦၤအၢၣ်လီၤအီလီၤတၢ်လၢတၢ်ဂဲၤထၢၣ်သမူထီၣ်က့ၤတအိၣ်ဘၣ်အါမးအံၤ မ့ၢ်တၢ်ကျဲးစၢးတဲနၢ်ပၢၢ်တၢ်လၢ ကဒုးအိၣ်ထီၣ်ၦၤလၢအလီၤဆီခဲလၢၥ်တဖၣ်အံၤ ဒ်သိးကနၥ်ဝဲလၢအဝဲသ့ၣ်ထံၣ်ဘၣ်ယ့ၣ်ၡူးလၢအဂဲၤထၢၣ်သမူထီၣ်က့ၤန့ၣ်လီၤ.

ၦၤတနီၤဂ့ၢ်လိၥ်ဝဲလၢ အပျဲၢ်အဘီၣ်ခဲလၢၥ်ထံၣ်တၢ်လၢအတမ့ၢ်တၢ်နီၢ်နီၢ် ဘၣ်ဃးၦၤလၢအဂဲၤထၢၣ်သမူထီၣ်က့ၤယ့ၣ်ၡူးန့ၣ်လီၤ. ၦၤဂၤတဖၣ်စံ:ဝဲလၢ ယ့ၣ်ၡူးတသံသၦၢ်တၢၢ်ဘၣ်, ထဲဒၣ်အဝဲသံတယူၥ်ဒီးလၢခံမူထီၣ်ကဒါက့ၤ ဖဲအဝဲဘၣ်တၢ်ပၥ်လီၤအီၤလၢထူၣ်စုညါလိၤအခါ, ဒီးဖဲအဝဲအိၣ်ဖျါထီၣ်ကဒီးအခါ, အပျဲၢ်အဘီၣ်တဖၣ်ဆိကမိၣ်ဝဲလၢအဝဲဂဲၤထၢၣ်သမူထီၣ်က့ၤလၢတၢ်သံအပူၤန့ၣ် လီၤ. ဒီး (နၥ်မ့ၢ်ဂ့ၤ, တနၥ်မ့ၢ်ဂ့ၤ) ၦၤတနီၤဂ့ၢ်လိၥ်ဝဲလၢယ့ၣ်ၡူးအိၣ်ဒီးအဒီပုၢ်ဝဲၢ် တဃံၥ်တဂၤလၢအပျဲၢ်အဘီၣ်တဖၣ်ထံၣ်ကမၣ်အီၤ လၢခရံၥ်လၢအဂဲၤထၢၣ် သမူထီၣ်က့ၤတဂၤန့ၣ်လီၤ. လၢတၢ်ကတိၤအဂၤတခီ, တၢ်စံၣ်စိၤတဲစိၤအတၢ် အုၣ်အသးအဂံၢ်ဆူၣ်ဝဲဒိၣ်မးလၢ ခရံၥ်အတၢ်ဂဲၤထၢၣ်သမူထီၣ်က့ၤအဂီၢ်လၢ တၢ်တဖၣ်အံၤမ့ၢ်တၢ်ဂ့ၢ်လိၥ်သးလၢအကလုၥ်အါမး လၢၦၤဂီၢ်မုၢ်တဖၣ်ဃုဒုးအိၣ် ထီၣ်ဝဲဒ်သိးကကျဲးစၢးမၤဟးဂီၤတၢ်အံၤအဂီၢ်န့ၣ်လီၤ. ဃုၥ်ဒီးတၢ်ဂဲၤထၢၣ်သမူ ထီၣ်က့ၤအကစၢ်ဒၣ်ဝဲအံၤ အကါဒိၣ်ဝဲဒိၣ်မးအဃိ, ပတကြၢးလီၤကမၢကမၣ် ပဝဲလၢ ခီဖျိအဂ့ၢ်အကျိၤအဂ့ၤခဲလၢၥ်တဖၣ်အိၣ်ဝဲဒီးၦၤဒ်သိးပကနၥ်ဝဲန့ၣ်လီၤ.

“တၢ်ကလုၢ်လၢအကိးပသူထီၣ်လၢထူၣ်စုညါလိၤ ‘တၢ်လၢထီၣ် ၦဲၤထီၣ်လံ’ အံၤ ဘၣ်တၢ်နၢ်ဟူအီၤလၢၦၤသံတဖၣ်အကျါန့ၣ်လီၤ. တၢ်အံၤ မၤလီၤၦီၢ်ကွံၥ်တၢ်သွၣ်ခိၣ်အဒူၣ်တဖၣ်, ဒီးခါလီၤအကလုၢ်ဆူၦၤမံတဖၣ် ဒ်သိး ကဂဲၤဆၢထၢၣ်ဝဲန့ၣ်လီၤ. ဒ်န့ၣ်အသိး တၢ်အံၤကမ့ၢ်ဝဲဖဲယ့ၣ်ၡူးအကလုၢ်ကဘၣ် တၢ်နၢ်ဟူအီၤလၢမူခိၣ်အခါန့ၣ်လီၤ. တၢ်ကလုၢ်အံၤ ကဘၣ်ဖျိကွံၥ်တၢ်သွၣ်ခိၣ် တဖၣ် ဒီးကအိးထီၣ်ကွံၥ်အီၤ, ဒီးၦၤသံလၢခရံၥ်အပူၤတဖၣ် ကဂဲၤဆၢထၢၣ်ဝဲဒၣ် န့ၣ်လီၤ. ဖဲအုၣ်ခီၣ်ကစၢ်ဂဲၤထၢၣ်သမူထီၣ်အခါ, တၢ်သွၣ်ခိၣ်တနီၤအိးထီၣ်အသး, ဘၣ်ဆၣ်ဖဲအတၢ်ဟဲခံဘျီတဘျီအခါ ၦၤလုၢ်ဒိၣ်ၦ့ၤဒိၣ်လၢအသံခဲလၢၥ်တဖၣ် ကနၢ်ဟူအကလုၢ်, ဒီးကဟဲထီၣ်ဆူတၢ်လၤကပီၤ, အိၣ်ဒီးသးသမူလၢသံတသ့ ဘၣ်န့ၣ်လီၤ. တၢ်စိကမီၤတမံၤဃီလၢအဒုးဂဲၤဆၢထၢၣ်ခရံၥ်လၢတၢ်သံအပူၤအံၤ ကဒုးဂဲၤဆၢထၢၣ်အတၢ်အိၣ်ဖှိၣ်, ဒီးမၤလၤကပီၤအီၤဃုၥ်ဒီးခရံၥ်, လၢခိၣ်နၢ် ခဲလၢၥ်အဖီခိၣ်, တၢ်စိကမီၤခဲလၢၥ်အဖီခိၣ်, မံၤလၢအဘၣ်တၢ်ကိးအီၤခဲလၢၥ် အဖီခိၣ်, တမ့ၢ်ထဲလၢဟီၣ်ခိၣ်အံၤဘၣ်, ဟီၣ်ခိၣ်လၢအကဟဲဆူညါစ့ၢ်ကီးန့ၣ် လီၤ.” E. G. White, The Desire of Ages, p. 787.