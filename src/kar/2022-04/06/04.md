---
title:  တၢ်လၢထီၣ်ၦဲၤထီၣ်လံ
date:  01/11/2022
---

`ဖး ယိၤဟၣ် ၁၉း၁-၃၀ တက့ၢ်. တၢ်ကစီၣ်မနုၤလၢအကါဒိၣ်ကတၢၢ် လၢပဂီၢ် လၢယ့ၣ်ၡူးအတၢ်ကတိၤအပူၤ, “တၢ်လၢထီၣ်ၦဲၤထီၣ်လံ” န့ၣ်လဲၣ်.`

လၢခံကတၢၢ်န့ၣ်, တၢ်ဆၢကတီၢ်အကါဒိၣ်ကတၢၢ်လၢခရံၥ်အဂီၢ်, လၢၦၤကညီဖိအဂီၢ်, ဒီးလၢမူဟီၣ်ကယၢဒီဘ့ၣ်အဂီၢ်တုၤဃီၤဝဲလံန့ၣ်လီၤ. လၢတၢ်ကိၢ်တၢ်ဂီၤနးနးကလဲၥ်အပူၤ, အဝဲဂဲၤပျုၢ်ထီဒါတၢ်ခံးတၢ်နၤအစိကမီၤတဖၣ် န့ၣ်လီၤ. အဝဲလဲၤဃီၤဝဲဆူက့ၤသစ့ၤမနၤတၤသၣ်အလီၢ်ပူၤကယီကယီ, ခီဖျိ အတၢ်မၤကွၢ်လၢတတီတလိၤတဖၣ်, ဒီးထီၣ်ဆူကရၤနံကစၢၢ်ခိၣ်န့ၣ်လီၤ. မူခိၣ် ကလူးလၢအအၢအသီတဖၣ် ကျဲးစၢးမၤနၢၤအီၤလီၤ. ဖဲယ့ၣ်ၡူးဘၣ်တၢ်ပျၤထီအီၤ လၢထူၣ်စုညါလိၤအခါ, ၦၤလုၢ်တၢ်အခိၣ်အဒိၣ်တဖၣ်, ၦၤကွဲးလံၥ်တဖၣ်, ဒီးတၢ်အိၣ်ဖှိၣ်သးၦၢ်တဖၣ်ဒုၣ်ဒွဲၣ်အီၤဒီးစံးဝဲ, “အဝဲဒၣ်အုၣ်က့ၤခီၣ်က့ၤၦၤဂၤ, မ့မ့ၢ်အုၣ်က့ၤခီၣ်က့ၤအသးဒၣ်ဝဲတသ့ဘၣ်, မ့မ့ၢ်အံၣ်စရ့လးအစီၤပၤဒီး, မ်အဟဲက့ၤလီၤခဲကနံၣ်အံၤလၢထူၣ်စုညါအလိၤတက့ၢ်. ဒီးပကနၥ်အီၤလီၤ” (မးသဲ ၂၇း၄၂).

ခရံၥ်ဟဲက့ၤလီၤလၢထူၣ်စုညါအလိၤ ဒီးအုၣ်က့ၤခီၣ်က့ၤအသးတသ့ဘၣ် ဧါ. မ့ၢ်လီၤ, အဝဲမ့ၢ်အဲၣ်ဒိးဟဲက့ၤလီၤဝဲန့ၣ်, ဟဲက့ၤလီၤဝဲသ့လီၤ. အဝဲအတၢ်အဲၣ် လၢတအိၣ်သူၣ်လီၤအသးလၢတၢ်နီတမံၤအဖီခိၣ်လၢၦၤကညီဖိခဲလၢၥ်အဂီၢ်, လၢအပၥ်ဃုၥ်ဒီးၦၤဒုၣ်ဒွဲၣ်တၢ်ဖိတဖၣ်အံၤ တပျဲအီၤလၢအသးကဟးဂီၤဒီးပျဲစု ပျဲခီၣ်ဘၣ်. “ၦၤဒုၣ်ဒွဲၣ်တၢ်ဖိတဖၣ်အံၤ ပၥ်ဃုၥ်ဝဲဒၣ်လၢအဝဲကဘၣ်တူၢ်သံအသး ဒီးအုၣ်က့ၤခီၣ်က့ၤဝဲတဖၣ်အကျါန့ၣ်လီၤ, ဒီးအဝဲတဟဲက့ၤလီၤလၢထူၣ်စုညါ အလိၤဒီးအုၣ်က့ၤခီၣ်က့ၤလီၤအသးဘၣ်, မ့ၢ်လၢဘၣ်တၢ်ဟံးဃၥ်အီၤ, တမ့ၢ်လၢ ထးတဖၣ်ဘၣ်, မ့ၢ်လၢအတၢ်သးအိၣ်အုၣ်က့ၤခီၣ်က့ၤအဝဲသ့ၣ်အဃိလီၤ.” Alfred Plummer, An Exegetical Commentary on the Gospel according to S. Matthew (London: Elliot Stock, 1910), p. 397.

ဖဲအံၤ, လၢခရံၥ်အတၢ်နးတၢ်ဖှီၣ်အပူၤ, ယ့ၣ်ၡူးမၤနၢၤကွံၥ်မုၣ်ကီၤလံၢ် အဘီအမုၢ်, ဖဲမုၣ်ကီၤလံၢ်, ၦၤတဂၤလၢအဆီၣ်ထွဲသုးကျဲၤတၢ်မၤအသးတဖၣ်အံၤ လၢအဆှၢအီၤဆူထူၣ်စုညါအလိၤလၢအပၥ်ဃုၥ်ဒီးစီၤယူဒၤအံၣ်စကၤရံၤအိၥ် အတၢ်ဆါလီၤကွံၥ်အီၤဒၣ်လဲၥ်န့ၣ်လီၤ (ယိၤဟၣ် ၆း၇၀း  ၁၃း၂, ၂၇). “လၢကျဲ တဘိဘိ, ကျဲတဘိအပူၤ ၦၤစိၥ်တၢ်သးခုကစီၣ်တဂုၥ်ကျဲးစၢးပၥ်ဖျါဝဲယ့ၣ်ၡူး အတၢ်သံမ့ၢ်မုၣ်ကီၤလံၢ်အတၢ်မၤတခါဒီး တၢ်မၤတခါလၢယ့ၣ်ၡူးမၤနၢၤကွံၥ် မုၣ်ကီၤလံၢ်ခံခါလၢၥ်အဂ့ၢ်န့ၣ်ဘၣ်.” George E. Ladd, A Theology of the New Testament, rev. ed. (Cambridge, UK; Lutterworth Press, 1994), p. 192.

တၢ်ကိးပသူထီၣ်လၢထူၣ်စုညါအလိၤ “တၢ်လၢထီၣ်ၦဲၤထီၣ်လံ” (ယိၤဟၣ် ၁၉း၃၀) အံၤ ခရံၥ်ဒုးသ့ၣ်ညါၦၤတမ့ၢ်ထဲဒၣ်လၢအတၢ်တူၢ်ဘၣ်တၢ်နးနးဖှီၣ်ဖှီၣ် အံၤတုၤဃီၤဝဲဆူအကတၢၢ်လံဧိၤန့ၣ်ဘၣ်, လီၤဆီဒၣ်တၢ်လၢအဝဲမၤနၢၤကွံၥ် တၢ်ထီဒါလိၥ်သးဒီးမုၣ်ကီၤလံၢ်လၢအမ့ၢ်ဟီၣ်ခိၣ်ဒီဘ့ၣ်အတၢ်ဒုးဖးဒိၣ်ဒီး တၢ်အၢ တၢ်သီအဂံၢ်အဘါအသဟီၣ်တဖၣ်န့ၣ်လီၤ. “မူခိၣ်ဒီဘ့ၣ်သူၣ်ဖှံသးညီလၢ အုၣ်ခီၣ်ကစၢ်အတၢ်မၤနၢၤတၢ်အပူၤန့ၣ်လီၤ. မုၣ်ကီၤလံၢ်ဘၣ်တၢ်မၤနၢၤအီၤ, ဒီးသ့ၣ်ညါဝဲလၢအဘီအမုၢ်လီၤမၢ်ကွံၥ်ဝဲဒၣ်န့ၣ်လီၤ.” E. G. White, The Desire of Ages, p. 758.

တၢ်အံၤကီဝဲလၢပကသ့ၣ်ညါတၢ်လီၤဆီလၢအလီၤလးဖဲအံၤန့ၣ်လီၤ- လၢယွၤအဖိခွါဘၣ်တၢ်မၤမဲၥ်ဆှးအီၤလၢလၢၦဲၤၦဲၤအပူၤ အဝဲမၤနၢၤတၢ်, လၢပဂီၢ် ဒီးလၢမူဟီၣ်ကယၢဒီဘ့ၣ်အဂီၢ်အံၤန့ၣ် မ့ၢ်တၢ်မၤနၢၤအဒိၣ်ကတၢၢ်ဒီးတၢ်လၤကပီၤ လၢအဒိၣ်ကတၢၢ်န့ၣ်လီၤ.

ဆိကမိၣ်ကွၢ်တၢ်လၢအဘၣ်ဃးဒီးတၢ်ဒဲးဘးအံၤ အၢသီဝဲဆံးဒိၣ်လဲၣ် လၢအဒုးသံခရံၥ် ဒ်သိးကမၤပူၤဖျဲးၦၤအဂီၢ်အဂ့ၢ်န့ၣ်တက့ၢ်. တၢ်မ့ၢ်တၢ်တီအံၤ ကြၢးသိၣ်လိၦၤတၢ်မနုၤဘၣ်ဃးပတၢ်မၤတဖၣ်အံၤအခီပညီတအိၣ်ဝဲဆံးဒိၣ်လဲၣ် ဒ်သိးပကကြၢးကဘၣ်ဝဲလၢယွၤအမဲၥ်ညါအဂီၢ်န့ၣ်လဲၣ်. ပမ့ၢ်စံးတၢ်ကတိၤလၢ အလၢၥ်န့ၣ်, ပမၤအါထီၣ်ဒံးတၢ်မနုၤကသ့ဝဲလၢတၢ်လၢခရံၥ်မၤန့ၢ်တ့ၢ်လံလၢပဂီၢ် န့ၣ်လဲၣ်. ဟဲစိၥ်နတၢ်စံးဆၢဆူအိၣ်ဘှံးနံၤတၢ်မၤလိအတီၤပူၤတက့ၢ်.