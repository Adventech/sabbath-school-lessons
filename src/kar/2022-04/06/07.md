---
title:  တၢ်ဆိကမိၣ်ဆူညါအဂီၢ်
date:  04/11/2022
---

ဖး E. G. White အလံၥ်, “Gethsemane,” ကဘျံးပၤ ၆၈၅-၆၉၇း  “Calvary,” ကဘျံးပၤ ၇၄၁-၇၅၈, လၢ The Desire of Ages အပူၤး  “Repentance,” ကဘျံးပၤ ၂၇, လၢ “Repentance,” အပူၤတက့ၢ်.

“ယထံၣ်ဘၣ်ယဲလၢ ၦၤမူခိၣ်ဖိခဲလၢၥ် အသူၣ်ဖှံသးညီဝဲဒၣ်ဒီး ပတၢ် အုၣ်က့ၤခီၣ်က့ၤန့ၣ်လီၤ, ဒီးပကမ့ၢ်ၦၤလၢအိၣ်ဒၣ်ခုၣ်ခုၣ်မုၥ်မုၥ်န့ၣ်လီၤဧါ. ပတအိၣ်ဒီးတၢ်ပလီၢ်ပဒီသးဘၣ်ဒ်တၢ်ဂ့ၢ်ဖိလၢအကါတဒိၣ်ဘၣ်တခါအသိး, လၢပမ့ၢ်ဘၣ်တၢ်အုၣ်က့ၤခီၣ်က့ၤၦၤမ့ၢ်ဂ့ၤ, ပမ့ၢ်တုၤဆူတၢ်ဟးဂီၤအပူၤမ့ၢ်ဂ့ၤ အတွးတအိၣ်ဘၣ်န့ၣ်ဧါ. မ့ၢ်ပကဆိကမိၣ်ဆံးတၢ်လုၢ်ထီၣ်သးလၢ အဘၣ်တၢ်မၤဝဲ လၢပဂီၢ်အံၤန့ၣ်ဧါ. ၦၤတနီၤမၤဝဲဒ်အံၤန့ၣ်လီၤ. အဝဲသ့ၣ်တပၥ်ကဲတၢ်သးကညီၤ လၢအဘၣ်တၢ်ဟ့ၣ်လီၤအီၤအံၤဘၣ်ဒီး ယွၤအမဲၥ်တမုၥ်လီၤဘၣ်လၢအလိၤလီၤ. ယွၤအသးစီဆှံတသးအုးဝဲထီဘိဘၣ်. ပမ့ၢ်ဒုးသးအုးအီၤယံၥ်ဒိၣ်ထီၣ်န့ၣ် ကဟးဖးကွံၥ်ဝဲဒီးၦၤလီၤ. တၢ်ခဲလၢၥ်ဘၣ်တၢ်မၤအီၤလၢယွၤမၤဝဲသ့ဒ်သိး ကအုၣ်က့ၤခီၣ်က့ၤၦၤကညီတဖၣ်၀ံၤအလီၢ်ခံ, အဝဲသ့ၣ်မ့ၢ်ပၥ်ဖျါအတၢ်အိၣ်မူလၢ တၢ်တယူးယီၣ်ပၥ်ကဲယ့ၣ်ၡူးအတၢ်သးကညီၤလၢအဟ့ၣ်လီၤဝဲအံၤဘၣ်န့ၣ်, တၢ်သံကမ့ၢ်အဝဲသ့ၣ်အဂီၢ်, ဒီးကမ့ၢ်ဒၣ်တၢ်ၦ့ၤက့ၤလၢအလုၢ်အၦ့ၤတအိၣ်ဘၣ်န့ၣ် လီၤ. တၢ်အံၤကမ့ၢ်တၢ်သံလၢအလီၤပျံၤလီၤဖုးဒိၣ်မးတခါအံၤန့ၣ် မ့ၢ်လၢအဝဲသ့ၣ်  ကအိၣ်ဒီးတၢ်တူၢ်ဘၣ်ခီၣ်ဘၣ်တၢ်နးတၢ်ဖှီၣ်လၢခရံၥ်တူၢ်ဘၣ်ဝဲလၢထူၣ်စုညါ အလိၤ လၢအၦ့ၤန့ၢ်တၢ်အုၣ်က့ၤခီၣ်က့ၤလၢအဝဲသ့ၣ်အဂီၢ် လၢအဝဲသ့ၣ်သမၢဝဲ အဃိန့ၣ်လီၤ. ဒီးလၢခံအဝဲသ့ၣ်ကနၢ်ပၢၢ်ဝဲတၢ်လၢအဝဲသ့ၣ်တဒိးန့ၢ်ဘၣ်ဝဲတၢ်မူ အထူအယိၥ်ဒီးတၢ်သံတသ့ဘၣ်အတၢ်န့ၢ်သါန့ၣ်လီၤ. တၢ်လုၢ်ဖးဒိၣ်လၢအဘၣ် တၢ်မၤတ့ၢ်ဝဲဒ်သိးကအုၣ်က့ၤခီၣ်က့ၤသးသမူတဖၣ်အံၤ ဒုးနဲၣ်ၦၤအဝဲသ့ၣ်အလုၢ် အၦ့ၤန့ၣ်လီၤ. ဖဲသးသမူလၢအလုၢ်အၦ့ၤအိၣ်အံၤ လီၤမၢ်ကွံၥ်ဝဲတဘျီအခါန့ၣ်, ကလီၤမၢ်ကွံၥ်ဝဲလီၤစိၤန့ၣ်လီၤ E. G. White, Testimonies for the Church, vol. 1, p. 124.