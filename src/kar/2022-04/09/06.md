---
title:  သးတဖၣ်လၢတၢ်လုၢ်လီၢ်အဖီလၥ်
date:   24/11/2022
---

`ဖး လီၣ်ဖျါ ၆း၉-၁၁ တက့ၢ်. ၦၤဒူၦၤဃိၤလၢအသံ “အသးသမူတဖၣ်” ကိးပသူထီၣ်တၢ်လၢတၢ်လုၢ်လီၢ်အဖီလၥ်သ့ဝဲဒ်လဲၣ်.`

တၢ်အိးထီၣ်ၦၤတၢ်မၢဖိအတၢ်စဲပနီၣ်တၢ်ယဲၢ်ခါတခါ ပၥ်ဖျါထီၣ်ဝဲလၢ တၢ်တမၤညီနုၢ်သးတခါန့ၣ်လီၤ. ၦၤဒူၦၤဃိၤအသးသမူတဖၣ် ဘၣ်တၢ်ထံၣ်န့ၢ်ဝဲ ဒ်တၢ်ဒိလီၤအီၤလၢ “တၢ်လုၢ်လီၢ်အဖီလၥ်” အသိး ကိးပသူထီၣ်တၢ်ဆူယွၤအအိၣ် လၢကမၤကၣ်တၢ်အဂီၢ်န့ၣ်လီၤ (လီၣ်ဖျါ ၆း၉-၁၁). ၦၤတဲကျိးလီၤတၢ်တနီၤ တဘၣ်တၢ်တူၢ်လိၥ်အီၤဒ်သိးကပၥ်ဖျါ “တၢ်လုၢ်လီၢ်” အံၤ ဒ်တၢ်နၢမူအတၢ်လုၢ် အသိးလၢအဘၣ်တၢ်ယၢၤထီၣ်ဝဲလၢတၢ်စဲပနီၣ်တၢ်နွံခါတခါအဖီလၥ်န့ၣ်ဘၣ် (လီၣ်ဖျါ ၈း၁-၆). ဘၣ်ဆၣ်တၢ်ယၢၤထီၣ်တၢ်ဆူ “သွံၣ်” (လၢတၢ်နၢမူအလီၢ်) လၢလီၣ်ဖျါ ၆း၉-၁၁ အပူၤအံၤ ဆှၢၦၤဒ်သိးပကထံၣ်ဘၣ်တၢ်တဲတရံးတၢ်ဖဲအံၤ တခါဆူတၢ်လုၢ်မ့ၣ်အူအတၢ်လုၢ်လီၢ်, ဖဲတၢ်လုၢ်သိဖိတဖၣ်အသွံၣ်ဘၣ်တၢ်ဂၢ်လီၤဝဲ န့ၣ်လီၤ (၃မိၤၡ့ ၄း၁၈, ၃၀, ၃၄). ဒ်တၢ်လုၢ်သိဖိတဖၣ်အသွံၣ်ဘၣ်တၢ်သူအီၤ ဒ်သိးကဘၣ်တၢ်ဖှံလီၤအီၤလၢတၢ်လုၢ်လီၢ်အကပၤအသိး, ၦၤဒူၦၤဃိၤတဖၣ် အသွံၣ်ဘၣ်တၢ်ဂၢ်လီၤအီၤဖဲယွၤအတၢ်လုၢ်လီၢ်ဒ်အဒိအသိးဖဲ, ခီဖျိအိၣ်ဂၢၢ်ဆိးကျၢၤ လၢယွၤအကလုၢ်ကထါဒီး ယ့ၣ်ၡူးအတၢ်အုၣ်အသးအပူၤန့ၣ်လီၤ (လီၣ်ဖျါ ၆း၉, ကွၢ်စ့ၢ်ကီး လီၣ်ဖျါ ၁၂း၁၇;  ၁၄း၁၂), အဝဲသ့ၣ်အသးသမူလီၤမၢ်ကွံၥ်ဝဲဒၣ်န့ၣ် လီၤ.

“သးသမူတဖၣ်” လၢတၢ်လုၢ်လီၢ်အဖီလၥ်အံၤ မ့ၢ်တၢ်အဒိစ့ၢ်ကီးန့ၣ်လီၤ. ခီဖျိဟံးန့ၢ်တၢ်အံၤဒ်လံၥ်ကွဲးသးအိၣ်ဝဲအသိးအဃိ, ၦၤပၥ်ဂၢၢ်ပၥ်ကျၢၤဝဲလၢ ၦၤဒူ ၦၤဃိၤတဖၣ်တသးဖှံဝဲလၢမူခိၣ်လၢလၢၦဲၤၦဲၤဘၣ်အံၤန့ၣ် မ့ၢ်လၢအဝဲသ့ၣ်တဖၣ် ကိးပသူထီၣ်ဒံးဒၣ်တၢ်လၢတၢ်ဟ့ၣ်ကၣ်တၢ်အဂီၢ်အဃိန့ၣ်လီၤ. တၢ်အံၤအိၣ်ဖျါ ကီဝဲဒိၣ်မးဒ်အဝဲသ့ၣ်တသးခုဒိးန့ၢ်ဘၣ်တၢ်အုၣ်က့ၤခီၣ်က့ၤအခိၣ်ဖးအသိးဘၣ် န့ၣ်လီၤ. တၢ်သးအိၣ်ဟ့ၣ်ကၣ်က့ၤတၢ်အံၤ (ဒုးမၤတမုၥ်တလၤပသးဒိၣ်မးလီၤ. ဘၣ်ဆၣ်နတၢ်သံတခီလဲၣ်.)

လၢန့ၣ်အမဲၥ်ညါ, တၢ်အံၤအကါဒိၣ်ဝဲ ဒ်သိးကသ့ၣ်နီၣ်ထီၣ်တၢ်လၢ စီၤယိၤဟၣ်တဘၣ်တၢ်ဟ့ၣ်လီၤအီၤတၢ်ထံၣ်တခါဘၣ်ဃးမူခိၣ်ဒ်တၢ်နီၢ်နီၢ်အသိး န့ၣ်ဘၣ်. “ဖဲန့ၣ်ကသ့ၣ်လၢအ၀ါ, အဂီၤ, အသူ, မ့တမ့ၢ်အဃးတအိၣ်ဝဲဒီးၦၤဒိး တၢ်ဖိလၢအအဲၣ်တၢ်ဒုးတၢ်ယၤနီတဂၤဘၣ်. ယ့ၣ်ၡူးတအိၣ်ဖျါထီၣ်ဝဲဖဲန့ၣ် ဒ်သိဖိ တဒုအက့ၢ်အဂီၤအသိးဘၣ်ဒီး အပူၤလီၢ်တခါလၢအသွံၣ်ယွၤလီၤဝဲလၢ အဘၣ် တၢ်ဆဲးအီၤလၢဒီဘၣ်န့ၣ်လီၤ. တၢ်ဒူတၢ်ဃိၤလွံၢ်ဒုတဒိလီၤဆၣ်ဖိကီၢ်ဖိလၢ အဒံး အိၣ်နီၢ်နီၢ်ဒ်ကံၢ်စီပၥ်ဖျါထီၣ်ဝဲအသိးဘၣ်. ဒ်န့ၣ်အသိး, “သးသမူတဖၣ်” လၢ အမံၤလီၤဖဲမူခိၣ်အတၢ်လုၢ်လီၢ်တခါအဖီလၥ်န့ၣ်တအိၣ်ဝဲဘၣ်. တၢ်မၤအသး ဒီတခါအံၤ မ့ၢ်ဒၣ်တၢ်ဒိလီၤၦၤတဂၤအဂီၤဒီးအပနီၣ်န့ၣ်လီၤ.” The SDA Bible Commentary, vol. 7, p. 778.

George E. Ladd လၢတမ့ၢ်ၦၤမုၢ်နွံနံၤဖိတဂၤကွဲးတၢ် (ဖျါလီၤဂၥ်ဒီး ၦၤမုၢ်နွံနံၤဖိတဂၤ)- “တၢ်ဂ့ၢ်တၢ်ကျိၤလၢတၢ်ဆၢကတီၢ်အံၤအပူၤ (လီၣ်ဖျါ ၆း၉-၁၁), တၢ်လုၢ်လီၢ်အံၤမ့ၢ်တၢ်လုၢ်တၢ်ပၥ်အတၢ်လုၢ်လီၢ်န့ၣ် ဖျါဂ့ၤဝဲဖဲသိဖိအသွံၣ် ဘၣ်တၢ်ဂၢ်လီၤဝဲန့ၣ်လီၤ. တၢ်ဂ့ၢ်လၢစီၤယိၤဟၣ်ထံၣ်ဘၣ်ၦၤဒူၦၤဃိၤအသးသမူ တဖၣ်လၢတၢ်လုၢ်လီၢ်အဖီလၥ်အံၤ တဘၣ်ဃးဒီးၦၤသံအတၢ်အိၣ်အသး မ့တမ့ၢ် အဝဲသ့ၣ်အတၢ်အိၣ်အသးလၢတၢ်အပတီၢ်ခံခါအဘၢၣ်စၢၤန့ၣ်ဘၣ်. တၢ်အံၤ မ့ၢ်ဒၣ်ကျဲလၢအဒိၣ်အယိၥ်တဘိလၢတၢ်ဒုးနဲၣ်ဖျါထီၣ်တၢ်ဂ့ၢ်လၢအဝဲသ့ၣ် ဘၣ်တၢ်မၤသံအီၤ ဒ်ၦၤဒူၦၤဃိၤတဖၣ်အသိးလၢအဝဲသ့ၣ်အကစၢ်ယွၤအဂီၢ်န့ၣ် လီၤ.” A Commentary on the Revelation of John (Grand Rapids, MI: Eerdmans, 1972), p. 103.

ၦၤလၢ (လီၤဆီဒၣ်တၢ်ၦၤလၢအတူၢ်ဘၣ်တၢ်မၤအီၤတတီတလိၤတဖၣ်)  အတကိးပသူထီၣ်တၢ်လၢတၢ်တီတၢ်လိၤအဂီၢ် လၢအတဒိးန့ၢ်ဘၣ်ဝဲဒံးဘၣ်န့ၣ်, မ့ၢ်အအိၣ်ဧါ. ဘၣ်မနုၤအဃိ, ခီဖျိလၢတၢ်နၥ်, ပကဘၣ်သန့ၤသးလၢလီၢ်ခံကတၢၢ် န့ၣ် ဟီၣ်ခိၣ်လၢတၢ်တီတၢ်လိၤတအိၣ်နီတစဲးအံၤ တမံၤဂ့ၤတမၠိဂ့ၤ ကဟဲဝဲန့ၣ် လဲၣ်. တၢ်မၤမုၥ်သးမနုၤတမံၤလၢနဟံးန့ၢ်နဲသ့လၢတၢ်စံးပၥ်လီၤလးအံၤအအိၣ် န့ၣ်လဲၣ်.