---
title:  ၦၤထူးၦၤတီတဂၤဒီးစီၤလါစရူး
date:   20/11/2022
---

`ဖး လူၤကၣ် ၁၆း၁၉-၃၁ တက့ၢ်. ဘၣ်မနုၤအဃိပူအံၤတမ့ၢ်တၢ်ပၥ်ဖျါထီၣ် ၦၤကညီသံ၀ံၤအလီၢ်ခံအဂ့ၢ် ဒ်လံၥ်ကွဲးအသးအသိးဘၣ်န့ၣ်လဲၣ်.`

ၦၤကူၣ်သ့လၢအသ့လံၥ်တနီၤစံးဝဲလၢ လူၤကၣ် ၁၆း၁၉-၃၁ အံၤ ပကြၢး ဟံးန့ၢ်အခီပညီဒ်လံၥ်ကွဲးအသးအသိး လၢအမ့ၢ်ဒ်ပၥ်ဖျါထီၣ်ၦၤသံအတၢ်အိၣ်သး  အသိးန့ၣ်လီၤ. ဘၣ်ဆၣ်တၢ်ထံၣ်အံၤ ကဆှၢၦၤဆူအတဘၣ်လိၥ်သးဒီးလံၥ်စီဆှံ အတၢ်ကွဲးအါမးအအိၣ် ဒီးကထီဒါလိၥ်သးဒီးလံၥ်စီဆှံအဂၤတဖၣ်လၢပမၤလိ ဘၣ်တ့ၢ်ဝဲတဖၣ်န့ၣ်လီၤ.

အဆိကတၢၢ်န့ၣ်, ပကဘၣ်အၢၣ်လီၤဝဲလၢ မူခိၣ်ဒီးလရၥ်ဘူးလိၥ်သး ဒိၣ်မးဒ်သိးကပျဲတၢ်တဲသကိးတၢ်တခါလၢ ၦၤအိၣ်ဆိးဝဲတဖၣ်လၢတၢ်လီၢ် ခံခါလၢၥ်အဘၢၣ်စၢၤန့ၣ်လီၤ. (လူၤကၣ် ၁၆း၂၃-၃၁). ပကဘၣ်ဆိကမိၣ် စ့ၢ်ကီးဝဲလၢ တၢ်အိၣ်မူလၢလီၢ်ခံအပူၤ, ဖဲနီၢ်ခိမံလီၤလၢတၢ်သွၣ်ခိၣ်ပူၤအခါ, ဖဲန့ၣ် နီၢ်သးအတၢ်သ့ၣ်ညါတၢ်အက့ၢ်အဂီၤတခါ ကအိၣ်ဒံးဝဲဒီး “မဲၥ်ချံတဖၣ်” “စုမုၢ် စုနါ” “ပ့ၤ”ဒီးလၢတူၢ်ဘၣ်တၢ်သၣ်၀ံၤသးဒၣ်လဲၥ်န့ၣ်လီၤ (လူၤကၣ် ၁၆း၂၃, ၂၄).

လံၥ်စီဆှံအဆၢအံၤ မ့မ့ၢ်ဒၣ်တၢ်ပၥ်ဖျါထီၣ်ၦၤသံအတၢ်အိၣ်သးတခါအဂ့ၢ် န့ၣ်ဒီး, မူခိၣ်တမ့ၢ်လၢကမ့ၢ်တၢ်သးခုအလီၢ်နီၢ်နီၢ်တခါဘၣ်အံၤန့ၣ် မ့ၢ်လၢၦၤလၢ အဘၣ်တၢ်အုၣ်က့ၤခီၣ်က့ၤအီၤတဖၣ် ကဘၣ်အိၣ်ဒံးဒၣ်လၢတၢ်နးတၢ်ဖှီၣ်လၢ အတကတၢၢ်တဖၣ်အပူၤ ဒီးၦၤလၢအဝဲသ့ၣ်အဲၣ်ဝဲတဖၣ်, ဒီးတဲသကိးဘၣ်တၢ်ဒီး အဝဲသ့ၣ်ဒၣ်လဲၥ်အဃိန့ၣ်လီၤ (လူၤကၣ် ၁၆း၂၃-၃၁). မိၢ်တဂၤလၢအိၣ်ဘၣ်လံ လၢမူခိၣ်တဂၤကသးခုဝဲဖဲထံၣ်အဖိအိၣ်လၢလရၥ်ပူၤဒီး တူၢ်ဘၣ်တၢ်နးတၢ်ဖှီၣ် ထီဘိတဂၤန့ၣ်ကသ့ဝဲဒ်လဲၣ်. လၢတၢ်ဂ့ၢ်ဘၣ်ထွဲလိၥ်သးတခါအံၤအပူၤ, တၢ်အံၤ ကမ့ၢ်ဝဲတၢ်လၢအဂ့ၤဒိၣ်မး လၢကဲထီၣ်သးတသ့အံၤန့ၣ်, မ့ၢ်လၢယွၤအတၢ်စံးပၥ် လၢတၢ်သူၣ်အုးသးအုး, တၢ်ဟီၣ်တၢ်ယၢၤ, ဒီးတၢ်ဆူးတၢ်ဆါတအိၣ်လၢၤဘၣ်အံၤ ကဘၣ်လၢၦဲၤဝဲအဃိန့ၣ်လီၤ (လီၣ်ဖျါ ၂၁း၄).

မ့ၢ်လၢတၢ်တဲနၢ်ပၢၢ်ၦၤဖျါတဆှဲဝဲဒ်အံၤသိးအဃိ, ၦၤသ့လံၥ်စီဆှံလၢ ပဆၢပကတီၢ်အါဂၤ ပၥ်ကဲၦၤထူးၦၤတီၤတဂၤအံၤဒီးစီၤလါစရူးအပူ ဒ်ပူအဒိ အတဲၥ်တခါအသိး လၢတမ့ၢ်တၢ်ဂ့ၢ်ထံထံဆးဆးလၢပကဘၣ်ထုးထီၣ်အခီပညီ ဒ်လံၥ်ကွဲးသးအသိးန့ၣ်ဘၣ်. George E. Lodd, လၢတမ့ၢ်ၦၤမုၢ်နွံနံၤဖိတဂၤ ဒၣ်လဲၥ်, စံးတၢ်သၦၢ်ၦၢ်လၢအလီၤဂၥ်ဒီးတၢ်တခါဖဲအံၤ ဖဲအဝဲစံးဝဲလၢပူအံၤ ဘၣ်တဘၣ်မ့ၢ် “ပူအဒိအတဲၥ်တခါလၢအဘၣ်တၢ်သူအီၤလၢၦၤယူဒၤဖိလၢ အဆိကမိၣ်တၢ်ခဲအံၤအဂီၢ် ဒီးတၢ်အံၤတမ့ၢ်တၢ်လၢအပၥ်လီၤသးဒ်သိးကသိၣ်လိ တၢ်ဘၣ်ဃးၦၤသံအတၢ်အိၣ်သးအဂ့ၢ်နီတမံၤန့ၣ်ဘၣ်န့ၣ်လီၤ.” G. E. L (add), “Eschatology,” in the New Bible Dictionary, edited by J. D. Douglas (Grand Rapids, MI: Eerdmans, 1962), p. 388.

ၦၤထူးၦၤတီၤတဂၤဒီးစီၤလါစရူးအပူအဒိအတဲၥ် ပၥ်ဖျါန့ၢ်ၦၤတၢ်လီၤဆီ ဖးဒိၣ်လၢ “ၦၤထူးၦၤတီ” လၢအကူသိးတၢ်ဂ့ၤဂ့ၤတဂၤဒီး “ၦၤဃ့အီၣ်တၢ် စီၤလါစရူးတဂၤ အိၣ်ၦဲၤဒီးအပူၤလီၢ်ပူၤကျဲ” အဘၢၣ်စၢၤန့ၣ်လီၤ (လူၤကၣ် ၁၆း၁၉, ၂၀). တၢ်ဂ့ၢ်အံၤသိၣ်လိၦၤ (၁) တၢ်အပတီၢ်တဖၣ်ဒီးတၢ်အၢၣ်လီၤ တူၢ်လိၥ်တၢ်ရ့လိၥ်မုၥ်လိၥ်သးလၢဆၢကတီၢ်ခဲအံၤအပူၤတဖၣ် တမ့ၢ်နီၣ်ထိၣ်လၢ ခါဆူညါအဂီၢ်ဘၣ်, ဒီး (၂) ၦၤတဂၤစုၥ်စုၥ်အတၢ်ဘူၣ်တၢ်တီၢ်လီၤထူလီၤယိၥ်အံၤ ဘၣ်တၢ်ဆၢတဲၥ်အီၤလၢတၢ်အိၣ်မူခဲအံၤအပူၤဒီး ပဆီတလဲကွံၥ်အီၤလၢပသံ၀ံၤ အလီၢ်ခံတသ့ဘၣ်န့ၣ်လီၤ (လူၤကၣ် ၁၆း၂၅, ၂၆).

“ဘၣ်ဆၣ်အဝဲစံးဘၣ်အီၤ, ‘မ့ၢ်တဒိကနၣ်ဘၣ်တၢ်လၢစီၤမိၤၡ့ဒီး၀ံသ့ၣ် တဖၣ်ဘၣ်ဒီး, ၦၤလၢအသံတဂၤမ့ၢ်ဂဲၤဆၢထၢၣ်က့ၤနၥ်သက့ဒီး, တနၥ်ဘၣ်ဝဲ ဘၣ်’” (လူၤကၣ် ၁၆း၃၁). တၢ်ကစီၣ်မနုၤလၢယ့ၣ်ၡူးအတၢ်ကတိၤလၢအိၣ်ၦဲၤဒီး အစိကမီၤတဖၣ်အံၤ, ကြၢးလၢပဟံးန့ၢ်အီၤလၢပကစၢ်အဂီၢ်ဘၣ်ဃးလံၥ်စီဆှံ အစိကမီၤဒီးပတၢ်စံးဆၢအီၤဒ်လဲၣ်အဂ့ၢ်န့ၣ်လဲၣ်.