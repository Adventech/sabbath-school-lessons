---
title:  လံၥ်စီဆှံအဆၢလၢအထီဒါလိၥ်သးတဖၣ်
date:   19/11/2022
---

### တၢ်မၤလိတနွံအံၤအဂီၢ်ဖ
လူၤကၣ် ၁၆း၁၉-၃၁;  ၂၃း၄၃;  ယိၤဟၣ် ၂၀း၁၇;  ဖံးလံးပံၤ ၁း၂၁-၂၄;  ၁ပ့းတရူး ၃း၁၃-၂၀;  လီၣ်ဖျါ ၆း၉-၁၁.

> <p>တၢ်ကလုၢ်ထူ</p>
> “သုဃုကွၢ်ထံတၢ်ကွဲးအသးတဖၣ်လီၤ. အဂ့ၢ်ဒ်အံၤ, သုဆိကမိၣ်လၢ သုကန့ၢ်ဘၣ်တၢ်မူအထူအယိၥ်လၢအပူၤလီၤ. ဒီးအဝဲသ့ၣ်န့ၣ် မ့ၢ်တၢ်လၢ အအုၣ်အသးလၢယဂ့ၢ်ယကျိၤလီၤ” (ယိၤဟၣ် ၅း၃၉).

စီၤပ့းတရူးဟ့ၣ်ပလီၢ်ၦၤ- “ဒီးကယဲၢ်ၦၤလၢအသံကွၢ်သုလၢတၢ်မုၢ်လၢ် အိၣ်လၢသုပူၤအဂ့ၢ်အကျိၤကိးဂၤဒဲးန့ၣ်, အိၣ်ကတီၤသုသးထီဘိလၢတၢ်စံးဆၢ, မ့မ့ၢ်လၢတၢ်သူၣ်စူၤသးစူၤဒီးတၢ်ပျံၤတၢ်ဖုးတက့ၢ်” (၁ပ့းတရူး ၃း၁၅). စီၤပီလူး မၤအါထီၣ်ဝဲ, “ကျဲးစၢးလၢတၢ်အကတီၢ်ဘၣ်လၢအကတီၢ်တဘၣ်ဘၣ်တက့ၢ်. မၤဖျါၦၤအတၢ်ကမၣ်, သိၣ်ဃီၣ်တၢ်, သဆၣ်ထီၣ်အခံလၢတၢ်၀ံသးစူၤခဲလၢၥ် ဒီးသိၣ်တၢ်သီတၢ်တက့ၢ်. အဂ့ၢ်ဒ်အံၤ, အမုၢ်အလါကဘၣ်, ဖဲၦၤတ၀ံသးစူၤဘၣ် တၢ်သိၣ်တၢ်သီလၢအဂ့ၤအ၀ါဘၣ်, မ့မ့ၢ်အနၢ်ကိၢ်ကွံဒီး, ကပၥ်ဖှိၣ်သရၣ်တဖၣ်လၢ အကစၢ်ဒၣ်ဝဲအဂီၢ်, ဒ်တၢ်ဘၣ်အသးဒၣ်ဝဲအသိးန့ၣ်လီၤ” (၂တံၤမသ့း ၄း၂, ၃). တၢ်အံၤမ့ၢ်တၢ်ဂ့ၢ်လၢ, ပတကြၢးကွၢ်ထဲဒၣ်လံၥ်စီဆှံအဆၢတဖၣ်အံၤလၢပတဲနၢ်ပၢၢ် အီၤညီဒ်သိးကဘၣ်လိၥ်သးဒီးပတၢ်စူၢ်တၢ်နၥ်တဖၣ်ဘၣ်, ပကြၢးမၤဃုၥ်တၢ်ဒီး လံၥ်စီဆှံအဆၢတဖၣ်အံၤလၢအဘၣ်တၢ်သူညီနုၢ်အီၤ ဒ်သိးကသိၣ်လိတၢ်လီၤဆီ တနီၤလၢတၢ်လၢပနၥ်အီၤအပူၤစ့ၢ်ကီးန့ၣ်လီၤ.

ဒ်ပမၤလိဝဲအသိး, ပကြၢးလူၤပိၥ်ထွဲယ့ၣ်ၡူးအဒိအတဲၥ်လၢ အထိၣ်ဟူး ထိၣ်ဂဲၤၦၤန့ၣ်လီၤ. “ခရံၥ်အကစၢ်ဒၣ်ဝဲတမၤဆူၣ်မၤစိးတၢ်မ့ၢ်တၢ်တီအကလုၢ် ဘၣ်, အဝဲကတိၤတၢ်လၢတၢ်အဲၣ်တၢ်ကွံအပူၤထီဘိလီၤ...အဝဲတရၢၢ်တစၢၢ် နီတဘျီဘၣ်, မ့ၢ်တလိၣ်ဘၣ်န့ၣ် တကတိၤတၢ်ကတိၤလၢအဆူၣ်ဘၣ်, တမၤဆူး မၤဆါသးလၢအဘၣ်ဒိညီနီတဘျီဘၣ်. အဝဲတပၥ်တၢ်ကမၣ်လၢၦၤကညီ အတၢ်ဂံၢ်စၢ်ဘါစၢ်အလိၤဘၣ်.” E. G. White, The Desire of Ages, p. 353.

တနွံအံၤ ပကမၤလိလံၥ်စီဆှံအဆၢလၢ အလီၤသးစဲတနီၤလၢၦၤသူအီၤ ဒ်သိးကတဲဂ့ၤတဲဘၣ်နီၢ်သးအန့ဆၢၣ်လၢသံတသ့ဘၣ်အဂီၢ်န့ၣ်လီၤ. တၢ်ပၥ်ဖျါ ထီၣ်တၢ်တဖၣ်အံၤ ကြၢးဒုးဆူၣ်ထီၣ်ပတၢ်နၥ်ဒီးမၤစၢၤၦၤဒ်သိးပကစံးဆၢၦၤလၢ အသံကွၢ်တၢ်သိၣ်လီၤသီလီၤတၢ်လၢအကါဒိၣ်မးလၢတၢ်၀ံသးစူၤအပူၤအဂီၢ်န့ၣ် လီၤ.