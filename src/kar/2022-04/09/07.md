---
title:  တၢ်ဆိကမိၣ်ဆူညါအဂီၢ်
date:   25/11/2022
---

ဖး E. G. White အလံၥ်, “A Great Gulf Fixed” ကဘျံးပၤ ၂၆၀-၂၇၁ လၢ Christ’s Object Lessons အပူၤ, “Calvary” ကဘျံးပၤ ၇၄၉-၇၅၂ လၢ The Desire of Ages အပူၤ, ဒီး “Teachers as Examples of Christian Intergrity” ကဘျံးပၤ ၅၀၄, လၢ Fundamental of Christian Education အပူၤတက့ၢ်.

“လၢၦၤထူးၦၤတီၤတဂၤဒီးစီၤလါစရူးအပူအဒိအတဲၥ်အပူၤ, ခရံၥ် ဒုးနဲၣ်ဝဲလၢဟီၣ်ခိၣ်အံၤအပူၤ ၦၤကညီဆၢတဲၥ်အဝဲသ့ၣ်အတၢ်ဘူၣ်တၢ်တီၢ် လီၤထူလီၤယိၥ်န့ၣ်လီၤ. ဖဲဆၢကတီၢ်အခွဲးအယၥ်အိၣ်ဒံးဝဲအခါ ယွၤအဘျုးအဖှိၣ် ဘၣ်တၢ်ဟ့ၣ်လီၤဝဲဆူသးသမူကိးဖျၢၣ်ဒဲးအဂီၢ်န့ၣ်လီၤ. ဘၣ်ဆၣ်ၦၤကညီ မ့ၢ်သူဂီၤကလီအဝဲသ့ၣ်အခွဲးအယၥ်လၢတၢ်မၤမုၥ်မၤပၠီၣ်သးအပူၤအဃိန့ၣ်ဒီး, မ့ၢ်ဒၣ်အဝဲဒုးဆိကတီၢ်ကွံၥ်အသးဒီးတၢ်မူအထူအယိၥ်န့ၣ်လီၤ. အခွဲးအယၥ် တမ့ၢ်ကအိၣ်ဒီးအဝဲသ့ၣ်နီတဘျီလၢၤဘၣ်. ခီဖျိလၢအဝဲသ့ၣ်အတၢ်ဃုထၢန့ၣ်, အဝဲသ့ၣ်မၤဂၢၢ်မၤကျၢၤတၢ်လီၤဟိဖးဒိၣ်လၢခီဂၥ်ဝဲတန့ၢ်လၢၤဘၣ် လၢအဝဲသ့ၣ်ဒီး အဝဲသ့ၣ်အယွၤအဘၢၣ်စၢၤန့ၣ်လီၤ.” E. G. White, Christ’s Object Lessons, p. 260.

“ဖဲခရံၥ်ဖိလၢပျၢၤတဖၣ် ဘၣ်ဟးအိၣ်တမှံၤလၢကစၢၢ်ခိၣ်ကလိကျါဒီး မဲးမုၢ်ခိၣ်တဖၣ်အခါ, ဖဲအဝဲသ့ၣ်ဘၣ်တၢ်ပၥ်အီၤလၢဟီၣ်ခိၣ်လၥ်ဃိၣ်ပူၤ ဒ်သိး ကဘၣ်သံဝဲဒၣ်ဒီးတၢ်သၣ်၀ံၤအဆၣ်, တၢ်ခုၣ်, ဒီးတၢ်မၤအၢမၤနးအီၤအခါ, ဖဲဘၣ်တူၢ်သံသးလၢတၢ်နၥ်အံၤဖျါလၢမ့ၢ်ကျဲထဲတဘိဧိၤလၢကပူၤဖျဲးဒီးအဝဲသ့ၣ် အတၢ်နးတၢ်ဖှီၣ်အခါ, အဝဲသ့ၣ်သးခုဝဲလၢအဝဲသ့ၣ်ဘၣ်တၢ်ဂံၢ်ဒွးအီၤ ဒ်ၦၤကြၢး ၦၤဘၣ်တဖၣ်ဒ်သိးကတူၢ်ဘၣ်တၢ်လၢခရံၥ်လၢအပျၤထီသးလၢထူၣ်စုညါလိၤ လၢအဝဲသ့ၣ်အဂီၢ်န့ၣ်လီၤ. အဝဲသ့ၣ်အဒိအတဲၥ်လၢအကြၢးဝဲဘၣ်ဝဲအံၤ ကမ့ၢ် တၢ်မၤမုၥ်သးဒီးတၢ်ဟ့ၣ်ဂံၢ်ဟ့ၣ်ဘါလၢယွၤအၦၤဂီၢ်မုၢ်တဖၣ်အဂီၢ်, ၦၤတဖၣ်လၢ အကဘၣ်တၢ်ဆှၢအီၤဆူတၢ်နးတၢ်ဖှီၣ်အဆၢကတီၢ်လၢအတအိၣ်ထီၣ်ဒံးဝဲနီတဘျီ ဘၣ်အအိၣ်န့ၣ်လီၤ.” E. G. White, Testimonies for the Church, vol. 5, p. 213.