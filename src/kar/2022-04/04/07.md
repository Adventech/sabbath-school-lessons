---
title:  တၢ်ဆိကမိၣ်ဆူညါအဂီၢ်
date:  21/10/2022
---

ဖး E. G. White အလံၥ်, “Visions of Future Glory” ကဘျံးပၤ ၇၂၂-၇၃၃ လၢ Prophets and Kings အပူၤတက့ၢ်.

စဲအ့ၣ်လၢပဆၢပကတီၢ်သိၣ်လိဝဲလၢ တၢ်အသံးအကၥ်ခဲလၢၥ်အံၤ ဘၣ်တၢ်ဒုးအိၣ်ထီၣ်အီၤလၢတၢ်ဖိတၢ်လံၤကမှံဒံဖိတဖၣ်, အဝဲသ့ၣ်အကစၢ်ဒၣ်ဝဲ ဘၣ်တၢ်ဒုးအိၣ်ထီၣ်အီၤဒီးတၢ်ဖိတၢ်လံၤဆံးကိၥ်ဖိတဖၣ်, လၢအဘၣ်တၢ်နၥ်အီၤ လၢကဘၣ်မ့ၢ်တၢ်သူၣ်အကိၢ်လိၣ်ဖးဒိၣ်လၢအိၣ်ဒီးအနီၢ်ခိနီၢ်နီၢ်ခဲလၢၥ်န့ၣ်လီၤ. မ့မ့ၢ်ဒ်န့ၣ်ဒီး, ဖဲဟီၣ်ခိၣ်လၢပထံၣ်ဘၣ်အီၤအံၤအကံၢ်ပူၤန့ၣ် မ့ၢ်ဝဲတၢ်ဆံးကိၥ်ဖိ တဖၣ်အဃိ, ယွၤလၢတမ့ၢ်ထဲတ့လီၤတၢ်ဆံးကိၥ်ဖိတဖၣ်အံၤဧိၤဘၣ်, တ့လီၤ စ့ၢ်ကီးဟီၣ်ခိၣ်ဒီဖျၢၣ်ဒီးတၢ်ဆံးကိၥ်ဖိတဖၣ်အံၤ, တုၤမ့ၢ်အဆၢကတီၢ်ဘၣ်ဝဲအခါ န့ၣ်, ဘၣ်မနုၤအဃိလၢဒုးဂဲၤဆၢထၢၣ်က့ၤၦၤတသ့ဝဲဘၣ်န့ၣ်လဲၣ်. လၢတၢ်ဒုၣ်ဒွဲၣ် စံးအၢတၢ်ဂဲၤထၢၣ်သမူထီၣ်က့ၤအပူၤ, ၦၤလၢအတနၥ်ယွၤ Bertrand Russell သံကွၢ်ဝဲလၢမ့ၢ်တၢ်ကမၤအသးဒီးၦၤတဖၣ်လၢအဘၣ်တၢ်အီၣ်ကွံၥ်အီၤဒီး ၦၤအီၣ် ၦၤကညီအညၣ်တဖၣ်န့ၣ်လဲၣ်, မ့ၢ်လၢအဝဲသ့ၣ်အနီၢ်ခိတဖၣ် ကဲထီၣ်ၦၤညၣ် အနီၢ်ခိတနီၤအဃိ, ဒီးဖဲတၢ်ဂဲၤထၢၣ်သမူထီၣ်က့ၤအခါ မ့ၢ်မတၤကဒိးန့ၢ်ဘၣ် ကဒါက့ၤနီၢ်ခိအံၤန့ၣ်လဲၣ်. ဘၣ်ဆၣ်, ပစံးဒၣ်ကလိၥ်, ယွၤဟံးဃၥ်တၢ်ဆံးကိၥ်ဖိ တဖၣ် ဒီးဒုးကဲထီၣ်ဝဲလၢတၢ်သူၣ်ထီၣ်ဖးဒိၣ်အကိၢ်လိၣ်ဖးဒိၣ်တခါမ့ၢ်သ့ဝဲန့ၣ်ဒီး, မ့ၢ်လၢအဝဲဒိးန့ၢ်တ့ၢ်လံၦၤတဂၤစုၥ်စုၥ် ခီဖျိလၢတ့လီၤတ့ၢ်ၦၤအဃိ, တ့လီၤကဒါက့ၤ ၦၤလၢတၢ်ဆံးကိၥ်ဖိအပူၤတသ့ဝဲဘၣ်န့ၣ်လဲၣ်. အဝဲတလိၣ်ဘၣ်ပနီၢ်ခိနီၢ်ကစၢ် ဒ်အခီၣ်ထံးခီၣ်ဘိအိၣ်တ့ၢ်ဝဲအသိးန့ၣ်ဘၣ်, မၤဝဲသ့ခဲလၢၥ်န့ၣ်လီၤ. မ့တမ့ၢ်, နီၢ်နီၢ်န့ၣ်, ထဲဒၣ်ကတိၤတၢ်ဒီးတၢ်ဆံးကိၥ်ဖိအသီတဖၣ်ဟဲအိၣ်ထီၣ်ဝဲန့ၣ်လီၤ. ဘၣ်ဆၣ်အဝဲမၤဝဲန့ၣ်လီၤ, ယွၤလၢအတ့လီၤမူဟီၣ်ကယၢအံၤ တ့လီၤကဒါက့ၤ ၦၤသ့, ဒ်အဝဲစံးပၥ်ဝဲလၢကမၤဝဲဖဲၦၤသံအတၢ်ဂဲၤထၢၣ်သမူထီၣ်က့ၤအခါန့ၣ်လီၤ.

“သးသမူကစၢ်ကကိးထီၣ်အၦၤလၢ အၦ့ၤက့ၤဝဲတဖၣ်လၢတၢ်ဂဲၤထၢၣ် သမူထီၣ်က့ၤအဆိကတၢၢ်အပူၤ, ဒီးတုၤလၢတၢ်မၤနၢၤအနၣ်ရံၣ်တစု, ဖဲကွဲၤ ကသီၣ်ထီၣ်လၢလီၢ်ခံကတၢၢ်ဒီးသုးဖိဂီၢ်မုၢ်ဂီၢ်ပၤကဟဲဟးထီၣ်လၢတၢ်မၤနၢၤ တၢ်လီၤထူလီၤယိၥ်အပူၤ, ၦၤစီဆှံလၢအမံကိးဂၤကဘၣ်တၢ်ပၥ်အီၤဘံၣ်ဘံၣ် ဘၢဘၢဒီးကဘၣ်တၢ်ကဟုကယၥ်အီၤဒ်လၢၢ်လုၢ်ဒိၣ်ၦ့ၤဒိၣ်တဖျၢၣ်အသိး, လၢအဘၣ်တၢ်သ့ၣ်ညါအီၤလၢယွၤ ခီဖျိလၢအမံၤန့ၣ်လီၤ. ခီဖျိလၢၦၤအုၣ်ခီၣ်ကစၢ် အစိကမီၤအိၣ်ဆိးလၢအဝဲသ့ၣ်အပူၤ ဖဲအိၣ်မူအခါဒီးမ့ၢ်လၢအဝဲသ့ၣ်မ့ၢ်ၦၤလၢ အဒိးန့ၢ်ဘၣ်ယွၤအန့ဆၢၣ်အဃိ, အဝဲသ့ၣ်ဘၣ်တၢ်စိၥ်ထီၣ်အီၤလၢတၢ်သံအပူၤ န့ၣ်လီၤ.” E. G. White Comments, The SDA Bible Commentary, vol. 4, pp. 1143.