---
title:  ဟီၣ်ခိၣ်ဒီဘ့ၣ်အတၢ်ထံၣ်ဘၣ်ဃးဒီးလံၥ်စီဆှံ
date:   10/12/2022
---

### တၢ်မၤလိတနွံအံၤအဂီၢ်ဖ
လူၤကၣ် ၂း၅၂;  မးသဲ ၄း၂၃;  ၁ကရံၣ်သူး ၆း၁၉, ၂၀;  စံးထီၣ်ပတြၢၤ ၂၄း၃, ၄;  မၤတၢ် ၈း၄-၂၄;  ၁ယိၤဟၣ် ၃း၁-၃.

> <p>တၢ်ကလုၢ်ထူ</p>
> “ဒီးတၢ်ဃူတၢ်ဖိးအကစၢ်ဒၣ်ဝဲန့ၣ်, မ်အမၤစီဆှံသုလၢလၢၦဲၤၦဲၤ တက့ၢ်. ဒီးမ်တၢ်အံးက့ၤကွၢ်က့ၤသုဒီဂၤညါ, ဒ်သိးသုသး, ဒီးသုသးသမူ, ဒီးသုနီၢ်ခိခဲလၢၥ်ကအိၣ်လၢတၢ်ပၥ်တၢ်ကမၣ်အလီၢ်တအိၣ်ဘၣ်, ဖဲပကစၢ် ယ့ၣ်ၡူးခရံၥ်ဟဲက့ၤန့ၣ်တက့ၢ်” (၁သ့းစၤလနံ ၅း၂၃).

လံၥ်လီၣ်ဖျါကတိၤတၢ်ဘၣ်ဃး “ဟီၣ်ခိၣ်ဒီဘ့ၣ်” အဂ့ၢ်အခိၣ်ကျၢၢ်ခံခါ တချုးခရံၥ်ဟဲက့ၤလီၤခံဘျီတဘျီဒံးဘၣ်န့ၣ်လီၤ. လီၣ်ဖျါ (၁၃) ပၥ်ဖျါတၢ်လၢ အဘၣ်ဃးဒီးဟီၣ်ခိၣ်ဒီဘ့ၣ်အတၢ်ကမၣ်, ဖဲ “ဟီၣ်ခိၣ်ဒီဘ့ၣ်” ကမၢကမၣ်ဒီး လူၤပိၥ်ထွဲတၢ်ဒူတၢ်ဃိၤလၢပီၣ်လဲၣ်ပူၤန့ၣ်လီၤ (လီၣ်ဖျါ ၁၃း၃, ၇, ၈, ၁၂, ၁၆). လီၣ်ဖျါ (၁၄) ပၥ်ဖျါဂ့ၤဒိၣ်ထီၣ်တၢ်မ့ၢ်တၢ်တီလၢ အဘၣ်ဃးဒီးဟီၣ်ခိၣ်ဒီဘ့ၣ်, ဖဲ “တၢ်သးခုကစီၣ်အထူအယိၥ်” ကဘၣ်တၢ်စံၣ်တဲၤတဲလီၤဝဲ “ဆူၦၤအိၣ်လၢ ဟီၣ်ခိၣ်ချၢ, ဒီးကယဲၢ်ၦၤကလုၥ်, ဒီးၦၤအဒူၣ်, ဒီးၦၤကတိၤတၢ်အကျိၥ်, ဒီးၦၤဂီၢ်မုၢ် ခဲလၢၥ်န့ၣ်လီၤ” (လီၣ်ဖျါ ၁၄း၆, ၇). ဖဲ “တၢ်တမုၥ်တခုၣ်အဆၢကတီၢ်တဖၣ်” အခါ (၂တံၤမသ့း ၃း၁), “ကယဲၢ်တၢ်သိၣ်တၢ်သီအကလံၤ” ကအူဝဲ (အ့းဖ့းစူး ၄း၁၄) ဒီးၦၤဂီၢ်မုၢ်တဖၣ် “ကဃၣ်ကွံၥ်အနၢ်လၢတၢ်မ့ၢ်တၢ်တီ, ဒီးကဃၣ်ဃီၤ အသးဆူၦၤကလီကလီတဖၣ်အအိၣ်န့ၣ်လီၤ” (၂တံၤမသ့း ၄း၄). “ခီဖျိလၢ တၢ်အကမၣ်ဖးဒိၣ်ခံခါလၢအမ့ၢ်သးသမူလၢအသံတသ့ဘၣ်ဒီး မုၢ်ခီၣ်ထံးနံၤ အတၢ်စီတၢ်ဆှံ, အံၤ မုၣ်ကီၤလံၢ်ကဆှၢၦၤဂီၢ်မုၢ်တဖၣ်လၢအတၢ်လီတၢ်၀့ၤတဖၣ် အဖီလၥ်န့ၣ်လီၤ. ဖဲအဆိကတၢၢ်တခါ အိၣ်သူၣ်လီၤအသးလၢတၢ်ဆဲးကျိးလိၥ်သး ဒီးၦၤသံအတၢ်စူၢ်တၢ်နၥ်အခါ, လၢခံတခါတခီ ဒုးအိၣ်ထီၣ်တၢ်သးကညီၤအတၢ် စၢဖှိၣ်လိၥ်သးဒီးရိမ့ၤန့ၣ်လီၤ.” E. G. White, The Great Controversy, p. 588.

တုၤတၢ်မၤအသးလၢလီၢ်ခံကတၢၢ်ဘၣ်တၢ်ပၥ်ဖျါထီၣ်အီၤတစု, ပကဘၣ် အိၣ်ဂၢၢ်ဆိးကျၢၤလၢပတၢ်နၥ်အပူၤ, လၢတၢ်မ့ၢ်တၢ်တီခဲလၢၥ်အပူၤ, လၢအအိၣ်ဒီး ၦၤ, လၢအပၥ်ဃုၥ်ဒီးၦၤကညီအန့ဆၢၣ်ဒီးအတၢ်သံ, ဒ်ပဃုဒီတဒၢပသးခီဖျိ သးစီဆှံဃုၥ်ဒီးတၢ်ပညိၣ်လၢပကအိၣ်ကတဲၥ်ကတီၤပသးလၢခရံၥ်အတၢ် အိၣ်ဖျါထီၣ်ဒီးအလၤကပီၤအဂီၢ်န့ၣ်လီၤ.