---
title:  တၢ်ဆိကမိၣ်ဆူညါအဂီၢ်
date:   16/12/2022
---

ဖး န E. G. White အလံၥ်, “Mind Cure,” ကဘျံးပၤ ၂၄၁-၂၅၉ လၢ The Ministry of Healing” အပူၤး “True and False Theories Contrasted,” ကဘျံးပၤ ၇-၁၆, လၢ Sanctified Life အပူၤတက့ၢ်.

“တၢ်ထီဒုၣ်ဒါလိၥ်သးဖးဒိၣ်အံၤ ဘူးလၢကကတၢၢ်လံန့ၣ်လီၤ. တၢ်ဟးဂူၥ်ဟးဂီၤအကစီၣ်လၢပီၣ်လဲၣ်ဒီးလၢခိသူခိၣ်ကိးမံၤဒဲးတဖၣ် မ့ၢ်တၢ်အုၣ် အသးတခါလၢတၢ်ဂ့ၢ်လၢတၢ်ကိးမံၤဒဲးအကတၢၢ်အံၤ တုၤဃီၤဝဲလံန့ၣ်လီၤ. တၢ်ဒုးတၢ်ယၤတဖၣ်ဒီး တၢ်ဒုးတၢ်ယၤအကစီၣ်တဖၣ် ပၥ်ဖျါန့ၢ်ၦၤတၢ်ဂ့ၢ်အံၤန့ၣ် လီၤ. ခရံၥ်ဖိလၢအတကိၢ်တၢ်ဂီၤတၢ်ဒီးတဘၣ်ယိၣ်ဘၣ်ဘီတၢ် ဒ်အဝဲထံၣ်ဆိပၥ် တၢ်ဂ့ၢ်အဒိၣ်အမုၢ်တဖၣ်အိၣ်ဖျါထီၣ်ဝဲလၢအမဲၥ်ညါန့ၣ် မ့ၢ်အအိၣ်တဂၤဂၤဧါ. ကစၢ်ဟဲက့ၤလီၤလံလီၤ. ပနၢ်ဟူဘၣ်ယွၤလၢအသုးဘူးဃီၤအသးတဂၤအခီၣ်ခါ တဖၣ်အကလုၢ်လံန့ၣ်လီၤ.” E. G. White, Maranatha, p. 220.

“အိၣ်မူတၢ်နၥ်အတၢ်အိၣ်မူကိးနံၤဒဲးတက့ၢ်. ဘၣ်ယိၣ်ဘၣ်ဘီဒီးသူၣ်ကိၢ် သးဂီၤတၢ်ဘၣ်ဃးတၢ်နးတၢ်ဖှီၣ်အဆၢကတီၢ်အဂ့ၢ်တဂ့ၤ, ဒီးအိၣ်ဆိပၥ်နဲဒီး တၢ်နးတၢ်ဖှီၣ်အဆၢကတီၢ်တက့ၢ်. တဘၣ်ဆိကမိၣ် ‘ယပျံၤတၢ်လၢယဆၢထၢၣ် ယဲလၢတၢ်မၤကွၢ်ဖးဒိၣ်အမုၢ်တနံၤအဂီၢ်ဘၣ်ကန့ၢ်ဧါ’ အဂ့ၢ်ထီဘိတဂ့ၤ. နကဘၣ် အိၣ်မူနဲလၢခဲအံၤအဂီၢ်, ထဲဒၣ်တနံၤအံၤအဂီၢ်န့ၣ်လီၤ. ခဲဂီၤတနံၤန့ၣ် တမ့ၢ်နဂီၢ် ဘၣ်. တနံၤအံၤနကဘၣ်ပၢၤဃၥ်နတၢ်မၤနၢၤလီၤက့ၤနကစၢ်အသးန့ၣ်လီၤ. တနံၤအံၤနကဘၣ်အိၣ်မူနဲဒီးတၢ်ထုကဖၣ်အတၢ်အိၣ်မူန့ၣ်လီၤ. တနံၤအံၤ နကဘၣ်ဒုးတၢ်နၥ်အတၢ်ဒုးလၢအဂ့ၤန့ၣ်လီၤ. တနံၤအံၤနကဘၣ်နၥ်နဲလၢ ယွၤဆိၣ်ဂ့ၤနၤန့ၣ်လီၤ. ဒီးဒ်နဒိးန့ၢ်ဘၣ်တၢ်မၤနၢၤလၢတၢ်ခံးတၢ်နၤဒီးတၢ်တနၥ်တၢ် အဖီခိၣ်အသိး, နကဘၣ်သဂၢၢ်ဒီးယွၤနကစၢ်အတၢ်မၢလီၤနၤတဖၣ် ဒီးကဲထီၣ် တၢ်ဆိၣ်ဂ့ၤလၢၦၤအိၣ်လၢနခိၣ်နဃၢၤတဖၣ်အဂီၢ်န့ၣ်လီၤ.” E. G. White, Signs of the Times, October 20, 1887.

“တယံၥ်ဘၣ်န့ၣ် ကစၢ်ကဟဲက့ၤလီၤ, ဒီးပကဘၣ်အိၣ်ကတဲၥ်ကတီၤ ပသး ဒ်သိးပကသဂၢၢ်အီၤလၢတၢ်မုၥ်တၢ်ပၢၤအပူၤန့ၣ်လီၤ. မ်ပကပၥ်လီၤပသး ဒ်သိးပကမၤတၢ်ခဲလၢၥ်လၢပတၢ်စိတၢ်ကမီၤအပူၤ ဒ်သိးပကနီၤလီၤတၢ်ကပီၤဆူ ၦၤလၢအအိၣ်လၢပခိၣ်ပဃၢၤတဖၣ်အဂီၢ်န့ၣ်တက့ၢ်. ပတဘၣ်သးအုးဘၣ်, ပကဘၣ်သးခု, ဒီးပကဘၣ်ပၥ်ပကစၢ်ယ့ၣ်ၡူးလၢပမဲၥ်ညါထီဘိလီၤ...ပကဘၣ် အိၣ်ကတဲၥ်ကတီၤပသးဒီး အိၣ်ခိးအတၢ်အိၣ်ဖျါထီၣ်အဂီၢ်န့ၣ်လီၤ. အိ, ပမ့ၢ်ထံၣ် ဘၣ်အီၤဒီးတူၢ်လိၥ်အီၤ ဒ်ၦၤလၢအအုၣ်က့ၤခီၣ်က့ၤၦၤတဂၤအသိးန့ၣ် ကမ့ၢ် တၢ်လၢအလီၤဘီလီၤမုၢ်ဘၣ်ၦၤဆံးဒိၣ်လဲၣ်. ပအိၣ်ခိးအီၤယံၥ်တ့ၢ်မးလံဘၣ်ဆၣ် ပတၢ်နၥ်တစှၤလီၤဘၣ်. ပမ့ၢ်ထံၣ်ဘၣ်စီၤပၤလၢအတၢ်ဃံတၢ်လၤအပူၤန့ၣ်, ပကဘၣ်ဆိၣ်ဂ့ၤထီဘိဒီးထီဘိန့ၣ်လီၤ. ယတူၢ်ဘၣ်ယဲဒ်ယကဘၣ်ကိးပသူထီၣ် ယဲလၢယကလုၢ်သီၣ်ဖးဒိၣ် ‘ယလဲၤတၢ်ဆူဟံၣ်နီၢ်နီၢ်လံ’ အသိးန့ၣ်လီၤ. ပအိၣ် ဘူးထီၣ်ပဝဲလၢတၢ်ဆၢကတီၢ်ဖဲခရံၥ်ကဟဲဒီးအစိကမီၤဒီးအလၤကပီၤအဒိၣ်အမုၢ် ဒ်သိးကဟံးန့ၢ်က့ၤၦၤလၢအၦ့ၤက့ၤဝဲတဖၣ် ဆူအဝဲသ့ၣ်အဟံၣ်လီၤထူလီၤယိၥ် အအိၣ်န့ၣ်လီၤ.” E. G. White, Signs of the Times, October 20, 1887.