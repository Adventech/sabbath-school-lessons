---
title:  ခရံၥ်အသး
date:   13/12/2022
---

ၦၤတနီၤနၥ်ဝဲလၢအဝဲသ့ၣ်မ့ၢ်ဆီတလဲကွံၥ်အခိၣ်အဃၢၤအတၢ်အိၣ် အသးန့ၣ်ဒီး ၦၤတဂၤစုၥ်စုၥ်ကဘၣ်တၢ်ဆီတလဲကွံၥ်အီၤန့ၣ်လီၤ. သၦၢ်တၢၢ်လီၤ, ပကြၢးဟးဆှဲးတၢ်လီၢ်တဖၣ်ဒီး တၢ်အိၣ်အသးတဖၣ်လၢအကဒုးကဲထီၣ်ၦၤ ဒ်သိး ပဂံၢ်ပဘါကစၢ်ဒိၣ်ဝဲဆူတၢ်လ့ပစီပူၤအဂီၢ်န့ၣ်လီၤ (စံးထီၣ်ပတြၢၤ ၁း၁;  ကတိၤဒိ ၅း၁-၈). ဘၣ်ဆၣ်ပတၢ်ကီတၢ်ခဲဒီးတၢ်လ့ပစီဒီးတၢ်ဒဲးဘးအံၤ ပမၤနၢၤအီၤသ့ဝဲ ထဲဒၣ်လၢပကစၢ်အသးအတၢ်ဆီတလဲသးအဃိန့ၣ်လီၤ. ခရံၥ်ထိးဘၣ်တၢ်ဂ့ၢ် ခိၣ်ကျၢၢ်အံၤ ဖဲအဝဲစံး “အဂ့ၢ်ဒ်အံၤ, တၢ်ကူၣ်အအၢတဖၣ်, တၢ်မၤကမၣ်မုၣ် ကမၣ်ခွါ, တၢ်ဟုၣ်တၢ်ဘျၣ်, တၢ်မၤသံၦၤကညီ-တၢ်အဲၣ်ဘံးအဲၣ်ဘၢ, တၢ်သူၣ်ကွံ သးကွံ, တၢ်အၢတၢ်သီ, တၢ်လီတၢ်၀့ၤ, တၢ်လုၢ်ကိလုၢ်ကပၥ်, တၢ်သးကါ, တၢ်ဒုၣ်ဒွဲၣ်, တၢ်ပၥ်ထီၣ်ထီပသး, တၢ်ကူၣ်တဘၣ်ဘၣ်တဖၣ်န့ၣ်, ဟဲထီၣ်ဝဲလၢ အပူၤ, လၢၦၤကညီအသးကံၢ်ပူၤန့ၣ်လီၤ” (မၢ်ကူး ၇း၂၁, ၂၂). တၢ်အံၤအခီပညီ မ့ၢ်ဝဲလၢပသးတဖၣ်အံၤ လိၣ်ဘၣ်တၢ်ဆီတလဲကွံၥ်အီၤ ဒ်သိးပသကဲးပဝာ်တဖၣ် ကဘၣ်တၢ်ဆီတလဲအီၤအဂီၢ်န့ၣ်လီၤ.

`ဖးလံၥ်စီဆှံအဆၢဖိလၢအဖီလၥ်တဖၣ်အံၤတက့ၢ်- ၁ကရံံၣ်သူး ၂း၁၆;  စံးထီၣ်ပတြၢၤ ၂၄း၃, ၄;  ရိမ့ၤ ၁၂း၂;  ဖံလံးပံၤ ၄း၈;  ဒီး ကလီးစဲ ၃း၂. ပကဘၣ် အိၣ်ဒီး “ခရံၥ်အသး” အံၤန့ၣ် အခီပညီမ့ၢ်တၢ်မနုၤလဲၣ်.`

ယွၤစံးပၥ်ၦၤတၢ်အိၣ်လၢ “တၢ်အၢၣ်လီၤအီလီၤအသီ” အဖီလၥ်အံၤ, အဝဲ ကပၥ်လီၤအတၢ်သိၣ်တၢ်သီလၢအၦၤဂီၢ်မုၢ်တဖၣ်အသးပူၤ ဒီးကွဲးလီၤဝဲလၢ အဝဲသ့ၣ်အသးလိၤန့ၣ်လီၤ (ယံးရမံယၤ ၃၁း၃၁-၃၃, ထိၣ်သတြီၤအီၤဒီး ဧ့ၤဘြံၤ ၈း၈-၁၀;  ၁၀း၁၆). တၢ်အံၤပလီၤကမၢကမၣ်အလီၢ်တအိၣ်ဘၣ်, ဒီးလၢ တၢ်စံၣ်တဲၤတဲလီၤတၢ်လၢကစၢၢ်ခိၣ်အပူၤန့ၣ်, ခရံၥ်မၤလဲၢ်ထီၣ်ဒီးမၤယိၥ်ထီၣ် ယွၤအတၢ်မၤလိတဖၣ်အခီပညီဆူတၢ်ဆိကမိၣ်တဖၣ်ဒီး တၢ်ပၥ်လီၤသးတဖၣ် အပတီၢ်န့ၣ်လီၤ (ကွၢ် မးသဲ ၅း၁၇-၄၈). လၢတၢ်န့ၣ်အဃိ, ပမၤန့ၢ်ဘၣ်တၢ်မၤနၢၤ လၢတၢ်လ့ပစီအဖီခိၣ်အံၤသ့ဝဲထဲဒၣ်ခီဖျိလၢယွၤအတၢ်ဆီတလဲကွံၥ်ၦၤအဘျုး အဖှိၣ်ဒီး, ဖဲတၢ်ဆိကမိၣ်တဖၣ်ဒီးတၢ်ပၥ်လီၤသးတဖၣ်အပတီၢ်န့ၣ်, ပကြၢးဃ့န့ၢ် တၢ်စံးပၥ်အံၤ ဒ်သိးဒီးပကဆိကတီၢ်ကွံၥ်ပတၢ်ဆိကမိၣ်လၢအၦဲၤဒီးတၢ်ဒဲးဘး တဖၣ်အဂီၢ်န့ၣ်လီၤ.

လၢပတၢ်အိၣ်မူအံၤအပူၤ, ပတၢ်သးတီမ့ၢ်အိၣ်ဝဲဆံးဒိၣ်ဆံးအါဒၣ်လဲၥ်, ပတတုၤဃီၤပဝဲဆူတၢ်ဒဲးဘးတအိၣ်ဘၣ်အပတီၢ်လၢလၢၦဲၤၦဲၤနီတဘျီဘၣ်. ဘၣ်ဆၣ်ပမ့ၢ်အိၣ်လၢခရံၥ်အပူၤန့ၣ်, ပဘၣ်တၢ်ကျၢၢ်ဘၢၦၤလၢလၢၦဲၤၦဲၤလၢ အတၢ်တီတၢ်လိၤန့ၣ်လီၤ. အခဲအံၤ ပမ့ၢ်တလၢၦဲၤဝဲဒၣ်လဲၥ်, ပဘၣ်တၢ်ပၥ်ကဲၦၤ ဒ်ၦၤလၢအလၢအၦဲၤလံတဂၤအသိးန့ၣ်လီၤ (ဖံလံးပံၤ ၃း၁၂-၁၅). “ဖဲပအိၣ်ဃူ အိၣ်ဖိးဒီးခရံၥ်အခါ, ပအိၣ်ဒီးခရံၥ်အသးန့ၣ်လီၤ. တၢ်ဂ့ၤတၢ်၀ါဒီးတၢ်အဲၣ်တၢ်ကွံ ကပီၤထီၣ်ဝဲလၢသကဲးပဝာ်အပူၤ, တၢ်သးစူၤဒီးတၢ်မ့ၢ်တၢ်တီပၢၤဃၥ်ပတၢ်အိၣ်မူ န့ၣ်လီၤ. ပက့ၢ်ပဂီၤအတၢ်ပၥ်ဖျါထီၣ်သးတဖၣ်ဆီတလဲကွံၥ်သးန့ၣ်လီၤ. ခရံၥ် အတၢ်အိၣ်ဆိးလၢပသးပူၤကျဲးစၢးမၤန့ၢ်ၦၤတၢ်ဆီတလဲအစိကမီၤတခါ, ဒီးတၢ်အသနၢၣ်အိၣ်ဖျါလၢခိအုၣ်အသးဆူတၢ်မုၥ်တၢ်ပၢၤဒီးတၢ်သးခုလၢအပၢဆှၢ တၢ်လၢအအိၣ်လၢပသးပူၤန့ၣ်လီၤ.” E. G. White, Selected Messages, book 1, p. 337.

ထဲဒၣ်ကိးနံၤဒဲးအတၢ်ဟ့ၣ်လီၤသး, ကိးနံၤဒဲးအတၢ်သံလၢတၢ်အဲၣ် လီၤသး, ကိးနံၤဒဲးအတၢ်ပၥ်လီၤသးလၢတၢ်ဂုၥ်ကျဲးစၢးတၢ်အပူၤ, ခီဖျိလၢတၢ်နၥ်, ဒ်သိးကဒိကနၣ်ယ့ၣ်ၡူးအဃိ, ပဒိးန့ၢ်ဘၣ်တၢ်ဆီတလဲသးအံၤလၢပတၢ်အိၣ်မူ အပူၤသ့ဝဲဒၣ်န့ၣ်လီၤ.

ဆိကမိၣ်ကွၢ်, နမ့ၢ်ဆိကတီၢ်ကွံၥ်တၢ်ဆိကမိၣ်လၢအၦဲၤဒီးတၢ်တဂ့ၤတဘၣ် တဖၣ်န့ၣ်, နတၢ်အိၣ်မူအံၤ ကလီၤဂၥ်ဒီးတၢ်မနုၤလဲၣ်အဂ့ၢ်န့ၣ်တက့ၢ်. နတၢ်အိၣ်မူ အံၤကလီၤဆီဝဲဆံးဒိၣ်လဲၣ်. ဒ်သိးနကဒိးန့ၢ်ဘၣ်တၢ်မၤလိအံၤအဂီၢ် ကျဲလၢ အကဟ့ၣ်နၤထဲတဘိန့ၣ်မ့ၢ်ကျဲမနုၤလဲၣ်.