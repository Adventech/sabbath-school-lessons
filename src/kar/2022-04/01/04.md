---
title:  တၢ်တသ့ၣ်ညါဆၢက့ၤတၢ်ဘျုးတၢ်ဖှိၣ်လၢပနၢ်ပၢၢ်အီၤကီခဲဝဲဒိၣ်မး
date:  27/09/2022
---

`ဖး ယဃ့းစက့လး 28:12-19 တက့ၢ်. ပမၤလိဘၣ်တၢ်မနုၤသ့ဝဲလၢ လံၥ်စီဆှံအဆၢအံၤအပူၤဘၣ်ဃးဒီးတၢ်ဒဲးဘးအခီၣ်ထံးခီၣ်ဘိအတၢ်ကီတၢ်ခဲလၢ ပနၢ်ပၢၢ်အီၤကီဝဲအဂ့ၢ်န့ၣ်လဲၣ်.`

လံၥ်ယဃ့းစက့လးလၢအဘၣ်တၢ်ကွဲးအီၤတဖၣ်အံၤ အါတက့ၢ် ဘၣ်တၢ်ကွဲးအီၤလၢတၢ်ကတိၤအဒိလၢမုၢ်နံၤခံကတၢၢ်အဂီၢ်န့ၣ်လီၤ. လၢတၢ်မၤ အသးအါမံၤအပူၤ, တၢ်မၤအသးလၢအလီၤတံၢ်လီၤဆဲးတဖၣ် (ဒ်ၦၤကညီတဖၣ်, ဆၣ်ဖိကီၢ်ဖိတဖၣ်, ဒီးတၢ်လၢပထံၣ်ဘၣ်အီၤသ့တဖၣ်) ဒီးတၢ်မၤအသးလၢပခိၣ် ပဃၢၤတဖၣ် ဘၣ်တၢ်သူအီၤဒ်သိးကဒိလီၤဒီးပၥ်ဖျါထီၣ်တၢ်ဘၣ်တ့ဒီး မ့တမ့ၢ် တၢ်နီၢ်နီၢ်အတၢ်စံၣ်စိၤတဲစိၤတဖၣ်အဂ့ၢ် ဒ်သိးပကသ့အါဒိၣ်ဝဲအဂီၢ်န့ၣ်လီၤ. လၢ ယဃ့းစက့လး 28:1-10 အပူၤ, ယွၤကတိၤတၢ်ဘၣ်ဃးဒီးစိၢ်အစီၤပၤ (စိၢ်အကစၢ်ဒၣ်ဝဲမ့ၢ်ကီၢ်ကနၤဧၣ်အ0့ၢ်လၢ အလဲၤထီၣ်လဲၤထီလၢပျၢၤ, ပီၣ်လဲၣ် ကဘီသန့အ0့ၢ်တဖျၢၣ်) ဒ်ၦၤကညီခိၣ်နၢ်ထဲတဂၤဧိၤလၢအကဲဒိၣ်ဒီးပၥ်ကဖိအသး လၢစံးလီၤအသးလၢအကဘၣ်မ့ၢ်ယွၤတဂၤဒီး ဆ့ၣ်နီၤဝဲလၢယွၤတဖၣ်အလီၢ်ပစိၥ် အပူၤဒၣ်လဲၥ်န့ၣ်လီၤ.

ဒီးလၢခံ, လၢယဃ့းစက့လး 28:12-19 အပူၤ, တၢ်စံၣ်စိၤတဲစိၤနီၢ်နီၢ်အံၤ ကဲထီၣ်တၢ်ဃုထံၣ်သ့ၣ်ညါတၢ်လၢအလီၤဂၥ်လိၥ်သးတခါ ဒ်သိးကပၥ်ဖျါထီၣ် မုၢ်ဆ့ၣ်အဆၣ်တူၢ်ဂီၤအတၢ်လီၤကမၣ်အခီၣ်ထံးခီၣ်ဘိလၢမူခိၣ်အလီၢ်က0ီၤအပူၤ န့ၣ်လီၤ. လၢတၢ်န့ၣ်အဃိ, စိၢ်အစီၤပၤ, ၦၤကညီဖိတဂၤလၢအိၣ်မူလၢ “ပီၣ်လဲၣ် တဖၣ်အခၢၣ်သးအပူၤ (ယဃ့းစက့လး 28:2, 8), အခဲအံၤဒိလီၤ “ခ့ရူၥ်ဒိးဖှူ အသးတဂၤလၢအကဒုတၢ်” (ယဃ့းစက့လး 28:14) အိၣ်မူတ့ၢ်လၢ “ဧ့ၤဒ့ၣ်, ကစၢ်အတၤသၣ်” ဒီး “လၢကစၢ်အကစၢၢ်စီဆှံအလိၤ” န့ၣ်လီၤ. (ယဃ့းစက့လး 28:14).

တၢ်စံးဖျါထီၣ်တၢ်လၢအကါဒိၣ်မးတခါလၢ တၢ်ဂ့ၢ်ဒီတခါအပူၤ ဘၣ်တၢ်ထံၣ်န့ၢ်အီၤလၢ ယဃ့းစက့လး 28:15 အပူၤလၢအစံ:ဝဲ, “နလၢထီၣ် ၦဲၤထီၣ်လၢနကျဲပူၤ လၢနမုၢ်တနံၤလၢနအိၣ်ဖျဲၣ်လံၤလံၤတုၤတၢ်ထံၣ်န့ၢ်တၢ်ဒဲးဘး လၢနပူၤလီၤ.” လၢတၢ်န့ၣ်အဃိ, ဒီးလၢအကါဒိၣ်မးန့ၣ်, မုၢ်ဆ့ၣ်အဆၣ်တူၢ်ဂီၤ အတၢ်လၢတၢ်ၦဲၤပၥ်ဃုၥ်ဝဲဒီးဂံၢ်ဘါလၢကမၤတၢ်အၢတၢ်သီအဂီၢ်, ဂံၢ်ဘါလၢကမၤ ကမၣ်တၢ်, ဒီးတၢ်အံၤမ့ၢ်လၢ, ဒ်ၦၤကညီလၢအဘၣ်တၢ်တ့လီၤအီၤတဂၤအသိး, မုၢ်ဆ့ၣ်အဆၣ်တူၢ်ဂီၤဒိးန့ၢ်ဘၣ်တၢ်သးဆၢန့ၢ်ဘၣ်တၢ်သဘျ့, တၢ်တနီၤလၢအမ့ၢ်ဝဲ ကဘၣ်မ့ၢ်ၦၤလၢအလၢအၦဲၤတဂၤန့ၣ်လီၤ.

နီၢ်နီၢ်န့ၣ်, မုၢ်ဆ့ၣ်အဆၣ်တူၢ်ဂီၤအံၤ ဘၣ်တၢ်တ့လီၤအီၤလၢလၢၦဲၤၦဲၤ, လၢအပၥ်ဃုၥ်ဒီးကံၢ်စီလၢကဃုထၢတၢ်အိၣ်ဒီးတၢ်သဘျ့န့ၣ်လီၤ. ဘၣ်ဆၣ်, မၤဟးဂီၤအတၢ်လၢတၢ်ၦဲၤ ခီဖျိသူကမၣ်အတၢ်သးဆၢန့ၢ်ဘၣ်တၢ်လၢအသဘျ့ အံၤအဃိ, အဝဲကဲထီၣ်ဘၣ်ၦၤဟးဂီၤတဂၤခီဖျိဆိကမိၣ်လီၤအသးလၢ အဝဲမ့ၢ် ၦၤလၢအကါဒိၣ်န့ၢ်ဒံးၦၤတဂၤလၢအဝဲမ့ၢ်ၦၤနီၢ်နီၢ်တဂၤန့ၣ်လီၤ.

မ့ၢ်လၢတယံၥ်ဘၣ်ဝဲ ဖဲအဝဲတအိၣ်ဒီးတၢ်သးမံလၢယွၤတ့လီၤအီၤဒီး မၤလၤကပီၤအီၤအဃိ, မုၢ်ဆ့ၣ်အဆၣ်တူၢ်ဂီၤသးပ့ၤနီၣ်ကွံၥ်ယွၤအဘျုးဒီး သးအိၣ် ဒိးန့ၢ်ဘၣ်တၢ်ပၥ်ဒိၣ်ပၥ်ထီအီၤဒိၣ်န့ၢ်ဒံးအဝဲကြၢးဒိးန့ၢ်ဘၣ်ဝဲန့ၣ်လီၤ. မူခိၣ်ကလူး လၢအလၢၦဲၤတဂၤအံၤ အိၣ်ဘၣ်လၢမူဟီၣ်ကယၢအလၢအၦဲၤတဖျၢၣ်အပူၤအံၤ မၤအသးဒ်အံၤမ့ၢ်သ့ဝဲန့ၣ်, ဒ်ဘၣ်တၢ်ယၢၤထီၣ်တ့ၢ်ဝဲအသိး, မ့ၢ်တၢ်လၢပနၢ်ပၢၢ် အီၤကီဒိၣ်မးတခါန့ၣ်လီၤ.

“တၢ်ဒဲးဘးအံၤ မ့ၢ်တၢ်လၢပနၢ်ပၢၢ်အီၤကီဒိၣ်မးတခါ, တၢ်လၢပတဲနၢ်ပၢၢ် ၦၤတသ့ဘၣ်န့ၣ်လီၤ. အဂ့ၢ်အကျိၤတအိၣ်ဝဲလၢကအိၣ်ထီၣ်ဝဲအဂီၢ်န့ၣ်ဘၣ်, ဒီးပကတိၤပူၤဖျဲးအီၤဒီးအဂ့ၢ်အကျိၤတသ့ဘၣ်န့ၣ်လီၤ. တၢ်ဒဲးဘးအိၣ်ဖျါထီၣ် ဝဲလၢမူဟီၣ်ကယၢလၢအလၢအၦဲၤတဖျၢၣ်အပူၤ, တၢ်တမံၤလၢအဘၣ်တၢ်ဒုးနဲၣ် ၦၤလၢကဘၣ်မ့ၢ်တၢ်လၢအအၢဒိၣ်မးလၢပတူၢ်လိၥ်အီၤတသ့ဘၣ်န့ၣ်လီၤ.” Ellen G. White, The Truth about Angels, p. 30.

`လၢ 1သ့းစၤလနံ 5:18 အပူၤ, စီၤပီလူးစံ:ဝဲလၢ “လၢတၢ်ခဲလၢၥ်အပူၤ” စံးထီၣ်ပတြၢၤတၢ်အဘျုးအဖှိၣ်တက့ၢ်. တၢ်ကတိၤတဖၣ်အံၤ မၤစၢၤၦၤဒ်သိး ပကမၤနၢၤကွံၥ်တၢ်တသ့ၣ်ညါဆၢက့ၤတၢ်ဘျုးတၢ်ဖှိၣ်ဒီးတၢ်သးကညီၤလီၤက့ၤ ပသးအတၢ်ပၥ်သူၣ်ပၥ်သးတဖၣ်ကသ့ဝဲဒ်လဲၣ်.`