---
title:  တၢ်ပၥ်ကဖၢသးအလုၢ်အၦ့ၤ (အၦ့ၤကလံၤ)
date:  28/09/2022
---

လၢလံၥ်စီဆှံအပူၤ, ၦၤတဂၤထံၣ်ဘၣ်ဝဲတၢ်ဂ့ၢ်မိၢ်ၦၢ်လၢအအိၣ်ဖျါဂ့ၤဒိၣ်မး အခိၣ်ကျၢၤခံခါလၢအပြၢလိၥ်သးတခါဒီးတခါန့ၣ်လီၤ. အဆိကတၢၢ်တခါန့ၣ် မ့ၢ်ရှၤလ့ၣ်အဂ့ၢ်မိၢ်ၦၢ်, ကစၢၢ်စံယိၣ်, ဒီး၀့ၢ်ယရူၤရှလ့ၣ်အသီ, လၢအဒိလီၤယွၤ အဘီအမုၢ်န့ၣ်လီၤ. အဂၤတခါန့ၣ် မ့ၢ်ဝဲဘၤဘ့လးအဂ့ၢ်မိၢ်ၦၢ်ဒီးဘၤဘူၤလိၣ်, လၢအိၣ်ဆၢထၢၣ်ဒိလီၤမုၣ်ကီၤလံၢ်အတၢ်ပၢတၢ်ပြးန့ၣ်လီၤ. ယွၤကိးဃီၤအၦၤ ဂီၢ်မုၢ်ဒ်သိးကဟးထီၣ်ကွံၥ်လၢဘၤဘူၤလိၣ်ၦၤဘါတၢ်ဂီၤတၢ်ဖီၣ်အပူၤ ဒ်သိး ကမၤအတၢ်လၢကီၢ်တၢ်စံးပၥ်အပူၤအဂီၢ်တဘျုးဘျီန့ၣ်လီၤ.

အဒိ, စီၤအၤြဘၣ် (လၢစီၤအၤြဘၤဟၣ်ဘၣ်တၢ်သံကွၢ်အီၤ ဒ်သိးကသုး အသးလၢၦၤက့ၤစ့းဖိအ၀့ၢ်အူၣ်ဒီးဆူကီၢ်ကနၤဧၣ်န့ၣ်လီၤ (၁မိၤၡ့ ၁၁း၃၁-၁၂း၉). ဖဲအဝဲသ့ၣ်ကဲဘၣ်ကုၢ်ဖးယံၥ်၀ံၤအကတၢၢ်န့ၣ်, ၦၤယူဒၤဖိတဖၣ်ဟးထီၣ် ကွံၥ်လၢဘၤဘူၤလိၣ်ဒီးက့ၤကဒါက့ၤဆူ၀့ၢ်ယရူၤရှလ့ၣ်န့ၣ်လီၤ (ဧ့စြၤ ၂). ဒီးလၢ လံၥ်လီၣ်ဖျါအပူၤ, ယွၤအၦၤဂီၢ်မုၢ်တဖၣ် ဘၣ်တၢ်ကိးထီၣ်အဝဲသ့ၣ်လၢ မုၢ်နံၤခံ ကတၢၢ်အဘၤဘူၤလိၣ် (လီၣ်ဖျါ ၁၄း၈) ဒ်သိးကအိၣ်ကဆိးဒီးအီၤလၢလီၢ်ခံ ကတၢၢ်လၢကစၢၢ်စံယိၣ်အဒီခိၣ်ဒီး ၀့ၢ်ယရူၤရှလ့ၣ်အသီပူၤန့ၣ်လီၤ (လီၣ်ဖျါ ၁၄း၁း  ၂၁း၁-၃, ၁၀).

`ဖး ယၡါယၤ ၁၄း၁၂-၁၅ တက့ၢ်. ဖဲအိၣ်မူလၢမူခိၣ်အခါ မုၢ်ဆ့ၣ်အဆၣ် တူၢ်ဂီၤပၥ်ကဖၢသးအဘူးအလဲမနုၤတဖၣ်ဟဲတုၤဃီၤဝဲလၢမူဟီၣ်ကယၢဒီး ဆူဟီၣ်ခိၣ်အံၤန့ၣ်လဲၣ်.`

လၢလံၥ်စီဆှံအပူၤ, ၀့ၢ်ဘၤဘူၤလိၣ်ဒိလီၤစိကမီၤတခါလၢ အထီဒါယွၤဒီး အဘီအမုၢ်န့ၣ်လီၤ. ဒီးဘၤဘူၤလိၣ်အစီၤပၤ (အိၣ်ဒီးတၢ်ဒိလီၤလီၤဆီဆူ နဘူၤကးန့စၢ်) ကဲထီၣ်တၢ်ပၥ်ကဖၢသးဒီးတၢ်ပၥ်ဒိၣ်ပၥ်ထီသးအဒိတခါန့ၣ်လီၤ. ယွၤလီၣ်ဖျါထီၣ်န့ၢ်စီၤပၤနဘူၤကးန့စၢ်လၢဘၤဘူၤလိၣ်မ့ၢ်ဒၣ်ထဲဘီမုၢ်လၢဒိၣ်စိ ဘၣ်တၢ်တခါ၀ံၤတခါအဂီၤဖးဒိၣ်အခိၣ်ထူဧိၤန့ၣ်လီၤ (ဒၤနံးယ့လး ၂း၃၇, ၃၈). လၢပၢၢ်ဆၢယွၤအတၢ်လီၣ်ဖျါန့ၢ်တၢ်လၢအဂီၢ်, စီၤပၤတ့ထီၣ်တၢ်ဂီၤဖးဒိၣ်လၢထူ ဒီတဒု-အဒိတခါလၢအဘီအမုၢ်ကအိၣ်ဂၢၢ်လီၤစိၤ-ဒီးထုထီၣ်အကလုၢ်လၢ ၦၤကိးဂၤကဘၣ်ဘါထီၣ်အီၤအဂီၢ်ဒၣ်လဲၥ်န့ၣ်လီၤ (ဒၤနံးယ့လး ၃). ဒ်လၢ စိၢ်အစီၤပၤအဂ့ၢ်အပီၢ်အပူၤအသိး (ယဃ့းစက့လး ၂၈း၁၂-၁၉), ဘၤဘူၤလိၣ် အစီၤပၤကဲထီၣ်မုၣ်ကီၤလံၢ်အဒိတခါစ့ၢ်ကီးန့ၣ်လီၤ.

ယၡါယၤ ၁၄း၃-၁၁ ပၥ်ဖျါဘၤဘူၤလိၣ်အစီၤပၤလၢ ပၥ်ဒိၣ်ပၥ်ထီလီၤက့ၤ အသးဒီးမၤနၢၤမၤဃၣ်တၢ်တဂၤအတၢ်လီၤကမၣ်အဂ့ၢ်န့ၣ်လီၤ. ဒီးလၢခံ ယၡါယၤ ၁၄း၁၂-၁၅ သုးကွံၥ်တၢ်စံၣ်စိၤတဲစိၤလၢဟီၣ်ခိၣ်အဘီအမုၢ်ဒီးဆူမူခိၣ်အလီၢ်က၀ီၤ (အဘီအမုၢ်) အအိၣ်ဒီးဒုးနဲၣ်ၦၤဖျါဂ့ၤမးလၢသးလၢအပၥ်ကဖၢသးဒီးပၥ်ဒိၣ်ပၥ်ထီ သးတမံၤဃီတခါအံၤ ဒုးအိၣ်ထီၣ်မုၢ်ဆ့ၣ်အဆၣ်တူၢ်ဂီၤအတၢ်လီၤကမၣ်အခီၣ်ထံး ခီၣ်ဘိန့ၣ်လီၤ. လံၥ်စီဆှံအဆၢတဲနၢ်ပၢၢ်ၦၤလၢ မုၢ်ဆ့ၣ်အဆၣ်တူၢ်ဂီၤကူၣ်ထီၣ်တၢ် ဒ်သိးကပၥ်ထီၣ်အလီၢ်ပစိၥ်လၢမူခိၣ်အသုးမုၢ်ဂီၢ်မုၢ်ခဲလၢၥ်အဖီခိၣ်ဒီး ဒုးအိၣ်ထီၣ် အကစၢ်အသး “လီၤဂၥ်ဒီးတၢ်ထီကတၢၢ် (ကစၢ်ယွၤ)” န့ၣ်လီၤ (ယၡါယၤ ၁၄း၁၄). တၢ်အံၤမ့ၢ်တၢ်အိၣ်အသးအသီတခါ ဒီးတၢ်သးဟ့အခီၣ်ထံးလၢယွၤ အတၢ်အဲၣ်ဒီးအတၢ်မၤသကိးတၢ်လၢအသးအိၣ်မၤဂ့ၤမၤဘျုးၦၤအါဂၤဘၣ်တၢ် ထီဒါအီၤ ခီဖျိလၢမုၢ်ဆ့ၣ်အဆၣ်တူၢ်ဂီၤအတၢ်အဲၣ်လီၤသးဒီးအတၢ်ပြၢလိၥ်သးဒီး ယွၤန့ၣ်လီၤ. ဒုၣ်ဒါတပျံၤပၥ်တၢ်ကမၣ်လၢယွၤအလိၤ လၢအဝဲမ့ၢ်မတၤတဂၤလဲၣ် ဒီးသလၣ်လီၤအတၢ်လီၤတၢ်၀့ၤဆူမူခိၣ်ကလူးအဂၤတဖၣ်အအိၣ်န့ၣ်ဘၣ်. ဖဲအံၤမ့ၢ်တၢ်အၢတၢ်သီအခီၣ်ထံးခီၣ်ဘိလၢ ပနၢ်ပၢၢ်အီၤကီဒိၣ်မးဟဲအိၣ်ထီၣ်ဝဲလၢ မူခိၣ်ကယၢအပူၤန့ၣ်လီၤ.

ဘၣ်မနုၤအဃိလၢတၢ်အံၤညီဝဲဒိၣ်မး ဒ်သိးပကကဲထီၣ်ၦၤလၢအပၥ် ကဖၢသးဒီးပၥ်ဒိၣ်သးလၢပလီၢ်ပလၤတဖၣ်ဒီး မ့တမ့ၢ်တၢ်လၢပဒိးန့ၢ်ဘၣ်အီၤ တဖၣ်, ဒီးမ့တမ့ၢ်ခံခါလၢၥ်န့ၣ်လဲၣ်. တၢ်ပၥ်ထူၣ်စုညါလၢပမဲၥ်ညါအံၤ တြီဆၢန့ၢ်ၦၤ လၢပကလီၤကမၣ်ကွံၥ်ဝဲလၢပျံၤသကီွၤဒ်အံၤအသိးတခါအပူၤဒ်လဲၣ်.