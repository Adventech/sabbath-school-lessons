---
title:  တၢ်ဆိကမိၣ်ဆူညါအဂီၢ်
date:  30/09/2022
---

ဖး န. E. G. White အလံၥ်, “Why was sin permitted?” ကဘျံးပၤ ၃၃-၄၃, လၢ Patriarchs and Prophets   အပူၤး “The Origin of Evil” ကဘျံးပၤ ၄၉၂-၅၀၄ လၢ The Great Controversy အပူၤတက့ၢ်.

“ၦၤလၢအအုၣ်အသးဒီးသးခုဝဲလၢမူခိၣ်အလၤကပီၤလၢပတဲဖျါထီၣ် ဝဲလၢအဂ့ၢ်တသ့ဘၣ်, ဒီးထံၣ်ဘၣ်ယွၤအကဟုကညီၢ်လၢအလီၤဘီလီၤမုၢ်ဒီး အလီၤပျံၤလီၤဖုး, ဒီးတၢ်လၤကပီၤခဲလၢၥ်အံၤ အိၣ်ဝဲလၢအပူၤလၢအပူထီၣ်ထီဒါ အီၤန့ၣ် တၢ်မုၢ်လၢ်လၢအဂီၢ်အိၣ်ဝဲတသ့ဘၣ်. တၢ်အသီဒီးယွၤအစိကမီၤလၢ အဘၣ်တၢ်ပၥ်ထီၣ်ထီအီၤအတၢ်ပၥ်ဖျါန့ၢ်ၦၤလၢအလီၤလးတဖၣ် လၢအကပၥ်ဖျါ ထီၣ်န့ၢ်အဝဲသ့ၣ်လၢအယိၥ်ဒိၣ်မး ဒ်တၢ်လၢအဝဲသ့ၣ်ဒိးန့ၢ်ဘၣ်တ့ၢ်ဝဲတဖၣ်န့ၣ် တအိၣ်ဘၣ်. အဝဲသ့ၣ်မ့ၢ်ပူထီၣ်တၢ်လၢတၢ်လၤကပီၤလၢပတဲဖျါထီၣ်အီၤတသ့ ဘၣ်အဂီၤထံးအံၤန့ၣ် ဒီးပကပၥ်အီၤလၢတၢ်လီၢ်လၢအဂ့ၤဒိၣ်န့ၢ်တၢ်အံၤတသ့ဝဲ ဒ်သိးပကမၤကွၢ်အဝဲသ့ၣ်အဂီၢ်ဘၣ်. တၢ်စိကမီၤအသဟီၣ်လၢအဆူၣ်တအိၣ်ဝဲ, ဒီးယွၤအလၤကပီၤလၢအထီဒီးလၢအယိၥ်န့ၢ်ဒံးတၢ်အံၤတအိၣ်ဝဲနီတပူၤ ဒ်သိး ကမၤနၢၤကွံၥ်အဝဲသ့ၣ်အတၢ်သးဒ့ဒီလၢအသးကါတၢ်တဖၣ် ဒီးတၢ်ကအုကစွါ လၢအပူထီၣ်တၢ်အံၤန့ၣ်ဘၣ်. အဝဲသ့ၣ်အတၢ်ကမၣ်ဒီးအဝဲသ့ၣ်အတၢ်စံၣ်ညီၣ် ကဘၣ်လီၤပလိၥ်လိၥ်သးဒီးအဝဲသ့ၣ်အခွဲးအယၥ်လၢအဘၣ်တၢ်ပၥ်ထီၣ်ထီအီၤ လၢမူခိၣ်အလီၢ်က၀ီၤပူၤန့ၣ်လီၤ.” E. G. White, Confrontation, p. 21.

“စးထီၣ်လၢအခီၣ်ထံးန့ၣ်, ယွၤဒီးခရံၥ်သ့ၣ်ညါမုၣ်ကီၤလံၢ်အသးလၢ ကညိကွံၥ်အတၢ်နၥ်, ဒီးၦၤကညီအတၢ်လီၤကမၣ်ခီဖျိတၢ်လီတၢ်၀့ၤအစိကမီၤ ဒ်သိးကညိကွံၥ်အတၢ်နၥ်န့ၣ်လီၤ. ယွၤတဒုးအိၣ်ထီၣ်တၢ်ဒဲးဘး ဒ်သိးကဟဲ အိၣ်ထီၣ်ဝဲန့ၣ်ဘၣ်. ဘၣ်ဆၣ်အဝဲထံၣ်စိပၥ်စၢၤဝဲလၢကအိၣ်ထီၣ်ဝဲ, ဒီးကတဲၥ် ကတီၤပၥ်ဝဲဒ်သိးကကွၢ်ဆၢၣ်မဲၥ်တၢ်လၢအလီၤပျံၤအံၤ လၢကဟဲအိၣ်ထီၣ်ဝဲအဂီၢ် န့ၣ်လီၤ. လၢတၢ်န့ၣ်အဃိ, အတၢ်အဲၣ်အံၤဒိၣ်နီၣ်မးလၢဟီၣ်ခိၣ်အံၤအဂီၢ် လၢအၢၣ်လီၤအသးဒ်သိးကဟ့ၣ်လီၤအဖိခွါအိၣ်ဒီးအီၤထဲတဂၤဧိၤန့ၣ်လီၤ, “ကယဲၢ်ၦၤလၢအစူၢ်က့ၤနၥ်က့ၤအီၤတဂၤလၢ်လၢ်န့ၣ် အသုတဟးဂီၤတဂ့ၤဒီး ကန့ၢ်ဘၣ်တၢ်မူအထူအယိၥ်လီၤ” ယိၤဟၣ် ၃း၁၆.” Ellen G. White, The Desire of Ages, p. 22.