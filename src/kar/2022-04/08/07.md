---
title:  တၢ်ဆိကမိၣ်ဆူညါအဂီၢ်
date:   18/11/2022
---

ဖး E. G. White   အလံၥ်, “The Thessalonians Letters” ကဘျံးပၤ ၂၅၅-၂၆၈; “Called to Reach a Higher Standard,”  ကဘျံးပၤ ၃၁၉-၃၂၁, လၢ The Acts of the Apostles အပူၤတက့ၢ်.

“ၦၤရိမ့ၤဖိတဖၣ်” Stephen Cave ကွဲးဝဲ, “သ့ၣ်ညါခရံၥ်ဖိတဖၣ် အတၢ်စူၢ်တၢ်နၥ်ဂ့ၤဒိၣ်မးလၢ မုၢ်တနံၤအဝဲသ့ၣ်ကဂဲၤထၢၣ်လၢတၢ်သွၣ်ခိၣ်အပူၤ လၢအနီၢ်ခိဒီးမၤတၢ်တမံၤလၢ်လၢ်လၢအဝဲသ့ၣ်မၤဝဲသ့ ဒ်သိးကဒုၣ်ဒွဲၣ်ဒီး မၤတံၥ်တၥ်တၢ်မုၢ်လၢ်တဖၣ်အံၤန့ၣ်လီၤ. တၢ်ပၥ်ဖျါထီၣ်တၢ်မၤအၢမၤနးတၢ်တခါ လၢ Gaul  အပူၤလၢ ၁၇၇ CE ကွဲးနီၣ်ကွဲးဃါဝဲလၢ ၦၤဒူၦၤဃိၤတဖၣ် ဘၣ်တၢ်မၤသံအီၤအဆိကတၢၢ်, ဒီးလၢခံအဝဲသ့ၣ်အစိၣ်တဖၣ်အိၣ်တ့ၢ်ဒ်သိး ကအုၣ်ကကျၣ်လၢတခူၣ်လီၤဘၣ်ဝဲဃုသီတချုးဒွဲၣ်အူအီၣ်ကွံၥ်အီၤဒီးအချါတဖၣ် ဘၣ်တၢ်ဆူးကွံၥ်လီၤအီၤဆူထံကျိ R့ôညန အပူၤန့ၣ်လီၤ. ခဲအံၤပကကွၢ်သကိး အဝဲသ့ၣ်, မ့ၢ်ကဂဲၤဆၢထၢၣ်ဝဲဒ်လဲၣ်န့ၣ်တက့ၢ်. ၦၤရိမ့ၤဖိတဖၣ် ဘၣ်တၢ်ပၥ်ဖျါ ထီၣ်ဝဲလၢပကဘၣ်စံးကတိၤဝဲဒၣ်န့ၣ်လီၤ.” Stephen Cave, Immortality: The Quest to Live Forever and How It Drives Civilization (New York: Crown Publishers, 2012), pp. 104, 105.

တၢ်မၤလိအဒိဖိလၢ ပထံၣ်ဘၣ်ပဝဲလၢၦၤတနၥ်ခရံၥ်အတၢ်စူၢ်တၢ်နၥ်အံၤ, ဂ့ၤဝဲဒိၣ်မးဒၣ်လဲၥ်, အဂ့ၢ်အကျိၤတအိၣ်ဘၣ်, တၢ်အုၣ်အသးတအိၣ်ဝဲနီတမံၤ ဘၣ်ဃးတၢ်ဂဲၤထၢၣ်သမူထီၣ်က့ၤအတၢ်စံးပၥ်လၢလံၥ်စီဆှံအပူၤဘၣ်. တၢ်စိကမီၤလၢအဒုးဂဲၤဆၢထၢၣ်ယ့ၣ်ၡူးလၢတၢ်သံအပူၤ မၤတၢ်လၢပဂီၢ်တမံၤဃီ ကသ့ဝဲစ့ၢ်ကီးဖဲပနီၢ်ခိအတၢ်အိၣ်အသးကမ့ၢ်ဝဲတမံၤဂ့ၤတမံၤဂ့ၤန့ၣ်လီၤ. လၢအကတၢၢ်န့ၣ်, တၢ်စိကမီၤတမံၤဃီလၢအတ့လီၤတၢ်ဒီးပၢၤဃၥ်မူဟီၣ်ကယၢ ဒီတဘ့ၣ် မ့ၢ်န့ၢ်န့ၣ်ဒီး, အဝဲဆီတလဲကွံၥ်ၦၤလၢအမူဒီးဒုးဂဲၤဆၢထၢၣ်ၦၤလၢအသံ ကန့ၢ်ဝဲသၦၢ်တၢၢ်န့ၣ်လီၤ.

စီၤပီလူးကွဲးဝဲ, “ၦၤလၢအမံလၢယ့ၣ်ၡူးအပူၤတဖၣ်န့ၣ်, ယွၤကဒုးဟဲက့ၤ ထီၣ်အီၤလၢအသိးဒ်န့ၣ်အသိးစ့ၢ်ကီးလီၤ” (၁သ့းစၤလနံ ၄း၁၄). ၦၤအါဂၤ ထုးထီၣ်လံၥ်စီဆှံအံၤ အခီပညီလၢအဲၣ်ဒိးစံးဝဲ, ၦၤလၢအမံတဖၣ်ကဘၣ်တၢ်စိၥ် ထီၣ်အီၤဒီးခရံၥ်လၢမူခိၣ်, ဘၣ်ဆၣ်စီၤပီလူးအဲၣ်ဒိးစံးဝဲလၢ ဒ်ခရံၥ်ဘၣ်တၢ် ဒုးဂဲၤထၢၣ်အီၤလၢတၢ်သံအပူၤအသိး, ယွၤကကိးထီၣ်ၦၤစီဆှံလၢအမံတဖၣ် လၢအဝဲသ့ၣ်အသွၣ်ခိၣ်ပူၤဒီးစိၥ်ထီၣ်အဝဲသ့ၣ်ဒီးအီၤဆူမူခိၣ်ဒ်န့ၣ်အသိးလီၤ. တၢ်မၤမုၥ်ပသးလၢအလုၢ်ဒိၣ်ၦ့ၤဒိၣ်တခါလီၤ. တၢ်မုၢ်လၢ်လၢအိၣ်ဒီးအလၤကပီၤ န့ၣ်လီၤ. တမ့ၢ်ထဲၦၤသ့းစၤလနံဖိအတၢ်အိၣ်ဖှိၣ်အဂီၢ်ဧိၤဘၣ်, မ့ၢ်စ့ၢ်ကီးခရံၥ်ဖိ ခဲလၢၥ်လၢတၢ်လီၢ်ကိးပူၤဒဲးအဂီၢ်န့ၣ်လီၤ.” E. G. White, The Acts of the Apostles, p. 259.