---
title:  “ယကဟဲက့ၤကဒီးတဘျီ”
date:   14/11/2022
---

`ဖး ယိၤဟၣ် ၁၄း၁-၃ တက့ၢ်. တၢ်စံးပၥ်အံၤ အိၣ်တ့ၢ်ဝဲအနံၣ်ခံကထိဘျဲၣ် စးထီၣ်လၢယ့ၣ်ၡူးစံးပၥ်ဝဲကဟဲကဒီးတဘျီအဂ့ၢ်န့ၣ်လီၤ. တၢ်ဆၢကတီၢ်ယံၥ်ဝဲ ဒိၣ်မးထဲအံၤဒၣ်လဲၥ် (တမ့ၢ်တၢ်လၢအကါဒိၣ်နီၢ်နီၢ်ဘၣ်) ပကမၤစၢၤဒုးထံၣ်ၦၤ လၢတၢ်စံးပၥ်အံၤ ဘၣ်ထွဲလိၥ်သးဒီးပကစၢ်ဒၣ်ဝဲအစိၤအံၤ မ့ၢ်လၢသုးကွံၥ်လံ အသးယံၥ်ဒိၣ်မးလၢတၢ်ဆၢကတီၢ်ဖဲယ့ၣ်ၡူးကတိၤတၢ်အံၤဒၣ်လဲၥ်န့ၣ်ဒ်လဲၣ်.`

လၢလံၥ်လီၣ်ဖျါအပူၤ ယ့ၣ်ၡူးကတိၤတၢ်ကတိၤ “ယဟဲချ့ချ့လီၤ” (လီၣ်ဖျါ ၃း၁၁း  ၂၂း၇, ၁၂, ၂၀) အံၤ လွံၢ်ဘျီန့ၣ်လီၤ. တၢ်ဆၢမုၢ်လၢ်အတၢ်ဟဲလၢတယံၥ် ဘၣ်အံၤ ဆှၢၦၤတၢ်မၢဖိအတၢ်အိၣ်ဖှိၣ်အတၢ်မၤဒီး မၤၦဲၤခရံၥ်ဖိအတၢ်အိၣ်မူလၢ ပဂံၢ်ပဒွးအီၤတဘၣ်ဘၣ်လၢနံၣ်ကယၤတဖၣ်ဒီကတီၢ်ညါဒီးတၢ်မုၢ်လၢ်အံၤန့ၣ်လီၤ. ဘၣ်ဆၣ်ၦၤတစိၤ၀ံၤတစိၤသံကွံၥ်ဝဲ, ဒီးတၢ်စံးပၥ်အတၢ်မၤအသးအံၤ တတုၤ အိၣ်ၦၤဒံးဘၣ်. လၢတၢ်န့ၣ်အဃိ, ၦၤအါဂၤဃုသ့ၣ်ညါဝဲ, မ့ၢ်ပကဘၣ်စံၣ်တဲၤ တဲလီၤ “ယ့ၣ်ၡူးကဟဲချ့ချ့လီၤ” အတၢ်ကစီၣ်အံၤဆံးယံၥ်ဒံးန့ၣ်လဲၣ်. တၢ်မုၢ်လၢ် လၢအတလီၤတံၢ်လီၤဆဲးအံၤ မ့ၢ်ထိၣ်ဟူးထိၣ်ဂဲၤပသးဒံးဧါ (ကွၢ် ၂ပ့းတရူး ၃း၄).

ခရံၥ်ဖိအါဂၤပၥ်တၢ်ကမၣ်လၢအဘၣ်ဃးဒီး “တၢ်မၤယံၥ်မၤနီၣ်” သးလၢ အယံၥ်ဒိၣ်မးအံၤန့ၣ်လီၤ (ထိၣ်သတြီၤဒီး မးသဲ ၂၅း၅). ဘၣ်ဆၣ်မ့ၢ်ပကသ့ၣ်ညါ “တၢ်မၤယံၥ်မၤနီၣ်” သးအံၤ ကအိၣ်ဝဲဆံးယံၥ်ဒ်န့ၣ်လဲၣ်. တၢ်ဆၢကတီၢ် “အဘၣ်” လၢခရံၥ်ကဟဲအဂီၢ်န့ၣ် ကမ့ၢ်အခါဖဲလဲၣ်. မ့ၢ်ကယံၥ်ဒံးဝဲအနံၣ် ၅၀, ၁၅၀, ၅၀၀ ဒံးဧါ. တၢ်လၢအကါဒိၣ်နီၢ်နီၢ်န့ၣ် မ့ၢ်လံၥ်စီဆှံအတၢ်စံးပၥ်လၢ “ကစၢ် တမၤယံၥ်မၤနီၢ်တၢ်လၢအတၢ်စံးပၥ်အဂ့ၢ်အကျိၤ, ဒ်ၦၤကညီတနီၤနီၤပၥ်တၢ်မၤယံၥ် မၤနီၢ်အသိးန့ၣ်ဘၣ်. မ့မ့ၢ် မ့ၢ်အ၀ံသးစူၤသုဃဲးဃဲးလီၤ. အဂ့ၢ်ဒ်အံၤ တဘၣ်ဘၣ် အသးလၢၦၤကတုၤလၢတၢ်ဟးဂူၥ်ဟးဂီၤနီတဂၤဘၣ်. မ့ၢ်လၢၦၤခဲလၢၥ်ကန့ၢ်ဘၣ် တၢ်ပီၢ်ယၢ်လီၤက့ၤအသးလီၤ” (၂ပ့းတရူး ၃း၉) န့ၣ်လီၤ.

စးထီၣ်လၢယ့ၣ်ၡူးက့ၤထီၣ်ဆူမူခိၣ် ယံၥ်လၢနံၣ်လၢအကယၤတဖၣ် ဒၣ်လဲၥ်, အတၢ်ဟဲက့ၤအတၢ်စံးပၥ်ဘၣ်ထွဲဒံးဒၣ်တုၤမုၢ်မဆါတနံၤအံၤန့ၣ်လီၤ. ဘၣ်မနုၤအဃိလဲၣ်. မ့ၢ်လၢတၢ်လၢအအိၣ်ဒီးၦၤခဲလၢၥ်န့ၣ် မ့ၢ်ပတၢ်အိၣ်မူလၢ အဖုၣ်ကိၥ်ဖိ (စံးထီၣ်ပတြၢၤ ၉၀း၁၀), လၢအပိၥ်ထီၣ်အခံ ခီဖျိတၢ်အိၣ်ဘှံးလၢ ပတသ့ၣ်ညါတၢ်နီတမံၤလၢတၢ်သွၣ်ခိၣ်အပူၤ (စံၣ်တဲၤတဲလီၤတၢ် ၉း၅, ၁၀), ဒီးလၢခံတၢ်ဂဲၤထၢၣ်သမူထီၣ်က့ၤလၢခံကတၢၢ်, တအိၣ်ဒီးအခွဲးအယၥ်လၢ အစဲၤခံဒိၣ်ဝဲနီတမံၤ ဒ်သိးကဆီတလဲပတၢ်ဘူၣ်တၢ်တီၢ်ဘၣ်န့ၣ်လီၤ (ဧ့ၤဘြံၤ ၉း၂၇). ဒ်လၢအဘၣ်ဃးဒီးၦၤတဂၤစုၥ်စုၥ်အတၢ်သံအိၣ်ဝဲအသိး (ဒ်စံးဘၣ်ၦၤလၢ တၢ်မၤလိသၢအပူၤအသိး), မ့ၢ်လၢၦၤသံခဲလၢၥ်မံဘၣ်အသးဒီး တသ့ၣ်ညါလၢၤ ဘၣ်တၢ်အဃိ, ယ့ၣ်ၡူးအတၢ်ဟဲအံၤ တအါန့ၢ်ဒံးတကတီၢ်ဖိ, မ့တမ့ၢ်ခံကတီၢ်ဖိ ဖဲအဝဲသ့ၣ်သံ၀ံၤအလီၢ်ခံန့ၣ်ဘၣ်. လၢနဂီၢ်န့ၣ်, လၢနကစၢ်ဒၣ်နဲအတၢ်မၤလိအပူၤ (ဒ်ယွၤအၦၤဂီၢ်မုၢ်ခဲလၢၥ်လၢကိးစိၤဒဲးအဂီၢ်အသိး), ခရံၥ်အတၢ်ဟဲက့ၤအံၤ တမ့ၢ်တၢ်လၢအါဒိၣ်န့ၢ်ဒံးတၢ်တစိၢ်တလီၢ်လၢ နသံ၀ံၤအလီၢ်ခံန့ၣ်ဘၣ်. တၢ်အံၤ ချ့ဒိၣ်မးလီၤတမ့ၢ်ဘၣ်ဧါ.

ကိးနံၤဒဲးလၢအပူၤကွံၥ်န့ၣ် ဆှၢၦၤတနံၤဘူးဒိၣ်ထီၣ်ဝဲဆူ ပကစၢ်ယ့ၣ်ၡူး ခရံၥ်အတၢ်အိၣ်ဖျါထီၣ်ဒီးအလၤကပီၤလၢမူခိၣ်အတၢ်အၢၣ်အပူၤန့ၣ်လီၤ. ပမ့ၢ် တသ့ၣ်ညါအခါဖဲအဝဲကဟဲက့ၤကဒါက့ၤဒၣ်လဲၥ်, ပသ့ၣ်ညါလီၤတံၢ်လၢ အဝဲ ကဟဲက့ၤ, ဒီးတၢ်အံၤမ့ၢ်တၢ်လၢအကါဒိၣ်ဝဲနီၢ်နီၢ်န့ၣ်လီၤ.

သရၣ်ပၥ်စုတဂၤစံၣ်တဲၤတဲလီၤတၢ်စံၣ်တဲၤတဲလီၤတယုၢ်, ဂ့ၢ်လိၥ်ဝဲလၢ အဝဲတကိၢ်တဂီၤတၢ်ဘၣ်ဃးခရံၥ်ကဟဲက့ၤအခါဖဲလဲၣ်အဂ့ၢ်န့ၣ်ဘၣ်. တၢ်လၢ အဝဲကိၢ်ဂီၢ်ဝဲန့ၣ် မ့ၢ်ဒၣ်ခရံၥ်တဟဲက့ၤလၢၤဘၣ်န့ၣ်လီၤ. တၢ်ကတိၤအံၤ ကြၢးဝဲ ဘၣ်ဝဲလၢနဂီၢ်ဆံးဒိၣ်လဲၣ်, ဒီးမၤစၢၤနၤလၢနတၢ်သးဟးဂီၤခရံၥ်တဟဲက့ၤ အခဲအံၤဒံးဘၣ်န့ၣ်ဒ်လဲၣ်.