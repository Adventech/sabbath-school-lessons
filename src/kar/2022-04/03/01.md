---
title:  တၢ်သ့ၣ်ညါနၢ်ပၢၢ်ၦၤကညီဖိအန့ဆၢၣ်
date:  08/10/2022
---

### တၢ်မၤလိတနွံအံၤအဂီၢ်ဖ
၁မိၤၡ့ ၁း၂၄-၂၇း   ၂း၇, ၁၉း   မးသဲ ၁၀း၂၈း   စံၣ်တဲၤတဲလီၤတၢ် ၁၂း၁-၇း  ၁စီၤပၤ ၂း၁၀း  ၂၂း၄၀.

> <p>တၢ်ကလုၢ်ထူ</p>
> “ဒီးကစၢ်ယွၤတ့လီၤၦၤကညီလၢဟီၣ်ခိၣ်အကမူၣ်, ဒီးအူသဖှိနုၥ် တၢ်မူအသါဆူအနါဒ့ပူၤ, ဒီးၦၤကညီကဲထီၣ်ၦၤအသးသမူတဂၤလီၤ” (၁မိၤၡ့ ၂း၇).

တၢ်ထီဒါလိၥ်သးလၢယွၤအတၢ်ကတိၤ “သံဒီးနကသံလီၤ” (၁မိၤၡ့ ၂း၁၆, ၁၇) ဒီးမုၣ်ကီၤလံၢ်အတၢ်စံးပၥ်လၢအတမ့ၢ်တၢ်နီၢ်နီၢ်, “သုတသံဒီးသုတသံဘၣ် ဘၣ်” (၁မိၤၡ့ ၃း၄) အဘၢၣ်စၢၤအံၤ တဘၣ်တၢ်ဒီၣ်ဃးအဆၢဖဲဒၣ်ဧ့ၤဒ့ၣ် တၤသၣ်အလီၢ်ဘၣ်. ဘၣ်တၢ်တဲဖျါထီၣ်အီၤလၢကိးစိၤဒဲးန့ၣ်လီၤ.

ၦၤအါဂၤကျဲးစၢးမၤဃူမၤဖိးမုၣ်ကီၤလံၢ်အတၢ်ကတိၤ ဒီးယွၤအတၢ်ကတိၤ တဖၣ်န့ၣ်လီၤ. လၢအဝဲသ့ၣ်အဂီၢ်, တၢ်ဟ့ၣ်ပလီၢ်, “သံဒီးနကသံလီၤ” အံၤ စံးဝဲထဲဒၣ်နီၢ်ခိမိၢ်ၦၢ်လၢအဟးဂီၤသ့, ဖဲတၢ်စံးပၥ် “သုတသံဒီးသုတသံဘၣ်ဘၣ်” အံၤ မ့ၢ်တၢ်လီန့ၢ်တၢ်တခါလၢ သးဒီးသးသမူသံတသ့ဘၣ်န့ၣ်လီၤ.

ဘၣ်ဆၣ်တၢ်တဲအံၤအဘျုးတအိၣ်ဘၣ်. အဒိ, ယွၤအတၢ်ကတိၤတဖၣ်ဒီး မုၣ်ကီၤလံၢ်အတၢ်ကတိၤအံၤ ဃူဖိးဝဲကသ့ဒ်လဲၣ်. နီၢ်သးဒီးသးသမူလၢအတ အိၣ်ဒီးအမိၢ်လံမိၢ်ၦၢ်အံၤ ဒုးအိၣ်မူနီၢ်ခိလၢအသံကသ့ဝဲဒ်လဲၣ်. တၢ်သ့ၣ်ညါနၢ်ပၢၢ် တၢ်အါမးဒီးစဲအ့ၣ်ပီညါဒၣ်လဲၥ် ကျဲးစၢးစံးဆၢတၢ်သံကွၢ်တဖၣ်အံၤန့ၣ်လီၤ. ဘၣ်ဆၣ်, ဒ်ခရံၥ်ဖိလၢအနၥ်လံၥ်စီဆှံတဖၣ်အသိး, ပကဘၣ်အၢၣ်လီၤတူၢ်လိၥ် ဝဲလၢထဲဒၣ်ယွၤတဂၤဧိၤ, ယွၤလၢအတ့လီၤၦၤ, သ့ၣ်ညါပဂ့ၢ်လၢလၢၦဲၤၦဲၤစ့ၢ်ကီး န့ၣ်လီၤ (ကွၢ်စံးထီၣ်ပတြၢၤ ၁၃၉). လၢတၢ်န့ၣ်အဃိ, ထဲဒၣ်ယွၤအကလုၢ်ကထါ လၢပဂီၢ်, လၢလံၥ်စီဆှံအပူၤ, ပထံၣ်ဘၣ်တၢ်စံးဆၢတဖၣ်လၢတၢ်သံကွၢ်လၢ အကါဒိၣ်တဖၣ်အံၤအဂီၢ်သ့ဝဲဒၣ်န့ၣ်လီၤ.

တနွံအံၤ ပကကွၢ်ဆိကမိၣ်လံၥ်စီဆှံအလီၢ်လံၤတကတြူၢ်ပၥ်ဖျါန့ၢ်ၦၤကညီ အန့ဆၢၣ်အဂ့ၢ်ဒ်လဲၣ်ဒီး ၦၤကညီဖိတဖၣ်အတၢ်အိၣ်အသးဖဲသံဝဲအခါအဂ့ၢ်န့ၣ် လီၤ.