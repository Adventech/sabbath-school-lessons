---
title:  တၢ်ဆိကမိၣ်ဆူညါအဂီၢ်
date:  14/10/2022
---

ဖး E. G. White အလံၥ်, “The First Great Deception,” ကဘျံးပၤ 531-550, လၢ The Great Controversy အပူၤတက့ၢ်.

နမ့ၢ်အိၣ်ဘၣ်လၢတၢ်ကွဲးကါၦၤဆါအဒၢးပူၤဒီး ဘၣ်တၢ်ဟ့ၣ်နၤကသံၣ်မံ န့ၣ်ဒီး, နကသးပ့ၤနီၣ်သးဒီး နကသ့ၣ်ညါနဲလၢတၢ်သံန့ၣ်ကလီၤဂၥ်ဒီးတၢ်မနုၤ လဲၣ်အဂ့ၢ် ဖဲနပၢၢ်ထီၣ်အခါန့ၣ်လီၤ. ဘၣ်ဆၣ်တၢ်မၤအသးဒီးနၤထဲန့ၣ်ဒၣ်လဲၥ်, ဖဲနအိၣ်လၢၦၤဟ့ၣ်နၤကသံၣ်မံအဖီလၥ်အခါ, နခိၣ်နူၥ်မၤဒံးဒၣ်တၢ်အဖၢန့ၣ်လီၤ. ဆိကမိၣ်ကွၢ်တၢ်သံအံၤကလီၤဂၥ်ဒီးတၢ်မနုၤအဂ့ၢ်, ဖဲခိၣ်နူၥ်အတၢ်မၤခဲလၢၥ်, တၢ်ကိးမံၤဒဲး, အိၣ်ပတုၥ်ဝဲလၢၥ်လၢၥ်ဆ့ဆ့အခါန့ၣ်တက့ၢ်. ဒီး, အဝဲသ့ၣ်ဒိးန့ၢ် ဘၣ်တၢ်မၤလိလၢတၢ်သံအပူၤ, မ့ၢ်တၢ်ဘံၣ်လီၤအဝဲသ့ၣ်အမဲၥ်ဒီး ဒီး, ဒ်အဘၣ်ဃး ဒီးၦၤလၢအသံတဂၤစုၥ်စုၥ်လၢအအိၣ်မူတ့ၢ်ဝဲတဖၣ်အသိး, တၢ်မၤအသးလၢခံ တခါန့ၣ် မ့ၢ်ဒၣ်အဝဲသ့ၣ်ကသ့ၣ်ညါဘၣ်ယ့ၣ်ၡူးအတၢ်ဟဲက့ၤလီၤခံဘျီတဘျီဒီး မ့တမ့ၢ်အတၢ်ဟဲက့ၤလီၤလၢအနံၣ်တကထိ0ံၤအလီၢ်ခံန့ၣ်လီၤ (ကွၢ် လီၣ်ဖျါ 20:7-15). တချုးတုၤအခါဖဲန့ၣ်ဒံးဘၣ်န့ၣ်, ၦၤလၢအသံခဲလၢၥ်, ၦၤတီၦၤလိ ဒီးၦၤအၢၦၤသီမံဝဲ, ဖျါလၢအဝဲသ့ၣ်အဂီၢ်, ကမ့ၢ်ဒၣ်တၢ်တစိၢ်တလီၢ်ဖိန့ၣ်လီၤ. ပဝဲလၢအအိၣ်မူဒံးတဖၣ်အဂီၢ်, တၢ်သံအံၤဖျါဒ်တၢ်လၢအယံၥ်ဒိၣ်မးတခါအသိး န့ၣ်လီၤ. လၢၦၤအိၣ်မူဝဲတဖၣ်အဂီၢ်, မ့ၢ်ဝဲဒ်န့ၣ်အသိးလီၤ, ဘၣ်ဆၣ်လၢၦၤသံအဂီၢ် ဖျါလၢမ့ၢ်ဒၣ်ထဲဒ်တၢ်တစိၢ်တလီၢ်အသိးန့ၣ်လီၤ.

“ဖဲတၢ်သံတုၤအိၣ်ၦၤအခါ သးသမူခဲလၢၥ်ကတုၤဆူမူခိၣ်အံၤ မ့ၢ်ဘၣ်ဝဲ သၦၢ်တၢၢ်န့ၣ်ဒီး ပအဲၣ်ဒိးသံဒိၣ်န့ၢ်ဒံးပကဘၣ်အိၣ်မူဝဲန့ၣ်လီၤ. ၦၤအါဂၤ ဘၣ်တၢ်ဆှၢအီၤဆူတၢ်နၥ်အံၤအအိၣ် ဒ်သိးကမၤကတၢၢ်ကွံၥ်အတၢ်အိၣ်မူန့ၣ်လီၤ. ဖဲတၢ်ကီတၢ်ခဲ, တၢ်နးတၢ်ဖှီၣ်, တၢ်ကိၢ်တၢ်ဂီၤ, ဒီးတၢ်သူၣ်အုးသးအုးလုၢ်ဘၢကွံၥ် ၦၤအခါ, ဖျါလၢညီဝဲဒိၣ်မး ဒ်သိးပကမၤဟးဂီၤသးသမူအပျံၤလၢအဟးဂီၤညီဝဲ ဒိၣ်မးဒီးယူၤထီၣ်ကွံၥ်ဝဲဆူတၢ်ဖးဖီဆူဟီၣ်ခိၣ်အထူအယိၥ်လၢအိၣ်ၦဲၤဒီးတၢ်သးခု ဒိၣ်မးအအိၣ်န့ၣ်လီၤ.” E. G. White, The Great Controversy, p. 539.

“တၢ်စံးကတိၤတၢ်လၢၦၤတီၦၤလိၤလဲၤဆူအဝဲသ့ၣ်ကဒိးန့ၢ်ဘၣ်ခိၣ်ဖး အအိၣ် မ့တမ့ၢ်ၦၤအၢၦၤသီလဲၤဆူအဝဲသ့ၣ်အတၢ်သံအတၢ်စံၣ်ညီၣ်အအိၣ်အံၤ ပတထံၣ်ဘၣ်ပဝဲလၢလံၥ်စီဆှံအပူၤနီတပူၤဘၣ်. မိၢ်ပၢ်လၢပျၢၤဒီ:0ံတဖၣ်တပၥ် တ့ၢ်န့ၢ်ၦၤတၢ်အုၣ်ကီၤသးဒ်အံၤအသိးဘၣ်. ကစၢ်ခရံၥ်ဒီးအၦၤတၢ်မၢဖိတဖၣ် တဟ့ၣ်ၦၤဘၣ်ဃးတၢ်ကစီၣ်အံၤနီတပူၤဘၣ်. လံၥ်စီဆှံသိၣ်လိၦၤဖျါဆှဲဂ့ၤမးလၢ ၦၤသံတတုၤဆူမူခိၣ်တထံၣ်ဃီဘၣ်. အဝဲသ့ၣ်ဘၣ်တၢ်ဒိလီၤဝဲဒ်ၦၤမံအသိး တုၤတၢ်ဂဲၤထၢၣ်သမူထီၣ်က့ၤတစုအသိးန့ၣ်လီၤ.” pp. 549, 550.