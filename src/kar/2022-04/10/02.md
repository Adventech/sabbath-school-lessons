---
title:  တၢ်သံတသ့ဘၣ်အလၢၣ်တဖၣ်ဧါ
date:   27/11/2022
---

`ထိၣ်သတြီၤ မၢ်ကူး ၉း၄၂-၄၈ ဒီးယၡါယၤ ၆၆း၂၄ တက့ၢ်. မ့ၢ်နနၢ်ပၢၢ် တဲဖျါထီၣ်န့ၢ်ၦၤ “အဝဲသ့ၣ်အလၢၣ်တသံဝဲဘၣ်” အံၤဒ်လဲၣ် (မၢ်ကူး ၉း၄၈).`

ၦၤတနီၤတဲနၢ်ပၢၢ် “လၢၣ်” ထဲတဖျၢၣ်ဖိ (မၢ်ကူး ၉း၄၈) အံၤ အခီပညီ မ့ၢ်ဝဲဒ်တၢ်တဲက့ၣ်တၢ်တခါအသိး ဒ်သိးတၢ်ဆိကမိၣ်တယၥ်သးလၢ တအိၣ်ဒီး နီၢ်ခိမ့တမ့ၢ်ၦၤအၢၦၤသီအနီၢ်သးလၢ, သံ၀ံၤအလီၢ်ခံ, ယူၤဆူလရၥ်အအိၣ်, ဖဲတသံဝဲနီတဘျီလၢၤဘၣ်ဒီး တူၢ်ဘၣ်တၢ်နးတၢ်ဖှီၣ်ထီဘိန့ၣ်လီၤ.

ဘၣ်ဆၣ်တၢ်တဲနၢ်ပၢၢ်တၢ်အခီပညီအံၤ တပၥ်ဖျါထီၣ်တၢ်သံလၢ တၢ်သ့ၣ်ညါတအိၣ်လၢၤဘၣ်ဒ်လံၥ်စီဆှံအတၢ်နၥ်အသိးဘၣ်, ဒီးတတူၢ်လိၥ်ဝဲလၢ လံၥ်စီဆှံအလီၢ်လံၤတကတြူၢ်လၢလံၥ်စီဆှံအဆၢအံၤ အတၢ်တဲအဂ့ၢ်အကျိၤပူၤ စ့ၢ်ကီးဘၣ်. နီၢ်နီၢ်န့ၣ်, ‘လၢၣ်’ ထဲတဖျၢၣ်အံၤ ဘၣ်တၢ်သူအီၤဒီတကလုၥ်လၢ လၢ “လၢၣ်တဖၣ်” အဂီၢ်န့ၣ်လီၤ. တအဲၣ်ဒိးစံးဝဲထဲဒၣ်လၢၣ်တဖျၢၣ်ဧိၤအဂီၢ်ဘၣ်. တၢ်ယၢၤထီၣ်တၢ်အံၤ မ့ၢ်ဝဲဆူလၢၣ်တဖၣ်လၢအီၣ်ကွံၥ်မိၢ်ၦၢ်လၢအလီၤဆှုလီၤပလ့ၤ တဖၣ်န့ၣ်လီၤ.” Robert G. Bratcher and Eugene A. Nida, A Translator’s Handbook on the Gospel of Mark (London: United Bible Societies, 1961), p. 304.

လၢ မၢ်ကူး ၉း၄၈ အပူၤ ယ့ၣ်ၡူးစံးကဒါက့ၤ ယၡါယၤ ၆၆း၂၄, လၢအဘၣ် တၢ်ကွဲးအီၤ, “ဒီးအဝဲသ့ၣ်ကဟးထီၣ်ဒီးကွၢ်တၢ်ဆူၦၤသံအနီၢ်ခိတဖၣ်လၢ အပူထီၣ်ထီဒါယၤန့ၣ်လီၤ. လၢၣ်တဖၣ်လၢအီၣ်အဝဲသ့ၣ်န့ၣ်တသံဘၣ်, ဒီးမ့ၣ်အူ တလီၤပံၥ်ဘၣ်လီၤ. အဂ့ၢ်ဒ်အံၤ ကယဲၢ်ၦၤကိးဂၤဒဲးကဘၣ်တၢ်ဃါအီၤလၢမ့ၣ်အူ လီၤ. 

တၢ်ထံၣ်အဒိလၢအလီၤပျံၤလီၤဖုးတခါအံၤ ပၥ်ဖျါန့ၢ်ၦၤတၢ်ဒုးတၢ်ယၤအပျီ ဒီးယွၤအဒုၣ်အဒါတဖၣ်လၢအသံလၢဟီၣ်ခိၣ်လိၤဒီးဟးဂီၤကွံၥ်ဝဲအဂ့ၢ်န့ၣ်လီၤ. နီၢ်ခိလၢတဘၣ်တၢ်အီၣ်ကွံၥ်အီၤဒီးမ့ၣ်အူတဖၣ်ဟးဂီၤကွံၥ်ဝဲဒၣ်ဒီးလၢၣ်တဖၣ်,  မ့တမ့ၢ်ဘၣ်တဘၣ်အဆိကတၢၢ်လၢလၢၣ်တဖၣ်ဒီးလၢခံမ့ၣ်အူန့ၣ်လီၤ. လၢကျဲ တဘိဂ့ၤ, တဘိဂ့ၤ, တၢ်ဒုးသ့ၣ်ညါၦၤလီၤတံၢ်လီၤဆဲးတအိၣ်နီတမံၤလၢ သးသမူ ပူၤဖျဲးဒီးနီၢ်ခိအတၢ်ဟးဂီၤ ဒီးလဲၤဆူလရၥ်အပူၤန့ၣ်ဘၣ်.

ဘၣ်ဆၣ်ဘၣ်ဃးဒီး “လၢၣ်တဖၣ်” လၢတသံနီတဘျီလၢၤဘၣ်အံၤ မ့ၢ်တၢ်မနုၤလဲၣ်. ယၡါယၤ ၆၆း၂၄ အတၢ်ကတိၤအဒိ (စံးကဒါက့ၤတၢ်လၢ မၢ်ကူး ၉း၄၈ အပူၤ) တဒုးဆိကမိၣ်ၦၤလၢလၢၣ်တဖၣ်အံၤသံတသ့ဘၣ်န့ၣ်ဘၣ်. (လၢၣ်လၢသံတသ့ဘၣ်န့ၣ် မ့ၢ်အအိၣ်ဝဲဧါ). တၢ်တဲလီၤတံၢ်တၢ်အံၤ မ့ၢ်လၢၣ်တဖၣ် တပၥ်လီၤတဲၥ်ကွံၥ်အဝဲသ့ၣ်အတၢ်မၤဟးဂီၤတၢ်အတၢ်မၤလၢအမၤဝဲတ၀ံၤန့ၣ်ဘၣ်. လၢတၢ်ကတိၤအဂၤအပူၤ, အဝဲသ့ၣ်မၤဟးဂီၤၦၤအၢၦၤသီအမိၢ်ၦၢ်တဖၣ် တုၤအမိၢ်ၦၢ်တဖၣ်ဟးဂီၤကွံၥ်ဝဲခဲလၢၥ်တစုန့ၣ်လီၤ. ခီဖျိလၢတၢ်ထိၣ်သတြီၤ အီၤန့ၣ်, ယွၤအဖိလၢအအိၣ်တီအိၣ်လိၤတဖၣ်ကသးခုအိၣ်ဆိးလၢ “မူခိၣ်အသီ ဟီၣ်ခိၣ်အသီ” အပူၤ ဒီးဘူၣ်ထီၣ်ဘါထီၣ်ယွၤလၢအဂီၤထံးန့ၣ်လီၤ (ယၡါယၤ ၆၆း၂၂, ၂၃). ဃုၥ်ဒီးတၢ်ဘူၣ်တၢ်တီၢ်လၢအလီၤဆီဒ်အံၤအိၣ်လၢသးပူၤန့ၣ်, ပကမၢကမၣ်ဝဲလၢ ယ့ၣ်ၡူးစံးဝဲလၢတၢ်အံၤကမ့ၢ်တၢ်လၢအဂ့ၤဒိၣ်ကဲၥ်ဆိးလၢ ၦၤတနီၤအဂီၢ် ဒ်သိးကလဲၤနုၥ်လီၤဆူယွၤအဘီအမုၢ်လၢတအိၣ်ဘၣ်ဒီးနီၢ်ခိက့ၢ်ဂီၤ လၢအကါဒိၣ်တခါ မ့တမ့ၢ်မိၢ်ၦၢ်လၢတအိၣ်ဘၣ်ဒီးစုတခီ, ခီၣ်တခီ, မ့တမ့ၢ် မဲၥ်ချံထဲတဖျၢၣ်ဒၣ်လဲၥ်- ဒိၣ်န့ၢ်ကအိၣ်ဒီးမိၢ်ၦၢ်အလၢအၦဲၤတဂၤလၢကဘၣ် ဟးဂီၤကွံၥ်ဝဲဒီးလၢၣ်တဖၣ်ဒီးမ့ၣ်အူန့ၣ်လီၤ (မၢ်ကူး ၉း၄၂-၄၈).

လၢအကတၢၢ်န့ၣ်, ပကဒိးန့ၢ်ဘၣ်တၢ်အုၣ်က့ၤခီၣ်က့ၤလၢၥ်လၢၥ်ဆ့ဆ့ မ့တမ့ၢ်လီၤမၢ်ကွံၥ်လၢၥ်လၢၥ်ဆ့ဆ့န့ၣ်လီၤ. ကျဲလၢအခၢၣ်သးတအိၣ်ဘၣ်. ပကဒိးန့ၢ်ဘၣ်တၢ်မူအထူအယိၥ် မ့တမ့ၢ်ပကဘၣ်သဂၢၢ်ဒီးတၢ်ဟးဂီၤလီၤထူ လီၤယိၥ်န့ၣ်လီၤ. တၢ်ဃုထၢမနုၤအိၣ်ဝဲလၢ နကဘၣ်မၤနဲလၢမုၢ်မဆါတနံၤအံၤ အိၣ်ဝဲန့ၣ်လဲၣ်. တၢ်နီၢ်နီၢ်လၢအမ့ၢ်တၢ်မူအထူအယိၥ် မ့တမ့ၢ်တၢ်ဟးဂီၤအထူ အယိၥ်အံၤ ကြၢးအသဟီၣ်လီၤဘၣ်လၢနတၢ်ဃုထၢတဖၣ်အဂီၢ်ဒ်လဲၣ်.