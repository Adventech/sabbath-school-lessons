---
title:  Near-Death အတၢ်မၤလိတဖၣ် (NDEs)
date:   05/12/2022
---

တၢ်ဂ့ၢ်လိၥ်လၢအမံၤဟူသၣ်ဖျါအဒိၣ်ကတၢၢ်တနီၤ ဒ်သိးပက “ဟ့ၣ်တၢ်အုၣ်အသး” ဒီးသးသမူအန့ဆၢၣ်သံတသ့ဘၣ်အတၢ်နၥ်န့ၣ်မ့ၢ်ဒၣ် “near-death အတၢ်မၤလိတဖၣ်” န့ၣ်လီၤ. လၢအလံၥ်, Life After Life: The Investigation of a Phenomenon-Survival of Bodily Death (Atlante, GA: Mockingbird, 1925), tyl:, Raymond A. Moody, Jr., တဲဖျါထီၣ်တၢ်အဘျုးအဖှိၣ်တဖၣ် လၢအတၢ်ဃုသ့ၣ်ညါတၢ်ယဲၢ်နံၣ်ဘၣ်ဃး ၦၤအါန့ၢ်ဒံးအဂၤလၢအကယၤတဖၣ်ဒိးန့ၢ်ဘၣ်တၢ်မၤလိလၢ “ၦၤသံလၢ တၢ်ယါဘျါတၢ်အဒၢးပူၤ” ဒီးမူထီၣ်ကဒါက့ၤဝဲန့ၣ်လီၤ. ၦၤတဂၤစုၥ်စုၥ်အံၤ စံးဖျါထီၣ်ဝဲလၢထံၣ်ဘၣ်တၢ်ကပီၤလၢအလီၤအဲၣ်လီၤကွံဒီး ဂ့ၤဒိၣ်မးတဂၤ တချုးမူထီၣ်ကဒါက့ၤဒံးဘၣ်န့ၣ်လီၤ. တၢ်အံၤမ့ၢ်တၢ်လၢအဘၣ်တၢ်ပၥ်ကဲအီၤဒ် “ၦၤကညီအသးလၢအိၣ်မူဝဲလၢတၢ်သံအဘးခီအတၢ်အုၣ်အသးလၢ အထိၣ်ဟူး ထိၣ်ဂဲၤပသး” အသိးန့ၣ်လီၤ. လၢနံၣ်တဖၣ်အပူၤ, လံၥ်လၢအလီၤဂၥ်လိၥ်သး အဂၤအါဘ့ၣ်ဘၣ်တၢ်စဲကျံးရၤလီၤအီၤ, ဆီၣ်ထွဲတၢ်ထံၣ်တမံၤဃီအံၤန့ၣ်လီၤ (ကွၢ်တၢ်မၤလိ ၂).

`ဖးတၢ်ဂဲၤထၢၣ်သမူထီၣ်က့ၤအဂ့ၢ်လၢ ၁စီၤပၤ ၁၇း၂၂-၂၄;  ၂စီၤပၤ ၄း၃၄-၃၇;  မၢ်ကူး ၅း၄၁-၄၃;  လူၤကၣ် ၇း၁၄-၁၇, ဒီး ယိၤဟၣ် ၁၁း၄၀-၄၄ တက့ၢ်. လၢအကျါလံၥ်စီဆှံအဆၢလၢအတဲတၢ်ဘၣ်ဃး ဖဲၦၤဂဲၤထၢၣ်သမူထီၣ် က့ၤတဖၣ် အိၣ်မူဝဲဒီးတၢ်သ့ၣ်ညါတၢ်တမံၤမံၤအိၣ်ဆံးအါ, ဒီးဘၣ်မနုၤအဃိ တၢ်စံးဆၢတၢ်အံၤအကါဒိၣ်ဝဲန့ၣ်လဲၣ်.`

Near-death (NDEs) အတၢ်မၤလိခဲလၢၥ် ဟ့ၣ်ထီၣ်တၢ်ကစီၣ်လၢ လံၥ်ကွဲးအသးလၢပဆၢပကတီၢ်အပူၤတဖၣ်အံၤ မ့ၢ်ဒၣ်ၦၤပၥ်ကဲအီၤလၢတၢ်သံ နီၢ်နီၢ်ဘၣ်ဆၣ် တသံသၦၢ်တၢၢ်ဘၣ်, လၢတၢ်ထိၣ်သတြီၤအီၤဒီးစီၤလါစရူးလၢ အသံလံလွံၢ်သီဒီးအစိၣ်အုၣ်လံအသးအသိးန့ၣ်လီၤ (ယိၤဟၣ် ၁၁း၃၉). စီၤလါစရူးမ့ၢ်ဂ့ၤ ၦၤလၢအမူထီၣ်ကဒါက့ၤလၢတၢ်သံအပူၤခဲလၢၥ်လၢလံၥ်စီဆှံ အဆၢကတီၢ်တဖၣ်အပူၤသံ၀ံၤအလီၢ်ခံ တဘၣ်တၢ်ယၢၤထီၣ်အီၤလၢ အိၣ်လံလၢ ပါရဒံစူးအပူၤ, လၢလရၥ်ဖိပူၤ, မ့တမ့ၢ်လၢလရၥ်ပူၤနီတဂၤဘၣ်. သၦၢ်တၢၢ်လီၤ, တၢ်အံၤမ့ၢ်တၢ်လၢအဒုးအိၣ်ဘှ့ၣ်အိၣ်ဘှီၣ်တၢ်ဂ့ၢ်လိၥ်ဘှီလိၥ်တၢ်န့ၣ်လီၤ. တၢ်အံၤ မ့ၢ်တၢ်လၢပကဘၣ်တူၢ်လိၥ်အီၤလၢလၢၦဲၤၦဲၤဘၣ်ဃးလံၥ်စီဆှံအတၢ်သိၣ်လိၦၤလၢ တၢ်သံအတၢ်အိၣ်သးအံၤ မ့ၢ်တၢ်တသ့ၣ်ညါလၢၤဘၣ်တၢ်နီတမံၤဘၣ်န့ၣ်လီၤ.

ဘၣ်ဃးဒီးဘူးလၢကသံ (NDEs) အတၢ်မၤလိတဖၣ်အံၤ ဘၣ်မနုၤအဃိ ၦၤကညီတဲကဒါက့ၤအီၤလၢမုၢ်မဆါတနံၤအံၤန့ၣ်လဲၣ်. ပမ့ၢ်တူၢ်လိၥ်ၦၤလၢ အသံတဖၣ် တသ့ၣ်ညါတၢ်နီတမံၤလၢၤဘၣ်ဒ်လံၥ်စီဆှံအတၢ်သိၣ်လိၦၤ (ယိၤဘး ၃း၁၁-၁၃;  စံးထီၣ်ပတြၢၤ ၁၁၅း၁၇;  ၁၄၆း၄;  စံၣ်တဲၤတဲလီၤတၢ် ၉း၁၀) အသိးအဃိန့ၣ်, ပအိၣ်တ့ၢ်ပဝဲဒၣ်ဒီးတၢ်လၢအကဲထီၣ်သးသ့အခိၣ်ကျၢၢ်ခံမံၤန့ၣ် လီၤ. မ့ၢ်ဝဲသးကဒံကဒါထံၣ်ဘၣ်တၢ်လၢတအိၣ်နီၢ်နီၢ်လၢတၢ်အိၣ်အသးအဆူၣ် တဖၣ်အဖီလၥ်ဟဲအိၣ်ထီၣ်ဒၣ်အတၢ်တခါန့ၣ်လီၤ. မ့တမ့ၢ်မုၣ်ကီၤလံၢ်အတၢ်လီ တၢ်၀့ၤအတၢ်မၤလိလၢအဒိၣ်အမုၢ်တခါ (၂ကရံၣ်သူး ၁၁း၁၄) သ့ဝဲဒၣ်န့ၣ်လီၤ. မုၣ်ကီၤလံၢ်အတၢ်လီတၢ်၀့ၤ မ့ၢ်တၢ်လၢပတဲနၢ်ပၢၢ်အီၤသ့ဝဲသၦၢ်တၢၢ်, လီၤဆီဒၣ်တၢ် မ့ၢ်လၢတၢ်ဂ့ၢ်တနီၤအပူၤ ၦၤတဖၣ်အံၤစံးဝဲလၢအဝဲသ့ၣ်တဲဘၣ်တၢ်ဒီးအဘူးအတံၢ် လၢအသံတဖၣ်အဃိ, ဘၣ်ဆၣ်မ့ၢ်လၢတၢ်ဂ့ၢ်ခံခါလၢၥ်အံၤပၥ်ဖှိၣ်အသးသ့ဝဲအဃိ န့ၣ်လီၤ.

မ့ၢ်လၢတၢ်လီတၢ်၀့ၤအံၤ အိၣ်လၢတၢ်လီၢ်ကိးပူၤဒဲး, ဒီးထုးန့ၢ်ၦၤအါဂၤအသး အဃိ, တၢ်အံၤမ့ၢ်တၢ်လၢအကါဒိၣ်ဝဲဒိၣ်မးလၢပကဘၣ်အိၣ်ဂၢၢ်ကျၢၤဝဲဂ့ၤဂ့ၤဒီး ယွၤအကလုၢ်ကထါအတၢ်သိၣ်လိၦၤ, ဖဲဒၣ်တၢ်မၤလိတမံၤဂ့ၤတမၠိဂ့ၤ ကအိၣ်ဒီး ၦၤမ့ၢ်ဂ့ၤ, ၦၤအဂၤတဖၣ်မ့ၢ်ဂ့ၤ ပသုတလဲၤထီဒါတၢ်လၢလံၥ်စီဆှံသိၣ်လိၦၤအဂီၢ် န့ၣ်လီၤ.

ဘူးကသံ (NDEs) အတၢ်မၤလိအံၤ အါစုအါဘျီဟဲဝဲအခဲအံၤဒီး “စဲအ့ၣ်ပီညါ” လၢတဂၢၢ်တကျၢၤဘၣ်အံၤ မ့ၢ်တၢ်လၢအထုးန့ၢ်ပသးဒိၣ်မးန့ၣ်လဲၣ်. တၢ်အံၤသိၣ်လိၦၤတၢ်မနုၤဘၣ်ဃးပလိၣ်ပလီၢ်ပသးဒိၣ်မးဒီးတၢ်လၢစဲအ့ၣ်ပီညါ အုၣ်အသးတဖၣ်ဒၣ်လဲၥ်န့ၣ်လဲၣ်.