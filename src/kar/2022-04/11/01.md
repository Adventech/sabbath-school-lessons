---
title:  မုၢ်နံၤခံကတၢၢ်အတၢ်လီတၢ်၀့ၤတဖၣ်
date:   03/12/2022
---

### တၢ်မၤလိတနွံအံၤအဂီၢ်ဖ
မးသဲ ၇း၂၁-၂၇;  ယိၤဟၣ် ၁၁း၄၀-၄၄;  ၁ပ့းတရူး ၃း၁၈;  ၁ရှမူၤအ့လး ၂၈း၃-၂၅;  အ့းဖ့းစူး ၆း၁၀-၁၈.

> <p>တၢ်ကလုၢ်ထူ</p>
> “ဒီးပကမၢကမၣ်အလီၢ်တအိၣ်ဘၣ်. အဂ့ၢ်ဒ်အံၤ, မုၣ်ကီၤလံၢ် အကစၢ်ဒၣ်လဲၥ်, ပျိၥ်လဲအသးလၢတၢ်ကပီၤအကလူးလီၤ. မၤသးဒ်န့ၣ်ဒီး အခ့အၦၤတဖၣ် မ့ၢ်ပျိၥ်လဲအသးလၢတၢ်တီတၢ်လိၤအခ့အၦၤဒီး, တမ့ၢ် ဘၣ်တၢ်ဒိၣ်တၢ်မုၢ်ဘၣ်. အဝဲသ့ၣ်အကတၢၢ်ကမ့ၢ်ဝဲဒ်အတၢ်မၤအသိး န့ၣ်လီၤ” (၂ကရံၣ်သူး ၁၁း၁၄, ၁၅).

ပဆၢကတီၢ်အဟီၣ်ခိၣ်အံၤ ကဲထီၣ်တၢ်အိၣ်အသးတကတီၢ်ဖဲၦၤဆိကမိၣ် အီၤကီခဲ, နၢ်ပၢၢ်အီၤတညီ, ခီဖျိတၢ်ဒုးအိၣ်ထီၣ်အီၤလၢ Hollywood, တအိၣ်ဒီး တၢ်ကီတၢ်ခဲနီတမံၤလၢသုးကျဲၤတၢ်ဂီၤမူတဖၣ် ဒီးတၢ်ဘူၣ်တၢ်ဘါဒီးတၢ်ခူသူၣ် အတၢ်မၤအဒိၣ်အမုၢ်တဖၣ်လၢတၢ်အကမၣ်ဒီးတၢ်လီတၢ်၀့ၤကျဲၣ်ကျီသဘံၣ်ဘုၣ် အသးတခါအပူၤန့ၣ်လီၤ. တၢ်လီတၢ်အဆိကတၢၢ် “သုတသံဒီးသုတသံဘၣ်ဘၣ် လီၤ” (၁မိၤၡ့ ၃း၄) အံၤ ဟ့ၣ်ဂံၢ်ဟ့ၣ်ဘါစ့ၢ်ကီးၦၤလၢ အဖးလံၥ်အါကတၢၢ်ဒီး ကွၢ်တၢ်ဂီၤမူအါကတၢၢ်တနီၤလၢအပူၤကွံၥ်နံၣ်လၢအဆံတဖၣ်, ဒီး (Video)  ၀ံၣ်ဒံၣ်အိၣ်အတၢ်လိၥ်ကွဲလၢအမံၤဟူအါမးတဖၣ်စ့ၢ်ကီးန့ၣ်လီၤ. ပသမၢဝဲတန့ၢ် ဘၣ်ဒီး ပပၥ်ဃုၥ်ပဝဲဒီးပဘၣ်တၢ်လ့ပစီၦၤခီဖျိမုၣ်ကီၤလံၢ်ကွဲလွဲန့ၢ်ၦၤအလီၢ်, အိၣ်ဖျါဝဲလၢအက့ၢ်အဂီၤအါမးအပူၤဒီးလၢ, တၢ်ဂ့ၢ်တနီၤအပူၤ, ဟဲအိၣ်ခူသူၣ် ထီၣ်ဝဲလၢစဲအ့ၣ်အပီးအလီအဃံအလၤအိၣ်ဖျါလၢအဖီခိၣ်န့ၣ်လီၤ.

တၢ်လီတၢ်၀့ၤအကျဲလၢအဂ့ၤကတၢၢ်တဘိန့ၣ် မ့ၢ်ဝဲတၢ်လၢအဘၣ်တၢ်ကိး အီၤ “near death” အတၢ်မၤလိတဖၣ် (NDEs), ဖဲၦၤလၢအသံတ့ၢ်လံတဖၣ် မူထီၣ်ကဒါက့ၤဝဲဃုၥ်ဒီးအပူလၢသံ၀ံၤအလီၢ်ခံတဖၣ်န့ၣ်လီၤ. ၦၤအါဂၤထံၣ်ဘၣ် တၢ်မၤအသးတဖၣ်အံၤ ဒ်သးသမူသံတသ့ဘၣ်အတၢ်အုၣ်အသးတခါအသိးန့ၣ် လီၤ.

တနွံအံၤပကဆိကမိၣ်မုၢ်နံၤခံကတၢၢ်အတၢ်လီတၢ်၀့ၤအဂ့ၢ်တနီၤ, လၢအပၥ်ဃုၥ်ဒီးအိၣ်ဘှ့ၣ်ခူသူၣ်သနူ, near-death အတၢ်မၤလိတဖၣ်, တၢ်စူၢ် တၢ်နၥ်လၢၦၤသံလိၣ်ထီၣ်ကဒါက့ၤသးလၢနီၢ်ခိအသီ, တၢ်ဘါၦၤသံအကလၤဒီး မိၢ်ပၢ်ဖံဖုလၢပျၢၤ, ဒီးအဂၤတဖၣ်န့ၣ်လီၤ. တၢ်တဖၣ်အံၤ မ့ၢ်တၢ်ဂ့ၢ်လၢအလီၤပျံၤ လီၤဖုးတဖၣ်လၢပကြၢးပလီၢ်သးဘၣ်ဆၣ် မ်ပသုတတုၤဃီၤဝဲဆူအစိကမီၤတဖၣ် အပူၤတဂ့ၤအဂီၢ်န့ၣ်လီၤ.