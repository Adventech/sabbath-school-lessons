---
title:  အိၣ်ဘှ့ၣ်ခူသူၣ်သနူ
date:   04/12/2022
---

ပဟီၣ်ခိၣ်အံၤအိၣ်ၦဲၤဒီးတၢ်အိၣ်ဘှ့ၣ်ခူသူၣ်သနူအသဟီၣ်လၢအဆူၣ် ဒိၣ်မးန့ၣ်လီၤ. တၢ်ကတိၤ “အိၣ်ဘှ့ၣ်ခူသူၣ်သနူ” အံၤ မ့ၢ်တၢ်ကတိၤလၢအအိၣ် သဘံၣ်ဘုၣ်သးတဖျၢၣ်လၢအကျၢၢ်ဘၢဃၥ်တၢ်ထံၣ်အကလုၥ်ကလုၥ်ဖးဒိၣ်တခါ န့ၣ်လီၤ. စးထီၣ်လၢတၢ်ဘူၣ်တၢ်ဘါအတၢ်ထံၣ်တခါ, တၢ်ကတိၤအခီပညီ အိၣ်ဖျါဝဲလၢၦၤတဂၤပၥ်ဖှိၣ်ဃုၥ်အသးဒီးတၢ်သူတၢ်ၦိၤ-ယွၤမ့တမ့ၢ်တၢ်လၢ တၢ်ၦဲၤလၢနီၢ်သးအတၢ်မၤလိ မ့တမ့ၢ်တၢ်မၤလီၤသပ့ၤသးတမံၤအပူၤန့ၣ်လီၤ. တၢ်အံၤပၥ်ဖျါထီၣ်တၢ်အိၣ်ဖှိၣ်တနီၤအတၢ်ဘူၣ်တၢ်ဘါအသကဲးပဝာ်ဒၣ်လဲၥ်န့ၣ် လီၤ. တၢ်ဂ့ၢ်အံၤအိၣ်လီၤဆီဝဲဒၣ်လၢ အက့ၢ်အဂီၤဒီးအသဟီၣ်အပူၤ, ဘၣ်ဆၣ် လုၢ်လၢ်လီၤဆီလၢအိၣ်ညီနုၢ်သးန့ၣ် မ့ၢ်ဒၣ်ကဟံးန့ၢ်ယွၤအကလုၢ်ကထါအစိကမီၤ အလီၢ်ထီဘိခီဖျိလၢၦၤတဂၤအကစၢ်ဒၣ်ဝဲအတၢ်မၤလိနီၢ်နီၢ်တဖၣ်န့ၣ်လီၤ. လၢတၢ်ဂ့ၢ်တမံၤလၢ်လၢ်အပူၤ လံၥ်စီဆှံအတၢ်စူၢ်တၢ်နၥ်အတၢ်မၤလီၤမၢ်ကွံၥ်ဝဲ, ဒီးခရံၥ်ဖိအဂံၢ်အဘါဆံးလီၤစှၤလီၤဝဲဆူအကစၢ်ဒၣ်ဝဲအတၢ်မၤလိတဖၣ်အပူၤ န့ၣ်လီၤ. တၢ်ဘူၣ်တၢ်ဘါနီၢ်နီၢ်ဒ်အံၤအသိးန့ၣ် ဟ့ၣ်ၦၤတၢ်တြီဆၢဒီတဒၢတၢ်တခါ လၢကထီဒါတၢ်လီတၢ်၀့ၤတန့ၢ်နီတမံၤ, လီၤဆီဒၣ်တၢ်မုၢ်နံၤခံကတၢၢ်အတၢ်လီ တၢ်၀့ၤတဖၣ်န့ၣ်လီၤ.

`ဖး မးသဲ ၇း၂၁-၂၇ တက့ၢ်. လၢယ့ၣ်ၡူးအတၢ်ကတိၤဒုးသ့ၣ်ညါၦၤအပူၤ, တၢ်သူၣ်ထီၣ်နီၢ်သးအဟံၣ်လၢ “လၢၢ်ခိၣ်” ဒီးတၢ်သူၣ်ထီၣ်အီၤလၢ “မဲးခိၣ်အံၤ အခီပညီမ့ၢ်တၢ်မနုၤလဲၣ်.`

“ဖဲခရံၥ်ဖိလၢပျၢၤအဆၢကတီၢ်အခါ, တၢ်မၤညီနုၢ်တၢ်လၢအဂံၢ်ဆူၣ် အိၣ်ဝဲတခါန့ၣ် မ့ၢ်ဝဲဒ်သိးဒီးကမၤဆံးလီၤစှၤလီၤလံၥ်စီဆှံအတၢ်စူၢ်တၢ်နၥ် တဖၣ်အံၤအဂီၢ်န့ၣ် ဘၣ်တၢ်ပၥ်ကဲအီၤဒ်တၢ်ဘူၣ်တၢ်ဘါအက့ၢ်အဂီၤလၢအကါ တဒိၣ်ဘၣ်တခါလၢအဘၣ်တၢ်စံးကတိၤကဒါက့ၤအီၤလၢတၢ်ကၢၣ်တၢ်ကျူပူၤ အသိးန့ၣ်လီၤ. လၢတၢ်မၤအံၤအပူၤ, ခရံၥ်အတၢ်သိၣ်တၢ်သီတဖၣ် ဘၣ်တၢ်ဒုး ဟံးန့ၢ်အလီၢ်လၢ ခရံၥ်အၦၤဂ့ၢ်လိၥ်တၢ်ဖိတဂၤလၢတမ့ၢ်အနီၢ်နီၢ်ဘၣ်, လၢအဒိ အဂီၢ်, လံၥ်စီဆှံပူၤတနီၤ မ့တမ့ၢ်အဂၤလၢတမ့ၢ်တၢ်လၢအမ့ၢ်အတီအံၤန့ၣ် မ့ၢ်လၢ, ဒ်အဝဲသ့ၣ်ဆိကမိၣ်အီၤအသိး, တပျဲအခွဲးလၢကမၤအသးဒ်ဘၣ်တၢ်ကွဲးအသး အသိးနီတဘျီဘၣ်. နီၢ်ကစၢ်အတၢ်တူၢ်ဘၣ်ခီၣ်ဘၣ်တၢ်တဖၣ်ဒီး အရီၢ်ကတၢၢ် ကွံၥ်ဝဲဒီးနီၣ်ထိၣ်လၢတၢ်တဲဖျါထီၣ်လံၥ်စီဆှံအခီပညီအဂီၢ် မ့တမ့ၢ်သမၢကွံၥ်တၢ်လၢ လံၥ်စီဆှံသိၣ်လိဝဲလၢအဖျါဆှဲတထံၣ်ဃီဒၣ်လဲၥ်, အါစုအါဘျီဘၣ်ဃး တၢ်ဒိကနၣ်ယွၤ, ဒ်ယ့ၣ်ၡူးစံးဝဲလၢအကါဒိၣ်ဝဲဒိၣ်မး ဒ်သိးကဘၣ်သူၣ်ထီၣ် ဟံၣ်လၢလၢၢ်ခိၣ်အသိးန့ၣ်လီၤ.

ၦၤလၢအဆိကမိၣ်ဝဲလၢ အဝဲသ့ၣ်မ့ၢ်နၥ်လံယ့ၣ်ၡူးခရံၥ်လံန့ၣ်, အဝဲသ့ၣ် အတၢ်နၥ်မ့ၢ်အိၣ်လၢခရံၥ်ဖိအကရၢကရိတခါဂ့ၤတခါဂ့ၤအပူၤလံန့ၣ် တမ့ၢ်တၢ်လၢ အကါဒိၣ်ဘၣ်အံၤ မ့ၢ်ၦၤတဖၣ်လၢအအိၣ်လၢတၢ်လီၤပျံၤလီၤဖုးအပူၤန့ၣ်လီၤ. ၦၤလၢအသမံသမိးရိမ့ၤအတၢ်ဘူၣ်တၢ်ဘါလၢ ဘၣ်တၢ်စံၣ်ညီၣ်သံအီၤတဖၣ် အနီၢ်ဂံၢ်အိၣ်အါမးအံၤ မ့ၢ်ခရံၥ်ဖိတဖၣ်လၢပၢၢ်ဆၢရိမ့ၤအတၢ်ဘူၣ်တၢ်ဘါဒီး မ့ၢ်ၦၤလၢအနၥ်ခရံၥ်န့ၣ်လီၤ. ၦၤလၢအ ‘ဟီထီၣ်ကွံၥ်တၢ်နါတဖၣ်’ လၢခရံၥ်အမံၤ (မးသဲ ၇း၂၂) တဖၣ် နၥ်ယ့ၣ်ၡူးစ့ၢ်ကီးန့ၣ်လီၤ. “ၦၤလၢအဆိကမိၣ်ဝဲလၢ ၦၤကညီလၢအနၥ်ခရံၥ်တဖၣ် မ့ၢ်အိၣ်လၢကရၢကရိတခါဂ့ၤတခါဂ့ၤအပူၤလံန့ၣ် လၢၦဲၤလံဒီးတမ့ၢ်တၢ်လၢအကါဒိၣ်ဘၣ်တဖၣ်အံၤ မ့ၢ်ဒၣ်မုၣ်ကီၤလံၢ်အတၢ်လီ တၢ်၀့ၤလၢအမၤနၢၤတၢ်အဒိၣ်ကတၢၢ်တခါန့ၣ်လီၤ. အဝဲသ့ၣ်ညါဝဲလၢ တၢ်မ့ၢ် တၢ်တီ, ဒိးန့ၢ်ဘၣ်ဝဲတၢ်အဲၣ်အီၤအပူၤအံၤ, မၤစီဆှံၦၤလၢအဒိးန့ၢ်ဘၣ်တၢ်အသး န့ၣ်လီၤ. လၢတၢ်န့ၣ်အဃိ, အဝဲဃုကျဲဒီးဖၢနုၥ်လီၤတၢ်နၥ်လၢအကမၣ်တဖၣ်, ပူတဲမုၥ်နၢ်တၢ်တဖၣ်, လၢအမ့ၢ်တၢ်သးခုကစီၣ်အဂၤထီဘိလၢတၢ်မ့ၢ်တၢ်တီအလီၢ် န့ၣ်လီၤ.” E. G. White, The Great Controversy, p. 520.

ပကဒုးတၢ်ဒီးၦၤကညီအတၢ်သးအိၣ်မၤတၢ်လၢအလီၤဆီဒိၣ်မး ဒ်သိး ပကပျဲပသးအတၢ်ဟူးတၢ်ဂဲၤတဖၣ်ဒီးပတၢ်ဆၢန့ၢ်ဘၣ်တဖၣ် ဒုးအိၣ်ထီၣ်ၦၤ ဒ်သိးပကမၤတၢ်လၢအထီဒါလိၥ်သးဒီးယွၤအကလုၢ်ကထါကသ့ဝဲဒ်လဲၣ်.