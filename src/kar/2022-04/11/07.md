---
title:  တၢ်ဆိကမိၣ်ဆူညါအဂီၢ်
date:   09/12/2022
---

ဖး E. G. White အလံၥ်, “Dealing With False Science, Gults, Isms, and Secret Societies,” ကဘျံးပၤ ၆၀၂-၆၀၉ လၢ “Spiritism” အပူၤဒီး “Spiritism” ကဘျံးပၤ ၈၆-၉၃ လၢ Confrontation အပူၤတက့ၢ်.

တၢ်အခီၣ်ထံးခီၣ်ဘိအိၣ်ဝဲတခါလၢ အစံးဝဲတၢ်ဒုးအိၣ်ထီၣ်စဲးဖီကဟၣ်လၢ ကပျဲၦၤအခွဲး ဒ်သိးပကဆဲးကျိးလိၥ်သးဒီးၦၤသံ “ခီဖျိလံၥ်မဲၥ်ဖျၢၣ်, လီတဲစိတၢ် (ကွဲၤဒီနၢ်), ဒီးၦၤခံဂၤအတၢ်ဆဲးကျိးလိၥ်သးတဂၤဒီးတဂၤလၢတၢ်လီၢ်အယံၤ” PMPs (post material persons), အ Website  စံးဝဲလၢ ဖဲၦၤကညီသံအခါ, အဝဲသ့ၣ်လဲၤခီဂၥ် “ဆူတၢ်အိၣ်အသးအဂၤတတီၤ ထီဘိ” ဘၣ်ဆၣ် “ဟံးဃၥ်ဒံးအဝဲသ့ၣ်အတၢ်သ့ၣ်ညါတၢ်, အဝဲသ့ၣ်အကံၢ်အစီ (အဂ့ၢ်အကျိၤ), ဒီးအဝဲသ့ၣ်အနီၢ်ခိအက့ၢ်အဂီၤလၢအပူၤကွံၥ်အသနၢၣ်ခိၣ်ကျၢၢ် တဖၣ်” န့ၣ်လီၤ. ဘၣ်ဆၣ်တၢ်လၢအကါဒိၣ်ကတၢၢ်န့ၣ်, သးသမူလီတဲစိတၢ် အၦၤတဖၣ်စံးဝဲလၢ ကဘၣ်ဂုၤထီၣ်ပသီထီၣ်, ဆူအပတီၢ်သၢပတီၢ်အပူၤ, စဲးဖီ ကဟၣ်ကပျဲတၢ်ဆဲးကျိးတၢ်အခွဲးလၢတၢ်အပီးအလီဒီးၦၤကညီအပီးအလီလၢ အပူၤကွံၥ်အဘၢၣ်စၢၤ” န့ၣ်လီၤ.

အပတီၢ်အဆိကတၢၢ်က “ပျဲတၢ်ကွဲးလီၤသးဒီးတၢ်ကွဲးလၢအဘၣ်တၢ်ဒိ အီၤဒီးစဲးကွဲးလံၥ်ဒီးဟံၣ်ဒူၣ်အပီးအလီလၢအပူၤကွံၥ်, တံၤသကိးတဖၣ်, ဒီးၦၤစဲၣ်နီၤတဖၣ်လၢတၢ်သ့တၢ်ဘၣ်စဲၣ်နီၤကိးခါဒဲးအပူၤအခွဲးန့ၣ်လီၤ.” အပတီၢ် ခံအံၤ ကဘၣ်မ့ၢ်တၢ်လၢက “ကတိၤတၢ်ဒီးၦၤလၢနအဲၣ်ဘၣ်အီၤတဖၣ် လၢအအိၣ် လၢတၢ်လီၢ်အဂၤအပူၤထီဘိသ့ဝဲဒၣ်န့ၣ်လီၤ” ဒီးအပတီၢ်သၢ, စံးဝဲလၢ ကအိးထီၣ် ကျဲဆူ “တၢ်နၢ်ဟူတၢ်ဒီးတၢ်ထံၣ်ဘၣ်တၢ်, ၦၤလၢအဒိးန့ၢ်ဘၣ်တၢ်မၤလိလၢ ဒိးန့ၢ်ဘၣ်ဝဲသ့ခဲလၢၥ်အလီၢ် လၢတၢ်ဃုသ့ၣ်ညါတၢ်လီၤဆီတခါအအိၣ်န့ၣ်လီၤ.”

လီၤဆီဒၣ်တၢ် တၢ်လၢအလီၤပျံၤန့ၣ် မ့ၢ်အဝဲသ့ၣ်မၤကွၢ်တၢ်ဆဲးကျိး ဒီးၦၤသံအံၤမ့ၢ်သၦၢ်တၢၢ်ဒ်အဝဲသ့ၣ်စံးဝဲအသိးလီၤဧါန့ၣ်လီၤ. အဒိ, တၢ်မၤအသး အလီၢ်စံးဝဲ, “မိၢ်ပၢ်လၢအသူၣ်အုးသးအုးကသံကွၢ်ဖိတဂၤလၢအတုၤဆူဟီၣ်ခိၣ် လီၤဆီတဖၣ်အအိၣ် ဒီးတၢ်သံကွၢ်လၢအဖီလၥ်အံၤန့ၣ်လီၤ. ‘ဖဲနနီၢ်ဆံးအခါ မ့ၢ်နအိၣ်ဒီးထွံၣ်လၢအမံၤမ့ၢ် Snoopy တဒုဧါ. မ့ၢ်ပဟ့ၣ်နၤဒီဆံးဆံးဖိတဘ့ၣ် ဖဲနအိၣ်ဖျဲၣ်ဆၢက့ၤအနံၣ်တဆံအခါန့ၣ်ဧါ.’ လၢတၢ်ဟ့ၣ်ပလီၢ်အတၢ်ဒုးသ့ၣ်ညါ ၦၤအပူၤအံၤ မ့ၢ်တၢ်လၢအလီၤသးစဲဒိၣ်မးန့ၣ်လဲၣ်- နီၢ်သး (ၦၤကညီအကလၤ) တဖၣ်အံၤ တဘျီတခီၣ်အိၣ်ဖျါထီၣ်ဝဲ ဒ်ၦၤကညီအနီၢ်ကစၢ်အသိး လၢအဝဲသ့ၣ် အတံၤသကိးလၢအသံတဖၣ်အက့ၢ်အဂီၤပူၤ, ဒီးတဲဖျါထီၣ်တၢ်မၤအသးတဖၣ် လၢအဘၣ်ထွဲလိၥ်သးဒီးအဝဲသ့ၣ်အတၢ်အိၣ်မူ ဒီးမၤတၢ်မၤတဖၣ်လၢအဝဲသ့ၣ် မၤဝဲဖဲအိၣ်မူအခါအသိးန့ၣ်လီၤ.” E. G. White, Patriarchs and Prophets, p. 684.