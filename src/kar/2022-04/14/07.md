---
title:  တၢ်ဆိကမိၣ်ဆူညါအဂီၢ်
date:   30/12/2022
---

ဖး E. G. White အလံၥ် “The Controversy Ended,” ကဘျံးပၤ ၆၇၄-၆၇၈, လၢ The Great Controversy; “The Earth Made New” ကဘျံးပၤ ၁၃၃-၁၄၅; “Heaven Is a School,” ကဘျံးပၤ ၁၄၆-၁၅၈; “It will Not Be Long,” ကဘျံးပၤ ၁၅၉-၁၆၆; “Heaven Can Began Now,” ကဘျံးပၤ ၁၆၇-၁၇၆; “The Music of Heaven,” ကဘျံးပၤ ၁၇၇-၁၈၄; “A Call for Us to Be There,”  ကဘျံးပၤ ၁၈၅-၁၉၂;  လၢ Heaven အပူၤတက့ၢ်.

“ခရံၥ်အထူၣ်စုညါကမ့ၢ်စဲအ့ၣ်ပီညါဒီး ၦၤလၢအဘၣ်တၢ်အုၣ်က့ၤခီၣ်က့ၤ အီၤတဖၣ် အတၢ်သး၀ံၣ်လၢတၢ်လီၤထူလီၤယိၥ်ဒီတကတီၢ်ညါန့ၣ်လီၤ. လၢခရံၥ် အတၢ်မၤလၤကပီၤအပူၤ အဝဲသ့ၣ်ကကွၢ်ခရံၥ်အတၢ်ပျၤထီသးန့ၣ်လီၤ. တဘၣ် တၢ်သးပ့ၤနီၣ်ကွံၥ်အီၤနီတဘျီလၢ ၦၤလၢအအိၣ်ဒီးတၢ်စိကမီၤလၢအတ့လီၤတၢ်ဒီး ဟံးဃၥ်ဟီၣ်ခိၣ်လၢပဂံၢ်အီၤတဘၣ်တဖၣ် ခီဖျိလၢမူခိၣ်တၢ်လီၤပျီအဘီမုၢ်ဖးလဲၢ်, ယွၤလၢတၢ်အဲၣ်အီၤတဂၤ, မူခိၣ်အစီၤပၤ, ၦၤလၢခ့ရူၥ်ဒီးစ့ရၤဖးကပြုၢ်ကပြီၤ တဖၣ် သးခုယူးယီၣ်ပၥ်ကဲအီၤတဂၤ-ဆီၣ်လီၤအသး ဒ်သိးကပၥ်ထီၣ်ထီ ၦၤတၢ်ဒဲးဘးဖိန့ၣ်လီၤ. လၢအဝဲတူၢ်တၢ်ဒဲးဘးအတၢ်ကမၣ်ဒီးတၢ်မဲၥ်ဆှး, ဒီးအပၢ် အမဲၥ်သၣ်အတၢ်အိၣ်ခူသူၣ်သး, တုၤဟီၣ်ခိၣ်လၢအလီၤမၢ်တဖျၢၣ်, အတၢ်ကီ တၢ်ခဲဒီးတၢ်ကိၢ်တၢ်ဂီၤမၤဟးဂီၤအသးဒီး မၤလီၤဘှံးအသးသမူလၢကရၤနံ အထူၣ်စုညါလိၤတစုန့ၣ်လီၤ. ဒီးဟီၣ်ခိၣ်ဖျၢၣ်ခဲလၢၥ်အတၢ်ဘၣ်တ့ကစၢ်, တၢ်ဘူၣ်တၢ်တီၢ်ခဲလၢၥ်အၦၤမၤဘၣ်လိၥ်ဖိးဒ့တၢ်ပၥ်လီၤတဲၥ်ကွံၥ်အလၤကပီၤ ဒီးမၤလီၤအကစၢ်အသူးအသ့ၣ်လၢတၢ်အဲၣ်ဘၣ်ၦၤကညီအံၤ ကဒုးသူၣ်ဟူးသးဂဲၤ မူဟီၣ်ကယၢအတၢ်လီၤကမၢကမၣ်ဒီးအတၢ်ယူးယီၣ်ပၥ်ကဲထီဘိန့ၣ်လီၤ.” E. G. White, The Great Controversy, p. 651.

“တၢ်ထီဒုၣ်ဒါလိၥ်သးဖးဒိၣ်အံၤ ကတၢၢ်ကွံၥ်လံ. တၢ်ဒဲးဘးဒီး ၦၤတၢ်ဒဲးဘးဖိတဖၣ်တအိၣ်နီတဘျီလၢၤဘၣ်. မူဟီၣ်ကယၢဒီတဘ့ၣ်ကဆှီဝဲလံ. တၢ်ဃူတၢ်ဖိးဒီးတၢ်သူၣ်ဖှံသးညီအသွံၣ်ဖုဝဲတခါဃီလၢတၢ်ဘၣ်တ့ဖးလဲၢ်ဒီတခါ အပူၤန့ၣ်လီၤ. လၢၦၤတ့လီၤတၢ်ခဲလၢၥ်တဂၤအအိၣ်, တၢ်မူဒီးတၢ်ကပီၤ ဒီးတၢ်သူၣ်ဖှံသးညီယွၤလီၤဝဲလၢမူခိၣ်လီၢ်က၀ီၤအတၢ်လီၤပျီဖးလဲၢ်အပူၤန့ၣ်လီၤ. စးထီၣ်လၢတၢ်ကမှံဒံဖိအဆံးကတၢၢ်ဒီး ဆူဟီၣ်ခိၣ်အဒိၣ်ကတၢၢ်, တၢ်ခဲလၢၥ်, တၢ်လၢအိၣ်ဒီးသးသမူမ့ၢ်ဂ့ၤ တအိၣ်ဘၣ်ဒီးသးသမူမ့ၢ်ဂ့ၢ်, လၢအဝဲသ့ၣ်အတၢ်ဃံ တၢ်လၤလၢအိၣ်ဘံၣ်အိၣ်ဘၢတန့ၢ်ဘၣ်, ဒီးတၢ်သးခုအလၢအၦဲၤအပူၤ တဲဖျါထီၣ်ဝဲ လီၤတံၢ်လီၤဆဲးလၢ ယွၤမ့ၢ်တၢ်အဲၣ်တၢ်ကွံန့ၣ်လီၤ.” E. G. White, The Great Controversy, p. 678.