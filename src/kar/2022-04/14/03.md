---
title:  လၢယွၤအတၢ်လုၢ်ဟံၣ်အပူၤ
date:   26/12/2022
---

ၦၤတနီၤကတိၤတၢ်ဘၣ်ဃးမူခိၣ်အဂ့ၢ် ဒ်ယွၤအဒဲစီဆှံအသိးန့ၣ်လီၤ. ဘၣ်ဆၣ်လံၥ်လီၣ်ဖျါယၢၤထီၣ်တၢ်ဆူဒဲစီဆှံ?တၢ်လုၢ်ဟံၣ်လီၤတံၢ်လီၤဆဲးတဖျၢၣ် အအိၣ်လၢယရူၤရှလ့ၣ်အသီပူၤ, ဖဲယွၤအလီၢ်ပစိၥ်ဒီးပီၣ်လဲၣ်ယွၤခၣ်စိး လီၤဂၥ်လၢလၢၢ်ဖျါကလၤအိၣ်ဝဲဒၣ်န့ၣ်လီၤ (လီၣ်ဖျါ ၄း၂-၆;  ၇း၉-၁၅;  ၁၅း၅-၈). ဖဲန့ၣ်ၦၤစီဆှံဂီၢ်မုၢ်ဖးဒိၣ်လၢကယဲၢ်ၦၤကလုၥ်, ဒီးကယဲၢ်ၦၤအဒူၣ်, ဒီးကယဲၢ် ၦၤဂီၢ်မုၢ်, ဒီးကယဲၢ်ၦၤကတိၤတၢ်အကျိၥ်အကလုၥ်ကလုၥ်တဖၣ်အကျါ ကဘူၣ် ထီၣ်ဘါထီၣ်အီၤလီၤထူလီၤယိၥ်န့ၣ်လီၤ (လီၣ်ဖျါ ၇း၉-၁၇).

`ထိၣ်သတြီၤ လီၣ်ဖျါ ၇း၉-၁၅ ဒီး လီၣ်ဖျါ ၂၁း၃, ၂၂ တက့ၢ်. ပကဒုး လီၤပလိၥ်ၦၤလၢအဘၣ်တၢ်အုၣ်က့ၤခီၣ်က့ၤအီၤ, ၦၤဂီၢ်မုၢ်ဖးဒိၣ်အတၢ်ပၥ်ဖျါထီၣ် တၢ်လၢအမၤယွၤအတၢ်, “နံၤဒီးနၤလၢအတၢ်လုၢ်ဟံၣ်ပူၤ” (လီၣ်ဖျါ ၇း၁၅) ဒီး တၢ်တဲဖျါထီၣ်တၢ်လၢစီၤယိၤဟၣ် “တထံၣ်ဘၣ်တၢ်လုၢ်ဟံၣ်” လၢယရူၤရှလ့ၣ် အသီပူၤ” (လီၣ်ဖျါ ၂၁း၂၂) ဘၣ်န့ၣ်ဒ်လဲၣ်.`

မူခိၣ်အဒဲစီဆှံ?တၢ်လုၢ်ဟံၣ်မ့ၢ်တ့ၢ်ဝဲတၢ်လီၢ်ထီဘိတခါလၢမူခိၣ်အၦၤ ဂီၢ်မုၢ်တဖၣ်ဘူၣ်ထီၣ်ဘါထီၣ်ယွၤန့ၣ်လီၤ. ဘၣ်ဆၣ်မ့ၢ်လၢတၢ်ဒဲးဘးအိၣ်ထီၣ်ဝဲ အဃိ, ဒဲစီဆှံအံၤကဲထီၣ်စ့ၢ်ကီးတၢ်လီၢ်တခါလၢတၢ်အုၣ်က့ၤခီၣ်က့ၤ ဘၣ်တၢ်ဟ့ၣ် လီၤဝဲဆူၦၤကညီတဖၣ်အဂီၢ်န့ၣ်လီၤ. “ဖဲတၢ်ဒဲးဘးအတၢ်ကီတၢ်ခဲပူၤကွံၥ်ဝဲအခါ, မူခိၣ်အဒဲစီဆှံကကဲထီၣ်ကဒါက့ၤဒ်အတၢ်မၤအခီၣ်ထံးအသိးန့ၣ်လီၤ. လၢ လီၣ်ဖျါ ၂၁း၂၂ အပူၤ, ၦၤလီၣ်ဖျါထီၣ်တၢ်စီၤယိၤဟၣ်ဟ့ၣ်ထီၣ်တၢ်ကစီၣ်လၢ အဝဲတထံၣ်ဘၣ်တၢ်လုၢ်ဟံၣ်လၢ၀့ၢ်ပူၤနီတဘျီဘၣ်န့ၣ် မ့ၢ်လၢယွၤအကစၢ်လၢၦဲၤဒီး အစိကမီၤ ဒီးသိဖိမ့ၢ်ဒၣ်အတၢ်လုၢ်ဟံၣ်အဃိန့ၣ်လီၤ. ဘၣ်ဆၣ်တၢ်အံၤမ့ၢ်အဲၣ်ဒိး စံးဝဲလၢ ယွၤအဟံၣ်တအိၣ်ဝဲဖဲအတၢ်ဘၣ်တ့တဖၣ် ကဟဲဒီးရ့လိၥ်သးဒီးအီၤ လၢအလီၤဆီအပူၤဘၣ်န့ၣ်ဧါ. တမ့ၢ်ဝဲဒ်န့ၣ်ဘၣ်.” Richard M. Davidson, “The Sanctuary: ‘To behold the Beauty of the Lord,’” in Arthur Stele, ed., The Word: Searching, Living, Teaching, vol. 1 (Silver Spring, MD: Biblical Research Institute, 2015), p. 31.

လံၥ်လီၣ်ဖျါဟ့ၣ်ထီၣ်တၢ်ပလီၢ်သူၣ်ပလီၢ်သးလီၤဆီတခါဆူ ၦၤတဂၤလၢ အကဘၣ်တၢ်ဘူၣ်ထီၣ်ဘါထီၣ်အီၤဒီး ၦၤလၢအကဘါထီၣ်အီၤတဖၣ်အအိၣ်န့ၣ် လီၤ. မူခိၣ်အတၢ်ဘူၣ်ထီၣ်ဘါထီၣ်တၢ်အံၤ အိၣ်သူၣ်လီၤအသးလၢ ယွၤဒီးသိဖိ အဖီခိၣ်န့ၣ်လီၤ (လီၣ်ဖျါ ၁၅း၁၃;  ၇း၁၀). ဒ်ထီဘိအသိး, ဒီးဒ်ကြၢးမ့ၢ်ဝဲအသိး, ခရံၥ်မ့ၢ်တၢ်ဘူၣ်တၢ်ဘါအတၢ်ကွၢ်ဃီၤတၢ်အခိၣ်ကျၢၢ်န့ၣ်လီၤ.

ၦၤလၢအဘူၣ်ထီၣ်ဘါထီၣ်တၢ်တဖၣ် မ့ၢ်ၦၤလၢ “အဟဲလၢတၢ်နးတၢ်ဖှီၣ် ဖးဒိၣ်အပူၤ, ဒီးဆှုၣ်အဆ့ဒီးမၤ၀ါထီၣ်အီၤလၢသိဖိအသွံၣ်လီၤ” (လီၣ်ဖျါ ၇း၁၄). အဝဲသ့ၣ်မ့ၢ်တၢ်အုၣ်အသးလၢအမူတဖၣ် ဘၣ်ဃးဒီးယွၤအတၢ်အုၣ်က့ၤခီၣ်က့ၤ တၢ်ဒီး အတၢ်ဆီတလဲတၢ်အစိကမီၤန့ၣ်လီၤ. အဝဲသ့ၣ်သး၀ံၣ်စံးထီၣ်ပတြၢၤယွၤ လၢအဝဲမ့ၢ်မတၤတဂၤလဲၣ်ဒီး မ့ၢ်လၢအဝဲမၤတ့ၢ်တၢ်လၢအဝဲသ့ၣ်အဂီၢ်အဃိန့ၣ် လီၤ.

လီၣ်ဖျါ ၂၁း၃ စံးဝဲ, “ကွၢ်ကွၢ်, ယွၤအဒဲအိၣ်ဒီးၦၤကညီ, ဒီးအကစၢ် ကအိၣ်ဝဲဆိးဝဲဒီးအီၤ, ဒီးအဝဲသ့ၣ်ကမ့ၢ်အၦၤဂီၢ်မုၢ်, ဒီးယွၤအကစၢ်ဒၣ်ဝဲကအိၣ် ဒီးအီၤ, ဒီးကကဲထီၣ်အကစၢ်လီၤ.” လံၥ်စီဆှံအဆၢအံၤ ပၥ်ဖျါထီၣ်အဆၢဖိအဂၤ အါမး (ယံးရမံယၤ ၃၂း၃၈;  ယဃ့းစက့လး ၃၇း၂၇;  စကၤရယၤ ၈း၈;  ဧ့ၤဘြံၤ ၈း၁၀) န့ၣ်လီၤ.

ဖဲပအိၣ်ဒံးလၢဟီၣ်ခိၣ်အံၤအခါ, တၢ်အံၤအခီပညီမ့ၢ်တၢ်မနုၤလၢပဂီၢ်ခဲအံၤ, လၢယွၤကဘၣ်မ့ၢ်ပယွၤ, ဒီးပကဘၣ်မ့ၢ်အၦၤဂီၢ်မုၢ်န့ၣ်လဲၣ်. ပကဘၣ်အိၣ်မူ ပၥ်ဖျါထီၣ်တၢ်မ့ၢ်တၢ်တီလၢအလီၤလးအံၤ, အခဲအံၤဒ်လဲၣ်.