---
title:  တၢ်ခဲလၢၥ်ကဲထီၣ်လၢတၢ်အသီ
date:   24/12/2022
---

### တၢ်မၤလိတနွံအံၤအဂီၢ်ဖ
၂ပ့းတရူး ၃း၁၃;  လီၣ်ဖျါ ၂၁း၃, ၂၂; ၁ယိၤဟၣ် ၃း၂, ၃; ၁ပ့းတရူး ၁း၂၂; ယၡါယၤ ၂၅း၈;  လီၣ်ဖျါ ၂၂း၃-၅.

တၢ်ကလုၢ်ထူ “ဒီးၦၤဆ့ၣ်နီၤလၢလီၢ်ပစိၥ်အဖီခိၣ်တဂၤန့ၣ်စံးဝဲဒၣ်, ကွၢ်ကွၢ်, ယမၤတၢ်အသီခဲလၢၥ်လီၤ. ဒီးစံးဘၣ်ယၤ, ကွဲးတၢ်တက့ၢ်. အဂ့ၢ်ဒ်အံၤ, တၢ်ကတိၤအံၤမ့ၢ်အမ့ၢ်အတီ, ဒီးအကလုၢ်တီလီၤ (လီၣ်ဖျါ ၂၁း၅).

လံၥ်စီဆှံဟ့ၣ်ၦၤတၢ်မုၢ်လၢ်အံၤန့ၣ်လီၤ. “ဘၣ်ဆၣ်ဒီး, ဒ်တၢ်စံးပၥ် အသိးန့ၣ်, ပကွၢ်လၢ်မူခိၣ်အသီ, ဒီးဟီၣ်ခိၣ်အသီ, ဖဲတၢ်တီတၢ်လိၤအိၣ်ဝဲဆိးဝဲလၢ အပူၤန့ၣ်လီၤ” (၂ပ့းတရူး ၃း၁၃).

ဘၣ်ဆၣ်လၢၦၤတနီၤအဂီၢ်, တၢ်စံးပၥ်လၢအမ့ၢ်, “မူခိၣ်အသီဒီးဟီၣ်ခိၣ် အသီ” (လီၣ်ဖျါ ၂၁း၁) အံၤ ဖျါလီၤဂၥ်ဒီးတၢ်ကတိၤမှံတၢ်တခါအသိး, ပူလၢ တၢ်စံးကတိၤအီၤအိၣ်ဒီးအစိကမီၤတဖၣ်, ၦၤလၢအသူတၢ်အိၣ်မူလၢတၢ်သံ၀ံၤ အလီၢ်ခံတခါ အတၢ်မုၢ်လၢ်ဒ်သိးကမၤစၢၤပၢၤဃၥ်ၦၤဂီၢ်မုၢ်တဖၣ် ကအိၣ်မူဝဲလၢ တၢ်ဒီသူၣ်ပၥ်သးအဂီၢ်န့ၣ်လီၤ. တၢ်ထံၣ်အံၤန့ၣ် မ့ၢ်ဝဲ-နအိၣ်ဒီးတၢ်ကီတၢ်ခဲ အခဲအံၤဒၣ်လဲၥ်, မုၢ်တနံၤန့ၣ်နကအိၣ်ဘၣ်ဒီးနဘူးနလဲလၢမူခိၣ်, မ့တမ့ၢ်လၢ အလီၤဂၥ်ဒီးမူခိၣ်န့ၣ်လီၤ.

ဒီးၦၤတနီၤလၢအသူခါဆူညါအတၢ်မုၢ်လၢ်စံးဘၣ်ၦၤလၢ လံၥ်စီဆှံအပူၤ ဒ်သိးအံၤဒၣ်လဲၥ်, အဝဲသ့ၣ်အတၢ်မၤဟးဂီၤတၢ်အံၤ တဆီတလဲကွံၥ်တၢ်စံးပၥ် အတၢ်မ့ၢ်တၢ်တီတဖၣ်လၢ အအိၣ်ဒီးၦၤဘၣ်ဃးမူခိၣ်အသီဒီးဟီၣ်ခိၣ်အသီအံၤ န့ၣ်ဘၣ်.

လၢမုၢ်နံၤခံကတၢၢ်တဖၣ်အပူၤ, ၦၤဒုၣ်ဒွဲၣ်တၢ်တဖၣ် ကဒုၣ်ဒွဲၣ်ပတၢ် မုၢ်လၢ်လၢအဘၣ်ဆိၣ်ဂ့ၤအံၤန့ၣ်လီၤ (၂ပ့းတရူး ၃း၃-၇). ဘၣ်ဆၣ်အဝဲသ့ၣ် အတၢ်ဒုၣ်ဒွဲၣ်တၢ်အံၤ မ့ၢ်ဒၣ်ဒ်တၢ်တဲဆိပၥ်ဝဲအသိး, လၢအဘၣ်တၢ်ထံၣ်န့ၢ်အီၤ ဒ်တၢ်အုၣ်အသးအါမးလၢလံၥ်စီဆှံစံးဘၣ်ၦၤအသိးအံၤ မ့ၢ်တီဝဲအံၤန့ၣ် မ့ၢ်လၢ အဝဲသ့ၣ်အတၢ်ဒုၣ်ဒွဲၣ်တၢ်အံၤ ကမ့ၢ်ဝဲဒ်လံၥ်စီဆှံတဲဆိပၥ်ဝဲအသိး လၢအဝဲသ့ၣ် ကမၤဝဲန့ၣ်လီၤ.

တနွံအံၤပကပၥ်ဖျါထီၣ်မူခိၣ်အသီဒီးဟီၣ်ခိၣ်အသီအတၢ်စံးပၥ်လၢ အလီၤဘီလီၤမုၢ်အဂ့ၢ်, လၢအပၥ်ဃုၥ်ဒီးမူခိၣ်အတၢ်လုၢ်ဟံၣ်, ယွၤအိၣ်တၢ်အလီၢ်, တၢ်သံဒီးတၢ်မဲၥ်ထံမဲၥ်နိတဖၣ်တအိၣ်လၢၤဘၣ်အလီၢ်, ဒီးလၢအကတၢၢ်န့ၣ်, ယွၤအတၢ်အဲၣ်တၢ်ကွံအတၢ်မၤနၢၤတၢ်လၢလီၢ်ခံကတၢၢ်အဂ့ၢ်န့ၣ်လီၤ.