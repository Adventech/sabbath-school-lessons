---
title:  တၢ်သံတၢ်ၦၢ်ဒီးတၢ်မဲၥ်ထံမဲၥ်နိတအိၣ်လၢၤဘၣ်
date:   28/12/2022
---

သးသမူသံတသ့ဘၣ်အတၢ်နၥ်, တၢ်တူၢ်ဘၣ်တၢ်လၢလရၥ်မ့ၣ်အူအပူၤ ထီဘိတခါအံၤ, ထီဒါလိၥ်သးဒီးလံၥ်စီဆှံအတၢ်သိၣ်လီၤသီလီၤတၢ်လၢမူခိၣ်အသီ ဒီးဟီၣ်ခိၣ်အသီအပူၤ “တၢ်သံတအိၣ်လၢၤဘၣ်, တၢ်သူၣ်အုးသးအုးတအိၣ် လၢၤဘၣ်, ဒီးတၢ်ဟီၣ်တၢ်ယၢၤတအိၣ်လၢၤဘၣ်” (လီၣ်ဖျါ ၂၁း၄) န့ၣ်လီၤ. လရၥ်မ့ၣ်အူထီဘိတခါအတၢ်နၥ်အံၤ မ့ၢ်ဘၣ်ဝဲအဃိ, “တၢ်သံခံစုတစု” မၤလီၤမၢ်ကွံၥ်တၢ်ဒဲးဘးဒီးၦၤတၢ်ဒဲးဘးဖိတဖၣ်လၢမူဟီၣ်ကယၢအပူၤတန့ၢ်ဘၣ်, ဘၣ်ဆၣ်ပၥ်ဂၢၢ်ပၥ်ကျၢၤဟံးဃၥ်အဝဲသ့ၣ်လၢတၢ်သူၣ်အုးသးအုးဒီးတၢ်ဟီၣ် တၢ်ယၢၤအလရၥ်ထီဘိတခါအပူၤန့ၣ်လီၤ. ဒီးအါန့ၢ်တၢ်အံၤ, လၢတၢ်ဂ့ၢ်အံၤ အပူၤ, မူဟီၣ်ကယၢတအိၣ်ကဒါက့ၤလၢလၢၦဲၤၦဲၤဒ်လၢအခီၣ်ထံးအတၢ်လၢ တၢ်ၦဲၤအသိးလၢၤဘၣ်န့ၣ်လီၤ. ဘၣ်ဆၣ်စံးထီၣ်ပတြၢၤယွၤလၢလံၥ်စီဆှံကွဲးဖျါ န့ၢ်ၦၤတအိၣ်အသးလီၤဆီလၢလၢၦဲၤၦဲၤတခါအံၤအဂ့ၢ်န့ၣ်တက့ၢ်.

`ဖး ယၡါယၤ ၂၅း၈;  လီၣ်ဖျါ ၇း၁၇;  ဒီး လီၣ်ဖျါ ၂၁း၄ တက့ၢ်. တၢ်မၤမုၥ် သးဒီးတၢ်မုၢ်လၢ်မနုၤလၢလံၥ်စီဆှံအဆၢဖိတဖၣ်ဟ့ၣ်ၦၤသ့ဝဲလၢဟီၣ်ခိၣ်အံၤ အတၢ်မၤကွၢ်တၢ်ဒီးအတၢ်နးတၢ်ဖှီၣ်အကျါန့ၣ်လဲၣ်.`

တၢ်အိၣ်မူအံၤကီဒိၣ်မး, တတီတလိၤဘၣ်ဒီးအၢသီဝဲသ့န့ၣ်လီၤ. ၦၤတနီၤ အဲၣ်ၦၤဒိၣ်မးဘၣ်ဆၣ်, ဘၣ်တၢ်ဟံးန့ၢ်ကွံၥ်အီၤလၢတၢ်လီၤပျံၤလီၤဖုးအပူၤ ခီဖျိ တၢ်သံဖီၣ်န့ၢ်အီၤသတူၢ်ကလၥ်အဃိန့ၣ်လီၤ. မ့တမ့ၢ်ၦၤတနီၤဟဲနုၥ်ခူသူၣ်ဆူ ပတၢ်အိၣ်မူပူၤ, ဟုၣ်န့ၢ်ပတၢ်တူၢ်ဘၣ်ခီၣ်ဘၣ်တၢ်တဖၣ်, ဒီးလၢခံဟးယံၤကွံၥ် ဒီးၦၤ ဒ်တၢ်တမၤအသးနီတမံၤဘၣ်အသိးန့ၣ်လီၤ. တၢ်အံၤကမ့ၢ်တၢ်လၢ အလီၤပျံၤဝဲဒ်သိးပကဘၣ်တၢ်လီန့ၢ်ၦၤခီဖျိၦၤတဂၤလၢပအဲၣ်ဘၣ်အီၤဒိၣ်မးန့ၣ် လီၤ.

တၢ်ဆၢကတီၢ်အိၣ်ဝဲတနီၤ, ဖဲပအိၣ်ဒီးတၢ်သးဟးဂီၤအခါ, ပကလီၤကမၣ် ဝဲလၢ မ့ၢ်တၢ်အိၣ်မူအံၤ မ့ၢ်အဘျုးအိၣ်ဝဲစ့ၢ်ကီးဧါန့ၣ်လီၤ. ဘၣ်ဆၣ်, ပမ့ၢ်အိၣ်ဒီး တၢ်သူၣ်အုးသးအုးတဖၣ်ဒၣ်လဲၥ်, ယွၤသးအိၣ်ထွါကွံၥ်ပမဲၥ်ထံလၢပဘိးပၤလိၤ, ပမဲၥ်ထံအါမးတဖၣ်တသ့ဖဲအသ့န့ၣ်လီၤ. ဘၣ်ဆၣ်ပမဲၥ်ထံလၢအကီအခဲကတၢၢ် တနီၤ ကယွၤလီၤဝဲဒံးတုၤလၢတၢ်လၤကပီၤအမုၢ်နံၤ ဖဲတၢ်သံ, တၢ်သူၣ်အုးသးအုး, ဒီးတၢ်ဟီၣ်တၢ်ယၢၤအတၢ်အိၣ်သးကတၢၢ်ကွံၥ်ဝဲတစုန့ၣ်လီၤ (လီၣ်ဖျါ ၂၁း၁-၅).

ပနၥ်န့ၢ်တၢ်သ့ဝဲလၢ တၢ်စံၣ်ညီၣ်လၢခံကတၢၢ်အပူၤ, ယွၤကသုးကျဲၤတၢ်လၢ ၦၤကိးဂၤဒဲးအဂီၢ် ဒီးတၢ်တီတၢ်လိၤဒီးတၢ်အဲၣ်တၢ်ကွံန့ၣ်လီၤ. ၦၤလၢပအဲၣ်ဘၣ် အီၤခဲလၢၥ် လၢအသံတ့ၢ်လၢခရံၥ်အပူၤတဖၣ် ကဂဲၤဆၢထၢၣ်လၢတၢ်သံအပူၤ, ကအိၣ်ဒီးၦၤလီၤထူလီၤယိၥ်န့ၣ်လီၤ. ၦၤလၢတကြၢးတဘၣ်ဝဲဒီးတၢ်မူအထူ အယိၥ်န့ၣ် အတၢ်အိၣ်မူကကတၢၢ်ကွံၥ်ဝဲဒၣ်လၢခံကတၢၢ်, တအိၣ်ဝဲဘၣ်ဒီး တၢ်အိၣ်မူလၢ “တၢ်တမုၥ်တခုၣ်” တခါအပူၤ လၢမူခိၣ် မ့တမ့ၢ်လၢလရၥ်မ့ၣ်အူ အီၣ်တၢ်ထီဘိတခါအပူၤန့ၣ်ဘၣ်. ပတၢ်မုၥ်တၢ်ခုၣ်အဒိၣ်ကတၢၢ် ဟဲလီၤလၢ ကျဲအဂ့ၤတဘိအပူၤ လၢယွၤသုးကျဲၤန့ၢ်ၦၤကိးဂၤဒဲးအဂီၢ်န့ၣ်လီၤ. ဖဲတၢ်သံ ကကတၢၢ်ကွံၥ်ဝဲလီၤတံၢ်လီၤဆဲးအခါ, ၦၤလၢအဘၣ်တၢ်အုၣ်က့ၤခီၣ်က့ၤအီၤ တဖၣ် ကကိးပသူထီၣ်ဝဲလၢတၢ်သးခုအပူၤ, “တၢ်သံဧၢ, နစုကဝဲၤအိၣ်ဖဲလဲၣ်, ပျုၤပူၤဧၢ, နတၢ်မၤနၢၤမၤဃၣ်အိၣ်ဖဲလဲၣ်” (၁ကရံၣ်သူး ၁၅း၅၄, ၅၅) န့ၣ်လီၤ. 

ယွၤစံးပၥ်ဝဲလၢ, လၢမူခိၣ်အသီဒီးဟီၣ်ခိၣ်အသီအပူၤ, အဝဲကတ့လီၤ “တၢ်အခီၣ်ထံးတဖၣ်န့ၣ် တၢ်တသ့ၣ်နီၣ်ထီၣ်က့ၤဘၣ်အီၤဘၣ်, ဒီးတအိၣ်ထီၣ် လၢၤဘၣ်လၢၦၤအသးကံၢ်ပူၤဘၣ်” (ယၡါယၤ ၆၅း၁၇). တၢ်အံၤအခီပညီ တမ့ၢ်ဝဲလၢမူခိၣ်ကမ့ၢ်တၢ်လီၢ်တခါလၢၦၤကညီအတၢ်သ့ၣ်ညါကဟးဂူၥ်ဟးဂီၤဝဲ န့ၣ်ဘၣ်, မ့မ့ၢ်တခီတၢ်လၢအပူၤကွံၥ်န့ၣ် တဂ့ၤဝဲဒီးပထိၣ်သတြီၤအီၤဒီး ပအိၣ် ဘၣ်လၢမူခိၣ်အတၢ်သးခုအပူၤအံၤတန့ၢ်ဘၣ်အဃိလီၤ.

ၦၤလၢတတူၢ်ဘၣ်တၢ်တတီတလိၤဟးဂူၥ်ဟးဂီၤဝဲဒီး ၦၤကညီအတၢ် အိၣ်မူဖဲအံၤမ့ၢ်အိၣ်တဂၤဂၤဧါ. လီၤဆီဒၣ်တၢ်လၢ တၢ်တဂ့ၤတဘၣ်အဆၢကတီၢ် တဖၣ်အပူၤ, ပမၤလိနၥ်န့ၢ်ယွၤ, ဒီးဆူအပတီၢ်အဂ့ၤကတၢၢ်, သးခုလၢယွၤ အတၢ်ဂ့ၤတၢ်၀ါဒီးအတၢ်အဲၣ်တၢ်ကွံအပူၤကသ့ဝဲဒ်လဲၣ်.