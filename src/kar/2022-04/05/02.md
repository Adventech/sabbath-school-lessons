---
title:  စီၤမိၤၡ့အတၢ်ဂဲၤထၢၣ်သမူထီၣ်က့ၤ
date:  23/10/2022
---

`ဖး ယူဒၤ ၉ ဒီး လူၤကၣ် ၉း၂၈-၃၆ တက့ၢ်. တၢ်အုၣ်အသးမနုၤတဖၣ်လၢ နထံၣ်ဘၣ်နဲလၢလံၥ်စီဆှံအဆၢဖိတဖၣ်အံၤအပူၤ လၢဘၣ်ဃးဒီးစီၤမိၤၡ့အတၢ် ဂဲၤထၢၣ်သမူထီၣ်က့ၤလၢနီၢ်ခိအဂ့ၢ်န့ၣ်လဲၣ်.`

ဟ့းလ့ၣ်အတၢ်အိၣ်ဖှိၣ်အပၢ်တနီၤလၢ Alexandria ဂ့ၢ်လိၥ်ဝဲလၢ, ဖဲစီၤမိၤၡ့သံအခါ, ပထံၣ်ဘၣ်စီၤမိၤၡ့ခံဂၤန့ၣ်လီၤ. တဂၤန့ၣ် အိၣ်မူဒံးဝဲလၢ နီၢ်သးအပူၤ, ဒီးအတဂၤန့ၣ် သံလၢအနီၢ်ခိအပူၤန့ၣ်လီၤ. နီၢ်သးမိၤၡ့တဂၤ ထီၣ်ဆူမူခိၣ်ဒီးကလူးတဖၣ်, မိၤၡ့လၢအဂၤတဂၤတခီ (နီၢ်ခိမိၤၡ့) ဘၣ်တၢ်ခူၣ် လီၤကွံၥ်အီၤလၢဟီၣ်ခိၣ်လၥ်န့ၣ်လီၤ. (See Origen, Homilies on Joshua 2.1, Clement of Alexandria, Stromata 6.15). တၢ်လီၤဆီလၢနီၢ်သး အတၢ်တယၥ်နၥ်တၢ်ဒီးနီၢ်ခိအတၢ်ခူၣ်လီၤကွံၥ်အီၤအဘၢၣ်စၢၤအံၤ အခီပညီ ကအိၣ်ဝဲလၢၦၤနၥ်ဟ့းလ့ၣ်အတၢ်ထံၣ်အပူၤ ဘၣ်ဃးသးသမူသံတသ့ဘၣ်န့ၣ် လီၤ, ဘၣ်ဆၣ်တၢ်ထံၣ်အံၤ တအိၣ်လၢလံၥ်စီဆှံအပူၤဘၣ်. ယူဒၤ ၉ တဲလီၤတံၢ် ဝဲလၢ လံၥ်စီဆှံအတၢ်သိၣ်တၢ်သီဘၣ်ဃးစီၤမိၤၡ့အနီၢ်ခိအတၢ်ဂဲၤထၢၣ်သမူထီၣ် က့ၤအဂ့ၢ်အံၤန့ၣ် မ့ၢ်လၢတၢ်ဂ့ၢ်လိၥ်ဘှီလိၥ်တၢ်အံၤ မ့ၢ်တၢ်လၢ “ဘၣ်ဃးဒီးစီၤမိၤၡ့ အနီၢ်ခိ” ဒီးတမ့ၢ်တၢ်လၢအဘၣ်ဃးဒီး နီၢ်သးလၢအမူဝဲဘၣ်အဃိန့ၣ်လီၤ.

၅မိၤၡ့ ၃၄း၅-၇ တဲဘၣ်ၦၤလၢ စီၤမိၤၡ့သံဖဲအသးအိၣ် ၁၂၀ နံၣ်, ဒီးယွၤခူၣ်လီၤအီၤလၢတၢ်ခူသူၣ်အလီၢ်တခါအပူၤ လၢကီၢ်မိၤအးအကစၢၢ်ကဆူး တခါအပူၤန့ၣ်လီၤ. ဘၣ်ဆၣ်စီၤမိၤၡ့တအိၣ်ယံၥ်ဘၣ်ဝဲလၢတၢ်သွၣ်ခိၣ်အပူၤ ဘၣ်. “ခရံၥ်အကစၢ်, ဒီးမူခိၣ်ကလူးတဖၣ်ခူၣ်လီၤစီၤမိၤၡ့, ဟဲလီၤလၢမူခိၣ် ဒ်သိး ကကိးပၢၢ်ထီၣ်ၦၤစီဆှံလၢအမံတဂၤ---မ့ၢ်လၢကစၢ်ခရံၥ်ကဘၣ်ဟ့ၣ်တၢ်မူလၢ ၦၤသံတဂၤအဆိကတၢၢ်တဘျီအဃိလီၤ. ဒ်သးသမူအစီၤပၤဖိတဂၤဒီးတၢ်ကပီၤ အဖိတဖၣ်သုးဘူးဃီၤအသးဆူတၢ်သွၣ်ခိၣ်အသိး, မုၣ်ကီၤလံၢ်ဘၣ်တၢ်ဟ့ၣ်ပလီၢ် အီၤလၢ အတၢ်ဒိၣ်တၢ်မုၢ်အဂီၢ်---ကစၢ်ခရံၥ်တတကူးလီၤအသးဒ်သိးကနုၥ် လီၤဆူတၢ်တဲၥ်လိၥ်ဃိလိၥ်သးဒီးမုၣ်ကီၤလံၢ်ဘၣ်---ဘၣ်ဆၣ်ကစၢ်ခရံၥ် ဘိးဘၣ်သ့ၣ်ညါတၢ်ခဲလၢၥ်ဆူအပၢ်အအိၣ်, ဒီးစံးဝဲ “မ်ကစၢ်သိၣ်ဃီၣ်နၤတက့ၢ်” န့ၣ်လီၤ. ယူဒၤ ၉---တၢ်ဂဲၤထၢၣ်သမူထီၣ်က့ၤအံၤ မ့ၢ်တၢ်လၢအလီၤတံၢ်လီၤဆဲး ထီဘိန့ၣ်လီၤ. မုၣ်ကီၤလံၢ်ဟုၣ်န့ၢ်တၢ်လုၢ်ဒိၣ်ၦ့ၤဒိၣ်ဒ်အဆၣ်အီၣ်အသိးလီၤ. ၦၤတီၦၤလိၤလၢအသံန့ၣ် ကအိၣ်ဘၣ်ဒံးဝဲတဘျီကဒီးန့ၣ်လီၤ.” E. G. White, Patriarchs and Prophets, pp. 478, 479.

စီၤမိၤၡ့အတၢ်ဂဲၤထၢၣ်သမူထီၣ်က့ၤအတၢ်အုၣ်သးလၢ အဖျါဂ့ၤဝဲဒိၣ်မး တခါအံၤ ဘၣ်တၢ်ထံၣ်န့ၢ်အီၤဖဲက့ၢ်ဂီၤအတၢ်ဆီတလဲသးအလီၢ်န့ၣ်လီၤ. ဖဲန့ၣ် စီၤမိၤၡ့အိၣ်ဖျါထီၣ်ဝဲဃုၥ်ဒီး၀ံအ့ၤလံယၤ, ၦၤလၢအဘၣ်တၢ်ဆီတလဲကွံၥ်အီၤလၢ တထံၣ်ဘၣ်တၢ်သံတဂၤန့ၣ်လီၤ (၂စီၤပၤ ၂း၁-၁၁). စီၤမိၤၡ့ဒီး၀ံအ့ၤလံယၤ ကတိၤခီဆၢလိၥ်သးတၢ်ဒီးယ့ၣ်ၡူးဒၣ်လဲၥ်န့ၣ်လီၤ (ကွၢ် လူၤကၣ် ၉း၂၈-၃၆). “ဒီးကွၢ်ကွၢ်, ၦၤပိၥ်ခွါခံဂၤလၢ အမ့ၢ်စီၤမိၤၡ့ဒီးစီၤအ့ၤလံယၤ, ကတိၤလိၥ်အသးဒီး အီၤ, လၢအအိၣ်ဖျါထီၣ်လၢတၢ်လၤတၢ်ကပီၤအပူၤ, ဒီးကတိၤဝဲလၢအတၢ် က့ၤထီၣ်, လၢအကလၢထီၣ်ၦဲၤထီၣ်လၢယရူၤရှလ့ၣ်အပူၤအဂ့ၢ်န့ၣ်လီၤ” လူၤကၣ် ၉း၃၀, ၃၁. စီၤမိၤၡ့အတၢ်အိၣ်ဖျါထီၣ်သးအံၤ, အုၣ်အသးလၢခရံၥ်အတၢ်ဟဲ မၤနၢၤတၢ်ဒဲးဘးဒီးတၢ်သံ, လၢအဘၣ်တၢ်ပၥ်ဖျါထီၣ်အီၤဖဲအံၤဒီး တၢ်ကတိၤလၢ အတကမၣ်ဘၣ်တဖၣ်အပူၤန့ၣ်လီၤ. တၢ်အံၤမ့ၢ်စီၤမိၤၡ့ဒီးစီၤအ့ၤလံယၤအနီၢ် ကစၢ်, တမ့ၢ်ဘၣ်အဝဲသ့ၣ် “အသးတဖၣ်ဘၣ် (နီၢ်နီၢ်န့ၣ်, အ့ၤလံယၤတသံတ့ၢ်ဝဲ ဘၣ်), ၦၤတဂၤလၢအအိၣ်ဖျါဝဲလၢယ့ၣ်ၡူးအမဲၥ်ညါဖဲန့ၣ်န့ၣ်လီၤ.

စီၤမိၤၡ့တဘၣ်တၢ်ပျဲအီၤအခွဲး ဒ်သိးကလဲၤနုၥ်ဘၣ်ဆူဟီၣ်ခိၣ်အကီၢ် ကနၤဧၣ်အပူၤဘၣ် (၅မိၤၡ့ ၃၄း၁-၄), ဘၣ်ဆၣ်, ဘၣ်တၢ်စိၥ်ထီၣ်အီၤဆူမူခိၣ် အကီၢ်ကနၤဧၣ်အပူၤန့ၣ်လီၤ. တၢ်အံၤသိၣ်လိၦၤတၢ်မနုၤဘၣ်ဃးယွၤ “မၤတၢ်သ့ အါန့ၢ်ဒိၣ်န့ၢ်ကယဲၢ်ပဃ့တၢ်ဒီးဆိကမိၣ်တၢ်သ့တဂၤ, ဒ်အစိအကမီၤလၢအမၤဝဲလၢ ပပူၤအသိး” န့ၣ်လီၤ (အ့းဖ့းစူး ၃း၂၀).