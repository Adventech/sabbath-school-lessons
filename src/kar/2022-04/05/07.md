---
title:  တၢ်ဆိကမိၣ်ဆူညါအဂီၢ်
date:  28/10/2022
---

ဖး E. G. White အလံၥ် “The Death of Moses” ကဘျံးပၤ 469-480, လၢ Patriarchs and Prophets အပူၤး   “The Voice of Stern Rebuke,” ကဘျံးပၤ 129-142, “A Prophets of Peace” ကဘျံးပၤ 237-243 လၢ Prophets and Kings အပူၤး  “The Centurion” ကဘျံးပၤ 318, 319, “The Truth of Faith” ကဘျံးပၤ 342, 343, “Lazarus, Come Forth” ကဘျံးပၤ 524-536, လၢ The Desire of Ages အပူၤတက့ၢ်.

“လၢခရံၥ်အပူၤ, သးသမူလၢအခီၣ်ထံးခီၣ်ဘိ, လၢအတဃ့လိၢ်န့ၢ်ဝဲ, ဒီးလၢအတဟဲအိၣ်ထီၣ်လၢတၢ်နီတမံၤဘၣ်န့ၣ် အိၣ်ဝဲလီၤ. ‘ၦၤအိၣ်ဒီးအဖိခွါန့ၣ်, အိၣ်ဒီးတၢ်မူလီၤ’ 1ယိၤဟၣ် 5:12. ခရံၥ်အယွၤအသူးအသ့ၣ်အံၤ မ့ၢ်ၦၤစူၢ်က့ၤ နၥ်က့ၤတၢ်ဖိတဖၣ်အတၢ်မူအထူအယိၥ်အတၢ်အုၣ်ကီၤသးန့ၣ်လီၤ. ယ့ၣ်ၡူးစံ:ဝဲ, “ၦၤလၢအစူၢ်က့ၤနၥ်က့ၤယၤန့ၣ်, မ့ၢ်သံဘၣ်ဆၣ်ဒီး, ကမူထီၣ်ဝဲလီၤ. ဒီးကယဲၢ် ၦၤလၢအမူဝဲ, ဒီးစူၢ်က့ၤနၥ်က့ၤယၤတဂၤလၢ်လၢ်န့ၣ်, တသံဘၣ်ဝဲနီတခီၣ်ဘၣ်. တၢ်န့ၣ်နနၥ်စ့ၢ်ကီးဧါ” ဖဲလၢ ယိၤဟၣ် 11:25, 26 အပူၤအံၤ, ကစၢ်ခရံၥ် ကွၢ်ဃီၤတၢ်ဆူအတၢ်ဟဲက့ၤလီၤခံဘျီတဘျီအဆၢကတီၢ်အအိၣ်န့ၣ်လီၤ. ဒီးၦၤတီ ၦၤလိၤလၢအသံတဖၣ်ကဂဲၤဆၢထၢၣ်က့ၤလၢ တၢ်တအုၣ်သံဘၣ်အပူၤ ဒီးၦၤတီ ၦၤလိၤလၢအမူဝဲတဖၣ်ကဘၣ်တၢ်လဲက့ၤအီၤဒီးထီၣ်ဘၣ်ဆူမူခိၣ်လၢတထံၣ်ဘၣ် တၢ်သံဘၣ်န့ၣ်လီၤ. တၢ်လီၤလးလၢခရံၥ်ဘူးကမၤဝဲ, လၢအတၢ်ဒုးမူထီၣ်က့ၤ စီၤလါစရူးလၢတၢ်သံအပူၤအံၤ ဒိလီၤၦၤတီၦၤလိၤခဲလၢၥ်အတၢ်ဂဲၤထၢၣ်သမူ ထီၣ်က့ၤလၢတၢ်သံအပူၤန့ၣ်လီၤ. ခီဖျိလၢအကလုၢ်ဒီးအတၢ်မၤတဖၣ်အဃိ အဝဲ စံးလီၤအကစၢ်အသးလၢအဝဲမ့ၢ်ၦၤလၢအဒုးဂဲၤထၢၣ်သမူထီၣ်က့ၤတၢ်န့ၣ်လီၤ. အဝဲအကစၢ်တယံၥ်ဘၣ်န့ၣ် ကဘၣ်သံလၢထူၣ်စုညါအလိၤ အိၣ်ဆၢထၢၣ်ဝဲဒီး တၢ်သံအနီၣ်0ံၥ်တဖၣ်, ၦၤလၢအမၤနၢၤတၢ်သံဒီးပျုၤပူၤတဂၤ, ဒီးတဲဖျါထီၣ်ဝဲ ဒူဒူလၢအခွဲးအယၥ်ဒီးအစိကမီၤအိၣ်ဝဲလၢကဟ့ၣ်ၦၤတၢ်မူအထူအယိၥ်န့ၣ်လီၤ.” E. G. White, The Desire of Ages, p. 530.