---
title:  လံၥ်စီဆှံအလီၢ်လံၤတကတြူၢ်အတၢ်ဂ့ၢ်ခံခါ
date:  24/10/2022
---

`ဖး 1စီၤပၤ 17:8-24 ဒီး 2စီၤပၤ 4:18-37 တက့ၢ်. မ့ၢ်နထံၣ်ဘၣ်တၢ်လၢ အလီၤဂၥ်လိၥ်သးမနုၤတဖၣ်ဒီးတၢ်လၢအလီၤဆီလိၥ်သးမနုၤတဖၣ်လၢ တၢ်ဂဲၤထၢၣ်သမူထီၣ်က့ၤခံခါအံၤအပူၤန့ၣ်လဲၣ်.`

လၢဧ့ၤဘြံၤ 11 အပူၤ, ပဖးဘၣ်ပဝဲလၢ ခီဖျိတၢ်နၥ်န့ၣ် “ပိၥ်မုၣ်တဖၣ် ဒိးန့ၢ်က့ၤအၦၤသံလၢတၢ်ဒုးဂဲၤဆၢထၢၣ်က့ၤအီၤလီၤ” (ဧ့ၤဘြံၤ 11:35). တၢ်အံၤ မ့ၢ်တၢ်ဂ့ၢ်လၢတၢ်ပၥ်ဖျါထီၣ်တၢ်ဂဲၤထၢၣ်သမူထီၣ်က့ၤခံခါလၢလံၥ်စီဆှံအဆၢတဖၣ် အပူၤလၢတနံၤအံၤအဂီၢ်န့ၣ်လီၤ.

အဆိကတၢၢ်တခါန့ၣ် (ကွၢ် 1စီၤပၤ 17:8-24) အိၣ်ထီၣ်ဝဲဖဲတၢ်ဂုၤ ကဒါက့ၤသးလၢလီၢ်ခံလၢအံၣ်စရ့လးအပူၤ, လၢမၤအသးဖဲစီၤပၤအၤဃၥ်ဒီး အမါၦၤတခီဘီမုၢ်ဖိနီၢ်အံၤစဘ့ၤလးအစိကမီၤအဖီလၥ်အခါန့ၣ်လီၤ. ဒ်တၢ်ယီၤဃ့ ဖးဒိၣ်တခါမၤဟးဂူၥ်ဟးဂီၤထံကီၢ်အသိး, ယွၤမၢလီၤ0ံအ့ၤလံယၤဒ်သိးကလဲၤဆူ စၤရဖၤသး, 0့ၢ်ဖိတဖျၢၣ်လၢအံၣ်စရ့လးအချၢတခီန့ၣ်လီၤ. ဖဲန့ၣ်အဝဲထံၣ်ဘၣ် ၦၤစံဒိၣ်မုၣ်ကမဲလၢအဖှီၣ်တဂၤ ဘူးလၢကဖီထီၣ်တၢ်အီၣ်လၢအဂီၢ်ဒီးအဖိခွါအဂီၢ် လၢလီၢ်ခံကတၢၢ်ဒီးကဘၣ်သံဝဲန့ၣ်လီၤ. ဘၣ်ဆၣ်အဝဲသ့ၣ်အသးသမူပူၤဖျဲ:ဝဲဒီး တၢ်သံ ခီဖျိကိၣ်ကမူၣ်ဒီးသိတလၢၥ်ကွံၥ်အတၢ်လီၤလး, တုၤလီၤလၢတၢ်ယီၤဃ့ ပူၤကွံၥ်တစုန့ၣ်လီၤ. လၢခံဘၣ်တဘျီန့ၣ်, မုၣ်ကမဲအံၤအဖိခွါဆါဒီးသံဝဲဒၣ်န့ၣ် လီၤ. လၢတၢ်သးအုးအပူၤ, အမိၢ်ဃ့ကည:0ံအ့ၤလံယၤဒီး 0ံအ့ၤလံယၤကိးထီၣ် ယွၤန့ၣ်လီၤ. “ဒီးယွၤဒိကနၣ်စီၤအ့ၤလံယၤအကလုၢ်, ဒီးဖိသၣ်အသးဟဲက့ၤ ကဒါက့ၤလၢအပူၤ, ဒီးမူထီၣ်က့ၤဝဲလီၤ” (1စီၤပၤ 17:22).

တၢ်ဂဲၤထၢၣ်သမူထီၣ်က့ၤခံခါတခါ (ကွၢ် 2စီၤပၤ 4:18-37) အိၣ်ဝဲဒၣ်လၢ ၡူန့ၣ်, သ0ီဖိတဖျၢၣ်လၢကစၢၢ်ကံးလဘိအကလံၤထံးအပူၤန့ၣ်လီၤ. 0ံအလံၤၡါမၤစၢၤမုၣ်ကမဲလၢအဖှီၣ်တဂၤအံၤ ဒ်သိးကလိးက့ၤအကမၣ်ဒီး ဖျိမၤၦဲၤသိကိတဖၣ် ဒီးသိလၢတၢ်လီၤလိၣ်လီၤလးအပူၤန့ၣ်လီၤ (2စီၤပၤ 4:1-7). လၢခံ, ဖဲၡူန့ၣ်အပူၤ, အဝဲထံၣ်ဘၣ်ပိၥ်မုၣ်လီၤဆီလၢအိၣ်ဒီးအ0ၤဘၣ်ဆၣ် အဖိတအိၣ်နီတဂၤဘၣ်တဂၤန့ၣ်လီၤ. 0ံစံးဘၣ်အီၤလၢ အဝဲကဒိးန့ၢ်ဘၣ်အဖိခွါ တဂၤ, ဒီးဒ်တဲဝဲအသိး အဖိခွါအိၣ်ဝဲဒၣ်န့ၣ်လီၤ. ဖိအံၤဒိၣ်ထီၣ်ဒီးအိၣ်ဆူအိၣ်ချ့ န့ၣ်လီၤ. ဘၣ်ဆၣ်, ဘၣ်တနံၤန့ၣ် အဖိခွါအံၤဆါဒီးသံဝဲဒၣ်န့ၣ်လီၤ. ၦၤၡူန့ၣ်မုၣ်အံၤ လဲၤဆူကစၢၢ်ကၢ်မ့ၤလးဒီး ဃ့ကည:0ံအလံၤၡါ ဒ်သိးကဟဲကွၢ် အဖိခွါန့ၣ်လီၤ. 0ံအလံၤၡါဃ့တၢ်လၢယွၤအအိၣ်သၦၢ်ၦၢ် ဒီးလၢအကတၢၢ်န့ၣ် ဖိသၣ်မူထီၣ်ကဒါက့ၤဝဲန့ၣ်လီၤ.

ပိၥ်မုၣ်တဖၣ်အံၤ အိၣ်ဒီးတၢ်အိၣ်မူလၢအလီၤဆီဘၣ်ဆၣ် အိၣ်ဒီးတၢ်နၥ် လၢအအုၣ်က့ၤခီၣ်က့ၤတၢ်တမံၤဃီန့ၣ်လီၤ. ၦၤစံဒိၣ်မုၣ်ကမဲတူၢ်လိၥ်ဝဲအ့ၤလံယၤ လၢတၢ်ဆၢကတီၢ်အကီအခဲဒိၣ်မးအပူၤ ဖဲတၢ်လီၢ်လၢအကမၤပူၤဖျဲးအီၤလၢ အံၣ်စရ့လးအပူၤတအိၣ်ဘၣ်အခါန့ၣ်လီၤ. ၦၤၡူန့ၣ်မုၣ်ဒီးအ0ၤသူၣ်ထီၣ်ဒၢး လီၤဆီတဖျၢၣ် တၢ်လီၢ်ဖဲ0ံအလံၤၡါကအိၣ်ဘၣ်ဝဲဖဲလဲၤခီဂၥ်အဝဲသ့ၣ်အိၣ်တၢ်လီၢ် အခါန့ၣ်လီၤ. ဖဲဖိသၣ်ခံဂၤအံၤသံအခါ, အဝဲသ့ၣ်အမိၢ်လၢအသးတီတဖၣ် ပတံထီၣ်တၢ်ဆူယွၤအ0ံတဖၣ်အအိၣ်ဒီး ဒိးန့ၢ်ဘၣ်တၢ်သးဖှံအံၤ မ့ၢ်လၢထံၣ်ဘၣ် အဝဲသ့ၣ်အဖိတဖၣ်မူထီၣ်ကဒါက့ၤလၢတၢ်သံပူၤအဃိန့ၣ်လီၤ.

`တၢ်အံၤမ့ၢ်ပူလၢအဒိၣ်အမုၢ်တဖၣ်န့ၣ်လီၤ, ဘၣ်ဆၣ်လၢတၢ်ဂ့ၢ်ခံခါအံၤ တခါစုၥ်စုၥ်အဂီၢ်, မ့ၢ်ၦၤၦဲၤဂၤလၢအတစံးဘၣ်ၦၤအဂၤလၢအတအိၣ်ဒီးတၢ်တမံၤ လၢအလီၤလးဒိၣ်မးအံၤမၤအသးအဂ့ၢ်ဘၣ်န့ၣ်လဲၣ်. တၢ်မၤအသးလၢအလီၤ သးအုးအံၤ ကြၢးသိၣ်လိၦၤတၢ်မနုၤဘၣ်ဃးပတၢ်နၥ်အံၤ မ့ၢ်တၢ်ဂဲၤထၢၣ်သမူ ထီၣ်က့ၤအတၢ်စံးပၥ်ဖဲမုၢ်နံၤခံကတၢၢ်အဆၢကတီၢ်အခါအဂီၢ် အခိၣ်ကျၢၢ်ဆံးဒိၣ် လဲၣ်အဂ့ၢ်န့ၣ်လဲၣ်.`