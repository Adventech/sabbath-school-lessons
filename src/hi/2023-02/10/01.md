---
title:  शैतान के अंतिम छल
date:   27/05/2023
---

### इस सप्ताह के पाठ के लिए पढ़ें
प्रका० वा० 12: 9; प्रका० वा० 16:13, 14; 1थिस्स॰ 4: 16, 17; यहेज० 8 : 16; यहेज० 20 : 1-20; प्रका० वा० 18:4, 5. I

> <p>याद वचन</p>
> “सत्य के द्वारा उन्हें पवित्र करः तेरा वचन सत्य है " (यूहन्ना 17:17)

यह शिकागो में सितंबर की उन खूबसूरत सुबहों में से एक थी। जैसे ही मिशिगन झील पर सूरज निकला और यात्री गण कैनेडी और आइजनहावर एक्सप्रेसवे पर ट्रैफिक जाम से जूझ रहे थे, और बच्चों ने स्कूल जाने का रास्ता बनाया, एक डरावनी कहानी उभरने लगी जिसने शिकागोवासियों के दिलों में डर पैदा कर दिया। लोग गंभीर रूप से बीमार हो रहे थे, और कुछ टाइलेनॉल कैप्सूल लेने के कुछ ही घंटों बाद मर रहे थे । परीक्षण करने पर, प्रत्येक कैप्सूल पोटेशियम साइनाइड, एक घातक जहर से सना हुआ साबित हुआ। एक विक्षिप्त व्यक्ति ने दवा के साथ छेड़छाड़ की थी। यह काम किसने किया आज तक हमें पता नहीं चला है।

जैसा कि हम देख चुके हैं, प्रकाशितवाक्य हमें चेतावनी देता है कि “पृथ्वी के रहनेवाले" "बेबीलोन का दाखमधु " कहलानेवाली घातक औषधि पियेंगे। झूठे सिद्धांत और शिक्षाएँ हैं, जो अंत में केवल मृत्यु की ओर ले जाएँगी। हालांकि, इस आध्यात्मिक मारक जहर के खिलाफ दुनिया को तीन स्वर्गदूतों के संदेश जैसे सुरक्षा के बिना नहीं छोड़ा गया है।

इस सप्ताह के पाठ में, हम न आपके बाबुल के छल को देखेंगे बल्कि यीशु की हमें उनसे बचाने की योजना और उस मृत्यु को भी देखेंगे जो वे अन्यथा लाएँगे।

_सब्त, जून 3 की तैयारी के लिए इस सप्ताह के पाठ का अध्ययन करें।_