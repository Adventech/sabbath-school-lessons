---
title:  परमेश्वर की महिमा पृथ्वी में भर जाती है
date:   21/06/2023
---

`पढ़ें, प्रकाशितवाक्य 4 : 11, प्रकाशितवाक्य 5: 12, प्रकाशितवाक्य 19: 1, और प्रकाशितवाक्य 21 : 26। प्रकाशितवाक्य 18:1 में वर्णित परमेश्वर की महिमा के साथ कौन से शब्द जुड़े हुए हैं जो पृथ्वी को भरता है ?`

ब्रह्मांड में अच्छाई और बुराई के बीच बड़ा विवाद भी परमेश्वर के सम्मान या प्रतिष्ठा के बारे में है। शैतान, एक विद्रोही स्वर्गदूत, ने घोषित किया है कि परमेश्वर अन्यायी है, जो आराधना की माँग करता है परन्तु बदले में बहुत कम देता है। दुष्ट घोषित करता है कि परमेश्वर का नियम हमारी स्वतंत्रता को प्रतिबंधित करता है और हमारे आनंद को सीमित करता है।

यीशु के जीवन, मृत्यु और पुनरुत्थान ने उस मिथक को तोड़ दिया। जिसने हमें बनाया वह हमें छुड़ाने के लिए इस संसार के इस साँप के गड्ढे में गिर गया। क्रूस पर, उसने शैतान के आरोपों का उत्तर दिया और प्रदर्शित किया कि परमेश्वर प्रेमी और न्यायी दोनों है।

उसके प्रेम से मंत्रमुग्ध, उसके सम्मान के बारे में चिंतित, उसके अंत-समय के लोग उसकी महिमा को प्रकट करते हैं. उसका प्रेमपूर्ण, आत्म-बलिदानी चरित्र एक आत्म-केन्द्रित, ईश्वरविहीन दुनिया के लिए, और पृथ्वी परमेश्वर के चरित्र से प्रकाशित होती है।

`पढ़ें, निर्गमन 33: 18,191 परमेश्वर मूसा पर अपनी महिमा कैसे प्रकट करता है? परमेश्वर की महिमा क्या है?`

परमेश्वर की महिमा उसका चरित्र है । पृथ्वी परमेश्वर की महिमा से भर जाएगी जब हम परमेश्वर के प्रेम से भर जाएँगे और प्रेम को आत्मसात करने से हमारे चरित्र बदल जाएँगे।

हमारे व्यक्तिगत जीवन में उसके प्रेम को प्रकट करना उसकी महिमा एवं उसके चरित्र को दुनिया के सामने प्रकट करता है। स्वर्ग के बीच में तीन स्वर्गदूतों द्वारा चलाए जा रहे आत्मिक अंधकार में डूबी दुनिया के लिए घोषित किया जाने वाला अंतिम संदेश है "परमेश्वर से डरो और उसकी महिमा करो" (प्रका० वा० 14:7)।

हमारे अच्छे कामों में, या हमारी धार्मिकता, या हमारी भलाई में हमारे लिए कोई महिमा नहीं है । "मसीह की धार्मिकता का संदेश पृथ्वी के एक छोर से दूसरे छोर तक सुनाना है। यह परमेश्वर की महिमा है जो तीसरे स्वर्गदूत के कार्य को पूरा करती है । " - एलेन जी० ह्वाईट, टेस्टीमोनीज फॉर द चर्च, वॉल्यूम 6, पे० 190 एलेन जी ० ह्वाईट यह भी लिखती है: “विश्वास के द्वारा धर्मी ठहराना क्या है? यह परमेश्वर का काम है कि उसने मनुष्य की महिमा को मिट्टी में मिला दिया, और मनुष्य के लिए वह किया जो उसके अपने लिए करने की शक्ति में नहीं है । " - टेस्टीमोनीज टू मिनिस्टर्स एंड गॉस्पेल वर्कर्स, पे० 456.

स्वयं के लिए कोई महिमा नहीं परन्तु, हाँ, परमेश्वर की महिमा हो।