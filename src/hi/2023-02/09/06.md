---
title:  'बेबीलोन: मूर्तिपूजा का केंद्र'
date:   25/05/2023
---

यहाँ “बड़े बाबुल के रहस्य" को स्पष्ट रूप से पहचानने के लिए एक और सुराग दिया गया है। मूर्तिपूजा बाबुल की उपासना के केंद्र में थी।

`पढ़ें यिर्मयाह 50: 33-38 और यिर्मयाह 51: 17, 47। प्राचीन बाबुल की मूर्तियों की पूजा और इसके प्रति परमेश्वर की प्रतिक्रिया के बारे में आप इन आयतों में क्या पाते हैं?`

यिर्मयाह 50 और 51 मादियों और फारसियों द्वारा बाबुल के विनाश की भविष्यवाणी करते हैं। बाबुल की मृत्यु के कारणों में से एक उसकी मूर्तिपूजा थी। बेबीलोनियों का मानना था कि ये प्रतिरूप उनके देवताओं का प्रतिनिधि त्व करते हैं। बेबीलोनियन धर्म में, देवताओं की मूर्तियों की पूजा और देखभाल को पवित्र माना जाता था; देवता मंदिरों में उनकी मूर्तियों में और उनके द्वारा सन्निहित प्राकृतिक शक्तियों में एक साथ रहते थे। मूर्तियों की लूटपाट या विनाश को दैवीय संरक्षण का नुकसान माना जाता था; नव- बेबीलोनियन काल के दौरान, चाल्डियन राजकुमार मर्दुक - अप्ला-इदिना II मेसोपोटामिया के दक्षिणी दलदल में भाग गया, ताकि बेबीलोन के देवताओं की मूर्तियों को अश्शूर की सेनाओं से बचाया जा सके। (जेन आर० मैकिंटोश, प्राचीन मेसोपोटामिया: न्यू पर्सपेक्टिव्स), एबीसी-सीएलआईओ, इंक., (सांता बारबरा, सीए, 2005, पे० 35-43)।

बाइबल के भविष्यवक्ताओं ने इन निर्जीव मूर्तियों की पूजा की तुलना सृष्टिकर्ता परमेश्वर से की, जो जीवित और जीवनदायी दोनों था (यिर्म० 51: 15, 16, 19)|

`निर्गमन 20:4-6 और भजन संहिता 115:4-8 पढ़ें। यहाँ पर मूर्तिपूजा के बारे में क्या लिखा है ?`

यद्यपि आध्यात्मिक बेबीलोन की मूर्तिपूजा के मुद्दे आपके लकड़ी और पत्थर की मूर्तियों के सामने झुकने से कहीं अधिक गहरे जाते हैं, आध्यात्मिक बेबीलोन अपनी आराधना सभा में पेश की गई मूर्तियों के साथ प्राचीन बेबीलोन के समानान्तर है। पूजा की वस्तुओं के रूप में मूर्तियों का उपयोग, या तथाकथित “श्रद्धा”, दूसरी आज्ञा का उल्लंघन है क्योंकि यह पवित्र आत्मा की अनंत काल की चीजों को हमारे दिमाग पर प्रभावित करने की क्षमता को सीमित करती है और परमेश्वर की महिमा को कम कर देती है। निर्जीव प्रतिमा, मूर्तिपूजक आबादी के लिए ईसाई धर्म को अधिक स्वीकार्य बनाने के लिए चौथी शताब्दी में इन मूर्तियों (प्रतिरूपों) को ईसाई धर्म में समाहित किया गया था। दुर्भाग्य से, इन प्रतिरूपों को अक्सर पवित्रता और सम्मान दिया जाता है जो आपके परमेश्वर से संबंधित होती है, जो पूरी चीज को आध्यात्मिक रूप से अपमानजनक बनाती है।