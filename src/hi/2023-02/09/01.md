---
title:  गड़बड़ नाम का शहर
date:   20/05/2023
---

### इस सप्ताह के पाठ के लिए पढ़ें
प्रका० वा० 17: 1, 2, 15; प्रका० वा॰ 18:1-4; प्रका॰ वा० 17:4-6; मत्ती 16 : 18; यिर्म० 50:33-38; भजन 115: 4-8.

> <p>याद वचन</p>
> “वे मेम्ने से लड़ेंगे, और मेम्ना उन पर जय पाएगा, क्योंकि वह प्रभुओं का प्रभु और राजाओं का राजा है; और जो बुलाए हुए और चुने हुए और विश्वासी हैं वे उसके साथ हैं; वे भी जय पाएँगे (प्रकाशितवाक्य 17:14)

महान विवाद विषय को प्रकाशितवाक्य में दो स्त्रियों के प्रतीकवाद के साथ संक्षेपित किया गया है: प्रकाशितवाक्य 12 में एक सूर्य को ओढ़े हुए है और एक ने प्रकाशितवाक्य 17 में लाल रंग के कपड़े पहने हैं।

मसीह की चकाचौंध भरी महिमा में, सूर्य को ओढ़ने वाली स्त्री का प्रभावशाली प्रतीक, प्रकाशितवाक्य 12 में पाया जाता है। वह अपने सच्चे प्रेमी, यीशु के प्रति विश्वासयोग्य है । वह झूठे सिद्धांतों के भ्रष्टाचार से अशुद्ध नहीं हुई है। पूरी बाइबल में, एक शुद्ध स्त्री यीशु की दुल्हन या सच्चे चर्च का प्रतीक है। यिर्मयाह 6:2 में, भविष्यद्वक्ता कहता है, "मैं ने सिय्योन की बेटी की उपमा एक सुन्दर और सुकुमार स्त्री से ली है।" भविष्यवक्ता परमेश्वर के लोगों का वर्णन करने के लिए "सिय्योन की बेटी " या एक विश्वासयोग्य स्त्री की अभिव्यक्ति का उपयोग करता है। (इफि० 5:25-32 और हो 2:20 भी देखें ) ।

इसके विपरीत, बाइबल धर्मत्याग की तुलना वेश्यावृत्ति या व्यभिचार से करती है (याकूब 4 : 4 ) । इस्राएल के विद्रोह और विश्वासघात की बात करते हुए, यहेजकेल विलाप करता है, "तू व्यभिचारिणी पत्नी है, जो अपने पति के बदले परदेशियों को ब्याह लेती है" (यहेजकेल 16:32)

इस सप्ताह के पाठ में, हम प्रकाशितवाक्य की इन दो स्त्रियों का अध्ययन करेंगे और सच्चाई और झूठ के बीच संघर्ष की गहराई पर चिंतन करेंगे।

_सब्त, मई 27 की तैयारी के लिए इस सप्ताह के पाठ का अध्ययन करें।_