---
title:  एक शानदार दृश्य
date:   25/04/2023
---

दानिय्येल और प्रकाशितवाक्य की नबूवतीय पुस्तकें पृथ्वी के इतिहास के अंतिम दिनों में प्रकट होने वाली घटनाओं की ओर इशारा करते हुए साथी खंड (Companion Volumes) हैं। प्रकाशितवाक्य की पुस्तक यह घोषणा करती है कि परमेश्वर के न्याय का समय आ पहुँचा है। दानिय्येल की किताब बताती है कि न्याय कब शुरू हुआ।

दानिय्येल 7 में, परमेश्वर ने संसार के इतिहास को भविष्यवक्ता को प्रकट किया। राष्ट्रों का उत्थान और पतन होता है। सताने वाली शक्तियाँ परमेश्वर के लोगों का दमन करती हैं। बाबुल, मादी - फारस, यूनान, रोम, रोमन साम्राज्य के टूटने, और 1,260 वर्षों के लिए कलीसिया के उत्पीड़न का वर्णन करने के बाद पाठ में दर्शाया गया है (दानि० 7:25; प्रका० वा० 12:14 भी देखें), परमेश्वर दानिय्येल के दिमाग को एक शानदार खगोलीय घटना पर केंद्रित करता है जो सभी चीजों को ठीक कर देगा। भविष्यवक्ता का ध्यान राष्ट्रों के उत्थान और पतन और पृथ्वी की दमनकारी शक्तियों से ब्रह्मांड के सिंहासन कक्ष और परमेश्वर के अंतिम न्याय की ओर निर्देशित है, जब वह हर गलत को सही करेगा और धार्मिकता के अपने अनन्त राज्य की स्थापना करेगा।

परमेश्वर ने दानिय्येल को भविष्यद्वाणी के दर्शन में पृथ्वी की अराजकता और संघर्ष से लेकर स्वर्ग के पवित्र स्थान की महिमा और ब्रह्मांड के सर्वोच्च न्यायालय की बैठक तक ले लिया, जहाँ इस संसार के न्यायसंगत शासक मसीह अपने पिता से वह राज्य प्राप्त करेगा जो वाकई में उसका हक था ।

`पढ़ें दानिय्येल 7: 9, 10, 13 और वर्णन करें कि इन पदों में दानिय्येल ने क्या देखा। इस न्याय का अंतिम परिणाम भी क्या है? देखें दानिय्येल 7: 14, 26, 27`

समस्त मानवजाति की नियति का निर्णय स्वर्ग की अदालत में होता है। अधिकार प्रबल है। सत्य की जीत होती है। न्याय शासन करता है। यह पूरे पवित्रशास्त्र में सबसे आश्चर्यजनक, सबसे अद्भुत, सबसे शानदार दृश्यों में से एक है। और अच्छी खबर यह है कि यह परमेश्वर के विश्वासयोग्य लोगों के लिए बहुत अच्छी तरह समाप्त होता है, जो मसीह की धार्मिकता में लिपटे हुए हैं।

यीशु पूरे ब्रह्मांड की उपस्थिति में अपने स्वर्गीय पिता के पास आता है। स्वर्ग के प्राणी परमेश्वर के सिंहासन के चारों ओर भीड़ लगाते हैं। इस न्याय के दृश्य से पतित प्राणियों का पूरा ब्रह्मांड विस्मय में खड़ा है। सहस्राब्दियों से चला आ रहा लंबा संघर्ष जल्द ही खत्म होने वाला है। ब्रह्मांड के सिंहासन के लिए लड़ाई पूरी तरह से तय है।

`दानिय्येल उन साम्राज्यों के बारे में सही था जो आया और चला गया, जैसा कि भविष्यवाणी की गई थी । तो फिर, परमेश्वर के वचन पर विश्वास करना इतना अधिक अर्थपूर्ण क्यों है जो वह अंतिम राज्य, “अनन्त राज्य” के बारे में कहता है जो कभी "टलेगा" नहीं?`