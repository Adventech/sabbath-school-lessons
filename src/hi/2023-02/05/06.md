---
title:  यीशु योग्य है
date:   27/04/2023
---

प्रकाशितवाक्य 5:1-3 में, एक बार फिर हम एक सिंहासन को देखते हैं। दोनों तरफ लिखा हुआ एक स्क्रॉल (पटिका) पेश किया जाता है। यह ईश्वरीय मुहर के साथ मुहरबंद है, और स्वर्ग या पृथ्वी में कोई भी पुस्तक को खोल नहीं सकता है। स्वर्गीय प्राणी काँपते हैं। मामला गंभीर है। कोई भी स्वर्गदूत पृथ्वी के अंतिम न्याय में मानवता का प्रतिनिधित्व नहीं कर सकता है। यूहन्ना रोता है क्योंकि कोई भी पुस्तक खोल नहीं सकता। फिर उन प्राचीनों में से एक, जो पृथ्वी से छुड़ाए गए हैं, यूहन्ना के मन को प्रोत्साहन देने वाले वचन कहता है | यीशु, परमेश्वर का मेमना, पुस्तक खोलने के योग्य है।

यूहन्ना प्रकाशितवाक्य 5:5 में पाप की समस्या का अंतिम उत्तर देखता है। यहाँ वृद्ध भविष्यवक्ता एकमात्र तरीका देखता है जिससे कोई भी परमेश्वर के सिंहासन पर अंतिम न्याय पारित कर सकता है।

“किन्तु प्राचीनों में से एक ने मुझसे कहा, 'रोओ मत। देखो, यहूदा के गोत्र का वह सिंह, जो दाऊद का मूल है, पुस्तक खोलने के लिये प्रबल हुआ है। . . और मैंने देखा, मानो एक वध किया हुआ मेम्ना खड़ा देखा" ( प्रका० वा० 5:5, 6)।

`पढ़ें प्रकाशितवाक्य 5:8-121 सारा स्वर्ग इस घोषणा का जवाब कैसे देता है कि यीशु न्याय की पुस्तक खोलने और हमें छुड़ाने के योग्य है?`

यीशु, परमेश्वर का मेमना जिसने सारी मानवता के उद्धार के लिए अपना जीवन बलिदान कर दिया है, न्याय की पुस्तक लेता है और इसे खोलता है। सारा स्वर्ग उत्साहपूर्ण स्तुति में प्रष्फुटित होता है। शैतान के प्रलोभनों पर उसकी विजय, कलवरी के क्रूस पर उसकी मृत्यु, उसका पुनरुत्थान, उसकी महायाजकीय सेवकाई, उन सभी के लिए उद्धार प्रदान करती है जो उसके अनुग्रह का प्रत्युत्तर देने के लिए विश्वास के द्वारा चुनते हैं। न्याय परमेश्वर के लोगों के लिए अविश्वसनीय रूप से अच्छी खबर है। यह पाप के शासन के अंत और परमेश्वर के लोगों के छुटकारे की बात करता है।

क्या कुछ और उत्साहजनक हो सकता है? न्याय में यीशु हमारे लिए खड़ा है। उसका सिद्ध धर्मी जीवन हमें ढक लेता है। उसकी धार्मिकता हमें नया बनाने के लिए हमारे भीतर काम करती है। उसका अनुग्रह हमें क्षमा करता है, हमें परिवर्तित करता है, और हमें ईश्वरीय जीवन जीने की शक्ति देता है।

हमें डरने की जरूरत नहीं है। न्याय में यीशु हमारे लिए खड़ा है, और बुराई की शक्तियाँ हार गई हैं। न्याय परमेश्वर के लोगों के “पक्ष” में दिया जाता है (दानिय्येल 7:22)। न्याय का उद्देश्य यह पता लगाना नहीं है कि हम कितने बुरे हैं बल्कि यह प्रकट करना है कि परमेश्वर कितना अच्छा है।

`फिर से, उस महान आशा पर ध्यान दें जो हमारे लिए न्याय में है: यीशु हमारे बदले, हमारी एकमात्र आशा क्यों है?`