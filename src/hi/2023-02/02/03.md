---
title:  मनुष्य का पुत्र वापस आता है
date:   03/04/2023
---

प्रकाशितवाक्य 14 में अपने लोगों और दुनिया के लिए प्रभु के अंतिम दिन के संदेश के संबंध में प्रमुख पाठ शामिल हैं। इन सब के केंद्र में यीशु की वापसी है, उसकी इस प्रतिज्ञा की पूर्ति है कि "मनुष्य के पुत्र को तुम सर्वशक्तिमान की दाहिनी ओर बैठे, और आकाश के बादलों के साथ आते देखोगे” (मरकुस 14:62).

`प्रकाशितवाक्य 14ः 14 पढ़ें| यीशु के पृथ्वी पर लौटने पर उसका वर्णन करने के लिए किस उपाधि का उपयोग किया जाता है? आपको क्या लगता है कि यूहन्ना यीशु के लिए इस शीर्षक का उपयोग क्यों करता है ?`

यीशु ने सुसमाचारों में 82 बार खुद को संदर्भित करने के लिए "मनुष्य का पुत्र" शब्द का प्रयोग किया। यह उसके पसंदीदा शीर्षकों में से एक था। उसने इसे हमारे साथ पहचान बनाने के लिए प्रेम की अभिव्यक्ति के रूप में इस्तेमाल किया। वह एक उद्धारकर्ता है जो हमें समझता है, उसने हमारी परीक्षाओं का अनुभव किया है, और हमारे परीक्षणों से होकर गुजरा है। वह "मनुष्य का पुत्र" है जो हमें घर ले जाने के लिए लौट रहा है| यीशु जो हमारे लिए आता है वही यीशु है जो हमारे बीच रहता था। वह हमें छुड़ाने के योग्य है क्योंकि वह हम में से एक बन गया, और फिर भी, हम में से एक के रूप में, उसने शैतान की परीक्षाओं के पूरे प्रकोप का सामना किया और, हाँ, विजयी रहा।

**हम मनुष्य के पुत्र, यीशु के बारे में मत्ती के निम्नलिखित बाइबल पदों से क्या सीखते हैं?**

`मती 16:27`

`मती 24: 27, 30`

`मती 25:31, 32`

इन पदों में कुछ बिंदुओं पर ध्यान दें: (1) यीशु, मनुष्य का पुत्र, अपने स्वर्गदूतों के साथ महिमा में आ रहा है। (2) वह भेड़ों को बकरियों से अलग कर देगा (मूल रूप से एक निर्णय)। (3) राष्ट्रों और समस्त मानवता की नियति (भाग्य) अनंत काल के लिए तय की जाएगी।

`"मनुष्य का पुत्र" शब्द के बारे में सोचें और यह मसीह की मानवता के बारे में क्या कहता है। यद्यपि परमेश्वर, वह हम में से एक बन गया, ठीक हमारे जैसा, परन्तु हमारे विपरीत, उसने कभी पाप नहीं किया। (1) हमारे लिए परमेश्वर के प्रेम को जानने के संदर्भ में यह आपको क्या अद्भुत आशा प्रदान करता हैय (2) यह जानते हुए कि वह आपके संघर्षों से संबंधित हो सकता है और आपको उन पर विजय दिला सकता है?`