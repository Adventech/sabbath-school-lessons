---
title:  विजय का मुकुट
date:   05/04/2023
---

यूहन्ना ने यीशु का वर्णन "मनुष्य के पुत्र के रूप में किया है, जिसके सिर पर सोने का मुकुट और हाथ में चोखा हंसुआ है" (प्रका० वा० 14: 14)। यह एक विजय का मुकुट है। जब एक एथलीट एक महत्त्वपूर्ण प्रतियोगिता जीतता है, तो उसे स्टेफानोस, सम्मान का ताज, महिमा का मुकुट, जीत का ताज दिया जाता है।

यीशु ने एक बार कांटों का मुकुट पहना था, जो शर्म और उपहास का प्रतीक था। वह एक बार तिरस्कृत था और लोगों द्वारा अस्वीकार कर दिया गया था। उसका अपमान किया गया, उपहास किया गया, उस पर थूका गया, पीटा गया और कोड़े मारे गए। लेकिन अब वह महिमा का मुकुट पहनता है और पुन: आता है, लेकिन अब राजाओं के राजा और प्रभुओं के प्रभु के रूप में।

`पढ़ें प्रकाशितवाक्य 14:15 और मरकुस 4:26-29। इन पदों के बीच आप क्या समानताएँ देखते हैं? वे दोनों किस बारे में बात कर रहे हैं?`

स्वर्गदूत मंदिर की महिमा में परमेश्वर की उपस्थिति से आता है। परमेश्वर स्वर्गदूत को देखता है और कहता है, "यह समय है। फसल पूरी तरह पक चुकी है।" स्वर्गदूत मंदिर से यीशु के पास उड़ता है और ऊँची आवाज में घोषणा करता है: “समय आ गया है। फसल पक चुकी है। " जाओ और अपने लोगों को ले आओ, उन्हें घर ले आओ।

यीशु नए नियम में बार-बार कृषि कार्य से दृष्टांतों का उपयोग करता है। एक से अधिक अवसरों पर वह अपने लोगों के जीवन में सुसमाचार के बीज के विकास को दर्शाने के लिए पकने वाली फसल के प्रतीकवाद का उपयोग करता है।

"बीज का अंकुरण आध्यात्मिक जीवन की शुरुआत का प्रतिनिधित्व करता है, और पौधे का विकास मसीही विकास का एक सुंदर चित्र है। जैसा प्रकृति में वैसा ही अनुग्रह में; विकास के बिना जीवन नहीं हो सकता। पौधे को या तो बढ़ना चाहिए या मरना चाहिए। जैसा कि इसका विकास मौन और अगोचर है, लेकिन निरंतर है, वैसे ही मसीही जीवन का विकास भी है। विकास के प्रत्येक चरण में, हमारा जीवन परिपूर्ण हो सकता है; फिर भी यदि हमारे लिए परमेश्वर का उद्देश्य पूरा हो जाता है, तो निरन्तर उन्नति होती रहेगी। पवित्रीकरण जीवन भर का काम है। जैसे-जैसे हमारे अवसर बढ़ेंगे, हमारा अनुभव बढ़ेगा, और हमारा ज्ञान बढ़ेगा । " - एलेन जी० ह्वाईट, क्राइस्ट्स ऑब्जेक्ट लेसन्स, पे० 65, 66

सुनहरे दाने का पकना उन सभी का प्रतिनिधित्व करता है जो अनुग्रह से परिवर्तित हुए हैं, प्रेम से प्रेरित हैं, और मसीह के नाम की महिमा के लिए आज्ञाकारी जीवन जीते हैं। उनके हृदय यीशु के हृदय के साथ एक हैं, और वे जो चाहते हैं वह वही है जो वह चाहता है ।

`आप एलेन जी. ह्वाईट के इस कथन को कैसे समझते हैं कि "विकास के प्रत्येक चरण में, हमारा जीवन परिपूर्ण हो सकता है"? इसका क्या मतलब है, खासकर जब हम अपने दोषों और दोषपूर्ण चरित्रों को अभी देख सकते हैं?`