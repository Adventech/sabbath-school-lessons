---
title:  दृढ़ सहनशक्ति
date:   04/06/2023
---

जैसा कि हमने प्रकाशितवाक्य 14:7 में देखा है, परमेश्वर सभी लोगों को सृष्टिकर्ता की आराधना करने के लिए बुलाता है। यह पहला दूत का संदेश है। प्रकाशितवाक्य 14: 8 में, परमेश्वर लोगों को "बाबुल" के बारे में चेतावनी देता है, जो एक झूठी धार्मिक व्यवस्था है जिसकी जड़ें प्राचीन बेबीलोन तक हैं। यह दूसरे दूत का संदेश है।

प्रकाशितवाक्य 14: 9, 10 में, तीसरा स्वर्गदूत पशु की पूजा करने के विरुद्ध चेतावनी देता है। स्वर्गदूत ऊँचे स्वर में घोषणा करता है, “यदि कोई उस पशु और उसकी मूरत की पूजा करे, और अपने माथे या अपने हाथ पर उसकी छाप ले, तो वह परमेश्वर के प्रकोप की निरी मदिरा पीएगा। "

`प्रकाशितवाक्य 14ः 12 पढ़ें। परमेश्वर के अंतिम दिनों के लोगों के बारे में इस परिच्छेद में हम किन दो विशेषताओं को पाते हैं? दोनों महत्त्वपूर्ण क्यों हैं?`

“धैर्य” के लिए यूनानी शब्द हूपोमोन है, जिसका बेहतर अनुवाद "स्थिर धीरज" है। परमेश्वर के पास अंत-समय के लोग होंगे जो विरोध और भारी उत्पीड़न के बावजूद उसके प्रति वफादार रहेंगे। उसकी कृपा से, वे दृढ़ सहनशीलता के साथ खड़े रहते हैं, परमेश्वर केंद्रित, अनुग्रह से भरे, आज्ञाकारी जीवन जी रहे हैं।

सृष्टिकर्ता की उपासना करना (प्रका० वा० 14:7) पशु की पूजा करने के सीधे विरोध में है (प्रका० वा० 14:9 ) और इसकी अभिव्यक्ति ऐसे लोगों में होती है जो परमेश्वर की आज्ञाओं को मानते हैं और यीशु पर विश्वास रखते हैं (प्रका॰ वा॰ 14: 12) मसीह के प्रति भक्ति या पशु शक्ति के प्रति निष्ठा पर यह अंतिम संघर्ष उपासना के इर्द-गिर्द घूमता है, और अच्छे और बुरे के बीच इस महान विवाद के केंद्र में सब्त होने जा रहा है।

`पढ़ें रोमियों 8:1-4, इफिसियों 2: 8-10, और कुलुस्सियों 1: 29। विश्वास से जीने के परिणाम के बारे में ये पद्यांश हमें क्या सिखाते हैं?`

विश्वास से जीते हुए, हम उसका अनुग्रह प्राप्त करते हैं, और हमारे जीवन बदल जाते हैं। उद्धारकर्ता के प्रतिबद्ध अनुयायियों को न केवल "यीशु" में विश्वास होगा, उन्हें यीशु " का " विश्वास होगा। अंतिम समय के विश्वास का यीशु का गुण उनका होगा, और वे मृत्यु तक विश्वासयोग्य बने रहेंगे, जैसा कि यीशु ने किया था।

`आप छोटी चीजों में कितने वफादार हैं? वह आपको क्या बता सकता है कि जब असली परीक्षा आएगी तो आप कैसे होंगे ? (लूका 16 : 10 देखें।)`