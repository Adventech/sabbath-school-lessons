---
title:  सब्त और अनन्त विश्राम
date:   18/05/2023
---

सब्त एक थके हुए संसार में शरण का स्थान है। प्रत्येक सप्ताह हम इस संसार की परवाह छोड़कर परमेश्वर के 'रिट्रीट सेंटर'- सब्त में प्रवेश करते हैं। प्रसिद्ध यहूदी लेखक, अब्राहम हेशल, सब्त को "समय में एक महल" कहता है। प्रत्येक सातवें दिन, परमेश्वर का स्वर्गीय महल स्वर्ग से पृथ्वी पर उतरता है, और प्रभु हमें इस 24 घंटे की अवधि के लिए अपनी उपस्थिति की महिमा में उसके साथ अंतरंग संगति का समय बिताने के लिए आमंत्रित करता है।

सब्त के सौंदर्य और गंभीरता पर अपनी पुस्तक में, हेशल इन शब्दों में सब्त के महत्त्व के बारे में लिखता है: "सब्त स्वर्ग के लिए एक रूपक है और परमेश्वर की उपस्थिति का प्रमाण है; हमारी प्रार्थनाओं में, हम एक मसीहाई युग की आशा करते हैं जो सब्त होगा, और प्रत्येक सब्त हमें उस अनुभव के लिए तैयार करता है: जब तक कोई यह नहीं सीखता कि सब्त के स्वाद का आनंद कैसे लिया जाए। . . व्यक्ति आने वाले संसार में अनंत काल के स्वाद का आनंद लेने में असमर्थ होगा।"

सृष्टि के समय, यीशु ने हमारे लिए एक विशेष आवास बनाया । हम वहाँ शरण पा सकते हैं। हम वहाँ सुरक्षित रह सकते हैं। उसका काम पूरा हो गया है। यह समाप्त हो गया है। जब हम सब्त के दिन विश्राम करते हैं, हम उसकी प्रेमपूर्ण देखभाल में विश्राम कर रहे होते हैं। हम नए आकाश और जल्द ही आने वाली नई पृथ्वी में अपने अनन्त विश्राम की प्रत्याशा में विश्राम कर रहे हैं।

`पढ़ें यशायाह 65: 17, यशायाह 66: 22, 2 पतरस 3: 13, और प्रकाशितवाक्य 21: 1। सब्त का पालन करना हमें अनंत काल की ओर कैसे इंगित करता है?`

वही परमेश्वर जिसने पृथ्वी को पहली बार बनाया था, वही इसे फिर से बनाएगा, और सब्त सृष्टिकर्ता के रूप में उसका एक अनन्त प्रतीक बना हुआ है (देखें यशा॰ 66: 23)। वास्तव में, यहूदियों ने सब्त को एक प्रतीक के रूप में देखा था, जिसे इब्रानी भाषा में ओलाम्हाबा, आने वाली दुनिया कहा जाता था, का एक पूर्वानुभव था।

स्वर्ग से उड़ते हुए तीन स्वर्गदूतों का संदेश जो हमसे सृष्टिकर्ता की आराधना करने की अपील करता है, इक्कीसवीं सदी में बहुतों की आशाहीन निराशा का स्वर्ग का उत्तर है। यह हमें हमारे सृष्टिकर्ता की ओर संकेत करता है, जिसने सबसे पहले सब कुछ बनाया, और हमारे मुक्तिदाता की ओर, जो न्याय के बाद, पाप के उन्मूलन के बाद, सब कुछ नया करेगा। " तब जो सिंहासन पर बैठा था, उस ने कहा, 'देख, मैं सब कुछ नया कर देता हूँ।' और उस ने मुझ से कहा, 'लिख, क्योंकि ये वचन सत्य और विश्वास के योग्य हैं " ( प्रका० वा० 21:5)।

`आप व्यक्तिगत रूप से किस प्रकार सब्त को अपने स्वयं के जीवन और अपने परिवार में स्वर्ग का पूर्वस्वाद बना सकते हैं?`