---
title:  2,300 दिन और अंत समय
date:   01/05/2023
---


`पढ़ें दानिय्येल 8: 17, 19, 261 स्वर्गदूत किस समय अवधि की घोषणा करता है कि दानिय्येल 8 और 2,300 दिनों का दर्शन लागू होता है, और यह समझना क्यों महत्वपूर्ण है?`

कुछ लोगों का तर्क है कि 2300 दिन वास्तविक दिन हैं। वे यह भी मानते हैं कि दानिय्येल 8 का यह छोटा सींग सेल्यूसिड सैन्य नेता एंटिओकस एपिफेन्स (216 ई॰पू॰-164 ई० पू० पर लागू होता है, जिसने यरूशलेम पर हमला किया और यहूदी मंदिर को अपवित्र कर दिया, भले ही 2,300 दिन उसकी समय सीमा में फिट नहीं होते। हालाँकि, यह व्याख्या स्वर्गदूत के स्पष्ट निर्देश के विपरीत है कि दर्शन “अन्त समय " पर लागू होता है। एंटिओकस निश्चित रूप से अंत के समय में जीवित नहीं था।

दानिय्येल 8 में, जिब्राएल 2,300 दिन की भविष्यवाणी की अपनी व्याख्या शुरू करता है। वह मेढ़े को मादी फारस का प्रतिनिधित्व करने वाला और बकरे को यूनान का प्रतिनिधित्व करने वाला बताता है (दानिय्येल 8:20, 21)। यद्यपि नाम नहीं दिया गया है, जैसा कि इससे पहले की दो शक्तियाँ थीं, अगली इकाई, छोटा सींग, स्पष्ट रूप से रोम है (दानिय्येल 8:9, 23, 24)। इसके बाद वह रोम के एक प्रकार के धार्मिक-राजनीतिक चरण का चित्रण करता है, जो "सच्चाई को मिटटी में मिला देता है" (दानि० 8:10-12, 25) और मसीह की स्वर्गीय सेवकाई में बाधा डालता है (दानि० 8:10-12)। दानिय्येल 8: 14 में पवित्रस्थान की शुद्धिकरण, अध्याय का चरम, सांसारिक और धार्मिक शक्तियों की चुनौती के लिए परमेश्वर का उत्तर है जिन्होंने परमेश्वर के अधिकार को छीनने का प्रयास किया है। यह पाप की समस्या के लिए परमेश्वर के ईश्वरीय समाधान का हिस्सा है।

जिब्राएल परमेश्वर की भविष्यवाणी की समय सारिणी के विवरण को समझाने के लिए तैयार है। दानिय्येल 8 के अंत में, हम स्पष्ट रूप से देख सकते हैं कि दानिय्येल 2300 दिनों के बारे में दर्शन के भाग को नहीं समझ पाया (दानिय्येल 8: 27 ) । मेढ़े, बकरे, और छोटे सींग के बारे में पहले के भाग को समझाया गया था, यहाँ तक कि पहली दो शक्तियों को सीधे नाम से पहचाना गया था (दानि॰ 8: 20, 21 ) । हालाँकि, पवित्रस्थान की शुद्धिकरण के बारे में नहीं बताया गया था।

स्वर्गदूत जिब्राएल, जो दानिय्येल 8 में प्रकट हुआ था, अब दानिय्येल 9 में प्रकट होता है और उससे कहता है: “तेरी गिड़गिड़ाहट के आरम्भ में आज्ञा निकली, और मैं तुझे बताने आया हूँ, क्योंकि तू अति प्रिय है; इसलिये इस विषय पर ध्यान दे, और दर्शन को समझ ले" (दानिय्येल 9 : 23)। क्या दृष्टि? जैसा कि हम कल देखेंगे, 2,300 दिनों का दर्शन, दानिय्येल 8 में पिछले दर्शन का एकमात्र भाग, जिसे उसने अभी तक दानिय्येल को नहीं समझाया था। जिब्राएल ने दानिय्येल को “अति प्रिय" कहा। यह हमें स्वर्ग और पृथ्वी के बीच घनिष्ठ संबंध के बारे में क्या बताता है ?