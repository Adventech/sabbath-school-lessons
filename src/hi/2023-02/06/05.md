---
title:  मसीहा "काटा जाता है"
date:   03/05/2023
---

जिब्राएल ने इस 490 वर्ष की भविष्यवाणी को एक ऐसी घटना के साथ शुरू किया जो दानिय्येल और यहूदियों के लिए अत्यंत महत्त्वपूर्ण थी यरूशलेम को पुनर्स्थापित करने और बनाने की आज्ञा । यद्यपि एज्रा 7 में यरूशलेम के संबंध में विभिन्न आदेश पारित किए गए थे, हम पाते हैं कि यह आदेश 457 ईसा पूर्व में पारित किया गया था। यहूदियों को न केवल अपने वतन लौटने की अनुमति दी बल्कि खुद को एक धार्मिक समुदाय के रूप में स्थापित करने की अनुमति दी (एज्रा 7:13, 27 देखें)।

यह ध्यान रखना महत्त्वपूर्ण है कि अर्तक्षत्र का फरमान 457 ईसा पूर्व की शरद ऋतु में जारी किया गया था। इस फरमान से, 457 ईसा पूर्व में, मसीहा तक, दानिय्येल के अनुसार, 69 सप्ताह, या 483 वर्ष होंगे। यदि हम 457 ई० पू० से शुरू करते हैं और इतिहास की समयरेखा पर आगे बढ़ते हैं, तो हम 27 ई०पू० तक पहुँचते हैं।

`मसीहा शब्द का अर्थ है “अभिषिक्त जन ।” 27 ई० में, यीशु मसीह, मसीहा, का बपतिस्मा हुआ। (देखें मत्ती 3:13-171) दानिय्येल ने मसीह के बपतिस्मा के ठीक उसी वर्ष के बारे में सैकड़ों साल पहले ही भविष्यवाणी कर दी थी, जिस समय यीशु अपनी साढ़े तीन साल की सेवकाई शुरू करेगा। रोमियों 5:6–9 को दानिय्येल 9:26 के साथ पढ़ें । यहाँ कौन से महान सत्य प्रकट हुए हैं?`

“और बासठ सप्ताह के बाद मसीह को मार डाला जाएगा, परन्तु अपने लिये नहीं" (दानि॰ 9:26 ) । मसीहा को "काटा" या क्रूस पर चढ़ाया जाएगा। “जब हम पापी ही थे तभी मसीह हमारे लिए मरा" (रोमियों 5:8)।

दानिय्येल 9: 27 में, हम पढ़ते हैं कि सप्ताह के मध्य में, पिछले सात वर्षों में, मसीह “बलिदान और भेंट का अन्त करेगा।" इस सत्तरवें सप्ताह के मध्य में, ईस्वी सन् 31 में, मसीह ने क्रूस पर मरने के द्वारा अपने लहू के साथ अनन्त वाचा की पुष्टि की, और बलिदान प्रणाली ने भविष्यद्वाणी के किसी भी और सभी महत्व को समाप्त कर दिया।

इन भविष्यवाणियों से पता चलता है कि मसीह को क्रूस पर चढ़ाया जाएगा और 31 ईस्वी सन् के वसंत में बलिदान प्रणाली के भविष्यद्वाणीय महत्त्व को समाप्त कर दिया जाएगा। ये भविष्यवाणियाँ हर विवरण में पूरी हुईं । ठीक फसह के दिन, जब महायाजक फसह का मेमना चढ़ा रहा था, तो मसीह हमारे लिए बलिदान किया गया था।

`उपरोक्त बातों को ध्यान में रखते हुए मरकुस 15:38 और मत्ती 3:15, 16 पढ़ें। दानिय्येल 9: 24.27 की भविष्यवाणी को समझने में ये आयतें किस तरह हमारी मदद करती हैं?`