---
title:  “सनातन" 'सुसमाचार
date:   10/04/2023
---

ध्यान दें कि प्रकाशितवाक्य 14:6, तीन स्वर्गदूतों के संदेशों की शुरुआत, “अनन्त” या “सनातन" सुसमाचार के साथ शुरू होती है। यदि हम सुसमाचार की गहराई को समझने में विफल रहते हैं, तो हम तीन स्वर्गदूतों के संदेशों के संपूर्ण बिंदु को खो देंगे । यदि हम सुसमाचार को समझने में विफल रहते हैं तो हम परमेश्वर के न्याय की घड़ी के संदेश या बेबीलोन के पतन या पशु के चिह्न के मुद्दों को पूरी तरह से कभी नहीं समझ सकते हैं।

`पढ़ें 1कुरिन्थियों 15:1-4, रोमियों 3: 24-26, और रोमियों 5:6-8। इन मूलपाठों में “सनातन सुसमाचार" को किस प्रकार प्रस्तुत किया गया है? यहाँ हमारे लिए कौन-सी बड़ी आशा प्रस्तुत की गयी है ?`

सुसमाचार हमारे पापों के लिए मसीह की मृत्यु, उसके महिमामय पुनरुत्थान, और हमारे लिए उसके हमेशा उपलब्ध प्रेम और परवाह का अविश्वसनीय शुभ समाचार है। उसके बहाए गए लहू और उसके पुनरुत्थान की शक्ति में विश्वास के द्वारा, हम पाप के दंड और सामथ्र्य दोनों से छुटकारा पाते हैं। मसीह ने प्रेरित पौलुस के विचारों को आत्मसात कर लिया और वह उसकी शिक्षा और उपदेश के केंद्र में था। क्रूस पर चढ़ाए गए मसीह ने उसे उसके अतीत की निंदा और दोष से छुड़ाया। पुनरुत्थित मसीह ने उसे वर्तमान के लिए शक्ति दी, और फिर से आने वाले मसीह ने उसे भविष्य के लिए आशा दी ।

रोमियों के इन अनुच्छेदों में चार बिन्दुओं पर ध्यान दें: 1. हम अनुग्रह से सेंतमेंत धर्मी ठहराए जाते हैं। 2. अनुग्रह परमेश्वर की धार्मिकता की घोषणा है। 3. अनुग्रह उन्हें धर्मी ठहराता है जो विश्वास से यीशु को ग्रहण करते हैं। 4. जब हम पापी ही थे तब परमेश्वर का प्रेम हम पर प्रगट हुआ ।

मसीह के अनुग्रह को हम स्वयं से प्राप्त करने के योग्य नहीं, इसके लायक हम नहीं, इसे अर्जित नहीं कर सकते | यीशु तड़प-तड़प कर मरा, जैसा खोए हुए पापी मरेंगे। उसने पाप के विरुद्ध पिता के क्रोध, या न्याय की पूर्णता का अनुभव किया। उसे खारिज कर दिया गया ताकि हमें स्वीकार किया जा सके। वह उस मृत्यु से मरा जो हमारी थी, ताकि हम वह जीवन जी सकें जो उसका था।

कोई आश्चर्य है, तब, कि उद्धार विश्वास के द्वारा होना चाहिए, और व्यवस्था के कर्मों के बिना होना चाहिए? हम संभवतः क्या जोड़ सकते हैं, हमारे कार्य, यहाँ तक कि सबसे अच्छे इरादे वाले, पवित्र आत्मा से भरे हुए कार्य, जो मसीह ने क्रूस पर हमारे लिए किए थे, उसमें क्या जोड़ सकते हैं? और यह योजना, उद्धार की योजना, समय की शुरुआत से पहले ही लागू कर दी गई थी (2 तीमु॰ 1:9, तीतुस 1: 2, इफि० 1:4), जो यह समझाने में मदद करती है कि इसे "अनंत" सुसमाचार क्यों कहा जाता है। संसार की सृष्टि से पहले, परमेश्वर जानता था कि क्या होगा, अंतत: जब यह आ जाये, इसलिए उसने संकट का सामना करने के लिए उद्धार की योजना की स्थापना की।