---
title:  आशा की अनुग्रहपूरित पुस्तक
date:   09/04/2023
---

जब अधिकत्तर लोग बाइबल की अंतिम पुस्तक प्रकाशितवाक्य के बारे में सोचते हैं, तो वे परमेश्वर के अनुग्रह के बारे में नहीं सोचते। जब वे परमेश्वर के अंतिम दिन के संदेश पर विचार करते हैं, तो उनके विचार अक्सर भयानक जानवरों, रहस्यवादी प्रतीकों और अजीब छवियों की ओर तुरंत मुड़ जाते हैं। प्रकाशितवाक्य की पुस्तक जितने लोगों को आश्वस्त करती है, उतने ही लोगों को डराती है, जो दुर्भाग्यपूर्ण है क्योंकि यह वास्तव में अनुग्रह से भरपूर और आशा से भरी हुई है। अर्थात्, डरावने जानवरों और क्लेश की चेतावनियों और आने वाले कठिन समय के बीच भी, परमेश्वर अभी भी हमें अपने उद्धार में आनन्दित होने का कारण देता है।

`पढ़ें प्रका॰ वा॰ 1:1-3 और प्रका० वा० 14: 6। किस प्रकार ये पद मिलकर हमें न आपके प्रकाशितवाक्य की पुस्तक के बारे में बल्कि “सनातन सुसमाचार" के बारे में भी बताते हैं?`

प्रकाशितवाक्य यीशु के बारे में सब कुछ है। यह उसके लोगों के लिए उसका संदेश है और विशेष रूप से अंत के दिनों में उसकी कलीसिया पर लागू होता है। यह हमारे अंतिम समय की आशा का अनुग्रह भरा संदेश है। पूरी पुस्तक में, मसीह को वध किए गए मेम्ने के रूप में वर्णित किया गया है, और उन लोगों के लिए एक आशीष का वादा किया गया है जो प्रकट सत्य को पढ़ते हैं, समझते हैं और उस पर चलते हैं।

प्रकाशितवाक्य 1: 5, 6 के अनुसार, यीशु वह है जिसने “हम से प्रेम किया, और अपने लोहू के द्वारा हमारे पापों को धोया है, और हमें अपने परमेश्वर और पिता के लिये राजा और याजक बनाया है। " मसीह में हमें क्षमा मिली है। अनुग्रह हमारे अतीत को क्षमा करता है, हमारे वर्तमान को सशक्त बनाता है, और हमारे भविष्य के लिए आशा प्रदान करता है। अर्थात्, मसीह में हम पाप के दंड और सामथ्र्य से मुक्त हुए हैं, और एक दिन शीघ्र ही हम पाप की उपस्थिति से छुटकारा पा लेंगे। यह बाइबिल की अंतिम पुस्तक प्रकाशितवाक्य का संदेश है।

और यह एक अत्यावश्यक संदेश भी है, जिसे पहले एक स्वर्गदूत के रूप में चित्रित किया गया है जो "सनातन सुसमाचार" के साथ आकाश के मध्य में तेजी से उड़ रहा है ।

सुसमाचार ? मसीह में विश्वास के द्वारा उद्धार ? हमारे लिए मसीह की प्रायश्चित मृत्यु? अनन्त जीवन की प्रतिज्ञा, इस कारण नहीं कि हम क्या कर सकते हैं परन्तु इस कारण कि मसीह ने हमारे लिए क्या किया है ? यह सब तीन स्वर्गदूतों के संदेशों की शुरुआत में है? बिल्कुल !

इसमें कोई आश्चर्य की बात नहीं है, कि वे अनुग्रह से भरे हुए संदेश हैं जो आशा से भरे हुए हैं और टूटे और पीड़ित प्राणियों के रूप में हमारे लिए वादा करते हैं।

`हालांकि पशुओं और अंतिम दिनों की चेतावनियों पर ध्यान केंद्रित करना आसान है, जैसा कि प्रकाशितवाक्य में चित्रित किया गया है, हम कैसे इन सभी को संतुलित करना सीख सकते हैं, निर्विवाद रूप से, प्रकाशितवाक्य का सबसे महत्त्वपूर्ण संदेश: हमारी ओर से मसीह की आत्म-बलिदान की मृत्यु ?`