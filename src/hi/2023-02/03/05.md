---
title:  सारे जगत में
date:   12/04/2023
---

`प्रकाशितवाक्य 14:6 को फिर से पढ़ें। सनातन सुसमाचार की घोषणा की सीमा क्या है, और उत्तर हमारे लिए और हमारे विशेष कार्य (मिशन) और कलीसिया के रूप में बुलाहट के लिए क्यों महत्त्वपूर्ण है?`

इन तीन स्वर्गदूतों में से पहले स्वर्गदूत के अति आवश्यक, अंत-समय के संदेश के अनुसार, “सनातन सुसमाचार" प्रत्येक राष्ट्र, कुल, भाषा और लोगों में सुनाया जाना है। यहाँ एक मिशन इतना भव्य, इतना बड़ा, इतना महान और इतना व्यापक है कि यह सर्वग्राही है। यह हमारे सर्वोत्तम प्रयासों की मांग करता है और इसके लिए हमारी पूर्ण प्रतिबद्धता की आवश्यकता होती है। यह हमें अपने स्वयं के स्वार्थ से मसीह की सेवा के जुनून की ओर ले जाता है । यह हमें अपने से कुछ बड़ा करने के लिए प्रेरित करता है और हमें अपने मन के संकीर्ण दायरे से बाहर एक भव्य दृष्टि की ओर ले जाता है।

`पढ़ें मत्ती 28: 19, 201 कैसे ये आयतें पहले स्वर्गदूत के संदेश से मेल खाती है?`

अपनी पुस्तक, ‘ए क्वेस्ट फॉर मोरः लिविंग फॉर समथिंग बिगर दैन यू' में, पॉल डेविड ट्रिप हर इंसान की खुद से बड़ी चीज का हिस्सा बनने की मनोवैज्ञानिक जरूरत पर चर्चा करते हैं: "मनुष्य को अपने जीवन से बड़ी चीज का हिस्सा होने के लिए बनाया गया था। पाप हमें हमारे जीवन को हमारे जीवन के आकार तक सिकोड़ने का कारण बनता है। मसीह का अनुग्रह हमें अपने छोटे से आत्म-केंद्रित राज्य के भय के (क्लॉस्ट्रोफोबिक) दायरे से बचाने के लिए दिया गया है और हमें अनंत उद्देश्यों और परमेश्वर के राज्य के संतोषजनक आनंद के लिए जीने के लिए स्वतंत्र करता है।

एक ईश्वरीय आंदोलन का हिस्सा बनने से अधिक प्रेरणादायक, अधिक पूर्ण, अधिक पुरस्कृत कुछ भी नहीं है, जो किसी भी इंसान की तुलना में कहीं अधिक बड़ा, बहुत बड़ा कार्य पूरा करने के लिए परमेश्वर द्वारा प्रदान किया गया हो। प्रकाशितवाक्य 14 में वर्णित परमेश्वर द्वारा दिया गया आदेश उसकी कलीसिया को दिया गया अब तक का सबसे बड़ा कार्य है | यीशु के आगमन से ठीक पहले परमेश्वर के अतुलनीय प्रेम को प्रकट करने के लिए स्वर्ग के सबसे बड़े कार्य के लिए अपने जीवन को समर्पित करने की यह एक सच्ची अपील है।

`अपने से बड़ी किसी चीज में शामिल होने का आपका अपना अनुभव क्या रहा है? वह अनुभव आपको इस दिन के अध्ययन के सार को समझने में कैसे मदद करता है? साथ ही, ब्रह्मांड के सृष्टिकर्ता द्वारा ब्रह्मांड में एक शाश्वत अंतर बनाने के लिए उपयोग किए जाने से बड़ा क्या हो सकता है ?`