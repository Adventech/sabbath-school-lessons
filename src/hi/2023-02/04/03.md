---
title:  परमेश्वर का भय मानना और उसकी आज्ञा मानना
date:   17/04/2023
---

परमेश्वर का भय मानने का क्या अर्थ है, इसके बारे में बाइबल हमें और क्या सिखाती है?

`पढ़ें व्य॰ वि॰ 6: 2; भजन 119: 73, 74; और सभोपदेशक 12: 13, 14। ये पदस्थल क्या प्रकट करते हैं जो "परमेश्वर का भय मानने" का परिणाम है?`

ये सन्दर्भ परमेश्वर का भय मानने और उसकी आज्ञाओं को मानने के बीच एक कड़ी को प्रकट करते हैं। परमेश्वर का भय मानना भक्तिपूर्ण सम्मान का एक दृष्टिकोण है जो हमें आज्ञाकारिता की ओर ले जाता है। अनुग्रह द्वारा बचाए गए लोगों के लिए स्वर्ग की तत्काल अपील है कि वे परमेश्वर की व्यवस्थाओं के प्रति आज्ञाकारी हों (इफि० 2:8-10 )। अनुग्रह हमें परमेश्वर की आज्ञाओं का पालन करने से मुक्त नहीं करता है। सुसमाचार हमें व्यवस्था के दंड से मुक्त करता है, न कि इसे मानने के हमारे उत्तरदायित्व से।

अनुग्रह न केवल हमें हमारे अतीत के गुनाह से बचाता है, बल्कि यह हमें वर्तमान में ईश्वर के प्रति आज्ञाकारी जीवन जीने की शक्ति देता है। प्रेरित पौलुस घोषणा करता है कि "हम ने सब जातियों में से विश्वास के द्वारा अनुग्रह और प्रेरिताई पाई है" (रोमियों 1:5)।

कुछ लोग ऐसे हैं जिनके पास अजीब विचार है कि अनुग्रह से उद्धार किसी तरह परमेश्वर की व्यवस्था को अस्वीकार करता है या आज्ञाकारिता की आवश्यकता को कम करता है। उनका मानना है कि आज्ञाकारिता के बारे में कोई भी बात विधिवाद है। उन्होंने घोषणा की है, मुझे आपके यीशु चाहिए। सवाल है, "कौन सा यीशु ? " हमारे अपने बनाने का यीशु, या शास्त्र का यीशु ? पवित्रशास्त्र का मसीह कभी भी हमें उसकी व्यवस्था को कमतर करने की ओर नहीं ले जाता है, जो कि उसके चरित्र का प्रतिलेख है। पवित्रशास्त्र का मसीह कभी भी हमें बाइबल के सिद्धांतों को कम करने की ओर नहीं ले जाता है, जो अधिक स्पष्ट रूप से प्रकट करता है कि वह कौन है और इस संसार के लिए उसकी योजना क्या है। पवित्र शास्त्र का मसीह हमें कभी भी अपनी शिक्षा को ऐसी पवित्र बातों तक सीमित करने की ओर नहीं ले जाता जो अनावश्यक हैं। मसीह सभी सैद्धान्तिक सत्यों का मूर्त रूप है | यीशु सत्य का देहधारण है। वह सिद्धांत है जिसे जीया गया है।

प्रकाशित वाक्य की अंतिम अपील हमें यीशु में विश्वास के द्वारा हर उस चीज की पूर्णता को स्वीकार करने के लिए बुलाती है जो वह प्रदान करता है। यह हमें “परमेश्वर का भय मानने" के लिए बुलाता है, जो कि उसकी छुटकारा देने वाली सामथ्र्य में विश्वास के द्वारा व्यक्त किया जाता है, जो हमें भक्तिपूर्ण, आज्ञाकारी जीवन जीने के लिए सशक्त करती है।

`यहाँ यीशु के वचन कैसे - "और उन से मत डरना जो शरीर को घात करते हैं, पर आत्मा को घात नहीं कर सकते । " हमें यह समझने में मदद करते हैं कि परमेश्वर का भय मानने का क्या अर्थ है?`