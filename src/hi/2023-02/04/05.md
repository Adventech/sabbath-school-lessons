---
title:  परमेश्वर को महिमा देना
date:   19/04/2023
---

पुराने नियम में “परमेश्वर की महिमा करने के लिए" (प्रका० वा० 14: 7) वाक्यांश के उपयोग का एक अध्ययन दिखाता है कि यह, दिलचस्प रूप से, अक्सर ईश्वरीय न्याय के संदर्भ में प्रकट होता है (यहोशू 7:19; 1 शमूएल 6:5; यिर्म० 13:15, 16; मलाकी 2:2), जैसा कि यह पहले स्वर्गदूत के संदेश में भी है ( प्रका० 14:7 )। यह विचार प्रकाशितवाक्य 19:1, 2 में भी देखा गया है "हल्लिलूय्याह ! उद्धार और महिमा और सम्मान और सामथ्र्य हमारे परमेश्वर ही की है! क्योंकि उसके निर्णय सच्चे और ठीक हैं"।

`पढ़ें 1कुरिं 3: 16, 17; 1 कुरिं 6 : 19, 20; और 1कुरिं 10:31। किस प्रकार ये पद्यांश हमें एक तरीके को समझने में मदद करते हैं जिससे हम परमेश्वर की महिमा कर सकते हैं?`

प्रेरित पौलुस के अनुसार, हमारा शरीर एक मंदिर है, परमेश्वर की आत्मा का निवास स्थान, एक मंदिर जो परमेश्वर की उपस्थिति से पवित्र किया गया है। पवित्रशास्त्र हमें अपने जीवन के हर पहलू में परमेश्वर की महिमा करने के लिए एक स्पष्ट आह्वान देता है। जब परमेश्वर हमारे जीवन का केंद्र है, तो हमारी एक इच्छा उसे महिमा देने की है, चाहे हमारे आहार से, हमारे पहनावे से, हमारे मनोरंजन से, या दूसरों के साथ हमारे व्यवहार से | हम परमेश्वर की महिमा करते हैं जब हम उसकी इच्छा को पूरा करने की अपनी प्रतिबद्धता के माध्यम से दुनिया के लिए उसके प्रेम के चरित्र को प्रकट करते हैं। यह पृथ्वी के अंत-समय के न्याय के आलोक में और भी महत्त्वपूर्ण है।

`रोमियों 12: 1, 2 पढ़ें। हमारे जीवन विकल्पों की समग्रता के संबंध में प्रेरित पौलुस क्या अपील करता है?`

इस परिच्छेद में शरीरों के लिए नए नियम का यूनानी शब्द सोमाटा है, जो बेहतर अनुवाद किया गया है कि सामूहिक तौर पर आप कौन हैं शरीर, मन और भावनाएँ । बाइबल का फिलिप्स अनुवाद "उचित सेवा" का अनुवाद "बुद्धिमान उपासना के कार्य" के रूप में करता है। दूसरे शब्दों में, जब आप अपना मन, शरीर और भावनाएँ उसे देते हुए, “परमेश्वर से डरने” और “उसकी महिमा करने के लिए पूरी तरह से प्रतिबद्ध हो जाते हैं, तो यह बुद्धिमत्तापूर्ण आराधना का एक कार्य है। और, परमेश्वर के न्याय के आलोक में, आज्ञा पालन करने पर ध्यान देना, वास्तव में, एक अच्छा विचार है।

`इस बारे में सोचें कि आप अपने शरीर के साथ क्या करते हैं। आप यह सुनिश्चित करने के लिए क्या कर सकते हैं कि आप वास्तव में इसके द्वारा परमेश्वर की महिमा कर रहे हैं?`