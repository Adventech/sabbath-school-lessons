---
title:  सभी संघर्षों के पीछे का संघर्ष
date:   18/10/2025
---

### इस सप्ताह के अध्ययन के लिए पढ़ें

यहोशू 5:13-15; यशा. 37:16;
प्रकाशितवाक्य 12:7-9; व्यवस्थाविवरण 32:17; निर्गमन 14:13, 14;
यहोशू. 6:15-20.

> <p>याद वचनः</p>
> “न तो उस से पहिले कोई ऐसा दिन हुआ और न उसके बाद, जिस में यहोवा ने किसी पुरूष की सुनी हो; क्योंकि यहोवा तो इस्राएल की ओर से लड़ता था।" (यहोशू 10:14)।

यहोशू के पन्नों को पढ़ते हुए, हम परमेश्वर के आदेश पर, परमेश्वर के नाम पर, और परमेश्वर की मदद से किए गए आक्रामक सैन्य अभियानों का सामना करते हैं। यह विचार कि कनान की विजय के पीछे ईश्वर का हाथ था, यहोशू की पुस्तक में दर्ज है, और यह वाचक के कथनों यहोशू. 10:10, 11), ईश्वर के अपने शब्दों (यहोशू. 6:2, यहोशू. 8:1), यहोशू के संबोधनों (यहोशू. 4:23, 24; यहोशू. 8: 7), राहाब द्वारा (यहोशू. 2:10), भेदियों द्वारा (यहोशू. 2:24), और लोगों द्वारा (यहोशू. 24:18) व्यक्त किया गया है। ईश्वर इन हिंसक संघर्षों का प्रारंभ होने का दावा करता है।

यह वास्तविकता अनिवार्य प्रश्न उठाती है। हम कैसे समझ सकते हैं कि ईश्वर के चुने हुए लोगों ने पुराने नियम के समय में ऐसी प्रथाओं को अंजाम दिया? पुराने नियम की विश्वसनीयता, अधिकार और ऐतिहासिकता को कम किए बिना एक "युद्धप्रिय" ईश्वर की छवि को उसके प्रेम के चरित्र (उदाहरण के लिए, निर्गमन 34:6, भजन 86:15, भजन 103 : 8, भजन 108:4) के साथ कैसे जोड़ा जा सकता है?

इस सप्ताह और अगले सप्ताह, हम यहोशू की पुस्तक और अन्य स्थानों में ईश्वरीय आदेशित युद्धों के कठिन प्रश्न का पता लगाने जा रहे हैं।

*सब्त, 25 अक्टूबर की तैयारी के लिए इस सप्ताह के पाठ का अध्ययन करें।