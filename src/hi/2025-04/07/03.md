---
title:  फसह
date:   10/11/2025
---

`यह क्यों महत्वपूर्ण है कि यहोशू ने वादा किए गए देश को लेने के दबावपूर्ण और विशाल कार्य के बावजूद फसह मनाने का चुनाव किया? पढ़ें, यहोशू 5:10; निर्गमन 10, 12:6; लैव्य. 23:5; गिनती 28:16; व्यवस्थाविवरण 16:4, 6.`

विजय से पहले होने वाली दूसरी महत्वपूर्ण गतिविधि फसह का उत्सव है। यह महीने के चौदहवें दिन की शाम को, परमेश्वर द्वारा दिए गए निर्देशों का सावधानीपूर्वक पालन करते हुए होता है। फसह के पालन का प्रतीकात्मक महत्व पर विशेष जोर दिया जाता है: यहोशू में घटनाएँ निर्गमन की घटनाओं से मिलती-जुलती हैं। फसह दसवीं विपत्ति (निर्गमन 12) की रात को याद दिलाता है, जब प्रभु के दूत ने मिस्र में सभी पहलौठों को मार डाला और इस्राएलियों को बचा लिया। इसके बाद मिस्र से पलायन, लाल सागर को पार करना और जंगल से यात्र करना शामिल है।

इसके विपरीत, दूसरी पीढ़ी की कहानी जंगल में शुरू होती है, यरदन नदी को पार करने के साथ जारी रहती है, इसमें खतना और फसह का उत्सव शामिल है, और यह उस निर्णायक क्षण की ओर ले जाती है जब इस्राएल के शत्रुओं, कनान के निवासियों के विरुद्ध प्रभु के एक और चमत्कारी हस्तक्षेप की उम्मीद की जाती है। सभी पूर्ववर्ती कार्यों के साथ, फसह का उत्सव इस्राएल के इतिहास में एक नए युग की शुरुआत का प्रतीक है।

साथ ही, बलि के मेमने के प्रतीक के माध्यम से, फसह का पर्व मिस्र के दासत्व से इस्राएलियों के छुटकारे की ओर इशारा करता है। लेकिन यह परमेश्वर के मेमने (यूहन्ना 1:29, 36; 1 कुरिं. 5:7; 1 पत. 1:18, 19) में इसकी प्रतिरूपी पूर्ति की ओर भी इशारा किया, जिसने हमें पाप के बंधन से छुड़ाया। प्रभु के भोज में, स्वयं को सर्वोच्च बलिदान के रूप में अर्पित करने से पहले, यीशु ने फसह को अपनी मृत्यु के स्मारक में बदल दिया (मत्ती 26:26-29, 1 कुरिं. 11:23-26)।

हालांकि, फसह और प्रभु का भोज एक और भी शानदार वास्तविकता का संकेत देता है : छुड़ाए गए लोगों की भीड़ स्वर्गीय कनान में प्रवेश करती है। यूहन्ना प्रकाशितकर्त्ता इस प्रतिरूपी “पार करने" की घटना को 144,000 लोगों द्वारा काँच के समुद्र, प्रतिरूपी लाल सागर और यरदन नदी पर चलते हुए, परमेश्वर के सिंहासन के सामने (प्रका. 4:6; प्रका. 7:9, 10) और मेमने के विवाह भोज में प्रतिरूपी फसह और प्रभु के भोज का आनंद मनाते हुए चित्रित करता है (मत्ती 26:29, प्रका. 19:9)।

`ऐसे कौन से तरीके हैं जिनसे हम क्रूस की वास्तविकता को हमेशा अपने सामने रख सकते हैं, तब भी जब हम प्रभु भोज का आनंद नहीं मना रहे हों?`