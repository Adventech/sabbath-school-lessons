---
title:  स्वेच्छा चुनाव
date:   29/10/2025
---

`व्यव. 20:10, 15-18; व्यव. 13:12-18; और यहोशू 10:40 पढ़ें। व्यवस्थाविवरण में व्यक्त युद्ध के नियम और इस्राएल में मूर्तिपूजक शहर के विरुद्ध प्रक्रिया हमें इस्राएलियों द्वारा किए गए युद्ध में कुल विनाश की सीमाओं को समझने में कैसे मदद करती है ?`

इब्रानी पाठ युद्ध में लोगों के विनाश का वर्णन करने के लिए एक अद्वितीय शब्द का उपयोग करता है: चेरेम। यह शब्द "प्रतिबंधित”, "शापित" या "विनाश के लिए समर्पित" को संदर्भित करता है। अधिकांश समय, यह लोगों, जानवरों या निर्जीव वस्तुओं को परमेश्वर के अनन्य क्षेत्र में पूर्ण और अपरिवर्तनीय स्थान पर रखते है, जिसमें युद्ध में, अधिकांश मामलों में, उनका विनाश शामिल होता है। युद्ध में लोगों के पूर्ण नाश के रूप में चेरेम की अवधारणा और अभ्यास को यहोशू के बुराई की ब्रह्मांडीय शक्तियों के साथ संघर्ष के प्रकाश में समझने की आवश्यकता है, जहां उसका चरित्र और प्रतिष्ठा दांव पर है।

फिर से, दुनिया में पाप के उभरने के बाद से, कोई समझौता नहीं है: या तो कोई परमेश्वर की तरफ़ है या उसके खिलाफ़ । एक तरफ जीवन, अनंत जीवन की ओर ले जाता है, और दूसरा मृत्यु, अनंत मृत्यु की ओर।

संपूर्ण विनाश का अभ्यास पाप और बुराई के विरुद्ध परमेश्वर के धर्मी न्याय का वर्णन करता है। परमेश्वर ने अपने न्याय के एक भाग के निष्पादन का कार्य विशिष्ट रूप से अपने चुने हुए राष्ट्र, प्राचीन इस्राएल को सौंपा था। विनाश के प्रति समर्पण उसके कड़े ईश्वर शासित नियंत्रण में था, जो इतिहास के एक निश्चित कालखंड, विजय और एक सुपरिभाषित भौगोलिक क्षेत्र, प्राचीन कनान तक सीमित था । जैसा कि हमने कल के अध्ययन में देखा, जो लोग विनाश के प्रतिबंध के अधीन थे, उन्होंने लगातार परमेश्वर के उद्देश्यों के विरुद्ध विद्रोह किया और उनका उल्लंघन किया, और कभी पश्चाताप भी नहीं किया । इसलिए, उन्हें नष्ट करने का परमेश्वर का निर्णय न तो मनमाना था और न ही राष्ट्रवादी ।

इसके अलावा, यदि इस्राएल ने कनानियों जैसी ही जीवनशैली अपनाने का फैसला किया तो वे भी उसी तरह के व्यवहार की उम्मीद करेंगे (व्यवस्थाविवरण 13 से तुलना करें) । भले ही ऐसा लगता हो कि ईश्वरीय युद्ध के दोनों ओर स्थित समूह पूर्व-निर्धारित हैं (इस्राएलियों को देश विरासत में मिलनी है और कनानियों को नष्ट किया जाना है), फिर भी एक पक्ष से दूसरे पक्ष में जाने की संभावना है, जैसा कि हम राहाब, आकान और गिबोनियों के मामलों में देखेंगे।

लोगों को मनमाने ढंग से सुरक्षा नहीं दी गई या उन पर प्रतिबंध नहीं लगाया गया। जो लोग यहोवा के साथ संबंध से लाभान्वित हुए, वे विद्रोह के माध्यम से अपनी विशेषाधिकार प्राप्त स्थिति खो सकते थे, और प्रतिबंध के तहत आने वाले लोग यहोवा के अधिकार के अधीन हो सकते थे और जीवित रह सकते थे।

`आज हमारे संदर्भ के लिए परमेश्वर के प्रति कनानियों की अवज्ञा के आध्यात्मिक परिणाम क्या हैं? यानी, हमारे स्वतंत्र विकल्पों के हमारे लिए व्यक्तिगत रूप से क्या परिणाम हैं?`