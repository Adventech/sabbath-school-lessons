---
title:  आरोप
date:   08/12/2025
---

`यहोशू 22:9-20 में लौटने वाले जनजातियों की कहानी पढ़ें। पश्चिमी यरदन जनजातियों ने पूर्वी यरदन जनजातियों के खिलाफ क्या आरोप लगाए? ये आरोप किस हद तक सही थे?`

पद 1 के विपरीत, जहाँ पूर्व की ओर की जनजातियों को उनके सामान्य रूप (रूबेनी, गादी, आदि) से पुकारा जाता है, यहाँ एक अलग अभिव्यक्ति का उपयोग किया गया है: “रूबेन के पुत्र," " गाद के पुत्र, " और “मनश्शे का आधा गोत्र", जो "इस्राएल के पुत्रों" (यहोशू 22:11) के विपरीत है, इस प्रकार एक अलग इकाई का प्रतिनिधित्व करता है।

वचन में, अभिव्यक्ति "इस्राएल की पूरी मण्डली" केवल नौ और आधे पश्चिमी यरदन जनजातियों को संदर्भित करती है, जो दो समूहों के बीच विकसित हुई दरार को रेखांकित करती है । वास्तव में, आगामी कहानी का अंतर्निहित प्रश्न यह है कि क्या नदी के पूर्व की ओर की जनजातियों को इस्राएलियों के रूप में देखा जा सकता है।

हम कहानी के सहज निष्कर्ष की उम्मीद करेंगे; हालाँकि, तनाव तब पैदा होता है जब पूर्व से जनजातियों द्वारा यरदन में एक वेदी बनाने की सूचना दी जाती है। यहाँ पाठ इस कृत्य के लिए कोई कारण नहीं बताता है, न ही यह वेदी के कार्य या इससे संबंधित विशिष्ट गतिविधि का वर्णन करता है। इस वेदी के अर्थ के बारे में अस्पष्टता और भी बढ़ जाती है यदि हम अध्याय 3 और 4 में यरदन के पहले पार जाने के जो हुआ उसको देखते हैं, जहाँ सभी इस्राएल मुख्य देश कनान में नदी पार करने के लिए यरदन के किनारे में प्रवेश करते हैं । यहाँ इस्राएल का एक हिस्सा यरदन के क्षेत्र में आता है, लेकिन अब नदी को विपरीत दिशा में पार करने के लिए। दोनों मामलों में, पत्थरों की एक संरचना बनाई गई है।

पहला एक स्मारक के रूप में कार्य करता है, जबकि दूसरा एक प्रभावशाली वेदी माना जाता है। मन में आने वाला सवाल यह है : "इन पत्थरों का क्या मतलब है?" (यहोशू 4:6, 22 से तुलना करें) । क्या यह वेदी बलिदान के लिए बनाई गई है, या यह केवल एक स्मारक है ? क्या ये अन्य जनजातियाँ पहले से ही धर्मत्याग में पड़ना शुरू कर रही हैं?

यहोशू, एलीआजर या जनजाति के अगुआओं के साथ परामर्श की कमी गलतफहमी के लिए जगह बनाती है जो संभावित रूप से भयानक संघर्ष का कारण बन सकती है।

`जब यीशु और पौलुस हमें दूसरों का न्याय करने से बचने की सलाह देते हैं तो वे किस बात का उल्लेख कर रहे हैं ? लूका 6:37, यूहन्ना 7:24 और 1 कुरिं. 4रू5 पढ़ें। दूसरों के इरादों के बारे में गलत निष्कर्ष पर पहुँचना इतना आसान क्यों है?`