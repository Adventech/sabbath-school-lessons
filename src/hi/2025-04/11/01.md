---
title:  देश में रहना
date:   06/12/2025
---

### इस सप्ताह के अध्ययन के लिए पढ़ें

यहोशू 22; इफिसियों 6:7; यूहन्ना 7:24; गिनती 25; नीतिवचन 15:1; 1 पतरस 3:8, 9.

> <p>याद वचनः</p>
> “कोमल उत्तर सुनने से जलजलाहट ठण्डी होती है, परन्तु कटुवचन से क्रोध धधक उठता है" (नीतिवचन 15:1)।

एक समुदाय के अध्ययन में रहने से कभी - कभी विवाद और तनाव पैदा हो सकता है यह विशेष स्प से चर्च समुदाय में सच है, जहाँ विभिन्न पृष्ठभूमि और सामाजिक स्तर के लोग और जो कभी - कभी पूरी तरह से बिल्कुल अलग संस्कृतियों में पले बढ़े हैं - एक सामान्य उद्देश्य के लिए एक साथ रहते और काम करते हैं।

इस सप्ताह हम यहोशू 22 और लोगों के बीच एक बड़ी गलतफहमी से उत्पन्न चुनौती का अध्ययन करेंगे । पुस्तक की शुरुआत में, यहोशू ने कुछ जनजातियों को यरदन नदी पार करने और यरदन के पश्चिमी किनारे की जनजातियों के साथ विजय में भाग लेने का आदेश दिया (यहोशू 1:12-18)। अब जब कार्य पूरा हो गया है, तो वे वापस लौटने के लिए स्वतंत्र हैं। हालाँकि, यरदन के पूर्वी किनारे पर, वे एक वेदी बनाते हैं जो पश्चिमी यरदन जनजातियों के बीच चिंता पैदा करती है।

दूसरों के व्यवहार के बारे में जल्दबाजी में निष्कर्ष निकालना क्यों खतरनाक है? हम चर्च में एकता को कैसे बढ़ावा दे सकते हैं? हमारे बुलावे के बड़े दायरे को ध्यान में रखना और ध्यान भटकाने वाली चीज़ों में न फंसना क्यों महत्वपूर्ण है? ये कुछ ऐसे सवाल हैं जिनसे हम इस सप्ताह निपटने जा रहे हैं।

*सब्त, दिसम्बर 13 की तैयारी के लिए इस सप्ताह के पाठ का अध्ययन करें।