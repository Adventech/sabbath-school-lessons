---
title:  एक नया मूसा
date:   28/09/2025
---

`व्यवस्थाविवरण 18 : 15 - 22 और यहोशू 1: 1-9 पढ़ें। यह क्यों महत्वपूर्ण है कि यहोशू की पुस्तक मूसा की मृत्यु के बाद क्या होगा, इससे संबंधित एक वादे को दोहराते हुए शुरू होती है ?`

हालाँकि मूसा की मृत्यु हो गई थी और एक नया अगुआ, यहोशू, परमेश्वर द्वारा नियुक्त किया गया था, उनके बीच समानताएँ हैं। दोनों पुरुषों को परमेश्वर ने कहा था कि वे अपने लोगों को उस देश में ले जाएँगे जिसका वादा उनके पूर्वजों से किया गया था। जैसा कि प्रभु ने यहोशू से कहा: 'उस वचन के अनुसार जो मैं ने मूसा से कहा, अर्थात जिस जिस स्थान पर तुम पांव धरोगे वह सब मैं तुम्हे दे देता हूँ" (यहोशू 1:3)। यहोशू उस काम को पूरा करेगा जो मूल रूप से मूसा को दिया गया था। वह वास्तव में एक नया मूसा था।

`निर्गमन 33:11; गिनती 14:6, 30, 38; गिनती 27:18; गिनती 32:12; व्यवस्थाविवरण 1:38; व्यवस्थाविवरण 31:23; और व्यवस्थाविवरण 34:9 पढ़ें। ये हमें यहोशू के बारे में क्या बताते हैं?`

इस स्तर पर, यह वादा कि परमेश्वर मूसा के समान एक भविष्यद्वक्ता को “उठाएगा” (व्यवस्थाविवरण 18 : 15 ) एक संभावना मात्र है, न कि एक पूर्ण वास्तविकता। यहोशू की पुस्तक के शुरुआती शब्द पाठक को इस वादे की याद दिलाते हैं और साथ ही, इसे पूरा होते देखने की उम्मीद भी जगाते हैं।

हालाँकि मूसा मर चुका है, फिर भी पहले अध्याय में उसका दबदबा है। उसका नाम दस बार उल्लेखित है, यहोशू का सिर्फ़ चार बार । मूसा को "प्रभु का सेवक" कहा जाता है जबकि यहोशू को "मूसा का सहायक" कहा जाता है (यहोशू 1: 1 ) । यहोशू को "प्रभु का सेवक" (यहोशू 24:29) की उपाधि प्राप्त करने के लिए जीवन भर की वफ़ादार सेवा और आज्ञाकारिता की आवश्यकता होगी।

भले ही यहोशू का पहला अध्याय इस्राएल के दो महान अगुआओं के बीच के परिवर्तन को दर्शाता हो, लेकिन सबसे महत्वपूर्ण चरित्र स्वयं प्रभु का है, जिसके शब्द पुस्तक को खोलते हैं और जिसका मार्गदर्शन इस पर हावी होता है। इस बारे में कोई सवाल नहीं है कि इस्राएल का असली अगुआ कौन है।

`सदियों से, परमेश्वर ने पुरुषों और महिलाओं को अपने लोगों का नेतृत्व करने के लिए बुलाया है । यह याद रखना क्यों ज़रूरी है कि चर्च का सच्चा, अदृश्य अगुआ कौन है ?`