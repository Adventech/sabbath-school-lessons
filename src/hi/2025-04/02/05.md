---
title:  परस्पर विरोधी मूल्य
date:   08/10/2025
---

`यहोशू 9:1-20 पढ़ें। राहाब और गिबोनियों की कहानी में क्या समानताएँ और अंतर हैं? वे क्यों सार्थक हैं?`

यहोशू का यह अध्याय हमें यह बताकर शुरू होता है कि कनानी राजा जो आमतौर पर छोटे शहर - राज्यों पर शासन करते थे, उन्होंने इस्राएलियों के खिलाफ गठबंधन बनाने का फैसला किया। इसके विपरीत, गिबोन के निवासियों ने इस्राएल के साथ एक वाचा स्थापित करने का फैसला किया। इस्राएलियों को धोखा देकर उनसे वाचा बाँधने के लिए, गिबोनियों ने एक विदेशी देश से राजदूत बनने की योजना बनाई। व्यवस्थाविवरण 20:10-18 के अनुसार, परमेश्वर ने कनानियों और वादा किए गए देश के बाहर रहने वाले लोगों के बीच अंतर किया।

"धूर्तता से" या " चालाक ढंग से" के रूप में अनुवादित शब्द का उपयोग सकारात्मक अर्थ के साथ किया जा सकता है, जो विवेक और बुद्धि को दर्शाता हैं नीतिवचन 1:4; नीतिवचन 8:5, 12), या नकारात्मक रूप से, जो आपराधिक इरादे को दर्शाता है (निर्गमन 21:14, 1 शमूएल 23:22, भजन 83:3)। गिबोनियों के मामले में, उनके विश्वासघाती कार्य के पीछे आत्म-संरक्षण का कम विनाशकारी इरादा छिपा है।

गिबोनियों की बोली राहाब की बोली से काफी मिलती-जुलती है। दोनों ही इस्राएल के परमेश्वर की शक्ति को स्वीकार करते हैं, और दोनों ही स्वीकार करते हैं कि इस्राएल की सफलता केवल मानवीय उपलब्धि नहीं है। अन्य कनानियों के विपरीत, वे इस्राएलियों को देश देने की यहोवा की योजना के विरुद्ध विद्रोह नहीं करते हैं, और वे स्वीकार करते हैं कि स्वयं यहोवा इन राष्ट्रों को इस्राएल से बाहर निकाल रहा है । मिस्र से मुक्ति की खबर, और सीहोन और ओग पर विजय, राहाब और गिबोनियों दोनों को इस्राएलियों के साथ गठबंधन करने के लिए प्रेरित करती है। हालाँकि, इस्राएल के परमेश्वर के सामने आत्मसमर्पण करने की अपनी इच्छा को पूरी तरह से स्वीकार करने के बजाय, जैसा कि राहाब करती है, गिबोनियों ने छल का सहारा लिया।

की व्यवस्था ने इस तरह के मामलों में परमेश्वर की इच्छा जानने के लिए प्रावधान किए हैं (गिनती 27:16-21)। यहोशू को ईश्वर की इच्छा के बारे में पूछना चाहिए था और गिबोनियों के धोखे से बचना चाहिए था।

एक ईश्वर शासित अगुआ और किसी भी मसीही अगुआ का मूल कर्तव्य ईश्वर की इच्छा को तलाश करना है (1 इतिहास 28:9, 2 इतिहास 15:2, 2 इतिहास 18:4, 2 इतिहास 20:4) । इसकी उपेक्षा करके, इस्राएलियों को देश पर विजय प्राप्त करने की मूलभूत शर्तों का उल्लंघन करने या प्रभु के नाम पर की गई शपथ को तोड़ने के लिए मजबूर होना पड़ा, जो समान रूप से बाध्यकारी थी।

`आपने कितनी बार खुद को दो परस्पर विरोधी बाइबिल मूल्यों के बीच संघर्ष करते हुए पाया है?`