---
title:  विश्वास के दिग्गजः यहोशू और कालेब
date:   15/11/2025
---

### इस सप्ताह के अध्ययन के लिए पढ़ें

गिनती 13:6, 30-32; यहोशू 14:6-14; लूका 18:1-5; यहोशू 19:49-51; 2 कुरिं. 3:18; रोमः 12:1, 2.

> <p>याद वचनः</p>
> “जो तुम्हारे अगुवे थे, और जिन्होंने तुम्हें परमेश्वर का वचन सुनाया है, उन्हें स्मरण रखो; और ध्यान से उन के चाल-चलन का अन्त देखकर उन के विश्वास का अनुकरण करो" (इब्रानियों 13:7)।

हर माता-पिता जानते हैं कि उनके बच्चे उदाहरण से सीखते हैं, है न? कितने माता-पिता अपने बच्चों को उनके अच्छे गुणों के बजाय उनके बुरे गुणों का अनुसरण करते देखकर परेशान हुए हैं? हमारी उम्र चाहे जो भी हो, हमें गलत काम करना आसान लगता है बजय सही काम करने में । यह सिर्फ़ इस बात का एक हिस्सा है कि पतित प्राणी होने का क्या मतलब है । " और जो मैं करता हूं, उस को नहीं जानता, क्योंकि जो मैं चाहता हूं, वह नहीं किया करता, परन्तु जिस से मुझे घृणा आती है, वही करता हूं” (रोमियों 7:15)। कौन नहीं समझ सकता?

जन्म से ही, मनुष्य उदाहरण की शक्ति से सीख लेते हैं। हम जीवन में सबसे बुनियादी चीजें करना सीखते हैं - जैसे चलना, बात करना और अपनी भावनाओं को व्यक्त करना - अपने सबसे करीबी लोगों की नकल करके। वयस्कों के रूप में, हमें अभी भी रोल मॉडल (नमूना) की आवश्यकता है, और भले ही वे परिपूर्ण न हों, हम उन आध्यात्मिक गुणों की प्रशंसा और अनुकरण कर सकते हैं जिन्होंने उन्हें विश्वास का दिग्गज बनाया।

इस सप्ताह, हम यहोशू की पुस्तक में विश्वास के दो दिग्गजों: काले और यहोशू के व्यक्तिगत उदाहरणों पर गहराई से नज़र डालेंगे। ऐसा क्या है जिसने उन्हें अपनी पीढ़ी में अलग खड़ा किया और इस्राएल के इतिहास के सबसे महत्वपूर्ण समय में से एक के दौरान परमेश्वर के लोगों के जीवन में एक महत्वपूर्ण भूमिका निभाई?

*सब्त, 22 नवम्बर की तैयारी करने हेतु इस सप्ताह के पाठ का अध्ययन करें।