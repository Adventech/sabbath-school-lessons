---
title:  परमेश्वर, हमारा न्यायी, और हमारे लिए उसका प्रेम
date:   24/02/2022
---

`परमेश्वर हमें क्रूस के कारण बचाता है। वह हमें क्रूस के कारण ही हमारे पापों को भी क्षमा करता है। बाइबल की यह सच्चाई हमें उसके बारे में क्या दिखाती है? पढ़ें, रोमियों 3:21-26; रोमियों 1: 16, 17; और रोमियों 5: 8.`

परमेश्वर से हमें जो क्षमा मिलती है वह हमें वह कार्य दिखाती है जो यीशु स्वर्ग में हमारे लिए करता है। सबसे पहले, यीशु हमारे पापों को दूर करता है। उसने हमारे पापों को स्वयं क्रूस पर "उठा" लिया। वहाँ पर, उसने उन सभी के लिए क्षमा प्राप्ति का रास्ता बनाया जो उस पर विश्वास करते हैं (प्रेरितों 2: 38; प्रेरितों 5: 31)। इसलिए, यीशु किसी को भी क्षमा कर सकता है जो उस पर विश्वास करता है। दूसरा, यीशु हमारे लिए परमेश्वर के पास जाने का मार्ग तैयार करता है। इस तरीके को नयी वाचा (न्यू एग्रीमेंट) नाम दिया गया है। नयी वाचा यीशु को मसीहियों के मन में परमेश्वर की व्यवस्था को बनाये रखने की अनुमति देती है (इब्रानियों 8: 10-12; यहेजकेल 36: 25-27)। पवित्र आत्मा यीशु के साथ मिलकर व्यवस्था को हमारे अंदर स्थापित करने का काम करता है।

तीसरा, यीशु हमारे लिए उस समय कार्य करता है जब परमेश्वर पृथ्वी पर सभी का न्याय करता है। यह कार्य अन्तिम समय में होता है। जब पौलुस ने इब्रानियों को लिखा, यह समय भविष्य में बहुत दूर था (इब्रानियों 2:1-4; इब्रानियों 6:2; इब्रानियों 9: 27, 28; इब्रानियों 10: 25)। लेकिन अब हम उस समय में जी रहे हैं। हमारे न्यायी के रूप में अपने कार्य को, परमेश्वर अपने लोगों से आरंभ करता है (दानिय्येल 7: 9-27; मत्ती 22 : 1-14; प्रकाशितवाक्य 14: 7)। हमारे न्यायी के रूप में परमेश्वर जो कार्य करता है, वह सभी को दिखाएगा कि जब वह हमें क्षमा करता है तो वह निष्पक्ष और सही होता है। इस दौरान, स्वर्ग में हर कोई परमेश्वर के सभी लोगों के जीवन रिकॉर्ड को देख सकता है। परमेश्वर स्वर्ग में प्रत्येक व्यक्ति को वह परिवर्तन दिखाएगा जो उसके लोगों के हृदयों में हुआ था। परमेश्वर दिखाएगा कि कैसे उसके लोग बेहतर के लिए बदल गए जब उन्होंने यीशु को अपने उद्धारकर्ता के रूप में स्वीकार किया और पवित्र आत्मा का अपने दिलों में स्वागत किया।

Ellen G. White इस समय के बारे में बात करती है: “मनुष्य परमेश्वर के सामने खड़ा मनुष्य के जीवन का अभिलेख पाप से सना हुआ और मैला है। मनुष्य अपना अपराध स्वीकार करता है। वह अपने पापों के कारण उसके खिलाफ लगाए गए आरोपों के खिलाफ बहस नहीं कर सकता। लेकिन यीशु वहाँ है। यीशु हमारा सहायक, हमारा वकील है। वह उन सभी के पक्ष में तर्क करता है जो पाप से दूर हो जाते हैं और परमेश्वर को अपना जीवन देते हैं। यीशु हमारी रक्षा करता है। वह शैतान के खिलाफ युद्ध जीतता है, जो हम पर आरोप लगाता है। यीशु दिखाता है कि उसने कलवारी में हमारे लिए क्या किया। क्रूस पर मरने से पहले यीशु ने परमेश्वर की व्यवस्था के प्रति पूर्ण आज्ञाकारिता का जीवन जिया। यह सिद्ध जीवन यीशु को स्वर्ग और पृथ्वी पर सारी शक्ति देता है। यीशु पिता से दोषी व्यक्ति पर दया करने और उसे फिर से परमेश्वर के पास वापस लाने के लिए कहता है।" टेस्टिमोनीज फॉर द चर्च, खंड 5, पेज, 471, 472.