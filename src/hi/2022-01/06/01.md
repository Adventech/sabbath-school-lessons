---
title:  यीशु, धार्मिक अगुआ जिस पर हम भरोसा कर सकते हैं
date:   29/01/2022
---

### इस सप्ताह के पाठ के लिए पढ़ें
इब्रानियों 5:1-10; इब्रानियों 7 : 1-3; उत्पत्ति 14: 18-20; इब्रानियों 7 : 11-16; इब्रानियों 7:26.

> <p>याद वचन</p>
> “अतः ऐसा ही महायाजक हमारे योग्य था जो पवित्र, और निष्कपट, और निर्मल, और पापियों से अलग, और स्वर्ग से भी ऊँचा किया हुआ हो।" (इब्रानियों 7: 26)।

पाप ने परमेश्वर और मनुष्य के बीच एक भयानक अलगाव को जन्म दिया। समस्या और भी बदतर हो गई क्योंकि पाप ने हमें बदल दिया। आदम और हव्वा के पाप करने के बाद मानव हृदय दुष्ट हो गया। परमेश्वर पवित्र है। पाप ईश्वर के निकट नहीं आ सकता। तो पापियों के रूप में, हम उससे अलग हो गए। क्योंकि हमारे दिल बुरे हैं, हम परमेश्वर के नियम का पालन नहीं कर सकते। पाप ने भी गलतफहमी पैदा की। हम अक्सर ईश्वर के प्रेम और उसकी दया के बारे में झूठ पर विश्वास करते हैं।

इस सप्ताह, हम उन अद्भुत कामों का अध्ययन करेंगे जो हमारे पिता परमेश्वर और यीशु पुत्र ने परमेश्वर और मनुष्यों के बीच अलगाव को समाप्त करने के लिए किए। इब्रानियों 5-7 उस कार्य की व्याख्या करता है जो यीशु हमारे महायाजक या मुख्य धार्मिक अगुआ के रूप में करता है। पौलुस इस बारे में बात करता है कि कैसे और क्यों यीशु हमारा महायाजक बना (इब्रानियों 5: 1-10)। इसके बाद, पौलुस अपने पाठकों से कहता है कि वे उस कार्य को अस्वीकार न करें जो उनका महायाजक यीशु उनके लिए करता है (इब्रानियों 5:11-6: 8)। पौलुस अपने पाठकों से कहता है कि वे उस आशा को थामे रहें जो उन्हें यीशु को अपने महायाजक के रूप में विश्वास करने से मिलती है (इब्रानियों 6: 9-20)। पौलुस ने यीशु की तुलना मलिकिसिदक से भी की (इब्रानियों 7: 1-10)। तब पौलुस हमें दिखाता है कि कैसे यीशु हमारे लिए परमेश्वर के पास जाने का मार्ग बनाता है (इब्रानियों 7: 11-28)। हम अधिकतर इब्रानियों 5: 1-10 और इब्रानियों 7: 1-28 को देखेंगे।

_सब्त, फरवरी 5 की तैयारी के लिए इस सप्ताह के पाठ का अधययन करें।_