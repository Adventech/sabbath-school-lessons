---
title:  जिस दिन परमेश्वर पृथ्वी और आकाश को हिलाता है
date:   15/03/2022
---

पौलुस अपने पाठकों को चेतावनी देता है कि परमेश्वर जो कहता है उस पर ध्यान दें। उन्हें परमेश्वर की आज्ञा मानने के लिए सावधान रहने की आवश्यकता है क्योंकि वह कुछ बड़ा करने वाला है। परमेश्वर चेतावनी देता है, “एक बार फिर मैं न केवल पृथ्वी को वरन आकाश को भी हिला दूंगा," (इब्रानियों 12:26)। पौलुस हमें आज्ञा मानने के लिए चेतावनी देता है क्योंकि परमेश्वर ने हमें वह सब कुछ देना समाप्त नहीं किया है जिसका उसने हमें वादा किया था। हाँ, यीशु हमारा महायाजक, या मुख्य धार्मिक अगुआ, और स्वर्ग में राजा है। लेकिन हम उससे दूर होने और खो जाने का चुनाव कर सकते हैं। इसलिए हमें उसकी आज्ञा का पालन करना चाहिए। हमें भी ध्यान देने की जरूरत है क्योंकि कुछ महत्त्वपूर्ण होने वाला है।

`तुलना करें, हाग्गै 2: 6.9, 20.22; भजन 96: 9, 10; भजन 99: और इब्रानियों 12: 26, 27. परमेश्वर पृथ्वी और आकाश को क्यों हिलाता है? यह शब्द चित्र हमें क्या दिखाता है?`

पुराने नियम में, पृथ्वी का हिलना स्वयं परमेश्वर के आने के लिए एक शब्द चित्र था, जो अपने लोगों को बचाने के लिए प्रकट होता है। जब दबोरा और बाराक सीसरा से लड़ते हैं, तो परमेश्वर उनके लिए स्वर्ग से लड़ता है (न्यायियों 5: 20)। एक शक्तिशाली भूकंप से परमेश्वर की शक्ति दिखाई देती है। यह भूकंप पृथ्वी और पहाड़ों को हिला देता है जब परमेश्वर अपने लोगों की सहायता के लिए आता है (न्यायियों 5:4, 5)। हम इसी शब्द को पूरे पुराने नियम में देखते हैं जब परमेश्वर अपने लोगों को उनके शत्रुओं से मुक्त करने के लिए प्रकट होता है (भजन संहिता 68: 7, 8; भजन संहिता 60: 2; भजन संहिता 77: 17, 18)। इसलिए, एक झटके से हमें पता चलता है कि परमेश्वर के न्याय करने और पृथ्वी पर लोगों पर अपना नियंत्रण दिखाने का समय आ गया है। भविष्यद्वक्ता, या पवित्र संदेशवाहक, यह भी दिखाते हैं कि जब परमेश्वर दुष्ट लोगों को दण्ड देने लिए आएगा तो वह पृथ्वी को हिला देगा (यशायाह 13 : 13; यशायाह 24: 18.23)।

इब्रानियों में, पृथ्वी और आकाश का "कंपन" उस समय को भी दर्शाता है जब परमेश्वर अपने शत्रुओं को नष्ट कर देगा। परमेश्वर ने यीशु से यह वादा किया था जब यीशु अपने सिंहासन पर बैठा था। परमेश्वर ने यीशु से कहाः "मेरे दाहिनी ओर बैठो जब तक कि मैं तुम्हारे शत्रुओं को तुम्हारे वश में न कर दूँ [नियंत्रण]" (इब्रानियों 1: 13)। हाँ यीशु ने शत्रु, शैतान को हराया (इब्रानियों 2: 14-16), जब वह अपने सिंहासन पर बैठा था (इब्रानियों 1:5. 14)। परन्तु शैतान और जो यीशु से घृणा करते हैं उन्हें भविष्य में नष्ट कर दिया जाना चाहिए (इब्रानियों 10: 11-14; 1 कुरिन्थियों 15: 23-25)।

जब वह पृथ्वी और आकाश को हिलाएगा, तब परमेश्वर इन शत्रुओं को सदा के लिए नष्ट कर देगा। तो, झटकों से हमें पता चलता है कि परमेश्वर इस पृथ्वी पर उन मनुष्यों को नष्ट कर देगा जो परमेश्वर के लोगों को हानि पहुँचाते हैं। परमेश्वर उन लोगों को भी नष्ट कर देगा जो इन अगुवों को नियंत्रित करते हैं: शैतान और उसके दूत।