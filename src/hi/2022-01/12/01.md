---
title:  एक राज्य जिसे नष्ट नहीं किया जा सकता
date:   12/03/2022
---

### इस सप्ताह के पाठ के लिए पढ़ें
इब्रानियों 12: 22-24; दानिय्येल 7: 9, 10, 13-22; इब्रानियों 12 : 26, 27; भजन संहिता 15:5; इब्रानियों 13 : 15, 16.

> <p>याद वचन</p>
> “इस कारण हम इस राज्य को पाकर जो हिलने का नहीं कृतज्ञ हों, और भक्ति, और भय सहित परमेश्वर की ऐसी आराधना करें जिससे वह प्रसन्न होता है।"(इब्रानियों 12:28)।

इस सप्ताह, हम इब्रानियों 12: 18-29 का अध्ययन करेंगे। ये पद इब्रानियों का सबसे रोमांचक और महत्त्वपूर्ण हिस्सा हैं। हम इब्रानियों 12: 18- 29 से कई महत्त्वपूर्ण विचारों को सीखेंगे। ये पद हमें इस विचार को दिखाते हैं कि पौलुस ने अपने पत्र की शुरुआत इस प्रकार की: परमेश्वर ने अपने पुत्र द्वारा हमें बताया। इसलिए, हमें यीशु पर सावधानीपूर्वक ध्यान देने की आवश्यकता है (इब्रानियों 1: 1, 2; इब्रानियों 12: 25)। इब्रानियों 12: 22- 24 में, पौलुस हमें यीशु के बारे में अपने सबसे महत्त्वपूर्ण विचारों की समीक्षा करता है: (1) यीशु ही वह है जो परमेश्वर की ओर से अपने लोगों के लिए नया समझौता (नयी वाचा) लाता है। (2) यीशु का लहू हमें बचाता है। (3) स्वर्ग में स्वर्गदूत आनन्द मनाते हैं क्योंकि यीशु हमारा महायाजक, या मुख्य धार्मिक अगुआ है। यीशु हमारा राजा भी है। अंत में, इब्रानियों 12: 25-29 हमें बताता है कि परमेश्वर के लिए पृथ्वी का न्याय करने का समय जल्द ही आ रहा है। तब परमेश्वर अपने शत्रुओं का नाश करेगा। परन्तु परमेश्वर अपने लोगों पर अनुग्रह करेगा और उन्हें राज्य देगा (इब्रानियों 12:28, 29)। पौलुस चाहता है कि उसके पाठक याद रखें कि परमेश्वर ने यीशु को एक राज्य दिया था (दानिय्येल 7: 9-14)। इसलिए, पौलुस अपने पाठकों को इस विचार को समझने में मदद करने के लिए दानिय्येल 7 से शब्द चित्रों का उपयोग है। यीशु अपने राज्य को अपने अनुयायियों के साथ साझा करेगा। राज्य "हमेशा और युगानुयुग उनका होगा" (दानिय्येल 7:18).

_सब्त, मार्च 19 की तैयारी के लिए इस सप्ताह के पाठ का अध्ययन करें।_