---
title:  जब यीशु पिता के पास आता है
date:   27/02/2022
---

`यीशु इस पृथ्वी को छोड़कर स्वर्ग क्यों चला जाता है? पढ़ें, इब्रानियों 9:24.`

इब्रानियों 9 : 24 को समझने में हमारी मदद करने के लिए, आइए पहले हम उन पर्वो को देखें जो परमेश्वर ने इस्राएल को दिए थे: “प्रति वर्ष तीन बार मेरे लिए पर्व मानना। आज्ञा के अनुसार अबीब महीने के नियत समय पर सात दिन तक अखमीरी रोटी खाया करना, क्योंकि उसी महीने में तुम मिन से निकल आए थे। मुझ को कोई छूछे हाथ अपना मुँह न दिखाए। जब तेरी बोई हुई खेती की पहली उपज तैयार हो, तब कटनी का पर्व मानना। वर्ष के अंत में जब तू परिश्रम के फल बटोर के ढेर लगाए, तब बटोरन का पर्व मानना। प्रति वर्ष तीनों बार तेरे सब पुरुष प्रभु यहोवा को अपना मुँह दिखाएँ।" (निर्गमन 23 : 14-17)।

इसलिए, अखमीरी रोटी का पर्व, या फसह, उस समय को दर्शाता है जब परमेश्वर ने इस्राएल को मिन से मुक्त किया। इसके बाद सप्ताहों का पर्व आया, जिसे पिन्तेकुस्त भी कहा जाता है। नए नियम के समय तक, यहूदियों ने पिन्तेकुस्त को उस समय के रूप में मनाया जब परमेश्वर ने इस्राएल को सीनै में व्यवस्था दी थी। अंत में, झोपड़ियों के पर्व ने उस समय को दिखाया जब परमेश्वर ने रेगिस्तान में इस्राएल की देखभाल की।

अब जबकि हमने पर्यों की समीक्षा कर ली है, आइए हम इब्रानियों 9: 24 पर वापस जाएँ। यह पद दिखाता है कि यीशु मरे हुओं में से जी उठने के बाद पिता के पास आता है। यीशु खाली हाथ नहीं आता। वह परमेश्वर को किसी भी याजक, या पवित्र अगुवे से बेहतर उपहार देता है, जो दे सकता है: अपना स्वयं का लहू (इब्रानियों 9: 23, 24)।

यीशु सभी विशेष पर्वो का सही समय पर सम्मान करता है। वह फसह से एक दिन पहले नौवें घंटे में मर जाता है। नौवां घंटा वह समय है जब फसह का मेमना मारा जाता है (यूहन्ना 19: 14; मत्ती 27 : 45-50)। तब यीशु मरे हुओं में से जी उठता है और स्वर्ग चला जाता है जहाँ परमेश्वर हमारे पापों के लिए अपनी भेंट स्वीकार करता है (यूहन्ना 20:17; 1कुरिन्थियों 15: 20)। इस दिन, याजक पहली फसल के लिए परमेश्वर को धन्यवाद देने के लिए पके जौ को लहराता है (लैव्यव्यवस्था 23 : 10-12)। 40 दिन बाद, यीशु पिन्तेकुस्त के दिन परमेश्वर के दाहिनी ओर बैठ जाता है (प्रेरितों के काम 1, 2)। इस समय, नया समझौता (नयी वाचा) शुरू होता है।

बाइबल के जमाने में पुरुष दावतों में क्यों जाते थे? वे “[परमेश्वर के] मुख को देखने" गए (भजन संहिता 17: 15)। “परमेश्वर का मुख देखना" हमें किसी ऐसे व्यक्ति को दिखाता है जो परमेश्वर से सहायता मांगता है (2 इतिहास 7 : 14; भजन संहिता 27:8; भजन संहिता 105:4)। स्वर्ग जाने पर यीशु यही करता है। वह परमेश्वर से हमारी मदद करने के लिए कहता है।