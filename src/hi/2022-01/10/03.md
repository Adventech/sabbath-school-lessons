---
title:  परमेश्वर का निमंत्रण
date:   28/02/2022
---

`सिनाई में इस्राएल का क्या अनुभव रहा है? पढ़ें, इब्रानियों 12: 18-21.`

परमेश्वर ने अपने लोगों को मिस्र से मुक्त करने के बाद उनके लिए एक विशेष योजना बनाई है। यह योजना क्या है? परमेश्वर अपने लोगों के साथ एक विशेष, व्यक्तिगत मित्रता चाहता है। परमेश्वर इस्राएल से कहता है, 'तुम लोगों ने देखा कि मैंने मिस्र के लोगों के साथ क्या किया। तू ने देखा कि मैं तुझे उकाब की नाईं मिस्र से निकाल लाया और तुझे यहाँ अपने पास ले आया" (निर्गमन 19: 3, 4)।

इसलिए, परमेश्वर मूसा से लोगों को उससे मिलने के लिए तैयार होने में मदद करने के लिए कहता है (निर्गमन 19: 10-15)। जो लोग तैयार नहीं होंगे वे मर जाएँगे। तब, लोग दो दिनों के लिए तैयार हो जाते हैं। वे अपने कपड़े धोते हैं। वे प्रार्थना करते हैं। वे परमेश्वर से अपने दिलों को साफ करने के लिए गुजारिश करते हैं। तीसरे दिन, लोग “पहाड़ के निकट जाने" से पहले "तुरही के फूंकने तक प्रतीक्षा करते हैं" (निर्गमन 19: 13)। परमेश्वर चाहता है कि लोगों के पास वही अनुभव हो जो मूसा और अगुवों को बाद में होगा जब वे परमेश्वर से मिलने के लिए पहाड़ पर चढ़ेंगे। उस समय, अगुवों ने "परमेश्वर को देखा, और खाया पिया" और मरे नहीं (निर्गमन 24:9-11)। बाद में, इस्राएल समझता है कि जब वह पहाड़ पर उतरा तो परमेश्वर ने उन्हें अपनी महिमा दिखाई। उन्होंने यह भी सीखा कि मनुष्य “परमेश्वर से बात करने के बाद भी जीवित रह सकता है" (व्यवस्थाविवरण 5:24)। लेकिन जब लोगों के पहाड़ के पास आने का समय आता है, तो उनमें पर्याप्त विश्वास नहीं होता। मूसा इस समय के बारे में कई वर्षों बाद बात करता है: “तुम आग से डरते थे और पहाड़ के पास जाना नहीं चाहते थे, (व्यवस्थाविवरण 5:5)। इसलिए, लोग मूसा को उनके निमित परमेश्वर से बात करने के लिए पर्वत पर जाने के लिए कहते हैं (व्यवस्थाविवरण 5: 25.27 की निर्गमन 20: 18.21 से तुलना करें)।

परमेश्वर ने अपने लोगों को एक महत्त्वपूर्ण सबक सिखाने के लिए सीने में अपनी महिमा दिखाई। परमेश्वर चाहता था कि उसके लोग उसका "भय" या उसका सम्मान करें। जब हम प्रभु का "सम्मान" करते हैं, तो हमारे पास जीवन, बुद्धि और सम्मान होगा (व्यवस्थाविवरण 4: 10; भजन संहिता 111 : 10 से तुलना करें; नीतिवचन 1:7; नीतिवचन 9: 10; नीतिवचन 10: 27)। परमेश्वर यह भी चाहता था कि उसके लोग देखें कि वह अपने लोगों के लिए दया और प्रेम से भरा हुआ है (निर्गमन 34: 4.8)। परमेश्वर चाहता था कि उसके लोग उससे मिलने को आएँ। लेकिन वे डर गए और से कहने लगे कि वही उनके लिए परमेश्वर के पास जाए। परमेश्वर नहीं चाहता था कि उसके लोग उससे डरें। उनका डर उसकी योजना का हिस्सा नहीं था। लोगों ने डर महसूस किया क्योंकि उन्हें विश्वास नहीं था।

`हमें अपने पवित्र परमेश्वर के निकट आने से क्यों नहीं डरना चाहिए? उसके निकट आने के लिए तैयार होने के लिए हमें सबसे पहले क्या करना चाहिए?`