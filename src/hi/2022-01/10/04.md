---
title:  परदे की आवश्यकता
date:   01/03/2022
---

इस्राएलियों ने मरुभूमि में वाचा का तम्बू बनाया। वहाँ वे परमेश्वर से मिले और उनकी उपासना की। तम्बू में कई “परदे" थे। सबसे पहले, तम्बू के लिए पूरे आँगन में एक परदा या स्क्रीन लगा (निर्गमन 38: 18)। यह स्क्रीन एक दीवार के समान थी। दूसरा, एक परदा तम्बू को बाहर के आँगन से अलग करता था (निर्गमन 36:37)। तीसरा, तम्बू के भीतर पवित्र स्थान और महा पवित्र स्थान के बीच एक परदा लटका होता था (निर्गमन 26: 31-35)। इस प्रकार, ये परदे दरवाजे और दीवारों के समान थे। केवल कुछ लोगों को उनके पार जाने दिया जाता था।

`लैव्यव्यवस्था 16 : 1, 2 और लै. व्य०10 : 1-3 पढ़ें। इन आयतों में हम किस चेतावनी के बारे में पढ़ते हैं?`

जब इस्राएल ने सोने की गाय की उपासना की, तो परमेश्वर ने लोगों को प्रतिज्ञा किए हुए देश में ले जाने से इनकार कर दिया। इस्राएली प्रजा जिद्दी थी। परमेश्वर नहीं चाहता था कि लोग ऐसा कुछ भी करें जिससे वह उन्हें रास्ते में नष्ट कर दे (निर्गमन 33:3)। इसलिए, मूसा ने वाचा के तम्बू को छावनी से बहुत दूर ले गया (निर्गमन 33:7)। तब मूसा ने परमेश्वर से इस्राएल को क्षमा करने को कहा। परमेश्वर ने उन्हें माफ कर दिया। परमेश्वर लोगों को प्रतिज्ञा किए गए देश में ले जाने के लिए भी सहमत हुआ (निर्गमन 33: 12. 20)। परन्तु पहले परमेश्वर ने इस्राएलियों के साथ रहते हुए उनकी रक्षा के लिए नियम बनाए।

इस्राएलियों ने अपने डेरे को एक खाली वर्ग के आकार में स्थापित किया। इस चौक के बीच में वाचा का तम्बू लगाया गया था। तब लेवियों ने तम्बू के चारों ओर डेरे खड़े किए, कि जो लेवीय न हों, उन से उसकी और उसके सामान की रक्षा करें (गिनती 1:51)। इसलिए, हम देखते हैं कि लेवीय एक मानव “परदे" के समान थे जो इस्राएल के लोगों की रक्षा करते थे: "पर लेवीय अपने डेरे साक्षी के तम्बू ही के चारों ओर खड़े किया करें, कहीं ऐसा न हो कि इस्राएलियों की मण्डली पर मेरा कोप भड़के और लेवीय साक्षी के तम्बू की रक्षा किया करें।" (देखें गिनती 1:53)।

यीशु, हमारा महायाजक, या मुख्य धार्मिक अगुवा, हमारा “परदा" है। यीशु हमें परमेश्वर की बचाने वाली दया दिखाने वाला एक व्यक्ति बना (यूहन्ना 1 : 14-18)। परमेश्वर अपने पुत्र में रहा और उसने हमारे साथ अपना डेरा बनाया। यीशु के कारण, एक पवित्र और सिद्ध परमेश्वर उन लोगों के बीच रह सकता है जो सिद्धता से दूर हैं।

`ईश्वर ने पृथ्वी और आकाश को बनाया है। यह वही परमेश्वर था जो उन लोगों के बीच रहता था जब वे मिस्र में दास थे। वह बाइबल सच्चाई यह पाठ हमें क्या सिखाता है कि परमेश्वर हमारे कितने करीब हो सकता है?`