---
title:  परमेश्वर तक नया मार्ग
date:   26/02/2022
---

### इस सप्ताह के पाठ के लिए पढ़ें
इब्रानियों 9: 24; इब्रानियों 12:18-21; लैव्यव्यवस्था 16: 1, 2; इब्रानियों 10: 19-22; इब्रानियों 12 : 22-24.

> <p>याद वचन</p>
> “क्योंकि मसीह ने उस हाथ के बनाए हुए पवित्र स्थान में, जो सच्चे पवित्र स्थान का नमूना है, प्रवेश नहीं किया पर स्वर्ग ही में प्रवेश किया, ताकि हमारे लिए अब परमेश्वर के सामने दिखाई दे।" इब्रानियों 9:24

यीशु के चेले आनन्द से भर जाते हैं। कुछ समय पहले, वे अपने स्वामी और मित्र यीशु के साथ जैतून की पहाड़ी पर थे। यीशु के पृथ्वी छोड़ने से पहले, उसने अपने चेलों को उसके नाम में परमेश्वर के पास आने के लिए आमंत्रित किया। तब चेलों ने यीशु को स्वर्ग जाते देखा। स्वर्ग में, परमेश्वर ने यीशु को सारी पृथ्वी का राजा बनाया। अब यीशु के चेले जानते हैं कि परमेश्वर उनकी प्रार्थनाओं का उत्तर अनुग्रह से देगा (यूहन्ना 14: 13, 14)। हाँ, चेलों को पृथ्वी पर रहना चाहिए जहाँ दुष्ट लोग उन्हें हानि पहुँचा सकते हैं। लेकिन चेले आशा से भरे हुए हैं। वे जानते हैं कि यीशु उनके लिए जगह तैयार करने को स्वर्ग चला गया (यूहन्ना 14: 1-3)। यीशु उन्हें पाप से बचाने की जिम्मेदारी लेता है। यीशु ने उनके लिए स्वर्ग जाने को एक नया मार्ग भी बनाया। यीशु ने यह रास्ता अपने लहू से बनाया।

यह शिक्षा कि यीशु स्वर्ग चला गया, इब्रानियों की पुस्तक के लिए महत्त्वपूर्ण है। स्वर्ग जाने के बाद, यीशु ने हमारे महायाजक, या मुख्य धार्मिक अगुआ, और राजा के रूप में अपना कार्य शुरू किया। सबसे महत्त्वपूर्ण, नया समझौता (नयी वाचा) शुरू हुआ। अब हम पूरे विश्वास और आशा के साथ परमेश्वर के पास आ सकते हैं। हम ये काम यीशु और उसके पवित्र जीवन के कारण कर सकते हैं।

_सब्त, मार्च 5 की तैयारी के लिए इस सप्ताह के पाठ का अध्ययन करें।_