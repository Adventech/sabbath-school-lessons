---
title:  अतिरिक्त विचार
date:   28/01/2022
---

इब्रानियों की पुस्तक में, पौलुस सब्त के विश्राम का उपयोग हमें यह दिखाने के लिए करता है कि परमेश्वर अपनी दया से हमें बचाता है। हमें बाइबल की यह सच्चाई दिखाने के लिए पौलुस रविवार का इस्तेमाल नहीं करता। यह जानकारी हमें नए नियम के मसीहियों के बारे में क्या दिखाती है? जानकारी हमें दिखाती है कि नए नियम के मसीहियों ने सब्त का सम्मान और पालन किया। लेकिन जल्द ही कलीसिया में बड़े बदलाव हुए। मसीहियों ने सब्त को एक शब्द चित्र के रूप में देखना बंद कर दिया कि किस प्रकार परमेश्वर हमें बचाता है। मसीहियों ने सब्त को यहूदी और पुराने समझौते के हिस्से के रूप में देखा। इसलिए, मसीहियों ने सब्त पालन बंद कर दिया। यही कारण है कि अन्ताकिया के इग्नाटियस (लगभग 110 ईस्वी सन) ने लिखा: “जो लोग अतीत में पुरानी वाचा का पालन करते थे, उनके पास अब नई आशा है। वे अब सब्त नहीं मनाते। अब वे यहोवा का दिन रविवार मानते हैं। । इस दिन, हमारा जीवन यीशु के साथ मरे हुओं में से जाग उठा।" - जैक्स बी० डौखान, इजराइल एंड द चर्चः (टू वॉयस फॉर द सेम गॉडे पीबॉडी, एमए: हेड्रिकसन पब्लिशर्स, 2002), पेज 42. उसी तरह, मार्सीन ने अपने अनुयायियों को आदेश दिया कि वे सब्त के दिन कोई भोज न करें ताकि लोगों को यह दिखाया जा सके कि उन्होंने यहूदियों और उनके ईश्वर को अस्वीकार कर दिया है। विक्टोरिनस नहीं चाहता था कि लोग यह सोचें कि “यहूदियों का सब्त मनाया जाता है।" इजराइल एंड चर्च, पेज 41-45.

"जब यीशु हमारे दिलों में रहता है, तो हमें शांति और आराम मिलेगा। हम खुशी की किसी भी मजबूत भावना से यह नहीं दिखा सकते कि हमारे पास यह शांति है। लेकिन हम एक भरोसे को महसूस करेंगे जो हमारे दिलों में गहराई तक रहता है। आपकी आशा का कारण स्वयं से नहीं आता है। आपकी आशा केवल यीशु मसीह से आती है। तेरी मूर्खता उसकी बुद्धि से जुड़ जाती है। आपकी कमजोरी उसकी ताकत और पराक्रम से जुड़ती है। उसका पराक्रम कभी असफल नहीं होता। इसलिए, आशा के लिए अपने आप को मत देखो। अपने बारे में बिल्कुल न सोचें। यीशु को देखो। अपने मन को उनके संपूर्ण प्रेम और सुंदरता के बारे में लंबे समय तक सोचने दें। केवल यीशु के बारे में सोचो। वह स्वार्थी नहीं था। उसका हृदय बिना अहंकार के था। वह अपराध बोध से मुक्त था। वह पवित्र था। उसका प्रेम स्वर्ग में या पृथ्वी पर किसी भी चीज से मेल नहीं खा सकता है। इस विचार को वह विषय बनाएं जिसके बारे में आप सोचते हैं: यीशु और उसका प्रेम।" एलेन जी० व्हाइट, स्टेप्स टू क्राइस्ट, पेज 70, 71.

**विचार-विमर्श के लिये प्रश्न**

`1. हमारा सब्त का पालन कैसे दिखाता है कि हम विश्वास करते हैं कि हम परमेश्वर के प्रेम-अनुग्रह से बचाए गए हैं? सब्त का पालन करना कैसे दिखाता है कि यीशु हमें नया जीवन देता है?`

`2. हम सब्त को कैसे पवित्र रखते हैं? यह अनुभव हमारे अपने अच्छे व्यवहार से स्वयं को बचाने के प्रयास से किस प्रकार भिन्न है?`