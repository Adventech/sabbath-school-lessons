---
title:  स्वर्ग का “स्वाद"
date:   27/01/2022
---

`निर्गमन 20: 8- 11 में सब्त की आज्ञा की तुलना व्यवस्थाविवरण 5: 12- 15 में सब्त की आज्ञा से करें। फिर इब्रानियों 4:8-11 में सब्त के बारे में पढ़ें। ये पद सब्त के विश्राम के बारे में कैसे बात करते हैं? पदस्थल किस प्रकार भिन्न हैं?`

जैसा कि हमने देखा, सब्त की आज्ञा हमें अतीत को याद करने में मदद करती है। निर्गमन और व्यवस्थाविवरण के पद हमें यह दिखाने के लिए सब्त के दिन आराम करने के लिए कहते हैं कि हम मानते हैं कि यीशु ने हमें बनाया और हमें बचाता है। इब्रानियों 4:9-11 हमें भविष्य की ओर देखने के लिए आमंत्रित करता है। ये पद हमें बताते हैं कि परमेश्वर ने हमारे लिए सब्त का विश्राम बनाया जो नई पृथ्वी पर हमारे जीवन का हिस्सा होगा।

आदम और हव्वा के पाप करने के बाद, सब्त ने दिखाया कि परमेश्वर एक दिन चीजों को फिर से नया बना देगा। जब हम सब्त मनाते हैं, तो हम लोगों को यह भी दिखाते हैं कि हमें विश्वास है कि परमेश्वर हमें बचाएगा। जब हम एक ऐसी पृथ्वी पर रहते हैं जो सिद्धता से बहुत दूर है, तो सब्त हमें स्वर्ग का एक छोटा सा "स्वाद" देता है।

यहूदी विचारकों ने भी इस विचार पर विश्वास किया। हम इस विचार को जेम्स एच० चाल्सवर्थ द्वारा "लाइफ ऑफ एडम एंड ईव," द ओल्ड टेस्टामेंट स्यूडेपिग्राफ नामक पुस्तक में देखते हैं। इस काम में, चार्ल्सवर्थ कह हैं, "सातवां दिन एक शब्द चित्र है जो हमें दिखाता है कि मृत अपनी कब्र से जागेंगे। तब विश्राम का एक नया समय शुरू होगा।" पृष्ठ 18 से संदर्भित। बहुत पहले का एक यहूदी लेखक लिखता है: “विश्राम का भविष्य का समय सब्त के समान है जो हमेशा के लिए जारी रहेगा।" जैकब नेउसनर, द मिशनाह ए न्यू ट्रांसलेशन (न्यू हेवन, सीटी: येल यूनिवर्सिटी प्रेस), पेज 873. रब्बी अकीबा का ओथियोट बाद में लिखा गया था। इस पुस्तक में, हम पढ़ते हैं: "इस्राएल के लोगों ने यहोवा, पवित्र से पूछाः 'तू ही वह स्वामी है जो पृथ्वी को नियंत्रित करता है। आपका आशीर्वाद रहे। यदि हम आज्ञाओं का पालन करें, तो हमारा प्रतिफल क्या होगा?' यहोवा ने उन्हें उत्तर दिया: 'तुम्हें स्वर्ग मिलेगा।' लोगों ने उससे कहाः 'हमारे पास पहले से ही क्या है जो हमें स्वर्ग दिखा सकता है?' प्रभु ने उन्हें सब्त दिखाया।" थियोडोर फ्रीडमैन, “द सब्बाथ एंटिसिपेशन ऑफ रिडेम्पशन," यहूदी धर्मः एक त्रैमासिक जर्नल, खंड 16, पेज 443, 444 से संदर्भित।

सब्त आनंद, धन्यवाद और उत्सव का समय है। जब हम सब्त मनाते हैं, तो हम दिखाते हैं कि हम परमेश्वर की बचाने वाली प्रतिज्ञाओं में विश्वास करते हैं। हम दिखाते हैं कि हम उसकी दया, क्षमा, और पाप पर विजय-शक्ति के उपहार को स्वीकार करते हैं। सब्त का पालन करना दर्शाता है कि हमारे पास एक जीवित विश्वास है।

`सब्त के दिन हमारा विश्राम कैसे दिखाता है कि हम अपने अच्छे व्यवहार से स्वयं को नहीं बचा सकते?`