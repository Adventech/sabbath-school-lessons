---
title:  प्रतिज्ञा की भूमि (देश) विश्राम का स्थान है
date:   23/01/2022
---

`उत्पत्ति 15: 13-21 पढ़ें। जैसा कि हम इन आयतों में देखते हैं, परमेश्वर अब्राहम से क्या प्रतिज्ञा करता है?`

परमेश्वर अब्राहम से वादा करता है कि वह इस्राएल को मिस्र की गुलामी से मुक्त करेगा। तब परमेश्वर इस्राएल को कनान देश में पहुँचाएगा। वहाँ, इस्राएली विश्राम कर सकते हैं (निर्गमन 33: 14, यहोशू 1: 13)। कनान वह भूमि है जिसकी प्रतिज्ञा परमेश्वर ने उनके पिता अब्राहम से की थी। परमेश्वर ने अब्राहम से यह प्रतिज्ञा की थी क्योंकि अब्राहम ने परमेश्वर की आज्ञा मानी थी। अब्राहम ने कैसे आज्ञा मानी? अब्राहम ने वादा किए हुए देश में जाने के लिए अपना देश छोड़ दिया (उत्पत्ति 11: 31-12: 4)।

इसलिए, परमेश्वर अपने लोगों को कनान एक घर के रूप में देता है। परन्तु परमेश्वर के पास इस्राएल को भूमि देने का एक बड़ा कारण भी है। परमेश्वर चाहता है कि उसके लोग उसके निकट हों (निर्गमन 19:4)। परमेश्वर चाहता है कि उसके लिए उनके प्रेम में कोई बाधा न आए। इसलिए, परमेश्वर इस्राएल को कनान में लाता है। वहाँ, वे परमेश्वर के बारे में जान सकते हैं। । तब इस्राएल अन्य लोगों को परमेश्वर और उसके प्रेम के बारे में बता सकता है। सब्त और कनान देश दोनों ही परमेश्वर और उसके लोगों के बीच घनिष्ठ मित्रता को संभव बनाते हैं।

व्यवस्थाविवरण 12: 1-14 में, यहोवा इस्राएल को बताता है कि इससे पहले कि वे उसके विश्राम का आनंद लेना शुरू करें, उन्हें क्या करना चाहिए। उन्हें पहले देश में झूठे देवताओं को नष्ट करना होगा। तब परमेश्वर इस्राएल को वह स्थान दिखाएगा जहाँ वह उनके बीच रहेगा।

`निर्गमन 20: 8-11 और व्यवस्थाविवरण 5: 12-15 में सब्त की आज्ञा के बारे में पढ़ें। सब्त का विश्राम किन दो बातों को याद रखने में हमारी मदद करता है? ये दो चीजें कैसे जुड़ी हैं?`

परमेश्वर सब्त के दिन को मिन में अपने लोगों की दासता के अंत के साथ जोड़ता है। इसलिए, परमेश्वर इस्राएल को आज्ञा देता है कि वह सब्त मनाए ताकि यह प्रदर्शित हो कि परमेश्वर ने पृथ्वी को बनाया और इस्राएल को दासता से भी मुक्त किया। उसी तरह, सब्त हमें दिखाता है कि परमेश्वर ने हमें बनाया है और वह हमारा उद्धारकर्ता है। हमने खुद को नहीं बनाया, इसलिए हम खुद को नहीं बचा सकते। केवल परमेश्वर ही हमें बचा सकता है। जब हम सब्त के दिन विश्राम करते हैं, तो हम सभी को दिखाते हैं कि हमें जीवन देने और हमें पाप की दासता से मुक्त करने के लिए हम परमेश्वर पर निर्भर हैं। सब्त का पालन इस बात का शक्तिशाली प्रमाण है कि हमारा अपना अच्छा व्यवहार हमें नहीं बचा सकता। हमारा सब्त का पालन सभी को दिखाता है कि हम केवल परमेश्वर की दया से बचाए गए हैं।

`सब्त का पालन करना अन्य लोगों को कैसे दिखाता है कि हमें नया जीवन देने और हमें बचाने के लिए पूरी तरह से परमेश्वर पर निर्भर रहना चाहिए?`