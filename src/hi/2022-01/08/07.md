---
title:  अतिरिक्त विचार
date:   18/02/2022
---

क्या होगा जब परमेश्वर हमारे जीवन को नया बना देगा और हमारे हृदयों में अपने प्रेम को "लिख" देगा? क्या तब हम दिखाएँगे कि हम अपने जीवन में परमेश्वर के नियम का पालन करते हैं? बेशक! जब परमेश्वर का प्रेम हमारे हृदयों में "लगाया" जाता है, तब नए करार का वादा वास्तविक हो जाता है। वादा है: 'मैं अपने नियमों को उनके हृदय पर लिखूगा और मैं उनके विवेक में डालूँगा।' इब्रानियों 10:16. यह वादा भी सच हो जाता है जब हमें नया बनाया जाता है और हम अपने परमेश्वर के समान दिखने लगते हैं। यदि परमेश्वर अपनी व्यवस्था हमारे हृदयों में लिखता है, तो क्या व्यवस्था हमारे जीवन को बदल देगी? बेशक! आज्ञाकारिता से पता चलता है कि हम परमेश्वर के अनुयायी हैं। हमारी आज्ञाकारिता दर्शाती है कि हम परमेश्वर के प्रति वफादार हैं और उसकी पूरी तरह से सेवा करते हैं। इसलिए बाइबल कहती है, क्योंकि परमेश्वर से प्रेम रखना यह है कि हम उसकी आज्ञाओं को मानें;' 1यूहन्ना 5: 3. 'जो कोई कहता है, 'मैं उसे जान गया हूँ, और उसकी आज्ञाओं को नहीं मानता, वह झूठा है और उसमें सत्य नहीं;' 1यूहन्ना 2: 4. ईश्वर का अनुग्रह हमें आशा और विश्वास से ही मिलता है। विश्वास हमें आज्ञाकारी होने से मुक्त नहीं करता है। विश्वास हमारे लिए आज्ञाकारी होना संभव बनाता है।...

"जितना अधिक आप यीशु के निकट आएँगे, उतना ही बुरा आप अपनी दृष्टि में देखेंगे। आपकी आध्यात्मिक दृष्टि बहुत स्पष्ट होगी। आप यीशु के सिद्ध जीवन की तुलना में अपनी सभी गलतियों और दोषों को देखेंगे। . . .अपने बारे में यह स्पष्ट दृष्टिकोण दर्शाता है कि शैतान का झूठ अब आप पर नियंत्रण नहीं रखता है। पवित्र आत्मा की जीवनदायिनी शक्ति आपको स्वयं को वैसे ही देखने में मदद करती है जैसे आप वास्तव में हैं।

"आप वास्तव में यीशु से तब तक प्रेम नहीं कर सकते जब तक आप यह न देख लें कि आपका अपना हृदय पाप से भर गया है। जब यीशु अपनी दया और क्षमा से आपके जीवन को बदलता है, तो आप यीशु और उनके पवित्र जीवन की प्रशंसा करेंगे। लेकिन अगर हम खुद के दोष नहीं देखते हैं, तो हम निश्चिंत हो सकते हैं कि हम यीशु की सुंदरता को नहीं देखते हैं। यीशु के बारे में सब कुछ उत्कृष्ट है।" – एलेन जी० व्हाइट, स्टेप्स टू क्राइस्ट, पेज 60, 64, 65.

**विचार-विमर्श के लिये प्रश्न**

`1. उपरोक्त Ellen G- White के अनुच्छेदों के बारे में चिंतन करें। Ellen G- White का कहना है कि हम यीशु के जितने करीब आते हैं, उतना ही अधिक हम अपने पापों को देखेंगे। हमें अपने आप में जो कुरूप चीजें दिखाई देती हैं, उसके कारण हमें सारी आशा और विश्वास क्यों नहीं छोड़ना चाहिए?`

`2. इस विचार के बारे में अधिक सोचें कि परमेश्वर अपने नियम को हमारे हृदयों में लिखता है। इस बाइबल सच्चाई में हम अपने आत्मिक जीवन के लिए कौन-सी प्रतिज्ञा देखते हैं? यह बाइबल की सच्चाई गलत कारणों से परमेश्वर की आज्ञा मानने से बचने में हमारी मदद कैसे करती है? (पढ़ें, इब्रानी 9:14).`