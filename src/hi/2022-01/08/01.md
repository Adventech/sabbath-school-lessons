---
title:  यीशु हमारे लिए परमेश्वर तक एक नया मार्ग बनाता है
date:   12/02/2022
---

### इस सप्ताह के पाठ के लिए पढ़ें
इब्रानियों 7:11-19; इब्रानियों 8:10-12; व्यवस्थाविवरण 6: 4-6; इब्रानियों 10:5-10; यिर्मयाह 31-33.

> <p>याद वचन</p>
> “पर उन याजकों से बढ़कर सेवा यीशु को मिली क्योंकि वह और भी उत्तम वाचा का मध्यस्थ ठहरा, जो और उत्तम प्रतिज्ञाओं के सहारे बाँधी गई है।" (इब्रानियों 8:6)।

यीशु ने एक सिद्ध जीवन जिया। इसी कारण यीशु हमारे बदले क्रूस पर मरा और हमारे पापों के निमित कीमत अदा किया। अपनी मृत्यु और सिद्ध जीवन के द्वारा, यीशु ने हमारे लिए परमेश्वर के पास आने का एक नया मार्ग संभव बनाया। इस नए तरीके को नयी वाचा (न्यू एग्रीमेंट) नाम दिया गया है। पौलुस इब्रानियों 10: 5-10 में इस बाइबल सत्य की व्याख्या करता है ये पद हमें सिखाते हैं कि यीशु ने परमेश्वर को पूर्ण आज्ञाकारिता का जीवन प्रदान किया जो नयी वाचा हमसे माँग करती है। पौलुस भजन 40 के बारे में भी बात करता है। भजन 40 जो दर्शाता है कि दाऊद हर तरह से परमेश्वर के प्रति आज्ञाकारी होना चाहता थाः "तब मैं ने कहा, 'देख, मैं आया हूँ; क्योंकि पुस्तक में मेरे विषय ऐसा ही लिखा हुआ है। हे मेरे परमेश्वर, मैं तेरी इच्छा पूरी करने से प्रसन्न हूँ; और तेरी व्यवस्था मेरे अंत:करण में बसी है।" (भजन 40: 7, 8)। यह भजन हमें उस योजना को भी दिखाता है कि नयी वाचा के तहत परमेश्वर के पास अपने लोगों के लिए एक योजना थी। परमेश्वर चाह था कि उसके लोग यह महसूस करें कि उसकी आज्ञा का पालन करना एक आनंददायक अनुभव था। वह अपनी व्यवस्था को उनके हृदय में "लिखना" चाहता था (व्यवस्थाविवरण 6:4-6)।

पौलुस का मानना है कि भजन 40 हमें यीशु को दिखाता है। जब यीशु इस धरती पर आया, तो उसने आनंदमय आज्ञाकारिता का जीवन जिया। वह हमारा उदाहरण है। वह अपनी मृत्यु और अपने पूर्ण आज्ञाकारिता के जीवन के द्वारा हमें बचाता है।

_सन्त, फरवरी 19 की तैयारी के लिए इस सप्ताह के पाठ का अध्ययन करें।_