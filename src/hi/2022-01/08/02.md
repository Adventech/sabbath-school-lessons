---
title:  एक नयी वाचा की आवश्यकता
date:   13/02/2022
---

`इब्रानियों 7 : 11-19 पढ़ें। हमें एक नयी वाचा की आवश्यकता क्यों पड़ी?`

पुरानी वाचा के साथ समस्या यह है कि यह हमें सिद्ध नहीं बना सकती (इब्रानियों 7: 11)। पशुबलि जो पुरानी वाचा का हिस्सा थे, हमें अपराध या से शुद्ध नहीं कर सकते। ये पशुबलि हमारे लिए परमेश्वर के पास जाने का मार्ग भी नहीं बना सकते (इब्रानियों 10: 1-4; इब्रा. 9: 13, 14; इब्रा० 10: 19-23)

इसलिए, हमें एक नयी वाचा की जरूरत थी। एक नयी वाचा के लिए हमारी आवश्यकता यह नहीं दिखाती है कि जब परमेश्वर ने उन्हें पुरानी वाचा दी तो परमेश्वर इस्राएल के साथ न्यायसंगत नहीं था। पुरानी वाचा के तहत लेवियों और पशुबलि का काम महत्त्वपूर्ण था। इस काम ने इस्राएलियों को झूठे देवताओं की पूजा नहीं करना सिखाया। पशुबलि ने इस्राएलियों को उसके लोगों के लिए यीशु के भविष्य के कार्य को भी दिखाया। पौलुस चाहता है कि हम देखें कि मूसा ने इस्राएल को पशुबलि के बारे में जो व्यवस्था दी थी, “आनेवाली अच्छी वस्तुओं का प्रतिबिम्ब है पर उनका असली स्वरुप नहीं, इसलिए उन एक ही प्रकार के बलिदानों के द्वारा जो प्रतिवर्ष अचूक चढ़ाये जाते हैं, पास आनेवालों को कदापि सिद्ध नहीं कर सकती।" (इब्रानियों 10:1)

निश्चय ही, पशुबलि ने यीशु और उसके भविष्य के कार्य को दिखाया। बलिदान ने लोगों को यीशु में अपनी आशा और विश्वास रखने में मदद की। यीशु “परमेश्वर का मेम्ना है। वह [पृथ्वी के लोगों के पापों को हर लेता है!" (यूहन्ना 1: 29 को यशायाह 53 से तुलना करें)। इसलिए, पशुबलि के बारे में व्यवस्था हमें नहीं बचा सकती। केवल यीशु ही हमें बचा सकता है। लेकिन दस आज्ञाओं के बारे में क्या? पौलुस कहता है, "व्यवस्था मसीह तक पहुँचाने के लिए हमारी शिक्षक हुई है कि हम विश्वास से धर्मी ठहरें।" (गलातियों 3:24)। पौलुस यह भी कहता है, “क्योंकि हर एक विश्वास करने वाले के लिए धार्मिकता के निमित मसीह व्यवस्था का अंत है।" (रोमियों 10:4)। इस पद को इस प्रकार भी लिखा जा सकता है कि "मसीह ने व्यवस्था को समाप्त कर दिया है कि हमारा] परमेश्वर के साथ संबंध ठीक हो जाए, " (रोमियों 10: 4)

ये पद हमें क्या दिखाते हैं? दस आज्ञाएँ जितनी अच्छी और सिद्ध हैं, वे हमें नहीं बचा सकतीं (रोमियों 3: 20-28; रोमियों 7: 12-14)। दस आज्ञाएँ हमें दिखाती हैं कि हमें किस प्रकार जीवन जीना चाहिए और दूसरे लोगों से प्रेम करना चाहिए। लेकिन दस आज्ञाएँ हमें शुद्ध और पवित्र नहीं बना सकतीं। उसके लिए हमें यीशु की आवश्यकता है।

`व्यवस्था के प्रति आज्ञाकारिता और अच्छे व्यवहार के द्वारा हम क्यों नहीं बचाए जा सकते हैं? यीशु ही एकमात्र रास्ता क्यों है जिससे हम बच सकते हैं?`