---
title:  विश्वास से जीना
date:   06/03/2022
---

`इब्रानियों 10: 35-39 पढ़ें। इन पदों में परमेश्वर हमसे क्या कहता है?`

सेवेंथ-डे-ऐडवेंटिस्ट के रूप में, हम परमेश्वर के अंतिम समय के लोग हैं। इसलिए, परमेश्वर हमसे धैर्य रखने और हार न मानने की अपेक्षा करता है। तब हमें वे चीजें मिलेंगी जिनकी परमेश्वर ने हमसे प्रतिज्ञा की थीं प्रकाशितवाक्य 13 : 10; प्रकाशितवाक्य 14: 12)। हार न मानने का रहस्य क्या है? पौलुस हमें बताता है: "हमें अपनी आशा को थामे रहना है" (इब्रानियों 10: 23; इब्रानियों 4: 14)। पौलुस ने हमें पहले ही दिखाया कि परमेश्वर ने इस्राएलियों को जंगल में विश्राम की प्रतिज्ञा नहीं दी। इस्राएली प्रतिज्ञा को प्राप्त करने में असफल रहे क्योंकि उन्हें कोई विश्वास नहीं था (इब्रानियों 3:19)। इब्रानियों की पुस्तक हमें दिखाती है कि परमेश्वर मसीहियों को वह सब कुछ देने के लिए तैयार है जिसकी उसने प्रतिज्ञा की थी (इब्रानियों 9: 28; इब्रानियों 10: 25, 36-38)। इसलिए, मसीहियों को विश्वास करना चाहिए यदि वे इन चीजों को प्राप्त करना चाहते हैं (इब्रानियों 10:39)।

पौलुस विश्वास के बारे में अपनी बात हबक्कूक 2: 2.4 के एक उद्धारण से शुरू करता है। । इन पदों में, हबक्कूक परमेश्वर से पूछता है कि वह क्यों बुरे लोगों को अच्छे लोगों को चोट पहुँचाने देता है (हबक्कूक 1: 12-17)। हबक्कूक और उसके लोग पीड़ित हैं। इसलिए, वे चाहते हैं कि परमेश्वर उन्हें चोट पहुँचाने वालों को तुरंत दण्ड दे। परमेश्वर हबक्कूक से प्रतिज्ञा करता है कि वह लोगों की मदद करेगा। परन्तु लोगों को धीरज रखना चाहिए (हबक्कूक 2: 2.4)। हबक्कूक और उसके लोग प्रतिज्ञा पूरा होने से पहले के समय में रहते हैं। उसी तरह, हम ऐसे समय में रहते हैं जब हमें परमेश्वर की प्रतीक्षा करनी चाहिए कि वह हमारे लिए अपनी सभी प्रतिज्ञाओं को पूरा करे। परमेश्वर हबक्कूक से प्रतिज्ञा करता है: "क्योंकि अब बहुत ही थोड़ा समय रह गया है, जब कि आने वाला आएगा और देर न करेगा, (इब्रानियों 10: 37; हबक्कूक 2: 3)। यह संदेश वास्तव में यीशु के बारे में है। यीशु वह है जो आता है। तब, क्या यीशु वास्तव में अपने आने में देरी करता है और अपने वादों को हमसे दूर कर देता है? बिल्कुल नहीं! यीशु पहले ही हमारे निमित मरने के लिए आया था (इब्रानियों 9 : 15-26)। वह निश्चय ही ठीक समय पर फिर आएगा, (इब्रानियों 9 : 27, 28; इब्रानियों 10: 25)। परमेश्वर हबक्कूक से यह भी कहता है: "मेरा धर्मी जन विश्वास से जीवित रहेगा," (इब्रानियों 10: 38)। पौलुस यही बात रोमियों 1: 17 और गलातियों 3:11 में कहता है। रोमियों 1 सहायक है क्योंकि यह कहता है कि "विश्वास से धर्मी जन जीवित रहेगा।" (रोमियों 1: 17)। यह पद हमें दिखाता है कि परमेश्वर अपनी दया से हमें बचाता है। उसका विश्वास उसके प्रति निष्ठावान बनाता है। क्योंकि परमेश्वर हमारे साथ अपनी प्रतिज्ञाओं को पूरा करता है (2 तीमुथियुस 2: 13), हम उसके प्रति वफादार रहते हैं।