---
title:  इन अंतिम दिनों में
date:   09/01/2022
---

पौलुस जानता है कि वह "अन्तिम दिनों" में जी रहा है (इब्रानियों 1:2)। “अन्तिम दिनों" शब्दों से पौलुस का क्या अर्थ है? बाइबल भविष्य के बारे में दो तरह से बात करती है: (1) "अन्तिम दिन" और (2) "अन्त का समय।" ये शब्द एक ही बात नहीं दिखाते हैं। पुराने नियम के लेखकों ने कल या भविष्य के समय के बारे में बात करने के लिए "अन्तिम दिनों" शब्दों को लिखा था (पढ़ें, व्यवस्थाविवरण 4: 30, 31; यिर्मयाह 23 : 20)। दानिय्येल “अन्त के समय" शब्दों का प्रयोग पृथ्वी पर इतिहास के अंत को दिखाने के लिए करता है (दानिय्येल 8:17; दानिय्येल 12:4)।

`पढ़ें गिनती 24: 14 -19 और यशायाह 2: 2, 3। परमेश्वर भविष्य में अपने लोगों के लिए क्या करने की प्रतिज्ञा करता है?`

पुराने नियम के लेखक घोषणा करते हैं कि परमेश्वर अपने लोगों के पास एक राजा भेजेगा। यह राजा उनके शत्रुओं का नाश करेगा (पढ़ें, गिनती 24: 14-19)। पृथ्वी पर विभिन्न देशों और परिवार समूहों के लोग इस राजा की खोज करेंगे। उनकी खोज उन्हें इस्राएल तक ले जाएगी (पढ़ें, यशायाह 2: 2, 3)। पौलुस कहता है कि यीशु ने इन सभी वादों को पूरा किया। यीशु ने शैतान को हराया। तब उसने सारी पृथ्वी के लोगों को अपने पास बुलाया (कुलुस्सियों 2: 15; यूहन्ना 12: 32)। इसलिए, ये वादे हमें दिखाते हैं कि "अन्तिम दिन" शुरू हो चुके हैं।

हमारे आध्यात्मिक पिता विश्वास में मर गए। उन्होंने अपने समय में परमेश्वर के वादों को होते हुए नहीं देखा। परन्तु हम देख सकते हैं कि कैसे यीशु ने परमेश्वर द्वारा इस्राएल से किए गए वादों को पूरा किया।

आइए हम उन बातों के बारे में कुछ और सोचें जो परमेश्वर पिता ने प्रतिज्ञा की हैं। परमेश्वर ने अपने बच्चों को मरे हुओं में से जगाने की प्रतिज्ञा की थी (1 थिस्सलुनीकियों 4: 15, 16)। परमेश्वर ने इस प्रतिज्ञा को पूरा करना शुरू किया जब यीशु मरे हुओं में से उठा (1 कुरिन्थियों 15: 20; मत्ती 27: 51-53)। परमेश्वर ने पृथ्वी पर सब कुछ नया बनाने की भी प्रतिज्ञा की है (यशायाह 65: 17)। उसने उस वादे को निभाना शुरू किया जब उसने हमारे आत्मिक जीवन को नया बनाया (2 कुरिन्थियों 5: 17; गलातियों 6: 15)। परमेश्वर प्रतिज्ञा करता है कि उसका राज्य पृथ्वी पर अंतिम राज्य होगा (दानिय्येल 2: 44)। उसने इस राज्य को शुरू किया जब उसने हमें शैतान से मुक्त किया और यीशु को हमारा राजा बनाया (मत्ती 12: 28-30; लूका 10 : 18-20)। यह प्रतिज्ञा उन कार्यों की शुरुआत मात्र है जो परमेश्वर करेगा। परमेश्वर दूसरे आगमन पर उन कामों को पूरा करेगा जो उसने करना शुरू किया था जब यीशु पहली बार पृथ्वी पर आया था।

`उन सभी वादों को देखें जो परमेश्वर ने अतीत में किए और रखे। इन वादों को परमेश्वर ने किस प्रकार पूरा किया है जिससे हमें परमेश्वर पर भरोसा करने में मदद मिलनी चाहिए ताकि भविष्य में उनके वादों को पूरा किया जा सके जो कि नहीं हुए हैं?`