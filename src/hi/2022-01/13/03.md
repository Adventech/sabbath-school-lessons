---
title:  यौन पाप और पैसे के लिए प्यार
date:   21/03/2022
---

`पढ़ें इब्रानियों 13:4, 5; लूका 16: 10-18; 1 कुरिन्थियों 5:1; इफिसियों 5: 3.5; और कुलुस्सियों 3:5. इन आयतों में हम किन दो बुरी बातों के बारे में पढ़ते हैं?`

पौलुस अपने पाठकों को यौन पापों और पैसे के प्यार के खिलाफ चेतावनी देता है। ये दोनों पाप एक दूसरे के प्रति हमारे प्रेम को नष्ट कर देते हैं। मसीही लेखकों और गैर-मसीही लेखकों दोनों ने यौन पापों और लालची हृदय के बीच एक संबंध को देखा।

इब्रानियों 13: 4, 5 में, पौलुस कहता है कि मसीहियों को विवाह का सम्मान करना चाहिए। हमें यह दिखाने के लिए कुछ नहीं करना चाहिए कि विवाह महत्त्वपूर्ण नहीं है। हमें अपने पति या पत्नी को धोखा नहीं देना चाहिए। हमें बिना किसी अच्छे कारण के तलाक नहीं लेना चाहिए (मत्ती 19: 9) से तुलना करें। विवाह के बाहर हमारा कोई भी यौन संबंध गलत है (1 कुरिन्थियों 59-11; 1 कुरिन्थियों 6:9, 10; इफिसियों 5:5; 1तीमुथियुस 1:9, 10; प्रकाशितवाक्य 21: 8; प्रकाशितवाक्य 22: 15)। नए नियम के समय में यूनानियों और रोमियों के बीच, यौन (सेक्स) के नियम बाइबल द्वारा सिखाए गए नियमों से कहीं अधिक भिन्न थे। रोमन पुरुषों को अपनी पत्नियों को धोखा देने की अनुमति थी यदि वे अपनी धोखाधड़ी को गुप्त रख सकें। पौलुस ने चेतावनी दी है कि परमेश्वर धोखेबाजों का न्याय करेगा। इसलिए, मसीहियों को विवाह के बारे में रोमन नियमों का पालन नहीं करना चाहिए।

पैसे के लिए प्यार पौलुस के समय में रोमियों के बीच एक और भयानक पाप था। एक अन्य पत्र में, पौलुस कहता है कि यही प्रेम सभी बुराइयों का कारण है (1तीमुथियुस 6:10)।

तब, मसीही इस बुराई के खिलाफ कैसे लड़ते हैं? पौलुस हमें अपने कई पत्रों में इसका उत्तर देता है। सबसे पहले, मसीहियों को उनके पास मौजूद चीजों से "खुश" होना चाहिए पढ़ें, (इब्रानियों 13; 5; 2 कुरिन्थियों 9: 8; फिलिप्पियों 4: 11, 12)। मसीहियों को परमेश्वर की इस अद्भुत प्रतिज्ञा पर भी विश्वास करना चाहिए और उस पर भरोसा करना चाहिए: “मैं तुझे कभी न छोडूंगा और न कभी तुझे त्यागूंगा," (इब्रानियों 13: 5)। परमेश्वर ने बाइबल के इतिहास में अपने लोगों को यह प्रतिज्ञा कई बार दी (उत्पत्ति 28:15; व्यवस्थाविवरण 31: 6, 8; यहोशू 1:5; 1 इतिहास 28: 20)। परमेश्वर आज हम से यह प्रतिज्ञा करता है। हमें इस वचन का उत्तर इस गीत के शब्दों के साथ देना चाहिए: “यहोवा मेरी ओर है, मैं न डरूँगा। मनुष्य मेरा क्या कर सकता है?" (भजन संहिता 118:6)। भजन 118 का लेखक हमें ऐसे समय में परमेश्वर पर अपना भरोसा दिखाता है जब लोग उसे हानि पहुँचाते हैं और उसे गहरा दुख पहुँचाते हैं।

`यौन पापों और पैसे के लिए प्यार से खुद को बचाने के लिए हम क्या कर सकते हैं?`