---
title:  एक-दूसरे से प्रेम करते रहो
date:   19/03/2022
---

### इस सप्ताह के पाठ के लिए पढ़ें
इब्रानियों 13 : 1, 2; इब्रानियों 13: 4, 5; रोमियों 12: 13; लूका 16: 10-18; इब्रानियों 13: 7-17; इब्रानियों 13: 10- 14; मार्क 8: 34.

> <p>याद वचन</p>
> “भाईचारे की प्रीति बनी रहे," (इब्रानियों 13:1)।

इब्रानियों के माध्यम से, पौलुस कहता है कि हम यीशु के परिवार से संबंधित हैं। इब्रानियों ने हमें बताया कि यीशु हमारे बड़े भाई हैं वह हमारे महायाजक, या मुख्य धार्मिक अगुआ भी है। वह हमारा राजा भी है। हमारे याजक-राजा के रूप में, "क्योंकि पवित्र करने वाला और जो पवित्र किये जाते हैं, सब एक ही मूल से हैं; इसी कारण वह उन्हें भाई कहने से नहीं लजाता।" (इब्रानियों 2:11)। यीशु का कार्य हमें दिखाता है कि वह हमसे बड़े भाई के समान प्रेम करता है। उसके प्रेम के कारण हमें एक दूसरे से प्रेम करना चाहिए। हमें भी एक दूसरे के लिए वही करना चाहिए जो यीशु ने हमारे लिए किया। इसलिए पौलुस हमसे कहता है: "भाईचारे की प्रीति बनी रहे," (इब्रानियों 13:1)।

हम इस प्यार को कैसे दिखाते हैं? पौलुस हमें बताता है: "और प्रेम, और भले कामों में उसकाने के लिए हम एक दूसरे की चिंता किया करें," (इब्रानियों 10: 24, 25; इब्रानियों 12:15-17)। अध्याय 13 में, पौलुस हमें इस प्रेम के बारे में और बताता है। जब हम यीशु के प्रेम के समान प्रेम करते हैं, तो हमः (1) लोगों की सहायता करेंगे (इब्रानियों 13:2); (2) बंदियों और पीड़ितों से भेंट करना (इब्रानियों 13: 3); (3) लालची न होना (इब्रानियों 13: 5, 6); (4) और हमारे अगुवों की आज्ञा का पालन करें (इब्रानियों 13: 7-17)। अंत में, पौलुस अपने पाठकों से उसके लिए प्रार्थना करके अपना प्रेम दिखाने के लिए कहता है (इब्रानियों 13:18, 19)।

_सब्त, मार्च 26 की तैयारी के लिए इस सप्ताह के पाठ का अध्ययन करें।_