---
title:  वे जो फिर से परमेश्वर के पास नहीं आ सकते
date:   07/02/2022
---

`इब्रानियों 6: 4-6 की तुलना इनसे करें- मत्ती 16: 24; रोमियों 6: 6; गलातियों 2: 20; गलातियों 5: 24; और गलातियों 6: 14। ये पद हमारे यीशु को सूली पर चढ़ाने या वहाँ हमारे पुराने जीवन को कीलों से ठोकने की बात करते हैं। कुछ पद हमारे क्रूस को उठाने की बात करते हैं। ये सभी शब्द चित्र हमें क्या दिखाते हैं? यीशु को फिर से सूली पर चढ़ाने का क्या मतलब है?`

जब लोग "यदि वे भटक जाएँ तो उन्हें मन फिराव के लिए फिर नया बनाना अन्होना है;" (इब्रानियों 6:6)। शब्द "अन्होना" कुछ ऐसा दिखाता है जो परमेश्वर के लिए करना संभव नहीं है। परमेश्वर उन लोगों को नहीं बचा सकता जो उससे दूर हो जाते हैं। क्यों? “क्योंकि वे परमेश्वर के पुत्र को अपने लिए फिर क्रूस पर चढ़ाते हैं और प्रगट में उस पर कलंक लगाते हैं।" (इब्रानियों 6:6)। पौलुस चाहता है कि हम देखें कि हम केवल यीशु के द्वारा ही बचाए जा सकते हैं (प्रेरितों के काम 4: 12)। यदि हम यीशु से फिरते हैं, तो हमें बचाया नहीं जा सकता।

जब हम “परमेश्वर के पुत्र को फिर क्रूस पर चढ़ाते हैं" (इब्रानियों 6:6), तो हम क्या कर रहे हैं? यह शब्द चित्र हमें यह देखने में मदद करता है कि जब हम यीशु से फिरते हैं तो हम यीशु के साथ अपने व्यक्तिगत संबंध के साथ क्या करते हैं। इस विचार को बेहतर ढंग से समझने में हमारी मदद करने के लिए, पीलातुस के दरबार में यीशु के बारे में सोचें। यहूदी नेता यीशु को सूली पर चढ़ाने के लिए पीलातुस पर क्यों चिल्लाते हैं? नेता यीशु से डरते हैं। वे यीशु को एक शक्तिशाली शत्रु और उनकी योजनाओं के लिए एक खतरे के रूप में देखते हैं। इसलिए, ये नेता चाहते हैं कि यीशु मर जाए। उसी तरह, जो व्यक्ति अपने जीवन को नियंत्रित करना चाहता है, वह यीशु और उसके सुसमाचार को एक खतरे के रूप में देखता है। यीशु हमें अपना क्रूस उठाने के लिए कहता है (मत्ती 16: 24)। हम अपना क्रूस तभी उठा सकते हैं जब हम अपनी पुरानी जीवन शैली को छोड़ दें। तब, हम पौलुस के साथ कह सकते हैं, "मैं संसार की दृष्टि में क्रूस पर चढ़ाया गया हूँ," (गलातियों 6: 14)। इसलिए, यदि हम मसीही विश्वासियों के रूप में जीना चाहते हैं, तो हमें पहले स्वयं को "मरना" होगा (रोमियों 6:6; गलातियों 5:24)। "मरना" हमें दिखाता है कि हमें अपने पुराने विचारों और व्यवहार से फिरने की जरुरत है। तब हम उस नए जीवन का आनंद ले सकते हैं जिसे परमेश्वर हमें देना चाहता है (रोमियों 6:1-11)।

यीशु और हमारे जीवन के पुराने तरीके के बीच की लड़ाई मृत्यु की लड़ाई है (रोमियों 8: 7, 8; गलतियों 5: 17)। हम एक लड़ाई के बाद यह युद्ध नहीं जीतते हैं। इब्रानियों 6: 6 में, पौलुस हमें किसी ऐसे व्यक्ति को नहीं दिखाता है जो कभी-कभी इस लड़ाई में असफल हो जाता है। पौलुस हमें किसी ऐसे व्यक्ति को दिखाता है जो यीशु को उद्धारकर्ता के रूप में स्वीकार करने के बाद उससे दूर हो जाता है (इब्रानियों 6:4, 5)। यह व्यक्ति तय करता है कि यीशु उसके पुराने जीवन के लिए खतरा है। इसलिए, वह यीशु के साथ अपनी मित्रता को "मार" देता है। लेकिन आशा है। जब तक व्यक्ति यीशु से पूरी तरह से नहीं हटता, तब तक उसे बचाया जा सकता है।