---
title:  मांस और लहू हमारे समान
date:   18/01/2022
---

इब्रानियों का कहना है कि यीशु इंसान बना। एक मनुष्य के रूप में, यीशु हमारी सहायता कर सकता है और हमारे लिए मर सकता है (इब्रानियों 2: 9, 14-16; इब्रानियों 10:5-10)। यह बाइबल सत्य उस योजना का सबसे महत्त्वपूर्ण हिस्सा है जिसे परमेश्वर ने हमें बचाने के लिए बनाया था। बाइबल की यह सच्चाई हमें हमेशा की जिंदगी की एकमात्र आशा भी देती है।

`पढ़ें मत्ती 16: 17; गलातियों 1:16; 1 कुरिन्थियों 15: 50; और इफिसियों 6: 12. ये पदस्थल मानवीय दुर्बलता की बात करते हैं। पापियों के रूप में हममें कुछ कमजोरियाँ क्या हैं?`

"मांस और लहू" (इफिसियों 6: 12) पापियों और उनकी कमजोरियों के लिए एक शब्द चित्र है। पापियों के रूप में, हम आत्मिक बातों को उस रूप में नहीं समझते जैसा हमें समझना चाहिए (मत्ती 16:17; गलतियों 1: 16)। पाप के कारण हम भी मरते हैं (1 कुरिन्थियों 15:50)। इब्रानियों का कहना है कि यीशु को "सब बातों में" उसके भाइयों के समान बनाया गया था (इब्रानियों 2:17)। ये शब्द हमें दिखाते हैं कि यीशु पूरी तरह से इंसान बन गया। यीशु न केवल मानव दिखता था। वह वास्तव में हमारे जैसा ही इंसान था।

परन्तु इब्रानियों का यह भी कहना है कि यीशु हमसे भिन्न था: यीशु ने पाप नहीं किया (इब्रानियों 4: 15)। यीशु “पवित्र है। वह अच्छा है। उसने कभी कुछ गलत नहीं किया" (इब्रानियों 7: 26)। पापियों के रूप में, हमारा हृदय दुष्ट है। हम जन्म से पाप के दास हैं। पौलुस कहता है, "व्यवस्था तो आत्मिक है, परन्तु मैं शारीरिक और पाप के हाथ बिका हुआ हूँ।" (पढ़ें, रोमियों 7: 14; रोमियों 7 : 15-20)। यीशु हमारे उद्धारकर्ता के रूप में आया। उसने हमारे पापों के लिए स्वयं को परमेश्वर को अर्पित कर दिया। "वह पवित्र है। उसमें कोई पाप नहीं है। वह शुद्ध है [साफय दोषरहित]" (इब्रानियों 7: 26-28)

अब परमेश्वर हमें क्षमा कर सकता है और हमें स्वीकार कर सकता है क्योंकि यीशु ने एक आज्ञाकारी जीवन जिया और फिर अपने आप को हमारे पापों के लिए बलिदान कर दिया (इब्रानियों 2: 14-17)। यीशु नयी वाचा में वादों को भी पूरा करता है। वह अपनी व्यवस्था हमारे हृदयों में लिखता है (इब्रानियों 8: 10)। वह हमें पवित्र जीवन जीने की शक्ति देता है। यीशु ने हमारे लिए भी शत्रु को हराया। यीशु ने हमें पाप से मुक्त किया। वह हमें हमारे जीवन में पाप पर अधिकार देता है। अब हम "जीवते परमेश्वर की सेवा" कर सकते हैं (इब्रानियों 9: 14)। हाँ, यीशु ने शैतान और पाप को हराया। लेकिन शैतान के नाश होने से पहले हमें कुछ समय का इंतजार करना चाहिए। शैतान हमेशा के लिए नष्ट हो जाएगा जब परमेश्वर न्यायी के रूप में अपना अंतिम कार्य समाप्त कर देगा (प्रकाशितवाक्य 20: 1-3,10)।

`यीशु ने हमें पाप के खिलाफ युद्ध जीतने में मदद करने का वादा किया है। तो, हम पाप के खिलाफ क्यों लड़ते हैं और असफल होते हैं? हम क्या गलत कर रहे हैं? हम वह जीवन कैसे जी सकते हैं जो यीशु हमारे लिए चाहता है?`