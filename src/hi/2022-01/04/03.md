---
title:  उन्हें भाई कहने से वह लजाता नहीं
date:   17/01/2022
---

यीशु हमें अपना भाई और बहन कहने में लज्जित नहीं होता (इब्रानियों 2:11)। यीशु परमेश्वर के साथ एक है। लेकिन उसने हमसे इतना प्यार किया कि उसने हमें स्वर्ग में अपने परिवार का हिस्सा बना लिया। इस प्रेम की तुलना उस सार्वजनिक शर्म से करें जिसे मसीहियों ने अपने समुदायों में सहा (इब्रानियों 10: 33)।

`इब्रानियों 11: 24-26 में मूसा के बारे में पढ़ें। मूसा ने जो निर्णय लिए वे हमें कैसे दिखाते हैं कि यीशु ने हमारे लिए क्या किया?`

मूसा को “फिरौन की [मिस्र के राजा] की बेटी का पुत्र कहा गया" (इब्रानियों 11:24)। मूसा उस समय पृथ्वी पर सबसे शक्तिशाली राज्य में एक शक्तिशाली व्यक्ति था। मूसा को सबसे अच्छी शिक्षा और सैन्य प्रशिक्षण मिला। स्तिफनुस हमें बताता है, “मिस्न के लोगों ने मूसा को वह सब कुछ सिखाया जो वे जानते थे। उसने जो कुछ कहा और किया, उसमें वह (शक्तिशाली था" (प्रेरितों के काम 7:22)। एलेन जी. व्हाइट का कहना है कि मूसा “मिस्र की सेना में सैनिकों का पसंदीदा नेता" था। फिरौन अपने दत्तक पोते मूसा से भी प्रेम करता था। एलेन व्हाइट हमें बताती है कि फिरौन "मूसा को उसके बाद राजा बनाना चाहता था” (पढ़ें, Patriarchs and Prophets, पेज 245)। मूसा ने यह सारा सम्मान और प्रसिद्धि तब छोड़ दी जब उसने परमेश्वर के लोगों का हिस्सा बनने का चुनाव किया। इस्राएली दास थे। उनकी कोई शिक्षा नहीं थी। वे बिल्कुल भी शक्तिशाली लोग नहीं थे।

`परमेश्वर हमसे क्या चाहता है? पढ़ें, मत्ती 10: 32, 33; 2 तीमु० 1: 8, 12; एवं इब्रा० 13 : 12-15.`

मसीहियों को बहुत कष्ट हुआ। वे सार्वजनिक रूप से आहत और शर्मिंदा थे। इसलिए, वे यीशु के लिए शर्मिन्दा महसूस करने लगे। अब, पौलुस मसीहियों को चेतावनी देता है कि वे "उसे (यीशु को) फिर क्रूस पर कीलों से ठोंकने, और सब के साम्हने उसे लज्जित करने" के खतरे में हैं (इब्रानियों 6:6)। इसलिए, पौलुस अपने पाठकों को यीशु पर भरोसा करते रहने के लिए कहता रहता है (इब्रा० 4: 14; इब्रा० 10: 23).

परमेश्वर चाहता है कि हम यीशु को अपना परमेश्वर और अपने भाई के रूप में स्वीकार करें। हमारे उद्धारकर्ता के रूप में, यीशु ने हमारे पापों के लिए दंड का भुगतान किया। हमारे भाई के रूप में, यीशु हमें दिखाता है कि हमें कैसे जीना चाहिए। परमेश्वर ने हमें "उसके पुत्र के समान होने के लिए बनाया है। ताकि वह बहुत भाइयों में पहिलौठा ठहरे," (रोमियों 8: 29)।

`यीशु ने वही करना चुना जो हमें अपना भाई और बहन बनाने के लिए आवश्यक था। उसका निर्णय हमें हमारे लिए उसके अद्भुत प्रेम के बारे में क्या सिखाता है?`