---
title:  भाई हमारे उदाहरण के रूप में
date:   20/01/2022
---

यीशु के मानव बनने और मनुष्य के रूप में जीने का एक और कारण हमारा उदाहरण होना था। यीशु ही एकमात्र है जो हमें जीने का सही मार्ग दिखा सकता है।

`इब्रानियों 12: 1-4 पढ़ें। इन पदों में, पौलुस ने मसीही जीवन की तुलना एक दौड़ से की है। पौलुस कैसे बतलाता है कि हमें इस दौड़ में भाग लेना चाहिए?`

इन पदों में, यीशु उन लोगों की लंबी सूची में अंतिम नाम है जो हमें विश्वास दिखाते हैं। पौलुस कहता है कि यीशु “हमारे विश्वास का अगुवा है, और वही हमारे विश्वास को पूरा करता है" (इब्रानियों 12:2)। “लीडर" के रूप में लिखा गया शब्द ग्रीक शब्द "आर्चेगोस" से आया है। "आर्चेगोस" को "अग्रणी" के रूप में भी लिखा जा सकता है। यीशु उस दौड़ का अग्रदूत है जिसमें हमें मसीहियों के रूप में चलना चाहिए। यीशु हमें रास्ता दिखाने के लिए हमारे आगे-आगे दौड़ता है। इब्रानियों 6: 20 में कहा गया है कि यीशु हमारे आगे-आगे चलकर हमारे लिए परमेश्वर के पास जाने का मार्ग बना। शब्द "वह जो हमारे विश्वास को पूरा करता है" हमें सिखाता है कि यीशु ने ईश्वर में सबसे मजबूत विश्वास दिखाया। इब्रानियों 12: 1-4 हमें यह भी सिखाता है यीशु ही पहला व्यक्ति है जिसने सफलता के साथ दौड़ लगाई। यीशु हमें दिखाता है कि विश्वास से जीना क्या है।

इब्रानियों 2: 13 में, पौलुस यशायाह 8: 17, 18 से शब्द लिखता है। यशायाह के इन पदों में, यीशु अपने पिता से बात करता है: “और वह फिर कहता है, मैं अपना भरोसा परमेश्वर पर रखूगा।' दूसरी बार उसने कहा। 'यहाँ मैं उन बच्चों के साथ हूँ जो परमेश्वर ने मुझे दिए हैं" (पढ़ें, इब्रा० 2: 13; यशा० 8: 17, 18).

यशायाह ये शब्द उत्तरी इस्राएल और सीरिया के राजाओं के अपनी सेना में शामिल होने से ठीक पहले कहता है। साथ में, इन राजाओं ने यहूदा के राज्य में जबरदस्ती प्रवेश करने की योजना बनाई (यशायाह 7: 1, 2)। यशायाह ने इस समय परमेश्वर में विश्वास दिखाया। परन्तु राजा आहाज ने परमेश्वर में कोई विश्वास नहीं दिखाया (2 राजा 16:5-18)। परमेश्वर ने आहाज को अपने पुत्र के रूप में रक्षा करने का वचन दिया। परमेश्वर का कहना है कि आहाज उससे यह दिखाने के लिए एक संकेत मांग सकता है कि परमेश्वर अपनी प्रतिज्ञा पूरी करेगा। आहाज ने मना कर दिया। आहाज अश्शूर के राजा तिग्लत-पिलेसेर के पास दूतों को एक संदेश के साथ भेजता है: “मैं तुम्हारा दास और तुम्हारा पुत्र हूँ" (2 राजा 16:7)। कितना दु:खद ! आहाज अपने शत्रु का पुत्र बनना चाहता है न कि परमेश्वर का पुत्र।

यीशु आहाज से अलग है। यीशु ने परमेश्वर और उसकी प्रतिज्ञाओं पर अपना भरोसा रखा। परमेश्वर यीशु से प्रतिज्ञा करता है कि वह उसके शत्रुओं को अपने वश में कर लेग। (इब्रानियों 1: 13; इब्रानियों 10: 12, 13)। परमेश्वर हमसे वही वादा करता है। हमें भी परमेश्वर पर विश्वास करने की आवश्यकता है, ठीक वैसे ही जैसे यीशु ने किया था (रोमियों 16:20)।