---
title:  पौलुस, यीशु मसीह का कैदी
date:   28/12/2025
---

फिलिप्पियों और कुलुस्सियों को कारागार पत्र कहा जाता है क्योंकि
ये पौलुस के कारागार में रहते हुए लिखे गए थे अन्य पत्र इफिसियों और
फिलेमोन हैं)। अधिकांश समीक्षक का मानना है कि ये पत्र पौलुस के रोम
में रहते हुए, लगभग ईस्वी सन् 60-62 में लिखे गए थे (प्रेरितों के काम
28:16 देखें)।

`इफिसियों 3: 1 और फिलेमोन 1 पढ़ें। पौलुस ने अपने
कारावास का वर्णन किस प्रकार किया है, इसका क्या महत्व है?`

पौलुस ने अपना जीवन यीशु मसीह की सेवा में समर्पित कर दिया है।
यदि उस सेवा में कैदी होना भी शामिल है, तो वह तैयार है। पौलुस स्वयं को
“जंजीरों में जकड़ा हुआ एक राजदूत" (इफिसियों 6: 20) बताता है। वह
मिशनरी यात्रओं पर रहा था, कलीसियाओं का निर्माण कर रहा था और प्रभु
के लिए कार्यकर्ताओं को प्रशिक्षित कर रहा था। उसने शायद पूछा होगा, “मैं
यहाँ क्यों हूँ जब मैं इन ज़ंजीरों के बिना इतना कुछ कर सकता था?" पौलुस
को बाद में भी कैद किया गया था, जब उसने 2 तीमुथियुस लिखा था, जिसे
एक पादरी पत्र माना जाता है। इसलिए नए नियम की कम से कम पाँच
पुस्तकें उसके जेल में रहते हुए लिखी गईं।

किसी भी जेल पत्र में पौलुस ने ठीक-ठीक उल्लेख नहीं किया है
कि उसे कहाँ कैद किया गया था; इसलिए, कुछ लोगों ने इफिसुस या
कैसरिया का सुझाव दिया है।

लेकिन बाइबल में ऐसा कोई प्रमाण नहीं है कि पौलुस को कभी
इफिसुस में कैद किया गया था। कैसरिया एक अधिक संभावित जगह लग
सकती है, सिवाय इसके कि इस शहर में पौलुस के जीवन को कोई स्पष्ट
खतरा नहीं है। हालाँकि, फिलिप्पियों के लिखे जाने तक वह खतरा निश्चित
रूप से मौजूद था (देखें फिलिप्पियों 1: 20, फिलिप्पियों 2: 17)।

यह पत्र हमें कुछ अन्य संकेत देता है कि पौलुस अपनी कैद के समय
कहाँ था। पहला, वहाँ एक किले के भीतर था। इसका अर्थ किसी प्रांतीय
गवर्नर के आधिकारिक निवास से हो सकता है, जैसे कि यरूशलेम में, जहाँ
पीलातुस ने यीशु की जाँच की थी (मत्ती 27 : 27, यूहन्ना 18: 33), और
कैसरिया में, जहाँ पौलुस को कैद किया गया था (प्रेरितों 23:35)। लेकिन
पौलुस स्पष्ट रूप से इस शब्द का प्रयोग किसी स्थान के लिए नहीं, बल्कि
लोगों के संदर्भ में करता है। वह कहता है कि " पूरा महल रक्षक"
सुसमाचार से परिचित हो गया था (फिलिप्पियों 1: 13)। रोम में, ये लगभग
चौदह हज़ार कुलीन सैनिक थे, जो सम्राट की रक्षा करते थे और उसके
कैदियों की रखवाली करते थे।

दूसरा, पौलुस "कैसर के घराने" (फिलिप्पियों 4: 22) के
विश्वासियों की ओर से भी शुभकामनाएँ भेजता है। यह दर्शाता है कि पौलुस
रोम में एक कैदी था और शाही घराने की सेवा करने वालों के संपर्क में था।

`हम जिस भी कठिन परिस्थिति में खुद को पाते हैं, उसका सर्वोत्तम
उपयोग कैसे करना सीखते हैं? ऐसा करना हमेशा आसान क्यों नहीं होता?`