---
title:  अतिरिक्त विचार
date:   02/01/2026
---

“परमेश्वर ने तुम्हें आत्मा के पवित्रीकरण और सत्य के
विश्वास के माध्यम से उद्धार के लिए चुना है। इसलिए दृढ़ रहो... यदि
तुम परमेश्वर की सेवा ईमानदारी से करोगे, तो तुम्हें पक्षपात और विरोध
का सामना करना पड़ेगा; लेकिन जब तुम अन्याय से पीड़ित हो तो क्रोधित
मत होओ प्रतिशोध मत लो। यीशु मसीह में अपनी निष्ठा को दृढ़ रखो।
अपना चेहरा चकमक पत्थर की तरह स्वर्ग की ओर रखो। दूसरों को
अपनी बात कहने दो, और अपने कार्य करने दो; मसीह की नम्रता और
दीनता में आगे बढ़ना तुम्हारा काम है। अपने कार्य को दृढ़ निश्चय के
साथ, हृदय की पवित्रता के साथ, अपनी पूरी शक्ति और सामर्थ्य के साथ,
परमेश्वर की भुजा पर निर्भर रहकर करो। तुम अपने कार्य के सच्चे और
उत्कृष्ट स्वरूप को शायद कभी नहीं जान पाओगे। अपने अस्तित्व का
मूल्य तुम केवल उस जीवन से ही माप सकते हो जो तुम्हें बचाने के लिए
दिया गया है।

"हर आत्मा जो मसीह में बढ़ रही है, उसके लिए ईमानदारी और लंबे
समय से जारी संघर्ष; क्योंकि अंधकार की शक्तियाँ आगे बढ़ने के मार्ग का
विरोध करने के लिए दृढ़ हैं। लेकिन जब हम अनुग्रह के लिए मसीह के
क्रूस की ओर देखते हैं, तो हम असफल नहीं हो सकते। उद्धारकर्ता का वादा
है, "मैं तुम्हें कभी नहीं छोडूंगा और न ही त्यागूँगा।” “मैं हमेशा तुम्हारे साथ
हूँ, यहाँ तक कि दुनिया के अंत तक।" "एलेन जी० व्हाइट, द० यूथ्स
इंस्ट्रक्टर में, 9 नवंबर, 1899।

**चर्चागत प्रश्नः**

`पौलुस को कई बार कैद किया गया, हमेशा अन्यायपूर्ण तरीके से।
जब आपके साथ अन्याय होता है तो आप कैसे प्रतिक्रिया देते हैं? ऐसे समय के लिए आप बाइबल के कौन से वादे सुझाव दे सकते हैं?`

`ईसाइयों के उत्पीड़न के बारे में, एक प्रारंभिक चर्च अगुआ, र्टुलियन
ने कहा, “जितनी बार हम तुम्हारे द्वारा कुचले जाते हैं, उतनी ही
अधिक हमारी संख्या बढ़ती है; मसीहियों का खून बीज है।" - अलेक्जेंडर रॉबटर्स और जेम्स डोनाल्डसन, संपादक,
एन्टे-नाइसीन फादर्स, खंड 3, (पीबॉडी, एमए: हेंड्रिकसन
पब्लिशर्स, इंक., 1999), पृष्ठ 55। साथ ही, कुछ स्थानों और
समयों पर उत्पीड़न ने चर्च के कार्य में बहुत बाधा डाली है। हम उन
लोगों का समर्थन कैसे कर सकते हैं जो अपने विश्वास के लिए
उत्पीड़न सहते हैं?`

`पौलुस द्वारा झेली गई कठिनाइयों के आलोक में इस सप्ताह के याद
वचन के बारे में सोचें। " सदैव आनन्दित रहो।" इसका क्या अर्थ है?
हमें यह कैसे करना चाहिए? आपका कोई प्रिय व्यक्ति बीमार है या
मर जाता है। आप अपनी नौकरी खो देते हैं। आप बहुत शारीरिक
पीड़ा में हैं। शायद इसे समझने की कुँजी यह पूछना है, “सदैव किस
बात में आनन्दित रहो?" अर्थात, चाहे हमारी स्थिति कैसी भी हो,
हम हमेशा किस बात में आनन्दित रह सकते हैं।`