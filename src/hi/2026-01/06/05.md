---
title:  मसीह का विश्वास
date:   04/02/2026
---

पौलुस के मुख्य बिंदु को नज़र अंदाज़ नहीं किया जाना चाहिए।
दमिश्क के रास्ते पर उसने एक अद्भुत आदान-प्रदान का अनुभव किया,
जहाँ उसने अपने पुराने, व्यवस्था-आधारित जीवन को स्वयं मसीह की
उपस्थिति के लिए त्याग दिया। “जिससे मैं मसीह को प्राप्त करूँ, और
उसमें पाया जाऊँ" (फिलिप्पियों 3: 8, 9)।

`“उसमें" अर्थात् मसीह में पाया जाना एक दिलचस्प
अभिव्यक्ति है। इफिसियों 1: 4, 2 कुरिन्थियों 5 21, कुलुस्सियों 2:
9,
और गलतियों 2: 20 पढ़ें। इन अंशों के आधार पर, आपको क्या
लगता है कि पौलुस इस विचार से क्या अभिप्राय रखता है?`

मसीह में होने के पौलुस के संदर्भ पर व्यापक रूप से चर्चा हुई है।
आश्चर्य की बात नहीं, शायद इसकी सबसे अच्छी व्याख्या स्वयं पौलुस ने
ही की है: “कि समयों के पूरे होने का ऐसा प्रबन्ध हो कि जो कुछ स्वर्ग में
है, और जो कुछ पृथ्वी पर है, सब कुछ वह मसीह में एकत्र करे"
(इफिसियों 1: 10)। शुरू से ही परमेश्वर का यही उद्देश्य रहा है। और
पौलुस स्पष्ट करता है कि यह कैसे होता है: “परन्तु उसी की ओर से तुम
मसीह यीशु में हो, जो परमेश्वर की ओर से हमारे लिये ज्ञान ठहरा अर्थात
धर्म, और पवित्रता, और छुटकारा " (1 कुरिंथियों 1 : 30)।

"मसीह में " होने का अर्थ है उद्धार की योजना में शामिल हर चीज़,
हमारी आध्यात्मिक बुद्धि (ज्ञान) के उदय से लेकर, विश्वास द्वारा धर्मी
ठहराए जाने (धार्मिकता), स्वर्ग की तैयारी (पवित्रीकरण), और अंततः
दूसरे आगमन पर महिमामंडन (मोचन) तक। उद्धार शुरू से अंत तक
मसीह का कार्य है। हमारे लिए और हममें। इस प्रकार, मसीह को प्राप्त
करके, हमारे पास वह सब कुछ है जिसकी हमें आवश्यकता है।

`फिलिप्पियों 3: 9 पढ़ें। पौलुस किन दो बातों में अंतर बताता है,
और इस अंतर को हमेशा याद रखना क्यों ज़रूरी है?`

जैसा कि पौलुस को एहसास हुआ, अपनी " धार्मिकता" होना असली
धार्मिकता नहीं है क्योंकि व्यवस्था जीवन नहीं दे सकती (गलतियों 3: 21,
22 देखें); केवल मसीह ही विश्वास के द्वारा जीवन दे सकता है। और कोई
भी विश्वास नहीं। आखिरकार, शैतान भी विश्वास करते हैं और काँपते हैं
(याकूब 2: 19)। एकमात्र उद्धारक विश्वास " मसीह का विश्वास" है।

केवल उसके विश्वास ने ही पूरी तरह से आज्ञा मानी है और आज्ञा मान
सकता है। (विश्वास के लिए यूनानी शब्द, पिस्टिस, का अर्थ भी विश्वास
योग्यता है। इसलिए, यदि हम मसीह में हैं और वह हम में रहता है
(गलतियों 2 : 20), तो हम उस पर अपने विश्वास के माध्यम से उसके
विश्वास से जीते हैं।