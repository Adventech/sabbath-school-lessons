---
title:  जो चीजे मायने रखती हैं
date:   03/02/2026
---

जैसा कि कल के अध्ययन में बताया गया था, जिन बातों ने पहले
पौलुस को घमंडी बनाया था, वे वास्तव में विश्वास में बाधाएँ थीं क्योंकि
उन्होंने उसे मसीह की आवश्यकता के प्रति अंधा कर दिया था। पौलुस
विश्वास से पहले अपने आध्यात्मिक बही खाते का वर्णन करने के लिए
व्यापार, लाभ और हानि की भाषा का उपयोग करता है। हालाँकि हम इसके
बारे में ज़्यादा सोचना पसंद नहीं करते, लेकिन हर इंसान के पास एक
'आध्यात्मिक बही खाता" होता है। पहले, पौलुस का बही खाता उस समय
के यहूदी मूल्यों से मापा जाता था न कि यीशु द्वारा सिखाए गए बाइबिल के
मूल्यों से।

मन-परिवर्तन के बाद, उसका आध्यात्मिक बही खाता बहुत अलग
दिखने लगा क्योंकि उसके मूल्यों का पैमाना नाटकीय रूप से बदल गया,
यहूदी धर्म की "मुद्रा" से "स्वर्ग की मुद्रा" तक।

“जो स्वर्ग से उतरा है, वह स्वर्ग के बारे में बात कर सकता है, और
उन चीज़ों को सही ढंग से प्रस्तुत कर सकता है जो स्वर्ग की मुद्रा बनाती हैं,
जिस पर उसने अपनी छवि और उपरिलेख अंकित किया है। वह जानता है
कि वे लोग किस खतरे में हैं जिन्हें वह पतन से ऊपर उठाने और अपने
सिंहासन पर अपने से अलग स्थान दिलाने आया है। वह बेकार और
खतरनाक चीज़ों पर स्नेह लुटाने में उनके खतरे की ओर इशारा करता है।
वह मन को सांसारिक चीज़ों से हटाकर स्वर्गीय चीज़ों की ओर आकर्षित
करना चाहता है, ताकि हम समय, प्रतिभा और अवसर को पूरी तरह से व्यर्थ
चीज़ों पर बर्बाद न करें। " एलेन जी० व्हाइट, द ऐडवेंट रिव्यू एंड सब्त
हेराल्ड, 1 जुलाई, 1890।

पहली सदी के यहूदी धर्म की दुनिया में, पौलुस एक तेज़ी से उभरता
हुआ सितारा था, जब तक कि दमिश्क के रास्ते पर महिमावान यीशु को
देखकर अंधा हो जाने से (प्रेरितों के काम 9), उसकी आध्यात्मिक दृष्टि
ठीक हो गई, और वह स्पष्ट रूप से देखने लगा।

`यूहन्ना 9 एक और अंधे व्यक्ति की कहानी बताता है जिसने यीशु को
स्पष्ट रूप से देखा। यीशु ने कहा कि वह इस दुनिया में इसलिए आया
'ताकि जो नहीं देखते वे देख, और जो देखते हैं वे अंधे हो जाएँ' (यूहन्ना 9 :
39)। इस सिद्धांत को आप अपने जीवन में कैसे लागू कर सकते हैं?`

स्वर्ग और नई पृथ्वी पर अनंत जीवन से ज़्यादा मूल्यवान और क्या हो
सकता है? फिर भी सांसारिक मूल्य बहुत से लोगों को इस वास्तविकता से
अंधा कर देते हैं। यहाँ मूल्यवान चीज़ों (देखें मत्ती 13: 22; लूका 4 : 5, 6;
1 यूहन्ना 2: 16) और स्वर्ग के मूल्यवान चीज़ों मसीह की समानता और
बचाई गई आत्माओं के बीच एक अंतर्निहित प्रतिस्पर्धा है।

`संसार हमें आध्यात्मिक सच्चाइयों और वास्तव में महत्वपूर्ण चीज़ों से
अंधा कर सकता है। जो वास्तव में महत्वपूर्ण है, उस पर अपनी नज़रें केंद्रित
रखने की कुंजी क्या है?`