---
title:  बस एक बात मसीह को जानना
date:   05/02/2026
---

`फिलिप्पियों 3: 10-16 पढ़ें। इस अंश में पौलुस ने कौन-से
मुख्य बिंदु बताए हैं?`

निश्चय ही मसीह को जानने से ज़्यादा महत्वपूर्ण कुछ नहीं है, जो
अंततः यह गारंटी देता है कि वह हमें जानेगा और पिता के सामने हमें
स्वीकार करेगा (देखें मत्ती 7:21-23; मत्ती 10:32, 33)। हम उसे कैसे
जानते हैं? उसके लिखित वचन के माध्यम से उसे पढ़कर और उसके
अनुसार जीकर। हम उसे आमने-सामने नहीं जान सकते जैसे शिष्यों ने
जाना। लेकिन दिलचस्प बात यह है कि उस ज्ञान के बावजूद, वे उसके
वचनों को समझने में असफल रहे, जो इस बात पर ज़ोर देता है कि हमें
मार्गदर्शन के लिए पवित्र आत्मा की आवश्यकता है (देखें यूहन्ना 16:13)।
जितना ज़्यादा हम उसे जानते हैं, उतना ही हम उसके करीब आते हैं, क्योंकि
हम “उसके पुनरुत्थान की शक्ति " (फिलिप्पियों 3 : 10) का अनुभव
करते हैं, जो हमें “जीवन के नएपन" (रोमियों 6:4 की ओर ले जाता है।

यीशु के करीब आने का एक और तरीका है " उसके दुखों की
संगति” (फिलिप्पियों 3 : 10) | हर परीक्षा, हर दर्दनाक अनुभव, हमें यह
जानने और उसकी सराहना करने में मदद करता है कि यीशु ने हमारे लिए
क्या सहा, और साथ ही उसे और उसकी इच्छा को और स्पष्ट रूप से
समझने में भी मदद करता है।

तीसरा तरीका जिससे हम करीब आते हैं, वह है " निशाने की ओर"
आगे बढ़ना (फिलिप्पियों 3: 14)। वह निशाना क्या है? यह एक ऐसे शब्द
का अनुवाद है जिसका प्रयोग केवल नए नियम में यहाँ किया गया है
(स्कोपोस)। यह दौड़ की अंतिम रेखा और विजेता को दिए जाने वाले
पुरस्कार को संदर्भित करता है। पौलुस इसे "मसीह यीशु में परमेश्वर के
ऊपर बुलाए जाने का पुरस्कार" कहता है (फिलिप्पियों 3: 14)। जिस
प्रकार मसीह, अपनी मृत्यु और पुनरुत्थान के माध्यम से, स्वर्ग में ऊपर चढ़े,
उसी प्रकार परमेश्वर हमें भी वही स्वर्गीय पुरस्कार - अनन्त जीवन
करने के लिए आमंत्रित करता है।

स्पष्टतः, हमने अभी तक इसे प्राप्त नहीं किया है। हम पूर्णतः तब
तक सिद्ध नहीं होंगे जब तक हमारी " दीन-हीन देह" का रूप बदलकर
“अपनी महिमा की देह के अनुकूल बना देगा" (फिलिप्पियों 3: 21)।
परन्तु उसे जानकर और प्रतिदिन अपने जीवन में उसकी उपस्थिति को
आमंत्रित करके, हम हर संभव तरीके से यीशु के समान बनने के निशाने की
ओर बढ़ते हैं। पौलुस ने भी इसी "एक बात " पर ध्यान केंद्रित किया। दौड़
लगाने की तरह (देखें 1 कुरिंथियों 9:24-27), हम इस बात पर ध्यान नहीं
देते कि हम कहाँ रहे हैं या कौन हमारे पीछे है। हमारा एकमात्र ध्यान आगे
आने वाली चीज़ों पर है - वह स्वर्गीय पुरस्कार जो हमारी प्रतीक्षा कर रहा
है। यहाँ चित्र सजीव है: एक धावक का पूरा ध्यान निशाने पर, हर मांसपेशी
को ज़ोर लगाते हुए और अंतिम रेखा तक पहुँचने के लिए आगे की ओर
झुकते हुए।

`प्रभु के साथ चलते हुए, यह इतना महत्वपूर्ण क्यों है कि आप पीछे
मुड़कर न देखें कम से कम अपने पापों और असफलताओं को,
उसकी ओर देखें जिसका वादा अभी आपको मसीह में किया गया है?`