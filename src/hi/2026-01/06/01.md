---
title:  केवल मसीह में विश्वास
date:   31/01/2026
---

### इस सप्ताह के पाठ के लिए पढ़ें
फिलिप्पियों 3:1-16; रोमियो 2: 25-29; यूहन्ना 9: 1-39; इफिसियों 1: 4, 10; 1कुरिंथियों 9: 24-27।

> <p>याद वचन</p>
> “ताकि मैं उसको और उसके मृत्युंजय की समार्थ्य को, और
उसके साथ दुःखों में सहभागी होने के मर्म को जानूँ, और उसकी मृत्यु के
समानता को प्राप्त करूँ, कि मैं किसी भी रीति से मरे हुओं में से जी उठने के
पद तक पहुँचूँ' (फिलिप्पियों 3: 10, 11)।

हममें कुछ ऐसा है जो व्यवस्था के कर्मों के अलावा, केवल विश्वास
से उद्धार के बारे में संदेहास्पद बना रहता है। अर्थात, किसी कारण से, हम
सभी अपने कर्मों पर निर्भर रहते हैं, मानो वे हमारे उद्धार में वृद्धि कर सकते
हैं। पौलुस इस मुद्दे को एक प्रभावशाली तरीके से उन लोगों के खिलाफ एक
जोरदार वाद-विवाद में प्रस्तुत करता है जो इस बात पर ज़ोर देते हैं कि
खतना उद्धार के लिए ज़रूरी है।

इस संभावना से बचने के लिए कि कुछ लोग अपने खतना जैसे
कार्यों को अपने उद्धार में योगदान देने वाला न समझें, पौलुस स्पष्ट करता है
कि धार्मिकता मसीह की ओर से एक उपहार के रूप में है जो विश्वास से
आता है, व्यवस्था से नहीं। हालाँकि खतना आज कोई मुद्दा नहीं हो सकता
है, लेकिन जिस सिद्धांत पर यह चर्चा करता है वह निश्चित रूप से है।

प्रोटेस्टेंट धर्म-सुधार आंदोलन की शुरुआत भी इसी मुद्दे पर हुई थी :
मसीह के अनुयायी के अनुभव में विश्वास और कर्मों की भूमिका। अंततः,
मसीह ही हमारे लिए सब कुछ है, "हमारे विश्वास के कर्ता और सिद्ध करने
वाले" (इब्रानियों 12: 2)। अगर हमारी प्राथमिकताएँ सही जगह पर हैं, तो
हम परमेश्वर के प्रेम के आश्वासन के साथ जीएँगे और अभी भी उद्धार के
वादे का आनंद लेंगे, और वह भी " शरीर पर भरोसा न रखते हुए "
(फिलिप्पियों 3:3)।

सब्त, फरवरी 7 की तैयारी के लिए इस सप्ताह के पाठ का अध्ययन करें।