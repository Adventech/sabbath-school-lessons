---
title:  अतिरिक्त विचार
date:   06/02/2026
---

“जो एक मज़बूत, संतुलित चरित्र का निर्माण करना
चाहता है, जो एक संतुलित मसीही बनना चाहता है, उसे सब कुछ देना होगा
और मसीह के लिए सब कुछ करना होगा; क्योंकि उद्धारकर्ता विभाजित
सेवा स्वीकार नहीं करेगा। उसे प्रतिदिन आत्म-समर्पण का अर्थ सीखना
होगा। उसे परमेश्वर के वचन का अध्ययन करना होगा, उसका अर्थ
समझना होगा और उसके उपदेशों का पालन करना होगा। इस प्रकार वह
मसीही उत्कृष्टता के मानक तक पहुँच सकता है। दिन-प्रतिदिन परमेश्वर
उसके साथ काम करता है, उस चरित्र को परिपूर्ण बनाता है जो अंतिम
परीक्षा के समय खड़ा होना है। और प्रतिदिन विश्वासी मनुष्यों और स्वर्गदूतों
के सामने एक उत्कृष्ट प्रयोग कर रहा है, यह दिखाते हुए कि सुसमाचार
पतित मनुष्यों के लिए क्या कर सकता है। " - एलेनजी. व्हाइट, प्रेरितों के
कार्य, पृष्ठ 10 483.

“जो लोग दूल्हे के आने का इंतज़ार कर रहे हैं, उन्हें लोगों से कहना
चाहिए कि अपने परमेश्वर को देखो। दयालु ज्योति की अंतिम किरणें,
दुनिया को दिया जाने वाला दया का अंतिम संदेश, उनके प्रेममय चरित्र का
प्रकटीकरण है। परमेश्वर की संतानों को उनकी महिमा प्रकट करनी है।
अपने जीवन और चरित्र में उन्हें यह प्रकट करना है कि परमेश्वर की कृपा
ने उनके लिए क्या किया है।

“धार्मिकता के सूर्य का ज्योति अच्छे कार्यों में चमकना चाहिए
सत्य के वचनों और पवित्रता के कार्यों में। " - एलेन जी० व्हाइट, क्राइस्ट्स
ऑब्जेक्ट लेसन्स, पृष्ठ 415,416।

**चर्चागत प्रश्नः**

`प्रभु में आनन्दित होने के इस प्रश्न पर और अधिक विचार करें। ध्यान
दें कि यह आपकी परीक्षाओं में आनन्दित होने के लिए नहीं कह रहा
है (हालाँकि यह भी बाइबिल में है (बल्कि प्रभु में आनन्दित होने के
लिए कह रहा है। यह इतना महत्वपूर्ण क्यों है कि हम हमेशा अपने
सामने प्रभु को रखें, उनके भलाई, उसकी शक्ति, उसका प्रेम और
उसका उद्धार? जीवन की अपरिहार्य परीक्षाओं के बीच ऐसा करने से
आपको कैसे बहुत लाभ होगा?`

`ध्यान दें कि उपरोक्त उदारण हमारे द्वारा मसीहियों के रूप में किए
जाने वाले ‘अच्छे कार्यों' को उत्पन्न करने में अनुग्रह की भूमिका का
वर्णन कैसे करते हैं। अनुग्रह का यह कार्य इतना महत्वपूर्ण क्यों है
जब हम मसीह के शीघ्र आगमन की प्रतीक्षा कर रहे हैं? अर्थात,
यद्यपि हम अच्छे कार्यों से नहीं बचाए जाते, क्या हम वास्तव में
बचाए जाते हैं यदि हमारे पास वे नहीं हैं?`

`शरीर पर भरोसा न रखने के इस विचार पर अधिक विस्तार से विचार
करें। इसका क्या अर्थ है? हमें इसमें भरोसा क्यों नहीं रखना चाहिए? क्या हमारा शरीर परमेश्वर की ओर से एक उपहार नहीं है?`