---
title:  प्रभु में आनन्दित होना
date:   01/02/2026
---

`फिलिप्पियों 3: 1-3 पढ़ें। पौलुस यहाँ कौन से सकारात्मक
और नकारात्मक संकेत देता है और उनका आपस में क्या संबंध है? वह विश्वासियों का वर्णन कैसे करता है?`

पौलुस बहुत ही सकारात्मक स्वर
से
शुरुआत करता
और ऐसा
लगता है जैसे वह अपना पत्र समाप्त कर रहा हो। लेकिन वह अभी समाप्त
नहीं हुआ
है। वह इस पत्र के मुख्य विषयों में से एक पर लौटता है: प्रभु
में
आनन्दित होना। और वह यहाँ इसके कई कारण बताएगा। सबसे महत्वपूर्ण
बात यह है कि हमें मसीह पर भरोसा रखना है, न कि खुद परः “हमें...
मसीह यीशु में आनन्दित होना हैं, और शरीर पर भरोसा नहीं रखना "
(फिलिप्पियों 3: 3)। हम में से किसने, किसी न किसी रूप में, शरीर पर
भरोसा न रखने के बारे में कठिन तरीके से सीखा है?

पवित्रशास्त्र में कड़ी चेतावनी " सावधान रहो" (तीन बार) जैसी
और कहीं नहीं मिलती। ज़ाहिर है, फिलिप्पियों को अच्छी तरह पता था कि
पौलुस किस ख़तरे की बात कर रहा था। तीन अलग-अलग समस्याओं के
बजाय, यह चेतावनी झूठे शिक्षकों के एक समूह को संदर्भित करती प्रतीत
होती है, जिनका वर्णन तीन अलग-अलग तरीकों से किया गया है।

इस्राएल में दुष्ट या अधार्मिक लोगों को कभी-कभी “कुत्ते" कहा
जाता था (फिलिप्पियों 3: 2; तुलना करें भजन संहिता 22 : 16; यशायाह
56: 10; मत्ती 7: 6; 2 पतरस 2: 21, 22)। झूठे शिक्षकों को “बुरे काम
करने वाले" के रूप में भी उपयुक्त रूप से वर्णित किया जा सकता है। उन्हें
“अंग-भंग करने वाले" (फिलिप्पियों 3:2) या " वे जो शरीर को विकृत
करते हैं" कहना दर्शाता है कि, गलातिया और अन्य स्थानों की तरह, वे
अन्य जाति विश्वासियों पर खतना थोपना चाह रहे थे, जो प्रेरितिक परिषद
के निर्णय के विपरीत था (देखें प्रेरितों के काम 15)। दिलचस्प बात यह है
कि ऐसा लगता है कि आध्यात्मिक चुनौतियों का एक समाधान, जिसमें झूठी
शिक्षाओं का प्रसार भी शामिल है, "प्रभु में आनन्दित होना " है
(फिलिप्पियों 3: 1 ; तुलना करें फिलिप्पियों 4:4)।

जिस किसी चीज़ पर हम आनन्दित होते हैं, वह हमें आनन्द प्रदान
करती है (जैसा कि अंग्रेज़ी में, इन विचारों के लिए दो यूनानी शब्द संबंधित
हैं)। परमेश्वर चाहता है कि हम आनन्दित रहें, और उसका वचन सच्ची
खुशी और स्थायी आनंद के लिए एक प्रकार का निर्देश पुस्तिका है। इनमें
परमेश्वर की दया प्राप्त करना (भजन 31 : 7) ; उस पर अपना भरोसा
रखना (भजन 5: 11) ; उद्धार की आशीषें प्राप्त करना (भजन 9 : 14) ;
परमेश्वर के नियमों को अपनी जीवन-पद्धति के रूप में अपनाना (भजन
119: 14), जिसमें सब्त भी शामिल है (यशायाह 58 : 13,
14); उसके
वचन पर विश्वास करना (भजन 119 : 162) ; और ईश्वरीय बच्चों का
पालन-पोषण करना (नीतिवचन 23 : 24, 25)।

`जीवन हम सभी के लिए बहुत कठिन हो सकता है, चाहे इस समय
सब कुछ कितना भी अच्छा क्यों न चल रहा हो। लेकिन अगर अभी सब
कुछ ठीक नहीं चल रहा है, तो भी आपको किन बातों पर खुशी मनानी
चाहिए? आपको ऐसा करने से क्या रोक रहा है?`