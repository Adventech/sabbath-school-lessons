---
title:  मेल-मिलाप और आशा
date:   21/02/2026
---

### इस सप्ताह के पाठ के लिए पढ़ें
कुलुस्सियों 1: 20-29, इफिसियों 5:
27, इफिसियों 3: 17, रोमियों 8: 18, इफिसियों 1: 7-10, इफिसियों 3:
3-6, नीतिवचन 14:12।

> <p>याद वचन</p>
> “जो पाप से अज्ञात था, उसी को उस ने हमारे लिये पाप
ठहराया, कि हम उसमें होकर परमेश्वर की धामिर्कता बन जाएँ'
(2 कुरिन्थियों 5:21)।

पौलुस मेल-मिलाप के विषय को आगे बढ़ाता है, जिस पर
कुलुस्सियों 1: 20 में बहुत ही स्पष्टता से ज्योति डाला गया है (पाठ 8,
गुरुवार देखें)। वहाँ उसने इसके ब्रह्मांडीय दायरे का वर्णन किया है, जबकि
इसके बाद जो आता है वह व्यक्तिगत और वैयक्तिक हो जाता है। क्रूस पर
अपनी मृत्यु के माध्यम से, यीशु ने सभी के लिए और हर चीज़ के लिए
मेल-मिलाप स्थापित किया है, विशेषकर मनुष्यों के लिए, जो पाप के
कारण परमेश्वर के जीवन से विमुख हो गए थे, लेकिन अब विश्वास के
माध्यम से उनके साथ मेल-मिलाप कर सकते हैं।

इस सप्ताह के अंश में व्यक्तिगत मेल-मिलाप की प्रक्रिया का
विस्तार से वर्णन किया गया है। ब्रह्मांडीय क्षेत्र की तरह, यह मसीह की मृत्यु
के माध्यम से घटित होता है। व्यक्तिगत स्तर पर, क्रूस, एक निष्क्रिय प्रतीक
न होकर, एक सक्रिय वास्तविकता बन जाता है, जहाँ परमेश्वर का प्रेम
लोगों को परिवर्तित करता है जब वे सुसमाचार सुनते हैं और स्वयं मसीह
को, महिमा की आशा को, ग्रहण करते हैं।

पौलुस "उस रहस्य के बारे में भी बात करता है जो युगों और पीढ़ियों
से गुप्त रहा है" (कुलुस्सियों 1: 26) | यह रहस्य क्या है, और यह व्यक्ति
और ब्रह्मांड के लिए क्या-क्या कल्पना करता है? यह "रहस्य" उस
सुसमाचार से कैसे संबंधित है जिसका पौलुस ने इतने उत्साह से प्रचार किया
है?

सब्त, फरवरी 28, की तैयार के लिए इस सप्ताह के पाठ का अध्ययन करें।