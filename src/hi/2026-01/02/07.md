---
title:  अतिरिक्त विचार
date:   09/01/2026
---

“कई लोग भविष्य के लिए निश्चित योजनाएँ बनाने में
असमर्थ होते हैं। उनका जीवन अस्थिर होता है। वे परिणामों को समझ नहीं
पाते, और यह अक्सर उन्हें चिंता और बेचैनी से भर देता है। आइए हम याद
रखें कि इस संसार में परमेश्वर की संतानों का जीवन एक तीर्थयात्री का
जीवन है। हमारे पास अपने जीवन की योजना बनाने की बुद्धि नहीं है। हमें
अपने भविष्य को आकार देने का काम नहीं है। 'विश्वास ही से अब्राहम ने,
जब उसे बुलाया गया और उस स्थान को जाने के लिए जिसे वह विरासत में
प्राप्त करने वाला था, आज्ञा मानी; और वह यह न जानते हुए कि वह किधर
जा रहा है, निकल गया।' इब्रानियों 11:8।

"मसीह ने अपने जीवन में पृथ्वी पर अपने लिए कोई योजना नहीं
बनाई। उसने अपने लिए परमेश्वर की योजनाओं को स्वीकार किया, और
पिता ने दिन-प्रतिदिन अपनी योजनाओं को प्रकट किया। इसलिए हमें
परमेश्वर पर निर्भर रहना चाहिए, ताकि हमारा जीवन उसकी इच्छा का सरल
कार्यान्वयन हो। जैसे-जैसे हम अपने मार्ग उसे सौंपते हैं, वह हमारे कदमों
का मार्गदर्शन करेगा।

“बहुत से लोग, एक उज्ज्वल भविष्य की योजना बनाते समय, पूरी
तरह असफल हो जाते हैं। परमेश्वर को आपके लिए योजना बनाने दें। एक
छोटे बच्चे की तरह, उसके मार्गदर्शन पर भरोसा रखें जो अपने संतों के
चरणों की रक्षा करेगा।' 1 शमूएल 2 : 91 परमेश्वर अपने बच्चों का
मार्गदर्शन कभी नहीं करता जैसा वे स्वयं करना चाहेंगे, अगर वे शुरू से ही
अंत देख सकें और उस उद्देश्य की महिमा को समझ सकें जिसे वे उसके
साथ सहकर्मी के रूप में पूरा कर रहे हैं। " - एलेन जी० ह्वाइट, द मिनिस्ट्री
ऑफ हीलिंग, पृष्ठ 478,479।

**चर्चागत प्रश्नः**

`पिछले सप्ताह के बारे में सोचें और उन चीज़ों की सूची बनाएँ जिनके
लिए आप आभारी हैं। क्या आपके पास जितना आप समझते हैं उससे
ज्यादा के लिए आभारी होने की ज़रूरत है?`

`ऊपर दिए गए एलेन जी० ह्वाइट के उदारण की अंतिम पंक्ति पर
विचार करें। यह विश्वास का एक बहुत ही शक्तिशाली कथन है। आप परमेश्वर पर इतने गहरे तरीके से भरोसा करना कैसे सीख
सकते हैं?`

`कुलुस्सियों 1: 6, 23 के ज्योति में, निम्नलिखित कथन पर चर्चा
करें: “चालीस वर्षों तक अविश्वास, कुड़कुड़ाहट और विद्रोह ने
प्राचीन इस्राएल को कनान देश से बाहर रखा। उन्हीं पापों ने
आधुनिक इस्राएल के स्वर्गीय कनान में प्रवेश में देरी की है। किसी
भी स्थिति में परमेश्वर के वादों में कोई दोष नहीं था। प्रभु के कथित
लोगों के बीच अविश्वास, सांसारिकता, अपवित्रता और कलह ने ही
हमें इतने वर्षों तक पाप और दुःख की इस दुनिया में रखा है। यदि
मसीह की कलीसिया ने अपना नियत कार्य प्रभु के आदेशानुसार
किया होता, तो इससे पहले ही पूरे संसार को चेतावनी मिल गई होती
और प्रभु यीशु सामर्थ्य और महान महिमा के साथ हमारी धरती पर
आ गए होते।” – एलेन जी० ह्वाइट, अंतिम दिन की घटनाएँ, पृष्ठ
38। आज हम किन तरीकों से उन्हीं बातों के दोषी हो सकते हैं?`