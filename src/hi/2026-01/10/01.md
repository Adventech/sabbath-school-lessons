---
title:  मसीह में सम्पूर्ण
date:   28/02/2026
---

### इस सप्ताह के पाठ के लिए पढ़ें
कुलुस्सियों 2; इब्रानियों 7: 11;
यशायाह 61: 3; 1कुरिंथियों 3: 6; व्यवस्थाविवरण 31 : 24-26; रोमियों
2: 28, 29; रोमियों 7: 7।

> <p>याद वचन</p>
> “इसलिये खाने पीने या पर्व या नए चाँद, या सब्तों के विषय में
तुम्हारा कोई फैसला न करे। क्योंकि ये सब आनेवाली बातों की छाया हैं, पर
मूल वस्तुएँ मसीह की हैं" (कुलुस्सियों 2: 16, 17)।

क्या आपसे कभी पूछा गया है कि आप सब्त का पालन क्यों करते
हैं? शायद इस सप्ताह के याद वचन को भी इसके विरुद्ध " प्रमाण" के रूप
में इस्तेमाल किया गया हो। फिर भी, यह पाठ चौथी आज्ञा के बारे में नहीं,
बल्कि कलीसिया के कुछ झूठे शिक्षकों द्वारा सिखाई गई गलतियों के जवाब
में लिखा गया था। ये गलतियाँ क्या थीं?

सबसे पहले, झूठी शिक्षा को " दर्शनशास्त्र", "मनुष्यों की
परम्पराओं”, “संसार की आदि शिक्षा" और " मसीह के अनुसार नहीं" के
रूप में वर्णित किया गया है (कुलुस्सियों 2: 8)।

इसमें खतना और यहूदी त्योहारों का पालन भी शामिल था
(कुलुस्सियों 2: 11, 16), साथ ही भोजन से जुड़े यहूदी शुद्धता अनुष्ठान
और नियम भी शामिल थे (कुलुस्सियों 2:16, 21)। इसमें स्वर्गदूतों की या
उनके साथ उपासना करना या स्वर्गदूतों की उपासना का अनुकरण करने
का प्रयास शामिल था (कुलुस्सियों 2: 18)।

और, अंत में, यह "मनुष्यों की आज्ञाओं और सिद्धांतों” पर आधारित
था और संभवतः इसमें तप साधनाएँ शामिल थीं (कुलुस्सियों 2: 22, 23)।
ये झूठे शिक्षक स्पष्ट रूप से धार्मिक और ईमानदार थे, लेकिन उन्होंने
सुसमाचार को भी गलत बताया। इस सप्ताह हम देखेंगे कि क्यों। और हम
यह भी देखेंगे कि क्यों याद वचन पद का हमारे सातवें दिन के सब्त के
पालन से कोई लेना-देना नहीं है।

सब्त, मार्च 7 की तैयारी के लिए इस सप्ताह के पाठ का अध्ययन करें।