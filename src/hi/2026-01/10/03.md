---
title:  मसीह में जड़ें जमाना और बढ़ना
date:   02/03/2026
---

कुलुस्सियों का विषय मसीही जीवन जीने के लिए सबसे स्पष्ट
सिद्धांतों में से एक है: “जैसे तुमने प्रभु यीशु मसीह को ग्रहण किया है, वैसे
ही उसी में चलते रहो” (कुलुस्सियों 2: 6)। हमें उद्धार एक व्यक्ति को
ग्रहण करने से मिलता है, न कि केवल शिक्षाओं के एक समूह को। लेकिन
यीशु को ग्रहण करने में बाइबल के प्रेरितों और भविष्यद्वक्ताओं के माध्यम
से दी गई उनकी सभी शिक्षाओं को स्वीकार करना भी शामिल है (देखें
इफिसियों 2: 20)। किसी भी अन्य चीज़ से बढ़कर, मसीह को ग्रहण करने
का अर्थ है स्वयं की मृत्यु, जीवित मसीह के प्रति स्वयं का पूर्ण समर्पण।

जीवित वचन (यीशु) को लिखित वचन (बाइबल) से अलग नहीं
किया जा सकता। वे एक ही सिक्के के दो पहलू हैं। वास्तव में, केवल
पवित्रशास्त्र के माध्यम से ही हम यीशु को जान सकते हैं। हम " उसमें"
“चलते” या अपना जीवन जीते हैं, जिसका अर्थ है कि हम उसके वचन
और उसकी आत्मा को अपने सभी निर्णयों और कार्यों में हमारा मार्गदर्शन
करने देते हैं।

कुलुस्सियों 2: 7 में, पौलुस एक सामान्य बाइबिल रूपक का प्रयोग
करता है जो मसीहियों की तुलना पौधों से करता है। हम मसीह को अपना
उद्धारकर्ता मानकर और उसके वचन के अनुसार अपने जीवन को व्यवस्थित
करके उसमें जड़ें जमा लेते हैं। इस प्रकार हम “विश्वास में दृढ़" हो जाते हैं।

`निम्नलिखित अंश विश्वासियों के प्रतीक के रूप में पौधे के
रूपक को कैसे स्पष्ट करते हैं? (यशायाह 61: 3, मत्ती 3:10, लूका
8: 11-15, 1 कुरिंथियों 3: 6 देखें)।`

पौलुस विश्वासियों के लिए उपलब्ध दो विकल्पों का स्पष्ट रूप से
वर्णन करता है। पहला “यहोवा के लगाए हुए" बने रहना (यशायाह 61:
3) और मसीह और उसकी शिक्षाओं को थामे रहकर उसमें पूर्ण बने रहना।
दूसरे की तुलना एक कृत्रिम पौधे से की जा सकती है जो देखने में भले ही
असली लगे, लेकिन वास्तव में निर्जीव है। मानवीय दर्शन और परंपराओं को
अपनाने से, हम “बंदी” बन जाते हैं (कुलुस्सियों 2: 8)। हालाँकि मसीह ने
हमें स्वतंत्र किया है, फिर भी यह संभव है कि हम फिर से दासत्व के जूए
में जकड़े जाएँ (गलातियों 5 : 1; प्रेरितों के काम 15 : 10 से तुलना करें)।

संक्षेप में, गैर-बाइबिल शिक्षाओं को स्वीकार करने का अर्थ है मसीह
को अस्वीकार करना, क्योंकि जो लोग झूठी शिक्षाओं को मानते हैं, उन्होंने
दुर्भाग्य से, एक अलग सुसमाचार को अपना लिया है और पवित्रशास्त्र के
अधिकार के बजाय मानवीय अधिकारियों को स्वीकार कर लिया है (देखें
गलातियों 1: 6-9)। यह प्रारंभिक कलीसिया में एक ख़तरा था और आज
भी बना हुआ
है।

`मसीह को प्राप्त करने के लिए स्वयं को मरना क्या अर्थ है, इस बारे
में आपका अपना अनुभव कैसा रहा है? यह एक निरंतर प्रक्रिया क्यों होनी
चाहिए?`