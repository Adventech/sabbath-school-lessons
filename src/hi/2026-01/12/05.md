---
title:  एक-दूसरे के लिए प्रार्थना
date:   18/03/2026
---

`कुलुस्सियों 4: 2-4 पढ़ें। इन आयतों में आपको प्रार्थना के कौन
से सिद्धांत मिलते हैं? पौलुस कौन से प्रार्थना अनुरोध करता है?`

हम किसी ऐसे व्यक्ति से, जो विभिन्न प्रकार की समस्याओं से जूझ
रहा है, चाहे वे पारिवारिक, स्वास्थ्य, धन, या कुछ और हों, हम जो सबसे
महत्वपूर्ण शब्द कह सकते हैं, वे हैं "मैं आपके लिए प्रार्थना कर रहा हूँ।"
यह स्वर्ग द्वारा चुना गया संपर्क और अंतः क्रिया का माध्यम है। "विश्वास
की प्रार्थना के उत्तर में, परमेश्वर की योजना का एक हिस्सा है कि, वह हमें
वह प्रदान करे जो वह हमें नहीं देता यदि हम ऐसा न माँगते।" एलेन जी०
व्हाइट, द ग्रेट कॉन्ट्रोवर्सी, पृष्ठ 10. 525.

पौलुस द्वारा प्रयुक्त प्रार्थना के प्रभावशाली वर्णनों पर ध्यान दें:
“लगातार लगे रहना” (या दृढ़ रहना), “उत्साहपूर्वक", "जागते रहना"
और “धन्यवाद के साथ" जो यह संकेत देते हैं कि यह विश्वास की
प्रार्थना है (कुलुस्सियों 4: 2)। वह हमें " हर समय " (इफिसियों 6: 18)
और “बिना रुके”)1 थिस्सलुनीकियों 5 : 17) प्रार्थना करने के लिए कहता
है। सबसे आश्चर्यजनक बात यह है कि, “हम नहीं जानते कि प्रार्थना किस
रीति से करना चाहिए।" परन्तु आत्मा आप ही ऐसी आहें भर भरकर, जो
बयान से बाहर हैं, हमारे लिए विनती करता है” (रोमियों 8:26)।

`कुलुस्सियों 4: 3 को दोबारा पढ़ें। परमेश्वर आपके लिए अपना
विश्वास साझा करने हेतु कौन सा " वचन का द्वार " खोल सकता है?`

उल्लेखनीय रूप से, पौलुस ने बोलने के लिए सही शब्दों के लिए भी
प्रार्थना की।कभी-कभी, जब हम प्रेरितों के काम की पुस्तक में उनके पत्रियाँ
या उनके भाषणों को पढ़ते हैं, तो हम कल्पना करते हैं कि प्रेरित हमेशा
वाक्पटु थे, और उन्हें कभी भी इस बात में कोई संदेह नहीं था कि उन्हें क्या
कहना चाहिए। लेकिन यहाँ वे प्रार्थना करते हैं कि वे संदेश को "स्पष्ट रूप
से” घोषित कर सकें (कुलुस्सियों 4:4)। वे पद के अंतिम वाक्यांश में एक
बहुत ही महत्वपूर्ण यूनानी शब्द (देई) का भी प्रयोग करते हैं, जिसका
अनुवाद “जैसा मुझे बोलना चाहिए" किया जा सकता है, जो सुसमाचार की
घोषणा के कार्य की ईश्वरीय आवश्यकता की ओर इशारा करता है। उन्होंने
रोमी सरकार के उच्चतम स्तरों पर लोगों तक संदेश पहुँचाने के महत्व को
पहचाना, जिसमें कैसर का घराना भी शामिल है।

"प्रार्थना करने के लिए हमेशा घुटनों के बल झुकना ज़रूरी नहीं
है। जब आप अकेले हों, चल रहे हों, और जब आप अपने दैनिक कार्यों
में व्यस्त हों, तो उद्धारकर्ता से बात करने की आदत डालें। मदद,
ज्योति, शक्ति, ज्ञान के लिए मौन प्रार्थना में हृदय को निरंतर उत्साहित
रखें। हर साँस एक प्रार्थना हो। " - एलेन जी० व्हाइट, द० मिनिस्ट्री ऑफ
हीलिंग, पृष्ठ 510, 511।