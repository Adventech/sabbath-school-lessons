---
title:  माता-पिता और बच्चे
date:   16/03/2026
---

परिवार के एक हिस्से के रूप में बच्चों की एक महत्वपूर्ण भूमिका
होती है। उन्हें यह जानने की ज़रूरत है कि परिवार के सदस्य और स्वर्गीय
राज्य के नागरिक होने के नाते उन्हें प्यार और सम्मान दिया जाता है।
पारिवारिक उपासना अत्यंत महत्वपूर्ण है, सरल लेकिन नियमित, सुबह और
शाम। कम उम्र में ही, बच्चे सफाई और अन्य ज़िम्मेदारियों में मदद करना
शुरू कर सकते हैं। सबसे महत्वपूर्ण बात, उन्हें पौलुस की इस आज्ञा का
पालन करना चाहिए: “सब बातों में अपने अपने माता-पिता का आज्ञा
पालन करो, क्योंकि प्रभु इससे प्रसन्न होता है" (कुलुस्सियों 3:20)।

**निम्नलिखित अंश पढ़ें। बच्चों के पालन-पोषण के लिए कौन से
सिद्धांत दिए गए हैं?**

`नीति. 22: 6, 15`

`मत्ती 19:14`

`व्यवस्थाविवरण 6: 6, 7`

`नीति. 1: 8, 9`

प्रभु के लिए सही ढंग से प्रशिक्षित, उपदेश और उदाहरण द्वारा, बच्चे
परिवार, कलीसिया और उससे भी आगे के लिए एक आशीर्वाद होंगे। और
माता-पिता के लिए पौलुस का निर्देश पति-पत्नी के लिए दिए गए निर्देश
की तरह, संतुलित और पारस्परिक है: “हे पिताओ, अपने बालकों को तंग न
करो, न हो कि उनका साहस टूट जाए" (कुलुस्सियों 3 : 21)। माता-पिता,
विशेषकर पिता, बच्चों के साथ कैसे व्यवहार करते हैं और उन्हें कैसे
अनुशासित करते हैं, इसका उनके आध्यात्मिक पालन-पोषण पर गहरा
प्रभाव पड़ता
है।

अध्ययनों से यह भी पता चलता है कि जब माता-पिता दोनों चर्च
जाते हैं, तो बच्चों का आधिक प्रतिशत चर्च जाने वाला बना रहता है, जबकि
केवल एक माता-पिता के चर्च जाने की तुलना में ऐसा नहीं होता। इससे भी
अधिक आश्चर्यजनक बात यह है कि पिता द्वारा, माँ से भी अधिक, लगातार
चर्च में उपस्थिति का अर्थ है कि बच्चों की बड़ी संख्या वयस्क होने पर भी
चर्च में बनी रहती है। अतः, अपने बच्चों के आध्यात्मिक निर्माण में पिता
की भूमिका को कम करके नहीं आंका जा सकता। यह कितना महत्वपूर्ण है
कि पिता अपनी भूमिकाओं को गंभीरता से लें।

`हालांकि, सभी पिता (इसे हल्के ढंग से कहें तो) अपने बच्चों के
लिए आनुकरणीय आदर्श नहीं रहे हैं। हमारे पिता के रूप में परमेश्वर का
ज्ञान कैसे ज़रूरत पड़ने पर उपचार लाने में मदद कर सकता है, खासकर
जब सांसारिक पिताओं ने बहुत नुकसान पहुँचाया हो?`