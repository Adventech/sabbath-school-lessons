---
title:  एक-दूसरे के साथ रहना
date:   14/03/2026
---

### इस सप्ताह के पाठ के लिए पढ़ें
कुलुस्सियों 3:18-4:6; इफिसियों 5: 22-25, 33; नीतिवचन 22: 6, 15; 1 पतरस 2: 16; 1 थिस्सलुनीकियों 5: 17।

> <p>याद वचन</p>
> “तुम्हारा वचन सदा अनुग्रह सहित और सलोना हो कि तुम्हें हर
मनुष्य को उचित रीति से उत्तर देना आ जाए। (कुलुस्सियों 4:6)।

जब लोग एक-दूसरे के निकट रहते और काम करते हैं, तो उन्हें कई
चुनौतियों का सामना करना पड़ता है। मतभेद तनाव पैदा कर सकते हैं; बहस
हो सकती है। रिश्ता जितना गहरा होगा, उस रिश्ते में सभी को मिल-जुलकर
रहना उतना ही ज़रूरी होगा।

निस्संदेह, सबसे घनिष्ठ रिश्ते, परिवार के भीतर होते हैं। घर को
कभी-कभी “पारिवारिक फर्म" कहा जाता है। यह घर के संचालन का
वर्णन करने का एक दिलचस्प तरीका है। व्यवसाय चलाने और घर चलाने
में निश्चित समानताएँ हैं। मूल्यों, लक्ष्यों और उद्देश्यों पर आम सहमति होनी
चाहिए। सभी को एक-दूसरे के साथ मिलकर काम करना चाहिए और
चीजों को सुचारू रूप से चलाने के लिए अपना योगदान देना चाहिए। यही
सिद्धांत कलीसिया पर भी लागू होते हैं, जो मूलत: एक बड़ा परिवार है।

इस सप्ताह के हमारे अंश में, पौलुस कुछ महत्वपूर्ण सिद्धांत प्रदान
करता है कि एक मसीही परिवार कैसे सर्वोत्तम रूप से कार्य करता है। चूँकि
मसीही घर को बाइबिल के सिद्धांतों द्वारा शासित होना चाहिए, इसलिए यह
एक विशिष्ट रोमन परिवार से कुछ अलग तरीके से कार्य करता है। पौलुस
अन्य मूल्यवान सिद्धांत भी देता है जो घर के अंदर और बाहर, विभिन्न प्रकार
के सामाजिक संबंधों के लिए सहायक होते हैं।

सब्त, मार्च 21 की तैयारी के लिए इस सप्ताह के पाठ का अध्ययन करें।