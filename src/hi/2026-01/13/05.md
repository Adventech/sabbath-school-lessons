---
title:  इस संसार में रहते हुए भी इसका हिस्सा नहीं
date:   25/03/2026
---

`कुलुस्सियों 4: 14, 15 और 2 तीमुथियुस 4: 10, 11 पढ़ें। लूका
और देमास में क्या अंतर है, और क्यों?`

प्रेरित यूहन्ना हमें बताता है, " तुम न तो संसार से और न संसार में की
वस्तुओं से प्रेम रखोः यदि कोई संसार से प्रेम रखता है, तो उस में पिता का
प्रेम नहीं है" (1यूहन्ना 2: 15)। यीशु और उसके राज्य के प्रति लूका के प्रेम
ने उसे अंत तक पौलुस का साथ दिया, चाहे कुछ भी हो, जबकि देमास को
यह संसार आने वाले संसार से ज़्यादा प्रिय था।

**निम्नलिखित अंश पढ़ें। दूसरे आगमन की प्रतीक्षा करने वालों के
लिए क्या सलाह दी गई है?**

`मरकुस 13:32-37`

`तीतुस 2: 11-14`

`2 पत० 3 : 10-14`

`प्रकाशितवाक्य 3:17-21`

यीशु और प्रेरित हमें बार- बार चेतावनी देते हैं कि हम “जागते रहें”,
सतर्क रहें, और स्वामी के आगमन के लिए हमेशा तैयार रहें ताकि हम
अचानक अचंभित न हों। दुर्भाग्य से, जैसे शिष्यों ने यीशु की आज्ञा " जागते
और प्रार्थना करते रहो" का पालन नहीं किया (मरकुस 14: 38), वैसे ही
कई लोग आवश्यक तैयारी नहीं करेंगे। यह सब इस बात पर निर्भर करता है
कि हमारे हृदय में कौन या क्या है, क्योंकि हम दो स्वामियों की सेवा नहीं
कर सकते।

लौदीकिया को दिए संदेश में, यीशु हमें एक स्पष्ट नुस्खा देते हैं।
पहला, अपने पापों का पश्चाताप करें। दूसरा, हमें अपने हृदय यीशु के लिए
खोलने हैं और उसे नियंत्रण में रखना है, जो तबें तीसरा) हमें विश्वास और
प्रेम का "स्वर्ण" प्राप्त करने में सक्षम बनाता है, जो परीक्षणों द्वारा परखा
गया है और प्रलोभनों पर विजयी हुआ है।

`यीशु आपको अपने जीवन में किन विशिष्ट बातों के लिए पश्चाताप
करने के लिए कह रहे होंगे? उनके नुस्खे के किस भाग की आपको सबसे
अधिक आवश्यकता है?`