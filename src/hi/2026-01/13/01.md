---
title:  परमेश्वर की सभी इच्छा में स्थिर रहना
date:   21/03/2026
---

### इस सप्ताह के पाठ के लिए पढ़ें
कुलुस्सियों 4: 7-18; इफिसियों 6:21; प्रेरितों के काम 15:36-40; 2 तीमुथियुस 4: 10, 11; 2 पतरस 3:10-14; यशायाह 60:1-3।

> <p>याद वचन</p>
> हर बात में धन्यवाद करो; "क्योंकि तुम्हारे लिए मसीह यीशु में
परमेश्वर की यही इच्छा है" (1 थिस्सलुनीकियों 5:18)।

कुलुस्सियों का यह अंतिम भाग पौलुस के सहकर्मियों के व्यापक
नेटवर्क को प्रकट करता है। प्रेरितों के काम में उसे पहले बरनबास के साथ,
फिर सीलास के साथ मिलकर काम करते हुए दिखाया गया है, और फिर
उसकी तीन मिशनरी यात्रओं का अवलोकन दिया गया है।

इस सप्ताह हम पौलुस की मिशनरी रणनीति पर गौर करेंगे, जिसमें
रोमन साम्राज्य के प्रमुख केंद्रों तक पहुँचने में समय और संसाधनों का अत्यंत
कुशल उपयोग, साथ ही होनहार आम कार्यकर्ताओं को प्रशिक्षित करना
शामिल था ताकि वे उन शहरों और कस्बों तक पहुँच सकें जहाँ पौलुस नहीं
जाएँगे, जैसे कुलुस्से, लौदीकिया और हिरापोलिस।

अपनी यात्राओं के दौरान व्यक्तिगत मुलाकातों और, विशेष रूप से
एक कैदी के रूप में, अपने पत्रियाँ के माध्यम से, पौलुस लगातार लोगों और
कलीसियाओं को जोड़ता रहा। उसने माना कि सुसमाचार मिशन की
सफलता सभी के साथ मिलकर काम करने पर निर्भर करती है। यहूदी और
गैर-यहूदी मसीही; पुरुष और महिलाएँ; जैसे तुखिकुस, अरिस्तर्खुस,
युस्तुस, इपफ्रास, लूका और निम्फा। दिलचस्प बात यह है कि हम
लौदीकिया को लिखे उसके एक पत्र के बारे में भी सुनते हैं जो हमारे लिए
सुरक्षित नहीं है। पौलुस इन अंतिम आयतों में बहुत कुछ समेटे हुए है, जिसमें
अर्खिप्पुस नाम के एक व्यक्ति को दिया गया एक व्यक्तिगत उपदेश भी
शामिल है। जब तक वह कर सकता था, उसने कलीसियाओं को मज़बूत
करने के लिए हर संभव प्रयास किया।

सब्त, मार्च 28 की तैयार के लिए इस सप्ताह के पाठ का अध्ययन करें।