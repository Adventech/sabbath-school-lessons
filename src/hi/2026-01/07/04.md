---
title:  प्रभु में सदा आनन्दित रहो
date:   10/02/2026
---

`फिलिप्पियों 4:4-7 पढ़ें। हम “परमेश्वर की शांति” का
अनुभव कैसे कर सकते हैं?`


एक बार फिर एकता की आवश्यकता पर बात करने के बाद
फिलिप्पियों 4:1-3), पौलुस एक और विषय पर आगे बढ़ता है: प्रभु में सदा आनन्दित रहो (फिलिप्पियों 4:4.7)।

आप कितनी बार ऐसी बातों को लेकर तनाव में रहे हैं जो अंतत:
जितनी जल्दी सामने आईं उतनी ही आसानी से गायब हो गईं? अच्छे कारण
से, यीशु ने बार-बार इस बात पर ज़ोर दिया कि हमें चिंता नहीं करनी चाहिए
(देखें मत्ती 6: 25-34, मत्ती 10 : 19), और पतरस हमें याद दिलाता है
हम अपनी सारी चिंताएँ या व्यथाएँ प्रभु पर डाल सकते हैं, "क्योंकि उस को
तुम्हारा ध्यान है" (1 पतरस 5: 7)। वास्तव में, दुनिया भर में बढ़ती
समस्याओं से हमें यह आशा मिलनी चाहिए कि प्रभु का आगमन निकट है
(तुलना करें मत्ती 24: 33, लूका 21 : 28, याकूब 5 : 8)।

हर परिस्थिति सहित, हर चीज़ में चिंता का निवारण विश्वास की
प्रार्थना करना है (फिलिप्पियों 4: 6, 7)। स्पष्ट रूप से, हमें अपनी प्रार्थना
के उत्तर मिलने से पहले ही विश्वास करना चाहिए और उस पर अमल
करना चाहिए, क्योंकि हमें “धन्यवाद के साथ" प्रार्थना करनी है। इसके
साथ ही ('प्रार्थना') यूनानी : डेसिस शब्द भी जोड़ा गया है, जो संकट और
तात्कालिकता के समय का संकेत देता है (उदाहरण के लिए, लूका 1:13,
फिलिप्पियों 1: 19, 1 तीमुथियुस 5: 5, याकूब 5:16 देखें)। हमारी
प्रार्थनाएँ अभी भी “निवेदन" हैं, लेकिन हम जान सकते हैं कि हमारी
प्रार्थनाएँ प्राप्त हुई हैं, बशर्ते हम "उसकी इच्छा के अनुसार" माँगें (1
यूहन्ना 5: 14)। तब हम निश्चिंत और शांति पा सकते हैं, यह जानते हुए
कि हमारी सभी निवेदन परमेश्वर के हाथों में हैं।

`निम्नलिखित अंश परमेश्वर की शांति के बारे में हमारी समझ को
कैसे बढ़ाते हैं? भजन संहिता 29 : 11, यशायाह 9: 6, लूका 2: 14, यूहन्ना
14:27, 1 कुरिन्थियों 14:33।`

परमेश्वर की शांति एक ऐसी चीज़ है जो संसार कभी नहीं दे सकता,
क्योंकि परमेश्वर की शांति इस आश्वासन से आती है कि हमें हमारे
उद्धारकर्ता यीशु के माध्यम से अनन्त जीवन का उपहार मिला है (रोमियों
5: 1, रोमियों 6: 23)। यह शांति जीवन के हर पहलू को प्रभावित करती है
और “सारी समझ से परे है" (फिलिप्पियों 4: 7)। इसे केवल मन से नहीं
समझा जा सकता, जैसा कि यहाँ प्रयुक्त यूनानी शब्द नूस (मन) से संकेत
मिलता है।

`आप किसी को कैसे बताएँगे कि “ईश्वर की शांति " का अनुभव
करने का क्या अर्थ है?`