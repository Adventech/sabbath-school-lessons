---
title:  संतुष्टि की कुंजियाँ
date:   12/02/2026
---

`फिलिप्पियों 4: 10.13, 19 पढ़ें। पौलुस एक संतुष्ट, सुखी
जीवन के लिए कौन सी कुंजियाँ प्रकट करता है?`

जब विकट परिस्थितियाँ आती हैं (भूख, बीमारी, चोट, हानि, तो
व्यक्ति उन चीज़ों पर विचार करना शुरू कर देता है जो वास्तव में मायने
रखती हैं और उन आशीर्वादों पर ध्यान केंद्रित करता है जिन्हें आमतौर पर
हल्के में लिया जाता है। जब हम "दीन" हो जाते हैं (फिलिप्पियों 4: 12,
“कष्टग्रस्त” या “लगभग कुछ भी नहीं" तब विश्वास उस अवसर पर
उभरता है।

इसके विपरीत, जब हम " समृद्धि में रहते हैं " तो हमें हमेशा यह
स्वीकार करना चाहिए कि यह एक पल में गायब हो सकता है (देखें नीति०
है
23:5)। जैसा कि अय्यूब और पौलुस दोनों हमें याद दिलाते हैं, जब हम पैदा
हुए थे, तब हम दुनिया में कुछ भी नहीं लाए थे, और हम कब्र में अपने साथ
कुछ भी नहीं ले जाएँगे (अय्यूब 1:21, 1तीमु० 6:7)।

बाइबल के निम्नलिखित वादों पर ध्यान दें:

- भजन संहिता 23: 1." यहोवा मेरा चरवाहा है; मुझे कुछ घटी न
होगी।"

- मत्ती 6: 32.“तुम्हारा स्वर्गीय पिता जानता है, कि तुम्हें ये सब वस्तुएं
चाहिए।"

- 1पतरस 5: 7.“अपनी सारी चिन्ता उसी पर डाल दो, क्योंकि उस को
तुम्हारा ध्यान है। "

- फिलिप्पियों 4: 19." मेरा परमेश्वर भी अपने उस धन के अनुसार जो
महिमा सहित मसीह यीशु में है तुम्हारी हर एक घटी को पूरी
करेगा।” और, सबसे अद्भुत बात: “जो मुझे सामर्थ देता है उसमें मैं
सब कुछ कर सकता हूँ" (फिलिप्पियों 4:13)। शायद हम में से
कोई भी पूरी तरह से समझ नहीं सकता कि "सब चीज़ों" का क्या
मतलब है। निश्चित रूप से, परमेश्वर की मदद और शक्ति के लिए
किसी भी अनुरोध की तरह, हमें उसकी इच्छा के अनुसार माँगना
चाहिए। लेकिन कई बार, हम ऐसी चीजें भी नहीं माँगते जिनके बारे
में हम जानते हैं कि वे उसकी इच्छा के अनुरूप हैं। इसीलिए याकूब
4: 2 कहता है, “तुम्हें इसलिये नहीं मिलता, कि मांगते नहीं। "

यहाँ कुछ ऐसी चीजें दी गई हैं जिनके लिए हम पूरे विश्वास के साथ
प्रार्थना कर सकते हैं क्योंकि हम जानते हैं कि ये परमेश्वर की इच्छा के
अनुरूप हैं:

- किसी प्रियजन या मित्र के लिए उद्धार (1 तीमुथियुस 2: 3, 4)

- अपने विश्वास को दूसरों के साथ बाँटने का साहस (प्रकाशितवाक्य
22:17)

- जब हम अपनी गलतियों को स्वीकार करते हैं और छोड़ देते हैं तो
क्षमा (1यूहन्ना 1:9)

- परमेश्वर की आज्ञाओं का पालन करने की शक्ति (इब्रानियों 13:20, 21)

- जो हमसे घृणा करते हैं और हमारे साथ बुरा व्यवहार करते हैं उन
लोगों के लिए प्रेम (मत्ती 5:44)

- चुनौतीपूर्ण परिस्थितियों के लिए बुद्धि (याकूब 1 : 5)

- परमेश्वर के वचन में सत्य को समझना (यूहन्ना 8 : 32)

`आप उन चीज़ों से कैसे निपटते हैं जिनके लिए आपने प्रार्थना की है
जो अभी तक नहीं आई हैं, या शायद कभी नहीं आएँगी?`