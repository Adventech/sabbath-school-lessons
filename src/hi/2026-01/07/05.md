---
title:  इन बातों पर विचार करें ...
date:   11/02/2026
---

तब परमेश्वर की शान्ति, जो सारी समझ से परे है, "तुम्हारे हृदय और
तुम्हारे विचारों को मसीह यीशु में सुरिक्षत रखेगी" (फिलिप्पियों 4: 7)।
हमारे आंतरिक जीवन को सुरक्षा की आवश्यकता है। दिलचस्प बात यह है
कि फिलिप्पियों 4: 7 में परमेश्वर की शांति के संबंध में एक सैन्य रूपक
का प्रयोग किया गया है। यूनानी क्रिया (पुर्वेओ) का प्रयोग किसी शहर की
सुरक्षा करने वाले सैनिकों की एक टुकड़ी का वर्णन करने के लिए किया
गया है (2 कुरिं० 11: 32; प्रेरितों के काम 9: 24 से तुलना करें)।

`आंतरिक शांति का एक और महत्वपूर्ण पहलू परमेश्वर की इच्छा के
अनुरूप जीवन जीना है। "तेरी व्यवस्था से प्रीति रखने वालों को बड़ी शान्ति
होती है; और उन को कुछ ठोकर नहीं लगती" (भजन संहिता 119: 165)।
फिलिप्पियों 4: 8, 9 पढ़ें। कौन-से खास काम करने का आग्रह किया गया
है?`

पौलुस फिलिप्पियों 4: 8, 9 का परिचय " और भी" और छह
सद्गुणों की एक सूची के साथ देता है, जिसके बाद उनका संक्षिप्त सारांश
और पौलुस के उदाहरण का अनुसरण करने का प्रोत्साहन दिया गया है। यह
अंतिम अंतर-सांस्कृतिक प्रबोधन फिलिप्पी के यूनानी - रोमन परिवेश में
अच्छी तरह से फिट बैठता है, जिसमें सद्गुण और उदाहरण पर दोहरा ज़ोर
दिया गया है। दिलचस्प बात यह है कि, हालाँकि, ध्यान बाइबिल के
सद्गुणों पर है, जो पौलुस द्वारा चार प्रमुख यूनानी सद्गुणों (विवेक, न्याय,
संयम और साहस) को छोड़ देने से बिल्कुल स्पष्ट है।

1. सत्य। यह संयोग से नहीं है कि यह सूची बाइबल के प्रमुख सत्य के
गुण से शुरू होती है, जिस पर यीशु (" मैं सच कहता हूँ..") और
पूरा नया नियम अक्सर ज़ोर देते हैं (उदाहरण के लिए प्रेरितों के
काम 26:25, रोमियों 1:18, 1 कुरिं० 13:6, 2 कुरिं० 4:2,
इफिसियों 4: 15, 1तीमु0 3: 15, याकूब 1: 18, 1पतरस 1: 22, 1
यूहन्ना 2: 21देखें)।

2. आदरणीय यह यूनानी शब्द एक व्यक्तिगत गुण को दर्शाता है (तुलना
करें इसके अन्य प्रयोग 1तीमुथियुस 3: 8, 11; तीस 2: 2 में, जहाँ
इसका अनुवाद में “श्रद्धालु" के रूप में किया गया है)।

3. उचित यह गुण परमेश्वर के धर्म चरित्र द्वारा परिभाषित है
(फिलिप्पियों 1:7) में इसके इस्तेमाल की तुलना कीजिए)।

4. पवित्र परमेश्वर से प्रवाहित विचार और कर्म, जो विश्वास द्वारा प्राप्त
धार्मिकता को उचित ठहराते हैं (देखें 1 यूहन्ना 3 : 3)।

5. सुहावनी सौंदर्यपूर्ण, सौंदर्य, जो परमेश्वर की सृष्टि में व्यापक रूप से
देखा जाता है।

6. मनभावनी “दयालु, मनोहर और अनुग्रहकारी "।

पौलुस दो और योग्यताएँ देता है, ताकि इनमें से किसी भी गुण को
कोई मूर्तिपूजक अर्थ न दिया जाए: “यदि कोई उत्तम या प्रशंसनीय बात है"
(फिलिप्पियों 4: 8), तो हमें इन स्वर्गीय गुणों पर विचार करना चाहिए।
फिर, सभी संदेह और संभावित गलतफहमियों को दूर करने के लिए, पौलुस
हमें अपने उदाहरण से जो कुछ हमने सीखा, प्राप्त किया, सुना और देखा है,
उसका अभ्यास करने के लिए कहता है (फिलिप्पियों 4:9)।