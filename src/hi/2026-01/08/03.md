---
title:  सारी सृष्टि में पहिलौठा
date:   16/02/2026
---

नए नियम में, “पहिलौठा" और "एकलौता पुत्र" शब्द लगभग
हमेशा यीशु को संदर्भित करते हैं (देखें लूका 2: 7, रोमियों 8: 29,
इब्रानियों 1: 6, प्रकाशितवाक्य 1 : 5), और कुलुस्सियों की पत्री में भी ये
दोनों शब्द पाए जाते हैं। लेकिन जब ये शब्द दूसरों को संदर्भित करते हैं, तब
भी इनका अर्थ ज़रूरी नहीं कि कालानुक्रमिक रूप से पहले जन्मे व्यक्ति से
हो। “एकलौता पुत्र” की बाइबिल की अवधारणा, जन्म के क्रम की परवाह
किए बिना, एक पुत्र के अपने पिता के साथ विशेष संबंध पर ज़ोर देती है।
इसके अलावा, ऐसे उदाहरण भी हैं जहाँ छोटे पुत्र ज्यादा प्रमुख हैं: इसहाक,
याकूब और यूसुफ, कुछ उदाहरण हैं।

दाऊद, हालाँकि आठ पुत्रों में सबसे छोटा था, राजा अभिषिक्त किया
गया (1 शमूएल 16: 10 - 13), और भजनहार के माध्यम से परमेवर ने
कहा, “फिर मैं उसे अपना पहिलौठा, और पृथ्वी के राजाओं पर प्रधान
ठहराऊँगा" (भजन 89: 27)। वह मूसा से यह भी कहता है, "इस्राएल मेरा
पुत्र वरन् मेरा जेठा है" (निर्गमन 4: 22)। इस अर्थ में, यह शब्द श्रेष्ठता के
संदर्भ में प्रथम का संकेत देता है।

`कुलुस्सियों 1: 15-17 पढ़ें। पौलुस यीशु को " सारी सृष्टि में
पहलौठा " कहे जाने के क्या कारण बताता है?`

स्पष्टतः, पौलुस यह नहीं कहना चाहता कि यीशु ही सबसे पहले
सृजित हुए थे। वास्तव में, वह इस संभावना को सिरे से खारिज करता है। दो
बार, दो अलग-अलग तरीकों से, वह कहता है कि यीशु ने सभी वस्तुओं
की सृष्टि की। वे उसके द्वारा और उसके लिए सृजित की गई (कुलुस्सियों
1: 16)। दोनों ही मामलों में, यीशु को उस व्यक्तिगत कर्ता के रूप में
दर्शाया गया है जिसके माध्यम से परमेश्वर ने सृष्टि की प्रक्रिया को अंजाम
दिया (इफिसियों 3: 9, यूहन्ना 1: 1-3, प्रकाशितवाक्य 4: 11 भी देखें)।

पौलुस का कथन यथासंभव व्यापक है। सब का अर्थ है सभी
स्थानिक रूप से (स्वर्ग और पृथ्वी), सत्तात्मक रूप से (दृश्यमान और
अदृश्य), और कार्यात्मक रूप से (सिंहासन, प्रभुत्व, प्रधानताएँ, शक्तियाँ)।
बाद वाले शब्द सामान्यत: स्वर्गदूतों को संदर्भित करते हैं (इफिसियों 3: 10,
इफिसियों 6: 12 देखें)। मानो यह सुनिश्चित करने के लिए कि उसे गलत
न समझा जाए, पौलुस यह भी संकेत देता है कि यीशु "सब वस्तुओं से
पहले" अस्तित्व में था (कुलुस्सियों 1: 17)। इस यूनानी अभिव्यक्ति का
अर्थपद और समय दोनों में पूर्वता हो सकता है, लेकिन पौलुस के लेखन में
अन्य सभी उदाहरणो में यह समय को संदर्भित करता है (उदाहरण के लिए,
1कुरिंथियों 2: 7, गलातियों 1: 17, इफिसियों 1: 4 देखें)।

पौलुस यीशु की श्रेष्ठता का एक और कारण यह बताता है कि “सब
वस्तुएँ उसी में स्थिर रहती हैं" (कुलुस्सियों 1: 17) | यूनानी शब्द
(सिनिस्टेमी) का शाब्दिक अर्थ है "एक साथ लाना" या "एकजुट
करना"। यीशु ब्रह्मांड का एकीकरण कारक है न केवल सृष्टिकर्ता के रूप
में अपनी भूमिका के कारण, बल्कि इसलिए भी कि वह उद्धारक है।

`सृष्टिकर्ता परमेश्वर हमारे लिए मरा। हमारे कर्म उसमें क्या जोड़
सकते हैं? यह विचार कि हमारे कर्म मसीह ने जो हमारे लिए पहले ही
किया है, उसमें कुछ जोड़ सकते हैं, ईश निन्दा क्यों है?`