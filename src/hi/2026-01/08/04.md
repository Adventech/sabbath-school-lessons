---
title:  देह (कलीसिया) का सिर
date:   17/02/2026
---

`इफिसियों 1: 22 और कुलुस्सियों 2: 10 पढ़ें। इन अंशों में
‘सिर' का क्या अर्थ है? पौलुस जब यीशु को " कलीसिया का सिर "
(इफिसियों 5 : 23) कहता है, तो उसका क्या आशय है?`

नेतृत्व के पद के संदर्भ में, सिर का प्रयोग लाक्षणिक अर्थ में करना
स्वाभाविक है, जैसा कि दुनिया भर की अनगिनत भाषाओं में परिलक्षित
होता है। पुराने और नए नियम में भी हमें इसी तरह का प्रयोग मिलता है।

ध्यान दें कि निम्नलिखित आयतों में "सिर" शब्द का प्रयोग कैसे किया गया
है:

1. निर्गमन 18: 25 मूसा ने "सब इस्राएलियों में से गुणी पुरुषों चुनकर
उन्हें हज़ार-हज़ार, सौ-सौ पचास-पचास, दस-दस, लोगों के ऊपर
प्रधान ठहराया।"

2. गिनती 31:26. “पितरों के घरानों के मुख्य मुख्य पुरूषों को।”

3. व्यवस्थाविवरण 28: 13. यदि इस्राएली उसकी आज्ञा मानेंगे, तो वह
उन्हें “सिर बनाएगा, न कि पूँछ।”

4. यशायाह 7: 8. “क्योंकि आराम का सिर दमिश्क, ओर दमिश्क का
सिर रसीन है।”

5. होशे 1: 11. “तब यहूदी और इस्राएली दोनों इकट्ठे हो अपना एक
प्रधान ठहरा कर देश से चले आएँगे; क्योंकि यिज्रेल का दिन प्रसिद्ध
होगा।”

6. मीका 3: 9. “हे याकूब के घराने के प्रधानों, हे इस्राएल के घराने के
न्यायियो।”

7. 1 कुरिन्थियों 11: 3. “हर एक पुरुष का सिर मसीह है।”

इस प्रकार, कलीसिया के मुखिया के रूप में मसीह कलीसिया की
एकता और वृद्धि के लिए नेतृत्व, मार्गदर्शन और पोषण प्रदान करते हैं
(कुलुस्सियों 2: 19 देखें)।

`1 कुरिन्थियों 12: 12-27 पढ़ें। यहाँ भी पौलुस कलीसिया को एक
'शरीर' के रूप में वर्णित करता है। इस रूपक द्वारा कलीसिया के अन्य कौन
से पहलू व्यक्त किए गए हैं?`

जिस प्रकार शरीर सिर के बिना जीवित नहीं रह सकता, उसी प्रकार
जब शरीर का कोई अंग खो जाता है या घायल हो जाता है, तो जीवन और
भी कठिन हो सकता है। हम अक्सर यह नहीं समझते कि कोई चीज़ कितनी
महत्वपूर्ण है जब तक कि हम उसे खो न दें।

यदि आपको अपना कोई अंग या आँख देनी पड़े, तो आप क्या
चुनेंगे? यह आपको इस बारे में क्या बताता है कि कलीसिया के सदस्य के
रूप में प्रत्येक व्यक्ति कितना महत्वपूर्ण है?