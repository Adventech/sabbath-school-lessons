---
title:  सांसारिकता का अंत
date:   09/03/2026
---

आज हम कई नारे सुनते हैं: "युद्ध का अंत करो!” “वनों की कटाई
का अंत करो!” “परमाणु हथियारों का अंत करो!" लेकिन एक नारा जो
हमने शायद कभी नहीं सुना है, वह है "पृथ्वी का अंत करो!” यह हमारी
दुनिया की संवेदनशीलता के साथ बिल्कुल मेल नहीं खाता। ऐसा नहीं है कि
बाकी नारे ग़लत हैं या वे जो समर्थन करते हैं वह ग़लत है। अनंत काल की
निकटता को देखते हुए, वे बस बहुत ही अदूरदर्शी हैं। हमारा ध्यान ऊँचा
होना चाहिए, हमेशा ऊँचा।

`कुलुस्सियों 3 : 5, 6 पढ़ें (रोमियों 6: 1-7 भी देखें)। हम कैसे
अनुभव करते हैं कि स्वयं और सांसारिकता के लिए मृत और “स्वर्गीय
वस्तुओं” के लिए जीवित होने का क्या अर्थ है (कुलुस्सियों 3: 1)?`

यद्यपि आध्यात्मिक रूप से हम मसीह के साथ मर चुके हैं, हमारे
"अंगों" - अर्थात, हमारे शरीर और मन द्वारा प्रस्तुत किए जाने वाले
प्रलोभनों. को मार डाला जाना चाहिए। लेकिन हमें इस आज्ञा के संबंध में दो
बातें समझनी चाहिए।

पहली, कुलुस्सियों 3: 1 में, पौलुस जिस यूनानी रूप का प्रयोग
करता है, वह यह मानता है कि हम वास्तव में मसीह के साथ जी उठे हैं।
दूसरी, कुलुस्सियों 3: 5 में दी गई आज्ञा इसी तथ्य (“इसलिए”) का
परिणाम है। हम सांसारिक चीज़ों (व्यभिचार, अशुद्धता, वासना, बुरी इच्छा,
लोभ, आदि) को केवल इसलिए मार सकते हैं क्योंकि हम मसीह के साथ
जी उठे हैं और हमारे पास उनका आध्यात्मिक जीवन और इन चीज़ों को
अपने मन और जीवन से निकालने की शक्ति है।

दिलचस्प बात यह है कि कुलुस्सियों 3:6 में “परमेश्वर का प्रकोप "
जैसा वाक्यांश यूनानी भाषा में रोमियों 1: 18 में ही आता है। परमेश्वर लोगों
को उनके अपने दुष्ट मार्गों पर " छोड़" देता है, इसलिए उसका प्रकोप भी
“आता है” (देखें प्रकाशितवाक्य 6: 16, 17) " उन पर जो आज्ञा नहीं
मानते” (कुलुस्सियों 3: 6) | रोमियों 1: 18 में, पौलुस “अभक्ति और
अधर्म" का उल्लेख करता है, और " अशुद्धता " (कुलुस्सियों 3:5 में पाए
जाने वाले उसी यूनानी शब्द का प्रयोग करते हुए) को विशेष रूप से उन
लोगों के साथ जोड़ता है जो "मन के अभिलाषाओं के अनसार अशुद्धता के
लिये छोड़ दिया, कि वे आपस में अपने शरीरों का अनादर करें" (रोमियों
1:24)।

वे अपने शरीरों का अनादर कैसे करते हैं? पहला, क्योंकि वे
सृष्टिकर्ता को पहचानने से इनकार करते हैं, बल्कि "दुष्ट वासनाओं" के
कारण भी। क्योंकि उनकी स्त्रियों ने नीच कामनाओं के वश में छोड़ दिया;
यहाँ तक कि उन की स्त्रियों ने भी स्वाभाविक व्यवहार को, उस से जो
स्वभाव के विरूद्ध है, बदल डाला। वैसे ही पुरुष भी स्त्रियों के साथ
स्वाभाविक व्यवहार छोड़कर आपस में कामातुर होकर जलने लगे, और
पुरुषों ने पुरुषों के साथ निर्लज्ज़ काम करके अपने भ्रम का ठीक फल
पाया” (रोमियों 1: 26,27)।

`हम इन शब्दों का पालन कैसे करते हैं “इसलिए अपने उन अंगों
को मार डालो जो पृथ्वी पर हैं" (कुलुस्सियों 3: 5)?`