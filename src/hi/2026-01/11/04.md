---
title:  ज्ञान में नवीनीकृत
date:   10/03/2026
---

`कुलुस्सियों 3: 6-11 पढ़ें। पौलुस इस विचारधारा को कैसे आगे
बढ़ाता है?`

कुलुस्सियों 3: 8 के शुरुआती शब्द मृत्यु से जीवन में नाटकीय और
निर्णायक परिवर्तन का संकेत देते हैं: "परन्तु अब। " यूनानी में " अब " शब्द
ज़ोरदार है। अब, अर्थात, क्योंकि आप मसीह के साथ जी उठे हैं और उन
चीज़ों की खोज कर रहे हैं जो स्वर्गीय हैं, आपका वर्तमान जीवन आपके
पूर्व जीवन से एक स्पष्ट अंतर प्रदर्शित करेगा। " अपने भीतर की सांसारिक
चीज़ों" को मार डालने के बाद (कुलुस्सियों 3: 5), “अब तुम भी इन सब
को अर्थात क्रोध, रोष, बैरभाव, निन्दा, और मुंह से गालियाँ बकना ये सब
बातें छोड़ दो" (कुलुस्सियों 3: 8)।

क्रोध और प्रकोप दोनों ही पाप के प्रति परमेश्वर की धार्मिक
प्रतिक्रिया का वर्णन कर सकते हैं (जिसका ज़िक्र कल किया गया था)
जैसा कि यह यीशु के लिए कर सकता है (मरकुस 3: 5, प्रकाशितवाक्य 6:
16)। इसके विपरीत, हमें "सुनने में तत्पर, बोलने में धीमे, और क्रोध में
धीमे होने का आग्रह किया गया है; क्योंकि मनुष्य का क्रोध परमेश्वर की
धार्मिकता उत्पन्न नहीं करता " (याकूब 1: 19, 20)। द्वेष दूसरे के लिए
दुर्भाग्य की कामना करता है। निन्दा का उद्देश्य बदनाम करना है। पौलुस
अपमानजनक और अश्लील भाषा की भी निन्दा करता है। अंत में,
एक-दूसरे से झूठ बोलना मना है (तुलना करें लैव्य. 19 : 11, 18),
“क्योंकि तुमने पुराने मनुष्यत्व को उसके कामों समेत उतार डाला है"
(कुलुस्सियों 3:9)।

`“नए मनुष्यत्व” की तुलना में पौलुस का “पुराने मनुष्यत्व" से
तात्पर्य है? रोमियों 6: 6 और इफिसियों 4: 22-24 देखें।`

पुराने से नए में इस परिवर्तन के लिए पौलुस जिन क्रियाओं का प्रयोग
करता है, वे वस्त्र की ओर संकेत करती हैं, मानो किसी ने पुराने मैले वस्त्र
उतारकर नए श्वेत वस्त्र पहन लिए हों (तुलना करें जकर्याह 3 : 4)। पुरानी
और नई वाचाओं के संबंध में भी इसी प्रकार का पुराना / नया भेद किया गया
है, जिनकी विशेषता क्रमशः व्यवस्था के बाहरी अक्षर और आत्मा द्वारा हृदय
में अंकित व्यवस्था द्वारा होती है (2 कुरिंथियों 3:4-18)।

ये रूपक रूपांतरण और उसके प्रभावों का वर्णन करते हैं, जिसे
पौलुस एक "नई सृष्टि" कहता है (2 कुरिंथियों 5: 17)। हम “उसके
[मसीह] स्वरूप के अनुसार ज्ञान में नए बनते जाते हैं" (कुलुस्सियों 3:
10), जो अवश्य परमेश्वर का स्वरूप है (कुलुस्सियों : 15)। मसीह का
ज्ञान उसके वचन के माध्यम से प्राप्त करने से हम " उसी स्वरूप में महिमा
से महिमा में परिवर्तित होते जाते हैं" (2 कुरिंथियों 3: 18)। यह हमें सभी
जातीय, भौगोलिक और सामाजिक सीमाओं से ऊपर रखता है (कुलुस्सियों
3: 11, क्योंकि हम एक उच्चतर राज्य के नागरिक हैं।