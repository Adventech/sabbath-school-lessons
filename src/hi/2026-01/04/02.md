---
title:  फिलिप्पी में फूट
date:   18/01/2026
---

`फिलिप्पियों 2: 1-3 पढ़ें। किन कारणों से कलीसिया में फूट
पड़ी? पौलुस इसका समाधान क्या सुझाता है?`

पौलुस को यह देखकर बहुत निराशा हुई होगी कि जिस कलीसिया
की उसने स्थापना की थी और जिससे वह इतना प्रेम करता था, वह
प्रतिद्वंद्विता और कलह से ग्रस्त थी। वह समस्याओं का वर्णन करने के लिए
बहुत कठोर भाषा का प्रयोग करता है। " स्वार्थी महत्वाकांक्षा" एक शब्द
(यूनानी, एरिथिया) का अनुवाद है, जिसका प्रयोग फिलिप्पियों 1: 17 में
पहले पौलुस के स्वार्थी प्रतिद्वंद्वियों के लिए किया गया था, जो मसीह के
कार्य को आगे बढ़ाने के बजाय खुद को बढ़ावा देने पर तुले हुए थे।

“स्वार्थी महत्वाकांक्षा” शरीर के कार्यों में से एक है (गलातियों 5:
20, और जैसा कि याकूब संकेत करता है, “क्योंकि जहाँ डाह और विरोध
होता है, वहाँ बखेड़ा और हर प्रकार का दुष्कर्म भी होता है" (याकूब 3:
16। “मिथ्याभिमान” के लिए यूनानी शब्द का प्रयोग नए नियम में केवल
यहीं किया गया है, लेकिन बाइबल के बाहर के साहित्य में यह अहंकार,
खोखला अभिमान, और स्वयं के बारे में अति उत्साहित होने के अर्थ में
प्रकट होता है।। पौलुस गलातियों को चेतावनी देते हुए एक निकट संबंधित
शब्द का प्रयोग करता है: “हम घमण्डी होकर न एक दूसरे को छेड़ें, और न
एक दूसरे से डाह करें" (गलातियों 5:26)।

ध्यान दें कि पौलुस इन समस्याओं के लिए कौन से उपाय सूचीबद्ध
करता है:

1. मसीह में सांत्वना। पौलुस मसीह के अपने उदाहरण को एक
शक्तिशाली प्रेरणा के रूप में इस्तेमाल करेगा।

2. प्रेम का आराम। यीशु ईवरीय प्रेम प्रकट करता है और हमें आज्ञा देता
है “कि जैसा मैं ने तुम से प्रेम रखा, वैसा ही तुम भी एक दूसरे से प्रेम
रखो" (यूहन्ना 15:12)।

3. आत्मिक संगति। पवित्र आत्मा की उपस्थिति एक घनिष्ठ मसीह
संबंध बनाती है, जैसा कि प्रारंभिक कलीसिया में व्याप्त था (प्रेरितों
के काम 2 : 42 (तुलना करें 2 कुरिंथियों 13:14)।

4. स्नेह (या करुणा)। हम इस ईश्वरीय गुण को अक्सर मसीह के
जीवन में प्रकट होते हुए देखते हैं (देखें मत्ती 9: 36, मत्ती 20: 34,
और मरकुस 1: 41) और अच्छे सामरी (लूका 10: 33) और
उड़ाऊ पुत्र (लूका 15 : 20) के दृष्टांतों में इसका वर्णन किया गया
है।

5. दया। यीशु द्वारा प्रदर्शित यह गुण उसके अनुयायियों के जीवन में भी
देखा जा सकता है (लूका 6:36)।

6. एक मन रहो, एक ही प्रेम, एक ही चित्त, और एक ही मनसा रखो।
क्या ही सुंदर चित्र है! यह कल्पना करना कठिन है कि पौलुस एकता
के महत्व पर और ज़ोर देकर कैसे ज़ोर दे सकता था। जैसा कि पौलुस
बता रहा है, ‘जैसा मसीह यीशु का स्वभाव था वैसा ही तुम्हारा भी
स्वभाव हो' (फिलिप्पियों 2:5)।