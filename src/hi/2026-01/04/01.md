---
title:  विनम्रता द्वारा एकता
date:   17/01/2026
---

### इस सप्ताह के पाठ के लिए पढ़ें
फिलिपियों 2:1-11, यिर्मयाह 17 : 9,
फिलिप्पियों 4: 8, 1कुरिथियों 8: 2, रोम. 8 : 3, इब्रानियों 2: 14-18।

> <p>याद वचन</p>
> “तो मेरा यह आनन्द पूरा करो कि एक मन रहो, और एक ही
प्रेम, एक ही चित्त, और एक ही मनसा रखो" (फिलिप्पियों 2:2)।

एकता में शक्ति है। लेकिन जो सत्य है उसे जानना और उस पर
अमल करना एक ही बात नहीं है। एकता के अपने सर्वोत्तम प्रयासों के
बावजूद, हम सभी कभी - कभी असफल होते हैं। लेकिन यह जानबूझकर
एकता को कमज़ोर करने के समान नहीं है। इसलिए, इसमें कोई आश्चर्य
की बात नहीं है कि जैसे-जैसे पौलुस फिलिप्पियों को लिखता है, वह
चाहता है कि वे “एकमत, एक ही मनसा " हों।

पौलुस एकता की आवश्यकता को यीशु की शिक्षा और उदाहरण पर
आधारित करता है। यह एक ऐसा विषय है जो हमें पूरे नए नियम में और
विशेष रूप से पत्रियों में मिलती है। ब्रह्मांड में असमानता की उत्पत्ति स्वर्ग में
एक स्वर्गदूत के पद और शक्ति के अभिमान और लालसा से हुई, एक ऐसी
भावना जो एक आदर्श वातावरण में भी तेज़ी से फैल गई (यशायाह 14:
12-14 देखें)। फिर इसने अदन में परमेश्वर द्वारा स्थापित नियमों के प्रति
इसी तरह के असंतोष और परमेश्वर द्वारा निर्धारित क्षेत्र से भी ऊँचे स्तर पर
पहुँचने की इच्छा के माध्यम से पैर जमा लिया (उत्पत्ति 3: 1-6)।

इस सप्ताह हम कलीसिया में एकता के बाइबिलीय आधार पर विचार
करेंगे, विशेष रूप से यीशु की अद्भुत कृपालुता, उन्हें देखने से हमें मिलने
वाले सबक और हम कैसे उनके जैसे बन सकते हैं, इस पर ध्यान केंद्रित
करेंगे।

सब्त, 24 जनवरी की तैयारी के लिए इस सप्ताह के पाठ का अध्ययन करें।