---
title:  जीवन और मृत्यु
date:   10/01/2026
---

### इस सप्ताह के पाठ के लिए पढ़ें
फिलिप्पियों 1: 19-30, 1कुरिंथियों
4: 14-16, 2 कुरिंथियों 10: 3-6, यूहन्ना 17 : 17-19, मीका 6: 8, प्रेरितों
के काम 14: 22।

> <p>याद वचन</p>
> “क्योंकि मेरे लिए जीवित रहना मसीह है, और मर जाना लाभ है'
(फिलिप्पियों 1: 21)"
हमें अक्सर बताया जाता है कि मृत्यु जीवन का एक हिस्सा मात्र है।

यह एक झूठ है। मृत्यु जीवन का विपरीत है, जीवन की शत्रु है। जीवन में
मृत्यु का उतना ही समावेश है जितना कि कार में मलबा। पौलुस ज़ोर देकर
कहता है कि मसीह “ताकि मृत्यु के द्वारा उसे जिसे मृत्यु पर शक्ति मिली
थी, अर्थात शैतान को निकम्मा कर दे। और जितने मृत्यु के भय के मारे
जीवन भर दासत्व में फंसे थे, उन्हें छुड़ा ले" (इब्रानियों 2: 14, 15)।

हालाँकि पौलुस मसीह के लिए मरने को तैयार था, फिर भी उसे
अपने दीर्घकालिक भाग्य पर पूरा भरोसा था। इस बीच उसके लिए सबसे
महत्वपूर्ण बात थी, अपने जीवन या मृत्यु के द्वारा, मसीह का सम्मान करना
और अधिक से अधिक लोगों को सुसमाचार का प्रचार करना। शायद यही
एक कारण है कि हमारे पास उसके नाम से इतने सारे पत्र हैं। अपने लेखन
के माध्यम से, वह कई लोगों और स्थानों तक पहुँच सका, जिनमें वे स्थान
भी शामिल हैं जहाँ वह स्वयं कभी नहीं गया था।

जीवन छोटा है, और परमेश्वर द्वारा हमें दिए गए वर्षों के दौरान
परमेश्वर के राज्य के लिए यथा संभव बड़ा प्रभाव डालना महत्वपूर्ण है। उस
प्रभाव का एक बड़ा हिस्सा " विश्वास की एकता" को प्रोत्साहित करने से
जुड़ा है। जैसा कि हम इस सप्ताह की शुरुआत में देखेंगे, यह विषय पौलुस
द्वारा फिलिप्पियों को लिखे गए पत्र का एक महत्वपूर्ण कारण था।

सब्त, जनवरी 17 की तैयारी के लिए इस सप्ताह के पाठ का अध्ययन करें।