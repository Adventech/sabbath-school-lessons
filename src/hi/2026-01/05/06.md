---
title:  'ऐसे लोगों का आदर करें'
date:   29/01/2026
---

`फिलिप्पियों 2: 25-30 पढ़ें। पौलुस इपफ्रदीतुस का वर्णन कैसे
करता है? इस मसीही कार्यकर्ता के कौन से विशिष्ट दृष्टिकोण और
कार्य उसके चरित्र को प्रकट करते हैं?`

इपफ्रदीतुस का उल्लेख केवल इसी पत्र में किया गया है, लेकिन
कुछ संक्षिप्त उल्लेखों से हमें उसके बारे में काफी कुछ पता चलता है।
उसके नाम (जो एफ़्रोडाइट के पंथ को दर्शाता है) से पता चलता है कि वह
एक मूर्तिपूजक पृष्ठभूमि से आया था। उसे “सहकर्मी" कहने से पता चलता
है कि वह सेवकाई में सक्रिय था, संभवत: फिलिप्पी में पौलुस के साथ
काम कर रहा था। “सह - सैनिक" होना (तुलना करें फिलिप्पियों 1: 27)
संभवतः उस संघर्ष को दर्शाता है जिसका सामना इपफ्रदीतुस ने सुसमाचार
फैलाने में किया, जिसमें वह अपनी जान जोखिम में डालने को भी तैयार था
(फिलिप्पियों 2:30)।

फिलिप्पी की कलीसिया द्वारा नियुक्त "दूत" (यूनानी :
अपोस्टोलोस) के रूप में, इपफ्रदीतुस को जेल में पौलुस की सेवा करने
और उसकी अन्य ज़रूरतों को पूरा करने के लिए भेजा गया है (फिलिप्पियों
2: 25)। वह वही व्यक्ति था जिसे फिलिप्पियों ने पौलुस के लिए अपनी
आर्थिक भेंट सौंपी थी (फिलिप्पियों 4: 18)। ये भेंटें अत्यंत महत्वपूर्ण थीं
क्योंकि रोमी कैदियों को भोजन, वस्त्र, बिस्तर या अन्य आवश्यक वस्तुओं
की आवश्यकता होती थी, उन्हें स्वयं अपने खर्च पर खरीदना पड़ता था या
परिवार और मित्रों द्वारा लाया जाता था (प्रेरितों के काम 24: 23 से तुलना
करें)। रोम में अपनी दूसरी कैद के अंत में, पौलुस ने तीमुथियुस से कहा कि
वह “शीत ऋतु से पहले आने का भरसक प्रयास करे" और त्रोआस में
छोड़ा गया “वस्त्र ले आए" (2 तीमुथियुस 4: 21, 13)। पौलुस को अपनी
ठंडी पत्थर की कोठरी में स्पष्ट रूप से इस मोटे ऊनी ओवरकोट की
आवश्यकता होगी। इपफ्रदीतुस को ही यह पत्र फिलिप्पी वापस ले जाने का
काम सौंपा गया था (देखें एलेन जी० व्हाइट, प्रेरितों के कार्य, पृष्ठ 479)।

शायद फिलिप्पी की समस्याओं के कारण (पाठ 4 देखें), पौलुस ने
इपफ्रदीतुस को अपेक्षा से पहले वापस भेजना " आवश्यक समझा", और
इस प्रकार फिलिप्पियों से आग्रह किया कि वे "प्रभु में उसका स्वागत करें
बड़े आनंद के साथ" (फिलिप्पियों 2: 291 पौलुस यह सुनिश्चित करना
चाहता है कि वे जेल में उसकी अपनी स्थिति के बारे में चिंता न करें। वह
इस बात पर भी ज़ोर देता है कि इपफ्रुदीतुस एक ऐसा व्यक्ति है जिसका
मसीहियों को बहुत सम्मान करना चाहिए, न कि उसके धन या सामाजिक
स्थिति के कारण, बल्कि यीशु के उदाहरण का अनुसरण करने में उसकी
त्यागपूर्ण भावना के कारण (फिलिप्पियों 2: 6.11, 29, 30; तुलना करें
लूका 22: 25-27)। सम्मान या आदर के लिए यूनानी शब्द नए नियम में
बहुत कम बार आता है: सूबेदार के सेवक के लिए जिसका "अत्यधिक
महत्व" था (लूका 7: 2), उन लोगों के लिए जिन्हें भोज में स्थान देकर
सम्मान दिया जाता है (लूका 14: 8), और यीशु को "अनमोल" कोने का
पत्थर (1 पतरस 2: 4, 6)। इपफ्रुदीतुस को उस समूह में शामिल करने के
लिए, उसे वास्तव में एक विश्वासयोग्य व्यक्ति होना चाहिए था।