---
title:  अंतिम दिनों में अध्यात्मवादः भाग 2
date:   06/06/2024
---

हमारी मुक्ति की आशा मसीह में निहित है। उसके खून से सने हाथ हमें अनंत कीमत पर इतनी आसानी से प्रदान किए गए बलिदान को स्वीकार करने के लिए प्रेरित कर रहे हैं। जल्द ही मसीह अपना दावा करने के लिए वापस आएगा। तीतुस 2:13 मसीह के दूसरे आगमन को “धन्य आशा" कहता है।

शैतान का लक्ष्य इस आशा को नष्ट करना है। वह संकेत और चमत्कार, और सब कुछ करेगा जो लोगों को बाइबल की सच्चाई और मसीह में उद्धार से दूर ले जा सकता है।

“पवित्र लोगों का धीरज इसी में है, जो परमेश्वर की आज्ञाओं को मानते और यीशु पर विश्वास रखते हैं" (प्रका० वा० 14:12)। अंतिम संघर्ष में, शैतान लोगों को “परमेश्वर की आज्ञाओं" या " यीशु पर विश्वास" या दोनों का पालन करने से रोकने के लिए वह सब कुछ करने जा रहा है जो वह कर सकता है। इसलिए, किसी भी शिक्षा से सावधान रहने की आवश्यकता है, जो भले ही संकेतों, चमत्कारों और अचंम्भों के साथ हो, हमें अंत की इन दो विशेषताओं में से किसी एक से दूर कर देगी।

`पढ़ें, मत्ती 24:23-27; 2 कुरिन्थियों 11:13, 14 और 2 थिस्सलुनीकियों 2:9-12। ये अनुच्छेद हमें शैतान की भ्रामक शक्ति और कार्य करने के तरीके के बारे में क्या बताते हैं ?`

समय के अंतिम क्षणों में, शैतान अपना अंतिम धोखा देगा: "चमत्कार करने वाले दुष्टों की शक्ति के प्रतीक के रूप में, एक अलौकिक चरित्र के भयानक दृश्य जल्द ही स्वर्ग में प्रकट होंगे। शैतानों की आत्माएँ पृथ्वी के राजाओं और पूरी दुनिया के पास जाएँगी, उन्हें धोखे में फँसाएगी, और उन्हें स्वर्ग की सरकार के खिलाफ अपने अंतिम संघर्ष में शैतान के साथ एकजुट होने के लिए प्रेरित करेंगी। इन एजेंसियों द्वारा, शासकों और प्रजा को समान रूप से धोखा दिया जाएगा। लोग स्वयं मसीह होने का दिखावा करते हुए उठ खड़े होंगे, और उस पदवी और पूजा का दावा करेंगे जो दुनिया के मुक्तिदाता की है। वे उपचार के अद्भुत चमत्कार करेंगे और पवित्रशास्त्र की गवाही के विपरीत स्वर्ग से रहस्योद्घाटन होने का दावा करेंगे।

"धोखे के महान नाटक में सर्वोच्च अभिनय के रूप में, शैतान स्वयं मसीह का रूप धारण करेगा। चर्च ने लंबे समय से उद्धारकर्ता के आगमन को अपनी आशाओं की पूर्णता के रूप में देखने का दावा किया है। अब वह बड़ा धोखेबाज ऐसा प्रगट करेगा, कि मसीह आ गया है। पृथ्वी के विभिन्न हिस्सों में, शैतान स्वयं को चमकदार चमक वाले एक राजसी प्राणी के रूप में मनुष्यों के बीच प्रकट करेगा, जो प्रकाशित वाक्य में यूहन्ना द्वारा दिए गए परमेश्वर पुत्र के वर्णन से मिलता जुलता है। प्रकाशितवाक्य 1:13-15।"-एलेन जी ० व्हाइट, द ग्रेट कॉन्ट्रोवर्सी, पृ० 624

`मसीह कैसे लौटता है, साथ ही मृतकों की दशा के बारे में सच्चाई को समझना, धोखा न खाने के लिए इतना महत्त्वपूर्ण क्यों है ?`