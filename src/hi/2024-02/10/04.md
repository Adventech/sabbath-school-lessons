---
title:  नये नियम में मृत्यु
date:   04/06/2024
---

`पढ़ें, यूहन्ना 11:11-14, 21-25; 2 तीमुथियुस 1:10; 1 कुरिन्थियों 15:51-54; और 1थिस्सलुनीकियों 4:15-17. नए नियम के लेखकों के मृत्यु के वर्णन की तुलना पुराने नियम के लेखकों से केसे की जाती है ?`

पुराने और नए दोनों नियम नींद के रूप में मृत्यु के प्रतीकवाद का उपयोग करते हैं। बाइबिल में कम से कम 53 बार शब्द " नींद" को मृत्यु के समान माना गया है। बाइबिल के लेखक इस बात से सहमत हैं कि अमर आत्मा में कोई सचेतन अस्तित्व नहीं है जो मृत्यु के तुरंत बाद शरीर छोड़ देता है। नया नियम एक और आयाम जोड़ता है, जिसका संकेत पुराने में पहले ही दिया जा चुका है:मसीह की वापसी पर गौरवशाली पुनरुत्थान।

सुसमाचार इस बात पर जोर देते हैं कि अनन्त जीवन केवल मसीह में है। नरक के सभी वासी (दुष्ट) विश्वासियों से उनके अनन्त जीवन का आश्वासन नहीं छीन सकते। यीशु मसीह ने क्रूस के ऊपर मृत्यु पर विजय प्राप्त की। कब्र अब अपने पीड़ितों को नहीं रोक सकती। मसीह का पुनरुत्थान इस बात की गारंटी है कि उसके लौटने पर सभी विश्वासी एक दिन कब्र से जी उठेंगे।

पौलुस के इन शब्दों को देखें:“और यदि मरे हुए नहीं जी उठते, तो मसीह भी नहीं जी उठा; और यदि मसीह नहीं जी उठा, तो तुम्हारा विश्वास व्यर्थ है; और तुम अब तक अपने पापों में फंसे हो। वरन जो मसीह में सो गए हैं, वे भी नष्ट हुए" (1 कुरिं० 15:16-18)। यदि मृत व्यक्ति, मृत्यु के समय, पहले से ही स्वर्ग के आनंद में हैं, तो इन पदों का कोई मतलब कैसे निकाला जा सकता है? पौलुस का क्या मतलब है कि वे "नष्ट हो गए” हैं, यदि वास्तव में, वे पहले से ही स्वर्ग में हैं?

इसके बजाय, पौलुस का पूरा मुद्दा यह है कि मसीह का पुनरुत्थान हमारे पुनरुत्थान की नींव है, और पुनरुत्थान के बिना, “तुम्हारा विश्वास व्यर्थ है; तुम अब भी अपने पापों में हो," और मृतक भूमि में पड़े रह गए, नष्ट हो गए।

यीशु के लौटने पर पुनरुत्थान में हमें जो आशा है, उसके बारे में ये पद अन्य बाइबिल पदों के साथ पूरी तरह से फिट बैठते हैं, जब हमें “एक अविनाशी, और निर्मल, और अजर मीरास के लिए जो तुम्हारे लिए स्वर्ग में रखी है" (1 पत० 1:4)। हालाँकि, यदि मृत पहले से ही स्वर्ग में हैं, तो पतरस हमारे लिए “स्वर्ग में रखा " विरासत की बात क्यों करता है? स्पष्ट रूप से, नए नियम के विश्वासियों ने उत्सुकता से मसीह के आगमन और मृतकों के पुनरुत्थान की प्रतीक्षा की, और इस आशा ने उन्हें जीवन की परीक्षाओं में विश्वासयोग्य बनने के लिए प्रेरित किया।

`पुनरुत्थान मसीही धर्म के लिए इतनी सशक्त आशा क्यों है? क्या होता यदि हमारे पास क्रूस तो होता लेकिन पुनरुत्थान न होता ? हमें क्या आशा होती ? तो फिर, पुनरुत्थान हमारे विश्वास का इतना महत्त्वपूर्ण हिस्सा क्यों है?`