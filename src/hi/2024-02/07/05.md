---
title:  दानिय्येल 8:14 के 2,300 दिन
date:   15/05/2024
---

विलियम मिलर ने देखा कि भविष्यवक्ताओं द्वारा भविष्यवाणी की गई घटनाएँ सटीक रूप से पूरी हुईं:अब्राहम के वंशजों के 400 साल के प्रवास, इस्राएल के जंगल में भटकने के 40 साल, इस्राएल की बंधुआई के 70 साल, और दानिय्येल के इस्राएल को आवंटित 70 सप्ताह (उत्प० 15:13, गिनती 14:34, यिर्म० 25:11, और दानि० 9:24)।

`पढ़ें, मरकुस 1:15, गलातियों 4:4, और रोमियों 5:6। ये पद हमें परमेश्वर के पहले आगमन की समय सारिणी के बारे में क्या बताते हैं ?`

जैसा कि मिलर ने भविष्यवाणियों का अध्ययन किया, पवित्रवचन की तुलना पवित्रवचन से करते हुए, उसने निष्कर्ष निकाला कि यदि पूरे बाइबिल में परमेश्वर के पास एक ईश्वरीय समय सारिणी थी, तो जब हमारे प्रभु के दूसरे आगमन की बात आती है तो परमेश्वर के पास एक ईश्वरीय समय सारिणी होनी चाहिए।

`पढ़ें, दानिय्येल 8:14। 2,300 दिनों के अंत में कौन सी घटना घटित होने वाली थी ?`

विलियम मिलर ने लोकप्रिय दृष्टिकोण को स्वीकार किया कि “पवित्रस्थान की शुद्धिकरण" अग्नि द्वारा पृथ्वी की शुद्धि है। ऐसे अद्भुत महत्त्व की घटना को समझने के लिए उसने लगन के साथ धर्मशास्त्र का अध्ययन किया। उसने दानिय्येल 8 और दानिय्येल 9 के बीच संबंध की खोज की। दानिय्येल 8 में, स्वर्गदूत को निर्देश दिया गया था कि "इस व्यक्ति को दर्शन समझा दे" (दानिय्येल 8:16)। अध्याय के अंत तक, दानिय्येल 8 के संपूर्ण दर्शन का एकमात्र भाग 2,300 दिन अस्पष्ट रह गया (देखें, दानि० 8:27)। बाद में स्वर्गदूत दानिय्येल के पास लौटा और घोषणा की, "मैं तुम्हें समझने की कुशलता देने के लिए आगे आया हूँ" (देखें, दानि० 9:22; दानि० 9:23, 25-27)। इससे उन्हें 2,300 दिनों के बारे में समझने में मदद मिलेगी। हम इसे जानते हैं क्योंकि, दानिय्येल को " मामले पर विचार करने और दर्शन को समझने------ (दानि० 9:23) के लिए स्वर्गदूत के पहले शब्द थे: " तुम्हारे लोगों के लिए और उनके लिए सत्तर सप्ताह निर्धारित हैं -----" (दानि० 9:24)। जिस शब्द का अनुवाद “निर्धारित" किया गया है उसका शाब्दिक अर्थ है “काट दिया गया।" सत्तर सप्ताह, 490 वर्ष, काटे जाने हैं। लेकिन किससे ? 2,300 दिनों का दर्शन, स्पष्ट रूप से दानिय्येल 8 का एकमात्र भाग जिसे दानिय्येल समझ नहीं पाया था, और जिसे समझाने के लिए अब स्वर्गदूत आया है।

और चूँकि 70 सप्ताहों का शुरुआती बिंदु "यरूशलेम को पुनर्स्थापित करने और बनाने के आदेश के आगे बढ़ने से" (दानि० 9:25) था, मिलर को पता था कि अगर उसके पास वह तारीख होती, तो वह 70 सप्ताह और 2,300 दिन की भविष्यवाणी की शुरुआत जान सकता था।