---
title:  दो गवाह
date:   05/05/2024
---

`प्रकाशितवाक्य 11:3-6 पढ़ें। इस परिच्छेद में आपके द्वारा खोजे गए दो गवाहों की पाँच पहचान संबंधी विशेषताओं की सूची बनाएँ।`

जकर्याह 4 में, भविष्यवक्ता ने सुनहरे दीवट के दोनों ओर दो जैतून के पेड़ देखे – वही कल्पना जो हम यहाँ प्रकाशितवाक्य 11 में पाते हैं। जकर्याह को बताया गया है कि यह " दो अभिष्क्ति लोगों का प्रतिनिधित्व करता है, जो संपूर्ण रूप से प्रभु के साथ पृथ्वी पर खड़े हैं" (जकर्याह 4:14)। जैतून के पेड़ दीवट में तेल डालते हैं, जिससे वह प्रकाश देता रहता है। हमें भजनहार की लिखी बात याद आती है:“तेरा वचन मेरे पाँवों के लिए दीपक और मेरे मार्ग के लिए उजियाला है" (भजन 119:105)। तेल पवित्र आत्मा का प्रतिनिधित्व करता है (जकर्याह 4:2, 6)। प्रकाशितवाक्य 11 में यूहन्ना का दर्शन दुनिया को रोशन करने के लिए पवित्र आत्मा की शक्ति में घोषित किए जा रहे परमेश्वर के वचन का वर्णन कर रहा है।

ये दोनों गवाह भविष्यवाणी कर सकते हैं और जब तक वे भविष्यवाणी करते हैं तब तक बारिश को गिरने से रोक सकते हैं। वे जल को रक्त में बदल सकते हैं और पृथ्वी पर विपत्तियाँ फैला सकते हैं। परमेश्वर के वचन के अनुसार, एलिय्याह ने कहा कि इस्राएल पर वर्षा नहीं होगी, और उसकी प्रार्थना के उत्तर में साढ़े तीन वर्ष तक वर्षा नहीं हुई (देखें याकूब 5:17)। फिर उसने परमेश्वर से प्रार्थना की, और बाल के झूठे भविष्यवक्ताओं के सूखे को समाप्त करने में विफल रहने के बाद बारिश लौट आई (1 राजा 17, 18)। मूसा ने, परमेश्वर के वचन के द्वारा, मिस्रियों पर सभी प्रकार की विपत्तियाँ लायीं, जिनमें पानी को खून में बदलना भी शामिल था, क्योंकि फिरौन ने परमेश्वर के लोगों को आजाद करने से इनकार कर दिया था (निर्गमन 7)।

जो लोग पवित्रवचन को छति पहुँचाना चाहते हैं, वे उसके मुंह से निकलने वाली आग से भस्म हो जाएँगे। परमेश्वर कहता है, " तू जो यह वचन कहता है, सुन, मैं तेरे मुंह में अपने वचन को आग बनाऊँगा, और इस प्रजा को लकड़ी बनाऊँगा, और वह उनको भस्म करेगी" (यिर्म० 5:14)। परमेश्वर का वचन उन सभी पर निर्णय सुनाता है जो इसे अस्वीकार करते हैं। उसका वचन मुँह में आग के समान है।

यूहन्ना 5:39 में, यीशु ने घोषणा की कि पुराने नियम के पवित्रवचन उसकी गवाही देते हैं। वह यह भी कहते हैं कि सुसमाचार को पूरी दुनिया में “साक्षी के रूप में" घोषित किया जाएगा (मत्ती 24:14), और नया नियम, पुराने नियम के साथ, उस गवाही का आधार है। इन दो पदों में प्रयुक्त गवाह के लिए शब्दों के समान मूल (शहीदों) से एक शब्द प्रकाशितवाक्य 11:3 में प्रकट होता है।

ये दोनों गवाह कौन हैं? बाइबिल के इन बिंदुओं और प्रकाशितवाक्य 11 में दी गई विशेषताओं को ध्यान में रखते हुए, हम यह निष्कर्ष निकाल सकते हैं (हालाँकि, हठधर्मिता से नहीं) कि दोनों गवाह पुराने और नए नियम के पवित्रवचन हैं, जो संसार में परमेश्वर के प्रकाश और सच्चाई का संचार करते हैं।

`आज कई मसीही पुराने नियम को कम महत्व देते हैं, इसे अप्रासंगिक और अनावश्यक करार देते हैं क्योंकि हमारे पास नया नियम है। उस रवैये में इतनी बड़ी गलती क्या है?`