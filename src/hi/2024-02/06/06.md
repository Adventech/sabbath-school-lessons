---
title:  सत्य विजयी
date:   09/05/2024
---

शत्रु के हमलों के बावजूद, पृथ्वी पर परमेश्वर का कार्य शानदार चरमोत्कर्ष पर पहुँचेगा। सुसमाचार का प्रचार "प्रत्येक राष्ट्र, कुल, भाषा और लोगों" में किया जाएगा (प्रका० वा० 14:6)। मसीह और शैतान के बीच महान विवाद मसीह द्वारा नरक की शक्तियों को पूरी तरह पराजित करने के साथ समाप्त हो जाएगा। परमेश्वर का राज्य बुराई पर विजय प्राप्त करेगा, और ब्रह्मांड से पाप हमेशा के लिए समाप्त हो जाएगा। प्रकाशितवाक्य 11 फ्रांसीसी क्रांति के माध्यम से मसीही धर्म को नष्ट करने और परमेश्वर में विश्वास को खत्म करने के शैतान के प्रयास से शुरू होता है, लेकिन अध्याय बुराई की प्रधानताओं और शक्तियों पर परमेश्वर के राज्य की विजय के साथ समाप्त होता है। यह उन सभी को प्रोत्साहन प्रदान करता है जो मसीह और उसकी सच्चाई के लिए उग्र परीक्षणों से गुजरते हैं।

`प्रकाशितवाक्य 11:15-18 पढ़ें। इन पदों के अनुसार, सातवीं तुरही बजने के समय समाप्ति पर कौन सी घटनाएँ घटित होती हैं?`

इस संसार का राज्य हमारे प्रभु का राज्य बन गया है। मसीह विजयी है। बुराई पराजित हुई। यीशु जीत गया और शैतान हार गया। धर्म की जीत होती है। सत्य का राज है। हमारे लिए निम्नलिखित निर्देश पर ध्यान देना अच्छा होगा:“जो कुछ भी मनुष्य के अधिकार पर बनाया गया है उसे उखाड़ फेंका जाएगा; लेकिन जो परमेश्वर के अपरिवर्तनीय शब्द की चट्टान पर स्थापित किया गया है वह हमेशा के लिए खड़ा रहेगा। " - एलेन जी० व्हाइट, द ग्रेट कॉन्ट्रोवर्सी, पे० 288.

`प्रकाशितवाक्य 11:19 पढ़ें। यूहन्ना ने स्वर्ग में क्या खुला हुआ देखा ? और जब उसने स्वर्ग की ओर देखा तो उसने क्या देखा?`

स्वर्ग में परमेश्वर का मन्दिर यूहन्ना के दर्शन के लिए खोल दिया गया। जब उसने परमपवित्र स्थान की ओर दृष्टि की, तो उसे वाचा का सन्दूक दिखाई दिया।