---
title:  अँधेरे में रोशनी चमकती है।
date:   13/04/2024
---

### इस सप्ताह के पाठ के लिए पढ़ें
यूहन्ना 8:44; नीति व० 23:23; प्रेरितों 20:27-32; 2 थिस० 2:7-12; भजन० 119:105, 116, 130, 133, 160; नीति व० 16:25; 2कुरिं० 4:3-6।

> <p>याद वचनः</p>
> “यीशु ने उनसे कहा, 'ज्योति अब थोड़ी देर तक तुम्हारे बीच में है। जब तक ज्योति तुम्हारे साथ है तब तक चले चलो, ऐसा न हो कि अन्धकार तुम्हें आ घेरे; जो अन्धकार में चलता है वह नहीं जानता कि किधर जाता है" (यूहन्ना 12:35)।

बाइबिल की आखिरी पुस्तक प्रकाशित वाक्य में, शैतान एक अजगर और एक साँप के रूप में चित्रित किया गया है (प्रका० वा० 12:9)। वह एक अजगर है क्योंकि वह परमेश्वर के लोगों को नष्ट करना चाहता है, एक साँप है क्योंकि वह उन्हें धोखा देने के लिए अपनी सभी धूर्तता का उपयोग करता है। यीशु मसीह की मृत्यु के बाद के वर्षों में, अपने “देवताओं” की पूजा 'करने से इनकार करने पर शाही रोम द्वारा हजारों लोगों को यातना दी गई, शेरों के आगे फेंक दिया गया और जला दिया गया। फिर भी इस क्रूर सजा के सामने, कई लोग वफादार बने रहे, सुसमाचार फैलता रहा और कलीसिया बढ़ती गई।

परिणामस्वरूप, शैतान ने अपनी रणनीति बदल दी। करोड़ों बुतपरस्तों को बपतिस्मा दिया गया, लेकिन बाइबिल की सच्चाई की संपूर्ण शिक्षा के वगैर! जैसे ही अगुओं ने धर्मग्रंथ की सच्चाइयों को लोकप्रिय रीति-रिवाजों के साथ मिला दिया, कलीसिया में त्रुटियाँ फैल गईं। चौथी और पाँचवीं शताब्दी समझौते का युग था जब कलीसिया ने बुतपरस्त प्रथाओं को मसीही शिक्षाओं के साथ मिला दिया।

दृढ़ रहे। फिर भी जीवन के सबसे कठिन समय में भी, परमेश्वर लगातार अपने लोगों के साथ था। उन्होंने यीशु को “मार्ग, सत्य और जीवन" के तौर पर विश्वासयोग्य पाया और, पवित्र आत्मा की शक्ति के द्वारा, वे अपने कर्तव्यनिष्ठ विश्वासों को मानने के लिए भारी दबाव के बावजूद भी वे पवित्रशास्त्र में परमेश्वर की प्रकट इच्छा के प्रति वफादार रहे और उसके वचन की सच्चाई के लिए अडिग रहे, भले ही उन पर प्रत्यक्ष या सूक्ष्म रूप से दबाव डाला गया हो।

सब्त, अप्रैल 20 की तैयारी के लिए इस सप्ताह के पाठ का अध्ययन करें।