---
title:  पवित्र शास्त्र से अलग मानवीय तर्क
date:   17/04/2024
---

पवित्र आत्मा हमारे मन के द्वारा कार्य करता है। वह हमें ब्रह्मांड के रहस्यों का पता लगाने के लिए आमंत्रित करता है। जैसा कि किसी ने ठीक ही कहा है, "मसीही होने के नाते हम चर्च के दरवाजे पर अपने दिमाग की जाँच नहीं करते हैं।" फिर भी, अकेले मानवीय तर्क की प्रतिभा पवित्रशास्त्र के ईश्वरीय सत्य की खोज करने में असमर्थ है। सत्य मानवीय राय का विषय नहीं है। यह ईश्वरीय प्रकाशन का मामला

`नीतिवचन 16:25, न्यायियों 21:25, और यशायाह 53:6 पढ़ें। वे शैतान के धोखे की रणनीति के बारे में क्या प्रकट करते हैं ?`

शैतान के सबसे प्रभावी धोखे में से एक हमें यह विश्वास दिलाना है कि मानवीय तर्क, पवित्र आत्मा की सहायता के बिना और परमेश्वर के वचन से अनभिज्ञ, परमेश्वर की इच्छा को समझने के लिए पर्याप्त है। ऐसा कोई तरीका हो सकता है जो हमें या यहाँ तक कि संपूर्ण संस्कृतियों को सही लगता हो, लेकिन परमेश्वर की दृष्टि में यह पूरी तरह से गलत हो सकता है।

कुछ साल पहले, मैंने और मेरी पत्नी ने उस होटल के पास जंगल में कुछ लंबी पैदल यात्रा करने का फैसला किया, जहाँ हम रात के लिए ठहरे थे। आम तौर पर, मैं दिशा-निर्देशों में काफी अच्छा हूँ और लगभग एक घंटे तक विभिन्न पगडंडियों पर चलने के बाद, मुझे पूरा विश्वास था कि मैं थोड़ी कठिनाई के साथ अपना रास्ता वापस पा सकता हूँ, लेकिन जल्द ही मुझे पता चला कि हम जंगल में निराशाजनक रूप से खो गए थे। सूरज ढल रहा था और मुझे अनिष्ट की आशंका थी। शुक्र है, हम कुछ अन्य पैदल यात्रियों से मिले जो रास्ता जानते थे। हम रास्ते से कम से कम पाँच मील दूर थे लेकिन मुख्य सड़क के पास थे। चूँकि उनकी कार पास में ही खड़ी थी, उन्होंने हमें अपने होटल तक वापस जाने की पेशकश की। किसी ऐसे व्यक्ति की खोज जो रास्ता जानता था और जो हमें हमारी मंजिल तक वापस पहुँचाने की क्षमता रखता था, उससे हमारे लिए बहुत फर्क पड़ा।

पृथ्वी से स्वर्ग तक की यात्रा में परमेश्वर ने हमें अकेला नहीं छोड़ा है। पवित्र आत्मा हमें पवित्र शास्त्र की ओर संकेत करता है जो हमें घर की ओर ले जाता है। सत्य और त्रुटि, सही और गलत, अच्छा और बुरा - इन्हें केवल परमेश्वर के वचन के प्रकाश में ही सही ढंग से समझा जा सकता है। जो परमेश्वर और उसके वचन का खंडन करता है वह त्रुटि है, और त्रुटि हमेशा खतरनाक होती है; जो परमेश्वर के अनुरूप है वह सत्य और अच्छाई है। यह कितना महत्त्वपूर्ण है कि हम सत्य और नैतिकता के मामले में परमेश्वर के वचन को अपना अंतिम मध्यस्थ बनाएँ। पवित्र आत्मा की सहायता के बिना मानव मस्तिष्क ईश्वरीय सत्य की खोज करने में असमर्थ क्यों है? मानवीय तर्क और ईश्वरीय प्रकाशन के बीच संबंध पर चर्चा करें। वास्तव में तर्क हमें ईश्वरीय प्रकाशन को समझने में कैसे मदद करता है? उदाहरण के लिए, दानिएल 2 को देखें, एक भविष्यवाणी जो बेबीलोन के समय से लेकर भविष्य तक के विश्व इतिहास को अपने में समेटती (कवर करती) है। इस तरह की भविष्यवाणी मानवीय तर्क को कैसे प्रभावशाली ढंग से आकर्षित करती है?