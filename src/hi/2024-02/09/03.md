---
title:  परमेश्वर के नियम की अपरिवर्तनीयता
date:   27/05/2024
---

`पढ़ें, मती 5:17,18; भजन 111:7, 8; सभोपदेशक 12:13, 14; 1 यूहन्ना 5:3; और नीतिवचन 28:9. बाइबिल के ये अंश मसीह की व्यवस्था के साथ संबंध के विषय में क्या सिखाते हैं ?`

सेवेंथ-डे ऐडवेंटिस्ट प्रोटेस्टेंट सुधारकों के नक्शेकदम पर चलते हैं जिन्होंने परमेश्वर की व्यवस्था की पवित्रता को बरकरार रखा। जॉन वेस्ले की इस सशक्त पुष्टि पर ध्यान दें:"मूसा द्वारा इस्राएल की संतान को दी गई विधि या औपचारिक कानून, जिसमें सभी निषेधाज्ञाएँ और अध्यादेश शामिल थे जो पुराने बलिदानों और मंदिर की सेवा से संबंधित थे, हमारा परमेश्वर वास्तव में पूर्णतया समाप्त करने, विघटित करने और नष्ट करने के लिए आया था। . लेकिन दस आज्ञाओं में निहित और भविष्यवक्ताओं द्वारा लागू किये गये नैतिक व्यवस्था को उसने नहीं हटाया। इसके किसी भी हिस्से को रद्द करना उसके आने की मंशा नहीं थी। यह एक ऐसा नियम (व्यवस्था) है जिसे कभी नहीं तोड़ा जा सकता है, जो 'स्वर्ग में विश्वस्त गवाह के रूप में स्थिर है। ... इस नियम का प्रत्येक भाग समस्त मानवजाति पर और सभी युगों में लागू रहना चाहिए; यह न तो समय या स्थान पर, न ही बदलने वाली किसी अन्य परिस्थिति पर निर्भर करता है, बल्कि परमेश्वर की प्रकृति और मनुष्य की प्रकृति और एक-दूसरे के साथ उनके अपरिवर्तनीय संबंधों पर निर्भर करता है।." - "Upon Our Lord' [ermon on the Mount]" Discourse V, John Wesley's Sermons:An Anthology (Nashville TN) Abingdon Press] 1991), pp. 208, 209

`तुलना करें, निर्गमन 34:5-7; रोमियों 7:11, 12; भजन 19:7-11; भजन 89:14; भजन 119:142, 172. ये पद हमें परमेश्वर के नियम और परमेश्वर के चरित्र के बीच संबंध के बारे में क्या बताते हैं ?`

चूँकि परमेश्वर का नियम उसके चरित्र की प्रतिलेख, उसके सिंहासन की नींव और मानवता के लिए नैतिक आधार है, शैतान इससे नफरत करता है। “कोई भी यह देखने में असफल नहीं हो सकता कि यदि सांसारिक पवित्रस्थान स्वर्गीय पवित्रस्थान का एक चित्र या नमूना था, तो पृथ्वी पर सन्दूक में रखा गया नियम स्वर्ग में सन्दूक में के नियम का एक सटीक प्रतिलेख था; और यह कि स्वर्गीय पवित्रस्थान से संबंधित सत्य की स्वीकृति में परमेश्वर के नियम के दावों और चौथी आज्ञा के सब्त के दायित्व की स्वीकृति शामिल थी। यहाँ पवित्रशास्त्र की सामंजस्यपूर्ण व्याख्या के कड़वे और दृढ़ विरोध का रहस्य था जिसने स्वर्गीय पवित्रस्थान में मसीह की सेवकाई को प्रकट किया।" एलेन जी० व्हाइट, द ग्रेट कॉन्ट्रोवर्सी, पृष्ठ 435

`लोग अक्सर यह तर्क देने के क्या कारण बताते हैं कि अब हम दस आज्ञाओं का पालन करने के लिए बाध्य नहीं हैं? आपको क्या लगता है वास्तव में इसके पीछे क्या है?`