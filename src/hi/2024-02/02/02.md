---
title:  एक टूटे हुए दिल वाला उद्धारकर्ता
date:   07/04/2024
---

जब यीशु यरूशलेम शहर की ओर वाले जैतून के पहाड़ पर बैठा, तो उसका दिल टूट गया। यूहन्ना रचित सुसमाचार कहता है, "वह अपने घर आया और उसके अपनों ने उसे ग्रहण नहीं किया" (यूहन्ना 1:11)। यीशु ने अपने लोगों को उनके प्रिय शहर के आने वाले विनाश से बचाने के लिए वह सब कुछ किया जो वह कर सकता था।

अपने लोगों के लिए यीशु का प्रेम अनंत प्रेम के हृदय से प्रवाहित हुआ। उसने बार-बार प्रेमपूर्वक उनसे पश्चाताप करने और उसके दयालु निमंत्रण को स्वीकार करने की अपील की।

`पढ़ें, लूका 19:41-44; मत्ती 23:37, 38; और यूहन्ना 5:40। ये पद आपको अपने लोगों के प्रति यीशु के रवैये और अनुग्रह और दया के उसके प्रेमपूर्ण निमंत्रण के प्रति उनकी प्रतिक्रिया के बारे में क्या बताते हैं? आप परमेश्वर के चरित्र का क्या रहस्योद्घाटन देखते हैं ?`

यरूशलेम के विनाश जैसी घटना को परमेश्वर के प्रेमपूर्ण चरित्र के प्रकाश में समझना कठिन है। इतिहास से पता चलता है कि जब रोमन जनरल टाइटस ने शहर के खिलाफ अपनी सेना का नेतृत्व किया तो हजारों लोग मारे गए। यरूशलेम तबाह हो गया था। पुरुषों, महिलाओं और बच्चों का कत्लेआम किया गया। जब परमेश्वर के लोगों को इतना कष्ट हुआ तो परमेश्वर कहाँ था? उत्तर स्पष्ट है लेकिन पूरी तरह समझ पाना आसान नहीं है। उसका दिल टूट गया था। उसकी आँख भर आई। सदियों तक वह अपने लोगों तक पहुँचता रहा। उसकी प्रेममयी दयालुता के विरुद्ध विद्रोह करके, उन्होंने उसकी ईश्वरीय सुरक्षा खो दी। परमेश्वर हमेशा अपने लोगों की पसंद के परिणामों को सीमित करने के लिए हस्तक्षेप नहीं करता है। वह विद्रोह के स्वाभाविक परिणामों को विकसित होने देता है। यरूशलेम के विनाश में परमेश्वर ने निर्दोष बच्चों का वध नहीं कराया; निर्दोष की दुखद मौत शैतान का कृत्य था, परमेश्वर का नहीं।

शैतान को लड़ाई से खुशी होती है, क्योंकि यह मानव हृदय की सबसे बुरी भावनाओं को भड़काता है। सदियों से उसका उद्देश्य धोखा देना और नष्ट करना और फिर अपने बुरे कार्यों का दोष परमेश्वर पर मढ़ना रहा है।

`मत्ती 24:15-20 पढ़ें। यरूशलेम के आने वाले विनाश से बचाने के लिए यीशु ने अपने लोगों को क्या निर्देश दिया?`

यह अच्छी तरह से याद रखना चाहिए कि 70 ई० में यरूशलेम में रहने वाले अधिकत्तर मसीही यहूदी पृष्ठभूमि से आए थे। एक प्रेमी परमेश्वर अपने अधिक से अधिक लोगों को यथासंभव सुरक्षित रखना चाहता था। इसीलिए उसने निर्देश दिया कि जब रोमन सेनाएँ निकट आएँ, तो उन्हें शहर से भाग जाना चाहिए।

`निम्नलिखित कथन पर विचार करें:हम अपने चारों ओर देखी जाने वाली घटनाओं से परमेश्वर के चरित्र का आकलन नहीं करते हैं; बल्कि, हम उन सभी घटनाओं को फिल्टर करते हैं जिन्हें हम बाइबिल में प्रकट उसके प्रेमपूर्ण चरित्र के चश्मे से देखते हैं। यह इतनी अच्छी सलाह क्यों है?`