---
title:  समुदाय की देखभाल
date:   10/04/2024
---

प्रारंभिक मसीही कलीसिया न केवल इसलिए विकसित हुई क्योंकि उसके सदस्यों ने सुसमाचार का प्रचार किया, बल्कि इसलिए भी क्योंकि वे सुसमाचार के अनुसार जीवन जीते थे। विश्वासियों ने मसीह की सेवकाई का अनुकरण किया जो “यीशु सारे गलील में फिरता हुआ उनके आराधनालयों में उपदेश करता, और राज्य का सुसमाचार प्रचार करता, और लोगों की हर प्रकार की बीमारी और दुर्बलताओं को दूर करता रहा ” (मत्ती 4:23)। यीशु ने लोगों की देखभाल की, और नए नियम की कलीसिया ने भी ऐसा ही किया। यह पवित्र आत्मा की शक्ति में सुसमाचार की अच्छी गवाही साझा करने के साथ मानवीय जरूरतों को पूरा करने के लिए नि:स्वार्थ प्रेम और प्रतिबद्धता थी जिसने मसीही कलीसिया की शुरुआती शताब्दियों में संसार पर इतना प्रभाव डाला।

`प्रेरितों 2:44-47, प्रेरितों 3:6-9, और प्रेरितों 6:1-7 पढ़ें। हालाँकि परिस्थितियाँ अलग-अलग होती हैं, हम प्रामाणिक मसीही धर्म के बारे में इन अंशों से कौन से सिद्धांत सीख सकते हैं?`

नए नियम के इन विश्वासियों ने मसीह के आदर्श का अनुसरण किया, जैसा कि पतरस ने व्यक्त किया था, वह "अभिषिक्त" था। ... पवित्र आत्मा और सामर्थ से, जो भलाई करता और शैतान के सताए हुए सभों को चंगा करता रहा, क्योंकि परमेश्वर उसके साथ था “(प्रेरितों 10:38)। मसीह की कलीसिया पृथ्वी पर उसका शरीर था, और यह, साथ ही, इन आरंभिक शताब्दियों में आहत, टूटी हुई मानवता के प्रति यीशु मसीह के त्यागपूर्ण प्रेम और चिंता को व्यक्त किया। ये विश्वासी मसीह की करुणा के जीवंत उदाहरण थे।

ब्रह्मांड में चल रहे महान विवाद में, शैतान मानवता में परमेश्वर की छवि को खराब करना चाहता है। सुसमाचार का उद्देश्य मानवता में परमेश्वर की छवि को पुनर्स्थापित करना है। इस बहाली में शारीरिक, मानसिक, भावनात्मक और आध्यात्मिक उपचार शामिल हैं।

यूहन्ना 10:10 में, यीशु हम में से प्रत्येक के लिए अपनी योजना प्रकट करता है।

“चोर केवल चोरी करने, और घात करने, और नाश करने को आता है। " मैं इसलिए आया हूँ कि वे जीवन पाएँ, और बहुतायत से पाएँ"। वह चाहता है कि हम शारीरिक रूप से स्वस्थ, मानसिक रूप से सतर्क, भावनात्मक रूप से स्थिर और आध्यात्मिक रूप से संपूर्ण हों।

यह विशेष रूप से उसकी प्रतिज्ञा की गई वापसी के आलोक में सच है। ये दुनिया एक बहुत बड़े संकट से जूझ रही है। मती 24 और लूका 21 में यीशु की अपनी भविष्यवाणियाँ उसकी वापसी से पहले पृथ्वी पर विनाशकारी स्थितियों की भविष्यवाणी करती हैं। जब मसीह अपने चंगाई अनुग्रह से हमें स्पर्श करता है, तो हम दूसरों को मसीह के स्पर्श से छूने की इच्छा रखते हैं ताकि वे संपूर्ण हो सकें। यीशु हमें अपने प्रेम से दूसरों को छूने के लिए मसीह के राजदूत के रूप एक टूटी हुई दुनिया में भेजता है। नए नियम के मसीही धर्म की विशेषता मसीहियों का एक दूसरे और उनके समुदायों के प्रति प्रेम था।

`चर्चा करें:शैतान के आरोपों को गलत साबित करने में मसीह के साथ सहयोग करने में कलीसिया की क्या भूमिका है?`