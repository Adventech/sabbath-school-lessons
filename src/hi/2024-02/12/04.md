---
title:  हम किसकी उपासना करते हैं?
date:   18/06/2024
---

अंतिम दिनों में, उपासना को लेकर नाटकीय ढंग से बड़ा विवाद खड़ा हो जाएगा। क्या हम सृष्टिकर्ता की उपासना करते हैं, या हम पशु और उसकी छाप की पूजा करते हैं? यहाँ पर कोई बीच का क्षेत्र नही है। प्रकाशितवाक्य 14 का पहला स्वर्गदूत लोगों से आग्रह करता है कि "उसकी आराधना करो जिसने स्वर्ग और पृथ्वी, समुद्र और पानी के झरने बनाए" (प्रकाशितवाक्य 14:7)। स्वर्ग की अपील के समर्थन में, तीसरा स्वर्गदूत पशु की पूजा करने के गंभीर परिणामों को प्रकट करता है:" वही परमेश्वर के क्रोध की निरी मदिरा पीएगा, जो उसके क्रोध के प्याले में बिना किसी मिश्रण के डाली जाती है" (प्रका० वा० 14:10)। इसके विपरीत, जो लोग सृष्टिकर्ता की उपासना करते हैं उन्हें “परमेश्वर की आज्ञाओं और यीशु के विश्वास" का पालन करने वाले के रूप में वर्णित किया गया है (प्रका० वा० 14:12)।

सृष्टि सच्ची आराधना का आधार है (प्रकाशितवाक्य 4:11)। चूँकि परमेश्वर ने “यीशु मसीह के द्वारा सभी चीजों की रचना की " (इफि० 3:9), शैतान सृष्टिकर्ता से नफरत करता है और उसने सांसारिक शक्तियों के द्वारा, सब्त, सृष्टि के स्मारक को बदलने का प्रयास किया है (दानि० 7:25)। परमेश्वर की व्यवस्था पर आने वाला संघर्ष अधिकार पर केंद्रित है। यदि शैतान सब्त उपासना को मिटा सकता है, तो वह घोषणा करेगा कि उसका अधिकार परमेश्वर के अधिकार से बड़ा है। इसे पूरा करने के लिए, शैतान पूरी दुनिया को नकली सब्त स्वीकार करने के लिए मनाने या मजबूर करने का प्रयास करेगा।

अब ऐसा होते देखना कितना भी कठिन हो, जैसा कि हमने पहले देखा है, दुनिया नाटकीय रूप से बदल रही है। कोविड - 19 संकट ने हमें दिखाया - रात, हमारी दुनिया एक अलग जगह बन सकती है। हालाँकि हम कि, रातों- उन विवरणों को नहीं जानते हैं जो पशु की छाप तक ले जाते हैं, इसकी कल्पना करना बहुत कठिन नहीं है। दुनिया बहुत अस्थिर है, और अब मौजूद अद्भुत तकनीक के साथ, बाइबिल जिस बारे में चेतावनी देती है, वह वास्तव में हमारी कल्पना से कहीं अधिक तेजी से घटित हो सकती है।

`प्रकाशितवाक्य 13:13-17 पढ़ें। जिन लोगों को पशु की छाप न मिले, उन्हें क्या विशिष्ट दंड दिया जाता है?`

जो लोग पशु और उसकी सत्ता छाप का अनुसरण करने के बजाय मसीह के प्रति वफादार हैं, उन्हें आर्थिक दंड के साथ - साथ मौत की धमकी का भी सामना करना पड़ेगा। मानवता वही बनी हुई है जो हमेशा से थी:भ्रष्ट, की भूखी और हिंसक। हालाँकि हम अभी तक इस बारे में ठीक से नहीं जानते हैं कि अंतिम घटनाएँ कैसे सामने आएँगी, लेकिन अंत समय के क्लेश की कल्पना करना बहुत कठिन नहीं होना चाहिए। हालाँकि पूरी तरह से दूसरे सन्दर्भ में लिखे गए हैं, यूहन्ना के ये शब्द सब कुछ कहते हैं। यीशु के बारे में बात करते हुए, यूहन्ना ने लिखा कि उसे “कोई आवश्यकता नहीं थी कि कोई मनुष्य की गवाही दे, क्योंकि वह जानता था कि मनुष्य में क्या है" (यूहन्ना 2:25)।

`मानवता के भ्रष्टाचार और उस बुराई के बारे में सोचें जो मनुष्य करने में सक्षम हैं। यह क्यों दिखाता है कि अंतिम घटनाएँ कितनी आसानी से घटित हो सकती हैं? इसके अलावा, इससे भी अधिक महत्त्वपूर्ण बात यह है कि इस दुखद सत्य को हमें अपने दिलों की रक्षा के बारे में क्या सिखाना चाहिए?`