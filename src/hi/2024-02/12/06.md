---
title:  ऊँची पुकार
date:   20/06/2024
---

`पढ़ें, प्रकाशितवाक्य 18:1-4, हबक्कूक 2:14, और मत्ती 24:14। ये पद कैसे कहते हैं कि पृथ्वी पर परमेश्वर का कार्य समाप्त होगा?`

बेबीलोन के पतन की घोषणा करने वाले स्वर्गदूत के पास " महान अधिकार” है। प्रकाशितवाक्य 14 के स्वर्गदूतों की तरह, यह स्वर्गदूत मानव दूतों का प्रतिनिधित्व करता है। यह स्वर्गदूत परमेश्वर की महिमा को इतनी पूर्णता से प्रकट करता है कि यह पूरी पृथ्वी को प्रकाशित कर देता है। नए नियम में अधिकार या शक्ति के लिए यूनानी शब्द एक्सौसिया है। यह अक्सर नरक की प्रधानताओं और शक्तियों पर मसीह की विजय को संदर्भित करता है। यीशु ने मती के सुसमाचार में इस शब्द का प्रयोग अपने शिष्यों को भेजने के अनुरूप किया है। मत्ती 10:1 में यीशु अपने शिष्यों को नरक की प्रधानताओं और शक्तियों पर अधिकार देता है। वह उन्हें अच्छे और बुरे के बीच में विजयी होने के लिए ईश्वरीय शक्ति के साथ भेजता है। मत्ती 28 में, वह एक बार फिर उन्हें "पूरे अधिकार" के साथ भेजता है। ... स्वर्ग में और पृथ्वी पर" से “इसलिए जाओ और सब जातियों के लोगों को चेला बनाओं' (मत्ती 28:18, 19)

पवित्र आत्मा की शक्ति से परिपूर्ण, जीवित मसीह के अधिकार के साथ आगे बढ़ते हुए, जिसने अपने जीवन और मृत्यु में नरक की प्रधानताओं और शक्तियों पर विजय प्राप्त की, नए नियम के चर्च ने पृथ्वी को परमेश्वर की महिमा से रोशन किया। कुछ ही वर्षों में, शिष्यों ने तत्कालीन ज्ञात दुनिया में सुसमाचार की घोषणा की (कुलु० 1:23)।

अंत समय में, पवित्र आत्मा अभूतपूर्व शक्ति में उंडेला जाएगा, और सुसमाचार तेजी से पृथ्वी के छोर तक फैल जाएगा। एक दिन में हजारों लोग परिवर्तित हो जायेंगे और परमेश्वर की कृपा और सच्चाई पूरे ग्रह को प्रभावित करेगी। इस तरह, दुनिया को चेतावनी दी जाएगी और सुसमाचार, और इससे मिलने वाली आशा, दुनिया भर में फैल जाएगी।

" सुसमाचार का महान कार्य इसके आरंभ की तुलना में परमेश्वर की शक्ति की कम अभिव्यक्ति के साथ समाप्त होना नहीं है। जो भविष्यवाणियाँ सुसमाचार के आरंभ में पिछली वर्षा के उँडेले जाने में पूरी हुई थीं, वे बाद की वर्षा में इसके समापन पर फिर से पूरी होने वाली हैं।...

“परमेश्वर के सेवक, पवित्र अभिषेक से प्रकाशित और चमकते चेहरों के साथ, स्वर्ग से संदेश का प्रचार करने के लिए एक जगह से दूसरी जगह दौड़ेंगे। पूरी पृथ्वी पर हजारों आवाजों से चेतावनी दी जाएगी। चमत्कार किए जाएँगे, बीमार ठीक हो जाएँगे, और संकेत और चमत्कार विश्वासियों का अनुसरण करेंगे।" एलेन जी० व्हाइट, द ग्रेट कॉन्ट्रोवर्सी, पृष्ठ 611, 612।

`पवित्र आत्मा के जोरदार उंडेले जाने को, अंतिम वर्षा और ऊँची आवाज को कौन रोक रहा है? व्यक्ति के रूप में हमारी भूमिका चाहे कितनी भी छोटी क्यों न हो, पवित्र आत्मा के उंडेले जाने के प्रति खुले और ग्रहणशील होने में हम कौन सी भूमिका निभा सकते हैं?`