---
title:  प्रेम रास्ता ढूंढ लेता है
date:   03/04/2024
---

`आदम और हव्वा ने पाप किया है, और परमेश्वर ने उनसे कहा है कि उन्हें अपना बगीचा, अदन का घर छोड़ना होगा। अब से, परिश्रम और कष्ट ही उनका भाग्य होगा। क्या उन्हें कष्ट सहना पड़ेगा और अंततः बिना किसी आशा के मरना पड़ेगा ? क्या मृत्यु हर चीज का अंत है?`

इसी बिंदु पर परमेश्वर ने उन्हें उत्पत्ति 3:15 में दर्ज प्रतिज्ञा दी:उसने सीधे शैतान, साँप की ओर देखते हुए कहा:'मैं तेरे और इस स्त्री के बीच में, और तेरे वंश और उसके वंश के बीच में बैर उत्पन्न करूँगा। वह तुम्हारे सिर को कुचल डालेगा, और तुम उसकी एड़ी को डंसोगे"। हो सकता है कि वे उस पल पूरी तरह से समझ न पाए हों कि वास्तव में इसका क्या मतलब है, लेकिन वे जानते थे कि वे फिर से उम्मीद कर सकते हैं। किसी तरह, "स्त्री के बीज" के माध्यम से, उनका उद्धार होगा।

निस्संदेह, “स्त्री का वंश" यीशु मसीह है (गला० 3:16)। क्रूस पर, शैतान ने उसकी एड़ी को चोट पहुँचाई। लेकिन यीशु की जीत हमारी गारंटी है कि एक दिन साँप का सिर कुचल दिया जाएगा, और आदम और हव्वा ने जो पीड़ा और मृत्यु का द्वार खोला था वह एक दिन हमेशा के लिए बंद हो जाएगा।

`पढ़ें, इब्रानियों 2:9, गलातियों 3:13, और 2 कुरिन्थियों 5:21। ये पद हमें क्रूस पर मसीह के बलिदान की महानता के बारे में क्या बताते हैं?`

क्या आपको कभी आश्चर्य होता है कि क्या परमेश्वर सचमुच आपसे प्रेम करता है? क्रूस को देखें; कांटों के ताज को देखें, उसके हाथों और पैरों के कीलों को देखें। कलवारी पर यीशु द्वारा बहाए गए खून की हर बूंद के साथ, परमेश्वर कह रहा है, मैं आपसे प्रेम करता हूँ। मैं आपके बिना स्वर्ग में नहीं रहना चाहता। हाँ, आपने पाप किया है; आप ने अपने आप को शत्रु के हाथ में बेच दिया; हाँ, आप अपने आप में अनन्त जीवन के योग्य नहीं हैं। लेकिन मैंने आपको वापस पाने के लिए फिरौती का भुगतान कर दिया है। जब आप क्रूस को देखते हैं तो आपको दोबारा आश्चर्य करने की जरूरत नहीं है कि क्या आपसे प्यार किया जाता है।

बाइबिल उस यीशु के बारे में बात करती है जो इस दुनिया में आया, जिसने पूरी मानवता के समान हृदय पीड़ा, निराशा और दर्द का अनुभव किया। यह एक ऐसे मसीह को प्रकट करता है जिसने उन्हीं प्रलोभनों का सामना किया जिनका हम सामना करते हैं - एक ऐसा मसीह जिसने अपने जीवन में और क्रूस पर अपनी मृत्यु के माध्यम से नरक की प्रधानताओं और शक्तियों पर विजय प्राप्त की - यह सब हम में से प्रत्येक के लिए, व्यक्तिगत रूप से हुआ है।

`इसके बारे में सोचें:यीशु, जिसने ब्रह्मांड की सृष्टि की (यूहन्ना 1:3 देखें), स्वर्ग से उतरा और न केवल इस गिरी हुई दुनिया में आया बल्कि इसमें ऐसे तरीके से कष्ट सहा जो हममें से किसी ने कभी नहीं सहा होगा (देखें यशा० 53:1) (5) और उसने ऐसा इसलिए किया क्योंकि वह हमसे, हममें से प्रत्येक से प्रेम करता था। आशा रखने का क्या ही सशक्त कारण है ! मसीह ने क्रूस पर शैतान के आरोपों का उत्तर केसे दिया ? अच्छे और बुरे के बीच महान विवाद के आलोक में, उसकी मृत्यु से क्या हासिल हुआ?`