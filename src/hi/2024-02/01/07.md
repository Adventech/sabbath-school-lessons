---
title:  अतिरिक्त विचार
date:   05/04/2024
---

“स्वर्ग से शैतान को खदेड़ (निर्वासित) करके, परमेश्वर ने अपने न्याय की घोषणा की और अपने सिंहासन का सम्मान बनाए रखा। परन्तु जब मनुष्य ने इस धर्मत्यागी आत्मा के धोखे में आकर पाप किया, तो परमेश्वर ने पतित जाति के निमित मरने के लिए अपने एकलौते पुत्र को सौंपकर अपने प्रेम का प्रमाण दिया। प्रायश्चित में परमेश्वर का चरित्र प्रकट होता है। क्रूस का शक्तिशाली तर्क पूरे ब्रह्मांड को दर्शाता है कि लूसिफर ने पाप का जो मार्ग चुना था, वह किसी भी तरह से परमेश्वर की सरकार पर थोपा नहीं गया था।" - एलेन जी० व्हाइट, द ग्रेट कॉन्ट्रोवर्सी, पृष्ठ 500, 501

" कलवरी का क्रूस, जबकि यह व्यवस्था को अपरिवर्तनीय घोषित करता है, ब्रह्मांड को घोषणा करता है कि पाप की मजदूरी मृत्यु है। उद्धारकर्ता की अंतिम पुकार में, ‘यह पूरा हुआ, ' शैतान की मृत्यु की घंटी बजाई गई। इतने लंबे समय से चल रहे बड़े विवाद का निर्णय हो गया और बुराई का अंतिम उन्मूलन सुनिश्चित हो गया। परमेश्वर का पुत्र कब्र के द्वारों से होकर गुजरा, ताकि ‘मृत्यु के माध्यम से वह उसे नष्ट कर सके जिसके पास मृत्यु की शक्ति थी, अर्थात शैतान।' इब्रानियों 2:14" - एलेन जी० व्हाइट, द ग्रेट कॉन्ट्रोवर्सी, पृष्ठ 503.

**चर्चागत प्रश्नः**

`यदि ईश्वर जानता था कि लूसिफर विद्रोह करने वाला था, तो उसने उसे पहले स्थान पर चुनाव की शक्ति क्यों दी? या जब लूसिफर ने विद्रोह किया, तो परमेश्वर ने उसे तुरंत नष्ट क्यों नहीं कर दिया? यदि परमेश्वर ने लूसिफर को तुरंत मिटा दिया होता तो अपवित्र ब्रह्मांड में किस प्रकार की प्रतिक्रिया होती? मुक्ति की योजना में ब्रह्मांड की रुचि की अवधारणा (1 पतरस 1:12, प्रका० 5:13, प्रका० 16:7) महान विवाद को समझने के लिए इतनी महत्त्वपूर्ण क्यों है ?`

`क्रूस पर मसीह की मृत्यु के लिए आप क्या कारण या कारणों को सोच सकते हैं? क्या यह केवल परमेश्वर के चरित्र को प्रकट करने के लिए था? क्या यह पाप के बदले फिरौती की कीमत चुकाने के लिए था? यदि हाँ, तो फिरौती किसे दी गई? अपने विचार साझा करें और उनके लिए बाइबिल से सबूत बताएँ।`

`जब हम " महान विवाद" शब्द का उपयोग करते हैं, तो हमारा क्या मतलब है? महान विवाद के विभिन्न पहलुओं पर चर्चा करें और इस सप्ताह का पाठ आपके जीवन पर कैसे लागू होता है।`

`बाइबिल के कौन से पाठ महान विवाद की वास्तविकता के बारे में बात करते हैं? (उदाहरण के लिए, अय्यूब 1, 2; इफिसियों 6:12 देखें।)`

`सेवेंथ-डे-ऐडवेंटिस्टों की समझ अन्य ईसाई संप्रदायों के बीच कैसे अद्वितीय है? इस महान विवाद विषय में ऐसा क्या है जो ऐडवेंटिस्टों को अलग करता है?`