---
title:  हमारा महायाजक
date:   04/04/2024
---

क्रूस पर यीशु ने हमारे लिए जो किया वह उसे स्वर्ग में हमारे लिए मध्यस्थता करने में भी सक्षम बनाता है। हमारा पुनर्जीवित प्रभु हमारा महायाजक है, जो हमें बचाए जाने और परमेश्वर के राज्य में हमेशा के लिए रहने के लिए आवश्यक सभी चीजें प्रदान करता है।

`पढ़ें, इब्रानियों 4:15, 16 और इब्रानियों 7:25। ये पद हमें लोभ, पीड़ा, बीमारी और मृत्यु की दुनिया में केसे आश्वासन देते हैं ?`

पाठ कहता है कि वह " हर बात में हमारी तरह परखा गया, फिर भी निष्पाप निकला” (इब्रा० 4:15)। और इसमें आगे कहा गया है, “आइए हम साहसपूर्वक आएँ” - जिसका अर्थ है आत्मविश्वास से - “अनुग्रह के सिंहासन पर, ताकि हम दया प्राप्त कर सकें और जरूरत के समय मदद करने के लिए अनुग्रह पा सकें" (इब्रा० 4:16)।

इसे बहुत सरलता से कहने के लिए, यीशु हमें ब्रह्मांड के सामने अपनी धार्मिकता के वस्त्र पहने हुए, उसकी मृत्यु से बचाए गए, और उसके रक्त के माध्यम से छुड़ाए गए रूप में प्रस्तुत करता है। वह सब कुछ जो हमें होना चाहिए था, वह था। मसीह में हमारे अतीत के पापों के लिए कोई निंदा नहीं है। मसीह में हमारा अपराध दूर हो गया है, और उसकी शक्तिशाली मध्यस्थता के माध्यम से, हमारे जीवन पर पाप की पकड़ टूट गई है। हमें बाँधने वाली जंजीरें खुल गई हैं और हम स्वतंत्र हैं।

`यूहन्ना 17:24-26 पढ़ें। अच्छे और बुरे के बीच के महान विवाद में मसीह की उत्कट इच्छा क्या है?`

“जब महान बलिदान पूरा हो गया, तो मसीह ऊँचे स्थान पर चढ़ गया, उसने स्वर्गदूतों की आराधना को तब तक अस्वीकार कर दिया जब तक उसने अनुरोध प्रस्तुत नहीं किया:'मैं चाहता हूँ कि वे भी, जिन्हें तू ने मुझे दिया है, जहाँ मैं हूँ, मेरे साथ रहें।' यूहन्ना 17:24. तब अवर्णनीय प्रेम और शक्ति के साथ पिता के सिंहासन से उत्तर आया:'परमेश्वर के सभी स्वर्गदूत उसकी आराधना करें।' इब्रानियों 1:6. यीशु पर कोई दाग नहीं लगा। उसका अपमान समाप्त हो गया, उसका बलिदान पूरा हो गया, उसे एक ऐसा नाम दिया गया जो हर नाम से ऊपर है। " - एलेन जी० व्हाइट, द ग्रेट कॉन्ट्रोवर्सी, पृष्ठ 501, 502। यीशु किसी भी अन्य चीज से अधिक चाहता है कि हम उसके साथ स्वर्ग में रहें। उसकी हार्दिक इच्छा, उसकी मृत्यु और मध्यस्थता का कारण, हमें बचाना है। क्या आपके जीवन में कोई विशेष आवश्यकता है? इसे यीशु को बतायें। जहाँ दुःख है, वह आराम पहुँचाता है। जहाँ भय है, वहाँ वह शांति लाता है। जहाँ अपराध है, वहाँ वह क्षमा लाता है। जहाँ कमजोरी है, वह ताकत लाता है।

`आप क्या सोचते हैं कि मसीह ने हमारे लिए स्वयं का बलिदान क्यों दिया? कौन सी चीज हमें उसके लिए इतना मूल्यवान बनाती है ?`