---
title:  संकट के समय में आशा
date:   23/06/2024
---

`पढ़ें, प्रकाशितवाक्य 22:11, 12; दानिय्येल 12:1, 2; और यिर्मयाह 30:5-7. दूसरे आगमन से ठीक पहले कौन सी घटनाएँ घटित होती हैं?`

मानव परिवीक्षा के समापन के बाद संकट का समय आता है "जब से मनुष्य की सृष्टि हुई, तब से ऐसा कभी नहीं हुआ। " प्रकाशितवाक्य 16 सात अंतिम विपत्तियों का वर्णन करता है जो दुष्ट संसार पर डाली जाएँगी। परन्तु, मिस्र पर पड़ने वाली विपत्तियों की तरह, परमेश्वर के लोगों को उनसे बचाया जाएगा। दानिय्येल की प्रतिज्ञा पर ध्यान दें:“परन्तु उस समय तेरे लोगों में से जितनों के नाम परमेश्वर की पुस्तक में लिखे हुए हैं, वे बच निकलेंगे।” (दानि० 12:1)। यह अवश्य ही " जीवन की पुस्तक" की ओर संकेत कर रहा है (देखें, फिलि० 4:3; प्रका० वा० 13:8; प्रका वा० 20:12, 15; प्रका० वा० 22:19)। यदि हम यीशु के प्रति वफादार रहे हैं, तो हमारा नाम जीवन की पुस्तक से नहीं मिटाया जाएगा (प्रका० वा० 3:5)।

`पढ़ें, 1यूहन्ना 3:1-3, यूहन्ना 8:29, और यूहन्ना 14:30। आने वाले संकट के समय के लिए एकमात्र पर्याप्त तैयारी क्या है ?`

संकट के समय में, परमेश्वर के लोगों का यीशु के साथ व्यक्तिगत संबंध इतना गहरा होता है कि कोई भी इसे बदल नहीं सकता है। उनकी संपूर्ण इच्छा उसे सभी चीजों में प्रसन्न करना है ताकि, पवित्र आत्मा के कार्य के द्वारा, वे उतने ही शुद्ध हो जाएँ जितना वह शुद्ध है। मसीह के हृदय में ऐसा कुछ भी नहीं था जो शैतान के धोखे का जवाब दे। हम उसके चरित्र के इस पहलू को भी प्रतिबिंबित कर सकते हैं।

`पढ़ें, भजन 27:5, भजन 91:1-11, और प्रकाशितवाक्य 3:10-12। संकट के समय के लिए परमेश्वर हमें कौन-से आश्वस्त करने वाले वादे देता है?`

ऐसे कुछ लोग हैं जिन्होंने मध्यस्थ के बिना संकट के समय में जीने की अवधारणा को गलत समझा है। यीशु ने स्वर्ग के पवित्रस्थान में अपनी मध्यस्थता तब बंद कर दी जब सभी ने उसके पक्ष या विपक्ष में अपना अंतिम निर्णय ले लिया। लेकिन इसका मतलब यह नहीं है कि इस दौरान हम अपनी ताकत पर भरोसा करते हुए अकेले हैं। यीशु ने हमें आश्वासन दिया है कि वह हमेशा हमारे साथ रहेगा (मत्ती 28:20)। आशा तब भी भरोसा करती है जब वह देख नहीं सकती और तब भी विश्वास करती है जब हमारे आस-पास की दुनिया बिखर रही होती है। संकट के समय में, हमारा विश्वास मजबूत होता है और अनंत काल के लिए हमारी लालसा बढ़ जाती है ताकि हमारी एक इच्छा हमेशा यीशु के साथ रहने की हो।