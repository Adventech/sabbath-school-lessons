---
title:  सत्य के लिए खड़े रहना
date:   20/04/2024
---

### इस सप्ताह के पाठ के लिए पढ़ें
दानि 7:23-25; प्रकाशितवाक्य 12:6, 14; यहूदा 3, 4; प्रका० वा० 2:10; प्रेरितों 5:28-32; भजन 19:7-11; 1 यूहन्ना 5:11-13.

> <p>याद वचनः</p>
> “और जिस रीति से मूसा ने जंगल में साँप को ऊँचे पर चढ़ाया, उसी रीति से अवश्य है कि मनुष्य का पुत्र भी ऊँचे पर चढ़ाया जाए, ताकि जो कोई उस पर विश्वास करे वह अनन्त जीवन पाए" (यूहन्ना 3:14, 15)।

वह इजमिर का आधुनिक तुर्की समुद्रतटीय शहर था जो एक समय में प्रकाशित वाक्य की पुस्तक में स्मूर्ना के बाइबलीय शहर के तौर पर उल्लेख किया गया है। लगभग 100,000 निवासियों का यह प्राचीन शहर पहली और दूसरी शताब्दी के अंत में फला-फूला। यह एक समृद्ध शहर था और रोम के प्रति अत्यंत वफादार था।

वर्ष में एक बार स्मूर्ना के सभी नागरिकों को रोमन देवताओं के लिए धूप जलाने का आदेश दिया गया था। जाहिर तौर पर दूसरी शताब्दी में स्मर्ना में एक संपन्न ईसाई समुदाय भी था, और कई लोग इस आदेश का पालन नहीं करने वाले थे। पॉलीकार्प, एक आरंभिक चर्च अगुआ था जिसको स्मूर्ना के सार्वजनिक चौराहे पर शहीद कर दिया गया, रोमन देवताओं को धूप जलाकर अपने परमेश्वर को धोखा देने से इनकार करने के एवज में उसे जला दिया गया। जब बूढ़े व्यक्ति से आखिरी बार मसीह को अस्वीकार करने के लिए कहा गया, तो उसने उत्तर दिया, "मैंने छियासी वर्षों तक उसकी सेवा की है, और उसने मेरे साथ कोई गलत काम नहीं किया है। मैं अपने राजा की बुराई कैसे कर सकता हूँ जिसने मुझे बचाया?"

सदियों से पुरुष और स्त्रियाँ यीशु मसीह में अपना विश्वास छोड़ने के बजाय शहादत का अनुभव करने को तैयार रहे हैं। उनका बलिदान हमारे साहस को फिर से जगाता है। मसीह के प्रति उनकी प्रतिबद्धता की कहानी हमारी अपनी प्रतिबद्धता को नवीनीकृत करती है। इस सप्ताह हम बाइबिल के कुछ सिद्धांतों को देखेंगे जिन्होंने वाल्डेंस और बाद के सुधारकों, जैसे हस और जेरोम, को प्रभु के प्रति वफादार रहने के लिए प्रेरित किया, चाहे कुछ भी हो - यहाँ तक कि उसी शक्ति (रोम, अब पोप) से मौत के खतरे पर भी जिसने पॉलीकार्प को मार डाला।

सब्त, अप्रैल 27 की तैयारी के लिए इस सप्ताह के पाठ का अध्ययन करें।