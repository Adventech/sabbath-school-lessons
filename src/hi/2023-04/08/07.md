---
title:  अतिरिक्त विचार
date:   24/11/2023
---

"ए फ्यू डेज एट लॉन्ग पॉइंट, " एलेन जी० व्हाइट: द ऑस्ट्रेलियन इयर्स: 1891-1900, खंड 4, पृष्ठ 100-104 पढ़ें। यीशु परदेशियों के प्रति मित्रतापूर्ण था क्योंकि वह उन्हें बचाना चाहता था (मती 8 : 28-34; मरकुस 5:1-20)। परमेश्वर हमसे मित्र बनाने और अजनबियों और परदेशियों की मदद करने के लिए भी कहता है। हमें बाइबल की यह सच्चाई हमेशा याद रखनी चाहिए: यीशु सब के लिए मरा । “ और वही हमारे पापों का प्रायश्चित है, और केवल हमारे ही नहीं वर्ण सारे जगत के पापों का भी" ( 1 यूहन्ना 2: 2 ) ।

"जब हम केवल अपने परिवार के सदस्यों के प्रति प्रेम दिखाते हैं तो हम वह नहीं कर रहे हैं जो परमेश्वर हमसे चाहता है।

"जब प्रभु हमें उन लोगों की मदद करने के लिए कहता है जो हमारे परिवार का हिस्सा नहीं हैं, तो वह नहीं चाहता कि हम अपने परिवार के सदस्यों या अपने देश के लोगों से प्यार करना या उनकी देखभाल करना छोड़ दें | यीशु नहीं चाहता कि हम उनसे अपनी अपेक्षा कम प्रेम करें। साथ ही, यीशु चाहता है कि हम अन्य लोगों से भी प्रेम करें और उनकी मदद करें। परमेश्वर ने हमें आशीर्वाद दिया है। वह चाहता है कि हम उसके आशीर्वाद को अन्य लोगों के साथ साझा करें । " - एलेन जी० व्हाइट, द एडवेंट रिव्यू एंड सब्बाथ हेराल्ड, अक्टूबर 15, 1895.

परमेश्वर हमसे उन लोगों के लिए आशीर्वाद बनने के लिए कहता है जो हमारे परिवार का हिस्सा नहीं हैं। यह काम कई बार कठिन हो सकता है। हमें याद रखना चाहिए कि यीशु हमें यह काम करने की आज्ञा देता है (प्रेरितों 1: 8; मरकुस 11: 17 ) । इसलिए, यदि हम यीशु के चेले बनना चाहते हैं तो हमें अपने आस-पास असहाय लोगों और अजनबियों की मदद करनी चाहिए ।

**चर्चागत प्रश्नः**

`यीशु हमसे लोगों की मदद करने के लिए कहता है | क्या होगा यदि जो चीजें आपको उनकी मदद के लिए करनी चाहिए वे हमेशा आसान नहीं होती हैं? फिर भी आपको उनकी मदद करने के लिए क्यों तैयार रहना चाहिए?`

`कुछ लोगों ने यीशु पर परमेश्वर का कार्य करते समय बुरे व्यवहार का आरोप लगाया: “वह बहुत खाता है और बहुत अधिक पीता है।" वह चुंगी लेनेवालों और ‘पापियों का मित्र है" (मती 11:19)। लोगों ने यीशु के बारे में ये बातें क्यों कहीं? यीशु क्या कर रहा था? यह कहानी हमें परमेश्वर के लिए हमारे काम के बारे में क्या सिखाती है ?`

`यदि कोई व्यक्ति जो मसीही नहीं है, आपसे अपने उत्सव में शामिल होने के लिए कहे तो क्या होगा? क्या आपको जाना चाहिए? आप उनका निमंत्रण कैसे स्वीकार कर सकते हैं और साथ ही, बाइबल की सच्चाई का पालन कैसे कर सकते हैं?`