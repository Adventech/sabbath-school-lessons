---
title:  मित्र का विश्वास
date:   19/11/2023
---

बाइबल की एक सशक्त कहानी दिखाती है कि कुछ लोगों ने एक बीमार मित्र की मदद करने के लिए क्या किया। ये लोग अपने मित्र को ठीक होने के लिए यीशु के पास ले गए। यह कहानी हमें एक महत्त्वपूर्ण सीख देती है। कभी-कभी हमें जरूरतमंद लोगों की मदद करने के लिए कड़ी मेहनत करनी चाहिए ।

लूका 5: 17-26 में कहानी पढ़ें (मती 9 : 1-8; मार्क 2:3-12 में भी यही कहानी पढ़ें)। इस कहानी में परमेश्वर का काम करने और जरूरतमंद लोगों की मदद करने के बारे में हम चार लोगों से क्या सबक सीखते हैं? वे चार व्यक्ति अपने मित्र को यीशु के पास ले आये। वे अपने मित्र की देखभाल के लिए जिम्मेदार थे। परमेश्वर हमें इस व्यक्ति के मित्रों के समान बनने के लिए कहता है। हमें लोगों को यीशु की ओर ले जाना चाहिए। इस कार्य को करने के लिए हमें विश्वास की आवश्यकता है। हमें धैर्यवान भी होने की जरूरत है और परमेश्वर जो भी करने को कहता है उसे करने के लिए तैयार रहना चाहिए। वे लोग यीशु के पास आये। परन्तु वे अपने असहाय मित्र को यीशु के पास नहीं ला सके क्योंकि भीड़ ने रास्ता रोक दिया था। लोगों ने हार नहीं मानी। उन्होंने अपने मित्र को यीशु के पास लाने का एक और तरीका ढूंढ लिया। उन लोगों ने छत तोड़ डाली और अपने मित्र को छेद के रास्ते नीचे घर में उतार दिया! लूका हमें दिखाता है कि उन्होंने जो किया उसके लिए यीशु ने उन्हें डांटा नहीं (लूका 5:20 पढ़ें) । यीशु ने उन्हें उनके विश्वास का प्रतिफल दिया।

यीशु चाहता है कि हम अपने असहाय मित्रों को उनके पास लाएँ। बाइबल कहती है कि यीशु सबसे शक्तिशाली डॉक्टर है। डॉ० यीशु पीड़ित लोगों को माफ करना और उन्हें ठीक करना चाहता है, चाहे वे कोई भी हों । एलेन जी० व्हाइट हमें असहाय लोगों की मदद करने के लिए कहती है: "लोगों की मदद करने के लिए किसी के कहने का इंतजार न करें। अपनी आँखें खोलें और चारों ओर देखें। अपने आसपास के उन लोगों को जानें जो असहाय, पीड़ित और जरूरतमंद हैं। क्या आपमें से कोई अपने जीवन में उस धर्म को दिखाता है जिनके बारे में याकूब बात करता है? क्या आप स्वार्थ और पाप से मुक्त हैं? कौन लोगों को बचाने में परमेश्वर की मदद करने के लिए सब कुछ करना चाहता है ?" । कलीसिया के लिए उपदेश, खंड 2, पृष्ठ 29. यीशु हमें दिखाता है कि असहाय लोगों की मदद कैसे करें । यीशु चाहता है कि हम भी यही काम करें। सबसे पहले, हमें जरूरतमंद लोगों से मित्रता करनी चाहिए। फिर हमें उनकी जरूरतों के बारे में पता चलता है। अंततः, हम उन्हें यीशु के पास ले जाते हैं । यीशु ही एकमात्र है जो उनकी सहायता कर सकता है। इस कहानी में चार लोगों ने ये काम किया। हम जहाँ भी हों, हमें भी ये चीजें करने की जरूरत है। और लोगों को एकमात्र ऐसे व्यक्ति की ओर ले जाने में मदद करें जो उन्हें बचा सकता है वह यीशु है ।

`आपके आस-पास किसे मदद की जरूरत है? आप उनके लिए क्या करेंगे?`