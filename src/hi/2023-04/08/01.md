---
title:  जरूरत मंद लोगों की मदद करना
date:   18/11/2023
---

### इस सप्ताह के पाठ के लिए पढ़ें
लूका 5:17-26; यूहन्ना 5:1-9; व्यवस्थाविवरण 10 : 19; लूका 4: 18; यूहन्ना 15 : 13।

> <p>याद वचन</p>
> “तब राजा उन्हें उत्तर देगा, 'मैं तुम से सच कहता हूँ कि तुमने जो मेरे इन छोटे से छोटे भाइयों में से किसी एक के साथ किया, वह मेरे ही साथ किया” (मत्ती 25:40 ) ।

लूका 5: 17-26 हमें दिखाता है कि परमेश्वर जरूरतमंद लोगों की मदद कैसे करता है। कभी-कभी परमेश्वर हमारी मदद के लिए दूसरे लोगों का इस्तेमाल करता है। या वह हमारा उपयोग दूसरे लोगों की मदद करने के लिए करता है। लोगों की मदद करना कभी-कभी कठिन काम हो सकता है। लेकिन परमेश्वर हमें हमारे प्रयासों के लिए पुरस्कृत करता है। जब हम जरूरतमंद लोगों की मदद करते हैं, तो हम उन्हें वह कार्य दिखाते हैं जो यीशु ने किया था। कभी-कभी यह जानना आसान होता है कि किसे हमारी सहायता की आवश्यकता है। अन्य समय में, यह जानना कठिन होता है कि किसे हमारी सहायता की आवश्यकता है। परमेश्वर हमें उसका सहायक बनने के लिए कहता है । वह चाहता है कि हम हर जरूरतमंद की मदद करें, चाहे वे कोई भी हों।

बाइबल हमें अजनबियों के साथ अच्छा व्यवहार करने और नए मित्र बनाने के लिए प्रोत्साहित करती है। जब लोग हम पर भरोसा करते हैं हम यीशु को खोजने में उनकी मदद हेतु बेहतर तरीके सीख सकते हैं।

इस सप्ताह के पाठ का विषय है "जरूरतमंद लोगों की मदद करना।” यह विषय हमें दिखाता है कि परमेश्वर के पास जरूरतमंद लोगों के लिए एक योजना है। ईश्वर की योजना हमें कई तरीके दिखाती है जिससे हम जरूरतमंद लोगों की मदद कर सकते हैं। इन लोगों को अपने बजट या स्वास्थ्य के संबंध में मदद की आवश्यकता हो सकती है। या हो सकता है कि वे अकेलापन महसूस करते हों या पीड़ित हों । शायद उनका परिवार या उनका समुदाय अब उन्हें स्वीकार नहीं करता हो । उनकी जो भी जरूरतें हों, हमें उनकी हर संभव मदद करने के लिए तैयार रहना चाहिए | जब हम अन्य लोगों की मदद करते हैं, तो हम सभी को परमेश्वर के कार्य का एक महत्त्वपूर्ण हिस्सा दिखाते हैं। हम उन्हें यह भी बताते हैं कि मसीही होने का क्या मतलब है।

सब्त, नवम्बर 25 की तैयारी के लिए इस सप्ताह के पाठ का अध्ययन करें।