---
title:  लोगों की मदद के लिए यीशु की योजना
date:   20/11/2023
---

**नीचे दी गई कहानियाँ हमें जरूरतमंद लोगों की मदद करने के बारे में क्या सिखाती हैं?**

`यूहन्ना 5:1-9`

`मरकुस 1: 23-28`

एलेन जी० व्हाइट जरूरतमंद लोगों की मदद करने की यीशु की योजना के बारे में बताती है | यीशु की योजना के पाँच भाग हैं: "केवल यीशु की योजना ही आपको लोगों को उसकी ओर ले जाने में वास्तविक सफलता दिलाएगी। उद्धारकर्ता ने लोगों के साथ समय बिताया। उसने उन्हें दिखाया कि वह उनके लिए सर्वश्रेष्ठ चाहता है | यीशु ने लोगों को दिखाया कि वह उनकी पीड़ा को समझता है | यीशु ने उन्हें वे चीजें दीं जिनकी उन्हें जरूरत थी। उसने उनका भरोसा जीत लिया। तब यीशु ने उनसे कहा, 'मेरे पीछे आओ।" - The Ministry of Healing, पृष्ठ 143.

आइए यीशु की योजना के प्रत्येक भाग को देखें।

भाग 1: जरूरतमंद लोगों के साथ समय बिताएँ। उन्हें जानें। जानें कि उनकी जरूरतें क्या हैं और उनकी मदद करने का प्रयास करें। देखें, यीशु ने कुण्ड के किनारे लेटे हुए व्यक्ति के साथ क्या किया | यीशु वहाँ था, उसकी मदद करने के लिए तैयार था (यूहन्ना 5:1-9)।

भाग 2: लोगों को दिखाएँ कि आप उनकी परवाह करते हैं। कभी-कभी हमारा उन लोगों को दिखाना कठिन होता है जिनकी हम परवाह करते हैं। ऐसा इसलिए है क्योंकि कुछ लोग किसी का विश्वास जीतने के लिए अच्छा होने का दिखावा करते हैं। फिर बाद में वे इस व्यक्ति के प्रति मतलबी और बुरे हो जाते हैं। परमेश्वर हमसे दया दिखाने और समझदार बनने के लिए कहता है। जब हम लोगों के साथ अच्छा व्यवहार करते हैं तो हमें उनसे बदले में कुछ भी उम्मीद नहीं करनी चाहिए।

भाग 3: लोगों को वह दें जिनकी उन्हें आवश्यकता है। हमें जरूरतमंद लोगों से अच्छे शब्द कहने के अलावा और भी बहुत कुछ करना चाहिए। हमें उनकी जरूरतों के बारे में कुछ करना चाहिए ।' हमें उस व्यक्ति के मामले में यीशु के उदाहरण का अनुसरण करना चाहिए जो अपने हाथ या पैर नहीं हिला सकता था। उस व्यक्ति के चार मित्र उसे यीशु के पास ले गए, यीशु ने बीमार व्यक्ति से पूछा कि वह क्या चाहता है । तब यीशु ने उस मनुष्य को चंगा किया। उस व्यक्ति के बारे में कहानी में जो बुरी आत्माओं से भरा हुआ है, यीशु पूर्ण नियंत्रण लेता है| यीशु असहाय मनुष्य के लिए वह करता है जो मनुष्य अपने लिए नहीं कर सकता।

भाग 4: लोगों का विश्वास जीतें। जब हम लोगों की मदद करेंगे तो वे हम पर भरोसा करना सीखेंगे। तब वे उस पर ध्यान देंगे जो हम यीशु के बारे में कहते हैं | यीशु केवल लोगों के शरीरों को ठीक नहीं करना चाहता था। वह उनके दिलों को ठीक करना चाहता था। वह उन्हें अपने में अनन्त जीवन देना चाहता था (यूहन्ना 10 : 10 पढ़ें ) ।

भाग 5: लोगों को यीशु की ओर ले चलें । परमेश्वर के कार्य के इस भाग को करने के लिए आपको और जिस व्यक्ति की आप सहायता करते हैं, दोनों को यीशु में विश्वास होना चाहिए ।