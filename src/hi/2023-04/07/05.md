---
title:  लोगों से वैसे ही प्रेम करना जैसे हम स्वयं से प्रेम करते हैं
date:   15/11/2023
---

`मत्ती 22:37-40 में यीशु ने जो कहा, उसकी तुलना लूका 10 : 27, 28 में व्यवस्थापक को दिए उसके उत्तर से करें ।`

मत्ती 22: 37- 40 में, यीशु कहता है कि जब हम परमेश्वर और अन्य लोगों से प्यार करते हैं तो हम अपना विश्वास दिखाते हैं। लूका 10 : 27, 28 में, यीशु कहता है कि जब लोग ये दो काम करेंगे, तो उन्हें अनन्त जीवन मिलेगा।

"प्रेम स्वर्ग और पृथ्वी पर परमेश्वर की सरकार का सबसे महत्त्वपूर्ण नियम है। प्यार हमारे दिलों में और हर उस चीज में होना चाहिए जो हम सोचते हैं, महसूस करते हैं और करते हैं। केवल प्रेम ही हमें परमेश्वर के प्रति वफादार बना सकता है। केवल प्रेम ही हमें पाप को न कहने की ताकत दे सकता है।" एलेन जी. व्हाइट, क्राइस्ट्स अख़ब्जेक्ट लेसन्स, पे. 49.

`गलातियों 5:14 पढ़ें; मीका 6:6 - 8य और 1 यूहन्ना 4:20, 21. ये पद यीशु ने हमें जो बताया वह कैसे सिखाते हैं?`

पौलुस कहता है, "क्योंकि सारी व्यवस्था इस एक ही बात में पूरी जाती है," तू अपने पड़ोसी से अपने समान प्रेम रख । (गलातियों 5: 14 ) । पौलुस सिखाता है कि जब हम अपने आस-पास के लोगों के प्रति अपना प्यार दिखाते हैं तो लोग देख सकते हैं कि हम ईश्वर से बहुत प्यार करते हैं। विश्वास का जीवन कोई ऐसी चीज नहीं है जिसे हम छिपाते हैं या जिसे कोई देख नहीं सकता। पौलुस, मीका और यूहन्ना समझाते हैं कि हम जो काम करते हैं और हमारा व्यवहार हमारे दिलों में विश्वास दिखाता है।

1 कुरिन्थियों 13 में, पौलुस सच्चे प्रेम की व्याख्या करता है। लोग कह सकते हैं कि उनके पास बहुत ज्ञान है। वे अद्भुत चमत्कार कर सकते हैं। उनमें बहुत अधिक विश्वास हो सकता है या वे अपने विश्वास के लिए अपनी जान दे सकते हैं। लेकिन अगर इन लोगों में प्यार नहीं है, तो, अंत में, उन्हें कुछ भी नहीं मिलता " ( 1 कुरिन्थियों 13 : 3 ) ।

`ऊपर एलेन जी० व्हाइट का उदाहरण देखें। क्या आपने देखा कि वह कैसे कहती है कि हम पाप करने से तभी मना कर सकते हैं जब हमारे दिल में परमेश्वर का प्यार हो ? यह विचार हमें कैसे सिखाता है कि प्रेम करने की परमेश्वर की आज्ञा का यह अर्थ नहीं है कि हम अपने अच्छे व्यवहार के कारण बचाए गए हैं? यह विचार हमें कैसे सिखाता है कि प्रेम हमें यीशु में हमारा विश्वास दिखाता है ?`