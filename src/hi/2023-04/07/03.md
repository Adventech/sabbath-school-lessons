---
title:  यीशु का उत्तर
date:   13/11/2023
---

बाइबल हमें बताती है कि व्यवस्थापक यीशु की परीक्षा लेना चाहता था। यीशु को असली कारण पता था कि व्यवस्थापक ने उससे सवाल पूछा था। परमेश्वर हमारे हृदय में मौजूद भावनाओं को हमसे अधिक जानता है । कभी-कभी दूसरे धर्म के लोग हमसे हमारे विश्वास के बारे में पूछते हैं। हमारे मुस्लिम मित्र कह सकते हैं, “बाइबिल में यीशु ने कहाँ पर कहा कि वह ईश्वर है?" या "आप यह क्यों कहते हैं कि ईश्वर एक है और ईश्वर तीन अलग-अलग व्यक्ति हैं?" अक्सर, हम महसूस कर सकते हैं कि हमारे मित्र हमारे विश्वास पर हमला करते हैं जब वे हमसे ये सवाल पूछते हैं। हमें याद रखना चाहिए कि उनके सवालों में यीशु द्वारा उनके दिलों को भरने की गहरी इच्छा छिपी हो सकती है। हम उनके दिल को नहीं जानते। हमें इसकी आवश्यकता नहीं है। हमें उनकी मदद करने की पूरी कोशिश करनी चाहिए, चाहे हमसे कठिन सवाल पूछने के उनके कारण कुछ भी हों ।

`पढ़ें, मती 26: 56; प्रेरितों 17: 11; 1 कुरिन्थियों 15: 3; और 2 तीमु 3: 16. ये पद हमें लूका 10:26 में व्यवस्थापक को यीशु के उत्तर को समझने में कैसे मदद करते हैं?`

कभी-कभी हम बाइबल के उत्तर चाहते हैं, लेकिन हम स्वयं बाइबल का अध्ययन करने में बहुत आलसी होते हैं । यीशु ने व्यवस्थापक से कहा, “व्यवस्था में क्या लिखा है ?" आप इससे क्या समझते हैं? (लूका 10:26)। यीशु हमें सीखने के एक बहुत ही महत्त्वपूर्ण हिस्से को समझने में मदद करते हैं। दूसरे लोग हमें क्या बताते हैं, उस पर ध्यान देने से ज्यादा हमें कुछ करना चाहिए। हमें अपने लिए बाइबल पढ़ने की जरूरत है। उत्तर पहले से ही मौजूद हैं। पवित्र आत्मा हमारे हृदयों पर कार्य करता है और हमें अपना कर्तव्य जानने में मदद करता है।

परमेश्वर ने हमें अपना वचन, बाइबल दिया। इससे, हम बाइबल की सभी सच्चाइयाँ सीख सकते हैं जो हमें जानना चाहिए कि कैसे जीना है और हमें दूसरे लोगों से कैसे प्यार करना चाहिए | बाइबल हमें अनन्त जीवन के बारे में भी सिखाती है। हाँ, शिक्षक और उपदेशक आवश्यक हैं। लेकिन अंत में, हमें अपने जीवन के लिए महत्त्वपूर्ण सच्चाइयों के बारे में जानने के लिए बाइबल के पास जाना चाहिए । “तेरा वचन उस दीपक के समान है जो मुझे मार्ग दिखाता है। वह उस प्रकाश के समान है जो मेरा मार्गदर्शन करता है " (भजन 119: 105)। यह पद किसी कविता के सुंदर शब्द चित्र से कहीं अधिक है। यह पद - पवित्र बाइबल सत्य है जो हमें दिखाता है कि परमेश्वर का वचन हमारे जीवन के लिए महत्त्वपूर्ण है।

`यीशु मानव शरीर में परमेश्वर का वचन था । यीशु हमेशा लोगों से बाइबल पढ़ने के लिए कहता था। उसकी सलाह हमें क्या बताती है कि बाइबल इतनी महत्त्वपूर्ण क्यों है? हमें ऐसे किसी भी विचार को क्यों अस्वीकार करना चाहिए जो हमें बाइबल पर भरोसा न करने का कारण बनता है?`