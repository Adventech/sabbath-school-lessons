---
title:  अनन्त जीवन पाने के लिए
date:   14/11/2023
---

`व्यवस्थापक ने अपने प्रश्न का उत्तर क्या दिया? लूका 10: 27, 28 पढ़ें?`

व्यवस्थापक ने प्रश्न पूछा और फिर उत्तर दिया: "तू प्रभु अपने परमेश्वर यहोवा से अपने सारे मन और अपने सारे प्राण और अपनी सारी शक्ति और अपनी सारी बुद्धि के साथ प्रेम रख; और अपने पड़ोसी से अपने समान प्रेम रख" (लूका 10: 27)।

यीशु ने इस उत्तर के बारे में क्या सोचा? "यीशु ने कहा, 'तू ने ठीक उत्तर दिया” (लूका 10 : 28 ) । तब यीशु ने उससे इसके बारे में कुछ करने के लिए कहा:"' यही कर तो तू जीवित रहेगा (लूका 10: 28 ) ।

हममें से अधिकत्तर मसीहियों के लिए, बाइबल शिक्षाओं और विश्वास के बारे में सही उत्तर देना आसान है। कठिन हिस्सा वह करना है जो हम जानते हैं कि सही है और जो हम मानते हैं उसका पालन करना है। बहुत से लोग बचाये जाने के बारे में पर्याप्त जानते हैं। वे वैसे भी खो जायेंगे क्योंकि उन्होंने जो कुछ वे जानते थे उसका पालन नहीं किया। तो ये विषय बहुत ही महत्त्वपूर्ण है। आप जानते हैं कि आपको परमेश्वर और अपने पड़ोसी से प्रेम करना चाहिए। यह तो बहुत ही अच्छी बात है! लेकिन जानना ही काफी नहीं है। आपको उन्हें दिखाना होगा कि आप उनसे कितना प्यार करते हैं!

`याकूब 2: 17-22 पढ़ें। इन पदों में याकूब हमें बाइबल का कौन सा सत्य सिखाता है। यह विचार वही कैसे है जो यीशु ने व्यवस्थापक से कहा था?`

यदि हम परमेश्वर से प्रेम करते हैं, तो हम बाइबल, उसका वचन पढ़ेंगे। हम प्रार्थना करेंगे। हम उसकी आज्ञाओं का पालन करेंगे। हम पूरे दिल से उसकी बात मानेंगे। क्या होगा अगर मैं कहूँ कि मैं लोगों से प्यार करता हूँ, लेकिन मुझे अपने चर्च के सदस्यों की परवाह नहीं है? या अगर मैं दूसरे लोगों की जरूरतों पर ध्यान न दूँ तो क्या होगा? मेरा विश्वास किस काम का? मसीही धर्म विश्वासों के एक समूह से कहीं अधिक है। मसीही धर्म जीवन जीने का एक नया तरीका है।

“यदि कोई भाई या बहन नंगे - उघाड़े हो और उन्हें प्रतिदिन भोजन की घटी हो, और तुम में से कोई उनसे कहे, " कुशल से जाओ, तुम गरम रहो ' और तृप्त रहो पर जो वस्तुएं देह के लिए आवश्यक हैं वह उन्हें न दे तो क्या लाभ ?" (याकूब 2:15, 16)।

`आप दूसरे लोगों की जरूरतों का कितना ख्याल रखते हैं? आप पौलुस के शब्दों का कितना पालन करते हैं: “हर एक अपने ही हित की नहीं, वरन दूसरों के हित की भी चिंता करे" (फिलिप्पियों 2: 4 ) । हम परमेश्वर की सहायता से अन्य लोगों को कैसे दिखा सकते हैं कि हमें उनकी परवाह है ?`