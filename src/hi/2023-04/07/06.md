---
title:  अच्छे सामरी की आज की कहानी
date:   16/11/2023
---

व्यवस्थापक द्वारा सही उत्तर देने के बाद, यीशु ने कहा, "तूने ठीक उत्तर दिया, यही कर तो तू जीवित रहेगा" (लूका 10 : 28 ) । इन शब्दों के साथ, यीशु ने हमें दिखाया कि मनुष्य के हृदय में क्या था । व्यवस्थापक सभी सही उत्तर देना जानता था। उसे जीना ही समस्या थी । यदि 2,000 साल पहले इस व्यक्ति के लिए सही काम करना एक समस्या थी, तो आज हमारे लिए यह कितना कठिन है? व्यवस्थापक यीशु को फँसाकर सबके सामने दिखावा करना चाहता था। व्यवस्थापक चाहता था कि लोग देखें कि वह बहुत चतुर है। इसलिए, उसने यीशु से एक और प्रश्न पूछा: “मेरा पड़ोसी कौन है?" (लूका 10:29)।

`लूका 10:30-37 में कहानी पढ़ें। इन पदों में यीशु हमें क्या पाठ सिखाता है?`

क्या हमारे आस-पास ऐसे लोग हैं जिन्हें दूसरे लोगों ने चोट पहुंचाई है? क्या हमने उनकी मदद के लिए हर संभव प्रयास किया है?

कभी-कभी पादरी, चर्च के अगुए और चर्च के सदस्य उन लोगों की मदद नहीं करते हैं जिन्हें मदद की सबसे ज्यादा जरूरत होती है। कभी-कभी दूसरे चर्च या धर्म के लोग हमारे समुदाय के लोगों से हमसे अधिक प्रेम करते हैं। हम प्रेमपूर्ण होने की बात करते हैं, लेकिन दूसरे लोग उन लोगों की जरूरतों को उस तरह से पूरा कर सकते हैं जिस तरह से हम नहीं करते। यदि हमारे विश्वास का कोई मतलब है, तो हमें जरूरतमंद लोगों की मदद करने का प्रयास करना चाहिए ।

यीशु ने अच्छे सामरी के बारे में कहानी एक प्रश्न के साथ समाप्त की। इन तीन व्यक्तियों में से उस व्यक्ति का वास्तविक पड़ोसी कौन था जिसे सहायता की आवश्यकता थी?

"यीशु इस प्रश्न का उत्तर देता है, 'मेरा पड़ोसी कौन है?' यीशु हमें दिखाता है कि हमारा पड़ोसी केवल हमारे चर्च का कोई व्यक्ति या हमारे धर्म का सदस्य नहीं है। हमारा पड़ोसी केवल एक ही जाति का नहीं है या उसकी त्वचा का रंग एक ही नहीं है। हमारा पड़ोसी केवल एक वर्ग के लोगों का नहीं है। हमारा पड़ोसी वह हर व्यक्ति है जिसे हमारी सहायता की आवश्यकता है। हमारा पड़ोसी हर वह व्यक्ति है जिसे शैतान ने चोट पहुँचाई और घायल किया है। हमारा पड़ोसी वह हर व्यक्ति है जो परमेश्वर की संपत्ति है।" एलेन जी० व्हाइट, द डिजायर ऑफ एजेस, पे० 503.

`कार्य सं०1: हर दिन किसी ऐसे व्यक्ति के लिए प्रार्थना करें जो आपसे अलग है। या किसी ऐसे व्यक्ति के लिए प्रार्थना करें जिसे आप वास्तव में पसंद नहीं करते।`

`कार्य सं० 2: उन तीन लोगों की सूची बनाएँ जिन्हें आप जानते हैं जो सेवेंथ-डे ऐडवेंटिस्ट नहीं हैं। उनकी जरूरतें क्या हैं? आप उनकी जरूरतों को पूरा करने में कैसे मदद कर सकते हैं? आने वाले सप्ताह में आप उनके लिए क्या कर सकते हैं? परमेश्वर से उनकी जरूरतों को पूरा करने में मदद करने के लिए कहें।`