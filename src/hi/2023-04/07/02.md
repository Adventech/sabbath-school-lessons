---
title:  सबसे महत्वपूर्ण प्रश्न
date:   12/11/2023
---

`हम कौन हैं? हम यहां क्यों हैं? हमारे मरने के बाद क्या होगा? ये प्रश्न सबसे महत्वपूर्ण प्रश्न हैं जो हम मनुष्य पूछ सकते हैं। लूका की पुस्तक में, कोई व्यक्ति यीशु के पास सबसे महत्वपूर्ण प्रश्न लेकर आता है। व्यवस्थापक ने यीशु से क्या प्रश्न पूछा ? उसने यह क्यों पूछा ? उत्तर के लिए लूका 10:25 पढ़ें।`

बाइबल हमें बताती है कि व्यवस्थापक ने अपना प्रश्न इसलिए पूछा क्योंकि वह वास्तव में यीशु की परीक्षा लेना चाहता था। आज बहुत से लोग इस व्यवस्थापक जैसे ही हैं। वे संदेह के साथ यीशु के पास आते हैं। लेकिन यीशु फिर भी उनके दिलों को छू सकता है | यीशु ने व्यवस्थापक के साथ यही किया | यीशु जानता था कि व्यवस्थापक के सवाल ने उसे इस व्यक्ति और भीड़ को अपने दिल की जाँच करने के लिए प्रोत्साहित करने का पूरा मौका दिया। यीशु जानता था कि व्यवस्थापक ने यह प्रश्न क्यों पूछा। साथ ही, यीशु उस व्यक्ति को उत्तर देने या उसके प्रति विनम्र न होने से इंकार नहीं करने वाला था।

आखिरकार, हमारे लिए व्यवस्थापक के प्रश्न से अधिक महत्त्वपूर्ण कौन सा प्रश्न है? “हे गुरू, अनन्त जीवन का वारिस होने के लिए मैं क्या करूँ ?” (लूका 10 : 25 ) । यह प्रश्न ही हमारे हर कार्य का कारण है। मनुष्य के रूप में हमारे लिए किसी भी प्रश्न का इससे अधिक अर्थ नहीं है, जिनका जीवन "कोहरे के समान" है। आप इसे [कोहरा ] थोड़े समय के लिए देख सकते हैं, लेकिन फिर यह चला जाता है" (याकूब 4: 14)।

`1कुरिन्थियों 15: 30-32 पढ़ें। इन पदों में पौलुस क्या कह रहा है? यह विचार हमें यह समझने में कैसे मदद करता है कि अनन्त जीवन बहुत महत्त्वपूर्ण है?`

यीशु से प्रश्न पूछने के व्यवस्थापक के कारण शायद अच्छे नहीं रहे होंगे। लेकिन यीशु लोगों को बचाने के लिए हर मौके की तलाश में था। उसने भीड़ में मौजूद लोगों के दिलों को छूने के लिए इस सवाल का इस्तेमाल किया, जो उसे देख रहे थे और सुन रहे थे ।

`यीशु के बारे में सुसमाचार साझा करने के लिए हम अपने सामने आने वाले हर अवसर का उपयोग कैसे कर सकते हैं?`