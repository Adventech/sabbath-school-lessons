---
title:  अतिरिक्त विचार
date:   27/10/2023
---

“अब्राहम पापियों से प्रेम करता था। उनके प्रति उसके प्रेम ने उसे उनके उद्धार के निमित प्रार्थना करने के लिए प्रेरित किया। अब्राहम उन पापों से घृणा करता था जो सदोम के लोगों ने किये थे। साथ ही, वह चाहता था कि पापियों का उद्धार हो । अब्राहम हमारा उदाहरण है। वह हमें दिखाता है कि हमें पापियों की कितनी परवाह करनी चाहिए। हमें पाप से घृणा करनी चाहिए, लेकिन पापी से प्रेम करना चाहिए। हमारे चारों ओर के लोग खो गए हैं। उन्हें कोई उम्मीद नहीं है। उनकी जिंदगी बर्बाद हो रही है। जो सदोम के साथ हुआ वही उनके साथ भी होगा। हर दिन, किसी न किसी का अनन्त जीवन का अवसर समाप्त हो जाता है। परमेश्वर की बचाने वाली दया अब उनके दिलों को नहीं छू सकती। वे लोग कहाँ हैं जिन्हें इन खोए हुए लोगों को उस खतरे के बारे में चेतावनी देनी चाहिए जिसमें वे हैं? वे हाथ कहाँ हैं जो इन पापियों को मृत्यु से वापस खींच लेंगे? वे लोग कहाँ हैं जिनके पास परमेश्वर से इन खोए हुए लोगों को बचाने के लिए कहने का विश्वास है ? "अब्राहम की आत्मा यीशु की आत्मा थी । परमेश्वर का पुत्र हमारा सहायक है। वह पापी के लिए परमेश्वर के पास जाता है | यीशु ने हमारे पापों की कीमत चुकाई। वह जानता है कि हममें से प्रत्येक का मूल्य कितना है | यीशु का हृदय स्वच्छ और पवित्र है । वह पाप से इतनी घृणा करता है जितनी कोई और नहीं कर सकता। इसी यीशु ने हम पापियों के प्रति प्रेम दिखाया जो आपके परमेश्वर के पवित्र हृदय से ही आ सकता है। जब यीशु क्रूस पर कष्ट सह रहा था, तब उसने उन लोगों के लिए प्रार्थना की जो उससे नफरत करते थे और उसे वहां रखा था ( क्रूस पर ) । यीशु, जिसने हमारे सभी पापों के भयानक बोझ को स्वीकार किया, उन लोगों के लिए प्रार्थना की जिन्होंने उसे पीड़ा पहुँचाई: ‘हे पिता, उन्हें क्षमा कर। वे नहीं जानते कि वे क्या कर रहे हैं।' लूका 23:34।” एलेन जी० व्हाइट, पैट्रिआर्ट्स एंड प्रोफेट्स, पृष्ठ 1401

**चर्चागत प्रश्नः**

`क्या आप बाइबल में उन लोगों के अन्य उदाहरणों के बारे में सोच सकते हैं जिन्होंने अपने जीवन के लिए परमेश्वर की योजना का अनुसरण किया? यूहन्ना बपतिस्मा देने वाले के बारे में क्या ? क्या यूहन्ना का काम सफल रहा?`

`उत्पत्ति 19: 30-36 पढ़ें। ये पद हमें उन लोगों के बारे में क्या बताते हैं जो सदोम से बचाए गए थे?`

`अब्राहम के उदाहरण से हम परमेश्वर के लिए काम करने के बारे में और क्या सबक सीख सकते हैं?`

`इस प्रश्न के बारे में सोचें: क्या सदोम और अमोरा के लिए अब्राहम की प्रार्थना सफल रही? या अब्राहम असफल हो गया? अपना जवाब समझाएँ ।`