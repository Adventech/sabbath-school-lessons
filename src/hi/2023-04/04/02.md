---
title:  पहुनाई का उपहार
date:   22/10/2023
---

`उत्पत्ति 18:1-15 में कहानी पढ़ें। अब्राहम अपने अतिथियों की पहुनाई कैसे करता है?`

जब दिन बहुत गरम था, तब अब्राहम अपने डेरे के द्वार पर बैठा था। अब्राहम का व्यवहार थोड़ा अजीब है। गर्मियों में दिन के उस समय, सूरज आसमान में था। इसलिए, हर कोई ताजी हवा के साथ एक छायादार पेड़ के नीचे आराम करना चाहता था । तो फिर अब्राहम कड़ी धूप में क्यों इंतजार कर रहा था? शायद वह पास से गुजरने वाले किसी भी व्यक्ति की मदद करने के लिए हमेशा तैयार रहना चाहता था।

जब अब्राहम अपने तम्बू के द्वार पर बैठा था, तब उस ने तीन यात्री देखे। अब्राहम को अजनबियों की मेहमान नवाजी करना अच्छा लगता था। सो, वह उनके पास दौड़ा। कहानी का यह भाग महत्त्वपूर्ण है: अब्राहम ने यात्रियों के आने से पहले उनसे मिलने का निर्णय लिया।

अब्राहम ने उन परदेशियों से कहा, "मैं आपके पाँव धोने के लिये थोड़ा जल लाता हूँ। आप पेड़ों के नीचे आराम कर सकते हैं। मैं आपके लिए कुछ खाना लाता हूँ, और आप जितना चाहें खा सकते हैं। तब आप अपनी यात्रा जारी रख सकते हैं। "

अब्राहम जानता था कि उसे क्या करना है। परमेश्वर चाहता था कि वह परमेश्वर के बारे में अपने ज्ञान को सबके साथ बांटे। पृथ्वी उन लोगों से भरी हुई थी जो प्रकृति और कई देवताओं की पूजा करते थे। जैसा कि हम इस कहानी से देख सकते हैं, अब्राहम ने इन तीन अजनबियों को आतिथ्य प्रदान करके परमेश्वर का कार्य किया।

बहुत से लोगों ने अब्राहम से परमेश्वर के बारे में सीखा। अब्राहम के "बहुत से सेवक थे। 1,000 से अधिक लोग अब्राहम की सेवा करते थे। वे सभी अब्राहम के परिवार का हिस्सा थे। . . . इनमें से कई सेवकों ने यहोवा की उपासना की। अब्राहम को इतने बड़े परिवार समूह का प्रबंधन करने के लिए दृढ़ और बुद्धिमान होने की आवश्यकता थी। अब्राहम के विश्वास ने उसके परिवार समूह से बाहर कई लोगों के जीवन को छुआ। अब्राहम ने जहाँ कहीं डेरा डाला, वहाँ उसने अपने डेरे के पास परमेश्वर के लिये एक वेदी बनाई। जब अब्राहम ने अपना तम्बू दूसरी जगह ले जाकर वेदी को छोड़ दिया बहुत से कनानी जो देश की यात्रा करते थे वे परमेश्वर को भेंट चढ़ाने के लिए वेदी के पास रुकते थे। इन कनानियों ने अब्राहम से परमेश्वर के बारे में सीखा और यह कि वह कैसे रहा । " - एलेन जी ० ह्रवाईट, एजुकेशन, पे० 187।

शुरू से ही, अब्राहम समझ गया था कि परमेश्वर ने उसे पापियों को बचाने में मदद करने के लिए चुना है। अब्राहम जानता था कि वह वादा किए गए देश में छुट्टी मनाने नहीं जा रहा था। वह वहाँ अपने आसपास के लोगों और पृथ्वी पर हर किसी के लिए आशीष बनने गया था।

`पहुनाई के मामले में अब्राहम के उदाहरण के बारे में सोचिए । आप अपने जीवन में लोगों के लिए यही आतिथ्य कैसे दिखा सकते हैं?`