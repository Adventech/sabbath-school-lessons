---
title:  अब्राहम के विश्वास के साथ प्रार्थना करना
date:   24/10/2023
---

`उत्पत्ति 18: 23-32 और याकूब 5: 16 पढ़ें। ये आयतें हमें दूसरे लोगों के लिए प्रार्थना करने के बारे में क्या सिखाती हैं? लोगों के लिए हमारी प्रार्थना एक शक्तिशाली आध्यात्मिक अनुभव क्यों है?`

परमेश्वर और अब्राहम के बीच की बातचीत अन्य लोगों के लिए हमारी प्रार्थनाओं का एक प्रतीक या शब्द चित्र है। अब्राहम यीशु का प्रतीक है। यीशु परमपिता परमेश्वर के सामने खड़ा है और उससे हमारी मदद करने के लिए कहता है। उसी तरह, अब्राहम परमेश्वर से सदोम और अमोरा में लोगों को बचाने के लिए कहता है। हमें ईश्वर के लिए अपने काम में तभी सफलता मिलेगी जब हम अब्राहम की तरह लोगों के लिए प्रार्थना करेंगे।

अब्राहम ने सदोम और अमोरा के लोगों से प्रेम करना सीखा। वह आस-पास के अन्य शहरों के लोगों से भी प्यार करता था। अब्राहम के प्रेम के कारण, उसकी प्रार्थना ईमानदार और परवाह करने वाली थी । अब्राहम पहले से ही कुछ राजाओं के खिलाफ लड़ चुका था जिन्होंने युद्ध में सदोम और अमोरा के राजाओं को हराया था। अब्राहम की जीत के बाद, सदोम का राजा बेरा, अब्राहम से मिलने आया। बेरा ने अपने लोगों के लिए आजादी मांगी : “मुझे लोग दे दो।” बाकी सब कुछ अपने पास रखो” (उत्पत्ति 14:21 ) । बेरा इन शब्दों से हमें दिखाता है कि वह अपने लोगों से बहुत प्यार करता है। अब्राहम सदोम और अमोरा के राजाओं से प्रेम करता था। उसने उनके और उनके लोगों के लिए प्रार्थना की क्योंकि उसका हृदय प्रेम से भर गया था। "अब्राहम पापियों से प्रेम करता था। उनके प्रति उसके प्रेम ने उसे उनके उद्धार के लिए प्रार्थना करने के लिए प्रेरित किया । " - एलेन जी० व्हाइट, पैट्रिआर्ट्स एंड प्रोफेट्स, पृष्ठ 140।

अब्राहम का दिल सभी घमंड से खाली था। उनकी प्रार्थनाएँ भी अभिमान रहित थीं। अब्राहम ने कभी हार नहीं मानी वह अंत तक लोगों को बचाने की कोशिश करता रहा। सबसे पहले, अब्राहम ने परमेश्वर से सदोम शहर को तब तक बचाने के लिए कहता रहा जब तक वहाँ 50 तक पवित्र लोग रह जाए। जब अब्राहम ने जो माँगा, परमेश्वर उस पर सहमत हो गया, तो अब्राहम और भी माँगता रहा ।

ईश्वर के लिए हमारा काम प्रार्थना के बिना सफल नहीं हो सकता, जिसमें अन्य लोगों के लिए प्रार्थना भी शामिल है। किसी से मिलने या उपदेश देने या बाइबल अध्ययन करने के बाद, हमें उनके लिए प्रार्थना करनी चाहिए। परमेश्वर हमारी प्रार्थना सुनेगा। जिन लोगों से हम मिलेंगे, परमेश्वर उनके दिलों को छू लेगा। हमारे शब्द हमारे दोस्तों या जिन लोगों से हम मिलते हैं उनका दिल नहीं बदलेंगे। केवल पवित्र आत्मा ही ऐसा कर सकता है। हमारा काम प्रत्येक व्यक्ति के लिए प्रार्थना करना है जिनके जीवन को हम ईश्वर के लिए किए गए कार्य में छूते हैं।

`रोमियों 8: 34 और इब्रानियों 7:25 पढ़ें। ये पद क्या कहते हैं कि यीशु हमारे लिए क्या करता है? बाइबल का यह सत्य हमें यह बेहतर ढंग से समझने में कैसे मदद कर सकता है कि हमें लोगों के लिए प्रार्थना क्यों करनी चाहिए?`