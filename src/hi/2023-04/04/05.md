---
title:  अब्राहम का परमेश्वर के लिए कार्य
date:   25/10/2023
---

`उत्पत्ति 19:1-29 पढ़ें। अब्राहम के आतिथ्य, प्रेम और प्रार्थना के कारण कौन सी अच्छी चीजें हुई ?`

उत्पत्ति 19: 1-29 हमें उस कार्य के बारे में एक दिलचस्प संकेत देता है जो लूत ने सदोम शहर में किया था: “लूत नगर के फाटक के पास बैठा था” (उत्पत्ति 19: 1)। पुराने नियम के समय में, केवल नेताओं, न्यायाधीशों और राजाओं को ही शहर के द्वार पर बैठने की अनुमति थी (पढ़ें 2शमूएल 19: 8; यिर्मयाह 38: 7; रूत 4 : 1 ) । अतः, यह आयत हमें दिखाती है कि लूत नगर का एक महत्त्वपूर्ण व्यक्ति था। कम से कम, वह एक जन नेता था। कई चीजें जो हमने उत्पत्ति 18 में घटित होती देखीं, अब्राहम के साथ स्वर्गदूतों की कहानी में, उत्पत्ति 19 में लूत और आगंतुकों के साथ भी घटित होती हैं। अब्राहम और लूत दोनों एक प्रवेश द्वार या द्वार पर बैठे थे उत्पत्ति 18 : 1; उत्पत्ति 19: 1)। अब्राहम और लूत दोनों ने अजनबियों को विश्राम हेतु आने के लिए आमंत्रित किया (उत्पत्ति 18: 1; उत्पत्ति 19 : 1)। अब्राहम और लूत दोनों ने अपने आगंतुकों के लिए भोजन बनाया (उत्पत्ति 18:4-8; उत्पत्ति 19 : 3 ) । लूत में जो भी कमजोरियाँ और बुरी आदतें थीं, वह अजनबियों के प्रति मिलनसार और अच्छा था।

"तब यहोवा ने सदोम और अमोरा पर स्वर्ग से आग बरसाई। उसने उन नगरों को, और सारी तराई को, और इन, नगरों के सब लोगों को, और भूमि जो कुछ उगता था, सब नाश कर दिया” (उत्पत्ति 19:24, 25)।

हम नहीं जानते कि उस समय सदोम और अमोरा में कितने लोग रहते थे जब परमेश्वर ने उन नगरों को नष्ट कर दिया था। हम जानते हैं कि केवल चार लोगों ने सदोम छोड़ा था, और उनमें से केवल तीन ही बचाये गये थे। उत्पत्ति में बाढ़ के साथ भी ऐसा ही है। हम नहीं जानते कि बाढ़ से पहले कितने लोग जीवित थे। लेकिन हम जानते हैं कि उनमें से अधिकतर को बचाया नहीं जा सका।

सदोम से बचाए गए लोगों की थोड़ी सी संख्या परमेश्वर के लिए हमारे काम में हमारे लिए एक चेतावनी है। हम जिनका जीवन छूएँगे उनमें से हर कोई नहीं बचेगा। बेशक, हम चाहते हैं कि हर कोई यीशु को स्वीकार करे और बचाए जाएँ। साथ ही, हमें यह याद रखना चाहिए कि प्रत्येक व्यक्ति के पास स्वतंत्र विकल्प है। हमारा काम यीशु का चुनाव करने के लिए अधिक से अधिक लोगों को आमंत्रित करना है। परमेश्वर हमारी सहायता के लिए अपनी पवित्र आत्मा भेजेगा। लेकिन परमेश्वर कभी भी किसी को उसे स्वीकार करने या किसी की स्वतंत्र पसंद के खिलाफ जाने के लिए मजबूर नहीं करेगा। स्वतंत्र विकल्प का मतलब है कि जिन लोगों के लिए हम प्रार्थना करते हैं वे अपनी पसंद के कारण बच जाते हैं या खो जाते हैं।

`यदि हम जिन लोगों के लिए प्रार्थना करते हैं उनके जीवन में कोई बदलाव नहीं देखते हैं तो क्या होगा? हम आशा न खोना कैसे सीख सकते हैं?`