---
title:  स्वयं को परमेश्वर के नियंत्रण में सौंपना
date:   26/10/2023
---

`उत्पत्ति 12:1-9 पढ़ें। ये पद हमें स्वयं को परमेश्वर के नियंत्रण में समर्पित करने के बारे में क्या सिखाते हैं? यदि हम इस बारे में निश्चित नहीं कि वह हमसे क्या करवाना चाहता है तो क्या होगा? या क्या होगा यदि वह हमें जो काम देता है वह कठिन है ?`

अब्राहम हमें सिखाता है कि हमें अपने जीवन का नियंत्रण प्रभु को सौंप देना चाहिए। आइए अब्राहम के जीवन के तीन अनुभवों पर नजर डालें जहाँ उसने परमेश्वर के नियंत्रण के सामने आत्मसमर्पण कर दिया।

कार्य: 1 परमेश्वर ने अब्राहम को [ इस पहले अनुभव में अब्राम नाम दिया गया] एक कठिन कार्य दिया: “प्रभु ने अब्राम से कहा, 'अपने देश और अपने लोगों को छोड़ दो | अपने पिता के परिवार को छोड़ कर उस देश में चले जाओ जो मैं तुम्हें दिखाऊँगा" (उत्पत्ति 12: 1 ) । जब अब्राहम ने स्वर्ग से आवाज सुनी, तो क्या उसने उस पर कोई ध्यान नहीं दिया? या क्या उसने परमेश्वर से कहा, “मैं कहीं नहीं जाना चाहता ।" मैं जहाँ रह रहा हूँ वह मुझे पसंद है "? नहीं, अब्राहम ने परमेश्वर की आज्ञा मानी। अब्राहम ने शायद सोचा होगा कि “वह देश जो मैं तुम्हें दिखाऊँगा" किसी जगह के बारे में बात करने का एक अजीब तरीका था ! परन्तु अब्राहम फिर भी गया। उसने स्वयं को परमेश्वर के हाथ में समर्पित कर दिया और अपने पिता का घर और अपना देश छोड़ दिया:‘‘अतः अब्राम वैसे ही चला गया जैसा प्रभु ने उससे कहा था " (उत्पत्ति 12:4 )।

भूमि का चुनाव: लूत के नौकर और अब्राहम के नौकर लड़ने लगे। अब्राहम लूत से लड़ना नहीं चाहता था। इसलिए, अब्राहम ने स्वयं को परमेश्वर के सामने समर्पित कर दिया और वही किया जो परमेश्वर उससे करवाना चाहता था। परमेश्वर ने अब्राहम को फिर से आशीर्वाद दिया। "लूत के जाने के बाद, यहोवा ने अब्राहम से कहा, 'अपने चारों ओर देखो | उत्तर, दक्षिण, पूर्व, पश्चिम की ओर देखो। यह सारी भूमि जो तुम देखते हो मैं तुम्हें और तुम्हारे बाद रहने वाले तुम्हारे लोगों को दे दूंगा। यह सदा तुम्हारा देश रहेगा " (उत्पत्ति 13: 14, 15)।

सदोम और अमोराः परमेश्वर द्वारा अब्राहम को यह बताने के बाद कि सदोम और अमोरा का क्या होगा, अब्राहम क्या करता है? अब्राहम का हृदय प्रेम से भर जाता है इसलिए, वह नगरों को बचाने की कोशिश करता है। दुख की बात है कि सदोम और अमोरा में दस की संख्या में भी पवित्र लोग नहीं हैं। इसलिए, परमेश्वर उन्हें नष्ट कर देता है. अब्राहम ने ईश्वर के सामने आत्मसमर्पण कर दिया और इन दुष्ट नगरों को नष्ट करने के ईश्वर के अंतिम निर्णय को स्वीकार कर लिया ।

प्रभु ने अब्राहम का उपयोग किया क्योंकि उसने अपना हृदय और जीवन परमेश्वर को समर्पित कर दिया था। हमें आज भी वैसा ही करना चाहिए ।

`कार्य सं० 1: जब हम शहरों में सुसमाचार का प्रचार करते हैं तो हमें क्या समस्याएँ होती हैं? परमेश्वर से इन समस्याओं को हल करने में हमारी मदद करने के लिए कहें।`

`कार्य सं० 2: क्या आप किसी ऐसे व्यक्ति को जानते हैं जो कठिन समय से गुजर रहा है? इस व्यक्ति के लिए प्रार्थना करें । परमेश्वर से पूछें कि वह आपको दिखाए कि आप कैसे मदद कर सकते हैं।`