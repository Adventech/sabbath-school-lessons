---
title:  'अब्राहम : परमेश्वर के लिए एक गवाह'
date:   21/10/2023
---

### इस सप्ताह के पाठ के लिए पढ़ें
उत्पत्ति 18: 1-15; उत्पत्ति 18: 16-33; उत्पत्ति 18: 23-32; याकूब 5: 16; उत्पत्ति 19:1-29।

> <p>याद वचन</p>
> “मैं तुम्हें एक नई आज्ञा देता हूँ कि एक दूसरे से प्रेम रखो; जैसा मैंने तुमसे प्रेम रखा है, वैसा ही तुम भी एक दूसरे से प्रेम रखो। यदि आपस में प्रेम रखोगे, तो इसी से सब जानेंगे कि तुम मेरे चेले हो" (यूहन्ना 13:34, 35)

अब्राहम शुरू से ही पापियों को बचाने के लिए परमेश्वर के साथ काम करना चाहता था। हम बाइबल की इस सच्चाई को उत्पत्ति 18 में देखते हैं। इस अध्याय में, परमेश्वर अब्राहम को चेतावनी देता है कि सदोम और अमोरा नष्ट हो जाएँगे। परमेश्वर इस जानकारी को अब्राहम के साथ क्यों साझा करता है? बाइबल हमें बताती है: "इस से पहिले कि यहोवा परमेश्वर कुछ करे, वह अपने दास भविष्यद्वक्ताओं [ परमेश्वर के विशेष दूतों] से कहता है" (आमोस 3: 7 ) । सदोम और अमोरा की कहानी में, परमेश्वर का भविष्यद्वक्ता अब्राहम है।

जबकि अब्राहम दिन के गर्म समय में आराम करता है, वह तीन यात्रियों को देखता है। अब्राहम ने उन्हें अपना मेहमान बनने के लिए आमंत्रित किया। 'अब्राहम ने सोचा कि उसके तीन अतिथि केवल थके हुए यात्री थे। अब्राहम को पता नहीं था कि उनमें से एक ऐसा था जिसमें कोई पाप नहीं था और वह कोई था जिसकी अब्राहम आराधाना कर सकता था । " - एलेन जी० वाईट, पैट्रिआर्ट्स एंड प्रोफेट्स, पे. 138, 139।

अब्राहम परमेश्वर के कार्य में शामिल हो गया। उसने सदोम और अमोरा के लोगों के लिए प्रार्थना की। उसने परमेश्वर से उन्हें बचाने के लिए कहा। यदि लोगों को बचाना परमेश्वर का कार्य नहीं है, तो क्या है? उत्पत्ति 18 में, अब्राहम ने तीन काम किएः उसने अपने अतिथियों की पहुनाई की, उसने पापियों के लिए प्रेम दिखाया, और उसने प्रार्थना की। जब हम परमेश्वर का कार्य करते हैं तो हमें भी ये चीजें करनी चाहिए ।

सब्त, अक्टूबर 28 की तैयारी के लिए इस सप्ताह के पाठ का अध्ययन करें।