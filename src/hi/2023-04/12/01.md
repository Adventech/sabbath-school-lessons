---
title:  एस्तेर और मोर्दकै
date:   16/12/2023
---

### इस सप्ताह के पाठ के लिए पढ़ें
दानिएल 1 : 1-12; एस्तेर 2: 1-9; एस्तेर 3 : 1-15; एस्तेर 4 : 1-14; एस्तेर 9: 1-12.

> <p>याद वचन</p>
> " उसी ने मुझसे यह भी कहा है, "यह तो हलकी सी बात है कि तू याकूब के गोत्रों का उद्धार करने और इस्राएल के रक्षित लोगों को लौटा ले आने के लिए मेरा सेवक ठहरे; मैं तुझे जाति जाति के लिए ज्योति ठहराऊँगा कि मेरा उद्धार पृथ्वी की एक ओर से दूसरी ओर तक फैल जाए" (यशायाह 49: 6)।

एस्तेर और उसके चाचा मोर्दकै यहूदी थे जो सूसा में रहते थे। सूसा फारस साम्राज्य की राजधानी थी । बहुत से यहूदी यहूदा देश में रहने के लिए वापस चले गए थे। लेकिन एस्तेर और उसके चाचा, अन्य यहूदियों के साथ, फारस में रहे।

तब एस्तेर सारे फारस की रानी बन गई । “राजा एस्तेर को अन्य सभी युवतियों से अधिक प्यार करता था, और वह उसकी पसंदीदा बन गई। उसने अन्य सभी [युवा महिलाओं की तुलना में उसे अधिक पसंद किया । अतः राजा क्षयर्ष ने एस्तेर के सिर पर मुकुट रखा और उसे वशती के स्थान पर नई रानी बना दिया" (एस्तेर 2: 17 ) ।

फारस की रानी के रूप में, एस्तेर का बाइबल के इतिहास में एक महत्त्वपूर्ण स्थान था। उसकी कहानी दिखाती है कि किस रीति से परमेश्वर के लोग उसकी सच्चाई को विदेशी भूमि में साझा कर सकते हैं।

इस सप्ताह के अध्ययन हेतु एस्तेर की पुस्तक पढ़ने के लिए समय निकालें।

सब्त, दिसम्बर 23 की तैयारी के लिए इस सप्ताह के पाठ का अध्ययन करें।