---
title:  अतिरिक्त विचार
date:   22/12/2023
---

“जब मुसीबत आती है, तो प्रत्येक परिवार, स्कूल, माता-पिता, शिक्षक और बच्चे जो यीशु के बारे में खुशखबरी जानते हैं, उन्हें उस प्रश्न का उत्तर देना होगा जो मोर्दकै ने एस्तेर से पूछा था: 'कौन जानता है?' 'यह संभव है कि तू इस [समय ] की तरह ही कुछ समय के लिए रानी बनी है। ' एस्तेर 4 : 14। एलेन जी. व्हाइट, एजुकेशन, पे. 263.

"बाइबल के समय में, प्रभु ने पवित्र स्त्रियों के जीवन में अद्भुत तरीके से काम किया। इन स्त्रियों ने उन पुरुषों के साथ काम किया जिन्हें परमेश्वर ने अपना काम करने के लिए चुना था। इन पुरुषों और स्त्रियों ने मिलकर परमेश्वर का सम्मान किया । परमेश्वर ने कई महत्त्वपूर्ण लड़ाइयाँ जीतने के लिए स्त्रियों का उपयोग किया। कठिन समय के दौर में कई लोगों की जान बचाने के लिए परमेश्वर ने स्त्रियों का उपयोग किया। परमेश्वर ने अपने लोगों को मृत्यु से बचाने के लिए रानी एस्तेर का उपयोग किया। ऐसे समय में जब यहूदियों ने सोचा कि उन्हें कोई नहीं बचा सकता, एस्तेर और उसकी दासियों ने प्रार्थना की। इस दौरान उन्होंने न खाना खाया और न ही पानी पिया। उनके प्रयासों से यहूदी लोगों को बचाने में मदद मिली।

" पुराने नियम में स्त्रियों के जीवन में परमेश्वर के कार्य का अध्ययन करें। यह अध्ययन आपको ऐसे सबक सिखाएगा जो आज परमेश्वर के लिए आपके काम में आने वाली समस्याओं को हल करने में आपकी मदद करेंगे। हम एस्तेर की तरह राजाओं के सामने खड़े नहीं हो सकते। लेकिन परमेश्वर उन स्त्रियों का उपयोग कर सकता है जो अपना जीवन पूरी तरह से उसे समर्पित कर देती हैं। इन स्त्रियों की परमेश्वर के कार्य में महत्त्वपूर्ण भूमिका है। कई स्त्रियाँ यह काम कर रही हैं और अब इसे करने के लिए तैयार हैं । " - एलेन जी० व्हाइट, डॉटर्स ऑफ गॉड, पे० 45, 46.

**चर्चागत प्रश्नः**

`मोर्दकै के लिए एस्तेर के प्रसिद्ध शब्द पढ़ें: “यदि मैं नष्ट हो गई तो हो गई" (एस्तेर 4 : 16 ) । इन शब्दों ने कठिन समय में लोगों के दिलों को साहस और आशा से भर दिया है। एस्तेर के शब्दों को ध्यान में रखते हुए प्रकाशितवाक्य 13 पढ़ें । एस्तेर के शब्द हमें अंतिम समय के दौर में परमेश्वर के लोगों की पीड़ा और साहस को कैसे दिखाते हैं?`

`मोर्दकै ने एस्तेर से कहा कि जब वह रानी बनी तो किसी को भी यह न मालूम होने दे कि वह यहूदी है। क्या आप ऐसे समय के बारे में सोच सकते हैं जब यह एक अच्छा विचार हो सकता है कि किसी को भी यह न बताया जाए कि आप मसीही हैं? या हमें ऐसा नहीं करना चाहिए? यदि नहीं, तो आपको ऐसा क्यों लगता है? व्याख्या करें ।`

`यहूदियों ने एस्तेर की सफलता के लिए प्रार्थना की और उपवास किया । जैसा कि हमने पहले ही देखा, "उपवास करने" का अर्थ है थोड़े समय के लिए कुछ भी न खाना और पानी न पीना। एस्तेर और यहूदियों की सफलता से हम क्या सबक सीख सकते हैं कि परमेश्वर के कार्य में हमारी सफलता के लिए प्रार्थना और उपवास कितना महत्त्वपूर्ण है ?`