---
title:  मोर्दकैः परमेश्वर का वफादार गवाह
date:   19/12/2023
---

मोर्दकै और एस्तेर परदेश में रहते थे। यहूदियों के रूप में, उनके तरीके और विश्वास फारसियों से भिन्न थे। देर-सवेर, मोर्दकै और एस्तेर को फारस में परेशानी होने वाली थी यदि वे परमेश्वर के प्रति वफादार रहना चाहते थे।

`एस्तेर 3 : 1-15 पढ़ें। इन आयतों में क्या हुआ? यह क्यों होता है?`

एस्तेर 3 में, हम सीखते हैं कि राजा क्षयर्ष ने हामान का सम्मान किया। सभी से कहा गया कि उन्हें हामान के सामने झुकना चाहिए | बाइबल हमें बताती है: “परन्तु मोर्दकै न झुका, न उसका आदर किया" (एस्तेर 3: 2 ) । बाइबल यह कारण नहीं बताती कि मोर्दकै ने हामान के सामने झुकने से इनकार कर दिया। लेकिन हम जानते हैं क्यों । मोर्दकै परमेश्वर के प्रति वफादार है। इसके अलावा, मोर्दकै, एक यहूदी के रूप में, एक अमालेकी के सामने झुकने को तैयार नहीं है। जब से परमेश्वर ने अपने लोगों को मिस्र से बाहर निकाला, तब से अमालेकवासी अगागी की संतान और परमेश्वर के लोगों के शत्रु थे ( व्यवस्थाविवरण 25 : 19 ) । एक वफादार यहूदी एक अमालेकी के सामने कैसे झुक सकता है? एक वफादार यहूदी ईश्वर को छोड़कर किसी की उपासना कैसे कर सकता है ?

“तब राजा के हाकिमों ने फाटक पर मोर्दकै से पूछा, तू हामान को दण्डवत् करने की राजा की आज्ञा का पालन क्यों नहीं करता?" (एस्तेर 3 : 3 ) । हम इस प्रश्न का उत्तर अगले पद में सीखते हैं: “मोर्दकै ने उन्हें बताया कि वह एक यहूदी है" (एस्तेर 3:4 ) । निश्चित रूप से, मोर्दकै ने राजा के हाकिमों को समझाया कि वह उस परमेश्वर का उपासक है जिसने आकाश और पृथ्वी को बनाया । इसलिए, मोर्दकै एक गिरे हुए इंसान की उपासना नहीं कर सकता था। इसमें कोई संदेह नहीं कि मोर्दकै ने इन लोगों के साथ अपना विश्वास साझा किया। दुख की बात है कि मोर्दकै के विश्वास ने उसे खतरे में डाल दिया।

“दानिएल, उसके तीन मित्र और मोर्दकै चमकदार रोशनी के समान थे। उन्होंने बेबीलोन के महलों में परमेश्वर की सच्चाई को चमकाया। " एलेन जी व्हाइट, ऐडवेंट रिव्यू एंड सब्त हेराल्ड, 13 मई, 1884.

जब मोर्दकै ने उसका आदर करने से इन्कार किया तो हामान क्रोधित हो गया। "तब हामान ने राजा क्षयर्ष से कहा, " तेरे राज्य के सब प्रांतों में रहने वाले से देश देश के लोगों के मध्य में तितर-बितर और छिटकी हुई एक जाति है, जिसके नियम और सब लोगों के नियमों से भिन्न हैं; और वे राजा के कानून पर नहीं चलते, इसलिए उन्हें रहने देना राजा को लाभदायक नहीं है" (एस्तेर 3:8)

`क्या परमेश्वर ने आपको विश्वास की वैसी ही परीक्षा दी है जैसी उस ने मोर्दकै को दी थी ? हम विश्वास की इन परीक्षाओं को कैसे "पास” करते हैं?`