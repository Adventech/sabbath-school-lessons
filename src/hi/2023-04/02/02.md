---
title:  त्रियेक परमेश्वर हमें बचाने के लिए कार्य करता है
date:   08/10/2023
---

बाइबल हमें सिखाती है कि यीशु हमें बचाने की परमेश्वर की योजना का सबसे महत्त्वपूर्ण हिस्सा है | यीशु ने कहा: “मार्ग और सत्य और जीवन मैं ही हूँ; बिना मेरे द्वारा कोई पिता के पास नहीं पहुँच सकता" ( यूहन्ना 14:6 ) । यीशु, पुत्र, हमें यह समझने में भी मदद करता है कि हमें बचाने के लिए पिता, पुत्र और पवित्र आत्मा मिलकर कितना काम करते हैं।

यीशु ने जो कुछ भी किया वह हमारे लिए था और स्वर्ग में अपने पिता से आया (यूहन्ना 4: 34; यूहन्ना 5 : 30; यूहन्ना 12: 45 पढ़ें) । याद रखें, यीशु का हमें बचाने का कार्य तब शुरू नहीं हुआ था जब वह इस धरती पर आया था । यीशु द्वारा पृथ्वी को बनाने से पहले पिता परमेश्वर ने यीशु को हमारे उद्धारकर्ता के रूप में चुना (इफिसियों 1:4 की 1 पतरस 1:20 से तुलना करें)। इसलिए, परमेश्वर ने इस ग्रह को बनाने से पहले हमें बचाने के लिए एक योजना बनाई। हमारे पाप करने के बाद, हमें बचाने के लिए परमेश्वर मानव इतिहास का हिस्सा बन गया। "जब सही समय आया" (गलतियों 4: 4), परमेश्वर ने हमें अपना प्रेम दिखाया। उसने हमें अपना पुत्र दिया (यूहन्ना 3: 16, 17)। यीशु क्रूस पर मरा और मरे हुओं में से जी उठा। तब पिता ने पवित्र आत्मा को हमारे पास भेजा (यूहन्ना 14:26; यूहन्ना 16 : 7 ) । आत्मा हमें दिखाता है कि पाप बहुत भयानक है (यूहन्ना 16:8-11)। आज, आत्मा इस पृथ्वी पर परमेश्वर के उद्धार के कार्य को जारी रखता है (यूहन्ना 14:26; यूहन्ना 16: 13, 14)।

`पढ़ें यूहन्ना 20 : 21, 22। ये पद हमें सिखाते हैं कि पिता, पुत्र और पवित्र आत्मा हमें बचाने के लिए एक साथ काम करते हैं। वे हमें हमारा काम देते हैं। हमारा काम उनका है क्योंकि यह उनसे शुरू हुआ था । जब हम यीशु को अन्य लोगों के साथ साझा करते हैं तो यह बाइबल सच्चाई हमें क्या आशा देती है?`

बाइबल में कहीं भी "तीन-में-एक- परमेश्वर" शब्द नहीं लिखे गए हैं । लेकिन बाइबल में कई पद सिखाते हैं कि पिता, पुत्र और पवित्र आत्मा हमें बचाने के लिए एक साथ काम करते हैं | यीशु के मरे हुओं में से जी उठने के बाद, उसने स्वयं को अपने अनुयायियों को दिखाया | यीशु ने उनसे वादा किया: "और देखो, जिसकी प्रतिज्ञा मेरे पिता ने की है, मैं उसको तुम पर उतारूँगा और जब तक स्वर्ग से सामथ्र्य न पाओ, तब तक तुम इसी नगर में ठहरे रहो।” (लूका 3:16 से तुलना करें; प्रेरितों के काम 1:4, 5, 8)। हम इस पद से सीखते हैं कि मनुष्यों को बचाने का कार्य त्रियेक परमेश्वर का है। परमेश्वर विफल नहीं हो सकता। इसलिए, हमें बचाने का उसका कार्य असफल नहीं होगा।

`पिता, पुत्र और पवित्र आत्मा सभी मनुष्यों को बचाने के कार्य का हिस्सा हैं। इस विचार से आपको कौन-सी आशा मिलनी चाहिए ?`