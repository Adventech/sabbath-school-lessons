---
title:  सुसमाचार
date:   10/10/2023
---

`प्रकाशितवाक्य 14: 6, 7 में हम पहले स्वर्गदूत के संदेश के बारे में पढ़ते हैं। स्वर्गदूत "सनातन सुसमाचार की घोषणा करता है " ( आयत 6 )। यह सुसमाचार हमें बचाने के लिए परमेश्वर के कार्य को कैसे दिखाता है ?`

प्रकाशितवाक्य 14: 6, 7 पूरी बाइबल में एकमात्र ऐसे वचन हैं जो “स्थायी (जारी),” और “ सुसमाचार" शब्दों को एक साथ जोड़ते हैं। सुसमाचार अच्छा है क्योंकि यह हमें पाप से बचाने के लिए परमेश्वर की दया का संदेश है। खुशखबरी बेहतर हो जाती है: परमेश्वर यीशु के कारण सभी को क्षमा का यह उपहार प्रदान करता है | यीशु इस पृथ्वी पर हमें परमेश्वर के "प्रेम-कृपा और सच्चाई" दिखाने के लिए आया (यूहन्ना 1:14)। यीशु ने पाप नहीं किया। वह हमारे पापों के लिए क्रूस पर मरा । वह हमारा स्थानापन्न था। उसने हमारे दण्ड को स्वीकार किया (यशायाह 53:4, 5; 1 पतरस 3: 18 ) । यीशु मुर्दों में से जी उठा । वह स्वर्ग चला गया। पिता ने उसका सम्मान किया। आज, यीशु पाप के विरुद्ध हमारी लड़ाई में सहायता पाने के लिए पिता के पास जाता है (प्रकाशितवाक्य 1: 18; प्रेरितों के काम 2: 33; इब्रानियों 7: 25 )। शीघ्र ही, यीशु अपनी सबसे बड़ी प्रतिज्ञा को पूरा करेगा: वह इस पृथ्वी पर राजाओं के राजा के रूप में वापस आएगा। फिर, 1,000 वर्षों के बाद, यीशु इस पृथ्वी पर परमेश्वर के राज्य को स्थापित करेगा (यूहन्ना 14 : 1-4; प्रेरितों के काम 1: 11; प्रकाशितवाक्य 21 : 1-4 ) । ये सभी वादे सुसमाचार के महत्त्वपूर्ण भाग हैं।

दूसरी और खुशखबरी कभी नहीं होगी । झूठी शिक्षाएँ आती और चली जाती हैं (इफिसियों 4: 14 ) । लेकिन खुशखबरी नहीं बदलती । परमेश्वर उन लोगों को पुरस्कृत करेगा जो इस सन्देश पर विश्वास करते हैं और इसका पालन करते हैं (व्यवस्थाविवरण 5: 33; रोमियों 2: 6 पढ़ें ) ।

वही आज्ञा जो यीशु ने अपने प्रथम चेलों को दी थी, वह आज हमें देता है। हमें ऐसे चेले बनाने चाहिए जो यीशु को देखने के लिए तैयार हों । तब ये नए चेले अन्य लोगों को भी यीशु को देखने के लिए तैयार होने में सहायता करेंगे।

प्रकाशितवाक्य 14:6, 7 में पहले स्वर्गदूत ने घोषणा की “कि परमेश्वर पृथ्वी का न्याय करेगा। न्यायी के रूप में परमेश्वर का कार्य हमें यह समझने में मदद करता है कि दूसरा आगमन बहुत निकट है। यह घोषणा सनातन सुसमाचार का हिस्सा है। इसलिए, दूसरे आगमन के बारे में संदेश और यह समाचार कि यह निकट है, शुभ समाचार के महत्त्वपूर्ण भाग हैं।"- एलेन जी० ह्वाईट, क्राइस्ट्स ऑब्जेक्ट लेसन्स, पे० 227, 228.

`न्यायी के रूप में परमेश्वर के कार्य और पहले स्वर्गदूत के संदेश में सनातन सुसमाचार के बीच क्या संबंध है? पूरी पृथ्वी के न्यायी के रूप में सुसमाचार परमेश्वर के कार्य का एक महत्त्वपूर्ण हिस्सा क्यों है ?`