---
title:  हमें बचाने के लिए परमेश्वर की योजना कितनी बड़ी है?
date:   12/10/2023
---

इस सप्ताह, हमने पदों के दो महत्वपूर्ण समूहों का अध्ययन किया: मत्ती 28: 16-20 और प्रकाशितवाक्य 14:6,7। ये पद हमें पापियों को बचाने के लिए परमेश्वर की योजना को समझने में मदद करते हैं। ये आयतें हमें दो बातें भी सिखाती हैं: (1) यीशु हमें उसके लिए नए चेले बनाने की आज्ञा देता है, और (2) सुसमाचार परमेश्वर के उद्धार की योजना का एक महत्त्वपूर्ण हिस्सा है। ये पद हमें सिखाते हैं "कहाँ" परमेश्वर की योजना घटित होगी: “जाओ और सब देशों में चेला बनाओ" (मत्ती 28:19), और "पृथ्वी पर रहने वाले लोगों" के साथ सुसमाचार साझा करो। हर एक देश, गोत्र [परिवार समूह ] भाषा, और जाति [जाति समूह ] के लिए सुसमाचार है" (प्रकाशितवाक्य 14: 6 ) ।

इसलिए, यीशु के बारे में सुसमाचार हर जगह सभी लोगों के लिए है। परमेश्वर की योजना है कि सुसमाचार सभी लोगों के साथ संगति में शामिल हो। यदि हम यीशु की शिक्षाओं को स्वीकार करते हैं, तो वह हमारे हृदयों को नफरत, नापसंदगी, गर्व, ईर्ष्या और अन्य सभी बुरी भावनाओं से खाली कर देगा जो हमें एक दूसरे से अलग करती हैं। तब परमेश्वर की आत्मा हमारे हृदयों को ख्रीस्तीय प्रेम से जोड़ेगी ।

`यीशु ने अपने चेलों और हमें आज्ञा दी, "तुम मेरे विषय में बताओगे" (प्रेरितों के काम 1: 8 ) । यीशु चाहता है कि हम उसके गवाह बनें । पर कहाँ ?`

यीशु हमें उत्तर देता है:

क्षेत्र 1: “यरूशलेम में" ( प्रेरितों के काम 1: 8 ) । उस समय यीशु के अनुयायी यरूशलेम के निकट थे। इसलिए, यीशु चाहता था कि वे अपने आस-पास के लोगों के साथ अपना अनुभव साझा करते हुए शुरुआत करें । दूसरे लोगों को बचाने का परमेश्वर का कार्य हमारे परिवारों, पड़ोसियों और दोस्तों के साथ हमारे घरों में शुरू होता है।

क्षेत्र 2: “शेष यहूदिया में, सामरिया में” (प्रेरितों के काम 1:8)। हमें उन लोगों तक पहुँचना चाहिए जो वही भाषा बोलते हैं जो हम बोलते हैं, लेकिन जो हमारे विश्वास को साझा नहीं करते हैं। लोगों के इस समूह में हमारे अपने शहरों या देश के लोग शामिल हैं।

क्षेत्र 3: “संसार [पृथ्वी] के हर भाग में" (प्रेरितों के काम 1:8)। परमेश्वर हमें सभी जगहों, देशों, लोगों के समूहों और भाषाओं के लोगों के साथ खुशखबरी साझा करने के लिए भेजता है।

`कार्य सं० 1 : इस सप्ताह हर दिन अपने समुदाय के लिए प्रार्थना करें। परमेश्वर ने आपको वहाँ एक कारण से रखा है।`

`कार्य सं० 2: आपके आस-पास रहने वाले लोग कौन हैं? उनका धर्म क्या है? वे कौन सी भाषाएँ बोलते हैं? क्या वे जवान, बूढ़े, गरीब या अमीर हैं? परमेश्वर से पूछें कि आप उन्हें उसका प्यार कैसे दिखा सकते हैं।`