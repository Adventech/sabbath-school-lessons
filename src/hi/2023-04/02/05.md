---
title:  परमेश्वर के लोग पापियों को बचाने के लिए उसके साथ काम करते हैं
date:   11/10/2023
---

परमेश्वर के हमेशा से चेले रहे थे जिन्होंने अन्य लोगों के प्रति उसके प्रेम को दिखाया। परमेश्वर के लोगों ने उसकी आज्ञा मानी और अपने जीवन के लिए उसकी योजना को स्वीकार किया। परमेश्वर आज भी लोगों को चुनता है। परमेश्वर के चुने हुए लोग आज उसकी दया के उपहार को स्वीकार करते हैं। परमेश्वर के सभी लोग, अतीत में और अब, पापियों को बचाने में उसकी मदद करते हैं।

पुराने नियम में अपने लोगों के लिए परमेश्वर की पहली योजना क्या थी? उत्तर के लिए उत्पत्ति 12:1-3 और व्यवस्थाविवरण 7: 6, 11, 12 पढ़ें। अब्राहम और उसके भावी बच्चों के साथ परमेश्वर की विशेष वाचा पापि को बचाने की परमेश्वर की योजना का हिस्सा थी । परमेश्वर ने अब्राहम और उसके भविष्य के बच्चों, इस्राएलियों को इस महत्त्वपूर्ण कार्य में उसके सहायक होने के लिए चुना। परमेश्वर इस्राएल को आशीष देना चाहता था और फिर के कारण अन्य लोगों के समूहों को आशीष देना चाहता था। इसलिए, परमेश्वर ने इस्राएल को उसके साथ एक विशेष संबंध में रहने के लिए चुना। परमेश्वर और इस्राएल के बीच का संबंध परमेश्वर की विशेष वाचा का भाग था। इस्राएल परमेश्वर पर विश्वास करने और उसकी आज्ञा मानने के लिए सहमत हो गया (उत्पत्ति 22 : 16-18; निर्गमन 19:5, 6; व्यवस्थाविवरण 28:1, 2; और 2 इतिहास 7: 14 ) । परमेश्वर ने इस्राएल को भी अपना गवाह बनाया। परमेश्वर ने आशा की कि अन्य लोग भी उसकी सेवा करना चाहेंगे, जब उन्होंने इस्राएल को दी गई आशीषों को देखा। यह कार्य मनुष्यों को बचाने के लिए परमेश्वर की योजना का हिस्सा था।

नए नियम में, परमेश्वर का कार्य जारी है | यीशु परमेश्वर के उद्धार की योजना में कुछ नया जोड़ता है और यह है कलीसिया (मत्ती 28:18-20 पढ़ें; प्रेरितों के काम 1: 8 ) । यीशु के चेले पृथ्वी पर हर जगह जाते हैं। यह कार्य उस कार्य से किस प्रकार भिन्न है जो इस्राएल ने पुराने नियम में किया था? पुराने नियम के समय में, परमेश्वर विभिन्न देशों के लोगों को उसके बारे में जानने के लिए इस्राएल में लाया। लेकिन नए नियम के समय में, परमेश्वर के अनुयायी सुसमाचार को साझा करने के लिए पृथ्वी पर हर जगह जाते हैं। पापियों को बचाने का परमेश्वर का कार्य चर्च से शुरू नहीं हुआ। परमेश्वर ने कलीसिया की शुरुआत की क्योंकि उसके पास पृथ्वी पर करने के लिए काम है। इस कार्य को करने के लिए परमेश्वर अपनी कलीसिया का उपयोग करता है।

चर्च का काम क्या है? वही कार्य जो यीशु करता है | यीशु कहता है, "मनुष्य का पुत्र खोए हुओं को ढूँढ़ने और उनका उद्धार करने आया है” (लूका 19 : 10 ) । कलीसिया में कोई भी किसी को नहीं बचा सकता। लेकिन हम अन्य लोगों की अगुवाई कर सकते हैं, और हमें ऐसी करनी ही चाहिए, केवल उसी की ओर अगुवाई करना है जो बचा सकता है - वह व्यक्ति यीशु है । “चर्च का काम क्या है? पापियों को बचाने के लिए। कलीसिया को लोगों को परमेश्वर का प्रेम दिखाना चाहिए और उन्हें प्रेम से यीशु के पास लाना चाहिए।” – एलेन जी० ह्वाईट, टेस्टीमोनीज फॉर चर्च, पार्ट 3, पे० 381.