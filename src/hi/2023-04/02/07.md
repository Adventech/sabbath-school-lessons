---
title:  अतिरिक्त विचार
date:   13/10/2023
---

"यीशु ने कहा, 'तुम जगत की ज्योति हो" [मती 5: 14]। उद्धारकर्ता के शब्द हमें यह समझने में मदद करते हैं कि उसने अपने चेलों को विश्वव्यापी काम दिया है। परमेश्वर चाहता है कि हम उसके लिए अपने कार्य में सूर्य के समान हों। सूर्य की किरणें पृथ्वी के सुदूर भागों तक चमकती हैं। उसी तरह, परमेश्वर चाहता है कि उसकी कलीसिया पृथ्वी पर प्रत्येक व्यक्ति के साथ यीशु के बारे में सुसमाचार को साझा करे। जब कलीसिया यह कार्य करेगी, तब शुभ समाचार उन लोगों के मन में ज्योति के समान चमकेगा जो पाप में मर चुके हैं और जो झूठ पर विश्वास करते हैं। चर्च के सदस्यों को अपना क्रूस उठाना चाहिए। उन्हें वह काम करना चाहिए जो परमेश्वर ने उन्हें करने के लिए दिया है। उन्हें वैसे ही काम करना चाहिए जैसे यीशु ने लोगों को बचाने के लिए किया था। तब सुसमाचार पृथ्वी पर सब लोगों तक शीघ्रता से पहुँचेगा।

“परमेश्वर उन देशों में क्षेत्र खोलता है जहाँ हम उसका कार्य कर सकते हैं। स्वर्गदूत परमेश्वर के लोगों के साथ मिलकर काम करते हैं। परमेश्वर हमारे मानवीय प्रयासों में अपनी सामथ्र्य को जोड़ता है। ... कुछ लोगों ने कार्य करने की परमेश्वर की आज्ञा का उत्तर दिया है। हर पवित्र हृदय अब उत्तर दे। हर कोई जीवन देने वाले संदेश की घोषणा करे । पुरुषों और महिलाओं को चाहिए कि वे अपने हृदयों को सभी अभिमानों से मुक्त कर दें। उन्हें विश्वास के साथ उस कार्य को स्वीकार करना चाहिए जो परमेश्वर ने उन्हें करने के लिए दिया है। तब परमेश्वर इन स्त्री-पुरुषों के साथ काम करेगा और बहुत से लोगों को बाइबल की सच्चाई कबूल करने में मदद देगा। परमेश्वर उनके प्रयासों पर आशीष देगा और उन्हें अद्भुत आशीषें देगा । " - एलेन जी० ह्वाईट, द० एडवेंट रिव्यू एंड सब्त हेराल्ड, नवम्बर 14, 1912.

**चर्चागत प्रश्नः**

`क्या आपके समुदाय के लोग आपके चर्च पर भरोसा करते हैं या इसके बारे में जानते हैं? क्या वे मसीहियों के रूप में आप पर भरोसा कर सकते हैं कि उन्हें यीशु दिखाएँ और जब उन्हें जरूरत हो तो उनकी मदद करें? आप अपने समुदाय में अपनी कलीसिया हेतु विश्वास बनाने के लिए क्या कर सकते हैं?`

`मसीही होने के नाते, यीशु के बारे में खुशखबरी हमारे संदेश और हमारे काम का सबसे महत्त्वपूर्ण हिस्सा क्यों है? क्या हम सुसमाचार के बिना, कहीं भी किसी को आशा दे सकते हैं? अपने उत्तर स्पष्ट करें।`