---
title:  हमारे लिये परमेश्वर का उद्देश्य - भाग - 2
date:   07/10/2023
---

### इस सप्ताह के पाठ के लिए पढ़ें
यूहन्ना 20 : 21, 22; मत्ती 28:16-20; प्रकाशितवाक्य 14:6, 7; उत्पत्ति 12:1-3; प्रकाशितवाक्य 7:9, 101

> <p>याद वचन</p>
> "इसलिये तुम जाओ, सब जातियों के लोगों को चेला बनाओ; और उन्हें पिता, और पुत्र, और पवित्र आत्मा के नाम से बपतिस्मा दो” (मत्ती 28:19 ) ।

परमेश्वर हमें बचाने के लिए कार्य करता है। हम इस विचार को पूरी बाइबल में पाते हैं। हमें बचाने के लिए परमेश्वर का कार्य उस धागे के समान है जो हमारे मानव इतिहास की कहानियों को एक साथ जोड़ता है। साथ ही, हमें बचाने के लिए परमेश्वर का कार्य हमें उनके उद्धार की योजना के दूसरे भाग को समझने में मदद करता है। परमेश्वर हमारे जीवन को नया बनाना चाहता है (कुलुस्सियों 3:9, 10 की 1 यूहन्ना 3: 2 से तुलना करें) |

हमें बचाने के लिए परमेश्वर का कार्य हमें परमेश्वर के वचन, बाइबल को समझने में भी मदद करता है। जब हम बाइबल पढ़ते हैं, हम समझते हैं कि परमेश्वर हमारे जीवन को स्पर्श करना चाहता है। परमेश्वर हमारे हृदयों में हमारे निकट रहना चाहता है। हाँ, पाप हमें परमेश्वर से अलग करता है (यशायाह 59 : 2 ) । लेकिन परमेश्वर अपने बच्चों के साथ टूटे रिश्ते को ठीक करना जारी रखता है। परमेश्वर इस कार्य को तब तक करता रहेगा जब तक कि वह सब कुछ नया नहीं कर देता (प्रकाशितवाक्य 21:5)।

इस बीच, परमेश्वर ने हमें उसके प्रेम और हमें बचाने की उसकी योजना को समझने में मदद करने के लिए एक विशेष तरीके से खुद को हमें दिखाने के लिए चुना । परमेश्वर ने हमें दिखाया कि वह कौन है ताकि हम उसके साथ एक वास्तविक संबंध बना सकें। तब हम उसे जान सकते हैं और उससे प्रेम कर सकते हैं। हम अन्य लोगों के साथ परमेश्वर और उसके उद्धार करने वाले प्रेम के साथ अपने अनुभव को भी साझा कर सकते हैं। बाइबल में, परमेश्वर हमें एक तस्वीर देता है जो हमें दिखाता है कि उसके उद्धार की योजना क्या है।

सब्त, अक्टूबर 14 की तैयारी के लिए इस सप्ताह के पाठ का अध्ययन करें।