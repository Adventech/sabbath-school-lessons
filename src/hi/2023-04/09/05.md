---
title:  धनी लोग और परमेश्वर का राज्य
date:   29/11/2023
---

`मती 19:16 – 22 में धनी युवक के बारे में कहानी पढ़ें। धनी युवक की तुलना नीकुदेमुस से करें। नीकुदेमुस ने यीशु को स्वीकार किया । धनी युवक ऐसा नहीं करता है। धनी युवक की कहानी से हम क्या सबक सीख सकते हैं?`

यीशु और धनी युवक की कहानी हमें दिखाती है कि धन एक भयानक “जाल" हो सकता है। हमें इसमें पड़ने से बचना चाहिए | धन के खतरों के बारे में यीशु के शब्दों को देखें: “तुमसे फिर कहता हूँ कि परमेश्वर के राज्य में धनवान के प्रवेश करने से ऊँट का सुई के नाके में से निकल जाना सहज है” (मत्ती 19: 24)। बेशक, यीशु यह नहीं कह रहा है कि धनी लोगों को बचाया नहीं जा सकता । परन्तु उन्हें सावधान रहना चाहिए कि वे परमेश्वर से अधिक अपने धन से प्रेम न करें।

अंत में, धनी और गरीब मर जाएँगे (यदि यीशु पहले नहीं आता ) । इसलिए, धनवानों को भी उतना ही बचाया जाना चाहिए जितना किसी और को। पैसा और कुछ भी खरीद सकता है, लेकिन वह हमें मृत्यु से मुक्ति नहीं दिला सकता। केवल यीशु ही हमें मृत्यु से मुक्त कर सकता है जब हमें उसके अनन्त जीवन के उपहार पर विश्वास हो | यीशु ने उससे कहा, “पुनरुत्थान और जीवन मैं ही हूँ; जो कोई मुझ पर विश्वास करता है वह यदि मर भी जाए, तौभी जीएगा” (यूहन्ना 11:25)।

`लूका 19:1-10 में जक्कई के बारे में पढ़ें । जक्कई की कहानी धनी युवक की कहानी से किस प्रकार भिन्न है ?`

जक्कई ने यीशु को स्वीकार कर लिया, और धनी युवक उससे दूर हो गया। क्या आप जक्कई की कहानी में देखते हैं कि यीशु ने जक्कई को यह नहीं कहा कि वह अपना सब कुछ बेच दे और गरीबों को पैसा दे दे? यीशु जानता था कि वह युवक अपने धन से बहुत प्रेम करता है। इसलिए, यीशु ने उस धनी युवक से अपनी सम्पति बेचने के लिए कहा।

हम वह सब कुछ नहीं जानते जो यीशु जक्कई से उसके घर मिलने पर कहता है। हम जानते हैं कि जक्कई को लगा कि यीशु से मिलने के बाद उसे अपने जीवन में कुछ बदलाव करने की जरूरत है।

`“यदि मनुष्य सारे जगत को प्राप्त करे, और अपने प्राण की हानि उठाए, तो उसे क्या लाभ होगा? या मनुष्य अपने प्राण के बदले क्या देगा” (मती 16:26)। यीशु हमें किस बारे में चेतावनी दे रहा है ?`