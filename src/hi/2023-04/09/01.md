---
title:  अमीर और शक्तिशाली लोगों के साथ यीशु को साझा करना
date:   25/11/2023
---

### इस सप्ताह के पाठ के लिए पढ़ें
दानिएल 4; 2 राजा 5 : 1-19; यूहन्ना 3:1-12; मत्ती 19: 16-22; मत्ती 27:57-60।

> <p>याद वचन</p>
> “यदि मनुष्य सारे जगत को प्राप्त करे, और अपने प्राण की हानि उठाए, तो उसे क्या लाभ होगा? या मनुष्य अपने प्राण बदले क्या देगा?" (मती 16:26)।

बाइबल परमेश्वर का वचन है। बाइबल हमें हमारे जीवन के लिए परमेश्वर की योजना दिखाती है। बाइबल का एक महत्वपूर्ण सत्य यह शिक्षा है कि सभी लोग पापी हैं जिन्हें परमेश्वर की दया की आवश्यकता है। धनी और शक्तिशाली लोग भी इसी समूह में आते हैं।

बाइबल के समय में अमीर और शक्तिशाली लोग आधुनिक समय में अमीर और शक्तिशाली लोगों से बहुत अलग नहीं थे। दोनों समूह प्रसिद्धि, धन और नियंत्रण चाहते थे । दुख की बात है कि वे अक्सर अमीर और शक्तिशाली बनने के लिए दूसरे लोगों को नुकसान पहुँचाते हैं ( लेकिन हमेशा नहीं) । परमेश्वर अमीर और शक्तिशाली लोगों से उतना ही प्यार करता है जितना वह गरीबों और कमजोर लोगों से प्यार करता है जिन्हें उनकी मदद की जरूरत है। हम बाइबल में उन लोगों के बारे में कहानियाँ पढ़ सकते हैं जो शक्तिशाली या अमीर थे, या दोनों थे। बाइबल हमें दिखाती है कि कैसे परमेश्वर इन अमीर और शक्तिशाली पुरुषों और स्त्रियों का उपयोग अन्य लोगों को आशीर्वाद देने के लिए करता है। अय्यूब, अब्राहम, इसहाक, यूसुफ, दबोरा, अबीगैल, सुलैमान और एस्तेर कुछ उदाहरण हैं।

इस सप्ताह, हम अमीर और शक्तिशाली लोगों के बीच परमेश्वर के कार्य को देखेंगे: राजा नबूकदनेस्सर, नामान, नीकुदेमुस और जक्कई कुछ नाम हैं। हम सीखेंगे कि बाइबल के समय में परमेश्वर ने इन लोगों के जीवन को कैसे प्रभावित किया। आज, परमेश्वर सेवेंथ - डे ऐडवेंटिस्ट पुरुषों और स्त्रियों को अमीर और शक्तिशाली लोगों के साथ यीशु के बारे में अच्छी खबर साझा करने के लिए प्रशिक्षित करता है।

सब्त, दिसम्बर 2 की तैयारी के लिए इस सप्ताह के पाठ का अध्ययन करें।