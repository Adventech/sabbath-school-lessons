---
title:  अतिरिक्त विचार
date:   10/11/2023
---

“परमेश्वर के लिए हमारा कार्य उसके और अन्य लोगों के प्रति हमारे गहरे प्रेम से आना चाहिए। हम किसी अन्य कारण से उसके लिए काम नहीं कर सकते। यीशु आपके लिए जो कुछ भी करता है उसके लिए उसे धन्यवाद दें। अपने दिमाग को बाइबल की सच्चाई से भरें और इसे अपना जीवन बदलने दें। जब आप अपना विश्वास साझा करेंगे तो आपको सफलता मिलेगी।

“हमारा जीवन यीशु के जीवन से जुड़ा होना चाहिए। हमें अपने जीवन के हर पल उससे शक्ति प्राप्त करनी चाहिए | यीशु वह रोटी है जो स्वर्ग से उतरी । वह पानी के ताजे झरने के समान है जो हमेशा हमें कई खजाने दे रहा है। हमें ये पानी जरूर पीना चाहिए। यदि हम प्रभु को सदैव अपने हृदय में रखें, तो हमें अपने आध्यात्मिक जीवन में एक नया अनुभव प्राप्त होगा। हमें उसकी स्तुति करनी चाहिए और उसे धन्यवाद देना चाहिए। हमारी प्रार्थनाएँ ईश्वर के साथ बातचीत के समान हो जाएँगी । हम उससे वैसे ही बात करेंगे जैसे किसी मित्र से करते हैं। परमेश्वर हमें अपना रहस्य बताएगा । अक्सर, हम महसूस करेंगे कि यीशु हमारे साथ है । जब वह हमारे साथ बात करने आएगा तो हमारे हृदयों को खुशी महसूस होगी जैसे उसने हनोक के साथ किया था। जब यह अनुभव हमारा होगा तो हमारे हृदय में कोई अभिमान नहीं होगा। हर कोई देखेगा कि हम यीशु के साथ रहे हैं और उससे सीखा है । " क्राइस्ट्स अॅब्जेक्ट लेसन्स, पे० 129, 130.

“एक स्वार्थी हृदय आध्यात्मिक शक्ति या ज्ञान में विकसित नहीं हो सकता। क्या आपने यीशु को अपना व्यक्तिगत उद्धारकर्ता स्वीकार किया है ? तो फिर अपने आप को खुश करना बंद करें और यीशु के लिए जियें। अन्य लोगों की सहायता करें| यीशु के प्रेम के बारे में बात करें। अन्य लोगों को बताएँ कि वह उनके लिए मर गया। . . यीशु की आत्मा निःस्वार्थ प्रेम की आत्मा है। जैसे-जैसे आप अन्य लोगों की मदद करने के लिए काम करेंगे, आप बढ़ेंगे और आपका दिल यीशु के प्यार से भर जाएगा। . . आपका विश्वास मजबूत होगा। आपकी मान्यताएँ भी वैसी ही होंगी । ईश्वर अपने और अन्य लोगों के प्रति आपके प्रेम को परिपूर्ण बनाएगा । " - क्राइस्ट्स अॅब्जेक्ट लेसन्स, पे० 67, 68.

**चर्चागत प्रश्नः**

`आप फिलिप्पियों 1:15-18 में पौलुस के शब्दों को कैसे समझते हैं? पौलुस कहता है कि कुछ लोग अपने दिलों में ईर्ष्या, क्रोधा या स्वार्थी भावनाओं के साथ यीशु के बारे में प्रचार करते हैं। हम यह कैसे सुनिश्चित कर सकते हैं कि हम वही काम करने के दोषी नहीं हैं ?`

`परमेश्वर और उसके प्रेम के साथ आपका व्यक्तिगत अनुभव क्या है ? यदि आपको ईश्वर के प्रेम के बारे में अपनी कहानी अन्य लोगों के साथ साझा करनी हो, तो आपकी कहानी क्या होगी?`

`प्रभु की प्रतीक्षा करने और उसके वादों पर भरोसा करने में आपका अनुभव क्या रहा है? आपके अनुभव ने आपको विश्वास के बारे में क्या सिखाया है ? विचार पौलुस के लिए इतना महत्त्वपूर्ण है ?`

`इफिसियों 3 में, पौलुस उन बहुत सी बातों की प्रशंसा करता है जो परमेश्वर करता है। आपको परमेश्वर की कौन सी चीज सबसे अच्छी लगती है?`