---
title:  काम के लिए तैयार
date:   04/11/2023
---

### इस सप्ताह के पाठ के लिए पढ़ें
लूका 24:1-12; लूका 24: 36-49; प्रेरितों के काम 1:12-26; प्रेरितों के काम 2:1-41; प्रेरितों के काम 2:41-471

> <p>याद वचन</p>
> “फिर उसने उनसे कहा, 'ये मेरी वे बातें हैं, जो मैंने तुम्हारे साथ रहते हुए तुम से कही थीं कि अवश्य है कि जितनी बातें मूसा की व्यवस्था और भविष्यवक्ताओं और भजनों की पुस्तकों में मेरे विषय में लिखी हैं, सब पूरी हो । (लूका 24:44 ) ।

पौलुस ने फिलिप्पी के मसीहियों को लिखा: “कुछ तो डाह और झगड़े के कारण मसीह का प्रचार करते हैं और कुछ भली इच्छा से । कई एक तो यह जान कर कि मैं सुसमाचार के लिए उत्तर देने को ठहराया गया हूँ, प्रेम से प्रचार करते हैं। और कई एक तो सीधाई से नहीं पर विरोध से मसीह की कथा सुनाते हैं, यह सोचकर कि मेरी कैद में मेरे लिए क्लेश उत्पन्न करें । तो क्या हुआ? केवल यह कि हर प्रकार से, चाहे बहाने से चाहे सचाई से, मसीह की कथा सुनाई जाती है, और मैं इससे आनंदित हूँ और आनंदित रहूँगा भी," (फिलिप्पियों 1:15-18)

सशक्त वचन ! पौलुस को केवल इस बात की परवाह थी कि लोग खुशखबरी का प्रचार करें। साथ ही, यीशु के बारे में प्रचार करने के हमारे कारण महत्त्वपूर्ण हैं। हमें खुशखबरी का प्रचार करना चाहिए और परमेश्वर का काम करना चाहिए क्योंकि हम परमेश्वर और उसकी सच्चाई से प्यार करते हैं । यीशु के बारे में प्रचार करने के हमारे कुछ कारण क्या हैं? साथ ही, ऐसे कौन से तरीके हैं जिनसे हम संदेश का प्रचार करने के लिए तैयार हो सकते हैं? इन सवालों का जवाब देने में हमारी मदद के लिए, हम नए नियम के समय में चर्च में हुई कुछ चीजों पर नजर डालेंगे ।

सब्त, नवम्बर 11 की तैयारी के लिए इस सप्ताह के पाठ का अध्ययन करें।