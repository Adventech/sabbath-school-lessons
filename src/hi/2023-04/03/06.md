---
title:  आप जहाँ हैं वहीं से शुरू करें
date:   19/10/2023
---

`यीशु ने अपने अनुयायियों के साथ कौन-सा महत्त्वपूर्ण नियम साझा किया? उत्तर के लिए प्रेरितों के काम 1:8 पढ़िए । यीशु के गवाहों के रूप में, इस नियम का पालन करना हमारे लिए भी क्यों महत्त्वपूर्ण है?`

स्वर्ग लौटने से पहले यीशु ने अपने अनुयायियों के साथ एक महत्त्वपूर्ण नियम साझा किया। यह नियम हमें दिखाता है कि जब हम अन्य लोगों के साथ खुशखबरी साझा करते हैं तो हमें उनके अनुयायियों के रूप में कैसे व्यवहार करना चाहिए। हमारा काम दूसरे लोगों को यह विश्वास दिलाना नहीं है कि वे गलत हैं। हमारा काम यीशु के बारे में बाइबल की उस सच्चाई को साझा करना है जिनके बारे में हम प्रकाशितवाक्य 14:6-12 में तीन स्वर्गदूतों के संदेशों में पढ़ते हैं।

`प्रेरितों के काम 1:8 में यीशु ने हमें दो महत्त्वपूर्ण नियम दिए हैं जो इस कार्य को करने में हमारी सहायता कर सकते हैं।`

सबसे पहले, हमें याद रखना चाहिए कि यीशु ने अपने अनुयायियों से कहा, “तुम यरूशलेम में लोगों को मेरे विषय में बताओगे” (प्रेरितों के काम 1:8)। हम उसके गवाह हैं। हमें उस स्थान पर जहाँ हम रहते हैं, यीशु के बारे में सुसमाचार को साझा करना चाहिए। इस जगह में हमारा घर, हमारा चर्च, हमारा पड़ोस और हमारा समुदाय शामिल हो सकता है। हम जहाँ हैं वहाँ सबसे पहले हमें यीशु के गवाह बनने की जरूरत है। हमें उन लोगों के लिए उसका गवाह होना चाहिए जो हमारे सबसे निकट हैं। इन लोगों में परिवार के सदस्य, चर्च के लोग, सहकर्मी, पड़ोसी और समुदाय के लोग शामिल हो सकते हैं।

कभी-कभी लोग आपके दूर देश जाने और वहाँ सुसमाचार बाँटने में रुचि रखते हैं। लेकिन ये वही लोग यीशु को अपने आसपास के लोगों के साथ साझा नहीं करते। हमें वहीं से शुरू करना चाहिए जहाँ हम हैं और वहाँ से आगे बढ़ना चाहिए क्योंकि प्रभु हमारी अगुवाई करता है।

इसके बाद, यीशु ने कहा कि उनके अनुयायी लोगों को उनके बारे में बताएंगे "सारे यहूदिया और सामरिया में | और तुम पृथ्वी के एक छोर [भाग] से दूसरे छोर [भाग] तक लोगों को मेरे विषय में बताओगे" (प्रेरितों के काम 1: 8)। फिर से, यीशु ने घोषणा की कि वह चाहता है कि उसके अनुयायी अन्य जाति समूहों के लोगों के साथ सुसमाचार साझा करें | यीशु हमें अन्य क्षेत्रों में जाने के लिए कह सकता है ताकि हम विभिन्न जाति समूहों और धार्मिक समूहों और समुदायों के साथ सुसमाचार साझा कर सकें।

`कार्य सं० 1: अपने समुदाय में लोगों के समूहों की एक सूची बनाएँ। इन समूहों की क्या विशेष जरूरतें हैं? क्या आपका चर्च उनकी मदद के लिए कुछ कर रहा है? अगर हाँ, तो आपका चर्च उनकी जरूरतों को कैसे पूरा कर रहा है? यदि नहीं, तो आपका चर्च उनकी मदद कैसे कर सकता है?`

`कार्य सं० 2: निकट भविष्य में निकट और दूर के लोगों की मदद करने के अवसर के लिए प्रार्थना करें, जिनकी विशेष जरूरतें हैं।`