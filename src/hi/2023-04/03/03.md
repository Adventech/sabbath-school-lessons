---
title:  पृथ्वी पर सभी के लिए एक आशीष बनना
date:   16/10/2023
---

`अब्राम के लिए परमेश्वर की योजना क्या थी ? अब्राम का अन्य लोगों के साथ सुसमाचार को साझा करना इस योजना का भाग कैसे था? पढ़ें, उत्पत्ति 12:1-3.`

परमेश्वर ने अब्राम से कहा कि वह अपना देश और अपने लोगों को छोड़कर दूसरे देश में चला जाए। (बाद में, परमेश्वर ने अब्राम का नाम बदलकर अब्राहम रख दिया ) । परमेश्वर का अब्राहम को छोड़ने के लिए कहना यह सब मनुष्यों को बचाने की उसकी बड़ी योजना का हिस्सा था। अब्राहम इस योजना का एक महत्त्वपूर्ण हिस्सा था । अब्राहम चला गया, ठीक वैसे ही जैसे यहोवा ने उसे जाने के लिए कहा था। परमेश्वर के पास आपके लिए भी एक योजना है। वह आपको अपने परिवार और अपने लोगों को छोड़ने के लिए कह सकता है। वह आपसे कहीं जाने के लिए कह सकता है, जहाँ आप पहले कभी नहीं गए थे। वहाँ परमेश्वर आपके लिए उसकी सेवा करने का मार्ग खोलेगा। परमेश्वर आपकी सहायता करेगा और आपको आशीष देगा ताकि आप अन्य लोगों के लिए एक आशीष बन सकें।

**नीचे दी गई बाइबल की आयतें पढ़ें । प्रत्येक पद हमें परमेश्वर की प्रतिज्ञा के बारे में क्या बताता है ?**

`उत्पत्ति 3: 15`

`उत्पत्ति 17: 19`

`संख्या 24: 17`

`यशायाह 9:6`

`दानिय्येल 9:24-27`

`मत्ती 1: 21`

उपर्युक्त पद हमें सिखाते हैं कि परमेश्वर उस प्रतिज्ञा को पूरा करेगा जो उसने अदन की वाटिका में की थी । परमेश्वर प्रतिज्ञा करता है कि कोई आएगा और पाप की समस्या का समाधान करेगा। वह कोई यीशु है| यीशु अब्राहम और इसहाक के वंश से आया था । इब्रानियों 11:9 हमें बताता है कि परमेश्वर ने इसहाक और याकूब को वह आशीष दी जो उसने अब्राहम को देने की प्रतिज्ञा की थी।

अब्राहम उस प्रतिज्ञात पुत्र के बारे में कितना जानता या समझता था जो उसके वंश से पैदा होगा? हमें पता नहीं। हम जानते हैं कि अब्राहम ने क्या किया। "परमेश्वर ने अब्राहम को दूसरी जगह जाने के लिए बुलाया जिसे देने का उसने वादा किया था। अब्राहम नहीं जानता था कि वह दूसरी जगह कहाँ है। परन्तु उस ने परमेश्वर की बात मानी, और विश्वास के कारण यात्रा करने लगा" (इब्रानियों 11: 8 ) । अब्राहम हम सब के लिए एक उदाहरण है!