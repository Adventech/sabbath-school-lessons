---
title:  मैं यहां हूं। मुझे भेज !
date:   02/11/2023
---

योना की कहानी थोड़ी अधिक आश्चर्यजनक है। योना ने कई बार परमेश्वर के साथ सहयोग करने से इनकार कर दिया । परन्तु फिर भी परमेश्वर ने नीनवेवासियों को बचाया। यह कहानी हमें परमेश्वर के कार्य में हमारी भूमिका को समझने में मदद करती है। हम तो केवल उसके सहायक हैं। केवल परमेश्वर ही हृदय परिवर्तन कर सकता है | योना की कहानी हमें यह याद रखने में भी मदद करती है कि परमेश्वर केवल ऐसे इच्छुक कार्यकर्ता चाहता है जिनके दिलों में कोई घमंड न हो । परमेश्वर के कार्यकर्ता परमेश्वर की आज्ञा का पालन करेंगे और वे सब कुछ करेंगे जो वह कहेगा।

`यशायाह 6: 1-8 पढ़ें। इन पदों में हम किस महत्त्वपूर्ण विचार के बारे में पढ़ते हैं?`

परमेश्वर इच्छुक स्वयं सेवकों की तलाश में है। हमें आज्ञाकारिता के साथ परमेश्वर को उत्तर देना चाहिए। हमें उसके नेतृत्व का सम्मान करना चाहिए और उसकी आवाज सुननी चाहिए। फिर वह जो कुछ भी हमसे कहता है उसका पालन करना चुनना चाहिए ।

योना के बारे में कहानी हमें उन लोगों के लिए परमेश्वर के प्यार को भी दिखाती है जो उसे या उसके प्यार को नहीं जानते हैं। परमेश्वर को नीनवे पर दया आई, और उसे आज भी भीड़-भाड़ वाले शहरों में रहने वाले लाखों लोगों पर दया आती है । इन शोर-शराबे वाले शहरों में, इमारतें वहीं खड़ी हैं जहाँ पेड़ और फूल उगते थे । इमारतें और व्यस्त जीवनशैली लोगों के लिए परमेश्वर को याद करना कठिन बना देती है। परमेश्वर ने नीनवे के बारे में कहा, "वहाँ 120,000 से अधिक लोग रहते हैं। वे लोग निश्चित रूप से सही और गलत को नहीं जानते!” (योना 4: 11 )। आज परमेश्वर को ऐसे दूतों की जरूरत है जो शहरों में रहने वाले लोगों तक उसकी आशा का संदेश पहुँचाने के इच्छुक हों।

यशायाह ने किसी को यह पूछते हुए सुना, "कौन जाएगा?” आपका उत्तर क्या होगा?

`कार्य सं०1: ऐसे 10 लोगों की सूची बनाएँ जो आपके चर्च के सदस्य नहीं हैं। शेष तिमाही के लिए इन लोगों के लिए प्रतिदिन प्रार्थना करें। इसके अलावा, अपनी सूची में उन लोगों के साथ गहरी, प्रेमपूर्ण और अधिक भरोसेमंद मित्रता के लिए प्रार्थना करें जिन्हें आप बहुत अच्छी तरह से नहीं जानते हैं। उनकी जरूरतों, दुखों और दर्द पर ध्यान दें। फिर प्रार्थना करें कि परमेश्वर उनकी जरूरतें पूरी करें।`

`कार्य सं० 2: दो शहर चुनें: एक आपके निकट और दूसरा कहीं दूर । प्रत्येक शहर में रहने और काम करने वाले लोगों के लिए प्रार्थना करना शुरू करें। परमेश्वर से यीशु के शीघ्र आगमन के बारे में बाइबल की सच्चाई साझा करने के लिए उन शहरों में मजबूत ऐडवेंटिस्ट बाइबल कार्यकर्ताओं को भेजने के लिए विनती करें।`