---
title:  अतिरिक्त विचार
date:   03/11/2023
---

"यीशु हमें लोगों को बचाने के अपने कार्य में शामिल होने के लिए आमंत्रित करता है। प्रभु चाहता है कि हम अपने आस-पास के लोगों के साथ बाइबल की सच्चाई साझा करें। एलेन जी० व्हाइट के पास उन लोगों के लिए एक कड़ी चेतावनी है जो अपना काम नहीं करते हैं । " बहुत से लोग परमेश्वर का कार्य न करने के लिए बहाने बनाते हैं। वे काम के लिए जिम्मेदार हैं, भले ही वे इसे न करने का निर्णय लें। परमेश्वर स्वर्ग में रिकार्ड रखता है। जब उनके लोग उन लोगों की मदद करने से इनकार करते हैं जिन्हें बचाने के लिए यीशु मरा, तो परमेश्वर स्वर्ग में उनके व्यवहार का रिकार्ड बनाता है। वह अपनी किताबों में लिखता है कि वे वफादार सेवक नहीं हैं। क्या होगा अगर एक पादरी खुद को उन लोगों से दूर कर ले जिन्हें उसकी मदद की जरूरत है? क्या यह पादरी यीशु के समान कार्य कर रहा है? क्या वह अन्य लोगों के लिए ताकत और आशीर्वाद है? जो लोग दूसरे लोगों की परवाह करने से इनकार करते हैं वे स्वार्थी हो जाते हैं। उन्हें बदलने में क्या मदद मिलेगी? उन्हें अपने भाई-बहनों के साथ समय बिताने की जरूरत है ताकि वे उनके दिल और दिमाग को समझ सकें। तब वे जानेंगे कि परमेश्वर के लोगों की देखभाल कैसे करनी है। वे परमेश्वर के लोगों को वे चीजें देंगे जिनकी उन्हें उस समय सबसे अधिक आवश्यकता होगी जब उन्हें उनकी सबसे अधिक आवश्यकता होगी। जो लोग ये काम नहीं करते वो बताते हैं कि उन्हें बदलने की जरूरत है जब वे ऐसा करेंगे, तो वे समझेंगे कि उन्होंने परमेश्वर के अपने हिस्से का काम नहीं किया है। " - एलेन जी० व्हाइट, द ऐडवेंट रिव्यू एंड सब्त हेराल्ड, 30 अगस्त, 1892।

ये शब्द बहुत सशक्त हैं। साथ ही, हमें याद रखना चाहिए कि परमेश्वर हमें उम्मीद के बिना नहीं छोड़ता, जैसा कि योना की कहानी हमें सिखाती है। “परमेश्वर ने योना को महत्त्वपूर्ण कार्य दिया । योना के लिए काम का बोझ बहुत ज्यादा था। जिस परमेश्वर ने योना को जाने के लिए कहा वह इतना शक्तिशाली था कि वह योना की देखभाल कर सके और उसे सफलता दे सके। यदि योना बिना किसी प्रश्न के परमेश्वर की आज्ञा मानता, तो योना कई दर्दनाक अनुभवों से बच जाता । परमेश्वर ने योना को भी कई तरीकों से आशीर्वाद दिया होगा। परन्तु जब योना दुःख से भर गया तब यहोवा ने उसे नहीं छोड़ा। योना को आशा देने के लिए परमेश्वर ने कठिन समय और अजीब चमत्कारों का इस्तेमाल किया। तब योना ने फिर से परमेश्वर और उसकी बचाने की शक्ति पर भरोसा किया । " एलेन जी० व्हाइट, प्रोफेट्स एंड किंग्स, पृष्ठ 2661

**चर्चागत प्रश्नः**

`आपका “निनवे” क्या है? जो कार्य परमेश्वर ने आपको करने के लिए दिया था उसे न करने के लिए आपने क्या बहाने बनाए हैं?`

`एक चर्च के रूप में, हमें बाइबल की कई अनमोल सच्चाइयाँ दी गई हैं। इन सच्चाइयों को अन्य लोगों के साथ साझा करने से आपको कौन रोक रहा है?`

`बाइबल की सच्चाई साझा करने के बारे में आपके मन में क्या डर है ? परमेश्वर की सहायता से आप इन भयों को कैसे दूर कर सकते हैं?`