### बात करना छोड़ो और कुछ करो !

वर्षों पहले, हमारी एडवेंटिस्ट पत्रिकाओं में से एक ने एक बदबूदार दलदल के बारे में एक चित्र कहानी छापी थी । एक पैदल रास्ता दलदल के बीच से होकर जाता था। रास्ते में चलने वाले लोग भयानक गंध की शिकायत करते थे। कभी-कभी बदबू इतनी भयानक होती थी कि रास्ते में लोग बेहोश हो जाते थे और अंदर गिर जाते थे । दलदल के पास रहने वाले ग्रामीण लोगों के रोने की आवाज सुनते थे और उनके गिरने और मरने के गवाह होते थे। लिहाजा, दलदल की समस्या के समाधान के लिए ग्रामीणों ने कई बैठकें कीं। विशेषज्ञों ने समस्या के कारण के बारे में अपने विचार साझा किए। कुछ लोगों ने समस्या को हल करने के संभावित तरीके सुझाए । लेकिन समस्या के समाधान के लिए किसी ने कुछ नहीं किया। लोग मिलते रहे और बातें करते रहे। कई सालों तक बातचीत चलती रही। लोगों ने विषय के बारे में महत्त्वपूर्ण पत्र लिखे। अतिथि वक्ताओं ने गाँव में आकर दलदल की बात की। ग्रामीणों ने उन लोगों के लिए भोजन व्यवस्था करने के द्वारा पैसे कमाने के धंधे अपना लिए जो बैठकों में दलदल के बारे में बात करते हुए इतना समय व्यतीत करते थे। कुछ समय बाद, ग्रामीणों ने एक विशेष कमरा बनाने के लिए पर्याप्त धन एकत्र किया ताकि सभाओं में मौजूद लोगों को दलदल में गिरने और मरने वालों के रोने से परेशान न होना पड़े। लेकिन मुसीबत में फंसे लोगों की मदद के लिए किसी ने कुछ नहीं किया। अधिक लोगों को दलदल में फंसने से रोकने के लिए किसी ने कुछ नहीं किया। लोग केवल बातें करते थे।

निश्चित रूप से, सेवेंथ-डे ऐडवेंटिस्ट चर्च और आपकी सब्त स्कूल की कक्षा उस गाँव के लोगों के समान व्यवहार नहीं करना चाहती है। हम प्रार्थना करने, सोचने, साझा करने और बात करने के लिए एक साथ समय बिताना पसंद करते हैं। साथ ही हम और भी बहुत कुछ करना चाहते हैं। हम अपने आसपास के लोगों की मदद करना चाहते हैं। हम अपने समुदायों को बेहतर बनाना चाहते हैं। हम इस धारती पर लोगों के लिए जीवन को बेहतर बनाना भी चाहते हैं। हम परमेश्वर का काम पूरा करना चाहते हैं ताकि यीशु वापस आ सके।

इस त्रिमास की बाइबल अध्ययन मार्गदर्शिका हमें बाहर निकलने और अपने आसपास के लोगों के लिए कुछ करने में मदद करती है। हमारे अध्ययन में, हम उन लोगों के रोमांचक अनुभवों के बारे में पढ़ेंगे जो परमेश्वर के लिए काम करते हैं। हम ऐसे विचारों के बारे में सीखेंगे जो हमें अपने पड़ोसियों के साथ बाइबल सच्चाई बाँटने में मदद कर सकते हैं। हम सीखेंगे कि यीशु को गैर-मसीही लोगों के साथ कैसे साझा करें जो शायद उसके बारे में कुछ भी नहीं जानते हैं। ये विचार हमें परमेश्वर के लिए अपना काम करने में मदद करेंगे। प्रत्येक सप्ताह, गुरुवार के अध्ययन में, हम आपके साथ दो कार्य साझा करेंगे। ये कार्य आपको अपने पड़ोस या समुदाय में बाहर निकलने में मदद में करेंगे और लोगों को यीशु के लिए जीतने के लिए कुछ करना शुरू करेंगे। हम बाइबल की सच्चाई साझा करेंगे और आपकी मदद के लिए आपको सीखने के उपकरण और विचार देंगे। हम आपको पवित्र आत्मा के निमित प्रार्थना करने के लिए भी प्रोत्साहित करेंगे कि वह आपकी अगुवाई करे और जो आप सीखते हैं उसका उपयोग करने में आपकी सहायता करे। प्रत्येक सप्ताह अपनी कक्षा के सदस्यों के साथ बात करने में कुछ मिनट व्यतीत करें। बात करें कि चीजें कैसे हुई | क्या काम किया ? क्या नहीं किया? आपने क्या सीखा? याद रखें, यह समय आपके द्वारा किए गए सभी अद्भुत कार्यों के बारे में शेखी बघारने का नहीं है। इस समय को साझा करने के बारे में योजना बनाएँ। जैसे ही आप अपने विचारों और अनुभवों को एक दूसरे के साथ साझा करते आपका सब्त स्कूल समूह नए विचारों के साथ आएगा। प्रार्थना सूची बढ़ेगी आपकी व्यक्तिगत सूची और समूहों की सूची दोनों ) ।

अंत में, हम आशा करते हैं कि आप इस त्रिमास के अध्ययन को ऐसे समय के रूप में याद रखेंगे जब पवित्र आत्मा ने आपके प्रयासों पर आशीष दी और यीशु और उसके नाम के सम्मान के लिए चमत्कार किए। जनरल कांफ्रेंस ने सबसे पहले 1980 में हर जगह लोगों के साथ यीशु के बारे में खुशखबरी साझा करने में मदद करने के लिए ग्लोबल मिशन केंद्र शुरू किए । ग्लोबल मिशन केंद्र ऐडवेंटिस्ट मिशन के जनरल कांफ्रेंस कार्यालय के नियंत्रण में हैं। इस समय छह केंद्र हैं। उनका काम कलीसिया को पृथ्वी पर गैर-मसीही लोगों के समूहों के बीच मसीहियों के नए समूहों को काम शुरू करने में मदद करना है।

छह ग्लोबल मिशन केंद्रों के निदेशकों ने यह मार्गदर्शिका लिखी। ये निदेशक पेट्रास बहादुर, रिचर्ड एलोफर, क्लेबर गोंसाल्वेस, क्लिफमंड शमीरुदीन, डौग वेन और ग्रेग व्हिटसेट हैं। गैरी क्रूस, होमर ट्रेकार्टिन और जेफ स्कोगिन्स ने भी गाइड लिखने में मदद की। (गैरी ऐडवेंटिस्ट मिशन के मैनेजर हैं । ) होमर ग्लोबल मिशन सेंटर्स के रिटायर्ड मैनेजर हैं और जेफ ग्लोबल मिशन के प्लानिंग मैनेजर है।