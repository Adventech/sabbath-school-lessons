---
title:  अतिरिक्त विचार
date:   08/12/2023
---

मार्स की पहाड़ी पर अदालत में पौलुस का अनुभव हमें सिखा सकता है कि यीशु के बारे में अच्छी खबर उन लोगों के साथ कैसे साझा की जाए जो उसके बारे में कुछ नहीं जानते हैं। मार्स की पहाड़ी पर पौलुस की सफलता के कारण, लोगों का एक छोटा समूह मसीही बन गया और एथेंस में परमेश्वर की उपासना करने लगा।

" पौलुस के शब्द हमारे लिए एक उदाहरण हैं जो आज वास कर रहे हैं। पौलुस को परमेश्वर पर गहरा विश्वास था। जब वह अकेला था और समय कठिन था तब उसने हिम्मत नहीं हारी । ऐसे स्थान पर जहाँ लोग झूठे देवताओं और मूर्तियों की पूजा करते थे, पौलुस ने लोगों को यीशु के पास लाया। "एथेनियाई लोगों के लिए पौलुस के शब्द चर्च के लिए एक विशेष खजाने के समान हैं। एथेनियाई लोगों का हृदय गर्व से भर गया । इसलिए, यदि पौलुस सावधान नहीं होता, तो वह एथेनियाई लोगों को परेशान करने के लिए कुछ कह सकता था। यदि पौलुस ने उनके देवताओं पर आक्रमण किया होता तो क्या होता? तब पौलुस को सुकरात की तरह ही मौत का खतरा होता। [सुकरात को उसकी शिक्षाओं के कारण मौत का जहर पिलाया गया था |] पौलुस का दिल एथेनियाई लोगों के लिए प्यार से भर गया था । पौलुस ने एथेनियाई लोगों को सावधानीपूर्वक दिखाया कि उनके देवता झूठे थे | पौलुस ने यह कैसे किया ? उसने उन्हें स्वर्ग का परमेश्वर दिखाया। वह वह ईश्वर था जिसे वे नहीं जानते थे । ” – एलेन जी० व्हाइट, द एक्ट्स ऑफ द एपोस्टल्स, पे० 240, 241.

पौलुस को एथेंस में लोगों के बारे में पता चला। उसने उनकी संस्कृति या जीवन शैली का अध्ययन किया। उसने आध्यात्मिक चीजों के प्रति उनके सम्मान की प्रशंसा की । जिन लोगों से उसने बात की, उसने उन्हें परेशान या अपमानित नहीं किया । केवल ईश्वर ही यह चमत्कार कर सकता है। यह चमत्कार वह "विशेष खजाना" है जिसके बारे में एलेन जी० व्हाइट ने उपरोक्त उदाहरण में बात की है। एक कलीसिया के रूप में, हमें इस ज्ञान की आवश्यकता है। इसलिए, हमें पौलुस ने एथेंस में जो किया उस पर विशेष ध्यान देना चाहिए और उससे सीखना चाहिए ।

**चर्चागत प्रश्नः**

`जब हम किसी शहर में परमेश्वर के लिए काम शुरू करते हैं तो हमें सबसे पहले क्या करना चाहिए? पौलुस ने एथेंस में क्या किया?`

`उन लोगों से मित्रता करने का सबसे अच्छा तरीका क्या है जो ईश्वर को नहीं जानते?`

`कुछ झूठे देवता कौन से हैं जिनकी लोग आज पूजा करते हैं? जब आप उन लोगों के साथ काम करना शुरू करते हैं जो इन देवताओं की पूजा करते हैं तो आपको क्या करने से बचना चाहिए ?`

`एथेनियाई लोगों को यह बताने के बाद कि परमेश्वर उनसे प्यार करता है, पौलुस ने उपदेश देना क्यों नहीं छोड़ा? पौलुस ने लोगों से कहा कि यीशु मृतकों में से जाग उठा है। तब लोगों ने सोचा कि पौलुस पागल है। क्या पौलुस को ऐसा कहना चाहिए था? हाँ या नहीं? अपना जवाब समझाएँ।`