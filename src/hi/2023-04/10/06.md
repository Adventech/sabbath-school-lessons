---
title:  मार्स पहाड़ी पर पौलुस के अंतिम शब्द
date:   07/12/2023
---

`मार्स पहाड़ी पर अदालत में एथेनियाई लोगों के लिए पौलुस के अंतिम शब्द पढ़े (प्रेरितों 17: 24-34 ) । पौलुस क्या कहता है ?`

पौलुस ने एथेनियाई लोगों को दिए अपने उपदेश में यूनानी लेखकों के कुछ प्रसिद्ध उदाहरणों का उपयोग किया है। ये यूनानी लेखक ऐसी बातें कहते हैं जो बाइबल की सच्चाई से मेल खाती हैं। पौलुस इन उदाहरणों का उपयोग एथेनियाई लोगों को ईश्वर के बारे में उनकी शिक्षाओं को समझने में मदद करने के लिए करता है। हम पौलुस से एक महत्त्वपूर्ण सबक सीख सकते हैं। जब हम लोगों को यीशु के बारे में सिखाने की कोशिश कर रहे हैं, तो हमें उनकी मान्यताओं के बारे में सीखना चाहिए। तब हम ऐसे विचार पा सकते हैं जिन पर हम दोनों सहमत हो सकते हैं। जब हम इस योजना का पालन करते हैं, तो हम अन्य लोगों को यीशु के बारे में सिखाने का एक शक्तिशाली तरीका सीखेंगे।

क्या आपने देखा कि पौलुस उन विचारों का उपयोग करता है जिनके बारे में वह और एथेनियाई दोनों सहमत हैं ताकि वह पुनरुत्थान को समझने में उनकी मदद कर सके? पुनरुत्थान वह शिक्षा है कि यीशु मृतकों में से जाग उठा। पौलुस चाहता है कि एथेनियाई लोग उस आशा को समझें जो यह शिक्षा उन्हें देती है। जब पौलुस ने पुनरुत्थान के बारे में शिक्षा देना समाप्त किया तो क्या हुआ? बाइबल हमें बताती है कि कुछ लोगों ने इस विचार का मजाक उड़ाया। कुछ लोगों ने विश्वास किया। अन्य लोगों ने कहा कि वे पौलुस को इस विचार के बारे में और अधिक बताते हुए सुनना चाहते थे। हमारे लिए सीखने वाली सबसे महत्त्वपूर्ण बात यह है कि सभी ने पौलुस के उपदेश पर ध्यान दिया। वे सुनना चाहते थे कि उसे क्या कहना है । शुरू से ही पौलुस की यही आशा थी ।

हम जानते हैं कि कुछ लोग यीशु के बारे में खुशखबरी को अस्वीकार कर देंगे। हमें उन्हें अपना संदेश समझने में मदद करने के लिए हर संभव प्रयास करना चाहिए। पौलुस ने एथेनियाई लोगों को उस ईश्वर के प्रति खुले दिल से सुनने में मदद करने के लिए हर संभव प्रयास किया जिसे वे नहीं जानते थे। यह परमेश्वर उनसे प्रेम करता था और चाहता था कि एथेनियाई लोग उसे व्यक्तिगत रूप से जानें। जब तक वे उसके बारे में कुछ नहीं जानते थे तब तक परमेश्वर ने एथेनियाई लोगों पर दया दिखाई । परन्तु वह दिन आ रहा है जब परमेश्वर सबका न्याय करेगा। न्यायाधीश के रूप में परमेश्वर के भविष्य के कार्य का प्रमाण यीशु और उसका पुनरुत्थान था।

लोगों ने पौलुस का सन्देश सुना और समझा। अब उन्हें इसे अस्वीकार करने या इसके बारे में और अधिक अध्ययन करने का विकल्प चुनना था। कुछ लोगों ने अधिक अध्ययन किया और यीशु का अनुसरण कियों प्रेरितों 17:34।

`कार्य सं० 1 : ईश्वर से कहें कि वह आपको बताए कि उसे किसी ऐसे व्यक्ति के साथ कैसे साझा किया जाए जिसे आप जानते हैं।`

`कार्य सं० 2: आप सोशल मीडिया (फेसबुक, इंस्टाग्राम, स्नैपचौट, इत्यादि) पर यीशु के बारे में खुशखबरी कैसे साझा कर सकते हैं?`