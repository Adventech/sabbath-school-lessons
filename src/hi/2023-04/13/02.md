---
title:  प्रकाशितवाक्य की पुस्तक में परमेश्वर का अंतिम समय का कार्य
date:   24/12/2023
---

प्रकाशितवाक्य की पुस्तक के शुरुआती पद पाठक को दिखाते हैं कि यह पुस्तक परमेश्वर के अंत समय के कार्य के बारे में है।

`प्रकाशितवाक्य 1:1-7 पढ़ें। आप इन पदों में क्या प्रमाण देखते हैं कि प्रकाशितवाक्य अंत समय के दौर में लोगों को बचाने के लिए परमेश्वर के कार्य के बारे में है?`

प्रकाशितवाक्य की पुस्तक के पहले पद हमें दिखाते हैं कि यीशु परमेश्वर के उद्धार करने वाली दया का कारण है। प्रकाशितवाक्य 1: 4,5 में, हम ईश्वरत्व में तीनों सदस्यों के बारे में पढ़ते हैं: पिता परमेश्वर, पुत्र यीशु, और पवित्र आत्मा। वे मिलकर इंसानों को बचाने के लिए काम करते हैं। पिता शाश्वत है "जो है, जो सदा से था, और जो आने वाला है" (प्रकाशितवाक्य 1 : 4 )। इसके बाद, पवित्र आत्मा का नाम लिया गया है। फिर यूहन्ना हमें यीशु के बारे में बताता है। "यीशु विश्वासयोग्य [भरोसेमंदय जिस पर हम भरोसा कर सकते हैं] गवाह। वह सब में से प्रथम है जो मृत्यु में से जिलाया जाएगा" (प्रकाशितवाक्य 1:5)। यूहन्ना अब हमें बताता है कि यीशु पृथ्वी ग्रह का कानूनी स्वामी है। शैतान ने इस धरती पर अपना साम्राज्य स्थापित करने की कोशिश की। उसकी योजना विफल हो गई। यूहन्ना हमें यह भी बताता है कि यीशु का खून हमें पाप और शर्म से शुद्ध करता है।

`प्रकाशितवाक्य 1:6 और 1 पतरस 2:9 पढ़ें। इन पदों में, बचाए गए लोगों के नामों का क्या अर्थ है ?`

परमेश्वर के उद्धार की योजना में क्षमा और हमें पाप से बचाना शामिल है। परमेश्वर हमें नए दिल और जीवन वाले नए लोग बनाना चाहता है। परमेश्वर हमारे दिल में रहना चाहता है। तब हम भी वैसे ही पवित्र होंगे जैसे वह पवित्र है। परमेश्वर के बचाए हुए लोग राजा बनेंगे | यीशु ने हमारे लिए अपना खून बहाया। उसका खून हमें परमेश्वर के परिवार का हिस्सा बनाता है। क्योंकि हम परमेश्वर के परिवार का हिस्सा हैं, अब हम राजा के बच्चे हैं जो स्वर्ग और पृथ्वी पर हर चीज को नियंत्रित करता है। शाही परिवार के सदस्यों के रूप में, हम इस ग्रह पर लोगों को बचाने के उसके काम में स्वर्ग में शाही परिवार के साथ शामिल होते हैं।

`प्रकाशितवाक्य 1:7 में, हम सीखते हैं कि यीशु जल्द ही आएगा। पृथ्वी पर लोग रोएँगे जब उन्हें बहुत देर से पता चलेगा कि वे खो गए हैं । इससे पहले कि बहुत देर हो जाए, परमेश्वर उन्हें बचाना चाहता है । इस प्रकार, प्रकाशितवाक्य की पुस्तक परमेश्वर के उद्धार की योजना के साथ खुलती है । परमेश्वर ने हमें बनाया और बचाया | बाइबल का यह सत्य आपको आशा क्यों देता है?`