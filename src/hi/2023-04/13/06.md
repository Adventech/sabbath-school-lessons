---
title:  जब हमारा काम पूरा हो जाए
date:   28/12/2023
---

`प्रकाशितवाक्य 21:1-4 और प्रकाशितवाक्य 21: 22-22: 5 पढ़ें। ये पदस्थल हमें भावी जीवन का क्या चित्र दिखाते हैं?`

नई पृथ्वी उत्तम और सुंदर होगी! मृत्यु और पाप दूर हो जायेंगे। शैतान और पाप नष्ट हो जायेंगे। हम अपने प्यारे उद्धारकर्ता से मिलेंगे और अपने प्रियजनों को फिर से देखेंगे। नई पृथ्वी हर अलग-अलग परिवार समूह और पृथ्वी पर रहने वाले लोगों के समूह से भर जाएगी ।

जनरल कांफ्रेंस के पास यह पता लगाने का एक विशेष तरीका है कि क्या कोई व्यक्ति समूह सुसमाचार के बारे में जानता है | यीशु के बारे में जानने वाले लोगों के समूह के पास अपनी भाषा में पर्याप्त चर्च, बाइबल और अन्य धार्मिक पुस्तकें हैं। अतः इस समूह को किसी बाहरी सहायता की आवश्यकता नहीं है। इस समूह में धार्मिक चर्च के नेता भी हैं जो यीशु को अपनी भाषा में लोगों के साथ साझा कर सकते हैं। इसलिए, उन्हें अपने उपदेशों का अनुवाद करने के लिए किसी की आवश्यकता नहीं है ।

एक समूह जो यीशु को नहीं जानता वह वह समूह है जिसके पास बाइबल की सच्चाई साझा करने के लिए क्षेत्र में पर्याप्त सेवेंथ-डे ऐडवेंटिस्ट नहीं हैं। इस समूह के पास पर्याप्त बाइबल या अन्य धार्मिक सामग्री भी नहीं है। इसलिए, उन्हें बाहरी मदद की जरूरत है।

प्रत्येक स्थानीय चर्च को यह तय करना होगा कि उनके समुदाय में कौन से लोग समूह हैं। फिर उन्हें पूछने की जरूरत है, “क्या ये लोग यीशु के बारे में जानते हैं?" हमें लोगों के साथ बाइबल की सच्चाई साझा करने के लिए उस समय और धन का उपयोग करना चाहिए जो अभी हमारे पास है। हम यीशु को शीघ्र वापस आने में मदद करने के लिए अपनी भूमिका निभा सकते हैं। तब हम उन लोगों के साथ नए स्वर्ग और नई पृथ्वी में हमेशा के लिए रह सकते हैं जिन्हें बचाने में हमने यीशु की मदद की थी।

`कार्य सं० 1 : यीशु को शीघ्र वापस आने में मदद करने के लिए आप क्या कर रहे हैं? क्या आप लोगों के दिलों में आशा भर रहे हैं? क्या आप उनके साथ खुशखबरी साझा कर रहे हैं? क्या आप नए मसीहियों को यह सीखने में मदद कर रहे हैं कि यीशु के लिए आज्ञाकारी और वफादार जीवन जीने का क्या मतलब है? प्रार्थना करें कि यीशु आपकी दैनिक प्रार्थना सूची के लोगों के साथ नई पृथ्वी के वादे को साझा करने में आपकी सहायता करे।`

`कार्य सं० 2: आपके कुछ “चेले” यीशु को स्वीकार करने के लिए तैयार हो सकते हैं। शायद वे पहली बार चर्च आने के लिए तैयार हों। आपके चर्च में उन्हें क्या अनुभव होगा? आपका चर्च नए लोगों का स्वागत करने के लिए कितना तैयार है? आगंतुकों के स्वागत के लिए एक योजना बनाएँ और इसे अपने चर्च के अगुओं के साथ साझा करें। योजना को क्रियान्वित करने के लिए अपने अगुओं के साथ काम करें।`