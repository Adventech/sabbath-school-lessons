---
title:  अतिरिक्त विचार
date:   29/12/2023
---

“परमेश्वर के उद्धार की योजना उसे मनुष्यों को स्वीकार करने और उन्हें अपना अनुग्रह देने की अनुमति देती है। हमें वह सब कुछ वापस मिल जाएगा जो हमने पाप के कारण खो दिया है। मनुष्य बच गए, और पृथ्वी नई बन गई। तब जिन लोगों को परमेश्वर ने बचाया वे सदैव पृथ्वी पर जीवित रहेंगे। यह उनका प्रतिफल है क्योंकि वे परमेश्वर के आज्ञाकारी थे। 6,000 वर्षों से, शैतान ने इस पृथ्वी पर कब्जा करने के लिए संघर्ष किया है। अब इस पृथ्वी को बनाने का परमेश्वर का पहला कारण अंततः घटित होगाः ‘परमेश्वर के पवित्र लोग राज्य प्राप्त करेंगे, और उनके पास हमेशा-हमेशा के लिए राज्य होगा' [दानिएल 7 : 18] ।” – एलेन जी० व्हाइट, पैट्रिआर्ट्स एंड प्रोफेट्स, पेज 342।

इससे पहले कि यह तस्वीर घटित हो, हमें लोगों को बचाने के लिए परमेश्वर के साथ काम करने की जरूरत है। हमें पृथ्वी पर सभी को चेतावनी देने की आवश्यकता है ताकि प्रत्येक व्यक्ति को नए जीवन और आने वाली नई पृथ्वी के परमेश्वर के वादे को स्वीकार करने का मौका मिले।

“मैं इस समय और अधिक कार्यकर्ताओं को उन लोगों को बचाने के लिए परमेश्वर की मदद करते हुए देखना चाहती हूँ जो बाइबल की सच्चाई नहीं जानते हैं। बहुत से लोगों ने तीन स्वर्गदूतों के संदेशों के बारे में सीखा है और उन्हें स्वीकार किया है। अब उन्हें पृथ्वी पर हर जगह लोगों को इन संदेशों की घोषणा करनी चाहिए। मैं अपनी भूमिका निभाना चाहती हूँ और अन्य मसीहियों को बाइबिल की इस सच्चाई को लोगों के साथ साझा करने में मदद करना चाहती हूँ। प्रभु हमें उसकी युद्ध पोशाक पहनने में मदद करे [इफिसियों 6: 10-18 ] । मसीहियों को पृथ्वी पर सभी लोगों को परमेश्वर की अंतिम चेतावनी देने के लिए एकजुट होना चाहिए | " - एलेन जी ० ह्वाइट, पत्र 390, 1907 (Not Published).

**चर्चागत प्रश्नः**

`वह कौन सी खुशखबरी है जो हमेशा जारी रहती है? यह समाचार चिरस्थायी क्यों है? यह सुसमाचार एक चर्च के रूप में हम जो कुछ भी सिखाते और साझा करते हैं उसका हिस्सा क्यों होना चाहिए?`

`हमारा चर्च क्यों मानता है कि तीन स्वर्गदूतों के संदेश इतने महत्त्वपूर्ण हैं? क्या होगा अगर कोई आपसे कहे, "हमें केवल यीशु के बारे में बात करने की जरूरत है, न कि तीन स्वर्गदूतों के संदेशों में दी गई चेतावनियों के बारे में। ये चेतावनियाँ 'बहुत मजबूत' हैं। लोगों को बुरा लग सकता है और इन संदेशों के कारण यीशु को अस्वीकार कर सकते हैं"? आप इस व्यक्ति को कैसे उत्तर देंगे?`

`इस तिमाही की बाइबल अध्ययन मार्गदर्शिका ने आपको परमेश्वर के कार्य के बारे में बेहतर ढंग से समझने में कैसे मदद की है? लोगों को बचाने का उनका कार्य कितना महत्त्वपूर्ण है ? हमारे अध्ययन ने आपको इस योजना में आपकी और आपके चर्च की भूमिका को बेहतर ढंग से समझने में कैसे मदद की है ?`