---
title:  तीन स्वर्गदूतों के संदेश
date:   25/12/2023
---

प्रकाशितवाक्य की पुस्तक हमें परमेश्वर और शैतान के बीच विश्वव्यापी को दिखाती है। प्रकाशितवाक्य 12: 12 हमें बाइबल की इस सच्चाई को सशक्त तरीके से दिखाता है। यूहन्ना ने स्वर्ग से एक ऊँची आवाज की घोषणा सुनी: “इस कारण हे स्वर्गो और उनमें रहने वालो, मगन हो; हे पृथ्वी, और समुद्र, तुम पर हाय ! क्योंकि शैतान बड़े क्रोध के साथ तुम्हारे पास उतर आया है, क्योंकि जानता है कि उसका थोड़ा ही समय और बाकी है" (प्रकाशितवाक्य 12:12)

`प्रकाशितवाक्य 14:6-12 पढ़ें। ये आयतें हमें क्या दिखाती हैं? एक चर्च के रूप में हमारे काम में इन संदेशों की क्या भूमिका है? वे यीशु के बारे में खुशखबरी से कैसे जुड़े हैं?`

परमेश्वर के कार्य का सबसे महत्त्वपूर्ण हिस्सा यीशु के बारे में सुसमाचार है। संदेश ही काम है। पृथ्वी पर प्रत्येक व्यक्ति को यह संदेश सुनने की आवश्यकता है। उन्हें इस बात से आगाह करने की जरूरत है कि क्या होने वाला है। पृथ्वी पर प्रत्येक व्यक्ति जो इन संदेशों को सुनता है उसे अंतिम विकल्प चुनने की आवश्यकता होगी: जीवन या मृत्यु का विकल्प। यीशु ने कहा, "जो मेरे साथ नहीं वह मेरे विरोध में है, और जो मेरे साथ नहीं बटोरता वह बिखेरता है” (लूका 11 : 23 ) | यीशु का क्या मतलब है? इस बाइबल सत्य और हमारे चर्च के कार्य के बीच क्या संबंधा है?

परमेश्वर ने सेवेंथ-डे-ऐडवेंटिस्ट चर्च को महत्त्वपूर्ण कार्य दिया है। हमें पृथ्वी पर हर किसी को प्रकाशितवाक्य 14 में तीन स्वर्गदूतों के संदेशों को बताना है। यही हमारा काम है। हमें लोगों को परमेश्वर की उपासना करने और यीशु के बारे में अच्छी खबर स्वीकार करने के लिए आमंत्रित करना चाहिए (प्रकाशितवाक्य 14:6) क्योंकि उसने हमें बनाया है। हर कोई देखेगा कि परमेश्वर के अंतिम समय के लोग दोनों चीजें करते हैं: वे अच्छी खबर के साथ जीते हैं और परमेश्वर की उपासना करते हैं। परमेश्वर के अंतिम समय के लोग बहुत धैर्यवान होंगे। वे उसकी सभी आज्ञाओं का पालन करेंगे। उनके पास “यीशु का विश्वास" होगा (प्रकाशितवाक्य 14: 12)। परमेश्वर के लिए हम जो भी कार्य करते हैं, उसमें हमें हमेशा याद रखना चाहिए कि हमें इस धरती पर लोगों को अंत समय की घटनाओं के बारे में चेतावनी देनी चाहिए। हमें उन्हें तीन स्वर्गदूतों के संदेश बताना चाहिए। हमें उस आशा की घोषणा करनी चाहिए जो सुसमाचार में है जो सदैव बनी रहती है ।

`"जो मेरे साथ नहीं वह मेरे विरोध में है,” (लूका 11:23 ) । यीशु के शब्दों को पढ़ें और अपने हृदय में झाँकें। अपने आप से पूछें, मैं परमेश्वर के साथ कहाँ हूँ? क्या मैं उसके साथ हूँ?`