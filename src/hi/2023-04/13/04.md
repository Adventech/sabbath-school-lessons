---
title:  अंतिम परीक्षा
date:   26/12/2023
---

यीशु के स्वर्ग वापस जाने से पहले, उसने अपने चेलों को अपनी महत्त्वपूर्ण आज्ञा दी: “इसलिए तुम जाओ, सब जातियों के लोगों को चेला बनाओ; और उन्हें पिता, और पुत्र, और पवित्रत्मा के नाम से बपतिस्मा दो, और उन्हें सब बातें जो मैंने तुम्हें आज्ञा दी है, मानना सिखाओ और देखो, मैं जगत के अंत तक सदा तुम्हारे संग हूँ" (मती 28:19, 20)। आज, तीन स्वर्गदूतों के संदेशों को पृथ्वी पर सभी लोगों को प्रचारित किया जाना चाहिए। ये संदेश वर्तमान सत्य हैं। वर्तमान सत्य बाइबल की सत्य है जिसकी हमें अपने समय में सबसे अधिक आवश्यकता है।

`परमेश्वर हर किसी की परवाह क्यों करता है? उत्तर के लिए पढ़ें, 1 यूहन्ना 4: 8 पढ़ें; 2 पतरस 3: 9; 1तीमुथियुस 2: 4; उत्पत्ति 12:3।`

यीशु हर किसी से प्यार करता है। कुछ बाइबल विचारक सिखाते हैं कि यीशु केवल कुछ विशेष लोगों के लिए मरा । बाइबल हमें बताती है कि यीशु सभी लोगों के लिए मरा। यदि आप इंसान हैं, तो यीशु आपके लिए मरा। एकमात्र सवाल यह है कि यीशु ने आपके लिए जो किया, क्या आप उसे स्वीकार करते हैं या अस्वीकार करते हैं?

जब यीशु वापस आएगा, तो पृथ्वी पर लोगों के केवल दो समूह जीवित रहेंगे: (1) वे लोग जो शैतान और उसके द्वारा नियंत्रित धार्मिक शक्तियों और सरकारों का सम्मान करते हैं (प्रकाशितवाक्य 13 और 17), और (2) वे लोग जो यीशु का सम्मान करते हैं और उसकी आज्ञाओं का पालन करते हैं ( प्रकाशितवाक्य 14: 12)।

मानव इतिहास की शुरुआत से ही, परमेश्वर ने इंसानों को दिखाया है कि वह कौन है । परमेश्वर ने लोगों को अपने प्रेम का प्रमाण दिया (रोमियों 1: 18-21)। इसलिए, परमेश्वर अतीत से सभी का न्याय करेगा कि उन्होंने परमेश्वर के साथ कैसे काम किया और अपना जीवन कैसे जिया | परमेश्वर उनका न्याय उस बात के लिए नहीं करेगा जो उन्होंने उसके बारे में नहीं समझा या नहीं जाना (रोमियों 2: 11-16)।

इस अंतिम समय में, लोग उन दो समूहों में अधिक से अधिक विभाजित हो रहे हैं जिनके बारे में हमने बात की थी। जल्द ही, लोग जिस बात पर विश्वास करना चाहते हैं उस पर विश्वास करने की अन्य लोगों की स्वतंत्रता का सम्मान नहीं करेंगे। लोगों पर शैतान के दल में शामिल होने के लिए दबाव डाला जाएगा। इसलिए, हमें यीशु के बारे में खुशखबरी साझा करने की जरूरत है ताकि हर कोई शैतान की बुरी योजनाओं और परमेश्वर की दया के बारे में जान सके । तीन स्वर्गदूतों के संदेश इसी बारे में हैं।

`यीशु आपके लिए मर गया। क्या आपने ऐसा कुछ किया है जिसे वह माफ नहीं कर सकता? समझाएँ कि किस प्रकार उसकी मृत्यु आपके पापों की कीमत अदा करने के लिए पर्याप्त है।`