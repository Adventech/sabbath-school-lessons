---
title:  परमेश्वर जो हमारे लिए वापस आएगा
date:   05/10/2023
---

`यूहन्ना 14 : 1-3 पढ़ें। इन आयतों और बाइबल के अंत समय के संदेश के बीच क्या संबंध है?`

पृथ्वी पर यीशु के काम के दौरान, उसने हमसे एक बहुत ही अनमोल वादा किया | यीशु ने हमेशा हमारे साथ रहने का वादा किया। इस प्रतिज्ञा को धन्य आशा का नाम दिया गया है। धन्य आशा हमें दिखाती है कि परमेश्वर हमसे कितना प्रेम करता है और हमारे साथ रहना चाहता है | यीशु ने कहा, जाकर तुम्हारे लिये जगह तैयार करूँ, तो फिर आकर तुम्हें अपने यहाँ ले जाऊँगा कि जहाँ मैं रहूँ वहाँ तुम भी रहो" (यूहन्ना 14:3 ) ।

प्रकाशितवाक्य में, यूहन्ना हमें बताता है कि यीशु इस प्रतिज्ञा को पूरा करेगा। “फिर मैंने सिंहासन में से किसी को ऊँचे शब्द से यह कहते हुए सुना, ‘देख, परमेश्वर का डेरा मनुष्यों के बीच में है। वह उनके साथ डेरा करेगा, और वे उसके लोग होंगे, और परमेश्वर आप उनके साथ रहेगा और उनका परमेश्वर होगा " ( प्रकाशितवाक्य 21 : 3)।

“परमेश्वर मनुष्यों को बचाने के लिए अपना कार्य पूरा करेगा। परमेश्वर की दया पाप से अधिक शक्तिशाली है। शैतान कहता है कि पृथ्वी उसकी है। परमेश्वर इस पृथ्वी को शैतान से दूर ले जाएगा। परमेश्वर पृथ्वी को नया बनाएगा। तब परमेश्वर इस पृथ्वी का विशेष रूप से सम्मान करेगा। परमेश्वर उन लोगों के साथ पृथ्वी पर अपना घर बनायेगा जिन्हें उसने बचाया था। . . . बचाए हुए लोग सदैव परमेश्वर के साथ रहेंगे। उन पर परमेश्वर का प्रकाश चमकेगा। परमेश्वर के लोग उसके अद्भुत उपहार के लिए उसकी प्रशंसा करेंगे: इमैनुएल, जिसका अर्थ है 'परमेश्वर हमारे साथ |' [इमैनुएल यीशु का दूसरा नाम है | ] " - एलेन जी ह्वाइट, द डिजायर ऑफ एजेस, पे० 26.

एलेन जी ह्वाईट का यह कथन बचाये गये लोगों के भावी जीवन की एक सुन्दर तस्वीर है। परमेश्वर अंततः अपने बच्चों के साथ हमेशा के लिए रहने की इच्छा पूरी करेगा। हम इस रोमांचक अनुभव का हिस्सा बन सकते हैं!

इस सप्ताह के कार्य : इस त्रिमास में हम आपको कुछ विशेष कार्य करने के लिए आमंत्रित करेंगे। ये कार्य आपको अपने जीवन में परमेश्वर और उसके कार्य को बेहतर ढंग से समझने का मौका देंगे। साथ ही, यह कार्य आपको परमेश्वर के कार्य में अधिक शामिल होने में मदद करेंगे। प्रत्येक कार्य के बारे में सोचने के लिए समय निकालें । आपने जो सीखा उसे हर सप्ताह अपनी कक्षा के साथ साझा करने के लिए तैयार रहें।

`कार्य सं० 1: इस सप्ताह परमेश्वर से प्रार्थना करें कि वह आपके हृदय को उसके लिए खोल दे। उससे अपने काम का हिस्सा बनने में मदद करने के लिए कहें।`

`कार्य सं० 2: क्या कोई ऐसा है जिसे आप हर दिन काम पर या अपने पड़ोस में देखते हैं जिसका नाम आप नहीं जानते हैं? इस व्यक्ति का नाम जानें। इसके लिए हर दिन प्रार्थना करना शुरू करें।`