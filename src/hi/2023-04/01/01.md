---
title:  हमारे लिये परमेश्वर का उद्देश्य - भाग - 1
date:   30/09/2023
---

### इस सप्ताह के पाठ के लिए पढ़ें
3:9-15; उत्पत्ति 17: 7; मत्ती 1: 18. 23; यूहन्ना 3: 16; यूहन्ना 14: 1.31

> <p>याद वचन</p>
> "तब यहोवा परमेश्वर ने पुकारकर आदम से पूछा, 'तू कहाँ है ?" (उत्पत्ति 3:9)।

परमेश्वर ने सबसे पहले अपने लोगों को उसके निमित काम करने के लिए कब कहा? क्या पहली बार परमेश्वर ने अब्राम को अपना देश छोड़ने की आज्ञा दी थी (उत्पत्ति 12:1-4)? या यह तब था जब मूसा ने परमेश्वर के लोगों को मिस्र से बाहर निकाला ? या यह तब था जब यीशु इस पृथ्वी पर आया था (मत्ती 1:18-25 ) ? या जब पौलुस ने यीशु के बारे में सुसमाचार का प्रचार करने के लिए यात्रा की (प्रेरितों के काम 13:4-14:26) ? आपको यह जानकर आश्चर्य हो सकता है कि एक कलीसिया के रूप में हमारा काम इनमें से किसी भी चीज के होने से पहले शुरू हो गया था। परमेश्वर के लिए हमारा काम तब शुरू हुआ जब उसने आकाश और पृथ्वी को बनाया और फिर मनुष्यों को बनाया (उत्पत्ति 1: 26, 27)। परमेश्वर एक कलीसिया के रूप में हमारे कार्य का कारण भी है।

बाइबल हमें बताती है कि परमेश्वर अपने बच्चों के साथ संवाद करना चाहता है और अपने दिल में उनके करीब रहना चाहता है। परमेश्वर ने आरम्भ से ही आदम और हव्वा के साथ एक विशेष मित्रता की शुरूआत की। उनके पाप करने के बाद, परमेश्वर ने मानव परिवार के लिए अपना कार्य जारी रखा। परन्तु अब, परमेश्वर की योजना में लोगों को पाप और मृत्यु से बचाना शामिल था। अंत में, परमेश्वर के उद्धार की योजना सफल होगी (प्रकाशितवाक्य 21, 22 ) । परमेश्वर की भविष्य की सफलता हमें, एक कलीसिया के रूप में, पृथ्वी पर हर किसी के साथ सुसमाचार को साझा करने के लिए उत्साहित महसूस करने में मदद करती है (प्रकाशितवाक्य 14: 6, 7 ) ।

इसलिए, परमेश्वर के लिए कार्य करने से पहले हमें उसका मित्र होना चाहिए। हमें यह भी समझना चाहिए कि परमेश्वर हमारे जीवन में क्या कार्य करना चाहता है। परन्तु पहले, हमें इस प्रश्न का उत्तर देने का प्रयास करना चाहिए, यह परमेश्वर कौन है जो हमें बचाना और हमारा मित्र बनना चाहता है ?

'सब्त, अक्टूबर 7 की तैयारी के लिए इस सप्ताह के पाठ का अध्ययन करें।