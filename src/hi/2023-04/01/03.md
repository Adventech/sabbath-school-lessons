---
title:  परमेश्वर जो हमारे साथ रहना चाहता है
date:   02/10/2023
---

`पढ़ें उत्पत्ति 17:7; उत्पत्ति 26: 3; और उत्पत्ति 28: 15। इन आयतों में, परमेश्वर ने अब्राहम और उसके भविष्य के बच्चों से क्या वादा किया ?`

पुराने नियम की कहानियों में, हम परमेश्वर और उसके उद्धार की योजना को कार्य करते हुए देखते हैं: परमेश्वर मनुष्यों को बचाने का प्रयास करता रहता है। जलप्रलय के बाद, बाबुल शहर के लोग एक स्थान पर रहने का निर्णय लेते हैं। वहाँ पर वे एक नगर और आकाश तक एक गुम्मट बनाना चाहते हैं। परमेश्वर उनकी योजना को रोक देता है । वह भाषा की समस्या पैदा करता है, वे एक दूसरे की भाषा नहीं समझते हैं। राजमिस्त्री अपना काम बंद कर देते हैं और गुम्मट से दूर चले जाते हैं (उत्पत्ति 11:1-9)। बाद में, परमेश्वर अब्राम (जो बाद में अब्राहम कहलाया) को उसकी सेवा करने के लिए चुनता है। परमेश्वर अब्राम और उसके भविष्य के बच्चों के कारण पृथ्वी पर हर किसी को आशीष देने की योजना बना रहा है (उत्पत्ति 12:1-3)। परमेश्वर अब्राहम और उसके भविष्य के बच्चों से बहुत सी चीजों का वादा करता है। कई बार परमेश्वर उनसे प्रतिज्ञा करता है: “मैं तेरा परमेश्वर ठहरूँगा” (उत्पत्ति 17:7, 8; उत्पत्ति 26: 3; उत्पत्ति 28:15)।

जैसे-जैसे इतिहास आगे बढ़ता है, यूसुफ का अंत मिस्र में होता है। परमेश्वर अपने लोगों को बचाने के लिए यूसुफ का उपयोग करता है। बाइबल हमें बताती है कि प्रभु यूसुफ के जीवन के सबसे कठिन समय में उसके साथ था (उत्पत्ति 39: 2, 21, 23 )। सैकड़ों साल बाद, परमेश्वर ने मूसा को मिस्र के राजा फिरौन के पास भेजा। परमेश्वर मूसा से वादा करता है, “मैं तेरे संग रहूँगा” (निर्गमन 3: 12 ) । मूसा इस वादे पर भरोसा करता है। परमेश्वर की सहायता से, मूसा इस्राइलियों को मिस्र से आजादी की ओर ले जाता है। बार - बार, परमेश्वर अपने लोगों को दिखाता है कि वह उनके साथ रहना चाहता है।

पढ़ें निर्गमन 29: 43, 45| क्या एक कारण था कि परमेश्वर ने मूसा को अपने लिए मरुभूमि में एक पवित्र तम्बू बनाने के लिए कहा ? परमेश्वर अपने बच्चों के साथ रहना चाहता था । परमेश्वर ने मूसा से कहा कि वह से इस्राएल के बच्चों के साथ रहना चाहता है। पवित्र तम्बू के निर्माण की योजना ने इस्राएलियों को उन्हें बचाने के लिए परमेश्वर की योजना का सबसे महत्त्वपूर्ण हिस्सा दिखाया: यीशु मसीह | "बलिदान और याजकों या आध्यात्मिक अगुओं के कार्य ने लोगों को यीशु की मृत्यु और उन्हें उद्धार करने के उसके कार्य को दिखाया। याजकों के कार्य का यीशु के बिना कोई अर्थ नहीं था " एलेन जी व्हाइट, द ऐडवेंट रिव्यू एंड सब्त हेराल्ड, दिसंबर 17, 1872.

`वे कौन से तरीके हैं जिनसे परमेश्वर आपके जीवन का हिस्सा रहा है?`