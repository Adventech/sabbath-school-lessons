---
title:  अतिरिक्त विचार
date:   15/12/2023
---

“कई गैर-यहूदियों को यहूदी शिक्षकों की तुलना में आने वाले उद्धारकर्ता के बारे में बाइबल के वादों की बेहतर समझ थी। इनमें से कुछ गैर-यहूदियों को उनके पाप से बचाने के लिए आने की आशा थी । ये विचारक यहूदियों द्वारा दी गई भेंटों के बारे में और अधिक जानना चाहते थे जो यीशु के उद्धार कार्य को दर्शाती थीं। लेकिन यहूदियों ने इन गैर-यहूदियों को बाइबल की इस सच्चाई के बारे में सीखने से रोका | ” – एलेन जी ० व्हाइट, द डिजायर ऑफ एजेस, पे० 33.

“प्रभु यीशु हमारा शक्तिशाली उद्धारकर्ता है । वह समस्त संसार के लोगों के लिए मरा| यीशु लोगों को आत्मिक नींद से जगा सकता है । वह उनके हृदयों को दया और प्रेम से भर सकता है | यीशु उनके हृदयों को नरम कर सकता है। वह उन्हें बाइबल की सच्चाई दिखा सकता है। परमेश्वर ही मुख्य कार्यकर्ता है, मनुष्य नहीं। साथ ही, परमेश्वर अपना सहायक बनने के लिए मनुष्यों को चुनता है। परमेश्वर ऐसे कार्यकर्ताओं को चाहता है जो बाइबल की सच्चाई उन लोगों के साथ साझा करें जो इसे नहीं जानते हैं। परमेश्वर के लिए सभी कलीसियाओं में ऐसे लोग हैं जो उसके प्रति वफादार हैं। ये लोग रत्न - समान होते हैं। इसलिए, हमें अन्य धर्मों के लोगों के बारे में गलत बातें नहीं कहनी चाहिए। अपने दिलों में प्यार के साथ, हमें यीशु के बारे में बाइबल की सच्चाई को साझा करना चाहिए। अन्य लोगों को ईश्वर के प्रति हमारा प्रेम देखने दें। उन्हें यह देखने दें कि हम परमेश्वर की संतान हैं। तब वे बाइबल सच्चाई के बारे में और अधिक जानना चाहेंगे। . . लोगों को अपने जीवन में यीशु को दिखाए। वह मानव परिवार का उद्धारकर्ता है । " - एलेन जी० व्हाइट, द एडवेंट रिव्यू एंड सब्त हेराल्ड, 17 जनवरी, 1893.

**चर्चागत प्रश्नः**

`जिस क्षेत्र में आप रहते हैं वहाँ के लोगों की कुछ जरूरतें क्या हैं? आप और आपका चर्च इन जरूरतों को कैसे पूरा कर सकते हैं? आप उन लोगों की जरूरतों को पूरा करने में कैसे मदद कर सकते हैं जो बाइबल की वे सच्चाइयाँ नहीं जानते जो हम जानते हैं?`

`अन्य धर्मों के लोगों के बारे में उपरोक्त एलेन जी० व्हाइट के उदाहरण को देखें: “परमेश्वर के लिए सभी कलीसियाओं में ऐसे लोग हैं जो उसके प्रति वफादार हैं। ये लोग रत्न - समान होते हैं। इसलिए, हमें दूसरे धर्मों के लोगों के बारे में गलत बातें नहीं कहनी चाहिए।" इन लोगों को वगैर नीचा दिखाए हम कैसे सिखा सकते हैं कि उनकी मान्यताएँ और व्यवहार सही नहीं हैं ?`

`यीशु ने पूछा, "मनुष्य का पुत्र जब आएगा, तो क्या उसे पृथ्वी पर विश्वास रखनेवाले लोग मिलेंगे?” (लूका 18 : 8 ) । इस प्रश्न के साथ यीशु वास्तव में क्या पूछ रहा है? आशा और विश्वास कैसे भिन्न हैं? क्या होगा यदि लोगों की आशा तो सही है लेकिन विश्वास नहीं है? वह कैसे संभव है?`