---
title:  यीशु को उन लोगों के साथ साझा करना जो उसे नहीं जानते भाग 2
date:   09/12/2023
---

### इस सप्ताह के पाठ के लिए पढ़ें
न्यायियों 3:1-6; मत्ती 9: 35-38; मत्ती 15 : 22-28; प्रेरितों के काम 10:9-16, 28, 34, 35; मत्ती 8 : 10, 131

> <p>याद वचन</p>
> "इस पर यीशु ने उसको उत्तर दिया, 'हे नारी, तेरा विश्वास बड़ा है! जैसा तू चाहती है, तेरे लिए वैसा ही हो। और उसकी बेटी उसी घड़ी से चंगी गई।” (मती 15:28)

आरंभ से ही, एक प्रेमी परमेश्वर अपने खोए हुए बच्चों की तलाश में लगा रहा (उत्पत्ति 3:9 ) । आज, वही प्रेममय परमेश्वर खोए हुए लोगों को बचाना जारी रखता है (प्रकाशितवाक्य 14: 6-12 पढ़ें), जिनमें शहरों में रहने वाले खोए हुए लोग भी शामिल हैं। 2018 में संयुक्त राष्ट्र की एक रिपोर्ट में कहा गया था कि इस धारती पर 55% लोग शहरों में रहते हैं। 2050 तक यह संख्या बढ़कर 68% हो जाएगी (यदि तबतक यीशु नहीं आए ) । हमारे पास कोई विकल्प नहीं है: हमें शहरों में लोगों के साथ यीशु के बारे में अच्छी खबर साझा करनी होगी।

जब परमेश्वर उनसे किसी शहर में अपना कार्य करने के लिए कहता है तो परमेश्वर के बहुत से लोग योना की तरह ही कार्य करते हैं। वे कार्य से भागते हैं। "जितनी बातें पहले से लिखी गईं, वे हमारी ही शिक्षा के लिए लिखी गईं हैं कि हम धीरज और पवित्र शास्त्र के प्रोत्साहन द्वारा आशा रखें " (रोमियों 15: 4)। हमें योना की कहानी से सीखना चाहिए, ताकि हम उसकी जैसी गलतियाँ न करें।

जब यीशु इस धरती पर था, तो उसने इस्राएल के नगरों और विदेशी भूमि में भी लोगों की मदद की।

इस सप्ताह, हम सोर और सीदोन शहरों में लोगों के लिए यीशु के काम की कहानी का अध्ययन करेंगे। हम यीशु के कार्य से क्या सीख सकते हैं जो आज हमारे कार्य में हमारी सहायता कर सकता है ?

सब्त, दिसम्बर 16 की तैयारी के लिए इस सप्ताह के पाठ का अध्ययन करें।