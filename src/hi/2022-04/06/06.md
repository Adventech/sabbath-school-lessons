---
title:  क्रूस का अर्थ
date:   03/11/2022
---

`पढ़ें 1 कुरिन्थियों 1:18-24। क्रूस के बारे में पौलुस क्या कह रहा है, और वह इसकी तुलना "संसार की बुद्धि" से कैसे करता है? क्यों, आज भी, जब “भौतिकवाद” (यह विचार कि सभी वास्तविकता केवल भौतिक है, जिसका अर्थ है कि कोई ईश्वर या अस्तित्व का अलौकिक क्षेत्र नहीं है) “संसार के ज्ञान” पर हावी है, क्या क्रूस का संदेश इतना महत्त्वपूर्ण है ?`

मसीह का क्रूस मुक्ति इतिहास का केंद्र है। “अनंत काल कभी भी कलवारी के क्रूस में प्रकट प्रेम की गहराई की थाह नहीं ले सकता। यह वहाँ था कि मसीह का अनंत प्रेम और शैतान का असीम स्वार्थ आमने-सामने खड़ा था । " स्टीफन एन० हास्केल, द क्रॉस एंड इट्स शैडो (साउथ लैंकेस्टर, एमए: बाइबिल ट्रेनिंग स्कूल, 1914).

जब मसीह नम्रतापूर्वक मानव जाति के लिए छुड़ौती के रूप में स्वयं को अर्पित कर रहा था, शैतान स्वार्थी रूप से उसे पीड़ा और व्यथा के आगोश में निगल रहा था। मसीह केवल उस प्राकृतिक मृत्यु से नहीं मरा जिसका सामना प्रत्येक मनुष्य को करना पड़ता है। वह दूसरी मृत्यु मर गया, ताकि जो लोग उसे स्वीकार करते हैं उन्हें कभी भी इसका अनुभव न करना पड़े।

क्रूस के अर्थ के संबंध में, कई महत्त्वपूर्ण पहलू हैं जिन्हें हमें याद रखना चाहिए। पहला, क्रूस पाप के विरुद्ध परमेश्वर के न्याय का सर्वोच्च प्रकाशन है (रोमियों 3:21.26)। दूसरा, क्रूस पापियों के लिए परमेश्वर के प्रेम का सर्वोच्च रहस्योद्घाटन है (रोमियों 5:8)। तीसरा, क्रूस पाप की जंजीरों को तोड़ने के लिए शक्ति का महान स्रोत है (रोमियों 6:22, 23; 1कुरिं 1: 17-24)। चौथा, क्रूस हमारे लिए अनन्त जीवन की एकमात्र आशा है (फिलि० 3:9-11; यूहन्ना 3 : 14-16; 1 यूहन्ना 5:11, 12)। और पाँचवाँ, ब्रह्मांड में भविष्य में होने वाले विद्रोह के खिलाफ क्रूस ही एकमात्र मारक औषध है (प्रका० वा० 7:13-17, प्रका० वा० 22:3 ) ।

क्रूस के बारे में इन महत्त्वपूर्ण सत्यों में से कोई भी "संसार के ज्ञान " के द्वारा नहीं खोजा जा सकता है। इसके विपरीत, फिर, अब की तरह, क्रूस का प्रचार सांसारिक ज्ञान के लिए "मूर्खता" है, जो अक्सर सबसे स्पष्ट सत्य को भी स्वीकार नहीं करता है कि एक सृजनहार मौजूद है (रोमियों 1:18-20 देखें)।

`"मूर्खता" के लिए ग्रीक शब्द अंग्रेजी शब्द "मोरन" से जुड़ा है; अर्थात्, क्रूस का उपदेश “संसार की बुद्धि" के अनुसार "मूर्खतापूर्ण" है। सांसारिक ज्ञान यीशु या उस उद्धार को नहीं जान सकता जो वह हमें क्रूस पर अपनी प्रतिस्थापन मृत्यु के माध्यम से प्रदान करता है। कुछ "सांसारिक ज्ञान " जो कुछ मूल्य प्रदान कर सकते हैं, हमें उसे कभी भी यीशु के बारे में जो विश्वास है और उस आशा के साथ हस्तक्षेप क्यों नहीं करना चाहिए जो हमें "प्रचार किए गए संदेश की मूर्खता" (1कुरि० 1:21) के माध्यम से प्रदान की जाती है?`