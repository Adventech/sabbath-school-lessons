---
title:  “पूरा हुआ !”
date:   01/11/2022
---

`पढ़ें, यूहन्ना 19:1-30. यीशु के कथन, “पूरा हुआ" में हमारे लिए महत्त्वपूर्ण संदेश क्या है?`

अंत में, मसीह के लिए, मानव जाति के निमित और पूरे ब्रह्मांड के लिए महत्त्वपूर्ण क्षण आ गया था। उसने गहरी पीड़ा के साथ अंधकार की शक्तियों के खिलाफ संघर्ष किया। धीरे-धीरे उसने गतसमनी की वाटिका से होते हुए, अपने साथ अनुचित परीक्षणों के द्वारा, और कलवारी पर्वत तक अपना रास्ता बना लिया। दुष्ट स्वर्गदूत उस पर विजय पाने की कोशिश कर रहे थे। जब यीशु क्रूस पर लटका हुआ था, तब महायाजकों, शास्त्रियों और पुरनियों ने उसका ठट्ठा करते हुए कहा, “उसने औरों को बचाया; वह स्वयं को नहीं बचा सकता। यदि वह इस्राएल का राजा है, तो अब वह क्रूस पर से उतर आए, और हम उसपर विश्वास करेंगे" (मत्ती 27:42 ) ।

क्या मसीह क्रूस पर से उतर कर अपने आप को बचा सकता था? हाँ, वह सक्षम था लेकिन ऐसा करने को तैयार नहीं था। उन ठट्ठा करने वालों सहित पूरी मानवता के लिए उसके बिना शर्त प्यार ने उसे हार मानने नहीं दिया। असल में, "मजाक करनेवाले उनमें से थे जिन्हें वह बचाने के लिए मर रहा था; और वह क्रूस पर से उतरकर अपने आप को नहीं बचा सका, क्योंकि उसे कीलों से नहीं, बल्कि बचाने के लिए उसकी इच्छा से पकड़ा गया था । " - अल्फ्रेड प्लमर, एस मैथ्यू के अनुसार सुसमाचार पर एक व्याख्यात्मक टिप्पणी (लंदन: इलियट स्टॉक, 1910 ), पे० 397.

यहाँ, मसीह की पीड़ा में, यीशु शैतान के राज्य को हरा रहा था, भले ही यह शैतान ही था जिसने उन घटनाओं को उकसाया था जो क्रूस की ओर ले गईं, जिसमें यहूदा का विश्वासघात भी शामिल था (यूहन्ना 6:70; यूहन्ना 13: 2, 27)। “किसी तरह से इंजीलवादी वर्णन करने की कोशिश नहीं करता है, यीशु की मृत्यु शैतान का एक कार्य और एक ऐसा कार्य है जिसमें यीशु शैतान पर जीत हासिल करता है । " - जॉर्ज ई० लैड, ए थियोलॉजी ऑफ द न्यू टेस्टामेंट, रेव ईडी। (कैम्ब्रिज यूकेय लटरवर्थ प्रेस, 1994), पे० 192. क्रूस पर पीड़ित होते हुए, "यह पूरा हुआ ” (यूहन्ना 19:30), मसीह ने न केवल यह सूचित किया कि उसकी पीड़ा का अंत हो गया था, बल्कि विशेष रूप से यह कि उसने शैतान और उसकी बुरी ताकतों के खिलाफ महान ब्रह्मांडीय-ऐतिहासिक विवाद को जीत लिया था । "उद्धारकर्ता की जीत में सारा स्वर्ग जीत गया। शैतान हार गया था, और जानता था कि उसका राज्य खत्म हो गया है।” – Ellen G. White, The Desire of Ages, p. 758.

यहाँ अद्भुत अंतर को समझना कठिन है: परमेश्वर के पुत्र के पूर्ण अपमान में उसने हमारे लिए और ब्रह्मांड के लिए, सबसे बड़ी और सबसे शानदार जीत हासिल की थी।

`इस बारे में सोचें कि पाप कितना बुरा होना चाहिए कि इसके लिए प्रायश्चित हेतु मसीह की मृत्यु हुई। यह सत्य हमें क्या सिखाता है कि ईश्वर के सामने योग्यता प्राप्त करने के लिए हमारे कार्य कितने बेकार हैं? अखिरकार, जो मसीह हमारे लिए पहले ही कर चुका है, उसमें जोड़ने के लिए हम क्या कर सकते हैं? सब्त के दिन कक्षा में अपना उत्तर लायें।`