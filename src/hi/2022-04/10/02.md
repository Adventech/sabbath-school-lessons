---
title:  अमर कीड़े?
date:   27/11/2022
---

`यशायाह 66: 24 के साथ मरकुस 9 : 42-48 की तुलना करें। आप " उनका कीड़ा नहीं मरता" की अभिव्यक्ति को कैसे समझते हैं ( मरकुस 9:48)?`

कुछ लोग एकवचन संज्ञा " कीड़ा" (मरकुस 9 : 48 ) की व्याख्या दुष्ट आत्मा या दुष्ट की आत्मा के संकेत के रूप में करते हैं, जो मृत्यु के बाद नरक में चली जाती है, जहाँ वह कभी नहीं मरती और अनन्त पीड़ा को भोगती है। लेकिन यह व्याख्या अचेतन मृत्यु की बाइबिल की धारणा को नहीं दर्शाती है; यह इस अनुच्छेद की पुराने नियम की पृष्ठभूमि की भी उपेक्षा करता है। असल में, ‘‘एकवचन ‘कीड़ा’ सामान्य रूप से 'कीड़े' के लिए प्रयोग किया जाता है इसका मतलब एक भी कीड़ा नहीं है। संदर्भ कीड़े के लिए है जो सड़ते हुए शरीर को खाते हैं। " रॉबर्ट जी० ब्रैचर एन्ड यूजीन ए० निदा, ए ट्रांसलेटर्स हैंडबुक ऑन द गॉस्पल ऑफ मार्क ( लंदन : यूनाइटेड बाइबल्स सोसाइटीज, 1961), पे० 304.

मरकुस 9: 48 में यीशु यशायाह 66: 24 को उद्धृत कर रहा है, जिसमें लिखा है, “तब वे निकल कर उन लोगों के शवों पर जिन्होंने मुझ से बलवा किया दृष्टि डालेंगे; क्योंकि उनमें पड़े हुए कीड़े कभी न मरेंगे, उनकी आग कभी न बुझेगी, और सारे मनुष्यों को उन से अत्यंत घृणा होगी ।"

यह भयावह रूपक दृश्य एक युद्ध के मैदान को चित्रित करता है जिसमें परमेश्वर के दुश्मन जमीन पर मर चुके हैं और नष्ट हो रहे हैं। आग से भस्म नहीं होने वाले शरीर कीड़े द्वारा, या शायद पहले कीड़े और फिर आग से विघटित हो जाते हैं। किसी भी तरह से, शरीर के विनाश से बचने और नरक में आने वाली किसी भी कथित आत्मा का कोई संदर्भ नहीं है ।

लेकिन उन “कीड़े” का क्या जो कभी नहीं मरते? यशायाह 66: 24 (मरकुस 9: 48 में उद्धृत) की रूपक भाषा का अर्थ यह नहीं है कि वे कीड़े अमर हैं। (अमर कीड़े ?) जोर इस बात पर है कि कीड़े अपने विनाशकारी कार्य को अधूरा नहीं छोड़ते हैं। दूसरे शब्दों में, वे दुष्टों के शरीर को तब तक खाते रहते हैं जब तक कि ये शरीर नष्ट नहीं हो जाते। इसके विपरीत, परमेश्वर के वफादार बच्चे खुशी से "नए आकाश और नई पृथ्वी' में रहेंगे और उसकी उपस्थिति में परमेश्वर की आराधना करेंगे (यशा० 66:22, 23 ) । इस तरह की विपरीत नियति को ध्यान में रखते हुए, कोई आश्चर्य नहीं कि यीशु ने कहा कि किसी के लिए अपने शरीर के एक महत्त्वपूर्ण हिस्से के बिना जैसे हाथ, या पैर, या आँख परमेश्वर के राज्य में प्रवेश करना कहीं बेहतर होगा। सिवाय एक सिद्ध शरीर के जो कीड़े और आग से नष्ट हो जाएगा (मरकुस 9: 42-48)।

`अंत में, हम या तो पूरी तरह से बच जाते हैं या पूरी तरह से खो जाते हैं। वहाँ कोई बीच का रास्ता नहीं है। हमारे पास या तो अनन्त जीवन हो सकता है या अनन्त विनाश का सामना करना पड़ेगा। आज आपको क्या चुनाव करना है? यह वास्तविकता। अनन्त जीवन या अनन्त विनाश । उन विकल्पों को कैसे प्रभावित करती है ?`