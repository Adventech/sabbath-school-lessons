---
title:  बाइबलीय दृष्टिकोण
date:   01/12/2022
---

`पढ़ें 1यूहन्ना 5: 3-12। प्रेरित यूहन्ना ने “अनन्त जीवन" को केवल उन लोगों तक ही सीमित क्यों रखा जो मसीह में हैं ?`

मनुष्य की सशर्त अमरता का बाइबिल सिद्धांत - आत्मा की प्राकृतिक अमरता के गैर-बाइबिल सिद्धांत के विपरीत - 1 यूहन्ना 5:11, 12 में स्पष्ट किया गया है। इस महत्त्वपूर्ण अनु अनुच्छेद के अर्थ को समझने के लिए, हमें याद रखना होगा कि केवल ईश्वरत्व "अमरता है" ( 1तीमु० 6:15, 16 ) और जीवन का एकमात्र स्रोत है (भजन 36: 9, उत्प० 1:15-17, इब्रा० 1:2)।

जब आदम और हव्वा (उत्पत्ति 3) के पतन के माध्यम से पाप दुनिया में प्रवेश किया, तो वे और उनके सभी वंशज (हम सहित) शारीरिक मृत्यु के अभिशाप के अधीन आ गए और अनन्त जीवन के उपहार को खो दिया। लेकिन हमारे प्यारे परमेश्वर ने मनुष्यों के लिए अनन्त जीवन प्राप्त करने के लिए उद्धार की योजना को लागू किया, वह जीवन जो शुरू से ही उनका होना था। जैसा कि पौलुस ने लिखा: “जैसा उस ने हमें जगत की उत्पत्ति से पहिले उस में चुन लिया कि हम उसके निकट प्रेम में पवित्र और निर्दोष हों" (इफि०1:4)।

प्रेरित पौलुस समझाता है कि "जैसे एक मनुष्य [आदम] के द्वारा पाप जगत में आया, और पाप के द्वारा मृत्यु आई," वैसे ही "एक मनुष्य, यीशु मसीह" के द्वारा, अनन्त जीवन का अनुग्रहकारी वरदान सभी मनुष्यों के लिए उपलब्ध हो गया (रोम 5 : 12.21 ) । पौलुस यहाँ एक शाब्दिक आदम के लिए एक स्पष्ट संदर्भ दे रहा है जो इस दुनिया में पाप और मृत्यु को लाया । आदम के बिना बाइबल में कुछ भी समझ में नहीं आ सकता है, जिसने पाप और मृत्यु को हमारे संसार में लाया।

इस प्रकार, प्रेरित यूहन्ना आगे कहते हैं, "परमेश्वर ने हमें अनन्त जीवन दिया है, और यह जीवन उसके पुत्र में है। जिसके पास पुत्र है उसके पास जीवन है; जिसके पास परमेश्वर का पुत्र नहीं है, उसके पास जीवन नहीं है " ( 1 यूहन्ना 5:11, 12)। यीशु के कथनों के प्रकाश में पूरी तस्वीर स्पष्ट हो जाती है: “जो कोई पुत्र को देखे और उस पर विश्वास करे, वह अनन्त जीवन पाए, और मैं उसे अंतिम दिन फिर जिला उठाऊँगा" (यूहन्ना 6:40), और "पुनरुत्थान और जीवन मैं ही हूँ; जो कोई मुझ पर विश्वास करता है वह यदि मर भी जाए तौभी जीएगा”, (यूहन्ना 11:25)।

तात्पर्य यह है कि अनन्त जीवन मसीह के द्वारा परमेश्वर का एक उपहार है, जो वर्तमान में सुरक्षित है लेकिन धर्मी जन के अंतिम पुनरुत्थान के बाद ही उसे यह आनंद प्राप्त होगा। निष्कर्ष बहुत सरल है: यदि अनन्त जीवन केवल उन्हीं को दिया जाता है जो मसीह में हैं, तो जो उसमें नहीं हैं उनके पास अनन्त जीवन नहीं है ( 1 यूहन्ना 5:11, 12 ) । इसके विपरीत, आत्मा की प्राकृतिक अमरता का सिद्धांत सभी मनुष्यों को, यहाँ तक कि उन लोगों को भी, जो मसीह में नहीं हैं, अनन्त जीवन प्रदान करता है। चाहे स्वर्ग में या नरक में। यह शिक्षा कितनी भी लोकप्रिय क्यों न हो, यह बाइबल आधारित नहीं है ।