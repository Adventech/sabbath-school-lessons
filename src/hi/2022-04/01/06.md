---
title:  अविश्वास का प्रसार
date:   29/09/2022
---

`पढ़ें, प्रकाशितवाक्य 12. यह अध्याय स्वर्ग में पृथ्वी पर विद्रोह के प्रसार के बारे में क्या सिखाता है ?`

लूसिफर का पतन परस्पर विरोधी विचारों का साधारण संघर्ष नहीं था। प्रकाशितवाक्य 12 हमें बताता है कि स्वर्ग में एक तरफ लूसिफर और उसके स्वर्गदूतों और दूसरी तरफ मसीह और उसके स्वर्गदूतों के बीच एक बड़ा युद्ध छिड़ गया। इस सन्दर्भ में, लूसिफर को "बड़ा अजगर, " "पुराना का सांप, " "शैतान और दुष्ट,” और “हमारे भाइयों पर दोष लगाने वाला" (प्रका० वा० 12:9, 10) कहा गया है। मसीह को "मीकाईल" (प्रका० वा० 12:7 ) कहा गया है, जिसका अर्थ है "जो परमेश्वर के समान है । "

"प्रधान स्वर्गदूत मीकाईल" (यहूदा 9) के संकेत के आधार पर, कुछ व्याख्याकारों का मानना है कि वह केवल एक स्वर्गदूत है। परन्तु दानिय्येल की पुस्तक में, प्रत्येक प्रमुख दर्शन की परिणति मसीह और उसके अनन्तकाल के राज्य के साथ होती है। जैसे वह पत्थर बिना हाथों के काटा जाता है (दानि ० 2:34, 45), मनुष्य के पुत्र के रूप में (दानि० 7:13), सेनाओं का राजकुमार और हाकिमों का राजकुमार (दानि० 8 : 11, 25), और महान राजकुमार मीकाईल के रूप में (दानि० 12 : 1)। इसलिए, जैसा कि प्रभु का दूत स्वयं प्रभु है (निर्गमन 3:1.6, प्रेरितों के काम 7:30-33, आदि), मीकाईल को वही ईश्वरीय व्यक्ति होना चाहिए, अर्थात स्वयं मसीह ।

प्रकाशितवाक्य 12 ने इस चल रहे विवाद का एक सामान्य अवलोकन पेश किया, जो (1) लूसिफर के विद्रोह और स्वर्गीय स्वर्गदूतों के एक तिहाई के साथ स्वर्ग में शुरू हुआ, (2) क्रूस पर मसीह की निर्णायक जीत के साथ समाप्त हुआ, और (3) परमेश्वर के अंतिम समय के शेष लोगों के विरुद्ध अभी भी जारी है।

इस विवाद की शुरुआत पर विचार करते हुए, एलेन जी० व्हाइट बताती हैं कि "परमेश्वर अपनी महान दया से लूसिफर को अपने साथ लंबे समय तक रखा। जब उसने पहली बार असंतोष की भावना को उजागर किया, तब भी उसे अपने उच्च पद से तुरंत अपदस्त नहीं किया गया था, और तब भी नहीं जब उसने वफादार स्वर्गदूतों के सामने अपने झूठे दावों को प्रस्तुत करना शुरू किया। लंबे समय तक उसे स्वर्ग में रखा गया था। पश्चाताप और अधीनता की शर्त पर उसे बार-बार क्षमा की पेशकश की गई । " एलेन जी० व्हाइट, द ग्रेट कॉन्ट्रोवर्सी, पेज 495, 496।

हम नहीं जानते कि स्वर्ग लोक में वह युद्ध कितने समय तक चला। इसकी तीव्रता और समय अवधि के बावजूद, पूरे संघर्ष का सबसे महत्त्वपूर्ण पहलू यह है कि शैतान और उसके स्वर्गदूत “हार गए, और उनके लिए स्वर्ग में कोई जगह नहीं रही” (प्रका० वा० 12: 8; लूका 10 : 18 भी देखें)। बेशक, अब समस्या यह है कि वे यहाँ धरती पर आ गए हैं।

`पृथ्वी पर चल रहे इस युद्ध की वास्तविकता को हम किन तरीकों से देख सकते हैं? इस युद्ध में अपने शत्रु पर विजय पाने की हमारी एकमात्र आशा क्या है?`