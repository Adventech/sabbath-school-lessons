---
title:  पापमय जगत में मृत्यु
date:   01/10/2022
---

### इस सप्ताह के पाठ के लिए पढ़ें
उत्पत्ति 2: 16, 17; उत्पत्ति 3: 1.7; भजन सं० 115 : 17; यूहन्ना 5: 28, 29; रोम० 5:12; 2 कुरिं० 5:21.

> <p>याद वचन</p>
> "इसलिये जैसा एक मनुष्य के द्वारा पाप जगत में आया, और पाप के द्वारा मृत्यु आई, और इस रीति से मृत्यु सब मनुष्यों में फैल गई, क्योंकि सब ने पाप किया" (रोमियों 5: 12 ) ।

मसीह ईश्वरीय एजेंट था जिसके माध्यम से ईश्वर ने ब्रह्मांड और दुनिया को अस्तित्व में लाया (यूहन्ना 1:1-3, 10; कुलु० 1 : 16; इब्रा॰ 1:2)। लेकिन जब परमेश्वर पिता ने मसीह को विशेष सम्मान प्रदान किया और घोषणा की कि वे एक साथ मिलकर इस दुनिया का निर्माण करेंगे, "लूसिफर यीशु मसीह से ईर्ष्या और द्वेश कर रहा था " ( एलेन जी० व्हाइट, द स्टोरी ऑफ रिडेम्पशन, पृष्ठ 14 ) और उसके खिलाफ साजिश रची।

स्वर्ग से निकाल दिए जाने के बाद, शैतान ने पृथ्वी पर “आदम और हव्वा के सुख को नाश करने” का फैसला किया और इस तरह "स्वर्ग में शोक का कारण” बन गया। उसने कल्पना की कि "यदि वह किसी भी तरह से उन्हें [ आदम और हव्वा को] आज्ञा न मानने के लिए बहका सकता है, तो परमेश्वर कुछ प्रावधान करेगा जिससे उन्हें क्षमा किया जा सकता है, और फिर स्वयं और सभी पतित स्वर्गदूत उनके साथ परमेश्वर की दया को साझेदारी करने के लिए उचित तरीके से खड़े होंगे। " एलेन जी० व्हाइट, द स्टोरी ऑफ रिडेम्पशन, पे० 27 । शैतान की रणनीति से पूरी तरह वाकिफ, परमेश्वर ने आदम और हव्वा को चेतावनी दी कि वे स्वयं को परीक्षा में न डालें (उत्प० 2:16, 17 ) । इसका मतलब यह है कि जब दुनिया अभी भी परिपूर्ण और निर्दोष थी, तब मनुष्यों के पालन (मानने) करने के लिए पहले से ही स्पष्ट प्रतिबंध थे। इस सप्ताह हम आदम और हव्वा के पतन पर विचार करेंगे, कि किस प्रकार पाप और मृत्यु ने हमारे संसार पर अधिकार कर लिया, और (क) परमेश्वर ने अदन में भी मानवता के लिए आशा का बीज बोया ।

_सब्त, अक्टूबर 8 की तैयारी के लिए इस सप्ताह के पाठ का अध्ययन करें।_