---
title:  पुनर्जीवित मसीह के साक्षी
date:   09/11/2022
---

`यूहन्ना 20: 11-29 और 1कुरिन्थियों 15:5-8 पढ़ें। जब चेलों ने पहली बार जी उठे मसीह से मुलाकात की, तो उनकी क्या प्रतिक्रिया थी?`

खाली कब्र पर दो स्वर्गदूतों ने मरियम मगदलीनी और कुछ अन्य महिलाओं को बताया कि यीशु जी उठा था (मत्ती 28:1, 5.7; मरकुस 16: 1.7; लूका 23: 55; लूका 24: 1.11 ) । लेकिन शीघ्र ही यीशु स्वयं उनके सामने प्रकट हुआ, और उन्होंने उसकी उपासना की (मत्ती 28:1, 9, 10; यूहन्ना 20: 14-18)। वह पतरस को भी दिखाई दिया (लूका 24:34, 1कुरि० 15:5) और एम्माउस के रास्ते में दो शिष्यों को, जिनके दिल पसीज रहे थे जब वह उनसे बात कर रहा था (मरकुस 16 : 12, लूका 24:13 - 35 )। जब यीशु ऊपरी कक्ष में आया, तो चेले शुरू में शोकित और भयभीत थे, लेकिन फिर जो कुछ हुआ उस पर आनंद से भर गए और चकित रह गए (लूका 24: 33-49, यूहन्ना 20 : 19.23)। एक हफ्ते बाद यीशु से बिना दरव खोले उसी कमरे में आया, और फिर थोमा ने भी उसके पुनरुत्थान में विश्वास किया (यूहन्ना 20 : 24-29)।

उसके पुनरुत्थान और उसके स्वर्गारोहण के बीच चालीस दिनों के दौरान, यीशु को “पाँच सौ से अधिक भाइयों ने एक साथ देखा" (1 कुरिं० 15:6), (1कुरिं० 15 : 7 ) । यीशु गलील सागर के तट पर कुछ शिष्यों के साथ शामिल हुआ और उनके साथ भोजन किया, उसके बाद पतरस के साथ बातचीत की (यूहन्ना 21:1-23)। उसके स्वर्गारोहण से पहले यीशु के अन्य प्रकाशन (प्रेरितों के काम 1:3 ) हो सकते हैं (लूका 24:50-53, प्रेरितों के काम 1:1-11)। पौलुस ने स्वयं को भी जी उठे हुए मसीह का एक प्रत्यक्षदर्शी माना, जो दमिश्क के मार्ग पर उसे दिखाई दिया (1कुरिं० 15: 8; प्रेरितों के काम 9:1-9 से तुलना करें ) ।

जब अन्य शिष्यों ने पहली बार अनुपस्थित थोमा को बताया कि उन्होंने जी उठे यीशु को देखा है, तो उसने प्रतिक्रिया व्यक्त की, “जब तक मैं उसके हाथों में कीलों के छेद न देख लूँ, और कीलों के छेदों में अपनी ऊँगली न डाल लूँ, और उसके पंजर में अपना हाथ न डाल लूँ, तब तक मैं विश्वास नहीं करूँगा।” (यूहन्ना 20 : 25 ) । एक सप्ताह के बाद, जब यीशु चेलों के पास फिर से प्रकट हुआ, तो अब उनके बीच थोमा भी साथ था, यीशु ने उससे कहा, “अपनी उंगली यहाँ लाकर मेरे हाथों को देख और अपना हाथ लाकर मेरे पंजर में डाल, और अविश्वासी नहीं परन्तु विश्वासी हो ।” (यूहन्ना 20: 27)। तब थोमा ने अंगीकार किया, "हे मेरे प्रभु और मेरे परमेश्वर!" और यीशु ने आगे कहा, “थोमा, क्योंकि तू ने मुझे देखा है, क्या इसलिए विश्वास किया है? धन्य वे हैं जिन्होंने बिना देखे विश्वास किया । " (यूहन्ना 20 : 29)। “धन्य वे हैं जिन्होंने बिना देखे विश्वास किया।” यद्यपि आपने अपने लिए पुनरुत्थित मसीह को नहीं देखा है, तो यीशु में आपके विश्वास के लिए आपके पास और क्या कारण हैं?