---
title:  “वह जी उठा है !”
date:   07/11/2022
---

शैतान और उसकी बुरी शक्तियों पर मसीह की विजय क्रूस पर सुरक्षित थी और खाली कब्र द्वारा पुष्टि की गई थी । “जब यीशु को कब्र में रखा गया, तो शैतान की जीत हुई। उसने यह आशा करने की हिम्मत की कि उद्धारकर्ता फिर से अपना जीवन प्राप्त नहीं कर पायेगा। उसने प्रभु के शरीर पर दावा किया, और कब्र के चारों ओर अपना पहरा बिठाया, ताकि मसीह को बंदी बनाए रखा जा सके। जब उसके दूत स्वर्गीय दूत के पास भागे तो वह बहुत क्रोधित हुआ। जब उसने मसीह को विजयी होते हुए देखा, तो वह जानता था कि उसके राज्य का अंत होगा, और उसे अंत में मरना ही होगा। " – Ellen G. White, The Desire of Ages, p. 782. और यद्यपि मसीह की मानवता मर गई, उसकी दिव्यता नहीं मरी। अपनी दिव्यता में, मसीह के पास मृत्यु के बंधनों को तोड़ने की शक्ति थी ।

`पढ़ें मत्ती 28; 1-6. यूहन्ना 10: 17, 18; और रोमियों 8: 11। यीशु के पुनरुत्थान में सीधे तौर पर कौन शामिल था ?`

सामरिया-पेरिया में अपनी सेवकाई के दौरान, यीशु ने कहा कि उसके पास स्वयं अपना जीवन देने उसे फिर से लेने की शक्ति थी (यूहन्ना 10: 17, 18)। मार्था से उसने कहा, “पुनरुत्थान और जीवन मैं ही हूँ” (यूहन्ना 11: 25)। अन्य सन्दर्भ परमेश्वर के कार्य के रूप में उसके पुनरुत्थान की करते हैं (प्रेरितों के काम 2:24, रोम० 8 : 11, गला० 1:1, इब्रा० 13 : 20 )। उस महिमामयी घटना में प्रभु का एक शक्तिशाली दूत भी शामिल था (मत्ती 28:1, 2)

इस बीच, मत्ती 28: 11-15 यीशु के विरुद्ध लड़ते रहने के अगुवों के निरर्थक और मूर्खतापूर्ण प्रयासों को प्रकट करता है। रोमी रक्षक ने अगुवों को "जो कुछ हुआ था " बताया (मत्ती 28 : 11 ) । इस वृत्तांत में यह विचार निहित है कि पहरेदारों ने पुनरुत्थान को देखा । यदि नहीं, तो उनकी बातों का क्या अर्थ होगा? एक स्वर्गदूत स्वर्ग से नीचे आया, पत्थर को हिलाया, उस पर बैठ गया, और पहरेदार मुर्दे के समान हो गए? अगली बात यह है कि वे जानते हैं कि कब्र खाली है? हो सकता है, जबकि रोमी पहरेदार बेहोशी की दशा में थे, स्वर्गदूत ने यीशु के शरीर को ले लिया ? शायद शिष्यों ने ऐसा किया? या किसी और ने चुरा लिया? जो कुछ भी हुआ, जाहिर है, यीशु का शरीर वहाँ नहीं था।

स्वर्ग से एक स्वर्गदूत नीचे आ रहा है, जो लोग डर से बेहोश हो रहे हैं, और कब्र खाली होना धार्मिक नेताओं को काफी परेशान कर रहा होगा । लेकिन इन लोगों को चुप रहने के लिए उन्होंने “सैनिकों को एक बड़ी राशि दी” (मत्ती 28: 12) का अर्थ यह था कि सैनिकों ने उन्हें जो कुछ भी बताया वह उन्हें गहराई से परेशान करता था। और उन्होंने जो बताया, वह निश्चित रूप से यीशु का पुनरुत्थान था।

`कुछ लोग इस विचार का उपहास उड़ाते हैं कि मसीह को पुनरुत्थित देखने वाले पहले लोग रोमी थे । क्यों ? यह सत्य किस प्रकार आने वाले समय का प्रतीक है: सुसमाचार अन्यजातियों के लिए भी फैलता जा रहा है?`