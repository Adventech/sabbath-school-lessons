---
title:  कब्र की शक्ति से
date:   17/10/2022
---

`भजन 49 पढ़ें। किस बात ने भजनकार को अपने अंतिम पुनरुत्थान (भजन 49: 15) के बारे में इतना आश्वस्त होने के लिए प्रेरित किया, जो उस आश्वासन के बिना नष्ट हो गए थे (भजन 49: 6-14)?`

भजन संहिता 49 मूर्खों के झूठे भरोसे के बारे में बात करता है "जो अपनी सम्पति पर भरोसा रखते, और अपने धन की बहुतायत पर फूलते हैं " (भजन 49: 6), जो “ अपनी भूमि को अपने नाम पर कहते हैं” (भजन 49: 11), और जो केवल अपने आप को आशीष देने के लिए जीते हैं (भजन 49: 18)। वे ऐसे कार्य करते हैं मानो उनके घर और उनकी महिमा सदा बनी रहे (भजन 49: 11, 17)।

परन्तु मूर्ख यह भूल जाते हैं कि उनका सम्मान मिट जाता है और वे वैसे ही नष्ट हो जाते हैं जैसे पशु होते हैं ( भजन 49: 12)। “वे अधोलोक की मानो भेड़-बकरियाँ ठहराए गए हैं; मृत्यु उनका गड़ेरिया ठहरी ;. और उनका कोई आधार न रहेगा" (भजन 49: 14)।

जैसा कि सदियों पहले अय्यूब ने कहा था, "मैं अपनी माँ के पेट से नंगा निकला, और वहीं नंगा लौट जाऊँगा" ( अय्यूब 1 : 21; 1तीमु० 6:7)। भजनकार बताता है कि मूर्ख और बुद्धिमान दोनों मर जाते हैं, “अपना धन दूसरों पर छोड़ देते हैं” (भजन 49: 10)।

लेकिन उनके बीच एक क्रांतिकारी विरोधाभास है। एक तरफ वह मूर्ख है जो अपनी क्षणिक संपत्ति और उपलब्धियों में आश्वासन पाने की कोशिश करते हुए भी नाश हो जाता है । इसके विपरीत, बुद्धिमान मानव गाथा और कब्र के बंदीगृह से परे, उस महिमामय प्रतिफल को देखता है जिसे परमेश्वर ने उसके लिए सुरक्षित रखा है ( 1पत० 1:4 ) । इस धारणा को ध्यान में रखते हुए, भजनकार विश्वास के साथ कह सकता है, "परन्तु परमेश्वर मेरे प्राण को कब्र के वश से छुड़ाएगा, क्योंकि वह मुझे ग्रहण करेगा" (भजन 49 : 15)। पुराने नियम की आशा के अनुरूप, यह कथन यह सुझाव नहीं दे रहा है कि उसकी मृत्यु के समय भजनकार की आत्मा तुरंत स्वर्ग में उड़ जाएगी। भजनकार बस इतना कह रहा है कि वह हमेशा के लिए कब्र में नहीं रहेगा। एक समय आएगा जब परमेश्वर उसे मृत्यु से छुड़ाएगा और उसे स्वर्गीय दरबार में ले जाएगा।

एक बार फिर, भविष्य के पुनरुत्थान की निश्चितता को इस वर्तमान अस्तित्व में आशा, आश्वासन और अर्थ लाते हुए चित्रित किया गया है। इसलिए, इस छोटे से जीवन के दौरान मूर्ख अपने लिए जितना इकट्ठा कर सकता है, उससे कहीं अधिक शानदार और चिरस्थायी इनाम बुद्धिमान को मिलेगा।

`अपने धन और उपलब्धियों पर भरोसा करने वालों की मूर्खता को आप किन तरीकों से देख पाए हैं? क्रूस पर अपनी आँखें रखने से आप उसी त्रुटि में पड़ने से कैसे बच सकते हैं?`