---
title:  बाइबलीय विश्वदृष्टि
date:   10/12/2022
---

### इस सप्ताह के पाठ के लिए पढ़ें
लूका 2:52; मती 4 : 23; 1कुरिं० 6: 19, 20; भजन 24:3, 4; प्रेरितों के काम 8:4-24; 1यूहन्ना 3:1-3।

> <p>याद वचन</p>
> “शान्ति का परमेश्वर आप ही तुम्हें पूरी रीति से पवित्र करे; और तुम्हारी आत्मा और प्राण और देह हमारे प्रभु यीशु मसीह के आने तक पूरे पूरे और निर्दोष सुरक्षित रहें, " ( 1 थिस्सलुनीकियों 5:23 ) ।

प्रकाशितवाक्य की पुस्तक मसीह के दूसरे आगमन से पहले दो प्रमुख “वैश्वीकरण" की बात करती है। प्रकाशितवाक्य 13 त्रुटि के वैश्वीकरण का वर्णन करता है, जब " सारा संसार " आश्चर्यचकित होकर समुद्र के पशु का अनुसरण करेगा (प्रका० वा० 13:3, 7, 8, 12, 16 ) । प्रकाशितवाक्य 14 सत्य के वैश्वीकरण पर प्रकाश डालता है, जब "सनातन सुसमाचार" का प्रचार "हर एक जाति, कुल, और भाषा, और लोगों को " किया जाएगा (प्रका० वा० 14: 6, 7)। उन “कष्टदायक समयों" के दौरान (2 तीमु० 3:1), "सिद्धांत की हर हवा" बह रही होगी (इफि० 4:14) और लोग "अपने कान सत्य से फेरकर कथा कहानियों पर लगाएंगे।” ( 2 तीमुद्ध 4:4 ) । "दो महान त्रुटियों के माध्यम से, आत्मा की अमरता और रविवार की पवित्रता, शैतान लोगों को अपने धोखे में लाएगा। जबकि पूर्व अध्यात्मवाद की नींव रखता है, बाद वाला रोम के साथ सहानुभूति का बंधन बनाता है।" - एलेन जी ० व्हाइट, द ग्रेट कॉन्ट्रोवर्सी, पे० 588.

जब तक ये अंतिम घटनाएँ सामने नहीं आतीं, तब तक हमें अपने सभी सत्यों में अपने विश्वास में दृढ़ रहना चाहिए, जिसमें मानवता और मृत्यु की प्रकृति शामिल है, क्योंकि हम मसीह की महिमा के लिए तैयार होने के उद्देश्य से पवित्र आत्मा द्वारा निर्देशित होने का प्रयास करते हैं।

_सब्त, दिसम्बर 17 की तैयारी के लिए इस सप्ताह के पाठ का अध्ययन करें।_