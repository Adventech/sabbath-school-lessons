---
title:  मसीह का मन
date:   13/12/2022
---

कुछ लोगों का मानना है कि पर्यावरण को बदलने से व्यक्ति बदल जाएगा। निश्चित रूप से, हमें ऐसी जगहों और परिस्थितियों से बचना चाहिए जो हमें प्रलोभन के प्रति अधिक संवेदनशील बना सकती हैं (भजन 1:1, नीतिवचन 5:1-8)। लेकिन प्रलोभन और पाप के साथ हमारी समस्या का समाधान केवल हमारे अपने हृदय (या मन) के परिवर्तन से ही हो सकता है । मसीह ने इस मुद्दे के मूल को छुआ जब उसने कहा, “क्योंकि भीतर से, अर्थात मनुष्य के मन से बुरे बुरे विचार, व्यभिचार, चोरी, हत्या, परस्त्रीगमन, लोभ, दुष्टता, छल, लुचपन, कुदृष्टि, निंदा, अभिमान, और मूर्खता निकलती है, (मरकुस 7: 21, 22 ) । इसका मतलब है कि हमारे व्यवहार को बदलने के लिए हमारे दिमाग को बदलने की जरूरत है।

`निम्नलिखित पदस्थलों को पढ़ें: 1कुरिन्थियों 2: 16; भजन संहिता 24: 3, 4; रोमियों 12: 2; फिलिप्पियों 4: 8; और कुलुस्सियों 3: 2। “मसीह का मन" रखने का क्या अर्थ है ?`

प्रभु ने वादा किया था कि "नई वाचा" के तहत वह अपनी व्यवस्था को अपने लोगों के मनों में रखेगा और उनके दिलों पर लिख देगा (यिर्म० 31:31-33, इब्रा॰ 8: 8–10, इब्रा० 10 : 16 से तुलना करे ) । तो इसमें कोई आश्चर्य की बात नहीं है कि, पहाड़ी उपदेश में, मसीह ने परमेश्वर की आज्ञाओं के अर्थ को विचारों और इरादों के स्तर तक विस्तृत और गहरा किया (देखें मत्ती 5: 17-48)। इसलिए, हम केवल परमेश्वर के परिवर्तनकारी अनुग्रह के द्वारा ही प्रलोभन पर विजय प्राप्त कर सकते हैं और विचारों और इरादों के स्तर पर, हमें उस वादे का दावा करना चाहिए ताकि हम पापी विचारों को रोक सकें। इस जीवन में, हालांकि, हम कितने भी वफादार क्यों न हों, हम कभी भी पूर्ण, पापरहितता तक नहीं पहुँचेंगे। परन्तु यदि हम मसीह में हैं, तो हम उसकी धार्मिकता से पूरी तरह ढके हुए हैं। यद्यपि हम अभी तक पूर्ण नहीं हैं, हम पहले से ही उसमें सिद्ध माने जाते हैं (फिलि० 3:12-15 ) । "जब हम मसीह के साथ एक हो जाते हैं, तो हमारे पास मसीह का मन होता है। चरित्र में पवित्रता और प्रेम झलकता है, नम्रता और सच्चाई जीवन को नियंत्रित करती है। मुख का भाव ही बदल जाता है। आत्मा में वास करने वाला मसीह एक परिवर्तनकारी शक्ति का प्रयोग करता है, और बाहरी पहलू उस शांति और आनंद की गवाही देता है जो भीतर राज करता है । " Ellen G. White, Selected Messages, Book 1, p. 337.

केवल एक दैनिक समर्पण, स्वयं के प्रति एक दैनिक मृत्यु, एक दैनिक दृढ़ संकल्प, विश्वास द्वारा, यीशु के आज्ञाकारी होने के द्वारा ही हम अपने जीवन में इस प्रकार का परिवर्तन कर सकते हैं।

`कल्पना कीजिए कि आपका जीवन कैसा होगा यदि आप पापी विचारों को भी रोक सकें। आपका जीवन कितना अलग होगा? यह आपका अनुभव होने का एकमात्र संभावित तरीका क्या है?`