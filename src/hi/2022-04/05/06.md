---
title:  लाजर
date:   27/10/2022
---

`पढ़ें, यूहन्ना 11:1-44। लाजर की बीमारी और मृत्यु के द्वारा यीशु किस अर्थ में “महिमा " किया गया था (यूहन्ना 11:4)?`

यहाँ पर भी, यीशु मृत्यु के बारे में बात करने में नींद के रूपक का उपयोग करता है। “हमारा मित्र लाजर सो गया है; परन्तु मैं वहाँ उसे जगाने जा रहा हूँ ” (यूहन्ना 11: 11)। जब कुछ लोगों ने सोचा कि वह शाब्दिक नींद के बारे में बात कर रहा है (यूहन्ना 11 : 11-13), यीशु ने स्पष्ट रूप से कहा कि उसका क्या मतलब है: "लाजर मर चुका है” (यूहन्ना 11:12-14)। दरअसल, जब यीशु बैतनिय्याह पहुँचा, तो लाजर चार दिन पहले ही मर चुका था; उसका मृत शरीर पहले से ही सड़ रहा था (यूहन्ना 11: 17, 39)। जब तक कोई शरीर इतनी बुरी तरह से सड़ने लगता है कि गंध आने लगे, तब तक कोई सवाल ही नहीं उठताः वह व्यक्ति मर चुका है।

इस संदर्भ में, जब यीशु ने मार्था से कहा, “तुम्हारा भाई मरे हुओं में से जी उठेगा” (यूहन्ना 11: 23), उसने अंतिम पुनरुत्थान में अपने विश्वास की पुष्टि की। लेकिन यीशु ने घोषणा की, "पुनरुत्थान और जीवन मैं ही हूँ; जो कोई मुझ पर विश्वास करता है, वह यदि मर भी जाए तौभी जीएगा, और जो कोई जीवित है और मुझ पर विश्वास करता है, वह अनंतकाल तक न मरेगा। क्या तू इस बात पर विश्वास करती है ?” (यूहन्ना 11: 23-26)। और यीशु ने आगे कहा, “यदि तू विश्वास करेगी, तो परमेश्वर की महिमा को देखेगी " (यूहन्ना 11: 40)। मार्था ने विश्वास किया, और उसने अपने भाई के पुनरुत्थान में परमेश्वर की महिमा देखी ।

बाइबल कहती है कि परमेश्वर के वचन से जीवन की रचना हुई (भजन 33: 6), और उसके वचन से जीवन को फिर से बनाया जा सकता है, जैसा कि लाजर के मामले में हुआ था। एक छोटी प्रार्थना के बाद, यीशु ने कहा, “लाजर, बाहर आ ! " (यूहन्ना 11:43 ) । उसी समय इन लोगों ने परमेश्वर की जीवनदायिनी शक्ति को देखा, वही शक्ति जिसने हमारे संसार को अस्तित्व में लाया, और वही शक्ति अंत में मरे हुओं को पुनरुत्थान में फिर से जीवित करेगा।

लाजर को उठाकर, यीशु ने साबित कर दिया कि उसके पास मृत्यु को हराने की शक्ति है, जो, हमारे जैसे प्राणियों के लिए, जो निश्चित रूप से मर जाते हैं। परमेश्वर की महिमा की इससे बड़ी अभिव्यक्ति और क्या हो सकती है?

`पढ़ें, यूहन्ना 11: 25, 26. एक पंक्ति में यीशु विश्वासियों के मरने की बात करता है, और अगले में वह विश्वासियों के बारे में बात करता है जो कभी नहीं मरते। यीशु हमें यहाँ क्या सिखा रहा है, और यह समझ क्यों है कि मृत्यु एक अचेतन नींद है जो मसीह के शब्दों को समझने में इतनी महत्त्वपूर्ण है? और उसके वचन हमें कब्र के लिए नियत प्राणियों के रूप में इतनी अधिक आशा क्यों प्रदान करते हैं?`