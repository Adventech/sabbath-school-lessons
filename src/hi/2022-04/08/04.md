---
title:  “मैं उसे जिलाऊँगा "
date:   15/11/2022
---

अपने एक चमत्कार में, यीशु ने पाँच हजार लोगों को केवल थोड़ी सी रोटी और मछली से भोजन कराया था (यूहन्ना 6 : 1-14)। यह जानकर कि भीड़ ने उसे राजा घोषित करने का इरादा किया (यूहन्ना 6 : 15), यीशु अपने शिष्यों के साथ गलील की झील के उस पार चला गया। लेकिन अगले दिन भीड़ उसके पीछे हो ली, जहाँ उसने जीवन की रोटी पर अपना सशक्त उपदेश दिया, जिसमें अनन्त जीवन के दान पर विशेष जोर दिया गया था (यूहन्ना 6:22-59)।

`यूहन्ना 6: 26-51 पढ़ें। यीशु ने अनंत जीवन के वरदान को धर्मियों के अंतिम पुनरुत्थान के साथ कैसे जोड़ा?`

अपने उपदेश में, यीशु ने अनन्त जीवन के संबंध में तीन बुनियाद अवधारणाओं पर प्रकाश डाला। सबसे पहले, उसने खुद को "वह रोटी जो स्वर्ग से उतरती है और जगत को जीवन देती है' के रूप में पहचानी है" (यूहन्ना 6:33, 58)। यह घोषणा करते हुए कि "मैं [यूनानी egoeimi] जीवन की रोटी हूँ" (यूहन्ना 6:35, 48 ), यीशु ने स्वयं को पुराने नियम के महान "मैं हूँ" के रूप में प्रस्तुत कियों निर्गमन 3: 14। दूसरे, यीशु ने समझाया कि उसमें अनन्त जीवन सुरक्षित किया जा सकता है: “जो मेरे पास आता है" और “जो मुझ पर विश्वास करता है" उसके पास यह आशीष होगी (यूहन्ना 6: 35)। और अंत में, यीशु ने अमरता के उपहार को अंतिम पुनरुत्थान के साथ जोड़ा, अपने श्रोताओं को तीन बार आश्वस्त किया, "और मैं उसे अंतिम दिन में जिलाऊँगा" (यूहन्ना 6:40, 44, 54)।

यीशु ने यह अद्भुत प्रतिज्ञा भी दी: “मैं तुम से सच सच कहता हूँ, जो कोई विश्वास करता है, अनन्त जीवन उसका है" (यूहन्ना 6:47)। तो, अनन्त जीवन का उपहार पहले से ही एक वर्तमान वास्तविकता है। लेकिन इसका मतलब यह नहीं है कि विश्वासी कभी नहीं मरेगा, क्योंकि "फिर जिलाऊँगा” (यूहन्ना 6: 40 ) की अभिव्यक्ति ही मृत्यु के बाद जीवन में वापस आने का अनुमान लगाती है।

तस्वीर साफ है। मसीह के बिना, किसी के पास अनन्त जीवन नहीं है। लेकिन, मसीह को स्वीकार करने और अनन्त जीवन का आश्वासन प्राप्त करने के बाद भी, हम अभी भी नश्वर बने हुए हैं और इसलिए, प्राकृतिक मृत्यु के अधीन हैं। दूसरे आगमन पर, यीशु हमें जिलायेगा और वह हमें अमरता का उपहार देगा जो पहले से ही हमारा था । उपहार का आश्वासन दिया जाता है, आत्मा की प्राकृतिक अमरता के कारण नहीं, बल्कि, यीशु की धार्मिकता के कारण, जो उस पर विश्वास करके हमें मिलता है।

`यीशु के शब्दों पर ध्यान दें कि, यदि आप उस पर विश्वास करते हैं, तो आपके पास (जैसा अभी है) अनन्त जीवन है ! यह अद्भुत वादा हमारे वर्तमान समय की दर्दनाक वास्तविकता से निपटने आपकी मदद कैसे कर सकता है, हालांकि यह केवल अस्थायी, नश्वरता है ?`