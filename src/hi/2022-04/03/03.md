---
title:  “जो प्राणी पाप करे वही मर जाएगा”
date:   10/10/2022
---

`पढ़ें, यहेजकेल 18:4, 20 और मत्ती 10:28. ये पद मानव आत्मा की प्रकृति को समझने में हमारी मदद कैसे कर सकते हैं?`

इस पापी संसार में मानव जीवन नाजुक और क्षणभंगुर है (यशा ० 40:1-8)। पाप से संक्रमित कुछ भी स्वभाव से शाश्वत नहीं हो सकता। “इसलिये जैसा एक मनुष्य के द्वारा पाप जगत में आया, और पाप के द्वारा मृत्यु आई, और इस रीति से मृत्यु सब मनुष्यों में फैल गई, क्योंकि सब ने पाप किया” (रोमियों 5: 12 ) । मृत्यु पाप का स्वाभाविक परिणाम है, जो यहाँ के सभी जीवन को प्रभावित करती है ।

इस विषय पर, बाइबल की दो महत्त्वपूर्ण अवधारणाएँ हैं। एक तो इंसान और जानवर दोनों मर जाते हैं। जैसा कि राजा सुलैमान ने कहा था, "निश्चय मनुष्यों का भाग्य पशुओं के समान होता है; एक ही भाग्य उन दोनों का इंतजार कर रहा है: जैसे एक मरता है, वैसे ही दूसरा मर जाता है। सभी की एक ही साँस है; इंसानों को जानवरों पर कोई फायदा नहीं है। . . . सब एक ही जगह जाते हैं; सब मिट्टी में से आते हैं, और सब मिट्टी में मिल जाते हैं “ (सभो० 3 : 19, 20)।

दूसरी अवधारणा यह है कि किसी व्यक्ति की शारीरिक मृत्यु का तात्पर्य एक जीवित आत्मा के रूप में उसके अस्तित्व की समाप्ति (इब्रानी में नेफेश) से है। उत्पत्ति 2: 16, 17 में, परमेश्वर ने आदम और हव्वा को चेतावनी दी थी कि यदि वे कभी पाप करें, तो भले और बुरे के ज्ञान के वृक्ष का फल खाकर वे मर जाएँगे।

इस चेतावनी को प्रतिध्वनित करते हुए, प्रभु ने यहेजकेल 18:4, 20 में इस बात को सुदृढ़ किया: “जो प्राणी पाप करे वही मर जाएगा।" इस कथन के दो मुख्य निहितार्थ हैं। एक यह है कि चूंकि सभी मनुष्य पापी हैं, हम सभी वृद्धावस्था और मृत्यु की अपरिहार्य प्रक्रिया के अधीन हैं (रोमियों 3: 9–18, 23 ) । एक और निहितार्थ यह है कि यह बाइबिल की अवधारणा आत्मा की प्राकृतिक अमरता की लोकप्रिय धारणा को शून्य कर देती है। यदि आत्मा अमर है और मृत्यु के बाद किसी अन्य लोक में जीवित है, तो हम वास्तव में मरते नहीं हैं, है ना?

इसके विपरीत, मृत्यु की दुविधा के लिए बाइबल आधारित समाधान एक अशरीरी आत्मा नहीं है जो या तो स्वर्ग में या शुद्धिकरण में, या यहाँ तक कि नरक में प्रवास कर रही है। समाधान वास्तव में उन लोगों का अंतिम पुनरुत्थान है जो मसीह में मर गए। जैसा कि यीशु ने जीवन की रोटी पर अपने उपदेश में कहा था,

`“जो कोई पुत्र को देखे और उस पर विश्वास करे, वह अनन्त जीवन पाए; और मैं उसे अन्तिम दिन में जिला उठाऊँगा” (यूहन्ना 6:40 ) ।`

दूसरे आगमन की निश्चितता क्यों है, जो कि मसीह के पहले आगमन से निश्चित हो जाती है (और आखिरकार, दूसरे के बिना मसीह का पहला आगमन क्या अच्छा था ?), जो हम विश्वास करते हैं उसके लिए इतना महत्त्वपूर्ण है? उसकी वापसी के वादे के बिना हमारे पास क्या आशा होगी?