---
title:  अनाम व्यक्तिगत दास
date:   22/02/2021
---

परमेश्वर के अनाम सेवक (दास) की क्या भूमिका और चरित्र है, जिसे परमेश्वर चुनता है और जिस पर वह अपना आत्मा उंडेलता है? यशा० 42: 1-7.

सर्वोत्तम उत्तर या उत्तरों का संयोजन चुनें:

1. वह राष्ट्रों को न्याय प्रदान करता है।
2. वह अपने लक्ष्यों को चुपचाप और धीरे से पूरा करता है, लेकिन सफलतापूर्वक।
3. वह एक शिक्षक है।
4. वह परमेश्वर और लोगों के बीच वाचा का काम करता है।
5. वह अंधेपन और कैदियों को मुक्त करके प्रकाश / आशा देता है।
6. उपरोक्त सभी।

`इस दास की भूमिका और चरित्र की तुलना “यिशै के ढूंठ में से एक डाली" से कैसे की जाती है, जिस पर प्रभु का आत्मा भी ठहरता है (यशायाह 11)?`

यशायाह 42 में, यशायाह 11 का दाऊद • वंशी शासक परमेश्वर के साथ सामंजस्य स्थापित करता है, शोषितों के लिए न्याय और उद्धार प्रदान करता है, साथ ही साथ परमेश्वर का ज्ञान और बुद्धि भी प्रदान करता है। हमने पाया कि यिशै का यह "ढूंठ" और "डाली" मसीहा है, यशायाह 9: 6, 7 का ईश्वरीय पुत्र, जो "न्याय और धार्मिकता के साथ" दाऊद और उसके राज्य के सिंहासन के लिए शांति भी लाता है (यशा० 9:7). यशायाह 42 में दास, स्पष्ट रूप से मसीहा है।

`नया नियम यशायाह 42: 1-7 के दास की पहचान कैसे करता है, जो न्याय प्रदान करता है? मती 12: 15-21.`

मती 12 यशायाह 42 का हवाला देता है और इसे यीशु के शांत उपचार सेवकाई, परमेश्वर का प्रिय पुत्र, जिससे वह प्रसन्न होता है (यशा० 42: 1; मती 3: 16, 17; मती 17:5) पर लागू होता है। यह वह है जिसकी सेवकाई अपने लोगों के साथ परमेश्वर की वाचा संबंध को पुनर्स्थापित करता है (यशा० 42: 6, दानि 9: 27).

यीशु और उसके शिष्यों ने लोगों को पीड़ा से मुक्त किया, परमेश्वर के बारे में अज्ञानता से बाहर निकाला और दुष्ट आत्माओं के बंधन से छुटकारा दिलाया, जो सब कुछ शैतान के छल (ल्यूक 10: 19) के कारण लोगों के बीच में छाया हुआ था। तब यीशु “नई वाचा" (मती 26: 28) की पुष्टि करने के लिए और शैतान, एक बाहरी व्यक्ति, जो इस संसार का शासक बन गया था को हरा कर संसार को न्याय दिलाने के लिए मर गया (यूहन्ना 12 : 31-33).

`यशायाह 42: 1- 4 को देखें, जो मसीह का चित्रण है। यीशु के जीवन पर मनन हेतु कुछ समय बिताएँ। उसकी सेवकाई की कौन सी खास विशिष्टताओं ने इस भविष्यवाणी को पूरी की? दूसरों की सेवकाई के लिए इससे हम क्या सबक सीख सकते हैं?`