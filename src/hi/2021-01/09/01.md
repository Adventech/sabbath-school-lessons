---
title:  सेवा करना और बचाना
date:   20/02/2021
---

### इस सप्ताह के पाठ के लिए पढ़ें
यशायाह 41, यशा० 42: 1-7, यशा० 44: 26-45: 6, यशा० 49: 1-12.

> <p> याद वचन </p>
> "मेरे दास को देखो जिसे मैं सम्भाले हूँ, मेरे चुने हुए को, जिस से मेरा जी प्रसन्न है, मैंने उस पर अपना आत्मा रखा है, वह जाति जाति के लिए न्याय प्रगट करेगा" (यशायाह 42: 1).

बहुतों को लगता है कि धरती पर मसीह के जीवन के दृश्यों को देखना, चहल कदमी करना जहाँ वह घूमा, उस झील को निहारना जिसके किनारे वह सिखाना पसंद करता था, और पहाड़ियों और घाटियों पर घूमना जहाँ पर उसकी नजरें अक्सर टिक जाया करती थीं। लेकिन हमें यीशु के चरणों में चलने के लिए नासरत, कपरनहूम, या बैथानी जाने की जरूरत नहीं है। हम बड़े शहर के भीड़-भाड़ वाले गली मोहल्लों में, और गरीबी के घेरे में, बीमार पड़ने वालों के बगल में, और सांत्वना की आवश्यकता वाले मानव हृदय वाले हर स्थान पर उसके पैरों के निशान पाएँगे। वैसा करने के द्वारा जैसा यीशु ने धरती पर किया, हम उसके कदमों में चलेंगे। "- एलेन जी ह्वाइट, द डिजायर ऑफ एजेस, पे० 640.

यशायाह ने दया के वैसे ही काम करने वाले प्रभु के एक सेवक के विषय में बात की: "कुचले हुए नरकट को वह न तोड़ेगा और न टिमटिमाती बत्ती को बुझायेगा; वह सचाई से न्याय चुकाएगा। कि अंधों की ऑखें खोले, बंदियों को बंदीगृह से निकाले और जो अंधियारे में बैठे हैं उनको काल कोठरी से निकाले।” (यशा० 42: 3, 7).

आइए इस सेवक पर एक नजर डालें। वह कौन है, और वह क्या पूरा करता है?

_*सब्त, फरवरी 27 की तैयारी के लिए इस पाठ का अध्ययन करें।_