---
title:  "पवित्र, पवित्र, पवित्र"
date:   04/01/2021
---

यहाँ पर गौर कीजिए कि यशायाह अध्याय 6 के पहले चार पदों में क्या हो रहा था। राजा बड़ी राजनीतिक उथल-पुथल के बीच मर जाता है (उस समय अश्शूर लोग युद्ध स्थल पर होते हैं)। यशायाह के लिए, यह एक भयभीत समय हो सकता था जब वह सुनिश्चित नहीं कर पा रहा था कि नियंत्रण करने वाला कौन था। और तब क्या होता है? दर्शन में यशायाह ने परमेश्वर की धधकती हुई महिमा को उसके सिंहासन पर देखा, चमकते सेराफिम ("जलते हुए") की प्रतिध्वनि सुनाई दी, जो “पवित्र, पवित्र, पवित्र" शब्दों को पुकार रहा था, भूकंपीय झटकों को नीचे से महसूस किया। मंदिर धुंए से भर गया। यह नबी के लिए एक आश्चर्यजनक अनुभव रहा होगा। निश्चित रूप से, यशायाह अब जानता था कि बाहरी घटनाओं के बावजूद कौन नियंत्रण में था।

`इस दर्शन में प्रभु कहाँ है? (यशा० 6: 1 देखिए) यहोवा यशायाह के सामने ऐसा क्यों करेगा, जैसा कि कहीं और नहीं किया गया है? देखें निर्ग० 25: 8; निर्ग० 40: 34-38.`

यहेजकेल, दानिएल और यूहन्ना निर्वासन में थे जब उन्होंने यशायाह की तरह यहेज 1; दानि. 7:9,10; और प्रका० वा० 4, 5 में दर्शन पाया। उन्हें विशेष सांत्वना और प्रोत्साहन की आवश्यकता थी कि परमेश्वर अभी भी नियंत्रण करने वाला था, भले ही उनकी दुनिया अलग हो रही थी। (दानिएल और यहेजकेल एक मूर्तिपूजक राष्ट्र में बंदी थे जिनका अपना स्वाहा हो चुका था, और यूहन्ना को एक शुत्रतापूर्ण राजनीतिक शक्ति द्वारा निर्जन द्वीप पर निर्वासित कर दिया गया था) बेशक, इस संकट काल में भी इन दर्शनों ने उन्हें विश्वासयोग्य बने रहने के लिए जो आवश्यक था, देने में मदद की।

"जिस प्रकार यशायाह ने अपने प्रभु की महिमा और वैभव के उस प्रकाशन को देखा, वह परमेश्वर की पवित्रता और शुद्धता की भावना से अभिभूत हो गया। उनके सृष्टिकर्ता की अतुलनीय पूर्णता और उन लोगों के पापपूर्ण रवैये के बीच क्या ही बड़ा विरोधभास है, जो लंबे समय से इनाएल और यहूदा के चुने हुए लोगों में गिने जाते थे! "-एलेन जी० व्हाइट, प्रोफेट्स एंड किंग्स, पे० 307.

यशायाह की दृष्टि में परमेश्वर की परम पवित्रता, उसके संदेश का एक मूल पहलू है। परमेश्वर एक पवित्र परमेश्वर है, और वह अपने लोगों से पवित्रता की उम्मीद करता है, यह पवित्रता वह उन्हें देगा यदि वे केवल पश्चाताप करेंगे, अपनी बुराई से मुड़ेंगे, और स्वयं को विश्वास और आज्ञाकारिता से प्रस्तुत करेंगे।

`हम सब हतोत्साहित करने जैसी परिस्थिति में रहे हैं, जहाँ बाहरी दिखावे में सब खो गया है। यहाँ तक कि अगर आपको यशायाह की तरह “प्रभु की महिमा" का दर्शन नहीं मिलता है, तो उन तरीकों को फिर से बताएँ, जिनमें प्रभु इस संकट के दौरान आपको और आपके विश्वास को बनाए रखने में योग्य था। इन अनुभवों से आपने क्या सीखा है जो आप दूसरों के साथ साझा कर सकते हैं?`