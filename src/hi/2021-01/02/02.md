---
title:  राजा मर चुका है। राजा अमर रहे !
date:   03/01/2021
---

`यशायाह 6: 1 राजा उजिय्याह की मृत्यु के बारे में बात करता है। 2 इतिहास 26 पढ़ें और फिर इस सवाल का जवाब दें: राजा उजिय्याह की मृत्यु का क्या महत्व है?`

इस राजा की मृत्यु के संबंध में विभिन्न दृष्टिकोण पेश किये जा सकते हैं।

1. हालाँकि उजिय्याह का शासनकाल लंबा और समृद्ध था, “परन्तु जब वह सामर्थी हो गया, तब उसका मन फूल उठा" (2 इतिहास 26:16) और मंदिर में धूप चढ़ाने का प्रयास किया। जब याजकों ने उसे सही माने में रोक दिया क्योंकि वह हारून के लेवीय वंशज के रूप में अधिकृत नहीं था (2 इतिहास 26: 18), तो राजा क्रोधित हो गया। इस क्षण, जब राजा ने फटकार को अनसुनी कर दिया, तो प्रभु ने तुरंत उसे कुष्ठ रोग से ग्रसित कर दिया, जो उसके पास “अपनी मृत्यु के दिन तक था, और कुष्ठ होने के कारण एक अलग घर में रहता था, वह तो यहोवा के भवन में जाने नहीं पाता था (2 इतिहास 26:21). कितना दुर्भाग्यपूर्ण यशायाह ने एक शुद्ध, अमर, दिव्य राजा का दर्शन उसके भवन/मंदिर में किया कितने वर्ष में अशुद्ध मानव राजा की मृत्यु हो गई!
2. उज़िय्याह और यशायाह के बीच एक विचित्र विरोधभास है। उज़िय्याह पवित्रता के लिए ढिठाई के साथ, गलत कारण (अभिमान) के लिए पहुँचा, और पवित्रता के बजाय विधिपूर्वक अशुद्ध हो गया, जिससे वह पवित्रता से कट गया। दूसरी ओर, यशायाह ने परमेश्वर की पवित्रता को उस तक पहुँचने की अनुमति दी। उसने विनम्रतापूर्वक अपनी कमजोरी स्वीकार की और नैतिक शुद्धता के लिए तरसा, जो उसे मिला (यशा० 6: 5-7). यीशु के दृष्टांत में चूँगी लेने वाले की तरह, वह न्यायोचित निकलाः "जो अपने आप को छोटा बनाएगा, वह बड़ा किया जायेगा" (लूका 18: 14).
3. उजिय्याह का कोढ़ से ग्रसित शरीर और उसके लोगों की नैतिक दशा में एक समानता है: "... कोड़े की मार के चिह्न और सड़े हुए घाव हैं जो न दबाये गए, न बांधे गए, न तेल लगा कर नरमाये गए हैं" (यशा० 1: 6).
4. उजिय्याह की मृत्यु लगभग 740 ई० पू० परमेश्वर के लोगों के नेतृत्व में एक बड़े संकट को चिह्नित करती है। किसी भी पूर्ण (स्वच्छंद) शासक की मृत्यु उसके देश को सत्ता परिवर्तन के दौरान असुरक्षित कर देती है। लेकिन यहूदा विशेष खतरे में था, क्योंकि 745 ईसा पूर्व में तिग्लथ-पाइलसर तृतीय कुछ साल पहले अश्शूर के सिंहासन पर सत्तासीन था, और तुरंत युद्धपथ पर चला गया जिसने उसके राष्ट्र को एक अजेय महाशक्ति बना दिया, जिसमें सभी निकट पूर्व राष्ट्रों के स्वतंत्र अस्तित्व को खतरा था। संकट के इस समय" में, परमेश्वर ने यह दिखाते हुए कि वह अभी भी नियंत्रण में था, यशायाह को प्रोत्साहित किया।

`ध्यान पूर्वक पढ़ें: 2 इतिहास 26: 16. किन तरीकों से हममें से हरेक को वैसी ही परिस्थिति का सामना करना पड़ता है? क्रूस पर चिंतन हमें उस नुकसान से कैसे बचा सकता है?`