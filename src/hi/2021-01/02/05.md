---
title:  राजकीय आदेश
date:   06/01/2021
---

"तब मैंने प्रभु का यह वचन सुना, मैं किसको भेजूं, और हमारी ओर से कौन जायेगा? तब मैंने कहा, मैं यहाँ हूँ! मुझे भेज" (यशा० 6: 8).

शुद्ध होने के बाद, यशायाह ने तुरंत एक प्रतिनिधि के तौर पर परमेश्वर की बुलाहट का जवाब दिया, जिसे वह अपनी ओर से भेज सकता था। नए नियम के शब्दों में, यशायाह को प्रेरित कहा जाता; अर्थात, "जो भेजा जाता है।"

दिलचस्प रूप से, यशायाह की पुस्तक अन्य नबूवतों की किताब की तरह शुरू नहीं होती है, (तुलना करें, यिर्म० 1: 4-10, यहेज० 1-3). दूसरे शब्दों में, उन्हें पहले से ही एक भविष्यवक्ता के रूप में बुलाया जाना चाहिए, अध्याय 6 की घटनाओं से भी पहले। बाइबल दिखाती है कि एक ईश्वरीय मुठभेड़ सेवकाई शुरू होने के बाद भी एक भविष्यवक्ता को प्रोत्साहित कर सकती है (मूसाः निर्गमन 34; एलिय्याहः 1 राजाय 19). अन्य उदाहरणों के विपरीत, भी, जहाँ परमेश्वर लोगों को बताता है कि वे भविष्यद्वक्ता हैं, यशायाह 6 में एक विशेष उद्देश्य के लिए भविष्यद्वक्ता स्वैच्छिक तौर पर अपने को पेश करता है। ऐसा प्रतीत होता है कि यशायाह के अध्याय 1-5 उस समय की स्थितियों का प्रतिनिधित्व करते हैं जब यशायाह को पहली बार बुलाया गया था, जिसके बाद परमेश्वर ने मंदिर में उसे प्रोत्साहित करके और परमेश्वर के भविष्य के प्रवक्ता के रूप में अपने आदेश को पुनः पुष्टि करके अपनी सेवकाई शुरू की।

`परमेश्वर ने अपने मंदिर में यशायाह को प्रोत्साहित किया। क्या बाइबल में कहीं और सबूत है कि परमेश्वर का पवित्रस्थान प्रोत्साहन का स्थान है? भजन 73 (भजन 73:17 देखें), इब्रा० 4: 14-16, इब्रा० 10: 19-23, प्रकाशितवाक्य 5. ये पदस्थल हमें क्या बताते हैं?`

परमेश्वर का पवित्रस्थान अद्भुत शक्ति से न केवल स्पंदित होता है वरन यह एक ऐसी जगह है जहाँ कमजोर और दोषपूर्ण लोग जैसे कि हम शरण पा सकते हैं। हम यह जानकर आश्वस्त हो सकते हैं कि परमेश्वर हमारा महायाजक मसीह के माध्यम से हमें बचाने के लिए काम कर रहा है।

यूहन्ना ने यह भी देखा कि मसीह ने एक बलि के मेमने के रूप में प्रतिनिधित्व किया था, जिसका सिर्फ वध किया गया था, उसका गला काट दिया गया (प्रका० वा० 5: 6). यह एक सुंदर दृश्य नहीं था। वर्णन इस बात को बताता है कि यद्यपि मसीह मृतकों में से उठा और स्वर्ग चला गया, वह तार अपने साथ क्रूस की घटना को संजोए हुए है। वह अभी भी पर उठा हुआ है ताकि सब लोगों को स्वयं अपनी वेदी पर उठा ले।

`आपने प्रार्थना में विश्वास से, परमेश्वर के स्वर्गीय मंदिर में प्रवेश करके प्रोत्साहन कैसे पाया है? इब्रानियों 4:16 आपको परमेश्वर के सिंहासन तक साहसपूर्वक “अनुग्रह प्राप्त करने और जरूरत के समय मदद करने के लिए अनुग्रह पाने" हेतु आमंत्रित करता है। अगर कोई आपसे यह पूछे कि आपको अपनी जरूरत के समय में अनुग्रह और दया कैसे मिली है, तो आप कैसे प्रतिक्रिया देंगे?`