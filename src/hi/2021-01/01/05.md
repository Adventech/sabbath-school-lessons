---
title:  खाना या खाया जाना
date:   30/12/2020
---

`यशायाह 1: 19-31 पढ़िए। यहाँ कौन सा विषय प्रकट होता है जो सम्पूर्ण बाइबल में देखा जाता है?`

यशायाह 1: 19, 20 में तार्किक संरचना पर ध्यान दें: यदि लोग परमेश्वर के प्रति इच्छुक और आज्ञाकारी होना चुनते हैं, तो वे भूमि पर से उत्तम पदार्थ खाएँगे (यशा० 1:19). इसके विपरीत, यदि वे क्षमा और पुनर्स्थापना के उसके प्रस्ताव को अस्वीकार करते हैं और उसके खिलाफ विद्रोह करते हैं, तो उन्हें तलवार से मार डाला जाएगा (यशा० 1: 20). चुनाव उनका है। तब ये पदस्थल एक सशर्त आशीर्वाद और शाप को सम्मिलित करते हैं।

यशायाह 1 मूसा के शब्दों को दोहराता और लागू करता है जो व्यवस्थाविवरण 30 : 19, 20 में वर्णित है, जब इस्राएल देश के साथ वाचा की स्थापना की गई थी: “मैं आज आकाश और पृथ्वी दोनों को तुम्हारे सामने इस बात की साक्षी बनाता हूँ, कि मैंने जीवन और मरण, आशीष और शाप को तुम्हारे आगे रखा है।"

`मूसा के उन शब्दों को देखें। ध्यान दें, कोई बीच का रास्ता नहीं है। यह जीवन या मृत्यु, आशीर्वाद या श्राप है। आपको क्यों लगता है कि हमारे लिए केवल दो में से एक विकल्प है? किसी प्रकार का समझौता क्यों नहीं हो सकता हैं?`

मूसा के ये शब्द चेतावनी, आशीर्वाद, और शाप की श्रृंखला को संक्षेप में प्रस्तुत करते हैं जो कि व्य० वि० 27-20 (तुलना करें लैव्य० 26) में वाचा के गठन का निष्कर्ष निकालते हैं। इस वाचा के सार में ये शामिल हैं : (1) परमेश्वर ने उनके लिए जो किया है, उसका ब्योरा, (2) वाचा को कायम रखने के लिए शर्तों एवं नियमों (आज्ञाओं) का पालन किया जाना चाहिए, (3) गवाहों के संदर्भ में, और (4) लोगों को चेतावनी देने के लिए आशीर्वाद और शाप कि यदि वे वाचा की शर्तों का उल्लंघन करते हैं तो क्या होगा।

विद्वानों ने पाया है कि ये तत्व गैर-इस्राएली लोगों जैसे कि हित्ती जैसे राजनीतिक संधियों में एक ही क्रम में दिखाई देते हैं। इसलिए, इस्राएलियों के साथ ईश्वर की वाचा की स्थापना के लिए, उसने एक ऐसे स्वरूप का उपयोग किया, जिसे वे समझेंगे और उन पर उतना ही सशक्त प्रभाव डालेंगे जितना संभवतः पारस्परिक रूप से बाध्यकारी संबंधे के स्वरूप और परिणामों में वे प्रवेश करना चाहते थे। वाचा के संभावित लाभ चौंका देने वाले थे, लेकिन अगर इस्राएल ने अपना समझौता तोड़ दिया, तो वे पहले से भी बदतर हो जाएँगे।

`आप स्वयं के मसीही चाल-चलन में, आपने आशीर्वाद और शाप के सिद्धांत को कैसे अनुभव किया है जैसा कि ऊपर देखा गया है?`