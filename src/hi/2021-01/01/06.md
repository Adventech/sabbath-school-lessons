---
title:  अशुभ प्रेम गीत
date:   31/12/2020
---

`उपर के पदस्थलों में गीत को पढ़ें। इस दृष्टान्त का अर्थ क्या है?`

परमेश्वर पदस्थल 7 में दृष्टान्त का अर्थ केवल अंत में बताता है। एक दृष्टान्त के द्वारा, वह लोगों को स्वयं के अवलोकन में मदद करता है ताकि वे निष्पक्ष रूप से अपनी वास्तविक स्थिति को स्वीकार करें। परमेश्वर ने प्रभावी रूप से राजा दाऊद के साथ इस दृष्टिकोण का उपयोग किया (देखें 2 सामुएल 12 : 1-13). यह एक "प्रेम-गीत" कहकर, परमेश्वर ने अपने लोगों के प्रति अपने मकसद को प्रकट किया। उनके साथ उसका रिश्ता उनके चरित्र से उत्पन्न होता है, जो कि प्रेम है (1 यूहन्ना 4: 8). वह बदले में प्रेम के इजहार की उम्मीद करता है। लेकिन "अंगूर," के बजाय उसे “जंगली अंगूर" मिलते हैं, जिसका अर्थ हिबरू में, “बदबूदार चीजें" हैं।

यहोवा का क्या मतलब है जब वह यशायाह 5: 4 में कहता है, "मेरी दाख की बारी के लिए और क्या करना रह गया जो मैंने उसके लिए नहीं किया?"

परमेश्वर अगले पद में कहता है: “अब मैं तुम को बताता हूँ कि अपनी दाख की बारी से क्या करूंगा। मैं उसके काँटे वाले बाड़े को उखाड़ दूंगा कि वह चट की जाए, और उसकी दीवार को ढा दूंगा कि वह रौंदी जाए।" (यशा० 5: 5, 6).

जब हम पाप करते हैं, परमेश्वर तुरंत अपनी सुरक्षा को हटाकर और हमें नष्ट करके हमको दूर नहीं करता है। वह धैर्यपूर्वक हमें क्षमा प्राप्त करने का अवसर देता है (देखें 2 पतरस 3: 9). वह किसी को भी नहीं छोड़ देता है जो उसकी आवाज के प्रति प्रतिक्रिया करता है। वह तब तक अपील करता है जब तक एक प्रतिक्रिया की उम्मीद बनी रहती है। वह तुरंत उत्तर की अपेक्षा नहीं करता है, क्योंकि वह जानता है कि हम अज्ञानी हैं और पाप के घेखे में पड़ गए हैं। लेकिन अगर वह हमारी सकारात्मक प्रतिक्रिया कहीं नहीं पाता है, तो वह अंततः हमें हमारी पसंद अनुसार छोड़ देता है, और हमें उसी तरह बने रहने देता है जिस तरह से हमने चुना है (देखें प्रका० वा० 21 : 15).

अगर हम परमेश्वर के आत्मा के द्वारा उसकी अपीलों को दृढ़ता से अस्वीकार करते हैं, तो हम अंततः बिना किसी प्रतिफल (मती 12 : 31, 32) के हो सकते हैं। मसीह से दूर होना खतरनाक है (इब्रा० 6: 4-6). परमेश्वर केवल इतना ही कर सकता है, क्योंकि वह हमारी स्वतंत्र पसंद का सम्मान करता है।

`यशायाह 5: 4 पर विचार करें, "मेरी दाख की बारी के लिए और क्या करना रह गया जो मैंने उसके लिए नहीं किया हो?" और क्रूस की रोशनी में देखें, जहाँ परमेश्वर ने हमारे पापों के लिए स्वयं को बलिदान किया, और इस प्रकार हमारे आज्ञा उल्लंघन का दंड अपने ऊपर ले लिया। उसने जो किया, उससे ज्यादा हमारे लिए और क्या हो सकता था? क्रूस पर चिंतन के द्वारा हमें उद्धार का आश्वासन कैसे मिलता है और हम पश्चात्ताप करने और अपने तरीके बदलने के लिए कैसे प्रेरित हो सकते हैं?`