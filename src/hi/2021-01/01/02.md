---
title:  सुन, हे आकाश
date:   27/12/2020
---

यशायाह की पुस्तक लेखक ("अमोज का बेटा"), उसके संदेश के स्रोत (एक “दर्शन"), और उसके विषय (चार राजाओं के शासनकाल के दौरान यहूदा और उसकी राजधनी, यरूशलेम) की पहचान करके स्वयं का संक्षिप्त परिचय देती है। यह विषय यशायाह के समय में प्राथमिक श्रोताओं की भी पहचान करता है जो उसके अपने देश के लोग थे। भविष्यवक्ता ने उनसे उनकी स्थिति और नियति के बारे में बात की।

उन राजाओं का उल्लेख करते हुए जिनके शासनकाल के दौरान वह सक्रिय था, यशायाह दर्शकों को सीमित कर देता है और पुस्तक को एक निश्चित अवधि के ऐतिहासिक, राजनीतिक घटनाओं से जोड़ता है। यह समय सीमा हमें 2 राजा 15-20 और 2 इतिहास 26 - 32 के वर्णन में ले जाती है।

`यशायाह 1: 2 पढ़िए। यहाँ संदेश का सार क्या है? परमेश्वर क्या कह रहा है? इसी विचार को पूरे पवित्र इतिहास के दौर में कैसे देखा गया है? क्या इसे आज ईसाई चर्च कहा जा सकता है? अपने उत्तर की व्याख्या करें।`

ध्यान दें कि यशायाह का संदेश "सुनो, हे आकाश, और सुनो हे पृथ्वी" शब्दों से शुरू होता है (तुलना करें व्य० वि० 30 : 19 एवं व्य० वि० 31: 28). प्रभु के यह कहने का मतलब यह नहीं कि स्वर्ग और पृथ्वी स्वयं सुन और समझ सकते हैं। वरन वह जोर देने के लिए ऐसा कहता है।

जब एक प्राचीन निकट पूर्वी राजा, जैसे कि हित्ती सम्राट, एक छोटे शासक के साथ एक राजनीतिक संधि करता था, तो वह अपने देवताओं को गवाह के रूप में आमंत्रित करता था ताकि इस बात पर जोर दिया जाये कि समझौते के किसी भी उल्लंघन को निश्चित रूप से गौर किया जाएगा और उसके लिए दंडित किया जाएगा। हालाँकि, जब राजाओं के राजा परमेश्वर ने मूसा के दिनों में इस्राएलियों के साथ एक वाचा बाँधी, तो उसने अन्य देवताओं को गवाह के रूप में आमंत्रित नहीं किया। बल्कि एकमात्र सच्चे परमेश्वर ने इस भूमिका के लिए स्वर्ग और पृथ्वी को साक्षी माना (देखें व्य०वि० 4: 26).

`यशायाह 1: 1-9 को ध्यान से पढ़ें। यहूदा के पाप क्या थे, नीचे की पंक्तियों पर संक्षेप में लिखिए। उन पापों के परिणामों पर विशेष ध्यान दें। यहूदा किस बात में दोषी था, और उसके अपराध के कारण क्या हुआ? उसी समय, पद 9 में कौन-सी आशा पेश की गई है?`