---
title:  अनुमानित परिणाम
date:   18/01/2021
---

`उपरोक्त पदस्थलों को पढ़ें। प्रभु क्या कह रहा है कि भूमि का क्या होगा? हमें इस परिणाम पर आश्चर्यचकित क्यों नहीं होना चाहिए?`

"यहोवा के प्रति अपनी वफादारी निभाने के लिए गलत रास्ते पर जा रहे इस्राएल को निमंत्रण पर निमंत्रण भेजा गया था। भविष्यद्वक्ताओं की पुकार संवेदनशील थीं; और जैसा कि वे लोगों के सामने खड़े थे, पश्चाताप और सुधर के लिए ईमानदारी पूर्वक आह्वाहन कर रहे थे, उनके वचन परमेश्वर की महिमा को फलवन्त करते थे।" - एलेन जी व्हाइट, प्रोफेट्स एंड किंग्स, पे० 325.

इस प्रकार, आहाज जैसे विश्वास पुरुष के बजाय भय पुरुष के लिए, परमेश्वर की ओर से अच्छी खबर यह थी कि सीरिया और इस्राएल का सफाया हो जाएगा। बुरी खबर यह थी कि सहयोगी और “दोस्त" असीरिया ने जिसे उसने अपनी मदद के लिए चुना था, वह सीरिया और इस्राएल की तुलना में कहीं अधिक खतरनाक दुश्मन बन सकता था। परमेश्वर द्वारा प्रदत छुटकारे को ठुकराकर, आहाज को हार की गारंटी मिली। आहाज की दुनिया अब बिखर रही थी, हालात बदतर होते जा रहे थे!

"यहोवा की शरण लेनी प्रधानों पर भी भरोसा रखने से उत्तम है" (भजन 118: 9). आहाज को इस बात पर भरोसा कैसे हो सकता है कि तिग्लथ-पाइल्सर तृतीय उत्तर में देशों को लेने से संतुष्ट होगा और यहूदा का सम्मान करेगा। ? असीरियन लेख, जैसे कि असीरियन राजाओं की घोषणाएँ, इस तथ्य की गवाही देते हैं कि सत्ता की उनकी इच्छा अतृप्त थी।

`पढ़ें: 2 राजा 16 : 10-18 और 2 इतिहास 28: 20-25. आहाज को क्या हो रहा था? हम यहाँ किस आध्यात्मिक सिद्धांत को प्रकट होते देखते हैं? हमें उसके कार्यों पर आश्चर्य क्यों नहीं होना चाहिए?`