---
title:  पहाड़ी "राजा" का पतन
date:   02/02/2021
---

बेबीलोन के पतन के जवाब में (यशायाह 13), जो परमेश्वर के लोगों को मुक्त करता है (यशा० 14: 1-3), यशायाह 14: 4-23 बाबुल के राजा के खिलाफ एक व्यंग-भरा ताना देता है (इसे भी देखें मीका 2 : 4, हब्बकूक 2: 6). जाहिर है, यह काव्यात्मक है, जिसका शाब्दिक अर्थ नहीं है, क्योंकि यह मृत राजाओं को उनके नए सहयोगी को मृत्यु के दायरे में अभिवादन करता है (यशा. 14: 9, 10), जहाँ कीड़े और मकोड़े उसके बिस्तर हैं (यशा० 14:11). यह बस घिनौने राजा को बताने का यहोवा का नाटकीय तरीका है कि उसे छोटा किया जाएगा, जैसे अन्य घमंडी सम्राट यह मृतकों की स्थिति पर कोई टिप्पणी नहीं है!

यशायाह 14: 12-14 बेबीलोन के एक राजा पर कैसे लागू है? बेबीलोन के राजा आत्मसम्मान (दानिएल 4, 5) की कमी से पीड़ित नहीं थे। लेकिन “परमप्रधन के तुल्य होने की आकांक्षा" (यशा० 14:14) भी सबसे बड़े अहंकार से परे होगा। जबकि राजाओं ने देवताओं के साथ मजबूत संबंध का दावा किया, वे उनके अधीन थे। बेबीलोन के नए वर्ष के पर्व के पाँचवें दिन हर साल यह नाटकीय रूप से प्रदर्शित किया जाता था, जिसमें मर्दुक की प्रतिमा के पास जाने से पहले राजा को अपने शाही प्रतीक चिह्न को हटाना होता था, ताकि उसके राजा होने की फिर से पुष्टि की जा सके। यहाँ तक कि एक छोटे देवता को दरकिनार करने के विचार को मूर्ख और आत्मघाती रूप में देखा गया होगा।।

यशायाह 14 की तरह, यहेजकेल 28 एक शहर के शासक के स्वर्ग-साहसी अहंकार की पहचान करता है। यहाँ पर भी, यह वर्णन एक सांसारिक राजा से परे है, और इस पर परमेश्वर की विशेष नजर होती है: अति घमंडी महाराजा अदन की बारी में था; 'परमेश्वर के पवित्र पर्वत पर एक अभिषिक्त, छानेवाला, या अभिभावक, करूब। वह सृष्टि से सर्वांग सुन्दर था जब तक उसमें पाप न पाया गया था, परमेश्वर द्वारा गिरा दिया गया है, और जो अंत में आग से नष्ट किया जायेगा ' (यहेज० 28: 12-18). किसी भी इंसान पर लागू, इस बयानबाजी के विशिष्ट शब्द इतने अलंकारिक हैं कि अर्थहीन हो सकते हैं। लेकिन प्रका० वा० 12: 7-9 एक शक्तिशाली व्यक्ति के बारे में बताता है, जो स्वर्ग से अपने स्वर्गदूतों के साथ बाहर निकाला गया थाः "सारे संसार का भरमाने वाला" (प्रका० वा० 12: 9), जिसने हवा को धोखा दिया (उत्पत्ति 3).

शैतान के पास घमंड की कल्पना है: "...तूने मन में फूलकर यह कहा है, 'मैं ईश्वर हूँ, मैं समुद्र के बीच परमेश्वर के आसन पर बैठा हूँ,' परन्तु, यद्यपि तू अपने आपको परमेश्वर सा दिखता है, तौभी तू ईश्वर नहीं मनुष्य ही है, (यहेज 28: 2). उसकी मृत्यु साबित कर देगी कि वह कोई ईश्वर नहीं है। मसीह के विपरीत, शैतान आग के समुद्र की झील में नष्ट किया जाएगा (प्रका० वा० 20: 10), और फिर संसार को भरमा न पायेगा।

`यशायाह 14: 13, 14 की तुलना मत्ती 11: 29, यूहन्ना 13: 5 और फिलिप्पियों 2: 5-8 से कीजिए। यह विरोधाभास हमें शैतान के चरित्र के विपरीत परमेश्वर के चरित्र के बारे में क्या बताता है? यह विरोधाभास हमें कैसे बतलाता है कि किस प्रकार प्रभु-यहोवा अभिमान, अहंकार और आत्म-अभिमान की इच्छा को देखता है?`