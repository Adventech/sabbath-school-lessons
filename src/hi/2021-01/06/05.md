---
title:  स्वर्ग का फाटक
date:   03/02/2021
---

यशायाह 14 में शैतान के विरुद्ध एक उपहास, "हे भोर के तारे) लूसिफेर)” (यशा० 14: 12) बाबुल के राजा के खिलाफ एक उपहास में मिश्रित है। क्यों? प्रकाशितवाक्य 12: 1-9 से तुलना कीजिए, जहाँ एक अजगर को शैतान (प्रका० वा० 12: 9) के रूप में पहचाना जाता है, वह पैदा होते ही एक बच्चे को नष्ट करने की कोशिश करता है। प्रकाशितवाक्य 12: 5 में स्पष्ट रूप से बच्चा मसीह है। लेकिन यह राजा हेरोद था जिसने यीशु को एक छोटे बच्चे (मत्ती 2) के रूप में मारने की कोशिश की थी। अजगर शैतान और रोमन शक्ति दोनों का प्रतीक है जिसका प्रतिनिधित्व हेरोदेस करता है, क्योंकि शैतान मानव एजेंटों के माध्यम से काम करता है। इसी प्रकार, राजा और सोर के राजकुमार के पीछे की शक्ति था।

`"बाबुल" बाद में प्रकाशित वाक्य की पुस्तक में रोम और एक बुरी शक्ति का संदर्भ क्यों देता है (1 पत० 5:13; प्रका० 14: 8; 16: 19; प्रका० 17: 5; प्रका० 18: 2; 10, 21)?`

यथार्थ बाबुल की तरह, रोम और "बेबीलोन" प्रकाशित वाक्य में घमंड और क्रूर शक्तियाँ हैं जो परमेश्वर के लोगों पर अत्याचार करती हैं। विशेष रूप से प्रकाशितवाक्य 17 : 6 देखें, क्योंकि यह "यीशु के गवाहों का लहू पीने से मतवाली देखी" गयी है। वे परमेश्वर के विरुद्ध विद्रोह करते हैं,जो स्वयं "बाबुल" नाम में निहित एक विचार है। बेबीलोन भाषा में, "बबिली" (babili) है, जिसका अर्थ है: "देवता (ओं) का द्वार," जो दिव्य क्षेत्र तक पहुँच वाले स्थान का जिक्र करता है। उत्पत्ति 11 की तुलना करें, जहाँ लोगों ने बाबेल (बाबुल) का टॉवर बनाया ताकि अपनी शक्ति से वे किसी भी तरह से ईश्वर के प्रति जवाबदेह होकर ईश्वरीय स्तर तक पहुँच बना सकें।

जब याकूब एक सपने से जागा, जिसमें उसने एक सीढ़ी को स्वर्ग और पृथ्वी को जोड़ते हुए देखा, तो उसने कहाः “यह तो परमेश्वर के भवन को छोड़ और कुछ नहीं हो सकता; वरन यह स्वर्ग का फाटक ही होगा," (उत्पत्ति 28: 17). ध्यान दें कि “परमेश्वर का घर" "स्वर्ग का फाटक" है; जो ईश्वरीय क्षेत्र तक पहुँचने का मार्ग है। याकूब ने इस स्थान का नाम "बेथेल" रखा, जिसका अर्थ है "परमेश्वर का घर।"

बेथेल में "स्वर्ग का फाटक" और बाबुल में “देवता (ओं) का फाटक" ईश्वरीय क्षेत्र तक पहुँचने के लिए विपरीत तरीके थे। याकूब की सीढ़ी स्वर्ग से शुरू हुई और ऊपर से परमेश्वर द्वारा प्रकट की गई। लेकिन बाबुल, अपने टावरों और जिगगुरेट मंदिरों के साथ, जमीन पर इंसानों द्वारा बनाया गया था। ये विपरीत तरीके उद्धार के विपरीत मार्ग का प्रतिनिधित्व करते हैं: ईश्वर-प्रदत कृपा बनाम मानवीय कार्य। सारा सच्चा धर्म विनम्र बेथेल मॉडल पर आधरित है: "क्योंकि विश्वास के द्वारा अनुग्रह ही से तुम्हारा उद्धार हुआ है" (इफि० 2: 8, 9). कानूनवाद और “धर्मनिरपेक्ष" मानवतावाद सहित सभी झूठे "धर्म", घमंड बाबुल मॉडल पर आधरित है। इन दो दृष्टिकोणों के बीच विपरीतता के लिए, फरीसी और चुंगी लेने वाले के यीशु के दृष्टांत को ( (लूका 18: 9-14) देखें।

`जेन मठ में कुछ साल बिताने के बाद भी, कनाडाई गीतकार लियोनार्ड कोहेन ने एक साक्षात्कारकर्ता से कहा, "मैं बचाया नहीं गया हूँ।" आज के अध्ययन के संदर्भ में, आपको क्या लगता है कि उनकी समस्या क्या थी? उसे उद्धार के बारे में जानने की क्या जरूरत थी?`