---
title:  इंजीलवाद का जन्म
date:   16/02/2021
---

`यशायाह 40: 9-11 में किस तरह की घटना का वर्णन किया गया है?`

बाद में यशायाह में यरूशलेम के लिए खुशखबरी देने को एक पुरुष उद्घोषक दिखाई देता है (यशा० 41:27, यशा० 52: 7). परन्तु यशायाह 40: 9 में उद्घोषक जो पहाड़ पर से घोषणा करती है एक स्त्री है, "अपने परमेश्वर को देखो !" इब्रानी में एक तथ्य सामने आया है।

भजन 68 में, दाऊद परमेश्वर की स्तुति करता है क्योंकि वह “परमेश्वर अनाथों का घर बसाता है; और बन्दियों को छुड़ाकर सम्पन्न करता है; परन्तु हठीलों को सूखी भूमि पर रहना पड़ता है। (भजन 68: 6). यद्यपि ये शब्द मिस्र के बंधन से निकलने पर लागू होते हैं, यशायाह एक दूसरे "निर्गमन" की घोषणा के संदर्भ में समान विचारों का उपयोग करता है: बेबीलोन की कैद से वापसी।

इसी समय, नया नियम यशायाह 40: 3-5 को यूहन्ना बपतिस्मा देने वाले के लिए लागू करता है, जिसने मसीह के लिए रास्ता तैयार किया, शाश्वत वचन जो अपने लोगों के बीच शरीर में प्रभु की उपस्थिति बन गया (यूहन्ना 1: 14).

यूहन्ना से पहले भी, दूसरों ने उसके आने की खुशखबरी के बारे में बात की थी। इनमें से सबसे पहले बुजुर्ग शमौन और हन्ना थे, जो बालक यीशु से मिले जब उसे मंदिर में समर्पण हेतु लाया गया था (लूका 2: 25-38). यशायाह की घोषणा के अनुसार, वे स्त्री और पुरुष थे। शमौन मसीहा के रूप में इस्राएल के लिए सांत्वना । दिलासा की उम्मीद कर रहा था (लूका 2 : 25, 26).

यशायाह की भविष्यवाणी के प्रकाश में, यह संयोग नहीं प्रतीत होता है कि हन्ना, एक भविष्यवक्तिन, पहली बार सार्वजनिक रूप से यरूशलेम के लोगों के लिए मंदिर के पहाड़ पर घोषणा करने वाली थी कि प्रभु आया थाः "और वह उस घड़ी वहाँ आकर प्रभु का धन्यवाद करने लगी, और उन सभों से, जो यरूशलेम के छुटकारे की बाट जोहते थे, उस बालक के विषय में बातें करने लगी। “(लूका 2: 38). जैसा हम जानते हैं यह मसीही प्रचार (ईसाई इंजीलवाद) का जन्म था: सुसमाचार की घोषणा, अच्छी खबर, कि यीशु मसीह उद्धार करने के लिए आया है। बाद में, मसीह ने एक अन्य महिला, मरियम मगदलीनी को, उसके विजयी पुनरुत्थान की पहली खबर (यूहन्ना 20: 17, 18) बताई, जिसने यह सुनिश्चित किया कि पृथ्वी पर उसका सुसमाचार मिशन पूरा हुआ। शरीर घास की तरह है, लेकिन ईश्वरीय वचन जो शरीर बन गया है वह शाश्वत है (देखें, यशा० 40: 6-8)!

`यशायाह 40: 11 को देखें। यहाँ किस तरह की कल्पना प्रस्तुत की जाती है? अपने लिए एक पैराग्राफ लिखें कि आप व्यक्तिगत रूप से, प्रभु द्वारा चरवाहा का अनुभव कर चुके हैं। जिस तरह से प्रभु ने आपका नेतृत्व किया है, उसके बारे में अपने मन में फिर से विचारना क्यों अच्छा है?`