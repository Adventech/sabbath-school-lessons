---
title:  मूर्तिपूजा के विषय में समस्या
date:   18/02/2021
---

मूर्तिपूजा परमेश्वर को किसी अन्य चीजों के द्वारा प्रतिस्थापित कर उसके (परमेश्वर) साथ एक अनोखे, अंतरंग संबंध को नष्ट कर देता है। (निर्ग० 20: 4, 5; यशा० 42: 8). इसलिए, भविष्यद्वक्ता आध्यात्मिक "व्यभिचार" के रूप में मूर्तिपूजा का उल्लेख करते हैं (यिर्म० 3: 6-9, यहेज० 16: 15-19).

`यशायाह 41: 29 पढ़िए। यशायाह किस प्रकार मूर्तियों की विशेषता बताता है? आप कैसे समझते हैं कि वह वहाँ उनके बारे में क्या कह रहा है? किसी भी मूर्ति का इतना सटीक चित्रण क्यों किया जाता है, इससे कोई फर्क नहीं पड़ता कि यह क्या है?`

प्राचीन मूर्तिपूजकों का मानना था कि वे शक्तिशाली दिव्य प्राणियों की उनके प्रतीकों या छवियों के माध्यम से पूजा करते हैं। किसी अन्य ईश्वर का प्रतिनिधित्व करने वाली मूर्ति की पूजा पहली आज्ञा को तोड़ती है: “तू मुझे छोड़ दूसरों को ईश्वर करके न मानना" (निर्गमन 20: 3). लेकिन अगर किसी मूर्ति का सच्चे परमेश्वर का प्रतिनिधित्व करने का इरादा है, जैसा कि सुनहरा बछड़ा था (निर्गमन 32: 4, 5), परमेश्वर इसे स्वयं की समानता के रूप में खारिज करता है, क्योंकि कोई नहीं जानता कि उसे कैसे चित्रित किया जाए (व्य० वि० 4: 15-19), कुछ भी उसकी अतुलनीय महिमा और महानता का प्रतिनिधित्व नहीं कर सकता है। इस प्रकार, एक मूर्ति अपने आप में एक और ईश्वर के रूप में कार्य करती है, और इसकी पूजा करने से पहली और दूसरी आज्ञाएँ टूट जाती हैं।

परमेश्वर के लोगों को मूर्तियों की आवश्यकता नहीं है, क्योंकि उनके पास उसके पवित्रस्थान में उनके साथ उसकी वास्तविक शेकीना उपस्थिति है। इसलिए एक मूर्ति की उपासना करना उसकी वास्तविक उपस्थिति को नकारना है।

`आज कलीसिया के रूप में हम किस प्रकार की मूर्तिपूजा का सामना कर रहे हैं? क्या आज कलीसिया में मूर्तिपूजा अधिक सूक्ष्म रूपों में दिखाई देती है? यदि हाँ, तो कैसे?`

"कई लोग जो मसीही नाम धारण करते हैं, वे प्रभु यीशु के अलावा अन्य देवताओं की सेवा कर रहे हैं। हमारा सृष्टिकर्ता हमारी सर्वोच्च भक्ति, हमारी पहली निष्ठा की माँग करता है। जो कुछ भी परमेश्वर के लिए हमारे प्रेम को खत्म करता, या उसकी सेवकाई में बाधा डालता है, वह एक मूर्ति बन एलेन जी० ह्वाइट कमेंट्स, द एसडीए बाइबल कमेंटरी, वॉल्यूम 2, पेज 1011-1012.

हम प्राचीन लेखन से जानते हैं कि मूर्तिपूजा आकर्षक थी, क्योंकि यह भौतिकवाद के बारे में थी। लोगों के पूजा के तरीकों का उपयोग करने से, मूर्तिपूजा करने वाली ताकतों ने उन्हें विश्वास दिलाया कि वे उन्हें उर्वरता और समृद्धि दे सकते हैं। यह स्वयं सहायता धर्म था। जाना पहचाना लगता है?

प्रभु यीशु के पुनरागमन से ठीक पूर्व, एलियाह के सुलह के अंतिम संदेश (मलाकी 4) द्वारा तैयार किये गए तरीकों के अनुसार, चुनाव यशायाह के दिनों की तरह ही होगाः क्या आप सृष्टिकर्ता की उपासना करेंगे, या किसी अन्य की (प्रका० वा० 13, 14), आखिरकार, हम हमेशा किसी न किसी की उपासना करते हैं।