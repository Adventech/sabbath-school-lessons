---
title:  "प्रभु के अनुकूल वर्ष"
date:   17/03/2021
---

`यशायाह 61: 1 में कौन बोल रहा है?`

परमेश्वर का आत्मा इस अभिषिक्त व्यक्ति पर है, जिसका अर्थ है कि वह एक मसीहा है। वह "बंदियों के लिए स्वतंत्रता का और कैदियों के लिए छुटकारे का प्रचार करे," ( 61: 1). वह आवाज किसकी लगती है? यशायाह 42 : 1-7 से तुलना कीजिए, जहाँ परमेश्वर के सेवक का वर्णन बहुत ही समान शब्दों में किया गया है।

यशायाह 61: 2 "यहोवा के स्वीकार्य वर्ष" के बारे में बात करता है। मसीहा और उद्धारकर्ता के रूप में अभिषिक्त मसीहा, उस समय ईश्वरीय उपकार के एक विशेष वर्ष की घोषणा करता है जब वह स्वतंत्रता की घोषणा करता है। लैव्य० व्य० 25: 10 से तुलना करें, जहाँ परमेश्वर इस्राएलियों को पवित्र पचासवें वर्ष में आजादी की घोषणा करने की आज्ञा देता है: “वह वर्ष तुम्हारे यहाँ जुबली कहलाए उसमें तुम अपनी अपनी निज भूमि और अपने अपने घराने में लौटने पाओगे।" इसका मतलब यह है कि जिन व्यक्तियों को अपनी पैतृक भूमि को बेचने या जीवित रहने के लिए नौकर बनने को मजबूर किया गया था (लैव्य० व्य० 25 : 25-55) अपनी भूमि और आजादी को पुनः प्राप्त करेंगे। चूँकि जयंती वर्ष प्रायश्चित के दिन (लैव्य० व्य० 25: 9) पर तुरही बजाने के साथ शुरू हुई थी, इसलिए हमने यशायाह 58 के संबंध में इस अनुच्छेद का उल्लेख किया है।

जबकि यशायाह 61: 2 में “प्रभु के अनुकूल वर्ष" एक प्रकार का जयंती वर्ष है, यह केवल लैव्य०व्य० 25 का पालन नहीं है। इस वर्ष की घोषणा मसीहा, राजा द्वारा की जाती है, जब वह स्वयं को प्रकट करता है। पुन: स्थापन की एक सेवकाई। यह कुछ प्राचीन मेसोपोटामिया के उद्धार और राजाओं के समान है जिन्होंने अपने शासनकाल के शुरुआती वर्षों के दौरान ऋणों से मुक्ति की घोषणा करके सामाजिक दयालुता को बढ़ावा दिया। मसीहा की सेवकाई लैव्य० व्य० 25 की व्यवस्था के दायरे से बहुत बढ़कर है। वह न केवल “कैदियों के लिए स्वतंत्रता की घोषणा करता है," वह टूटे हुए को भी जोड़ता है, जो शोक मनाते हैं, उन्हें दिलासा देता है और उन्हें बहाल करता है, (यशा० 61: 1-11). इसके अतिरिक्त, “परमेश्वर के अनुकूल के वर्ष" के अलावा, वह "हमारे परमेश्वर के पलटा लेने के दिन" की घोषणा करता है (यशा० 61: 2).

`यशायाह की भविष्यवाणी कब पूरी हुई? लूका 4: 16-21. यीशु की सेवकाई ने इसे कैसे पूरी की? इसके अलावा, अपने आप से यह महत्त्वपूर्ण सवाल पूछे: बेशक, हम यीशु नहीं हैं। लेकिन हमें संसार के लिए उसका प्रतिनिधित्व करना है। जैसा यशायाह 61: 1-3 में लिखा है मसीहा कौन सी चीजें करता है, कि हम भी अपनी सीमित क्षमताओं में, वैसा ही, क्या कर रहे हैं? कौन से और भी कुछ ऐसे व्यावहारिक तरीके हैं जिनसे हम ये काम कर सकते हैं?`