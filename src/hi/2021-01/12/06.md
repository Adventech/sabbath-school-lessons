---
title:  "हमारे परमेश्वर के प्रतिशोध का दिन"
date:   18/03/2021
---

`समस्त सुसंवाद के मध्य में, यशायाह 61 में दर्शाए गए अनुसार मसीहाक्यों परमेश्वर के प्रतिशोध की घोषणा करता है? यह भविष्यवाणी कब पूरी हुई?`

जब नासरत में, यीशु, मसीहा, यशायाह 61 को पढ़ा “यहोवा के प्रसन्न रहने के वर्ष,” (यशा० 61: 2 लूका 4: 19). तब वह रुका और कहा, "आज ही यह लेख आपके सामने पूरा हुआ है" (लूका 4: 21) इसलिए, उसने जानबूझकर और विशेष रूप से अगले शब्दों को एक ही पद में पढ़ने से परहेज कियाः "हमारे परमेश्वर के पलटा लेने का दिन,” (यशा० 61: 2). जबकि उसका सुसंवाद, आजादी और दिलासा की सेवकाई, कैदियों को शैतान के अत्याचार से मुक्त करने के लिए शुरू हो रहा था, प्रतिशोध का दिन अभी नहीं आया था। मती 24 में (मार्क 13, लूका 21 की तुलना करें), उसने अपने शिष्यों को भविष्य के विषय में बताया कि ईश्वरीय न्याय के दिन आएँगे।

दरअसल, यशायाह 61 में परमेश्वर के पलटा लेने का दिन “प्रभु का महान और भयानक दिन" है (जोएल 2:31, मला० 4:5), जब यीशु मसीह फिर से पृथ्वी ग्रह को अन्याय से मुक्त करने के लिए आएगा। वह अपने शत्रुओं को पराजित करके और अपने उत्पीड़ित शेष लोगों को मुक्त कर पुनः स्थापित करेगा, (प्रका० वा० 19 को दानि 2: 44, 45 से तुलना करें). इसलिए, यद्यपि मसीह ने “प्रभु के अनुकूल वर्ष" की शुरुआत की घोषणा की, इसकी परिणति उसके दूसरे आगमन पर होगी।

आप इस धारणा को कैसे सुलझाते हैं कि वही परमेश्वर प्रेमी है और वही परमेश्वर पलटा (प्रतिशोध) लेने की प्रतिज्ञा करता है? क्या विचार असंगत हैं? या आप प्रतिशोध को उस प्रेम की अभिव्यक्ति के रूप में समझते हैं? यदि हाँ, तो कैसे? अपना जवाब समझाएँ।

हालाँकि यीशु ने हमें दूसरे गाल (मती 5: 39) को भी दिखाने को कहा है, लेकिन कहीं और वह बहुत स्पष्ट था कि न्याय और दंड को पूरा किया जाएगा (मती 8: 12). यद्यपि पौलुस हमें बताता है कि “बुराई के बदले बुराई न करें," (1थिस्स 5: 15), उसने यह भी कहा कि जब परमेश्वर स्वर्ग से प्रगट होता है, तो आग की लपटों के साथ वह “जो परमेश्वर को नहीं जानते, उनसे पलटा लेगा," (2 थिस्स 1: 8).

बेशक, अंतर यह है कि केवल परमेश्वर अपनी असीम बुद्धि और दया से न्याय और प्रतिशोध दोनों को पूरी तरह निष्पक्ष तरीके से लागू कर सकता है। मानव न्याय, मानव प्रतिशोध, सब दोषों, धोखाधड़ी और मानवता की विसंगतियों के साथ आता है। परमेश्वर का न्याय, निश्चित रूप से, उन सीमाओं में से हटकर होगा।

`निम्न में से कौन सी घटनों के कारण आप उस मनुष्य पर पलटा होते देखना चाहते हैं जो बुराई करता है? (1) एक व्यक्ति जो किसी को चोट पहुँचाता है जिसे आप प्यार नहीं करते हैं या (2) एक व्यक्ति जो आपको प्यार करता है, उसे चोट पहुँचाता है? यह हमारे लिए परमेश्वर के प्रेम और प्रतिशोध की चेतावनी के बीच की कड़ी को समझने में हमारी मदद कैसे करता है?`