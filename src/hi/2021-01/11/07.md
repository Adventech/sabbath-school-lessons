---
title:  अतिरिक्त विचार
date:   12/03/2021
---

"कोई भी आत्म-त्याग के बिना वास्तविक परोपकार का अभ्यास नहीं कर सकता है। केवल सादगी, आत्म-त्याग और जीवन के उचित प्रबंध के द्वारा, हम मसीह के प्रतिनिधि के रूप में नियुक्त कार्य को सकते हैं। घमंड और सांसारिक महत्वाकांक्षा को हमारे दिलों से बाहर रखना चाहिए। हमारे सभी कार्यों में, मसीह के जीवन में प्रकट नि:स्वार्थता का सिद्धांत पूरा कर दिखना चाहिए। हमारे घरों की दीवारों, चित्रों, साज-सामानों द्वारा हम पढ़े जाएँ, "क्या वह यह नहीं है कि अपनी रोटी भूखों को बाँट देना, अनाथ और मारे मारे फिरते हुओं को अपने घर ले आना, किसी को नंगा देखकर वस्त्र पहिनाना, और अपने जाति भाईयों से अपने को न छिपाना ? "यशायाह 58: 7" -एलेन जी० ह्वाइट, Healing Ministry, पे० 206.

**विचार विमर्श के लिए प्रश्न**

`1. यशायाह ने अपने समय के लोगों से जो सवाल पूछा, उस पर गौर कीजिए: “जो भोजनवस्तु नहीं है, उसके लिए तुम क्यों रुपया लगाते हो, और जिससे पेट नहीं भरता उसके लिए क्यों परिश्रम करते हो? मेरी ओर मन लगाकर सुनो, तब उत्तम वस्तुएँ खाकर संतुष्ट हो जाओगे।” (यशा० 55: 2). अपने आप से पूछे, किन तरीकों से, यदि कोई हो, तो क्या हम वही काम कर रहे हैं, जिसके श्रम करने से हम संतुष्ट नहीं हो सकते? उस महीन जाल में गिरना इतना आसान क्यों है?`

`2. यदि यशायाह के दिनों में आत्म-त्याग, सामाजिक दया, और प्रायश्चित के दिन महत्त्वपूर्ण थे, तो क्या वे प्रायश्चित के दिन (दानि 8: 14) अंतिम समय में भी महत्त्वपूर्ण हैं, जब मसीह के दूसरे आगमन में अंतिम विजय के संकेत के तौर पर परमेश्वर की जुबिली तुरही फूंकी जाएगी? (1कुरि० 15: 52 की तुलना लैव्य० व्य० 25: 9, 10 से करें). अपना जवाब समझाएँ।`

`3. कक्षा में, सब्त पालन के प्रश्न पर चर्चा करें। आपको क्या लगता है यशायाह का मतलब क्या है जब वह कहता है कि हमें सब्त के दिन अपनी खुशी पूरी नहीं करनी चाहिए, और फिर भी इसे “खुशी" (यशा० 58:13) कहा जाता है। हम दोनों को कैसे निभा सकते हैं? यशायाह 58 पूरे अध्याय को ध्यान में रखें।`

**सारांशः** यशायाह 55 और 58 में, नबी अपने लोगों से अपने विचारों और तरीकों को छोड़ने और परमेश्वर की ओर लौटने की अपील करता है, जिसका आदर्श उनकी खुशी के लिए उनके स्वयं के मुकाबले बहुत अधिक है। वह दयापूर्वक क्षमा करता है और फिर जोर देकर कहता है कि प्रायश्चित के दिन की भावना और सब्त के साथ सद्भाव में क्षमा करने वाला दयालु होना चाहिए, क्योंकि यह परमेश्वर की क्षमा का उपहार है, अगर यह वास्तव में प्राप्त होता है, तो हृदय को बदल देता है।