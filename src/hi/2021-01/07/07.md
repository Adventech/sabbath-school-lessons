---
title:  अतिरिक्त विचार
date:   12/02/2021
---

“केवल परमेश्वर के प्रत्यक्ष हस्तक्षेप से ही धूप घड़ी में दस डिग्री छाया वापस हो सकती थी; और यह हिजकिय्याह के लिए संकेत था कि यहोवा ने उसकी प्रार्थना सुनी। तदनुसार, "नबी ने प्रभु से गिड़गिड़ाकर पुकाराः और वह (परमेश्वर) छाया को दस डिग्री पीछे ले आया, जिससे वह अहाज के डायल (धूप घड़ी) में नीचे चला गया। 'श्लोक 8-111' '- एलेन जी व्हाइट, प्रोफेट्स एंड किंग्स, पे० 342.

"एक दूर देश के शासक के इन दूतों की यात्रा ने हिजकिय्याह को जीवित परमेश्वर को प्रगट करने का अवसर दिया। उसके लिए परमेश्वर के बारे में बताना कितना आसान रहा होगा, जो सभी सृजित चीजों का मालिक है, जिसने उसके जीवन को बचाया जब सारी उम्मीदें खत्म हो चुकी थीं।

"लेकिन अहंकार और घमंड ने हिजकिय्याह के दिल पर कब्जा कर लिया, और स्वयं को ऊपर उठाने की लालची आँखों के साथ उसने उन दौलतों पर नजरें गड़ाईं जिनके द्वारा परमेश्वर अपने लोगों को समृद् किया था। "राजा (हिजकिय्याह) ने प्रसन्न होकर अपने अनमोल पदार्थों का भंडार और चाँदी, सोना, सुगंध द्रव्य, उत्तम तेल और अपने हथियारों का सब घर और अपने भंडारों में जो जो वस्तुएं थीं, वे सब उनको दिखलायी। हिजकिय्याह के भवन और राज्य भर में कोई ऐसी वस्तु नहीं रह गई जो उसने उन्हें न दिखाई हो। “यशायाह 39: 2. उसने परमेश्वर की महिमा करने के लिए ऐसा नहीं किया, बल्कि खुद को विदेशी राजकुमारों की नजर में ऊँचा दिखाने के लिए ऐसा किया। "– पेज 344, 345.

**विचार विमर्श के लिए प्रश्न**

`1. अश्शूरी रबशके की तरह शैतान कैसा है? क्या वह सच बतलाता है जब वह कहता है कि आपने पाप किया है? (जकर्याह 3: 1). परमेश्वर किस प्रकार जवाब देता है? देखें, जकर्याह 3: 2-5. इन दोषारोपण के खिलाफ हमारी एकमात्र उम्मीद क्या है? रोम० 8: 1.`

`2. क्या शैतान अपने आरोपों को रोक देता है जब आप क्षमा प्राप्त करते हैं? प्रका० वा० 12 : 10 देखें। क्षमा पाने के बाद जब शैतान कहता है कि आप अपने पाप के कारण उसके साथ हैं, तो उसके दोषारोपण का स्वरूप क्या होता है? देखें, व्य० वि० 19: 16-21, (एक झूठ, दुर्भावनापूर्ण गवाह).`

**सारांशः** एक वफादार राजा के गिड़गिड़ाने पर, परमेश्वर ने अपने लोगों को बचाया और दिखाया कि वह कौन है: इस्राएल का सर्वशक्तिमान राजा जो पृथ्वी के भाग्य को नियंत्रित करता है; वह न केवल उन लोगों को नष्ट कर देता है जो अपने लोगों को नष्ट करने का प्रयास करते हैं, वह दूसरों के लिए अवसर भी प्रदान करता है, चाहे वे "बेबीलोनियन" हों, चाहे वे किसी भी जाति के हों।