---
title:  पीड़ित दास की कविता
date:   01/03/2021
---

यशायाह 52 : 13-53: 12, जिसे “पीड़ित दास की कविता" के रूप में जाना जाता है, यशायाह की प्रतिष्ठा को “सुसमाचार भविष्यवक्ता" के रूप में पुष्टि करता है। सुसमाचार की उत्कृष्टता के अनुरूप, कविता अन्य साहित्य से ऊपर उठती है। हालांकि, यह छोटा है, हर वाक्यांश गहन अर्थ के साथ भरा हुआ है, जो पाप में डूबी और खोई हुई जाति को बचाने के लिए परमेश्वर की अकल्पनीय खोज के मूल को प्रकट करता है।

यह यशायाह के शब्द का “दूध" नहीं है। उसने अपनी पुस्तक के शुरुआती भाग से उद्धारकर्ता संबंधित विषय को विकसित करके अपने दर्शकों को तैयार किया है। पृथ्वी पर मसीहा के जीवन के पूरे कार्यकाल का वर्णन करते हुए, भविष्यवता ने उसके जीवन की शुरुआत और जन्म (यशा० 7: 14) के साथ शुरू किया, उसकी पहचान एक ईश्वरीय दाऊद- वंशीय राजा (यशा० 9: 6, 7) के रूप में पेश की, उसके काम पर विस्तृत चर्चा किया। इस्राएल को फिर से स्थापित करना, (यशा० 11: 1-16) और अन्याय और पीड़ा से मुक्ति दिलाना (यशा० 42: 1-7). तब यशायाह ने खुलासा किया कि मसीहा का शानदार मंचन (नाटक) उल्लास (ऊँचाई को प्राप्त करने) से पहले त्रासदी की विषमता को शामिल करता है (यशा० 49: 112, यशा० 50: 6-10). अब पीड़ित दास की कविता ने त्रासदी की गहराइयों को समेटा।

`उपरोक्त अनुच्छेद में सूचीबद्ध उन वर्गों पर वापस जाएँ। वे मसीहा, यीशु के बारे में हमें जो बताते हैं, उसकी समीक्षा करें। यशायाह 52 और 53 में क्या हो रहा है, इसके लिए वे हमें तैयार करने में कैसे मदद करते हैं? या क्या वे यशायाह 52 और 53 में अधिक देते हैं?`

यशायाह 52: 13-53: 1 में कविता का परिचय एक पूर्वावलोकन के साथ है जिसमें एक आश्चर्यजनक विषमता है: दास समृद्ध होगा और ऊँचा हो जाएगा, लेकिन उसकी उपस्थिति पहचान से परे हो जाएगी। कौन विश्वास कर सकता है?

यशायाह 53 : 2-3 दास के मूल और साधारण झलक से लेकर उसके दुखद त्याग तक एक दर्दनाक पीढ़ी से शुरू होता है। यशायाह 53: 4-6 यह समझाने के लिए रुकता है कि उसका दुख वास्तव में हमारा दंड है, जिसे वह हमें चंगा करने के लिए सहन करता है। यशायाह 53: 7-9 में निर्दोष दास मृत्यु को गले लगाता है। यशायाह 53 : 10-12 में, सेवक ने यशायाह 52: 13 में शुरू होने वाली कविता की शुरुआत में महान पुरस्कार के लिए ऊपर उठाया गया, इस अंतर्दृष्टि (गहरी पहुँच) के साथ कि दूसरों को बचाने के लिए उसका बलिदान परमेश्वर की इच्छा है।

इस कविता की तुलना फिलि 2: 5-11 के “घाटी" आकार से करें, जहाँ यीशु परमेश्वर के रूप में शुरू होता है, लेकिन मानव बंधन को तोड़ने के लिए खुद को शून्य करके उतरता है, खुद को मृत्यु के हवाले करता है, एक ऐसी नीच मृत्यु : क्रूस पर की मृत्यु। इसलिए, परमेश्वर ने उसे बहुत ऊँचा किया है ताकि हर कोई उसे परमेश्वर के रूप में स्वीकार करे (तुलना करें यशा० 49: 7).

`यशायाह 52: 13-53: 12 पढ़ें। कविता जो कहती है कि यीशु ने हमारे लिए किया है, उसे लिखें हमारी ओर से उन कार्यों का क्या मतलब है?`