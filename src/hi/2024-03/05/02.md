---
title:  तूफान को शांत करना
date:   28/07/2024
---

`मरकुस 4: 35-41 पढ़ें । इस कहानी में क्या होता है, और हम इससे क्या सबक ले सकते हैं कि यीशु कौन है?`

मरकुस 4 की शुरुआत में, यीशु किनारे पर भीड़ को प्रचार करने के लिए एक नाव में चढ़ता है। मरकुस 4 : 10 - 12 में, ऐसा लगता है कि वह नाव से बाहर निकला होगा और शिष्यों से अकेले में बात की होगी। अब, प्रचार के एक लंबे अंतराल के बाद, शिष्य यीशु को “जैसा वह था ", दूसरे शब्दों में बहुत थके हुए नाव में ले जाते हैं। वह तुरंत नाव के गत्ते पर सो जाता है, जो नाव के पिछले हिस्से में होता है। झील पर एक बड़ा तूफान उठता है, और जब शिष्य उसे जगाते हैं तब तक नाव डूबने के खतरे में होता है । नाटकीय रूप से, यीशु हवा और लहरों को रुकने का आदेश देता है। झील के ऊपर एक बड़ी शांति छा जाती है। जाहिर है, शिष्य ईश्वरीय शक्ति के प्रदर्शन से बहुत डर जाते हैं।

`भजन 104:1-9 पढ़ें। यहाँ यहोवा की तस्वीर की तुलना मसीह द्वारा तूफान को शांत करने से कैसे की जाती है?`

मरकुस 4: 35-41 की कहानी एक सामान्य बाइबिल के ढांचे के भीतर फिट बैठती है, जो कि "थियोफनी " है - परमेश्वर या उसके स्वर्गदूतों में से एक की उपस्थिति। इन घटनाओं में पाँच विशेषताएँ सामान्य हैं: (1) ईश्वरीय शक्ति का प्रदर्शन, (2) मानवीय भय, (3) आदेश, "डरो मत," (4) प्रकाशन के शब्द जिसके लिए परमेश्वर या स्वर्गदूत प्रकट हुए, (5) प्रकाशन के प्रति मानवीय प्रतिक्रिया । इस कहानी में पाँच में से चार मौजूद हैं - तूफान का शांत होना ईश्वरीय शक्ति का प्रदर्शन है, शिष्यों का डर मानवीय डर है। प्रश्न “तुम इतने भयभीत क्यों हो?" "डरो मत " है। शिष्यों का प्रश्न, “फिर यह कौन है?" मानवीय प्रतिक्रिया है। जो चीज गायब है वह प्रकाशन के शब्द हैं। यह गायब विवरण प्रकाशन / गोपनीयता रूपांकन के तौर पर है जो पूरी किताब में मिलता है, जहाँ यीशु के बारे में सच्चाई सामने आएगी । यहाँ शिष्यों का प्रश्न है, “फिर यह कौन है कि हवा और समुद्र उसकी आज्ञा मानते हैं?" पाठक को प्रकाशन के छूटे हुए शब्दों का उत्तर भरने के लिए प्रेरित करता है वह परमेश्वर का पुत्र है, स्वयं परमेश्वर है।

`परमेश्वर की शक्ति के बारे में सोचें। आप इस शक्ति पर भरोसा करना और अपने जीवन की सभी बातों में इस पर भरोसा करना कैसे सीख सकते हैं?`