---
title:  यीशु के साथ उतार-चढ़ाव पर
date:   30/07/2024
---

`मरकुस 5:21-24 पढ़ें। जाइरस के बारे में कौन-सी विशेषताएँ खास तौर पर सामने आती हैं?`

जाइरस जैसे धार्मिक अगुआ आमतौर पर यीशु के मित्र नहीं थे (देखें, मरकुस 1: 22; मरकुस 3: 2, 6; लूका 13: 14) । इसलिए, यह संभव है कि वह हताश हो। इस हताशा का उदाहरण जाइरस का यीशु के सामने घुटनों के बल गिरना है। उसकी दलील किसी भी माता-पिता के लिए समझ में आ सकती है। उसकी बेटी मरणासन थी । लेकिन उसे विश्वास है कि यीशु मदद कर सकता है। बिना कुछ कहे, यीशु पिता के साथ अपने घर जाने के लिए प्रस्थान कर गया।

`मरकुस 5 : 25 - 34 पढ़ें। जाइरस के घर की ओर जाने में क्या बाधा आती है?`

कहानी अचानक एक और दृश्य में कट जाती है जो दया उत्पन्न करती है - एक स्त्री बारह वर्षों से गंभीर बीमारी का सामना कर रही है । जाइरस और स्त्री की यह कहानी मरकुस की दूसरी सैंडविच (एक किस्म की रोटी) कहानी है (देखें, मरकुस 3:20-35, पाठ 3 में शामिल)। इस कहानी में विपरीत पात्र, जाइरस और स्त्री, मदद के लिए यीशु के पास आते हैं।

स्त्री यीशु के पीछे आती है और उसके कपड़ों को छूती है। वह तुरंत चंगी हो जाती है। लेकिन यीशु रुक जाता है और पूछता है, “किसने मेरे कपड़े छुए ?"

वह स्त्री, जो बहुत बीमार थी, अचानक ठीक हो गई। फिर भी, उसे डर था कि जो कुछ हुआ था उससे यीशु क्रोधित था। यह उसकी भावनाओं के लिए एक दुखद यात्रा थी। लेकिन यीशु न केवल उसके शरीर को बल्कि उसकी आत्मा को भी ठीक करना चाहता था।

फिर, जाइरस पर वापस आते हैं (मरकुस 5:35-43 देखें) । आराधनालय के शासक के लिए भी यह भावनाओं की एक बेतहाशा यात्रा थी। यीशु ने पतरस, याकूब और यूहन्ना को छोड़कर किसी और को अपने और माता-पिता के साथ जाने की अनुमति नहीं दी । यीशु कहता है कि लड़की मरी नहीं बल्कि सो रही है। वह सभी शोक मनाने वालों को बाहर निकालता है और उस कमरे में जाता है जहाँ मृत लड़की पड़ी थी । उसका हाथ पकड़कर वह कहता है, “तलिथा कुमी” मरकुस इन शब्दों का अनुवाद करता है, “छोटी लड़की, उठो।" दरअसल, तालिथा शब्द का अर्थ है "मेमना ", और इस प्रकार यह घर में एक बच्चे के लिए स्नेह का शब्द होगा। चीजों को गुप्त रखने का आदेश प्रकाशन के उद्देश्य का हिस्सा है जो मरकुस के द्वारा चलता है और संकेत करता है कि यीशु कौन है और अंततः, वह छिपा नहीं रह सकता है।