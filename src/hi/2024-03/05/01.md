---
title:  झील के आस-पास चमत्कार
date:   27/07/2024
---

### इस सप्ताह के पाठ के लिए पढ़ें
मरकुस 4: 35-41, भजन 104:1-9, मरकुस 5:1-43, गिनती 27 : 17

> <p>याद वचनः</p>
> “परन्तु उसने उसे आज्ञा न दी, और उससे कहा, "अपने घर जाकर अपने लोगों को बता कि तुझ पर दया करके प्रभु ने तेरे लिए कैसे बड़े काम किये हैं" (मरकुस 5:19)।

यीशु की सेवकाई मुख्यत: गलील में केंद्रित थी, विशेष रूप से गलील सागर में और उसके आसपास, लगभग 13 मील लंबी (21 किमी) और 8 मील (13 किमी) चौड़ी झील। यह क्षेत्र में पानी का सबसे बड़ा भंडार है और आसपास रहने वाले लोगों के जीवन का केंद्र था।

मरकुस 4 यीशु और उसके शिष्यों के गलील सागर के पार यात्रा के साथ समाप्त होता है। एक तूफान उठता है जिसे यीशु हवा और लहरों से बात करके शांत करता है। मरकुस 6 एक समान दृश्य के साथ समाप्त होता है, लेकिन इस बार यीशु नाव में अपने शिष्यों की ओर पानी पर चल रहा है। पानी पर इन दृश्यों के बीच में यीशु के कई चमत्कार हैं जो भूमि पर किए गए थे, और उसके शिष्यों की यह पहली मिशनरी गतिविधि है। ये कहानियाँ इस सप्ताह के अध्ययन का विषय हैं।

इन नाटकीय कहानियों की व्यापक विशेषता यह है कि पाठक यह देख सकें कि यीशु कौन है। वह तूफान को शांत करने, दुष्टात्मा को निकालने, उस स्त्री को चंगा करने में सक्षम है जो सिर्फ उसके कपड़े छूती है, एक मृत लड़की को जीवित करता है, अपने गृह नगर में उपदेश देता है, अपने शिष्यों को प्रचार मिशन पर भेजता है, 5,000 लोगों को कुछ रोटियों और मछलियों से तृप्त करता है, और पानी पर चलना शक्ति का अविश्वसनीय प्रदर्शन जो शिष्यों को इस समझ के करीब ला रहा है कि वह परमेश्वर का पुत्र है।

सब्त, अगस्त 3 की तैयारी के लिए इस सप्ताह के पाठ का अध्ययन करें।