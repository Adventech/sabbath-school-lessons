---
title:  अतिरिक्त विचार
date:   02/08/2024
---

Read Ellen G. White, “Peace, Be Still” and “The Touch of Faith,” pp. 333-348 in The Desire of Ages.

“उन सभी में जो परमेश्वर के निर्देश के अधीन हैं, एक ऐसा जीवन प्रकट किया जाना है जो दुनिया, इसके रीति-रिवाजों या इसकी प्रथाओं के अनुरूप नहीं है; और प्रत्येक व्यक्ति को परमेश्वर की इच्छा का ज्ञान प्राप्त करने के लिए व्यक्तिगत अनुभव की आवश्यकता है। हमें व्यक्तिगत रूप से उसे हृदय से बात करते हुए सुनना चाहिए । जब हर दूसरी आवाज शांत हो जाती है, और शांति से हम उसके सामने प्रतीक्षा करते हैं, तो आत्मा की चुप्पी परमेश्वर की आवाज को और अधिक स्पष्ट कर देती है। वह हमसे कहता है, 'चुप हो जाओ, और जान लो कि मैं ही परमेश्वर हूँ।' भजन० 46 : 10. यहीं सच्चा विश्राम मिल सकता है। और यह उन सभी के लिए प्रभावशाली तैयारी है जो परमेश्वर के लिए परिश्रम करते हैं। भागदौड़ भरी भीड़ और जीवन की तीव्र गतिविधियों के तनाव के बीच, इस प्रकार तरोताजा रहने वाली आत्मा प्रकाश और शांति के वातावरण से घिरी रहेगी। जीवन से सुगंध निकलेगी, और एक ईश्वरीय शक्ति प्रकट होगी जो लोगों के दिलों तक पहुँचेगी।” – एलेन जी० व्हाइट, द डिजायर ऑफ एजेस, पेज 363.

"उनके असंतुष्ट दिलों ने सवाल किया कि, यदि यीशु इतने सारे चमत्कारिक कार्य कर सकता था, जैसा कि उन्होंने देखा था, तो क्या वह अपने सभी लोगों को स्वास्थ्य, शक्ति और धन नहीं दे सकता था, उन्हें उनके उत्पीड़कों से मुक्त नहीं कर सकता था, और उन्हें शक्ति और सम्मान में नहीं बढ़ा सकता था? यह तथ्य कि उसने परमेश्वर का भेजे होने का दावा किया, और फिर भी इस्राएल का राजा बनने से इनकार कर दिया, एक रहस्य था जिसे वे समझ नहीं पाए। उसके इनकार का गलत मतलब निकाला गया। कई लोगों ने निष्कर्ष निकाला कि उसने अपने दावों पर जोर देने का साहस नहीं किया क्योंकि उसे स्वयं अपने कार्य के ईश्वरीय चरित्र पर संदेह था। इस प्रकार उन्होंने अपने हृदयों को अविश्वास के लिए खोल दिया, और जो बीज शैतान ने बोया था, वह गलतफहमी और दलबदल के रूप में उसी प्रकार का फल लाया।” द डिजायर ऑफ एजेस, पेज 385.

**चर्चागत प्रश्नः**

`यदि कोई आपसे पूछे, यीशु ने आपको किस चीज से मुक्त किया है, तो आप क्या उत्तर देंगे ?`

`चर्चा करें कि ऐसा क्यों है कि परमेश्वर कभी-कभी यूहन्ना बपतिस्मादाता जैसे अच्छे व्यक्ति को जेल में डालने और मारे जाने की अनुमति देता है। इन कठिन परिस्थितियों के बावजूद हमें क्या सांत्वना या आशा मिल सकती है?`

`कम संसाधनों वाली चर्च / मंडली के लिए 5,000 लोगों को खाना खिलाने से क्या सबक मिलता है?`

`यीशु के बारे में आज के लोकप्रिय विचारों की तुलना मरकुस 5 और 6 में उसकी तस्वीर से करें। यानी, उन लोगों के बारे में क्या जो राजनीतिक सत्ता पाने और दूसरों पर हावी होने के लिए यीशु का इस्तेमाल करते हैं?`