---
title:  जी उठा प्रभु
date:   21/09/2024
---

### इस सप्ताह के पाठ के लिए पढ़ें
मरकुस 15:42-47, मरकुस 16, कुलु० 2:10-12, 1कुरिं० 15:1-8, दानि० 9:24-27, यूहन्ना 20:11-18।

> <p>याद वचनः</p>
> “उसने उनसे कहा, चकित मत हो, तुम यीशु नासरी को, जो क्रूस पर चढ़ाया गया था, ढूंढ़ती हो। वह जी उठा है, यहाँ नहीं है; देखो, यही वह स्थान है, जहाँ उन्होंने उसे रखा था " (मरकुस 16:6)।

यीशु को सूली पर चढ़ाया जाना उसके चेलों की आशा और विश्वास पर मृत्युशोक की खबर को हाबी कर दिया। यह उनके लिए एक काला सप्ताहांत था क्योंकि वे न केवल अपने स्वामी की मृत्यु से जूझ रहे थे बल्कि उन्हें अपने जीवन का भी डर था (यूहन्ना 20:19) ।

मरकुस 16 में, उसके सुसमाचार का अंतिम अध्याय, हम देखेंगे कि उसकी मृत्यु के बाद क्या हुआ।

सबसे पहले, हम यीशु के पुनरुत्थान के समय को देखेंगे और उस रविवार की सुबह स्त्रियां कब्र पर क्यों आईं। रविवार की पवित्रता का समर्थन करने के लिए जिस तरह से इसका दुरुपयोग किया जाता है, उसके कारण ऐडवेंटिस्ट कभी-कभी पुनरुत्थान की सुबह से दूर हो जाते हैं। इसके बजाय हम यह देखेंगे कि दुर्भाग्यवश, इससे उत्पन्न हुए झूठे धर्मविज्ञान के बावजूद हम रविवार के पुनरुत्थान में कैसे आनंद मना सकते हैं, दूसरा, पाठ मरकुस 16 के पहले पदों की व्याख्या करता है, इन शब्दों को एक विषय से जोड़ता है जो पूरी किताब में चलता है। सोमवार और मंगलवार को हमारा अध्ययन इन अवधारणाओं पर गौर करेगा ।

तीसरा सप्ताह के अंत में बुधवार और गुरुवार को मरकुस 16 के बाकी हिस्सों की जाँच की जाएगी और हमारे सामने रखे गए मिशन पर विचार किया जाएगा। यह अध्ययन मरकुस के पाठकों के लिए सुसमाचार को दुनिया भर में ले जाने की चुनौती के साथ समाप्त होगा।

सब्त, सितम्बर 28 की तैयारी के लिए इस सप्ताह के पाठ का अध्ययन करें।