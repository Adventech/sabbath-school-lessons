---
title:  पुनरुत्थान में आनन्दित होना
date:   22/09/2024
---

`मरकुस 15:42-16:6 पढ़ें। यहाँ क्या होता है, और यह कहानी पुनरुत्थान की घटना के लिए इतनी प्रासंगिक क्यों है ?`

सभी सुसमाचार लेखक इस बात से सहमत हैं कि यीशु की मृत्यु उस दिन हुई थी जिसे वे “तैयारी" के रूप में जानते हैं (मती 27:62; मरकुस 15:42; लूका 23:54; यूहन्ना 19:14, 31, 42) । अधिकांश टिप्पणीकार इसे सूर्यास्त गुरुवार से सूर्यास्त शुक्रवार तक के संदर्भ के रूप में समझते हैं। शुक्रवार की दोपहर को यीशु की मृत्यु हो गई और फिर सूर्यास्त से पहले उसे तुरंत दफना दिया गया।

सब्त के दिन, प्रभु ने कब्र में विश्राम किया, और यीशु के सभी शिष्यों ने भी विश्राम किया। " और उन्होंने सब्त के दिन आज्ञा के अनुसार विश्राम किया” (लूका 23:56), यह एक अजीब कार्य था, यदि वास्तव में यीशु ने, कम से कम उनके मन में, चौथी आज्ञा को मानने के दायित्व को कम कर दिया था।

शनिवार की रात, स्त्रियों ने मसाले खरीदे, और रविवार की सुबह, वे सामान्य दफन प्रक्रिया को पूरा करने की इच्छा के साथ कब्र पर गईं । निस्संदेह, यीशु वहाँ नहीं था!

दूसरी शताब्दी की शुरुआत से ही मसीहियों ने इस तथ्य में महत्त्व देखा कि यीशु रविवार की सुबह को जी उठा था । यह रविवार की पवित्रता का आधार बन गया। लेकिन क्या नया नियम यही सिखाता है ?

`कुलुस्सियों 2:10-12 पढ़ें। यीशु के पुनरुत्थान का नये नियम का स्मारक क्या है?`

बाइबल में एक भी शब्द पुनरुत्थान के स्मारक के रूप में रविवार की पवित्रता का संकेत नहीं देता है। वह स्मारक बपतिस्मा है। “इसलिये हम मृत्यु का बपतिस्मा पाकर उसके साथ गाड़े गए, कि जैसे मसीह पिता की महिमा के द्वारा मरे हुओं में से जिलाया गया, वैसे ही हम भी नये जीवन की सी चाल चलें" (रोमियों 6:4)।

रविवार की उपासना के बारे में झूठे धर्मविज्ञान के बावजूद, ऐडवेंटिस्टों के रूप में हमें रविवार की सुबह यीशु के पुनरुत्थान पर खुशी मनानी चाहिए। अपनी मृत्यु और पुनरुत्थान के द्वारा यीशु ने मृत्यु पर विजय प्राप्त की है, और उसके पुनरुत्थान में, हमें अपनी सुरक्षा प्राप्त हुई है।

> <p></p>
> “हमारे प्रभु यीशु मसीह के परमेश्वर और पिता का धन्यवाद हो, जिन्होंने अपनी प्रचुर दया के अनुसार यीशु मसीह के मृतकों में से पुनरुत्थान के द्वारा जीवित आशा के लिए हमें फिर से जन्म दिया है " (1 पतरस 1:3)।

`यीशु के पुनरुत्थान के बारे में पौलुस की निश्चितता को देखें । हम भी वह निश्चितता कैसे पा सकते हैं?`