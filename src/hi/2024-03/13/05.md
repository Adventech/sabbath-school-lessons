---
title:  मरियम और अन्य लोगों के सामने प्रकट होना
date:   25/09/2024
---

`मरकुस 16:9-20 पढ़ें। ये पद पुनरुत्थान की कहानी में क्या जोड़ते हैं?`

मरकुस 16:9-20 के लगभग सभी अंश नए नियम के अन्य अनुच्छेदों के समान हैं - मरियम मगदलीनी ने कब्र पर यीशु को देखा (मती 28:1, 9, 10; यूहन्ना 20: 11-18; लूका 8: 2 से तुलना करें); दो व्यक्ति उसे गाँव में देखते हैं (लूका 24: 13 - 35) ; ग्यारह को नियुक्त किया गया है (मत्ती 28:16-20, लूका 24:36-49, यूहन्ना 20:19-23)।

यीशु को जीवित देखने वाली पहली व्यक्ति मरियम मगदलीनी थी (यूहन्ना 20:11-18)। अन्य स्त्रियों ने भी उसे देखा (मत्ती 28:8 - 10)। यह महत्त्वपूर्ण है कि जी उठे यीशु को देखने वाली पहली लोग स्त्रियाँ थीं। क्योंकि प्राचीन संसार में स्त्रियों को गवाह के रूप में उच्च दर्जा प्राप्त नहीं था, अगर कहानी गढ़ी गई होती, तो पहले गवाह के रूप में पुरुषों का नाम लेने की अधिक संभावना होती । लेकिन यह पुरुष नहीं, बारह नहीं, बल्कि एक स्त्री है। वह शिष्यों को खुशखबरी सुनाने जाती है, लेकिन आश्चर्य की बात नहीं है, वे उसकी गवाही पर विश्वास नहीं करते हैं, सबसे अधिक संभावना है क्योंकि यह शानदार लग रहा था और, दुर्भाग्य से, क्योंकि मरियम एक स्त्री थी ।

यीशु के पुनरुत्थान की कहानी के समर्थकों ने कहानी की सत्यता के लिए शक्तिशाली सबूत के रूप में इस तथ्य का उपयोग किया है कि स्त्रियाँ सबसे पहले यीशु को देखने वाली थीं।

`मरकुस 16:14 में ऐसा क्या होता है जिसका कोई मतलब नहीं बनता अगर यह कहानी मनगढ़ंत होती ?`

बेशक, अगर वे कहानी बना रहे होते, तो वे खुद को इतना बुरा क्यों दिखाते? यीशु को उनके "हृदय की कठोरता” के लिए उन्हें डाँटना पड़ा। उसकी गिरफ्तारी के समय से लेकर पुनरुत्थान के बाद उसके प्रकट होने तक के सुसमाचार वृत्तांतों में यीशु के चेलों को बहुत ही नकारात्मक रूप में दर्शाया गया है: भागना, इनकार करना, अविश्वास करना, इत्यादि । अगर कहानी मनगढ़ंत है तो इसका कोई मतलब नहीं है।

इसके विपरीत, बाद में पुनर्जीवित मसीह की उनकी साहसिक और अटूट उद्घोषणा, और वह आशा जो सभी को प्रदान करती है, उनके दावों की सत्यता के लिए शक्तिशाली सबूत प्रस्तुत करती है।

`हम स्वयं को संदेह और अविश्वास के आध्यात्मिक जाल में फँसने से कैसे बचा सकते हैं? हमें प्रतिदिन स्वयं को पुनर्जीवित मसीह से क्यों जोड़ना चाहिए?`