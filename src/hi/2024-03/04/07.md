---
title:  अतिरिक्त विचार
date:   26/07/2024
---

Read Ellen G. White, “ The Sower Went Forth to Sow,’“pp. 33–61, in _Christ's Object Lessons_.

“परमेश्वर की सेवा में पूर्णता ही सच्ची पवित्रता है। यही सच्चे मसीही जीवन की नींव है। मसीह अविभाजित सेवा के लिए, एक सम्पूर्ण समर्पण की मांग करता है। वह हृदय, मन, आत्मा, ताकत की माँग करता है। स्वयं को पोषित नहीं करना है। जो अपने तक ही जीता है वह मसीही नहीं है।

“प्रेम क्रिया का सिद्धांत होना चाहिए। प्रेम स्वर्ग और पृथ्वी में परमेश्वर की सरकार का अंतर्निहित सिद्धांत है, और यह मसीही के चरित्र की नींव होनी चाहिए। यही उसे दृढ़ बना और स्थिर रख सकता है। केवल यही उसे परीक्षा और लोभ का सामना करने में सक्षम बना सकता है।

"और प्रेम बलिदान में प्रकट होगा। उद्धार की योजना बलिदान में रखी गई थी एक बलिदान इतना व्यापक, गहरा और ऊँचा कि यह अथाह है। मसीह ने हमारे लिए सब कुछ दे दिया, और जो लोग मसीह को ग्रहण करते हैं वे अपने मुक्तिदाता के लिए सब कुछ बलिदान करने के लिए तैयार होंगे। उसके सम्मान और महिमा का विचार किसी भी अन्य चीज से पहले आएगा।" एलेन जी० व्हाइट, क्राइस्ट्स ऑब्जेक्ट लेसन्स, पेज 48, 49 ।

**चर्चागत प्रश्नः**

`"प्रेम क्रिया का सिद्धांत होना चाहिए। प्रेम स्वर्ग और पृथ्वी में परमेश्वर की सरकार का अंतर्निहित सिद्धांत है। क्रूस इस अद्भुत सत्य को हमारे सामने कैसे प्रकट करता है? हम अपने जीवन में इस प्रकार का प्रेम कैसे दर्शा सकते हैं? हमें ऐसा क्यों करना चाहिए?`

`आप उस व्यक्ति को क्या जवाब देंगे जिसने इस बात पर जोर दिया कि यीशु ने बाहरी लोगों को अंधेरे में रखने के लिए दृष्टांत सुनाए? यीशु, जो प्रत्येक मनुष्य के लिए मरा (देखें 1 यूहन्ना 2 : 2), जानबूझकर उन लोगों को अंधेरे में क्यों रखेगा जिन्हें बचाने के लिए वह क्रूस पर मरा था ?`

`दीपक दीवट पर होना चाहिए, टोकरी के नीचे नहीं (मरकुस 4: 21)। इस सिद्धांत को अपने स्थानीय समुदाय के साथ अपने चर्च के जुड़ाव पर लागू करें। आप प्रकाश को और ऊपर कैसे उठा सकते हैं?`

`बढ़ते बीज के दृष्टांत पर विचार करें (मरकुस 4: 26-29)। सुसमाचार के बीज को बढ़ने में मदद करने में मनुष्य क्या भूमिका निभाता है, और परमेश्वर क्या भूमिका निभाता है? हालाँकि हम स्पष्ट रूप से एक भूमिका निभाते हैं, फिर भी हम यह कैसे सुनिश्चित कर सकते हैं कि हम पूरी तरह से परमेश्वर पर निर्भर हैं? क्या पूर्ण निर्भरता का यह रवैया शायद उस चीज का हिस्सा हो सकता है जो हमें विकसित होने के लिए करने की जरूरत है?`