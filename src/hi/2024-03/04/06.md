---
title:  बीज उगाने के दृष्टान्त
date:   25/07/2024
---

`मरकुस 4: 26-29 पढ़ें। इस दृष्टांत का असल उद्देश्य क्या है ?`

मरकुस के अधिकांश सुसमाचार में मती या लूका या दोनों में समानताएँ हैं। लेकिन इस दृष्टान्त में ऐसा मामला नहीं है। यह मरकुस के लिए अद्वितीय है। इस संक्षिप्त दृष्टांत का फोकस बढ़ती प्रक्रिया पर है। यीशु संकेत करता है कि परमेश्वर का राज्य इसी प्रकार कार्य करता है। मनुष्य को एक भूमिका निभानी है, लेकिन वास्तविक विकास परमेश्वर का कार्य है। यह कोई अंतहीन प्रक्रिया नहीं है। अनाज के पकने के साथ ही कहानी का अचानक अंत हो जाता है। ठीक वैसे ही, मसीह की दूसरी बार वापसी अचानक हमारे विश्व के इतिहास का अंत कर देगी।

`मरकुस 4: 30-32 पढ़ें। राई के बीज के दृष्टांत का खास जोर क्या है?`

यह दृष्टांत इस बात पर जोर देता है कि कैसे कोई बहुत छोटी चीज बड़े होकर उल्लेखनीय रूप से बड़ी हो जाती है। सरसों के बीज का व्यास आमतौर पर 1 से 2 मिलीमीटर (.039 से .079 इंच) होता है। यहाँ वर्णित पौधा संभवतः काली सरसों (ब्रैसिका नाइग्रा) है जिसमें छोटे बीज (एक ग्राम में 700 से अधिक बीज) होते हैं। हालांकि दुनिया में सबसे छोटे बीज नहीं हैं, फिर भी वे काफी छोटे हैं, खासकर उनके द्वारा उत्पादित पौधो की तुलना में, जो 3 मीटर (10 फीट) तक बड़ा हो सकता है। यीशु ने गौर किया कि पक्षी सरसों के पौधो की शाखाओं में भी घोंसला बनाते हैं। यह अंतिम संदर्भ भजन 104:12 का संकेत है, साथ ही दानिय्येल 4 : 10 - 12 का भी संकेत है। भजन 104 संसार को बनाने में परमेश्वर की शक्ति की बात करता है, और दानिय्येल 4 नबूकदनेस्सर को एक महान पेड़ के रूप में दर्शाता है जिसके नीचे पूरी दुनिया को छाया और भोजन मिलता है।

यीशु का कहना यह है कि परमेश्वर का राज्य, जो बहुत छोटे से शुरू हुआ, बड़ा और प्रभावशाली हो जाएगा। यीशु के दिनों में लोगों ने गलील से अपने शिष्यों के समूह के साथ धूल भरे भ्रमणशील उपदेशक को हेय दृष्टि से देखा होगा, लेकिन समय ने साबित कर दिया है कि उसकी कृपा का राज्य पूरे विश्व में फैल रहा है।

`“और राज्य का यह सुसमाचार सारे जगत में प्रचार किया जाएगा, कि सब जातियों पर गवाही हो, तब अन्त आ जाएगा" (मत्ती 24:14)। विचार करें कि जब यीशु ने यह भविष्यवाणी की थी तब " चर्च" कैसा था। यह इतनी उल्लेखनीय, यहाँ तक कि विश्वास - पुष्टि करने वाली (हमारे लिए) भविष्यवाणी क्यों है?`