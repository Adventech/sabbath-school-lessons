---
title:  दृष्टान्त
date:   20/07/2024
---

### इस सप्ताह के पाठ के लिए पढ़ें
मरकुस 4: 1-34, याकूब 1:21, यशा० 6:1-13, भजन० 104 : 12, दानि० 4:10-12।

> <p>याद वचनः</p>
> “फिर उसने उनसे कहा, चौकस रहो कि क्या सुनते हो। जिस नाप से तुम नापते हो उसी नाप से तुम्हारे लिए भी नापा जाएगा, और तुम को अधिक दिया जाएगा। क्योंकि जिसके पास है, उसको दिया जाएगा; और जिसके पास नहीं है, उससे वह भी जो उसके पास है, ले लिया जाएगा” (मरकुस 4:24, 25)।

इस सप्ताह का अध्ययन मरकुस 4 के दृष्टान्तों पर है, मरकुस रचित सुसमाचार में किसी भी सयुंक्त सुसमाचार (मती, मरकुस और लूका) की तुलना में सबसे कम दृष्टांत हैं।

कई वर्षों से विद्वानों ने यीशु के दष्टांतों के अर्थ और व्याख्या पर बहस की है : उनकी व्याख्या कैसे करें, उनका क्या अर्थ है, यीशु ने उनका उपयोग क्यों किया, उनका उद्देश्य किस प्रकार के सबक प्रकट करना था, और उन्हें किस शाब्दिक रूप से लिया जाना चाहिए, या क्या विशुद्ध रूपक थे, इत्यादि ।

जाहिर है हम इस सप्ताह के पाठ में इन सभी मुद्दों को हल नहीं करने जा रहे हैं। इसके बजाय, हम उन पर गौर करेंगे और, परमेश्वर की कृपा से, इन दृष्टांतों के माध्यम से यीशु द्वारा बताए गए बिंदुओं को समझेंगे।

मरकुस 4 में केवल पाँच दृष्टांत हैं - बोने वाला, दीपक, माप, उगने वाला बीज, और राई का बीज । अध्याय का अधिकांश भाग बोने वाले के दृष्टांत के इर्द-गिर्द घूमता है। पहले यह दृष्टान्त बताया गया है, उसके बाद दृष्टान्तों का कारण बताया गया है, और फिर दृष्टान्त की व्याख्या की गयी है। यह तीन-चरणीय पैटर्न रविवार, सोमवार और मंगलवार के अध्ययन का फोकस होगा। फिर अन्य दृष्टांत बुधवार और गुरुवार को अध्ययन का विषय होंगे।

सब्त, जुलाई 27 की तैयारी के लिए इस सप्ताह के पाठ का अध्ययन करें।