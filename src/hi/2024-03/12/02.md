---
title:  “क्या तू यहूदियों का राजा है ?”
date:   15/09/2024
---

`मरकुस 15:1-15 पढ़ें। यहाँ कैसी विडम्बनापूर्ण स्थितियाँ उत्पन्न होती हैं?`

पानतुस पिलातुस 26-36 ई० तक यहूदिया का गवर्नर (हाकिम) था । वह एक दयालु नेता नहीं था, और उसके बहुत से कार्यों ने देश के निवासियों के बीच घबराहट पैदा कर दी थी (लूका 13: 1 से तुलना करें) । यीशु पर यहूदी मुकदमे के परिणामस्वरूप ईशनिंदा के लिए मौत की सजा दी गई। लेकिन रोमी शासन के तहत यहूदी ज्यादातर मामलों में लोगों को फाँसी नहीं दे सकते थे, और इसलिए वे यीशु को निंदा के लिए पिलातुस के पास ले आए।

पिलातुस के समक्ष यीशु के खिलाफ आरोप का उल्लेख नहीं किया गया है, लेकिन उस संक्षिप्त प्रश्न के आधार पर आरोप का पता लगाना संभव है जो पिलातुस ने यीशु से पूछा, “क्या तू यहूदियों का राजा है?” (मरकुस 15:2)। पुराने नियम के समय में, इस्राएल ने अपने राजाओं का अभिषेक किया; अतः, यह देखना कठिन नहीं है कि कैसे मसीहा (" अभिषिक्त व्यक्ति") शब्द को एक राजा के रूप में भक्तिभाव (सम्मान) का दावा करने के लिए और इसलिए, सम्राट के साथ प्रतिस्पर्धा में इस्तेमाल किया जा सकता है। इस प्रकार, महासभा के सामने लाया गया आरोप ईशनिंदा था, जबकि गवर्नर के सामने लाया गया आरोप राजद्रोह था, जिसके कारण मृत्युदंड हो सकता था । विडंबना यह है कि यीशु यहूदियों का मसीहा और राजा दोनों है। ईशनिंदा और राजद्रोह के लिए उसकी सजा गलत थी; इसके बदले वह आदर और आराधना का हकदार था । ' तथापि, यीशु अभी भी राजसी तरीके से कार्य करता है। पिलातुस को उसकी (यीशु की) प्रतिक्रिया, " तू आप ही कह रहा है" (मरकुस 15:2), अप्रतिबद्ध (स्वच्छंद) है। वह शीर्षक से इनकार नहीं करता या इसकी पुष्टि नहीं करता । यह प्रतिक्रिया सुझाव दे सकती है कि वह एक राजा है, लेकिन एक अलग प्रकार का (यूहन्ना 18 : 33 - 38 से तुलना करें)। मरकुस 15: 6 की घटना में फसह के समय एक कैदी को रिहा करने की प्रथा का परिचय देता है। मरकुस 15:9 में, पिलातुस पूछता है कि क्या वे चाहते हैं कि वह “यहूदियों के राजा " को रिहा कर दे, और यद्यपि उसका यह आशय विडंबनापूर्ण रहा होगा, लेकिन विडंबना वास्तव में उसके विरुद्ध खेल रही है। मरकुस 15:9,10 समझ और असमझ में एक अध्ययन है। पिलातुस समझता है कि धार्मिक अगुवों ने ईर्ष्या के कारण यीशु को छोड़ दिया, परन्तु वह यह नहीं समझता कि भीड़ से पूछकर, वह धार्मिक अगुवों के हाथों में खेल रहा है। वे भीड़ को भड़काते हैं और यीशु को सूली पर चढ़ाने का आह्वान करते हैं। पिलातुस पीछे हट गया । क्रूस पर चढ़ाना मरने का एक बहुत ही भयानक तरीका था, खासकर उस व्यक्ति के लिए जिसे वह निर्दोष मानता था । कितनी दर्दनाक विडंबना है कि मूर्तिपूजक गवर्नर मसीहा को रिहा करना चाहता था, जबकि धार्मिक अगुए उसे क्रूस पर चढ़ाना चाहते थे ।

`जब ऐसा करने का दबाव बहुत अधिक हो तो आपको भीड़ का अनुसरण करने से कौन रोक सकता है?`