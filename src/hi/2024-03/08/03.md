---
title:  शु और बच्चे
date:   19/08/2024
---

`मरकुस 10:13-16 पढ़ें। यीशु ने उन लोगों के लिए क्या किया जो बच्चों को उसके पास लाए ?`

जबकि प्राचीन दुनिया में बच्चों को बहुत पसंद किया जाता था (विशेषकर पुरुष-प्रधान संस्कृति में लड़कों को), जन्म और बचपन आसान नहीं था | आधुनिक चिकित्सा देखभाल के बिना, जन्म देने वाली माताओं और नवजात शिशुओं, बालकों और बच्चों के लिए जोखिम बढ़ गया था। कई संस्कृतियों में इन कमजोर व्यक्तियों को दुष्ट शक्तियों से बचाने के लिए पारंपरिक औषधियाँ और ताबीज का उपयोग किया जाता था।

जबकि बच्चे वांछित थे, वे वास्तव में दासों की तर्ज पर निम्न सामाजिक स्थिति के थे (गला० 4:1, 2) | ग्रीको-रोमन दुनिया में, जो लोग विकृत या अवांछित होते थे उन्हें अलग कर दिया जाता था, या यहाँ तक कि नदी में फेंक दिया जाता था। लड़कों को लड़कियों से अधिक महत्व दिया जाता था; कभी-कभी बच्चियों को मरने के लिए छोड़ दिया जाता था। कभी-कभी इन परित्यक्त शिशुओं को दास के रूप में बेचने के लिए "बचाया " जाता और उनका पालन-पोषण किया जाता था ।

ऐसा प्रतीत होता है कि शिष्यों ने मरकुस 9 में परमेश्वर के राज्य को एक बच्चे की तरह प्राप्त करने के बारे में यीशु की शिक्षा को नहीं समझा है (मरकुस 9:33-37)। अब वे उन लोगों को डाँटने लगते हैं जो आशीर्वाद के लिए बच्चों को यीशु के पास लाते हैं, शायद यह सोचकर कि उनके पास इतने सरल कार्य के लिए समय नहीं होगा।

वे गलत थे। यीशु क्रोधित हो जाता है। मरकुस की पूरी किताब में, यीशु की लोगों के प्रति कुछ प्रभावशाली प्रतिक्रियाएँ हैं, और यह शिक्षाप्रद है कि उनकी तीव्र प्रतिक्रियाओं में से एक उन लोगों के प्रति थी जो बच्चों को उससे दूर रख रहे थे।

वह दृढ़तापूर्वक इस बात पर जोर देता है कि शिष्यों को बच्चों के रास्ते में आड़े नहीं आना चाहिए। क्यों? क्योंकि परमेश्वर का राज्य ऐसों ही का है, और उन्हें भी इसे (परमेश्वर का राज्य) एक बच्चे के दृष्टिकोण और विचारानुसार प्राप्त करना चाहिए ।

"आपका गैर - मसीह जैसा चरित्र यीशु को गलत तरीके से पेश न करे । अपनी शीतलता और कठोरता से छोटों को उससे दूर न रखें। उन्हें कभी यह अहसास न होने दें कि यदि आप वहाँ होते तो स्वर्ग उनके लिए सुखद स्थान नहीं होता। धर्म के बारे में ऐसी बात न करें जिसे बच्चे समझ न सकें, या ऐसा व्यवहार न करें जैसे कि उनसे बचपन में यीशु मसीह को स्वीकार करने की उम्मीद नहीं की गई थी। उन्हें यह गलत धारणा न दें कि मसीह का धर्म निराशा का धर्म है, और उद्धारकर्ता के पास आने पर उन्हें वह सब त्यागना होगा जो जीवन को आनंदमय बनाता है।” एलेन जी० ह्वाइट, द मिनिस्ट्री ऑफ हीलिंग, पेज 43, 44.

`आपके आस-पास जो भी बच्चे हैं, उनके सामने आप यीशु को बेहतर तरीके से कैसे प्रकट कर सकते हैं ?`