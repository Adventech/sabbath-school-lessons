---
title:  क्या तुम मेरा कटोरा पी सकते हो ?
date:   21/08/2024
---

`मरकुस 10:32-45 पढ़ें। ये पद न केवल यीशु के मिशन (विशेष कार्य) के बारे में बल्कि उसका अनुसरण करने के अर्थ के बारे में शिष्यों की निरंतर अज्ञानता को कैसे प्रकट करते हैं?`

यीशु अपनी यात्रा में यरूशलेम के और भी करीब जा रहा है, और जैसे-जैसे वह आगे बढ़ता है वह अपने शिष्यों को बताता है कि वहाँ क्या होगा। यह ऐसा परिदृश्य नहीं है जिस पर वे विश्वास करते हैं या सुनना चाहते हैं। अपनी मृत्यु और पुनरुत्थान की रूपरेखा के बारे में यीशु की विशिष्टता अद्भुत है। लेकिन जब यह वह नहीं है जो आप सुनना चाहते हैं, तो इसे खारिज करना बहुत आसान है।

जाहिर तौर पर याकूब और यूहन्ना यही करते हैं जब वे एक निजी अनुरोध के साथ यीशु के पास आते हैं। यीशु स्पष्ट रूप से उन्हें पूछता है, और वे जवाब देते हैं कि वे उसकी महिमा में उसके दाएँ और बाएँ बैठना चाहते हैं। उनके अनुरोध को पदवी - अहंकारवाद के रूप में आलोचना करना आसान है। लेकिन इन दोनों व्यक्तियों ने स्वयं को यीशु की सेवकाई के लिए समर्पित कर दिया है, और उनकी इच्छाएँ संभवतः स्वाभाविक तौर पर पूरी तरह से स्वार्थी नहीं थीं ।

वे जो अनुरोध कर रहे हैं उसके बारे में यीशु उनकी समझ को गहरा करना चाहता है। वह पूछता है कि क्या वे उसका कटोरा पी सकते हैं या उसके बपतिस्मा से बपतिस्मा ले सकते हैं। उसका कटोरा गेथसेमनी और क्रूस पर पीड़ा का कटोरा होगा (मरकुस 14:36 से तुलना करें), और उसका बपतिस्मा उसकी मृत्यु और दफन होगा (मरकुस 15:33–47), जहाँ पर वहाँ की घटनाएँ मरकुस अध्याय 1 में दर्ज उसके बपतिस्मा के समानांतर हैं।

लेकिन याकूब और यूहन्ना इसे नहीं देखते हैं। वे बड़ी सहजता से उत्तर देते हैं कि वे सक्षम हैं। तब यीशु ने भविष्यवाणी की कि वास्तव में वे उसका कटोरा पीएँगे और उसके बपतिस्मा से बपतिस्मा लेंगे। याकूब शहीद की मृत्यु मरने वाले प्रेरितों में से पहला था (प्रेरितों 12 : 2) 1 यूहन्ना प्रेरितों में सबसे लंबे समय तक जीवित रहने वाला व्यक्ति था और उसे पतमस में निर्वासित कर दिया गया था (प्रका० वा० 1: 9) । लेकिन यीशु संकेत करता है कि महिमा में स्थान परमेश्वर द्वारा निर्धारित हैं।

यीशु के उत्तर पर अन्य शिष्यों ने क्या प्रतिक्रिया दी ? अच्छी तरह से नहीं। बच्चों को खुद से दूर रखने पर यीशु के क्रोध के संबंध में, मरकुस 10:41 में एक ही ग्रीक शब्द, एगनकटेओ " क्रोधित होना, गुस्से में" का उपयोग किया गया है।

फिर यीशु अपनी सबसे गहन शिक्षाओं में से एक देने के लिए समूह को एक साथ बुलाता है। वह इंगित करता है कि अन्यजाति शासक व्यक्तिगत लाभ के लिए शक्ति का उपयोग करते हैं। लेकिन परमेश्वर के राज्य में शक्ति का उपयोग हमेशा दूसरों के उत्थान और आशीर्वाद के लिए किया जाना चाहिए। यीशु परमेश्वर के राज्य के राजा के रूप में मार्ग प्रशस्त करता है। कैसे? छुड़ौती के रूप में अपना जीवन देकर बिल्कुल वैसा नहीं जैसा उसके अनुयायियों को सुनने की उम्मीद थी।

`एक मसीही के रूप में दूसरों का "सेवक" होने का क्या मतलब है? अर्थात, आप लोगों के साथ अपनी दैनिक बातचीत में इस सिद्धांत को कैसे प्रकट करते हैं?`