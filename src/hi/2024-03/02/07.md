---
title:  अतिरिक्त विचार
date:   12/07/2024
---

Read Ellen G. White, “At Capernaum;” and “Thou Canst Make Me Clean,” pp. 252-266, in The Desire of Ages. मरकुस 1 यीशु का कौन सा चित्र प्रस्तुत करता है? यीशु के पास शिष्यों को बुलाने का अधिकार है, और वे उत्तर देते हैं। वह शैतान के अधीन अशुद्ध आत्माओं के विपरीत पवित्र है। अच्छाई और बुराई के बीच एक महान संघर्ष चल रहा है, और यीशु के पास दुष्टात्माओं से अधिक शक्ति है। यीशु को बीमार लोगों पर दया आती है और वह उनकी मदद करता है, उन्हें तब छूता है जब शायद कोई और नहीं छूता ।

“यीशु ने आराधनालय में उस राज्य के बारे में बात की जिसे वह स्थापित करने आया था, और शैतान के बंदियों को मुक्त करने के अपने मिशन के बारे में भी बताया । वह आतंक की चीख से परेशान हो गया था। लोगों के बीच से एक पागल चिल्लाता हुआ आगे बढ़ा, 'हमें अकेले रहने दो; हे नासरत के यीशु, हमें तुझसे क्या काम ? क्या तू हमें नष्ट करने आया है? मैं तुझे जानता हूँ कि तुम कौन है; परमेश्वर का पवित्र जन।'

"अब सब भ्रम और चिंता थी । लोगों का ध्यान यीशु मसीह से हटा दिया गया और उसकी बातों को अनसुना कर दिया गया। अपने शिकार को आराधनालय तक ले जाने का शैतान का यही उद्देश्य था । परन्तु यीशु ने दुष्टात्मा को डाँटते हुए कहा, चुप रह, और उसके पास से निकल आ । और जब शैतान ने उसे बीच में डाला, तो वह उसमें से निकल गया, और उसे कुछ न पहुँचाया।” जिसने परीक्षा के जंगल में शैतान पर विजय प्राप्त कर ली थी, उसे फिर से अपने शत्रु के आमने-सामने लाया गया। दुष्टात्मा ने अपने शिकार पर नियंत्रण बनाए रखने के लिए अपनी सारी शक्ति लगा दी । यहाँ हारना यीशु को जीत दिलाना होगा । . लेकिन उद्धारकर्ता ने अधिकार के साथ बात की, और बंदी को मुक्त कर दिया । " - एलेन जी० व्हाइट, द डिजायर ऑफ एजेस, पेज 255, 256

इस बीच, हमारे परमेश्वर ने एक व्यस्त सेवकाई चलाया, एक स्थान से दूसरे स्थान पर घूमते हुए, लगभग लगातार कई लोगों के संपर्क में रहा । उसने सेवकाई और लोगों के प्रति एक शांत और स्थिर दृष्टिकोण कैसे बनाए रखा ? यह निस्संदेह प्रार्थना के उसके दैनिक अनुभव के माध्यम से था।

इस बारे में सोचें कि प्रार्थना और पवित्रवचन के अध्ययन के लिए समय के संबंध में आपके लिए एक व्यावहारिक कार्यक्रम क्या हो सकता है। खोजें कि आपके लिए क्या कारगर है, और उस समय को आत्मा और परमेश्वर के वचन द्वारा निर्देशित, शांतिपूर्ण भावना विकसित करने में लगाएँ ।

**चर्चागत प्रश्नः**

`प्रार्थना के प्रश्न के बारे में कक्षा में बात करें और यह मसीही जीवन में इतना महत्त्वपूर्ण क्यों है । प्रार्थना के उद्देश्य और प्रभावकारिता के बारे में लोगों के कुछ प्रश्न क्या हैं?`

`कक्षा में, उन मामलों के बारे में बात करें जहाँ निश्चित समय पर, हमारे विश्वास के बारे में बहुत अधिक न कहना सबसे अच्छा हो सकता है। ऐसा करना कब विवेकपूर्ण बात हो सकती है और फिर भी, हम अपनी गवाही से समझौता किए बिना ऐसा कैसे कर सकते हैं?`

`आज आपकी संस्कृति में "कोढ़ी” कौन हैं? आपका चर्च सुसमाचार पहुँचाने के लिए उन तक कैसे पहुँच सकता है और उन्हें " स्पर्श " कैसे कर सकता है ?`