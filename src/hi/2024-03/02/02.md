---
title:  “मेरे पीछे आओ”
date:   07/07/2024
---

`मरकुस 1: 16-20 पढ़ें। वे कौन लोग थे जिन्हें यीशु ने शिष्यों के रूप में बुलाया था, और उनकी प्रतिक्रिया क्या थी ?`

मरकुस 1 में यीशु के बहुत से शब्द दर्ज नहीं हैं। हालाँकि, मरकुस 1: 17 में दो मछुआरों, शमौन, जिसे बाद में "पतरस" कहा जाएगा, और उसका भाई, अन्द्रियास के लिए उसके शब्द हैं। दो मनुष्य गलील झील के तट पर खड़े होकर जाल डाल रहे हैं।

नाव या मछली पकड़ने के अन्य सामान का कोई उल्लेख नहीं है, जिससे यह पता चलता है कि दोनों व्यक्ति आर्थिक रूप से अच्छे नहीं हैं। मरकुस 1:19, 20 में, याकूब और यूहन्ना अपने पिता और नौकरों के साथ एक नाव में हैं, जो बताता है कि वे पतरस और अन्द्रियास की तुलना में आर्थिक रूप से बेहतर थे। लूका इंगित करता है कि पतरस के पास एक नाव है और वास्तव में, याकूब और यूहन्ना पतरस और अन्द्रियास के साझेदार थे (लूका 5:1-11 देखें) । लेकिन मरकुस रचित सुसमाचार भाइयों के दो समूहों के बीच एक विरोधाभास प्रस्तुत कर सकता है, और उस अंतर को स्पष्ट करने के लिए यीशु उन दोनों को शिष्यत्व के लिए बुलाते हैं जिनके पास कम संसाधन हैं और जिनके पास अधिक संसाधन हैं।

इन लोगों के लिए यीशु का आह्वान सरल, सीधा और भविष्यसूचक है। वह उन्हें अपने पीछे चलने के लिए बुलाता है; अर्थात् उसका शिष्य बनना। वह इंगित करता है कि यदि वे उसकी पुकार का उत्तर देंगे, तो वह उन्हें मनुष्यों का मछुआरा बनाने का कार्य करेगा।

`विचार करें कि ये लोग तुरंत क्यों (मरकुस 1 : 16-20) सब कुछ छोड़कर यीशु के पीछे हो लेंगे।`

यूहन्ना रचित सुसमाचार चित्र को और अधिक पूर्णता से भर देता है (देखें यूहन्ना 1:29-42) । ऐसा लगता है कि भाई यूहन्ना बप्तिस्मादाता का चेला था और उसने उसकी उद्घोषणा सुनी थी कि यीशु “परमेश्वर का मेम्ना है, जो जगत के पाप को उठा ले जाता है" (यूहन्ना 1: 29) । वे यीशु से मिले और यरदन नदी के पास उसके साथ समय बिताया। नतीजतन, सेवकाई के लिए यीशु के आह्वान को स्वीकार करना कोई दिखावा या पलायन नहीं था। उन्होंने इस बारे में खूब सोचा था।

लेकिन मरकुस अधिक विवरण क्यों नहीं देता ? संभवतः, यह यीशु की शक्ति पर जोर देना है। वह बुलाता है, और इच्छुक मछुआरे जवाब देते हैं, और उनका जीवन, और दुनिया कभी भी एक जैसी नहीं होती है।

`यीशु का अनुसरण करने के लिए आपको क्या त्यागने के लिए बुलाया गया है? (अपने उत्तर के निहितार्थ के बारे में सोचें, खासकर यदि आप कुछ भी नहीं सोच सकते हैं।`