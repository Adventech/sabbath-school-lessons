---
title:  अतिरिक्त विचार
date:   19/07/2024
---

Read Ellen G. White, “Levi-Matthew,” pp. 272-280; and “The Sabbath,” pp. 281-289, in The Desire of Ages.

“जब उससे पूछा गया, 'क्या सब्त के दिन चंगा करना उचित है?' उसने उनसे कहा, तुम में ऐसा कौन है जिसकी एक भेड़ हो, और वह सब्त के दिन गड़हे में गिर जाये, तो वह उसे पकड़कर न निकाले ? भला, मनुष्य का मूल्य भेड़ से कितना बढ़कर है ! इसलिए सब्त के दिन भलाई करना उचित है।" मती 12:10-12 ।

"खुद को कठिनाई में फँसाने के डर से, भेदियों ने भीड़ की उपस्थिति में मसीह को उत्तर देने का साहस नहीं किया। वे जानते थे कि उसने सच कहा था। अपनी परंपराओं का उल्लंघन करने के बजाय, वे एक व्यक्ति को पीड़ित होने के लिए छोड़ देंगे, जबकि वे एक पशु को राहत देंगे क्योंकि अगर इसकी उपेक्षा की गई तो मालिक को नुकसान होगा। इस प्रकार मनुष्य की तुलना में जो परमेश्वर की छवि में बनाया गया है, एक मूक जानवर के लिए अधिक देखभाल दिखाई गई। यह सभी झूठे धर्मों की कार्यप्रणाली को दर्शाता है। वे मनुष्य की खुद को परमेश्वर से ऊपर उठाने की इच्छा से उत्पन्न होते हैं, लेकिन वे मनुष्य को जानवर से भी नीचे गिरा देते हैं। प्रत्येक धर्म जो परमेश्वर की संप्रभुता के विरुद्ध युद्ध करता है, वह मनुष्य की उस महिमा को ठगता है जो सृष्टि के समय उसकी थी, और जो उसे मसीह में पुनः प्राप्त होनी थी। प्रत्येक झूठा धर्म अपने अनुयायियों को मानवीय आवश्यकताओं, कष्टों और अधिकारों के प्रति लापरवाह होना सिखाता है । सुसमाचार मसीह के रक्त की खरीद के रूप में मानवता को उच्च मूल्य देता है, और यह मनुष्य की इच्छाओं और संकटों के प्रति कोमल सम्मान सिखाता है । यहोवा कहता है, ‘मैं मनुष्य को कुन्दन से, और आदमी को ओपीर के सोने से भी अधिक महँगा करूँगा।' यशा० 13:12। " - एलेन जी० व्हाइट, द० डिजायर ऑफ एजेस, पेज 286, 287 ।

**चर्चागत प्रश्नः**

`कौन सी रणनीतियाँ या प्रथाएँ आपको और आपके स्थानीय चर्च को मरकुस 2 में लकवाग्रस्त जैसे चुपचाप पीड़ित लोगों के प्रति संवेदनशील रहने में मदद करती हैं?`

`इस बारे में सोचें कि सामान्य तौर पर यीशु को अस्वीकार करने वाले धार्मिक अगुए नफरत, परम्परा, हठधर्मिकता और धर्म से कितने अंधे हो गए थे, यहाँ तक कि उसके चमत्कारों ने भी, जो उनके मन को उसके लिए खोलना चाहिए था, नहीं खोला । हम एक मनुष्य के रूप में कैसे सावधान रह सकते हैं कि हमारे साथ भी कुछ ऐसा न हो ?`

`आपका स्थानीय चर्च उन लोगों के लिए “परिवार” कैसे बन सकता है जिनके तत्काल आनुवंशिक परिवार ने उन्हें उनके विश्वास के कारण अस्वीकार कर दिया होगा ?`

`“अक्षम्य पाप" के प्रश्न पर अधिक ध्यान दें। कक्षा में, चर्चा करें कि इसका क्या अर्थ है और हम यह कैसे सुनिश्चित कर सकते है कि हम ऐसा न करें ।`