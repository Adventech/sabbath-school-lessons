---
title:  क्रूस में नम्रता
date:   27/08/2022
---

### इस सप्ताह के पाठ के लिए पढ़ें
यहेज० 24:15-27, निर्गमन 32:1-14, मती 5: 43-48, 1पत० 2 : 18-25, भजन 62: 1-8।

> <p>याद वचन</p>
> “धन्य हैं वे, जो नम्र हैं, क्योंकि वे पृथ्वी के अधिकारी होंगे " (मत्ती 5:5) ।

मूसा के बारे में पढ़ते समय या धन्य वचनों का अध्ययन करने के अलावा, हम नम्र शब्द का अधिक उपयोग नहीं करते हैं। यह पता लगाना भी मुश्किल नहीं है कि ऐसा क्यों है । नम्रता को “धैर्य के साथ और बिना आक्रोश के स्थायी क्षति" के रूप में परिभाषित किया गया है। कोई आश्चर्य नहीं कि हम इसके बारे में ज्यादा नहीं सुनते हैं; यह शायद ही आज संस्कृति में सम्मानित विशेषता है। कभी-कभी बाइबल इस शब्द का अनुवाद "विनम्र" के रूप में करती है। फिर, नम्रता एक चरित्र विशेषता नहीं है जिसे अधिकांश संस्कृतियों द्वारा वांछनीय माना जाता है।

लेकिन नम्रता, धैर्य के साथ और बिना आक्रोश के क्षति को सहन करना, यीशु और उसके अनुयायियों की सबसे शक्तिशाली विशेषताओं में से एक है। और फिर भी, यह अपने आप में एक अंत नहीं है: आत्मा की नम्रता उन लोगों के हाथों में एक सशक्त हथियार हो सकती है जो दर्द और पीड़ा के बीच में हैं। वास्तव में, क्रूस हृदय की नम्रता सीखने के लिए एक महान स्थान है, क्योंकि अपनी नम्रता और टूटे हुए स्थानों के द्वारा हम परमेश्वर के सशक्त गवाह हो सकते हैं।

**सप्ताह एक नजर में**: दुख और नम्रता के बीच क्या संबंध है? हम अपनी नम्रता और टूटी-फूटी जगहों में कैसे दूसरों के साक्षी बन सकते हैं? एक मसीही विश्वासी के लिए नम्रता वास्तव में कमजोरी नहीं वरन एक ताकत कैसे हो सकती है, ?

_सब्त, सितम्बर 3 की तैयारी के लिए इस सप्ताह के पाठ का अध्ययन करें।_