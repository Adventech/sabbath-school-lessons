---
title:  पूरी ऊर्जा के साथ संघर्ष
date:   30/07/2022
---

### इस सप्ताह के पाठ के लिए पढ़ें
यूहन्ना 16: 5-15; कुलु० 1: 28, 29; 1पतo 1 : 13, मती 5:29; उत्पत्ति 32.

> <p>याद वचन</p>
> “इसी के लिये मैं उस शक्ति के अनुसार जो मुझ में सामर्थ्य के साथ प्रभाव डालती है, तन मन लगाकर परिश्रम भी करता हूँ" (कुलुस्सियों 1:29)।

एक टॉक शो पर एक पुरुष और महिला एक साथ बैठे थे। दोनों ने एक बच्चे की हत्या का अनुभव किया था। उस स्त्री के पुत्र की 20 वर्ष पूर्व हत्या कर दी गई थी, और उसका क्रोध और कटुता हमेशा की तरह प्रबल थी । वह आदमी बिलकुल अलग था। उनकी बेटी की कुछ साल पहले आतंकियों ने हत्या कर दी थी। उसने हत्यारों के प्रति क्षमा के बारे में और इस बारे में बात की कि कैसे परमेश्वर ने उसकी चोट को बदल दिया था। दर्द कितना भी भयानक क्यों न हो, यह आदमी इस बात का उदाहरण बन गया था कि कैसे परमेश्वर हमारे जीवन के सबसे अंधेरे क्षणों में चंगाई ला सकता है।

दो लोग इतने अलग तरीके से कैसे प्रतिक्रिया दे सकते हैं? एक मसीही विश्वासी के जीवन में आध्यात्मिक परिवर्तन कैसे होता है, जो उस व्यक्ति को पूरी तरह से विचलित करने के बजाय जीवन के क्रूस के माध्यम से परिपक्व होने में सक्षम बनाता है ?

**सप्ताह एक नजर में**: स्वयं और पाप के साथ लड़ाई में हमारी इच्छा और इच्छा शक्ति की क्या भूमिका है? हम अपने निर्णयों पर अपनी भावनाओं को हावी होने देने की गलती से कैसे बच सकते हैं? क्रूस में होने पर हमें क्यों दृढ़ रहना चाहिए और हार नहीं माननी चाहिए?

_'सब्त, अगस्त 6 की तैयारी के लिए इस सप्ताह के पाठ का अध्ययन करें।_