---
title:  हमारे पिता का अनुशासन
date:   11/08/2022
---

`इब्रानियों 12: 5-13 पढ़ें । यहाँ हमारे लिए क्या संदेश है, और इस त्रिमास में हम जो अध्ययन कर रहे हैं, उसमें यह कैसे फिट बैठता है ?`

इब्रानियों 12: 5-13 में, पौलुस अनुशासन के संदर्भ में परीक्षाओं का वर्णन करता है। इस अनुच्छेद के एनआईवी (NIV) बाइबिल अनुवाद में, अनुशासन शब्द के विभिन्न रूप दस बार प्रकट होते हैं। ग्रीक दुनिया में, यह शब्द “शिक्षा” के लिए सबसे बुनियादी शब्द था। अतः “अनुशासन” को समझने का अर्थ यह समझना है कि परमेश्वर हमें उस विश्वास के स्कूल में कैसे शिक्षा देता है जिसका वर्णन पौलुस पहले इब्रानियों 11 में कर रहा है।

इब्रानियों 11 में, पौलुस विश्वासी पुरुषों और स्त्रियों के चित्रों को चित्रित करता रहा है। उनका विश्वास ही था जिसने उन्हें हर तरह की कठिन परिस्थितियों का सामना करते हुए आगे बढ़ने के लिए प्रेरित किया। जैसे ही हम अध्याय 12 में प्रवेश करते हैं, पौलुस पाठकों की ओर मुड़ता है, और कहता है कि चूँकि हमारे सामने इतने सारे लोग अविश्वसनीय बाधाओं के खिलाफ दृढ़ रहे हैं, हम भी दौड़ सकते हैं और विश्वास के जीवन को पूरा कर सकते हैं। कुंजी यह है कि हम अपनी आँखें यीशु पर टिकाए रखें (इब्रा 12 : 2 ), कि वह एक उदाहरण हो सकता है जब समय कठिन हो ( (इब्रा० 12: 3)। अध्याय 12 को पढ़ना पढ़ने के चश्मे का एक सेट दिए जाने जैसा है। इन चश्मों के बिना हमारी दृष्टि या कठिनाई की समझ हमेशा धुंधली रहेगी। लेकिन इन चश्मे के माध्यम से देखने से दुख की धुंधली व्याख्या ठीक हो जाएगी जो हमारी संस्कृति हम पर थोपती है । तब हम स्पष्ट रूप से समझने में सक्षम होंगे और बुद्धिमानी से परीक्षाओं का जवाब देने में सक्षम होंगे।

**इब्रानियों 12:1-13 के "चश्मे" से पढ़ें। अब पद 5-13 पर ध्यान केन्द्रित करें और इन प्रश्नों के उत्तर दें:**

`अनुशासन का स्रोत क्या है?`

`अनुशासन के प्रति हमारी प्रतिक्रिया क्या है?`

`अनुशासन का लक्ष्य क्या है ?`

`इब्रानियों 12:1-13 को फिर से पढ़ें। उन सभी कारणों की एक सूची बनाएँ जिन्हें आप आशा के आधार के रूप में पहचान सकते हैं। आध्यात्मिक “शिक्षा” के अपने समय में आपने इस आशा का अनुभव कैसे किया है ?`