---
title:  एक हथियार जो जीत जाता है
date:   25/08/2022
---

2 इतिहास 20 : 1-30 पढ़ें । जैसा कि यहोशापात ने खोजा, स्तुति एक सशक्त हथियार है । यह रिपोर्ट मिलने के बाद कि एक "विशाल सेना" उसके खिलाफ आ रही है, यहोशापात तुरंत सैन्य कार्रवाई के लिए नहीं कूदा, लेकिन “यहोवा से पूछने का फैसला किया " ( 2 इति० 20:3 )। जब यहूदा के लोग उपवास के लिए यरूशलेम आए, तो यहोशापात ने स्थिति की वास्तविकता को स्वीकार करते हुए कहा कि “यह जो बड़ी भीड़ हम पर चढ़ाई कर रही है, उसके सामने हमारा तो बस नहीं चलता और हमें कुछ सूझता नहीं कि क्या करना चाहिए? परन्तु हमारी आँखें तेरी ओर लगी हैं, ' ( 2 इति० 20 : 12)।

`जब आप देखते हैं कि एक "विशाल सेना" आ रही है, तो आपकी सहज प्रतिक्रिया क्या होती है? 2 इतिहास 20:3-12 में यहोशापात की प्रतिक्रिया से, आप भारी विरोध से निपटने के बारे में क्या सीख सकते हैं?`

जैसे ही यहोवा का आत्मा यहजीएल पर उतरा, उसने निडरता से घोषणा की: “इस लड़ाई में तुम्हें लड़ना न होगा; हे यहूदा, और हे यरूशलेम, ठहरे रहना, और खड़े रहकर यहोवा की ओर से अपना बचाव देखना, " (2 इति० 20: 17)। उसके बाद, उन्होंने परमेश्वर की आराधना की और "बहुत ऊँचे शब्द से " उसकी स्तुति गाई (2 इति० 20 : 19 ) । यद्यपि परमेश्वर उनके लिए लड़ने जा रहा था, फिर भी उन्हें शत्रु का सामना करने के लिए बाहर जाना पड़ा।

लेकिन यह युद्ध की ओर कोई साधारण मार्च नहीं था। यहोशापात ने एक गायक मंडली को नियुक्त किया, जो यहोवा की स्तुति गाने के लिए निकली । “जब वे गीत गाने और स्तुति करने लगे, तब यहोवा ने अम्मोनियों और मोआबियों और सेईर पर्वत के लोगों पर जो यहूदा पर चढ़ाई कर रहे थे, घात लगाए बैठा, और वे हार गए" ( 2 इति० 20 : 22 ) । लेखक के अनुसार, परमेश्वर ने उसी क्षण हस्तक्षेप किया जब उन्होंने उसकी प्रतिज्ञा में अपने विश्वास का प्रयोग किया, क्योंकि वे “उसकी पवित्रता के वैभव के लिए उसकी स्तुति" करने लगे (2 इति० 20 : 21 )।

`2 इतिहास 20 : 1-30 फिर से पढ़ें। आप कौन से आध्यात्मिक सिद्धांत पा सकते हैं जो परमेश्वर के साथ आपके अपने चलने पर लागू हो सकते हैं, खासकर परीक्षा और तनाव के समय में ?`