---
title:  परमेश्वर के समय में
date:   05/09/2022
---

`पढ़ें, रोमियों 5:6 और गलातियों 4: 4. यहाँ पर हम परमेश्वर के समय के बारे में क्या सीखते हैं?`

इन पदों में, पौलुस हमें बताता है कि यीशु हमारे लिए बिल्कुल सही समय पर मरने के लिए आया था। परन्तु पौलुस हमें यह नहीं बताता कि यह सही समय क्यों था। इन पदस्थलों को पढ़ना और आश्चर्य करना बहुत सहज है, यीशु ने हजारों वर्षों तक प्रतीक्षा क्यों की जब तक कि वह पाप से निपटने के लिए पृथ्वी पर नहीं आया, क्या ब्रह्मांड यह नहीं समझता था कि पाप बहुत पहले से ही बहुत बुरी चीज थी ? हम पूछ सकते हैं कि यीशु दूसरी बार भी आने की प्रतीक्षा क्यों कर रहा है। हम यह भी पूछ सकते हैं, यहोवा मेरी प्रार्थना का उत्तर देने के लिए इतनी देर तक क्यों प्रतीक्षा कर रहा है ?

`उदाहरण के लिए, दानिय्येल 9 : 24-27 की 70 - सप्ताह की भविष्यवाणी के बारे में सोचें, वह भविष्यवाणी जो यीशु को मसीहा के रूप में इंगित करती है (यदि आवश्यक हो तो इसकी समीक्षा करें ) । यह समय अवधि कितनी लंबी थी? यह आपको परमेश्वर के समय में चीजों की प्रतीक्षा करना सीखने के बारे में क्या बतलाता है, भले ही इसमें हमें काफी समय लग जाए?`

कई महत्त्वपूर्ण आध्यात्मिक कारण हैं जिनकी वजह से हम प्रतीक्षा समय का अनुभव करेंगे। पहला, प्रतीक्षा करने से हमारा ध्यान "वस्तुओं" से हटकर स्वयं परमेश्वर की ओर फिर से केंद्रित हो सकता है। दूसरा, प्रतीक्षा करना हमें अपने स्वयं के उद्देश्यों और इच्छाओं की एक स्पष्ट तस्वीर विकसित करने अनुमति देता है। तीसरा, प्रतीक्षा दृढ़ - आध्यात्मिक सहनशक्ति का निर्माण करती है। चौथा, प्रतीक्षा विश्वास और विश्वास जैसी कई आध्यात्मिक शक्तियों के विकास के द्वार खोलती है। पाँचवाँ, प्रतीक्षा परमेश्वर को बड़ी तस्वीर की पहेली में अन्य टुकड़े डालने की अनुमति देता है। छठा, हम शायद कभी नहीं जान पाएँगे कि हमें किस कारण से प्रतीक्षा करनी है; इसलिए, हम विश्वास से जीना सीखते हैं। क्या आप प्रतीक्षा करने के किसी अन्य कारण के बारे में सोच सकते हैं?

आप बाइबल में ऐसे कौन से उदाहरण पा सकते हैं जिनमें परमेश्वर ने अपने समय में काम किया है जो आपको यह विश्वास करना सीखने में मदद कर सकता है कि वह आपके लिए वही करेगा जो उसके अपने समय में भी सही है? (उदाहरण के लिए, अब्राहम और सारा के बारे में और एक बेटे की प्रतिज्ञा के बारे में सोचें।) साथ ही, स्वयं से पूछें, “मैं ऐसा क्या कर रहा हूँ जो एक प्रार्थना के उत्तर में देरी कर सकता है जिसका उत्तर बहुत पहले दिया जा सकता था ? ”