---
title:  “बुद्धिमान"
date:   20/07/2022
---

कल हमने दूसरे आगमन की प्रतीक्षा करने वालों के लिए चरित्र के महत्त्व को देखा। आज हम विशेष रूप से उन लोगों के लिए चरित्र के महत्त्व पर धयान देंगे जो यीशु के दूसरे आगमन पर जीवित हैं।

`दानिय्येल 12: 1-10 पढ़ें। प्रसंग क्या है? पृथ्वी के इतिहास में किस समय का उल्लेख किया जा रहा है? सबसे महत्त्वपूर्ण, हम इन पदों से इन समयों में परमेश्वर के लोगों के चरित्र के बारे में क्या बता सकते हैं? दुष्टों के विपरीत, उन्हें कौन-से गुण दिए गए हैं? प्रका वा० 22:11 भी देखें।`

दानिय्येल को बताया गया है कि यीशु के आने से ठीक पहले, इतिहास के किसी भी अन्य समय में अतुलनीय संकट का समय होगा। दानिय्येल 12: 3, 10 में, हमें इस दौरान धर्मी और दुष्टों का चित्रण दिया गया है। ध्यान दें कि कैसे दुष्ट " बुराई करेंगे" (दानि 12 : 10 ) धर्मी लोगों के विपरीत, जो पद 3 में चमकते हैं, शायद इसलिए कि उन्हें “शुद्ध, बेदाग और उज्जवल किया गया” (दानि 12: 10 ) इस दौरान “संकट का समय होगा, जैसा किसी जाति के उत्पन्न होने के समय से लेकर अब तक कभी न हुआ न होगा;" ( दानि० 12 : 1 )। इसके विपरीत, दुष्ट भी नहीं समझते, लेकिन धर्मी "बुद्धिमान" होते हैं और समझते हैं।

समझे क्या? गणित, विज्ञान, उच्च आलोचना ? नीतिवचन कहता है कि “यहोवा का भय मानना बुद्धि का मूल है" (नीति० 1 : 7 ) । शायद, इस संदर्भ में, "बुद्धिमान" बुद्धिमान है क्योंकि उन्हें इन अंतिम घटनाओं की समझ है, मुसीबत का समय, जैसा कि यह सामने आता है। वे आश्चर्यचकित नहीं हैं; वचन के अपने अध्ययन से, वे जानते हैं कि यह आ रहा है। और सबसे महत्त्वपूर्ण बात यह है कि वे इस मुसीबत के समय को शुद्ध और परिष्कृत करने के तौर पर जानते हैं; दूसरी ओर, दुष्ट अपने विद्रोह में और अधिक हठी हो जाते हैं और इस प्रकार अपनी दुष्टता में बने रहते हैं।

महत्त्वपूर्ण बिंदु यह है कि यहाँ हमें ऐसे लोगों का चित्रण दिया गया है जो एक निर्मल और शुद्धिकरण प्रक्रिया से गुजरे हैं।

`यद्यपि हमने इन पदों को अंत के दिनों के संदर्भ में देखा है, हम यहाँ कौन से सिद्धांत देखते हैं जो अब हमें बेहतर ढंग से समझने में मदद कर सकते हैं कि शुद्धिकरण और निर्मल प्रक्रिया क्या है, यहाँ तक कि आज भी हमारे लिए क्यों प्रासंगिक है?`