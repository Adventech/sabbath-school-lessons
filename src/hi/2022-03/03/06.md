---
title:  आग से परीक्षण
date:   14/07/2022
---

एक युवक था जिसे हम एलेक्स कहेंगे। वह एक युवा के तौर पर बहुत परेशानी में से निकला था: ड्रग्स, हिंसा, यहाँ तक कि कुछ समय जेल में भी उसे बितानी पड़ी। लेकिन तब, एक स्थानीय चर्च सदस्य (जिसकी एलेक्स ने चोरी की थी) की दया से, एलेक्स ने परमेश्वर के बारे में सीखा और यीशु को अपना दिल दे दिया। हालाँकि अभी भी उसकी समस्याएँ और संघर्ष बरकरार थे, और यद्यपि उसके अतीत के तत्व अभी भी कायम थे, एलेक्स यीशु में एक नया व्यक्ति था । वह परमेश्वर से प्रेम करता था और उसकी आज्ञाओं का पालन करके उस प्रेम को व्यक्त करने की कोशिश करता था ( 1 यूहन्ना 5: 1, 2)। एक समय, एलेक्स ने महसूस किया कि उसे सेवक बनना चाहिए । चीजें इस ओर इशारा कर रही थीं। वह परमेश्वर की पुकार का उत्तर दे रहा था, इसमें कोई संदेह नहीं है ।

कॉलेज में पहले तो चीजें अच्छी होने लगी थीं। फिर एक के बाद एक बात बिगड़ती चली गई और उसका जीवन बिखरने लगा। उसके धन का स्रोत समाप्त होने लगा; एक करीबी दोस्त उसके खिलाफ हो गया, उसने उस पर झूठे आरोप लगाए थे, इससे उसकी प्रतिष्ठा को नुकसान पहुँचा। इसके बाद, वह बीमार होता रहा; कोई नहीं जानता था कि यह क्या है, लेकिन इसने उसकी पढ़ाई को इस हद तक प्रभावित किया कि उसे डर था कि कहीं उसे पूरी तरह से स्कूल छोड़ना न पड़े। इन सबसे बढ़कर, वह नशीले पदार्थों के भयंकर प्रलोभनों से लड़ रहा था, जो स्थानीय समुदाय में आसानी से उपलब्ध थे। एक बार तो वह उस जाल में गिर भी गया था। एलेक्स समझ नहीं पा रहा था कि यह सब क्यों हो रहा था, खासकर क्योंकि उसे यकीन था कि प्रभु ने उसे इस स्कूल में पढ़ाई शुरू करने के लिए प्रेरित किया था | क्या एलेक्स इस बारे में गलत था? यदि हाँ, तो क्या परमेश्वर के साथ उसका पूरा अनुभव एक बहुत बड़ी भूल थी? उनके विश्वास के सबसे बुनियादी तत्व भी संदेह के घेरे में आ रहे थे।

`कल्पना कीजिए कि, इस संकट के बीच, एलेक्स आपके पास आता है और सलाह मांगता है। आप क्या कहेंगे? आपके अपने ऐसे कौन से अनुभव हैं जो उसके जैसे किसी की मदद कर सकते हैं? आप बाइबल की किन आयतों का इस्तेमाल करेंगे? ऐसी स्थिति में निम्नलिखित पदस्थल कितने उपयोगी हो सकते हैं? नीतिवचन 3, यिर्म० 29 : 13, रोम. 8:28, 2 कुरिं० 12: 9, इब्रा० 13:5.`

प्रभु का अनुसरण करने वाले लगभग सभी लोगों के सामने संकट आया है, जिस दौरान उन्हें प्रभु की अगुवाई पर संदेह करने का प्रलोभन दिया गया है। ऐसी स्थितियों में महत्त्वपूर्ण बात यह है कि वादों से चिपके रहना, अतीत में परमेश्वर की अगुवाई का वर्णन करना, और विश्वास और धीरज के लिए प्रार्थना करना। यहोवा हमें कभी नहीं छोड़ेगा। हमारे लिए प्रश्न यह है कि हम उसे त्यागने के प्रलोभन के आगे कैसे न झुकें?