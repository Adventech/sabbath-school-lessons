---
title:  प्रारम्भिक दिन
date:   18/09/2022
---

पवित्रशास्त्र हमें यीशु के प्रारंभिक वर्षों के बारे में बहुत कम जानकारी देता है। हालाँकि, कुछ पद हमें उन स्थितियों और उद्धारकर्ता द्वारा प्रवेश किए गए संसार के बारे में कुछ बताते हैं।

`लूका 2:7, 22-24 (लैव्य० व्य० 12:6-8 भी देखें और मत्ती 2:1-18 पढ़ें। इन आयतों में हम क्या देखते हैं जो हमें इस बात का संकेत देता है कि यीशु ने शुरू से ही किस तरह के जीवन का सामना किया ?`

बेशक, यीशु गरीबी में जीने वाले या उन लोगों का सामना करने वाले पहले व्यक्ति नहीं थे जो कम उम्र से ही उसे मारना चाहते थे। हालाँकि, एक और तत्व है जो हमें इस बात की विशिष्टता को समझने में मदद करता है कि मसीह ने शुरुआती समय में क्या झेला ।

`यूहन्ना 1:46 पढ़ें। युवा यीशु ने किन कष्टों का सामना किया था, यह समझने में हमारी मदद करने के लिए यह कौन-सा तत्व जोड़ता है?`

पतन से पहले आदम और हव्वा को छोड़कर, यीशु ही एकमात्र पापरहित व्यक्ति था जो कभी पृथ्वी पर रहा था। अपनी पवित्रता में, अपनी पापरहितता में, वह पाप की दुनिया में डूबा हुआ था। एक बच्चे के रूप में भी यह कितनी यातनामय रही होगी कि उसकी शुद्ध आत्मा लगातार पाप के संपर्क में रही। पाप के कारण हमारी कठोरता में भी, हम स्वयं अक्सर पाप और बुराई के संपर्क में आने से दूर हो जाते हैं जो हमें घृणास्पद लगता है। कल्पना कीजिए कि यह मसीह के लिए कैसा रहा होगा, जिसकी आत्मा शुद्ध थी, जो पाप से जरा भी कलंकित नहीं था। इस संबंध में अपने और अपने आस-पास के अन्य लोगों के बीच तीव्र अंतर के बारे में सोचें यह उसके लिए बेहद दर्दनाक रहा होगा ।

`स्वयं से पूछें, “मैं अपने चारों ओर मौजूद पापों के प्रति कितना संवेदनशील हूँ? क्या वे मुझे परेशान करते हैं, या क्या मैं उनके लिए कठोर हूँ?" यदि आप उनके प्रति कठोर हैं, तो क्या यह उन चीजों के कारण हो सकता है जिन्हें आप पढ़ते हैं, देखते हैं, या करते भी हैं? इसके बारे में सोचें।`