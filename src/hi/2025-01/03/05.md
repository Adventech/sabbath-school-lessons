---
title: 'जीवित पत्थर'
date: 15/01/2025
---

ऐसा कैसे हो सकता है कि हम, पतित, पापी प्राणी होने के नाते, पवित्र परमेश्वर को प्रसन्न कर सकते हैं?

`रोमियों 8:1 और रोमियों 5:8 पढ़ें। ये पाठ परमेश्वर के समक्ष हमारी स्थिति के बारे में क्या सिखाते हैं?`

परमेश्वर किसी भी मानवीय प्रतिक्रिया से पहले लोगों पर कृपा करता है। इससे पहले कि हम कुछ कहें या करें, परमेश्वर हमारे पास पहुंचता है और हमें उसके प्रेम को स्वीकार करने या अस्वीकार करने का अवसर देता है। जैसा कि रोमियों 5:8 में कहा गया है, “परमेश्वर हमारे प्रति अपना प्रेम इस प्रकार प्रगट करता है, कि जब हम पापी ही थे, तभी मसीह हमारे लिये मरा" (यिर्म. 31:3 से तुलना करें)। और हम अपने मुक्तिदाता के कार्य के माध्यम से, विश्वास के माध्यम से परमेश्वर के साथ मेल-मिलाप कर सकते हैं और यहाँ तक कि उसकी दृष्टि में भी प्रसन्न हो सकते हैं।

`1 पतरस 2:4-6 पढ़ें और इसकी तुलना इब्रानियों 11:6 से करें। यह हमें क्या बताता है कि हम परमेश्वर को कैसे प्रसन्न कर सकते हैं?`

परमेश्वर के हस्तक्षेप के बिना, पतित लोग परमेश्वर के लिए कुछ भी मूल्यवान (फल) लाने में असमर्थ हैं। फिर भी परमेश्वर ने, अपनी कृपा और दया से, मसीह के कार्य के माध्यम से एक रास्ता बना दिया है। विशेष रूप से, “यीशु मसीह के माध्यम से " हम “परमेश्वर को स्वीकार्य आध्यात्मिक बलिदान चढ़ा सकते हैं"" (1 पत. 2:5)। यद्यपि " विश्वास के बिना उसे प्रसन्न करना असंभव है " (इब्रा. 11:6), मसीह के मध्यस्थ (बिचवई) कार्य के द्वारा, परमेश्वर विश्वासियों को " (तुम्हें) हर एक भली बात में सिद्ध करे, जिससे तुम उसकी इच्छा पूरी करो, और जो कुछ उसको भाता है उसे मसीह के द्वारा हम में उत्पन्न करे। उसी की महिमा युगानुयुग होती रहे। आमीन" (इब्रा. 13:21)। जो लोग विश्वास के द्वारा परमेश्वर के प्रति प्रतिक्रिया करते हैं, वे मसीह की बिचवई के द्वारा उसकी दृष्टि में धर्मी माने जाते हैं, जिनकी धार्मिकता ही स्वीकार्य है। और जो लोग परमेश्वर के प्रेमपूर्ण प्रस्तावों का जवाब देते हैं, वे मसीह की मध्यस्थता के द्वारा योग्य माने जाते हैं (लूका 20:35), और वह उन्हें अपनी समानता में बदल देता है (1 कुरिं. 15:51-57, 1 यूहन्ना 3:2)। परमेश्वर का उद्धार कार्य न केवल हमारे लिए है, बल्कि हममें भी है।

`स्वर्ग में मसीह द्वारा आपके लिए बिचवई (मध्यस्थता) करने का विचार इतना उत्साहवर्धक क्यों है?`