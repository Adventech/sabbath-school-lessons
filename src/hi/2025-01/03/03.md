---
title: 'प्रसन्नता के साथ आनन्द मनाना'
date: 13/01/2025
---

हमारे लिए यह कल्पना करना जितना कठिन है, परमेश्वर प्रत्येक व्यक्ति को अगणनीय मूल्य का मानता है, यही कारण है कि वह एक भी आत्मा के उद्धार पर प्रसन्न होता है।

`सपन्याह 3:17 पढ़ें। यह पद उड़ाऊ पुत्र के दृष्टांत पर कैसे प्रकाश डालता है?`

सफन्याह 3:17 अपने छुड़ाए हुए लोगों पर परमेश्वर की प्रसन्नता को जोरदार ढंग से प्रस्तुत करता है। इब्रानी भाषा में खुशी और आनंद के लगभग हर शब्द को इस एकल पद में समाहित किया गया है, जो अपने उद्धार प्राप्त लोगों पर परमेश्वर की खुशी का वर्णन करता है। यह लगभग वैसा ही है मानो कोई भी शब्द उस दिन परमेश्वर की प्रसन्नता की गहराई का वर्णन करने के लिए पर्याप्त नहीं है।

यह भी ध्यान दें कि इस पद के अनुसार परमेश्वर कहाँ है - अपने लोगों के “बीच” में। प्रेम के रिश्ते से जो मेल-मिलाप पैदा होता है, वह परमेश्वर की तत्काल उपस्थिति से आता है। ठीक उसी तरह जैसे पिता जब वह बेटे को दूर से देखता है, तो दौड़ता हुआ चला आता है - यहाँ परमेश्वर अपने लोगों के बीच में है।

यशायाह 62:4 में, इसी तरह की कल्पना विवाह कल्पना के साथ जुड़ी हुई है। यशायाह 62: 4 के अनुसार, परमेश्वर के लोगों को " हेफजीबा कहा जाएगा,” जिसका अर्थ है " मेरी प्रसन्नता उसमें है," और भूमि को "बेउला" कहा जाएगा, जिसका अर्थ है " विवाहित।" क्यों? क्योंकि, पाठ कहता है, “प्रभु तुमसे प्रसन्न है, और तुम्हारी भूमि का विवाह हो जाएगा। " परमेश्वर के आनंद का चरम पुनर्स्थापन के दिन के लिए आरक्षित है, जब वह अपने लोगों को पा लेगा तब हम पर आनन्द मनाएगा, जैसे पिता अपने उड़ाऊ पुत्र पर आनन्दित होता है।

`इफिसियों 5:25-28 पढ़ें। यह उस प्रेम के बारे में क्या कहता है जिसे प्रदर्शित करने के लिए हमें भी बुलाया गया है?`

यह अनुच्छेद पतियों को अपनी पत्नियों से प्रेम करने के लिए प्रोत्साहित करता है “ जैसे मसीह ने भी कलीसिया से प्रेम किया और स्वयं को उसके लिए दे दिया, " और इसी रीति से पतियों को अपनी पत्नियों को “अपनी देह के समान" प्रेम करने के लिए प्रोत्साहित करता है (इफि. 5:25, 28)। ये पदस्थल न केवल एक पति के अपनी पत्नी के प्रति निःस्वार्थ और त्यागपूर्ण प्रेम को उजागर करते हैं, बल्कि यह भी दिखाते हैं कि मसीह स्वयं अपने लोगों (कलीसिया) को अपने शरीर के अंग के रूप में प्रेम करता है।