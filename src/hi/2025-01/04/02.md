---
title: 'माँ के प्रेम से भी बढ़कर'
date: 19/01/2025
---

शायद मानव अनुभव में सबसे बड़ा प्रेम एक बच्चे के लिए माता-पिता का प्रेम है। बाइबल अक्सर लोगों के लिए परमेश्वर की अद्भुत करुणा को चित्रित करने के लिए माता-पिता - बच्चे के रिश्ते की कल्पना का उपयोग करती है, इस बात पर जोर देती है कि परमेश्वर की करुणा उसी भावना की सबसे गहरी और सबसे सुंदर मानवीय अभिव्यक्ति से भी कहीं अधिक बड़ी है।

`भजन 103:13, यशायाह 49:15, और यिर्मयाह 31:20 पढ़ें। ये चित्रण परमेश्वर की करुणा की प्रकृति और गहराई के बारे में क्या बताते हैं?`

इन पदों के अनुसार, परमेश्वर हमसे अपने प्यारे बच्चों की तरह व्यवहार करता है, हमें एक अच्छे पिता की तरह प्यार करता है और माँ अपने बच्चों को जैसा प्रेम करती है वैसा ही प्रेम परमेश्वर हम से करता है। फिर भी, जैसा कि यशायाह 49:15 बताता है, यहाँ तक कि एक मानव माँ भी "अपने दूध पीते बच्चे को भूल सकती है" या " अपनी कोख के बेटे पर दया नहीं कर सकती”, लेकिन परमेश्वर अपने बच्चों को कभी नहीं भूलता है, और उसकी करुणा कभी कम नहीं होती है (विलापगीत 3:22).

विशेष रूप से, इब्रानी शब्द रहम का उपयोग यहाँ करुणा के लिए और कई अन्य पदों में परमेश्वर के प्रचुर दयालु प्रेम का वर्णन करने के लिए किया जाता है, ऐसा माना जाता है कि यह इब्रानी शब्द गर्भ (रेहम) से लिया गया है। और इस प्रकार, जैसा कि विद्वानों ने नोट किया है, परमेश्वर की करुणा “गर्भ जैसी मातृ-प्रेम" है। वास्तव में, यह किसी भी मानवीय करुणा से कहीं अधिक बढ़कर है, यहाँ तक कि एक माँ की अपने नवजात शिशु के प्रति करुणा से भी बढ़कर।

यिर्मयाह 31:20 के अनुसार, परमेश्वर अपने वाचा के लोगों को अपने “प्रिय पुत्र” और “सुखद बच्चे" के रूप में देखता है, इस तथ्य के बावजूद कि वे अक्सर उसके खिलाफ विद्रोह करते थे और उसे दुखी करते थे। फिर भी, परमेश्वर घोषणा करता है, "मेरा दिल उसके लिए तरसता है" और “मैं निश्चित रूप से उस पर दया करूँगा।" यहाँ अनुवादित दया शब्द ऊपर ईश्वरीय करुणा (रहम) के लिए प्रयुक्त शब्द है। इसके अलावा, वाक्यांश “मेरा दिल तरसता है" का शाब्दिक अनुवाद "मेरा अंतर्मन विलाप करता है" के रूप में किया जा सकता है। यह वर्णन ईश्वरीय भावना की गहरी गूढ़ भाषा है, जो अपने लोगों के प्रति ईश्वर के दयालु प्रेम की गहन गहराई को दर्शाता है। यहाँ तक कि उनकी बेवफाई के बावजूद, परमेश्वर अपने लोगों पर अपनी प्रचुर करुणा और दया प्रदान करना जारी रखता है और ऐसा सभी उचित अपेक्षाओं से परे करता है।

`हममें से कुछ लोगों के लिए, यह समझना कि हमारे लिए परमेश्वर की करुणा एक प्यारे पिता या माँ के समान है, बहुत ही सुखद है। हालाँकि, कुछ लोगों को संघर्ष करना पड़ सकता है क्योंकि उनके माता- पिता प्यार करने वाले नहीं थे। परमेश्वर की करुणा उन पर और किन तरीकों से प्रकट हो सकती है?`