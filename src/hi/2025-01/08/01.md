---
title: 'स्वतंत्र इच्छा, प्रेम और ईश्वरीय विधान'
date: 15/02/2025
---

### इस सप्ताह के अध्ययन के लिए पढ़ें

लूका 13:34; यिर्म. 32:17-20; इब्रा. 1:3; व्यवस्था वि. 6:4, 5; इफि. 1:9-11; यूहन्ना 16:33.

> <p>याद वचन</p>
> “मैं ने ये बातें तुम से इसलिये कही हैं कि तुम्हें मुझ में शान्ति मिले। संसार में तुम्हें क्लेश होता है, परन्तु ढाढ़स बाँधो, मैं ने संसार को जीत लिया है" (यूहन्ना 16:33)।

इस दुनिया में प्रावधान (उपाय) शब्द का प्रयोग परमेश्वर के कार्य का वर्णन करने के लिए किया जाता है। हम परमेश्वर के प्रावधान के बारे में कैसे सोचते हैं, इससे इस बात पर बहुत फर्क पड़ता है कि हम परमेश्वर से कैसे संबंधित हैं, हम दूसरों से कैसे संबंधित हैं, और हम बुराई की समस्या के बारे में कैसे सोचते हैं।

मसीही लोग ईश्वरीय प्रावधान की विभिन्न समझ रखते हैं। कुछ लोगों का मानना है कि परमेश्वर अपनी शक्ति का प्रयोग इस प्रकार करता है कि सभी घटनाएँ वैसे ही घटित होती हैं जैसे वे होती हैं। वह यह भी चुनता है कि कौन बचाया जाएगा और कौन खो जाएगा! इस दृष्टिकोण में, लोग परमेश्वर के आदेश के अलावा अन्य किसी चीज को चुनने के लिए स्वतंत्र नहीं हैं। दरअसल, इस तरह विश्वास करने वाले लोग तर्क देते हैं कि इंसान की इच्छाएं भी परमेश्वर द्वारा निर्धारित होती हैं।

इसके विपरीत, बाइबल के मजबूत साक्ष्य से पता चलता है कि जो कुछ भी घटित होता है उसका निर्धारण परमेश्वर नहीं करता है। इसके बजाय, वह मनुष्यों को स्वतंत्र इच्छा प्रदान करता है, यहाँ तक कि उस बिंदु तक जहाँ वे (और स्वर्गदूत) सीधे उसकी इच्छा के विरुद्ध कार्य करना चुन सकते हैं पतन, पाप और बुराई का इतिहास इस स्वतंत्र इच्छा के दुरुपयोग के परिणामों की एक नाटकीय और दुखद अभिव्यक्ति है। उद्धार की योजना स्वतंत्र इच्छा के दुरुपयोग के कारण होने वाली त्रासदी को ठीक करने के लिए शुरू की गई थी।

सब्त, फरवरी 22 की तैयारी के लिए इस सप्ताह के पाठ का अध्ययन करें।