---
title: 'व्यवस्था पवित्र, धर्मी और अच्छी है'
date: 24/03/2025
---

प्रेम परमेश्वर के नियम की नींव है। जब परमेश्वर व्यवस्था का समर्थन करता है, तो वह प्रेम का समर्थन करता है। यही कारण है कि पापियों को बचाने के लिए यीशु की मृत्यु हो गई, ताकि वह हम पर अनुग्रह करते हुए व्यवस्था का पालन कर सके। इस प्रकार, वह विश्वास करने वालों के लिए न्यायी और प्रेमी दोनों हो सकता है (रोमियों 3:25, 26)। प्रेम की कैसी अभिव्यक्ति! तद्नुसार, उद्धार की प्रक्रिया द्वारा व्यवस्था अमान्य नहीं है; बल्कि यह और भी पुष्ट हो गयी है।

`पद 12 पर विशेष जोर देते हुए रोमियों 6:1-3 और फिर रोमियों 7:7-12 पढ़ें। मसीह की मृत्यु के बाद भी, ये पद हमें व्यवस्था के बारे में क्या बता रहे हैं?`

जबकि कुछ का मानना है कि अनुग्रह और उद्धार व्यवस्था को रद्द कर देता है, पौलुस स्पष्ट है कि हमें पाप में बने नहीं रहना है ताकि अनुग्रह बढ़े। बल्कि, जो लोग विश्वास के द्वारा मसीह में हैं, उन्हें "उसकी मृत्यु का बपतिस्मा दिया गया है” और इसलिए उन्हें स्वयं को पाप के लिए मृत और मसीह के लिए जीवित मानना चाहिए।

परमेश्वर की व्यवस्था पाप नहीं है, लेकिन (अन्य बातों के अलावा) यह पाप और हमारी पापपूर्णता को हमारे सामने स्पष्ट कर देती है। इसीलिए, हाँ, “व्यवस्था पवित्र है, और आज्ञा पवित्र, न्यायपूर्ण और अच्छी है" (रोमियों 7:12)। यह प्रकट करता है, जैसा कि कोई और नहीं करता, हमारे उद्धार की, मुक्ति की महान आवश्यकता है - उद्धार और मुक्ति जो केवल मसीह के द्वारा आती है। तदनुसार, हम “विश्वास के द्वारा व्यवस्था को व्यर्थ नहीं ठहराते” बल्कि "इसके विपरीत, हम व्यवस्था को स्थिर करते हैं " (रोमियों 3:31)।

मसीह व्यवस्था को ख़त्म करने के लिए नहीं बल्कि व्यवस्था और भविष्यवक्ताओं ने जो वादा किया गया था उसे पूरा करने के लिए आया था। इस प्रकार, वह इस बात पर जोर देता है कि, "जब तक आकाश और पृथ्वी टल न जाएँ, तब तक व्यवस्था से एक मात्रा या एक बिंदु भी बिना पूरा हुए नहीं टलेगा,” (मती 5:18)।

परमेश्वर की व्यवस्था स्वयं परमेश्वर की पवित्रता, उसका प्रेम, धार्मिकता, भलाई और सच्चाई का आदर्श चरित्र का प्रतिनिधित्व करती है (लैव्य व्य. 19:2; भजन 19:7, 8; भजन 119:142, 172)। इस संबंध में, यह महत्वपूर्ण है कि, निर्गमन 31:18 के अनुसार, परमेश्वर ने स्वयं पत्थर की पट्टियों पर दस आज्ञाएँ लिखीं। पत्थर पर लिखी ये व्यवस्था परमेश्वर और उसकी नैतिक सरकार के अपरिवर्तनीय चरित्र की गवाही है, जो प्रेम पर आधारित है - जो महान विवाद का एक केंद्रीय विषय है।

`व्यवस्था और प्रेम के बीच का यह संबंध हमें यीशु के शब्दों को बेहतर ढंग से समझने में कैसे मदद करता है, “यदि तुम मुझसे प्रेम करते हो, तो मेरी आज्ञाओं को मानोगे” (यूहन्ना 14:15)?`