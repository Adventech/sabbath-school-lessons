---
title: 'सशर्त संबंध'
date: 07/01/2025
---

परमेश्वर प्रत्येक व्यक्ति को अपने साथ घनिष्ठ प्रेम संबंध में बुलाता और आमंत्रित करता है (देखें मत्ती 22:1-14)। इस बुलाहट का उचित रूप से जवाब देने में परमेश्वर से प्रेम करने और दूसरों से प्रेम करने की परमेश्वर की आज्ञा का पालन करना शामिल है (देखें मती 22:37-39)। कोई परमेश्वर के साथ इस रिश्ते का लाभ उठाता है या नहीं, यह इस बात पर निर्भर करता है कि कोई उसके प्यार को स्वीकार करने या अस्वीकार करने का स्वतंत्र रूप से निर्णय लेता है या नहीं।

`होशे 9:15, यिर्मयाह 16:5, रोमियों 11:22, और यहूदा 21 पढ़ें। ये पदस्थल इस बारे में क्या सिखाते हैं कि क्या परमेश्वर के प्रेम के लाभों को अस्वीकार किया जा सकता है - या तिरस्कृत भी किया जा सकता है?`

इन और अन्य पदों में, परमेश्वर के साथ प्रेम संबंध के लाभों का आनंद लेना बार-बार उसके प्रेम के प्रति मानवीय प्रतिक्रिया पर सशर्त रूप से चित्रित किया गया है। फिर भी, हमें यह सोचने की गलती नहीं करनी चाहिए कि परमेश्वर वास्तव में कभी किसी से प्रेम करना छोड़ देता है। जैसा कि हमने देखा है, परमेश्वर का प्रेम चिरस्थायी है। और, यद्यपि होशे 9:15 में परमेश्वर ने अपने लोगों के बारे में कहा, "मैं उनसे अब और प्रेम नहीं करूंगा,” यह याद रखना महत्वपूर्ण है कि बाद में उसी पुस्तक में परमेश्वर ने अपने लोगों के बारे में घोषणा की, “मैं उनसे खुलकर प्रेम करूंगा” (होशे 14:4)। होशे 9:15 का अर्थ यह नहीं हो सकता कि परमेश्वर अपने लोगों से प्रेम करना पूरी तरह से छोड़ दे। इसके बजाय, इसका तात्पर्य परमेश्वर के साथ प्रेम संबंध के किसी विशेष पहलू या लाभ की सशर्तता से होना चाहिए। और इस रिश्ते को जारी रखने के लिए हम उसके प्रेम का जवाब कैसे देते हैं यह महत्वपूर्ण है।

“जिसके पास मेरी आज्ञाएँ हैं और वह उन्हें मानता है, वही प्रेम रखता है। और जो मुझ से प्रेम रखता है, उस से मेरा पिता प्रेम रखेगा, और मैं उस से प्रेम रखूंगा, और अपने आप को उस पर प्रगट करूंगा” (यूहन्ना 14:21)। इसी तरह, यीशु अपने शिष्यों से घोषणा करता है, "पिता आप ही तुम से प्रेम रखता है, क्योंकि तुम ने मुझ से प्रेम रखा है, और विश्वास किया है कि मैं पिता से आया हूँ" (यूहन्ना 16:27)।

ये और अन्य पदस्थल सिखाते हैं कि परमेश्वर के साथ एक उद्धार संबंध के लाभों को बनाए रखना इस बात पर निर्भर करता है कि क्या हम परमेश्वर के प्रेम को स्वीकार करेंगे (जिसमें उस प्रेम का माध्यम बनने की इच्छा भी शामिल है)। फिर, इसका मतलब यह नहीं है कि परमेश्वर का प्रेम कभी खत्म हो जाता है। बल्कि, जैसे हम सूरज को चमकने से नहीं रोक सकते लेकिन हम खुद को सूरज की किरणों से अलग कर सकते हैं, वैसे ही हम परमेश्वर के शाश्वत प्रेम को रोकने के लिए कुछ नहीं कर सकते, लेकिन हम अंततः परमेश्वर के साथ रिश्ते को अस्वीकार कर सकते हैं और इस प्रकार, खुद को, विशेषकर यह जो कुछ प्रदान करता है अनन्त जीवन के वादे से अलग कर सकते हैं।

`ऐसे कौन से तरीके हैं जिनसे लोग परमेश्वर के प्रेम की वास्तविकता को देख और अनुभव कर सकते हैं, चाहे वे इसे वापस लौटाएँ या नहीं? उदाहरण के लिए, प्राकृतिक संसार, पाप के बाद भी, उसके प्रेम को कैसे प्रकट करता है?`