---
title: 'अतिरिक्त विचार'
date: 10/01/2025
---

एलेन जी. व्हाइट की किताब स्टेप्स टू क्राइस्ट में, "द प्रिविलेज ऑफ प्रेयर," पृष्ठ 93-104 पढ़ें।

“अपनी चाहतों, अपनी खुशियों, अपने दुखों, अपनी चिंताओं और अपने डर को परमेश्वर के सामने प्रस्तुत करें। आप उस पर बोझ नहीं डाल सकते; आप उसे थका नहीं सकते। वह जो आपके सिर के बाल गिनता है वह अपने लोगों (बच्चों) की इच्छाओं के प्रति उदासीन नहीं है। 'यहोवा अति प्रेमी और दयालु है।' याकूब 5:11. उसका प्रेममय हृदय हमारे दुखों और यहाँ तक कि उसके बारे में हमारे कथनों से भी प्रभावित होता है। वह सब कुछ उसके पास ले जाओ जो मन को भ्रमित करता है। उसके लिए कुछ भी अपने ऊपर लेना इतना बड़ा नहीं है, क्योंकि वह संसार को गति प्रदान करता है, वह ब्रह्मांड के सभी मामलों पर नियंत्रण रखता है। ऐसा कुछ भी नहीं जो किसी भी तरह से हमारी शांति से संबंधित हो, और उसके ध्यान आकृष्ट करने के लिए बहुत छोटा हो। हमारे अनुभव में ऐसा कोई अध्याय नहीं है जो उसके सामने पढ़ने के लिए बहुत अंधकारमय हो; ऐसी कोई उलझन नहीं है जिसे सुलझाना उसके लिए बहुत कठिन हो। कोई भी विपत्ति उसके छोटे से छोटे बच्चे पर भी नहीं पड़ सकती, कोई चिंता आत्मा को परेशान नहीं करती, कोई खुशी का उत्साह नहीं, कोई सच्ची प्रार्थना होठों से नहीं निकलती, जिसके बारे में हमारे स्वर्गीय पिता अनभिज्ञ है, या जिसमें वह तत्काल कोई दिलचस्पी नहीं लेता हो। 'वह टूटे मनवालों को चंगा करता, और उनके घावों पर पट्टी बाँधता है।' भजन 147:3. परमेश्वर और प्रत्येक आत्मा के बीच संबंध इतने विशिष्ट और पूर्ण हैं जैसे कि पृथ्वी पर उसकी निगरानी साझा करने के लिए कोई अन्य आत्मा नहीं थी, कोई अन्य आत्मा नहीं जिसके लिए उसने अपना प्रिय पुत्र दिया। " - एलेन जी. व्हाइट, स्टेप्स टू क्राइस्ट, पेज 100.

**चर्चागत प्रश्नः**

`ऊपर दिए गए वाक्य पर ध्यान दें: “परमेश्वर और प्रत्येक आत्मा के बीच संबंध इतने विशिष्ट और पूर्ण हैं जैसे कि पृथ्वी पर उसकी निगरानी साझा करने के लिए कोई अन्य आत्मा नहीं थी, कोई अन्य आत्मा नहीं जिसके लिए उसने अपना प्रिय पुत्र दिया।" इससे आपको क्या सांत्वना मिलता है, और आपको परमेश्वर की निकटता और आपके लिए उसकी परवाह को जानते हुए, अपना जीवन कैसे जीना चाहिए? आप उस अद्भुत वादे की वास्तविकता के साथ जीना कैसे सीख सकते हैं? कल्पना कीजिए, यदि दिन-ब-दिन, आप सचमुच इस पर विश्वास कर सकें।`

`इस सप्ताह के पाठ के आलोक में, आप भजन 103:17, 18 को कैसे समझते हैं? यह इस बारे में क्या प्रकट करता है कि परमेश्वर का प्रेम किस प्रकार शाश्वत है, और फिर भी परमेश्वर के साथ रिश्ते के लाभ इस बात पर निर्भर हैं कि हम उसके प्रेम को स्वीकार करेंगे या नहीं?`

`यह जानने से परमेश्वर के साथ आपके रिश्ते पर किस तरह से फर्क पड़ता है? दूसरों के दुखों के बारे में आपके सोचने के तरीके पर इसका क्या प्रभाव पड़ता है?`