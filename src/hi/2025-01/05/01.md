---
title: 'ईश्वरीय प्रेम का कोप'
date: 25/01/2025
---

### इस सप्ताह के अध्ययन के लिए पढ़ें

भजन 78; योना 4:1-4; मती 10:8; मती 21:12, 13; यिर्म. 51:24, 25; रोम. 12:17-21.

> <p>याद वचन</p>
> “परन्तु वह जो दयालु है, वह उनके अधर्म को ढाँपता, और उन्हें नष्ट नहीं करता; वह बार बार अपने क्रोध को ठंडा करता है, और अपनी जलजलाहट को पूरी रीति से भड़काने नहीं देता " (भजन संहिता 78:38)

जौभी कि परमेश्वर की करुणा का अक्सर जश्न मनाया जाता है, कई लोग पाते हैं कि उसके क्रोध का विचार परेशान करने वाला है। यदि परमेश्वर प्रेम है, तो वे सोचते हैं कि उसे कभी क्रोध व्यक्त नहीं करना चाहिए। हालाँकि, यह धारणा गलत है। उसका क्रोध सीधे उसके प्रेम से उत्पन्न होता है।

कुछ लोग दावा करते हैं कि पुराने नियम का परमेश्वर क्रोध का परमेश्वर है और नये नियम का परमेश्वर प्रेम का परमेश्वर है। लेकिन परमेश्वर केवल एक ही है, और वह दोनों नियमों में एक ही रूप में प्रकट हुआ है। परमेश्वर जो प्रेम है वह बुराई पर क्रोधित होता है - लेकिन ठीक इसलिए क्योंकि वह प्रेम है। यीशु ने स्वयं बुराई के विरुद्ध गहरा क्रोध व्यक्त किया, और नया नियम परमेश्वर के धार्मिक और उचित क्रोध के बारे में कई बार सिखाता है।

परमेश्वर का क्रोध हमेशा बुराई और अन्याय के विरुद्ध उसकी धार्मिक और प्रेममय प्रतिक्रिया है। ईश्वरीय क्रोध सम्पूर्ण अच्छाई और प्रेम से प्रेरित धार्मिक क्रोध है, और यह समस्त सृष्टि का उत्कर्ष चाहता है। परमेश्वर का क्रोध बुराई और अन्याय के प्रति प्रेम की उचित प्रतिक्रिया है। तदनुसार, बुराई परमेश्वर को बुराई के पीड़ितों के पक्ष में और उसके अपराधियों के विरुद्ध जुनून के लिए उकसाती है। तो फिर, ईश्वरीय क्रोध, ईश्वरीय प्रेम की एक और अभिव्यक्ति है।

सब्त, फरवरी 1 की तैयारी के लिए इस सप्ताह के पाठ का अध्ययन करें।