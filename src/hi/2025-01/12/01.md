---
title: 'प्रेम और न्याय: दो महानतम आज्ञाएँ'
date: 15/03/2025
---

### इस सप्ताह के अध्ययन के लिए पढ़ेंः

मती 22:34-40, जकर्याह 7:9-12, भजन 82, मीका 6:8, मती 23:23-30, लूका 10:25-37।

> <p>याद वचन</p>
> “यदि कोई कहे, 'मैं परमेश्वर से प्रेम रखता हूँ,' और अपने भाई से बैर रखे तो वह झूठा है; क्योंकि जो अपने भाई से जिसे उस ने देखा है प्रेम नहीं रखता, तो वह परमेश्वर से भी जिसे उस ने नहीं देखा प्रेम नहीं रख सकता” (1 यूहन्ना 4:20)।

जौभी कि हमें विश्वास है कि परमेश्वर आखिरकार सब कुछ पुन:बहाल करेगा, यह अभी भी मायने रखता है कि हम बतौर मसीही यहाँ पर और अभी क्या करते हैं। हालाँकि ऐसे कई अन्याय और बुराइयाँ हो सकती हैं जिन्हें परमेश्वर अब नहीं मिटाएगा (ब्रह्मांडीय संघर्ष के मापदंडों के कारण), इसका मतलब यह नहीं है कि कम से कम जो भी पीड़ा और बुराई हमारे सामने आती है उसे कम करने में मदद नहीं किया जा सकता है। जिस भी हद तक संभव हो मदद मिलेगी। वास्तव में, मसीही होने के नाते हम एक दूसरे को मदद करने के लिए भी बाध्य हैं।

जैसा कि हमने देखा है, प्रेम और न्याय एक साथ चलते हैं; वे अविभाज्य हैं। परमेश्वर को न्याय प्रिय है। तदनुसार, यदि हम परमेश्वर से प्रेम करते हैं, तो हम न्याय से भी प्रेम करेंगे।

इसी प्रकार, यदि हम परमेश्वर से प्रेम करते हैं, तो हम एक दूसरे से भी प्रेम करेंगे। एक-दूसरे से प्रेम करने का एक हिस्सा अपने आस-पास के लोगों की भलाई के लिए चिंता साझा करना है। जब दूसरे लोग गरीबी, उत्पीड़न या किसी भी प्रकार के अन्याय से पीड़ित हों, तो हमें चिंतित होना चाहिए। जब दूसरों पर अत्याचार हो तो हमें आंखें नहीं बंद करनी चाहिए। इसके बजाय, हमें खुद से पूछना चाहिए कि हम परमेश्वर के प्रेम और न्याय को इस तरह से आगे बढ़ाने के लिए व्यक्तिगत और सामूहिक रूप से क्या कर सकते हैं, जो हमारी टूटी हुई दुनिया में हमारे प्रभु की धार्मिकता और प्रेम के आदर्श चरित्र को दर्शाता है।

सब्त, मार्च 22 की तैयारी के लिए इस सप्ताह के पाठ का अध्ययन करें।