---
title: 'एक दुश्मन ने ऐसा किया है'
date: 23/02/2025
---

`मत्ती 13:24-27 पढ़ें। यह दृष्टांत हमें हमारी दुनिया में बुराई को समझने में कैसे मदद करता है?`

यीशु एक जमींदार की कहानी बताता है जो अपने खेत में केवल अच्छे बीज बोता है। हालाँकि, गेहूँ के बीच में जंगली पौधे उग आते हैं। यह देखकर मालिक के नौकर उससे पूछते हैं, " हे स्वामी, क्या तू ने अपने खेत में अच्छा बीज न बोया था? फिर जंगली दाने के पौधो उसमें कहाँ से आए?“ (मत्ती 13:27)। यह उस प्रश्न के समान है जो आज बुराई की समस्या के संबंध में अक्सर पूछा जाता है: यदि परमेश्वर ने दुनिया को पूरी तरह से अच्छा बनाया है, तो इसमें बुराई क्यों है?

`मती 13:37-40 में मसीह की व्याख्या के प्रकाश में मती 13:28-30 पढ़ें। यह लौकिक संघर्ष की प्रकृति पर भी कैसे प्रकाश डालता है?`

स्वामी अपने नौकर के प्रश्न का उत्तर देता है: “किसी शत्रु ने ऐसा किया है" (मत्ती 13:28)। यीशु ने बाद में उसकी पहचान " जो अच्छा बीज बोता है" को "मनुष्य के पुत्र" के रूप में किया, जो स्वयं यीशु है (मत्ती 13:37), और समझाता है कि " खेत ही संसार है" (मती 13:38), और “शत्रु जिसने बोया” “जंगली बीज" "शैतान" है (मती 13:39), जो स्पष्ट रूप से मसीह और शैतान के बीच एक लौकिक संघर्ष को दर्शाता है। संसार में बुराई क्यों है? बुराई उस शत्रु (शैतान) का परिणाम है जो स्वामी का विरोध करता है। “किसी शत्रु ने यह किया है" (मत्ती 13:28)।

हालाँकि, यह उत्तर अनुवर्ती प्रश्न को उकसाता है, “क्या आप चाहते हैं कि हम जाएं और उन्हें इकट्ठा करें?" दूसरे शब्दों में, बुराई को तुरंत क्यों नहीं उखाड़ फेंका जाए? "नहीं,” स्वामी उत्तर देता है, "" ऐसा न हो कि जब तुम जंगली बीज इकट्ठा करो तो उनके साथ गेहूँ भी उखाड़ दो। कटनी तक दोनों को एक साथ बढ़ने दो" (मत्ती 13:29, 30; मरकुस 4:29 से तुलना करें)। दृष्टांत के अनुसार, परमेश्वर अंततः बुराई का अंत कर देगा, लेकिन समय से पहले इसे उखाड़ने से अपरिवर्तनीय संपाश्विक (मूल्यवान) क्षति होगी जो अच्छे को नुकसान पहुंचाती है।

`अब गेहूं से जंगली पौधे उखाड़ने की कोशिश में कुछ खतरे क्या हैं? साथ ही, इसका अर्थ केवल उस बुराई को नजरअंदाज करना क्यों नहीं है जिसका हम सामना करते हैं?`