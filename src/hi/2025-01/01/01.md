---
title: 'परमेश्वर सेंतमेंत प्रेम करता है।'
date: 28/12/2024
---

### इस सप्ताह के अध्ययन के लिए पढ़ेंः

निर्गमन 33:15 -22; होशे 14:1-4; प्रकाशितवाक्य 4:11; यूहन्ना 17:24; मती 22:1-14; यूहन्ना 10:17, 18.

> <p>याद वचन</p>
> “मैं उनकी भटक जाने की आदत को दूर करूंगा; मैं सेंतमेंत उन से प्रेम करूंगा, क्योंकि मेरा क्रोध उस पर से उतर गया है" (होशे 14:4) से

हालाँकि पतरस ने तीन बार यीशु का इन्कार किया था, जैसे कि यीशु ने भविष्यवाणी की थी (मत्ती 26:34), ये इन्कार कहानी का अंत नहीं थे। पुनरुत्थान के बाद, यीशु ने पतरस से कहा, "क्या तू इनसे बढ़कर मुझ प्रेम रखता है?” उसने उससे कहा, “हाँ, प्रभु; तू तो जानता है कि मैं तुझ से प्रीति रखता हूँ।” उसने उससे कहा, “मेरे मेमनों को चरा, ” उसने फिर दूसरी बार उससे कहा, “हे शमौन, यूहन्ना के पुत्र, क्या तू मुझ से प्रेम रखता है?" उसने उससे कहा, “हाँ, प्रभु; तू जानता है कि मैं तुझ से प्रीति रखता हूँ।" उसने उससे कहा, मेरी भेड़ों की रखवाली कर।" उसने तीसरी बार उससे कहा, “हे शमौन, यूहन्ना पुत्र, क्या तू मुझ से प्रीति रखता है?" पतरस उदास हुआ कि उसने उससे तीसरी बार ऐसा कहा, “क्या तू मुझ से प्रीति रखता है?" और उससे कहा, "हे प्रभु, तू तो सब कुछ जानता है; तू यह जानता है कि मैं तुझ से प्रीति रखता हूँ।” यीशु ने उससे कहा, “मेरी भेड़ों को चरा।” (यूहन्ना 21:15-17)। जिस प्रकार पतरस ने तीन बार यीशु का इन्कार किया था, उसी प्रकार यीशु ने महत्वपूर्ण प्रश्न के माध्यम से, "क्या तू मुझ से प्रेम करता है?" - पतरस को तीन बार प्रश्न किया।

हमारी परिस्थितियाँ पतरस से कितनी भी भिन्न क्यों न हों, कई मायनों में सिद्धांत एक ही है। अर्थात्, जो प्रश्न यीशु ने पतरस से पूछा था वह वास्तव में वह अंतिम प्रश्न है जो परमेश्वर हमारे समय और स्थान में हममें से प्रत्येक से पूछता है: क्या तू मुझसे प्रेम करता है?

सब कुछ उस प्रश्न के हमारे उत्तर पर निर्भर करता है।

सब्त, जनवरी 4 की तैयारी के लिए इस सप्ताह के पाठ का अध्ययन करें।