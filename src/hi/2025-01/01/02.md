---
title: 'उचित अपेक्षाओं से परे'
date: 29/12/2024
---

परमेश्वर न केवल हमसे पूछता है, “क्या तू मुझसे प्रेम रखता है, ' बल्कि परमेश्वर स्वयं प्रत्येक व्यक्ति से प्रेम करता है, और सेंतमेंत ऐसा करता है। वास्तव में, वह आपसे, मुझसे और हर दूसरे व्यक्ति से जितना हम कल्पना कर सकते हैं, उससे कहीं अधिक सेंतमेंत प्रेम करता है। और हम इस प्रेम को उस तरीके से जानते हैं जिस तरह से उसने अपने लोगों के इतिहास में कार्य किया है।

`निर्गमन 33:15-22 पढ़ें और इन पदों के संदर्भ और उस कहानी पर विचार करें जिसमें वे प्रकट होते हैं। यह परिच्छेद, विशेषकर पद 19, परमेश्वर की इच्छा और प्रेम के बारे में क्या प्रकट करता है?`

सब खोया हुआ लग रहा था। मिस्र की दासता से परमेश्वर द्वारा अपने लोगों की आश्चर्यजनक मुक्ति के कुछ ही समय बाद, इस्राएल के लोगों ने परमेश्वर के विरुद्ध विद्रोह किया था और एक सुनहरे बछड़े की पूजा की थी। जब मूसा पहाड़ से नीचे आया, तो उसने देखा कि उन्होंने क्या किया है, और उसने दस आज्ञाओं वाली तख्तियों को नीचे फेंक दिया और उन्हें तोड़ दिया। हालाँकि लोगों ने उन वाचा संबंधी तमाम विशेषाधिकारों और आशीर्वादों का अधिकार खो दिया था जो परमेश्वर ने उन्हें मुफ्त प्रदान किया था, वाचा आशीर्वाद पाने की उनकी अयोग्यता के बावजूद परमेश्वर ने सेंतमेंत उनके साथ वाचा संबंध में बने रहने का विकल्प चुना।

निर्गमन 33:19 में लिखा है, "जिस पर मैं अनुग्रह करना चाहूँ उसी पर अनुग्रह करूंगा, और जिस पर दया करना चाहूँ, उसी पर दया करूँगा, " का अर्थ अक्सर गलत समझा जाता है कि परमेश्वर मनमाने ढंग से दयालु होना चुनता है और कुछ प्रति दयालु, परंतु दूसरों के प्रति नहीं। हालाँकि, इस संदर्भ में परमेश्वर यह नहीं कह रहा है कि वह मनमाने ढंग से कुछ लोगों के प्रति प्रेमी और दयालु होगा और दूसरों के प्रति नहीं। परमेश्वर ऐसे काम नहीं करता है, यह कुछ लोकप्रिय धर्मशास्त्रों के विपरीत है जिसमें परमेश्वर कुछ लोगों को खो जाने और शाश्वत निंदा का सामना करने के लिए पूर्वनिर्धारित करता है।

तब परमेश्वर यहाँ पर क्या घोषणा कर रहा है? निश्चित रूप से परमेश्वर यह घोषणा कर रहा है कि, सभी के सृष्टिकर्ता के रूप में उसके पास सबसे अयोग्य लोगों को भी मुफ्त अनुग्रह और करुणा प्रदान करने का अधिकार है। और वह इस स्थिति में सुनहरे बछड़े की उपासना के तौर पर विद्रोह के बाद भी अपने लोगों, इस्राएल को दया दिखा कर ऐसा कर रहा है, भले ही वे इसके लायक नहीं थे।

यह कई उदाहरणों में से एक है जहाँ पर परमेश्वर अपने प्रेम को प्रकट करता है और ऐसा किसी भी उचित अपेक्षा से परे करता है। निश्चित रूप से यह हम सभी के लिए अच्छी खबर है!

`किन तरीकों से, किसी भी उचित अपेक्षाओं के वगैर, परमेश्वर ने आप पर अपना प्रेम प्रकट करना जारी रखा है?`