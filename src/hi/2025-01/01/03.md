---
title: 'एकतरफा प्रेम'
date: 30/12/2024
---

पतित मानवता के प्रति परमेश्वर के प्रेम का अद्भुत उदाहरण होशे की कहानी में मिलता है। परमेश्वर ने भविष्यवक्ता होशे को आज्ञा दी, "जाकर एक वेश्या को अपनी पत्नी बना ले, और उसके कुकर्म के बच्चों को अपने बच्चे कर ले, क्योंकि यह देश यहोवा के पीछे चलना छोड़कर वेश्या का सा बहुत काम करता है" (होशे 1:2)। इस्राएल की बेवफाई और आध्यात्मिक वेश्यावृत्ति के बावजूद, होशे और उसकी बेवफा पत्नी को अपने लोगों के लिए परमेश्वर के प्रेम का एक जीवित वस्तु - सबक बनना था। अर्थात्, यह उन लोगों को परमेश्वर द्वारा मुफ्त दिये गये प्रेम की कहानी है जो इसके योग्य नहीं हैं।

वास्तव में, परमेश्वर की निष्ठा और प्रेम के बावजूद, लोगों ने बार-बार उसके विरुद्ध विद्रोह किया। तदनुसार, पवित्रशास्त्र बार- बार परमेश्वर को एक बेवफा जीवनसाथी के एकतरफा प्रेमी के रूप में वर्णित करता है। उसने अपने लोगों से पूरी तरह और ईमानदारी से प्रेम किया था, लेकिन उन्होंने उसका तिरस्कार किया और अन्य देवताओं की सेवा और पूजा की, जिससे उसे गहरा दुःख हुआ और रिश्ते को तोड़ दिया, जो मरम्मत से परे प्रतीत होता था।

`होशे 14:1-4 पढ़ें। ये पद अपने लोगों के प्रति परमेश्वर के दृढ़ प्रेम के बारे में क्या प्रकट करते हैं?`

अपने लोगों द्वारा बार-बार विद्रोह के बाद, परमेश्वर घोषणा करता है: “मैं उनके भटकाव को ठीक कर दूंगा, मैं उनसे सेंतमेंत प्रेम करूंगा”। वाक्यांश में “सेंतमेंत” शब्द "मैं उन्हें सेंतमेंत प्रेम करूंगा" एक हिब्रू शब्द (नेदाबाह) का अनुवाद करता है, जिसका अर्थ है कि जो स्वेच्छा से पेश किया जाता है। यह वही शब्द है जिसका उपयोग स्वर्गीय पवित्रस्थान की सेवकाई में मुफ्त बलिदान के लिए किया जाता है।

होशे की पूरी किताब में, और पवित्रशास्त्र की संपूर्ण कहानियों में, परमेश्वर अपने लोगों के प्रति अद्भुत प्रतिबद्धता और करुणा दिखाता है। भले ही वे बार-बार अन्य प्रेमियों के पीछे पड़ गए, वाचा रिश्ते को तोड़ दिया, जो मरम्मत (पुनर्बहाल) से परे प्रतीत होता था, परमेश्वर ने अपनी मुफ्त इच्छा से उन्हें अपना प्रेम देना जारी रखा। लोग परमेश्वर के प्रेम के पात्र नहीं थे; उन्होंने इसे अस्वीकार कर दिया था और इस पर किसी भी उचित दावे को खो दिया था। फिर भी, परमेश्वर ने बिना किसी दबाव, नैतिक या अन्य दबाव के, उन्हें प्रेम करना जारी रखा। यहाँ और अन्यत्र, पवित्रशास्त्र लगातार परमेश्वर के प्रेम को स्वतंत्र और स्वैच्छिक के रूप में प्रदर्शित करता है।

`बहुत से लोग परमेश्वर को एक दूर का और कठोर शासक और न्यायाधीश मानते हैं। एक बेवफा जीवनसाथी के एकतरफा प्रेमी के रूप में परमेश्वर का तिरस्कार और दुःखी होने की कल्पना आपको परमेश्वर को अलग तरह से देखने में कैसे मदद करती है? यह परमेश्वर के साथ आपके संबंध को देखने के तरीके को कैसे बदलता है?`