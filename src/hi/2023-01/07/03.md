---
title:  कंगालों के लिए परमेश्वर का प्रावधान
date:   13/02/2023
---

अपने लेखन में, बाइबल के लेखकों ने गरीबों, अजनबियों, विधवाओं और अनाथों के लिए परमेश्वर के कई प्रावधानों को शामिल किया है। हमारे पास सिनाई पर्वत तक इस सबका रिकॉर्ड है। “छ: वर्ष तक अपनी भूमि में बोना और उसकी उपज बटोरना, परन्तु सातवें वर्ष उसे परती रहने देना, और वैसा ही छोड़ देना, तो तेरे भाई बंधुओं में के दरिद्र लोग उससे खाने पाएँ, और जो कुछ उनसे भी बचे वह बनैले पशुओं के खाने के काम आए। अपनी दाख और जैतून की बरियों में भी ऐसा ही करना" (निर्गमन 23: 10, 11)।

`लैव्यव्यवस्था 23: 22 और व्यवस्थाविवरण 15:11 पढ़ें। आज हमारे जीवन के संदर्भ चाहे जितने भी भिन्न हों, इन पदस्थलों से हमें कौन-से सिद्धांत लेने चाहिए?`

सामान्यतः यह समझा जाता है कि यहाँ "भाई" का अर्थ साथी इस्राएलियों या संगी विश्वासियों से है। हम उन्हें योग्य गरीब या "इनमें से सबसे छोटे मेरे भाई” भी समझते हैं। भजन इस बात का निर्देश देता हैं कि हमें जरूरतमंदों के साथ कैसा व्यवहार करना चाहिए। “कंगालों और अनाथों का न्याय चुकाओ, दीन - दरिद्र का विचार धर्म से करो । कंगाल और निर्धन को बचा लो; दुष्टों के हाथ से उन्हें छुड़ा लो" (भजन 82: 3, 4)। यह नुच्छेद केवल भोजन प्रदान करने के अलावा अन्य तरीकों से हमारी भागीदारी को इंगित करता है।

फिर जरूरतमंदों की मदद करने वालों से वादे किए जाते हैं। “जो कंगालों को देता है, उसे घटी न होगी " (नीति० 28: 27 )। “जो राजा कंगालों का सत्य से न्याय करता है, उसका सिंहासन सदा स्थिर रहेगा" (नीति. 29: 14)। और राजा दाऊद ने कहा, धन्य है वह, जो कंगालों पर विचार करता है; संकट के समय यहोवा उसे छुड़ाएगा" (भजन 41 : 1 )। तो फिर, प्राचीन इस्राएल में यह हमेशा एक प्राथमिकता रही है, भले ही कभी-कभी, इसे नजरअंदाज कर दिया गया हो ।

इसके विपरीत, अति आधुनिक समय में भी, विशेष रूप से इंग्लैंड में, जिसे "सामाजिक डार्विनवाद" के रूप में जाना जाता है, के प्रभाव में, कई लोगों ने सोचा कि केवल गरीबों की मदद करने के लिए कोई नैतिक अनिवार्यता नहीं थी, बल्कि यह वास्तव में गलत था। इसके बजाय, प्रकृति की ताकतों का अनुसरण करते हुए, जिसमें कमजोर की कीमत पर मजबूत जीवित रहते हैं, “सामाजिक डार्विनवादियों" का मानना था कि गरीबों एवं बीमारों की मदद करना समाज के लिए हानिकारक होगा, क्योंकि वे केवल समग्र रूप से राष्ट्र के सामाजिक ताने-बाने को कमजोर करते हैं। कितना भी क्रूर क्यों न हो, यह सोच विकासवाद में विश्वास की तार्किक वृद्धि और इसके द्वारा घोषित झूठी कथा थी।

`सुसमाचार, यह विचार कि मसीह सभी के लिए मरा, कैसे प्रभावशाली होना चाहिए कि हम सब के साथ कैसा व्यवहार करते हैं, चाहे वे कोई भी हों?`