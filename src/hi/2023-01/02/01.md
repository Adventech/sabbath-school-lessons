---
title:  हमारे साथ परमेश्वर की वाचाएं
date:   07/01/2023
---

### इस सप्ताह के अध्ययन के लिए पढ़ें
मती 10 : 22, यूहन्ना 6: 29, व्य० वि० 28:1-14, नीति वचन 3:1-10, मलाकी 3:7-11, मती 6:25-33।

> <p>याद वचन</p>
> “यदि तू अपने परमेश्वर यहोवा की सब आज्ञाएँ, जो मैं आज तुझे सुनाता हूँ, चौकसी से पूरी करने को चित लगाकर उसकी सुने, तो वह तुझे पृथ्वी की सब जातियों में श्रेष्ठ करेगा। फिर अपने परमेश्वर यहोवा की सुनने के कारण ये आशीर्वाद तुझ पर होंगे | " ( व्यवस्थाविवरण 28:1, 2)।

आश्चर्यजनक रूप से, परमेश्वर ने हमारे साथ वाचा बाँधी है। वाचाएँ अधिकांश द्विपक्षीय हैं, जिसका अर्थ है कि दोनों पक्षों ( परमेश्वर और मनुष्यों) के पास करने के लिए एक हिस्सा है। एक द्विपक्षीय वाचा का एक उदाहरण है “यदि तुम यह करोगे, तो मैं वह करूँगा।” या “अगर तुम ऐसा करोगे तो मैं यह करूँगा।”

एक दुर्लभ प्रकार की वाचा एकतरफा है | “आप कुछ करें या न करें, मैं यह करूँगा।” मानवता के साथ परमेश्वर की कुछ वाचाएँ एकतरफा हैं। उदाहरण के लिए, “वह भले और बुरे दोनों पर अपना सूर्य उदय करता है, और धर्मी और अधर्मी दोनों पर मेंह बरसाता है" (मत्ती 5:45)। हम जो कुछ भी करते हैं या नहीं करते हैं, हम धूप और बारिश के लिए परमेश्वर पर भरोसा कर सकते हैं। जलप्रलय के बाद, परमेश्वर ने मानवजाति और "पृथ्वी के हर जानवर" से वादा किया था कि हमारे कार्यों की परवाह किए बिना, पूरी पृथ्वी को नाश करने के लिए और बाढ़ कभी नहीं आएगी (देखें उत्पत्ति 9:9-16)। उसने यह भी वादा किया था: “अब से जब तक पृथ्वी बनी रहेगी, तब तक बोने और काटने के समय, ठंड और तपन, धूपकाल और शीतकाल, दिन और रात, निरंतर होते चले जायेंगे” (उत्पत्ति 8:22)। वस्तुएँ आती-जाती रहेंगी, चाहे हम कुछ भी करें।

इस सप्ताह हम परमेश्वर और उसके बच्चों के बीच कुछ बहुत ही महत्त्वपूर्ण द्विपक्षीय वाचाओं का अध्ययन करेंगे। आइए प्रार्थना करें कि, परमेश्वर की कृपा से, हम "सौदेबाजी के अपने अंत को बनाए रखेंगे।”

_सब्त, जनवरी 14 की तैयारी के लिए इस सप्ताह के पाठ का अध्ययन करें।_