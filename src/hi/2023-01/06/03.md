---
title:  अब्राम, विश्वास का पिता
date:   06/02/2023
---

परमेश्वर ने अब्राम को अपनी मातृभूमि और अपने रिश्तेदारों को छोड़कर उस देश में जाने के लिए बुलाया जो वह उसे दिखाएगा । इस प्रकार मसीहा की रक्त रेखा की शुरुआत हुई। हालांकि विवरण नहीं दिया गया है, अब्राम को अपने जन्म की भूमि और प्रारंभिक वर्षों को छोड़ना पड़ा । निश्चित रूप से, यह एक आसान निर्णय नहीं था, और इसमें कोई संदेह नहीं कि उसने इसे करने के लिए कुछ सांसारिक सुख और सुविधाएँ छोड़ दीं ।

`उत्पत्ति 12:1-3 पढ़ें। इस वादे और इसकी स्वीकृति के परिणामस्वरूप “पृथ्वी के सब कुल . . . धन्य" कैसे हुए ?`

यह अब्राम और उसके परिवार के लिए एक बड़ी जीवन बदलने वाली घटना थी। “विश्वास ही से अब्राहम ने आज्ञा मानी, जब उसे उस स्थान पर जाने के लिए बुलाया गया जिसे वह विरासत के रूप में प्राप्त करेगा। और वह न जानता था, कि किधर को जाता है, वह निकल गया" (इब्रा ० 11:8)। “अब्राहम की निर्विवाद आज्ञाकारिता बाइबिल में पाए जाने वाले सभी विश्वास के सबसे महत्त्वपूर्ण प्रमाणों में से एक है। " - एलेन जी० व्हाइट, पैट्रिआर्क्स एंड प्रोफेट्स, पे० 126.

हममें से अधिकांश लोग अपनी मातृभूमि और अपने मित्रों और परिवार के सदस्यों को छोड़ने के लिए कतई उत्सुक नहीं होंगे। लेकिन अब्राम ने वैसा ही किया। अब्राम वहीं से संतुष्ट था जहाँ परमेश्वर उसे चाहता था। यह जितना अजीब लग सकता है, अब्राम, इसहाक, और याकूब ने अपने जीवन काल में उस भूमि को कभी प्राप्त नहीं किया । तथापि वे वैसे भी परमेश्वर के प्रति वफादार रहे।

`इब्रानियों 11:8.13 पढ़ें । यहाँ हमारे लिए प्रासंगिक संदेश क्या है?`

अब्राम अपने आसपास के लोगों द्वारा राजकुमार के रूप में जाना जाता था। वह उदार, बहादुर, मेहमाननवाज और परमप्रधान परमेश्वर के सेवक के रूप में जाना जाता था। परमेश्वर के लिए उसकी गवाही अनुकरणीय थी । परमेश्वर की कृपा से, हम अब्राहम के साथ वारिस हैं। "जैसे अब्राहम ने 'परमेश्वर की प्रतीति की, और यह उसके लिये धर्म गिना गया।' सो जान ले कि जो विश्वासी हैं, वे ही अब्राहम की सन्तान हैं” (गला. 3:6, 7)। “और यदि तुम मसीह के हो, तो अब्राहम के वंश और प्रतिज्ञा के अनुसार वारिस भी हो" (गला० 3:29)।

अब्राहम के साथ, नूह की तरह, हम देखते हैं कि कोई व्यक्ति परमेश्वर की आज्ञा मानने के परिणामस्वरूप एक बड़ा जीवन परिवर्तनकारी निर्णय लेता है।

`2 कुरिन्थियों 4: 18 पढ़ें। इस पद का संदेश हमारे द्वारा लिए जाने वाले आध्यात्मिक निर्णयों को कैसे प्रभावित करना चाहिए? मूसा और अब्राहम दोनों ने उसी सिद्धांत का पालन कैसे किया?`