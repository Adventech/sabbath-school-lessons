---
title:  स्वर्ग में खजाना जमा करना
date:   04/02/2023
---

### इस सप्ताह के अध्ययन के लिए पढ़ें
उत्पत्ति 6:5-14, इब्रा० 11:8.13, 2 कुरिं० 4: 18, उत्प० 13:10-12, उत्प० 32:22-31, इब्रा० 11:24-29.

> <p>याद वचन</p>
> “यदि मनुष्य सारे जगत को प्राप्त करे और अपने प्राण की हानि उठाए, तो उसे क्या लाभ होगा? मनुष्य अपने प्राण केबदले क्या देगा?” (मरकुस 8:36, 37)

यीशु ने हमें दुनिया की सबसे अच्छी निवेश रणनीति दी जब उसने कहाः “अपने लिए पृथ्वी पर धन इकट्ठा न करो, जहाँ कीड़ा और काई बिगाड़ते हैं, और जहाँ चोर सेंध लगाते और चुराते हैं; परन्तु अपने लिये स्वर्ग में धन इकट्ठा करो, जहाँ न तो कीड़ा और न काई बिगाड़ते हैं, और जहाँ चोर न सेंध लगाते और न चुराते हैं” (मत्ती 6:19, 20 ) । यीशु ने अपनी निवेश रणनीति को यह कहकर समाप्त किया, "क्योंकि जहाँ तेरा धन है, वहां तेरा मन भी लगा रहेगा” (मत्ती 6:21 ) । दूसरे शब्दों में मुझे दिखाएँ कि आप अपना पैसा किस पर खर्च करते हैं, और मैं आपको दिखाऊँगा कि आपका दिल कहाँ है, क्योंकि जहाँ भी आप अपना पैसा लगाते हैं, आपका दिल निश्चित रूप वहाँ पर है।

क्या आप परमेश्वर के राज्य के लिए हृदय चाहते हैं? अगर ऐसा है, तो अपना पैसा वहीं लगा दें, जहाँ वह हमेशा के लिए इनाम पाएगा। अपना समय और अपना पैसा और प्रार्थना परमेश्वर के कार्य में लगाएँ। यदि आप ऐसा करते हैं, तो आप जल्द ही उस काम में और भी अधिक रुचि लेंगे, और आपका दिल भी वहाँ पर लगा रहेगा। इस सप्ताह हम उन पदस्थलों और दृष्टांतों की समीक्षा करेंगे जो हमें दिखाते हैं कि किस प्रकार स्वर्ग में खजाने को जमा करना है और अंततः, एक अनन्त इनाम प्राप्त करना है।

_सब्त, फरवरी 11 की तैयारी के लिए इस सप्ताह के पाठ का अध्ययन करें।_