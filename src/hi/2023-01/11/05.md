---
title:  प्राथमिकतायें
date:   15/03/2023
---

यीशु के दृष्टान्त और शिक्षाएँ, बाइबल के पात्रों की कहानियाँ, और एलेन जी० व्हाइट की सलाह सभी स्पष्ट रूप से संकेत करते हैं कि मसीह के प्रति कोई आधी प्रतिबद्धता नहीं है। या तो हम प्रभु के पक्ष में हैं या हम प्रभु के पक्ष में नहीं हैं।

जब एक शास्त्री ने पूछा कि कौन सी आज्ञा सबसे बड़ी है, तो यीशु ने उत्तर दिया, “तू अपने परमेश्वर यहोवा से अपने सारे मन, और अपने सारे प्राण, और अपनी सारी बुद्धि और अपनी सारी शक्ति से प्रेम रखना" (मरकुस 12: 30)। जब हम सब कुछ मसीह को दे देते हैं, तो दूसरे स्वामी के लिए कुछ भी नहीं बचता।

`पढ़ें मत्ती 6:24। इन शब्दों की सच्चाई के साथ आपका अपना अनुभव क्या रहा है?`

ध्यान दें, यीशु ने यह नहीं कहा कि परमेश्वर और धन की सेवा करना कठिन है, या आपको सावधान रहने की आवश्यकता है कि आप दोनों की सेवा कैसे करते हैं। (पढ़ें फिलि0 2: 12।

`1यूहन्ना 2: 15-17 पढ़ें। ये तीन चीजें हमारी दुनिया में कैसे प्रकट होती हैं, और कभी-कभी वे जो खतरा पेश करते हैं, वह हमारे एहसास से ज्यादा सूक्ष्म क्यों होता है?`

कोई आश्चर्य नहीं कि पौलुस ने लिखा, "अपना स्नेह ऊपर की वस्तुओं पर करो, न कि पृथ्वी की वस्तुओं पर" (कुलु० 3: 2 ) । बेशक, यह करने से कहना आसान है, क्योंकि दुनिया की चीजें हर दिन हमारे सामने यहीं हैं। “जो कुछ संसार में है" का लालच प्रबल है; तत्काल संतुष्टि के लिए हमारे कानों में फुसफुसाते हुए या हमारी कमीज की आस्तीन, या दोनों को खींचते हुए हमेशा बना रहता है। क्या सबसे वफादार मसीही को भी “संसार की वस्तुओं" के लिए कुछ प्रेम महसूस नहीं हुआ है? हमारे ज्ञान के साथ भी कि एक दिन यह सब खत्म हो जाएगा, हम अभी भी खिंचाव महसूस करते हैं। हालाँकि, अच्छी खबर यह है कि हमें इसे प्रभु से दूर करने की आवश्यकता नहीं है ।

`2 पतरस 3: 10-14 पढ़ें । वह यहाँ जो कहता है उसका हमारे जीवन पर क्या प्रभाव पड़ता है, जिसमें हम अपने संसाधनों के साथ क्या करते हैं?`