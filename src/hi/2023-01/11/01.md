---
title:  कठिन समय में प्रबंध करना
date:   11/03/2023
---

### इस सप्ताह के अध्ययन के लिए पढ़ें
2 इति० 20 : 1.22, 1 इति० 21:1-14, 2 पत. 3: 3.12, 1 यूहन्ना 2: 15.17, प्रका० 13:11-17.

> <p>याद वचन</p>
> “परमेश्वर को धन्यवाद ही का बलिदान चढ़ा, और परमप्रधान के लिए अपनी मन्नतें पूरी कर; और संकट के दिन मुझे पुकार; मैं तुझे छुड़ाऊँगा, और त मेरी महिमा करने पाएगा" (भजन 50:14, 15)।

कभी-कभी हमारी दुनिया नियंत्रण से बाहर होती दीखती है: युद्ध, रक्तपात, अपराध, अनैतिकता, प्राकृतिक आपदाएँ, महामारी, आर्थिक अनिश्चितता, राजनीतिक भ्रष्टाचार, और बहुत कुछ। लोगों और परिवारों के लिए पहले अपने अस्तित्व के बारे में सोचने की तीव्र इच्छा होती है। तदनुसार, इस अनिश्चित समय में सुरक्षा प्राप्त करने पर बहुत विचार किया जाता है, जो निश्चित रूप से समझ में आता है।

जीवन के परिश्रम हमारे दैनिक जरूरतों पर बहुत अधिक ध्यान देते हैं। कर्ज चुकाने के लिए, बच्चों को पालने के लिए, संपत्ति को बनाए रखने के लिए, इसमें समय और विचार लगता है। जाहिर सी बात है, हमें कपड़े, भोजन और आश्रय की जरूरत होती है। पहाड़ी उपदेश में, यीशु ने इन मूलभूत आवश्यकताओं को संबोधित किया और फिर कहा, "तुम्हारा स्वर्गीय पिता जानता है कि तुम्हें इन सब वस्तुओं की आवश्यकता है। परन्तु पहिले परमेश्वर के राज्य और उसके धर्म की खोज करो, तो ये सब वस्तुएँ तुम्हें मिल जाएँगी " (मत्ती 6: 32, 33)।

कठिन समय में, जब हमें पहले से कहीं अधिक प्रभु पर निर्भर रहने की आवश्यकता होती है, कुछ ठोस कदम होते हैं, जो बाइबल के सिद्धांतों पर आधारित होते हैं, जिनका हमें पालन करना चाहिए ।

_सब्त, मार्च 18 की तैयारी के लिए इस सप्ताह के पाठ का अध्ययन करें।_