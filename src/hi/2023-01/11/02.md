---
title:  परमेश्वर को पहले रखना
date:   12/03/2023
---

`2 इतिहास 20: 1-22 पढ़ें । हम इस कहानी से कौन से महत्त्वपूर्ण आध्यात्मिक सिद्धांत अपना सकते हैं, चाहे हम किसी भी संघर्ष का सामना कर रहे हों?`

यहोशापात के राज्य के अन्त में, यहूदा पर आक्रमण किया गया। यहोशापात साहसी और पराक्रमी व्यक्ति था । वह बरसों से अपनी सेना और अपने गढ़वाले नगरों को दृढ़ करता रहा । वह लगभग किसी भी दुश्मन से मिलने के लिए अच्छी तरह से तैयार रहता था; फिर भी इस संकट में उसने अपने बल पर नहीं बल्कि ईश्वर की शक्ति पर भरोसा करता था । और वह यहोवा को ढूंढ़ने लगा, और सारे यहूदा में उपवास का प्रचार किया। सब लोग मन्दिर के आँगन में इकट्ठे हुए, और सुलैमान ने प्रार्थना की जब वे खतरे का सामना करने वाले थे। यहूदा के सब पुरुष अपनी पत्नियों और बालकों समेत यहोवा के साम्हने खड़े हुए। उन्होंने प्रार्थना की कि परमेश्वर उनके शत्रुओं को भ्रमित करे कि उनके नाम की महिमा हो । तब राजा ने प्रार्थना की, 'इस बड़ी भीड़ पर जो हम पर चढ़ाई कर रही है, उस पर हमारा कुछ अधिकार नहीं; न ही हम जानते हैं कि क्या करें, परन्तु हमारी दृष्टि तुझ पर लगी है" (2 इति० 20 : 12)।

" तब वह कहने लगा, --- यहोवा तुम्हारे साथ रहेगा" (2 इति० 20:15-17)

इसलिए, अगली सुबह राजा ने लोगों को इकट्ठा किया, साथ में लेवीय गाना बजानेवाले परमेश्वर की स्तुति गाने के लिए खड़े हुए। तब उस ने लोगों को चिताया, कि 'अपने परमेश्वर यहोवा पर विश्वास रखो, तब तुम स्थिर रहोगे; उसके नबियों की प्रतीति करो, तब तुम कृतार्थ हो जाओगे" (2 इति० 20 : 20 ) । तब गाना बजानेवालों ने गाना शुरू किया, और उनके दुश्मनों ने एक दूसरे को नष्ट कर दिया, और "कोई भी नहीं बचा" (2 इति० 20:24 ) । यहूदा के लोगों को युद्ध की लूट की वस्तु बटोरने में तीन दिन लगे, और चौथे दिन वे गाते हुए यरूशलेम को लौट गए।

बेशक, जिस परमेश्वर ने उन्हें छुड़ाया वह वही परमेश्वर है जिससे हम प्रेम करते हैं और उसकी आराधना करते हैं, और उसकी शक्ति आज भी उतनी ही महान है जितनी पहले थी । हमारे लिए चुनौती है कि हम उस पर और उसके नेतृत्व पर भरोसा करें।

`2 इतिहास 20 : 20 पढ़ें। ऐडवेंटिस्ट लोगों के लिए इस पाठ का क्या विशेष महत्व होना चाहिए?`