---
title:  अतिरिक्त विचार
date:   03/03/2023
---

यरीहो की विजय में आकान एकमात्र व्यक्ति नहीं था जो चाँदी और सोना वापस इस्राएल के शिविर में ले जा रहा था। यहोशू ने उन आदमियों से कहा था कि वे चाँदी, सोना और पीतल और लोहे के पात्र परमेश्वर के भवन के भण्डार में वापस ले आएं (यहोशू 6 : 19, 24)। बाकी सब कुछ जलाना था। हालाँकि, आकान अकेला व्यक्ति था जिसने अपने लिए कुछ रखा था। “इस्राएल के करोड़ों लोगों में से केवल एक ही व्यक्ति था, जिसने विजय और न्याय की उस गंभीर घड़ी में परमेश्वर की आज्ञा का उल्लंघन करने का साहस किया था। शिनार के उस महँगे वस्त्र को देखकर आकान का लोभ उत्तेजित हो उठा; यहाँ तक कि जब वह उसे मृत्यु से आमने-सामने ले आया, तब उसने उसे 'बेबीलोन का अच्छा वस्त्र' कहा। एक पाप ने दूसरे पाप को जन्म दिया, और उसने यहोवा के भण्डार में रखे सोने-चाँदी को हथिया लिया। उसने परमेश्वर के कनान की भूमि के पहले फलों को लूट लिया । " - एलेन जी० व्हाइट, पैट्रिआर्ट्स एंड प्रोफेट्स, पे० 496.

अंतिम दिनों के चिन्हों की पौलुस की सूची में, पहली दो चीजों में धन और संपत्ति के प्रति हमारा दृष्टिकोण शामिल है। "परन्तु यह जान लो, कि अन्त के दिनों में संकटपूर्ण समय आएगा क्योंकि मनुष्य स्वार्थी, और लोभी होंगे” (2तीमु० 3:1, 2 )। स्वार्थ और पैसे का प्यार अंत के दिनों में मानवता के महत्त्वपूर्ण गुण होंगे।

**चर्चागत प्रश्नः**

`तीमुथियुस 6: 6-10 पढ़ें: “पर संतोष सहित . . दु:खों से छलनी बना लिया है।” कक्षा में, उन लोगों के उदाहरणों के बारे में बात करें, जिन्होंने पैसे के प्यार के कारण, “खुद को दुःखों से छलनी बना लिया है।" बहुत सारे उदाहरण हैं। हम सही संतुलन कैसे प्राप्त कर सकते हैं, यह जानते हुए कि हमें धन की आवश्यकता है, लेकिन उस जाल में नहीं पड़ना जिसके बारे में पौलुस ने चेतावनी दी है ?`

`पैसे के अलावा और कौन-सी चीजें हैं जिनका हम लालच कर सकते हैं?`

`किसी चीज की उचित इच्छा और लोभ में क्या अंतर है? किसी चीज की उचित इच्छा कब लोभ में बदल सकती है?`