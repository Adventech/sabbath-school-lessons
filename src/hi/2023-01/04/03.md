---
title:  दान के लिए कौन सा भाग ?
date:   23/01/2023
---

`व्यवस्थाविवरण 16:17 पढ़ें । प्रतिशत के बजाय, परमेश्वर हमारे दान की मात्र के आधार का मानदंड क्या देता है ?`

हमारे दान जीवन, छुटकारे, जीविका, और कई प्रकार के निरंतर आशीर्वाद के प्रचुर उपहारों के लिए परमेश्वर के प्रति हमारी कृतज्ञता की एक स्वीकृति और अभिव्यक्ति हैं। इसलिए, जैसा कि हमने ऊपर के अनुच्छेद में उल्लेख किया है, हमारे दान की मात्र इस बात पर आधारित है कि हमें क्या आशीष मिली है।

"जिस को बहुत दिया गया है, उस से बहुत मांगा जाएगा" (लूका 12:48)

`भजन 116: 12-14 पढ़ें। हमें पद 12 में दिए गए प्रश्न का उत्तर कैसे देना चाहिए? उत्तर के साथ पैसा कैसे फिट बैठता है?`

हम परमेश्वर को उसकी सारी आशीषों के बदले क्या दे सकते हैं? सरल उत्तर यह है कि हम कभी कुछ नहीं दे सकते | ऐसा लगता है कि हम जो सबसे अच्छा कर सकते हैं वह है ईश्वर के लिए उदार होना और अपने साथी मनुष्यों की मदद करना । जब यीशु ने अपने शिष्यों को एक मिशनरी यात्रा पर भेजा, तो उसने उनसे कहा, "तुम ने सेंतमेंत पाया है, सेंतमेंत दो" (मत्ती 10 : 8 ) । हमारे दान मसीह के समान चरित्र के विकास में योगदान करते हैं। इस प्रकार हम स्वार्थ से प्रेम में बदल जाते हैं; हमें दूसरों के लिए और मसीह के रूप में परमेश्वर के निमित चिंतित होना चाहिए।

आइए हम हमेशा याद रखें कि "परमेश्वर ने जगत से ऐसा प्रेम रखा -- पुत्र दे दिया" (देखें यूहन्ना 3:16 ) | इसके विपरीत जैसा कि निश्चित है कि दिन के बाद रात - जितना अधिक हम अपने लिए जमा करते हैं, हम अपने दिलों में उतने ही स्वार्थी होते जाएँगे, और उतना ही दुखी हम महसूस करेंगे।

यह हम पर निर्भर करता है कि हम कितनी राशि देते हैं और कौन सी संस्था हमारे उपहार प्राप्त करती है। लेकिन प्रभु के लिए एक भेंट लाना आध्यात्मिक और नैतिक निहितार्थों के साथ एक मसीही कर्तव्य है। इसे नजरअंदाज करना खुद को आध्यात्मिक नुकसान पहुँचाना है, शायद उससे भी ज्यादा जो हम महसूस करते हैं।

`आपके दान, और उन्हें देने के बारे में आपका दृष्टिकोण, परमेश्वर के साथ आपके संबंध के बारे में क्या कहते हैं?`