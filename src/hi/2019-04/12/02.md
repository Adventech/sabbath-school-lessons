---
title:  नहेम्याह की प्रतिक्रिया
date:   15/12/2019
---

`पढ़ें नहेम्याह 13: 23-25. यहाँ पर क्या हुआ, और हालात पर नहेम्याह की प्रतिक्रिया को आप किस प्रकार वर्णन करते हैं ?`

चूँकि बच्चे अरामी (निर्वासन काल में बोली जाने वाली भाषा) या इब्राणी नहीं बोल सकते थे, वे पवित्रशास्त्र की शिक्षाओं को समझ नहीं सकते थे। यह वास्तविक समस्या थी, क्योंकि परमेश्वर के प्रकाशन का ज्ञान इस प्रकार विकृत या लोप हो सकता था। शास्त्री और याजकगण तोराह की व्याख्या अधिकतर अरामी में करते थे ताकि लोगों के लिये उपदेश स्पष्ट हो सके। हालाँकि जैसे कि माँए अम्मोन असोद और मोआब से थीं और बच्चों की देखभाल करने की उनकी प्राथमिक जिम्मेदारी थी, इसमें तज्जुब की बात नहीं कि बच्चे पिताओं की भाषा बोल नहीं पाते थे। भाषा जो हम बोलते हैं विचारों के बारे में हमारे सोचने के तरीके को संकेत करता है क्योंकि हम उस संस्कृति की शब्दावली का प्रयोग करते हैं। बाईबलीय भाषा की क्षति उनकी खास पहचान की क्षति थी। इस प्रकार नहेम्याह के लिये यह कल्पनातीत था कि परिवार परमेश्वर के वचन से और परिणाम स्वरूप जीवित परमेश्वर के साथ उनका संपर्क खत्म हो रहा था।

बाईबल के विद्वान संकेत करते हैं कि नहेम्याह के कार्य ज्यादातर जनता को शर्मसार करने वाला था और उस समय के लिये निर्धारित दंड के हिस्से के तौर पर था। जब यह कहता है कि नहेम्याह ने उन्हें फटकारा और शापित किया, हमें नहेम्याह के विषय में नहीं सोचना चाहिए कि उसने गलत भाषा या अपशब्द का प्रयोग किया, वरन् उसने उनपर वाचा के श्राप की बात कही। व्यवस्थाविवरण 28 श्रापों को रेखांकित करता है जो उनपर घट सकती थीं जिन्होंने वाचा को तोड़ा। यह बेहद संभव है कि नहेम्याह ने उनके गलत कामों को ऐहसास दिलाने और उनके गलत चुनावों के परिणामों को बतलाने के लिये बाईबल के शब्दों का चयन किया।

इसके अतिरिक्त, जब वचन कहता है कि नहेम्याह ने “कुछ को पिटवा दिया और उनके बाल नुचवाए" (नहे० 13 : 25), नहेम्याह को गुस्से में और क्रोध से प्रतिक्रिया करते देखने के सिवाय, हमें ध्यान देने की जरूरत है कि पीटना सार्वजनिक दण्ड का एक निर्धारित रूप था। इस प्रकार का सलूक उनमें से "कुछ" के साथ लागू होता था, अर्थात् उन अगुओं के साथ जिन्होंने इस प्रकार के गलत व्यवहार को शुरू किया अथवा बढ़ावा दिया। इस प्रकार की क्रियाएँ सार्वजनिक लज्जा के तरीके के तौर पर की जाती थी। नहेम्याह सुनिश्चित करना चाहता था कि लोग अपने चुनावों और परिणामों की गंभीरता को समझें जो उन से घटित होने वाली थी।

`हमें कैसी प्रतिक्रिया करनी चाहिए जब हम देखते हैं, जो हम विश्वास करते हैं कलीसिया में गलत हो रहा है?`