---
title:  बुरे फैसलों से निपटना
date:   14/12/2019
---

### इस सप्ताह के पाठ के लिए पढ़ें
नहे० 13: 23-25; व्य०वि० 7:3-4; 2कुरि० 6:14; एज्रा 9; एज्रा 10; 1कुरि० 7: 10-17.

> <p>याद वचन</p>
> “हे मेरे परमेश्वर! मुझे तेरी ओर अपना मुँह उठाते लाज आती है, और हे मेरे परमेश्वर ! मेरा मुँह काला है; क्योंकि हम लोगों के अधर्म के काम हमारे सिर पर बढ़ गए हैं, और हमारा दोष बढ़ते-बढ़ते आकाश तक पहुँचा है" (एज्रा 9:6)।

एज्रा और नहेम्याह समुदायों में अगुए बने जिसमें गैर इस्राएलियों के साथ अंतर्विवाह एक आदर्श बन चुका था। दोनों अगुए इस विषय में बहुत चिंतित थे, जैसे कि दोनों राष्ट्र को परमेश्वर के साथ नजदीकी रिश्ते के साथ अगुवाई करना चाहते थे। वे नकारात्मक प्रभाव से वाकिफ थे कि अविश्वासी या मूर्तिपूजक इस्राएल के लोगों में से हो सकते थे, जैसे कि उन्होंने संपूर्ण इतिहास में भयंकर प्रभावों को देखा था। कनानी धर्म जो पूरे इस्राएल में फैल चुका था तब तक बाल और अशेरा की उपासना हरेक ऊँचे पहाड़ पर की जाने लगी थी। इससे बढ़कर प्रभाव जो मूर्ति पूजक पति या पत्नी के द्वारा इस्राएली परिवार में पड़ा नुक़सानदेह था। बालाम ने मोआबियों को अपनी पत्नियों को इस्राएलियों के पास भेजने की सलाह दी, निश्चय था इस्राएली परमेश्वर से मुड़ जाते यदि इन स्त्रियों के प्रेम में फंस जाते। दुर्भाग्यवश वह सही था। केवल पति या पत्नी ही एक दूसरे को प्रभावित नहीं करते, वरन् उनके बच्चों का विश्वास भी प्रभावित होता है।

इस्राएल के अंतर्विवाह की स्थिति से एज्रा और नहेम्याह किस प्रकार निपटेंगे? क्या वे ऐसा होने देंगे या उसके विरोध में खड़े होंगे? इस सप्ताह हम देखेंगे कि ये दो अगुए इस मुद्दे को किस प्रकार निपटारा करते हैं।