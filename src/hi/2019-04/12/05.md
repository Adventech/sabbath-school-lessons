---
title:  एज्रा कार्य करता है
date:   18/12/2019
---

`पढ़ें एज्रा 10. एज्रा एवं अगुओं ने अंतर्विवाह की समस्या (मुद्दा) को किस प्रकार निपटारा किया ?`

पूरी सभा ने एक मत में निर्णय लिया कि परदेशी पत्नियों को भेज दिया जाये। आश्चर्यजनक रूप से उन्होंने भी जिन्होंने उन्हें ब्याहा था इस योजना से सहमत हुए, लेकिन एज्रा 10 : 15 में वर्णित चार लोगों ने इसका विरोध किया। यहूदियों ने अपनी पत्नियों को भेजने का निर्णय लिया, और इस योजना को कार्यान्वित करने में तीन महीने लग गये। आखिरकार 111 यहूदियों ने अपनी पत्नियों को भेज दिया (एज्रा 10: 18-43). दिलचस्प रूप से अंतिम पद (एज्रा 10: 44) वर्णन करता है कि इन निश्रित विवाहों में से कुछ के बच्चे भी हो गये थे। परिवारों से माताओं के साथ बच्चों को भेज देना हमारे लिये तर्क संगत या उचित नहीं जान पड़ता है। फिर भी हमें याद करने की जरूरत है कि यह एक अदभुत समय था, जिस दौरान परमेश्वर यहूदी राष्ट्र की शुरुआत उनके साथ कर रहा था। पूर्ण रूप से परमेश्वर को मौलिक उपायों की आवश्यकता थीं "स्वयं को अलग करना" और "इनकार करना" के लिये एज्रा 10: 11, 19 में प्रयुक्त विशिष्ट शब्द पवित्रशास्त्र में तलाक के लिये कहीं पर भी व्यवहार नहीं किये गये हैं। एज्रा को तलाक के लिये नियमित व्यवहार में आने वाली शब्दावली की जानकारी रही होगी, परन्तु उसने इसे प्रयोग करना न चुना। इस प्रकार यह स्पष्ट है कि एज्रा ने विवाह को जायज़ नहीं माना जब यह पता चला कि उन्होंने तोराह की आज्ञा का उल्लंघन किया। दूसरे शब्दों में विवाह अमान्य कर दिये गये क्योंकि वे व्यवस्था के खिलाफ थे। प्रक्रिया अमान्य विवाहों का विलय था। तथापि हमें जानकारी नहीं दी गई है कि उन पत्नियों और बच्चों का क्या हुआ और इस कार्यवाही का समुदाय में क्या प्रभाव पड़ा। उस समय की प्रथा अनुसार पूर्व पतियों ने अपनी पूर्व पत्नियों और उनके बच्चों के स्थानांतरण की जिम्मेदारी ली होगी। पत्नियाँ सामान्यतः अपने पिताओं के घर चली गई होंगी।

कुछ यहूदी पुरुषों ने हालांकि पुनः अविश्वासियों से विवाह करना शुरू कर दिया, और संभवतः कुछ ने पत्नियों के पास वापसी की जिन्हें इन्होंने भेजा था। समाधान की क्षणभंगुर प्रकृति को मानव प्रकृति और परमेश्वर के प्रति हमारी प्रतिबद्धता के उतार-चढ़ाव के चक्र के लिए जिम्मेदार ठहराया जा सकता है। यहाँ तक कि हम में से जो खुद को मजबूत विश्वासी मानते हैं उन्हें स्वीकार करना पड़ता है कि हम परमेश्वर के प्रति कम समर्पण के दौर से गुजरे हैं, जब उसके साथ हमारा चलना वाकई वांछित (अभाव ग्रस्त) के रूप में वर्णित किया जा सकता था। दुर्भाग्य से, मानवता परमेश्वर को पहले रखने के साथ संघर्ष करती है।

`"परमेश्वर के प्रति कम समर्पण" के समयों के विषय में आप का अनुभव कैसा रहा है ? उन अनुभवों से आपने क्या सीखा है ?`