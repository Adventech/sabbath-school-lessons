---
title:  अर्तक्षत्र की आज्ञा (हुक्मनामा)
date:   02/10/2019
---

`पढें एज्रा 7:11-28. राजा के फरमान के क्या घटक थे? इस्राएल के लोगों के लिये ये शिक्षाएँ क्यों खास थीं?`

अर्तक्षत्र के फरमान और कुस्र के प्रथम फरमान में समानताएँ हैं। हर चाहने वालों को राजा परामर्श देता है, खासकर याजकीय पंक्तियों से, ताकि यरुशलेम की यात्रा सम्पन्न की जा सके। मुरासु ऐतिहासिक दस्तावेजों के अनुसार, आखिरकार अधिकत्तर यहूदी फारस में रह गये, इनमें से वे लोग थे जिन्होंने अपने पुरखों के देश में नया जीवन शुरू करने के अवसर का इंतजार किया था। राजा ने अपनी अधिकांश टिप्पणियाँ फरात क्षेत्र के खजांचियों के लिये की। खजांचियों को नगर को पुनः स्थापित करने के लिये एज्रा को हर जरूरत मुहैय्या करानी थी और “यहोवा के भवन को सँवारे" (एज्रा 7: 27). अंत में राजा ने एज्रा को परमेश्वर की व्यवस्था की उचित देखभाल के साथ-साथ भूमि संबंधी व्यवस्था की उचित देखरेख न्यायिक व्यवस्था लागू करने का आदेश दिया। व्यवस्था और संगठन जो इस फरमान के द्वारा लागू होगा किसी भी समाज के महत्त्वपूर्ण पहलू हैं। इससे बढ़कर राजा ने एज्रा और इस्राएलियों के लिये अपनी मातृभूमि को पुनः स्थापित करना सहज बनाया।

नगर और मंदिर के पुननिर्माण के प्रति राजा की परवाह क्या यह संकेत करता है कि उसने एज्रा के परमेश्वर पर विश्वास किया? अर्तक्षत्र परमेश्वर को इस प्रकार पुकारता है “इस्राएलियों का परमेश्वर जिसका निवास यरुशलेम में है" एज्रा 7 : 15). इस्राएल के परमेश्वर के विषय में राजा जिस शब्दावली

का प्रयोग करता है, वह संकेत करता है कि उसने यहोवा को दूसरे स्थानीय देवता के तौर पर देखा जिसे दानों के द्वारा प्रसन्न किया जा सकता है। वह स्वयं और अपने बेटों के द्वारा इस स्थानीय देवता को अप्रसन्न करना नहीं चाहता था (एज्रा 7: 23). इसके अतिरिक्त, हमें यह ध्यान देना चाहिए कि 457 ई०पू० भी फारसी राजा के खिलाफ एक मिस्त्री विद्रोह का वर्ष था; इस प्रकार राजा की कार्यवाही यहूदा राज्य से भक्ति प्राप्त करना था।

दुर्भाग्यवश, राजा का एज्रा एवं नहेम्याह के साथ परस्परता के बावजूद उसने परमेश्वर पर विश्वास नहीं किया। इसके विश्वासी होने का संकेत वचन में कहीं नहीं मिलता है, जिसका अर्थ यह है कि परमेश्वर इस पृथ्वी में अनजान (अपरिवर्तित) लोगों से भी अपना काम होने देता है।

`इतनी अधिक दुःख और पीड़ा के मध्य में भी संसार पर परमेश्वर की प्रभुता पर हम कैसे भरोसा करना सीख सकते हैं, जैसा कि यहाँ देखा गया है?`