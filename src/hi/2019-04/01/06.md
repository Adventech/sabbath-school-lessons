---
title:  शिक्षा का महत्त्व
date:   03/10/2019
---

`पढ़ें एज्रा 7: 6 एवं 10 उचित धार्मिक शिक्षा के महत्त्व के विषय में ये पदस्थल हमें क्या सिखलाते हैं?`

एज्रा का संपूर्ण हृदय से परमेश्वर के प्रति भक्ति एवं उसके वचन को अध्ययन करने, अभ्यास करने और सिखाने के उसके निर्णय ने उसे इस्राएल में महानतम सेवकाई के लिये तैयार किया। (एज्रा 7: 6-10). बाईबल स्पष्ट रूप से बतलाती है कि एज्रा परमेश्वर की व्यवस्था को अध्ययन करने, सिखलाने और वैसा ही कर्म करने में स्वयं को समर्पित कर दिया।

एलेन जी० ह्वाईट एक महत्त्वपूर्ण अंतर्दृष्टि पेश करती है: “हारून के पुत्रों से पैदा हुए, एज्रा को एक याजकीय प्रशिक्षण दिया गया था। इसके अलावा उसे जादूगरों, ज्योतिषियों, और मादी-फारसी धर्म के जानकारों के लेखों का एक परिचय प्राप्त था परन्तु वह अपनी आत्मिक दशा से संतुष्ट नहीं था। वह परमेश्वर की पूर्ण संगति में रहना चाहता था; ईश्वरीय इच्छा के कार्यान्वयन के लिये ज्ञान चाहता था। और इसलिये “एज्रा ने यहोवा की व्यवस्था का अर्थ बूझ लेने, और उसके अनुसार चलने, और इस्राएल में विधि और नियम सिखाने के लिये अपना मन लगाया था।" एज्रा 7: 10 इसने उसे परमेश्वर के लोगों के इतिहास के गहन अध्ययन की ओर अग्रसर किया, जैसा यह नबियों और राजाओं के लेखों में रिकार्ड किया गया है। उसने यह जानने के लिए बाईबल की ऐतिहासिक और काव्य पुस्तकों को खोजा कि क्यों प्रभु ने यरुशलेम को नष्ट करने की अनुमति दी थी और उसके लोगों को मूर्तिपूजक देश में बंदी बना लिया गया।" Prophets and Kings, P. 608.

"शास्त्रों के अध्ययन में रुचि को पुनर्जीवित करने के लिए एज्रा के प्रयासों को उसके परिश्रम ने स्थायित्व दी, जिसमें आजीवन लेखन को संरक्षित और उसे विस्तार देने का काम शामिल था। उसने व्यवस्था की सभी प्रतियों को इकट्ठा किया जिन्हें वह ढूंढ सकता था और वह प्रतिलिपि बनाकर बांटा जा सकता था। इस प्रकार पवित्र वचन की प्रतियों को बढ़ाकर बहुत से लोगों के हाथों में दिया गया और अपार ज्ञान की वृद्धि हुई।" Page 609.

ध्यान दें, जौभी कि एज्रा ने मूर्तिपूजक तौर-तरीकों को सीखा था, उसने देखा कि वे सही नहीं थे। इसलिए उसने ज्ञान के स्रोत परमेश्वर के वचन में से सच्चाई को जानना चाहा जो “यहोवा की व्यवस्था" थी। उसने सांसारिक विश्वविद्यालयों में जो कुछ भी सीखा, उसे छोड़ना था, क्योंकि, निस्संदेह अधिकांश जिसे उन्होंने पढ़ाया, गलत था।

आखिरकार "जादूगरों और ज्योतिषियों के लेख" उसके लिये कितने अच्छे हो सकते थे?

`आज भी किस रीति से संसार से जो भी हमने सीखा है हमें छोड़ने की जरूरत है?`