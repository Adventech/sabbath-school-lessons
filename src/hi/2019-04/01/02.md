---
title:  निर्वासन से प्रथम वापसी
date:   29/09/2019
---

`पढ़ें यिर्मयाह 25: 11,12 एवं 29 : 10 एवं दानियेल 9:1,2. निर्वासन की प्रथम वापसी कब हुई? वापसी कौन-सी भविष्यवाणी को पूरी कर रही थी?`

यिर्मयाह की 70 वर्षीय भविष्यवाणी की पूर्णता में यहोवा ने प्रथम वापसी की अनुमति देने के लिये कुस्नु को प्रभावित किया। यिर्मयाह ने लिखा था कि यहूदा बेबीलोन के अधीन 70 वर्ष तक (606/605 ईसा पूर्व से 537/536 ईसा पूर्व तक) वीरान रहेगा, लेकिन तब परमेश्वर बंदियों की वापसी के द्वार खोलेगा। जैसा कि दानिएल ने यिर्मयाह के लेखों का अध्ययन किया, उसे एहसास हुआ कि प्रतिज्ञा की हुई वापसी का समय आ चुका था।

दानिएल 9 अध्याय में दानिएल व्याकुल हो जाता है चूँकि 70 वर्ष समाप्त हो चुके थे और कोई बदलाव नहीं दिख रहा था, और अब नया फारसी साम्राज्य सत्ता में आ चुका था। उसने परमेश्वर की ओर फिर कर विलाप किया और उसकी प्रतिज्ञाओं की पूर्णता और दया के लिये याचना की। इसी अध्याय में (दानि० 9: 24-27), परमेश्वर ने दानिएल को आश्वस्त किया कि वह प्रत्येक चीज पर दृष्टि किये हुए है और उसके पास भविष्य की योजना है। एक उद्धारकर्ता आयेगा जो अपने लोगों के पापों के खातिर मरेगा। उसके साथ धार्मिकता होगी, वह बलिदान की योजना को पूरी करेगा। वस्तुतः परमेश्वर कह रहा था, "दानिएल, चिंता मत कर। क्योंकि निश्चय ही एक सच्चा उद्धारकर्ता (यीशु) आयेगा, मैं तुम्हारे लिये भी इसी समय एक उद्धारक भेजूंगा।" इसके तुरंत बाद परमेश्वर ने कुस्नु को प्रेरित किया कि बंदियों की रिहाई का हुक्म जारी करे। परमेश्वर अपनी प्रतिज्ञाओं के प्रति हमेशा सत्य है।

एज्रा अध्याय 1 राजा कुस्न की उद्घोषणा का रिकार्ड करता है कि इस्राइली राष्ट्र यरुशलेम वापसी और यहोवा के भवन को बनाने के लिये स्वतंत्र था। यह आदेश 539 और 537 ई० पू० दिया गया। कुसु ने उन्हें केवल जाने की ही अनुमति नहीं दी वरन् उसने यह भी निश्चय किया कि वे उपहारों और दानों के साथ वापस जायें, जिसमें मंदिर के मूल पात्र (कटोरे भी शामिल थे जिन्हें नबूकदनेजर ने चुराये थे। यह घटना हमें बहुत वर्षों पूर्व इस्राएलियों के मिस्त्र छोड़ने की याद दिलाती है, जब परमेश्वर ने भी लोगों के दिलों को उभारा कि वे उन्हें जुदाई की भेंट पेश करें। यहूदा वापसी के इस प्रथम दल में लगभग 50,000 लोग थे जिनमें दूसरे इलाकों के अधिकत्तर महिलाएँ एवं बच्चे थे।

`इस वचन के हुबहू कौन-सी अन्य ऐतिहासिक भविष्यवाणियाँ पूर्ण हुई हैं, और उनसे हम कैसे आश्वासन पा सकते हैं कि परमेश्वर भविष्य को जानता है और हम उसकी प्रतिज्ञाओं पर भरोसा कर सकते हैं?`