---
title:  खेतों में लेवी
date:   09/12/2019
---

`पढ़ें नहेम्याह 13 : 10-14. उपचार के लिये यहाँ पर नहेम्याह क्या ढूंढ़ रहा है?`

गायकों, द्वारपालों, और मंदिर के अन्य सेवकों को अपने परिवार के जीविकोपर्जन के लिये अपने खेतों में काम करना पड़ा, क्योंकि परमेश्वर के काम को समर्थन नहीं मिल रहा था। दशमांश और दान की पूरी प्रणाली जो बड़ी मेहनत से स्थापित की गई थी अब बरबाद हो चुकी थी। नहेम्याह को पुनः प्रारंभ करना था। कमरे से हरेक चीज को बाहर फेंकने का कार्य निराशा को दिखलाता है।

"केवल मंदिर ही अपवित्र नहीं हुआ, वरन् दानों का गलत व्यवहार हुआ। इसने लोगों की स्वतंत्रता को हतोत्साहित किया। उन्होंने अपना उत्साह और जोश खो दिया, और अपने दशमांश देने में अनिच्छुक हुए। यहोवा के घर के कोषों में आपूर्ति कम होने लगी। बहुत से गायक और मंदिर की सेवकाई में नियुक्त अन्य कर्मी समुचित सहायता नहीं पा रहे थे और परमेश्वर के काम को छोड़कर अन्यत्र काम करने लगे।" - Ellen G. White, Prophets and Kings, P. 670.

यह देखना दिलचस्प है कि समस्त यहूदा पुनः एक साथ मिलकर जो तबाह हो चुका था फिर से बनाने लगा। लोग तोबीयाह और एलियाशीब के खिलाफ होकर नहेम्याह के पक्ष में जाने लगे, क्योंकि उन्हें एहसास हो चुका था कि नहेम्याह ने जो कुछ भी किया लोगों की भलाई के लिये किया। इसके अतरिक्त नहेम्याह ने उन लोगों को मंदिर की जमीन की देख-रेख की जिम्मेदारी सौंपी जो विश्वस्त और भरोसेमंद थे। उन्हें दशमांश और दान जमा करने का काम दिया गया और सुनिश्चित किया गया कि चीजें सलामत रखी जायें, और उपयुक्त काम के लिये दी जायें। दूसरे शब्दों में, नहेम्याह ने आकर नेतृत्व की भ्रष्ट प्रणाली को उखाड़ फेंका।

नहेम्याह ने जौभी कि मंदिर के संगठन में विश्वस्त लोगों को नियुक्त किया, भ्रष्ट महायाजक एलियाशीब अपने पद पर बना रहा, क्योंकि यह हारुन के वंश के द्वारा सौंपा गया था। मंदिर में उसका काम नहेम्याह द्वारा दूसरे महायाजकों को जिम्मेदारियाँ देने के कारण कम कर दी गई थी, लेकिन अभी भी वह महायाजक था।

`नहेम्याह ने प्रार्थना की, "हे मेरे परमेश्वर मेरा यह काम मेरे हित के लिये स्मरण रख, और जो जो सुकर्म मैं ने अपने परमेश्वर के भवन और उसमें की आराधना के विषय किये हैं उन्हें मिटा न डाल!" (नहे० 13:14) उस प्रार्थना के बारे में इतना मानवीय क्या था?`