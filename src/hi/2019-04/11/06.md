---
title:  क्या आप के पितरों ने ऐसा नहीं किया ?
date:   12/12/2019
---

सब्त दिन के लिये नहेम्याह का उत्साह प्रशंसनीय है। नहेम्याह सब्त को उचित रीति से मानने के लिये इतना उत्साही था कि उसने दूसरे देशों के व्यापारियों पर "हाथ उठाने" की भी प्रतिज्ञा कर डाली। दूसरे शब्दों में, वह व्यक्तिगत रूप से हस्तक्षेप करता, अगर उसने उन्हें सब्त को नगर के भीतर या फाटक पर पकड़ता। एक गवर्नर के तौर पर उसे अधिकृत जिम्मेदारी प्राप्त थी कि इस आज्ञा का समुचित रूप से पालन हो।

"नहेम्याह ने उन्हें अपने कर्त्तव्य की उपेक्षा के लिये निडरता के साथ झिड़की दी। 'तुम लोग यह क्या बुराई करते हो, जो विश्राम दिन को अपवित्र करते हो? क्या तुम्हारे पुरखा ऐसा नहीं करते थे? और क्या हमारे परमेश्वर ने यह सब विपत्ति हम पर और इस नगर पर न डाली? तौभी तुम विश्राम दिन को अपवित्र करने से इस्राएल पर परमेश्वर का क्रोध और भी भड़काते जाते हो। तब उसने आज्ञा दी “जब विश्रामवार के पहले दिन को यरुशलेम के फाटाकों के आस-पास अन्धेरा होने लगा, उनके पल्ले बंद किये जाएँ, और यह भी आज्ञा दी, कि वे विश्रामवार के पूरे होने तक खोले न जाएँ। तब मैंने अपने कुछ सेवकों को फाटकों का अधिकारी ठहरा दिया, कि विश्रामवार को कोई बोझ भीतर आने न पाये" Ellen G White, Prophets and Kings, PP. 671-672.

सब्त को अपवित्र करने और अन्य अवमानना के विषय में नहेम्याह की चेतावनी यीशु के समय तक गूंजने लगी थी। हम इसे इस कारण जानते हैं क्योंकि सुसमाचार में यीशु का धार्मिक अगुवों के साथ उचित सब्त पालन के विषय में संघर्ष बार-बार चित्रित किया गया है।

`पढ़ें मत्ती 12: 1-8, मार्क 3:1-6, लूका 6:6-11, एवं यूहन्ना 5:5-16. यहाँ पर मुद्दा क्या था, और किस प्रकार प्राचीन इस्राएल के इतिहास की समझ इसे वर्णन करने में मदद करती है कि विवाद क्यों खड़ा हुआ ?`

उनके उत्साह ने उन्हें इस कदर गुमराह किया कि वे आश्वस्त थे कि उन्होंने सब्त को अपवित्र नहीं किया, वरन ये अगुवे इतने कट्टर थे कि उन्होंने यीशु पर, जो सब्त का प्रभु है, इसे उल्लंघन करने का दोषी ठहराया (लूका 6:5). इन्होंने व्यवस्था की बात की परन्तु व्यवस्था की “वजनदार बात" को भुला दियाः "न्याय और दया और विश्वास" (मत्ती 23 : 23).

`हम किस प्रकार, व्यक्तिगत रूप से और एक कलीसिया के तौर पर, सतर्क रह सकते हैं कि वैसी गलती न करें जिसे इन लोगों ने की, चाहे सब्त हो या कुछ और जिसे हम विश्वास करते हैं कि यह विश्वास (निष्ठा) के प्रति महत्त्वपूर्ण है ?`