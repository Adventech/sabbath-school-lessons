---
title:  सब्त के दिन दाख कुंडों को रौंदना
date:   11/12/2019
---

`पढ़ें नहेम्याह 13: 15,16. विषय-वस्तु क्या है जिसे नहेम्याह यहाँ पर परिचय देता है ?`

परमेश्वर के लिये खड़ा होना सहज नहीं है जब आप अल्पमत में हैं। क्योंकि परमेश्वर ने कहा सब्त का दिन पवित्र ठहरे और उस दिन कोई किसी प्रकार का कार्य न करे, नहेम्याह सुनिश्चित करना चाहता था कि यह आज्ञा यरुशलेम में पालन की जाये। बेशक, उसने इसे कार्य रूप में लाने के लिये नैतिक जिम्मेदारी ली।

सब्त, सृष्टि के सप्ताह के शिखर के तौर पर बनाया गया क्योंकि यह एक खास दिन था, जिसमें लोग परमेश्वर के साथ समय बिताकर नवीकृत और नवसृजित होते थे। ऐसा वे नहीं कर सकते थे जब वे अपने सांसारिक काम धंधों में लगे रहते थे।

कहा गया है "जितना इस्राएलियों ने सब्त नहीं रखा (माना), सब्त ने इस्राएलियों को रखा।" तात्पर्य यह है कि सातवाँ दिन सब्त उनके विश्वास को जिंदा रखता है जो परमेश्पर की दया से इसे मानते हैं, उन्हें भौतिक और आत्मिक लाभ प्राप्त होते हैं।

`पढ़ें नहे० 13 : 17-22. सब्त के दिन "खरीदना और बेचना" रोकने के लिये नहेम्याह क्या करता है ?`

नहेम्याह चूँकि यहूदा का गवर्नर है, वह अपनी भूमिका को नियमों को लागू करने वाले के तौर पर देखता है। क्योंकि यहूदा में नियम परमेश्वर की व्यवस्था पर आधारित थे, वह उन नियमों का रखवाला बनता है जिसमें सब्त शामिल है। यदि यहूदा के कुलीन महायाजक द्वारा लाये गये भ्रष्टाचार के लिये खड़े होते तो नहेम्याह स्वयं को इस परिस्थिति में नहीं पाता। शासक वर्ग और कुलीनों ने जिस प्रकार नहेम्याह का विरोध किया, ऐसा नहीं लगता था कि वे एलियाशीब और तोबीयाह द्वारा लाये बदलावों का विरोध करते।

नहेम्याह पहले कुलीनों को फटकार लगता है और तब फाटकों को बंद करने का आदेश देता है और उन्हें सुरक्षा देने के लिये फाटकों पर सेवकों की नियुक्ति करता है। जब बाजार नगर के भीतर से बाहर चला जाता है, नहेम्याह व्यापारियों को कठोर झिडकी देता है। नहेम्याह ज़बान का पक्का था क्योंकि व्यापारी समझ चुके थे और तब से वे दूर होने लगे थे।