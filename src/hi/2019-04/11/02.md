---
title:  भ्रष्ट मंदिर की अगुवाई
date:   08/12/2019
---

नहेम्याह 13 अपने मध्य में परदेशियों या मूर्तिपूजक अम्मोनी और मोआबी के विषय परवाह के साथ शुरू होता है (नहे० 13:1-3). ये पदस्थल विभिन्न राष्ट्रों एवं जातियों में से लोगों को रवाना करने की बात नहीं करते जिन्होंने परमेश्वर का पीछा किया, वरन् ये इस बात का हवाला देते हैं कि विभिन्न विश्वास के लोगों को भेज दिया गया- इन में हृदय परिवर्तित लोग नहीं पर मूर्तिपूजक थे। देखें व्य० वि० 23 : 3-6.

`पढ़ें नहेम्याह 13: 1-9 एलियाशीब और तोबीयाह कौन थे ? जो उन्होंने किया क्यों ग्रहण योग्य नहीं है? देखें नहे० 2: 10,19; 3:1; 12: 10,22; 13 : 28.`

दोनों एलियाशीब और तोबीयाह नहेम्याह की किताब में जाने-माने चेहरे है। एलियाशीब राष्ट्र का महायाजक था, और वह मंदिर का भी प्रभार देखता था। तोबीयाह नहेम्याह का एक अम्मोनी शत्रु के तौर पर दर्शाया गया है जिसने यरुशलेम में उसके (नहेम्याह के) काम का कठोरता से विरोध किया। एलियाशीब और तोबीयाह का मेल विवाह द्वारा स्थापित एक संबंध को संकेत करता है।

यद्यपि विवाह संबंध का रिकार्ड नहीं मिलता है (सुरक्षित नहीं रखा गया), हम जानते हैं तोबीयाह यहूदी नाम था (मतलब “यहोवा भला है"), और इस प्रकार संभवतः यह यहूदी पृष्ट भूमि से आया। उसकी पत्नी का परिवार आराह के वंशज, हालांकि अज्ञात है, माना जाता है कि इनका संबंध एलियाशीब के परिवार से है। इसके अतिरिक्त सनबालात होरोनी, नहेम्याह के दूसरे विरोधी की एक पुत्री एलियाशीब के पोते से ब्याही गई थी। इस प्रकार नहेम्याह के चारों ओर साज़िश का घेरा अत्यन्त तीव्र था जैसे कि उस देश के उच्चाधिकारी नहेम्याह की अगुवाई के खिलाफ संबद्ध थे और एक मेल में थे। गवर्नर की अनुपस्थिति में महायाजक ने तोबीयाह को मंदिर में से एक कमरा दिया जिसे दशमांश दान और उपहार रखने के लिये बनाया गया था। तोबीयाह को राष्ट्र के एक अगुवे के तौर पर स्थापित करने के लिये मंदिर में स्थायी रूप से जगह दी गई। नहेम्याह के शत्रुओं ने आखिरकार उसे प्राप्त किया जिसकी वे चाहत रखते थे: नहेम्याह को पदच्युत कर स्वयं प्रभार लेना। सौभाग्य से नहेम्याह बैठक पर न जाकर कुछ नहीं कर रहा था।

`संपूर्ण पवित्र इतिहास में परमेश्वर के लोग चाहे प्राचीन इस्राएल में यहूदी, या मसीही जिन्होंने नये नियम के काल में या बाद में उनका अनुसरण किया क्यों इतनी सहजता से स्वयं को गुमराह होने दिया ? उनकी गलतियों से हम कैसे बच सकते हैं ?`