---
title:  पिछड़े हुए लोग
date:   07/12/2019
---

### इस सप्ताह के पाठ के लिए पढ़ें
नहे० 13 : 1-9, व्य०वि० 23:3-6, नहे० 13: 10-14, गिनती 18: 21-24, नहे० 13 : 15-22, यूहन्ना 5: 5-16.

> <p>याद वचन</p>
> “तब मैंने लेवियों को आज्ञा दी, कि अपने-अपने को शुद्ध करके" फाटकों की रखवाली करने के लिये आया करो, ताकि विश्राम दिन पवित्र माना जाए। हे मेरे परमेश्वर! मेरे हित के लिये यह भी स्मरण रख और अपनी बड़ी करुणा के अनुसार मुझ पर तरस खा" नहेम्याह 13:22).

अध्याय 12 और 13 के बीच के अन्तरिम में, नहेम्याह बेबीलोन वापस चला जाता है। हम नहीं जानते वह कितने समय तक रहा, जब वह वापस आया संभवतः 430-425 ई० पू० के लगभग) लोग पीछे हट रहे थे। जौभी कि इन लोगों ने इन बातों के लिये परमेश्वर के साथ वाचा बांधी थी- पहला मूर्ति पूजकों के साथ विवाह न करना; दूसरा-सब्त को चौकसी से मानना; और तीसरा दशमांश और दान देने के द्वारा मंदिर एवं इसके कर्मियों की देखभाल करना (नहेम्याह 10)- उन्होंने इन तीनों प्रतिज्ञाओं को तोडा।

तब तक नहेम्याह वापस आ गया, उसने उन लोगों को परमेश्वर के प्रति भक्ति में बेपरवाह पाया। लोगों ने दशमांश और दान देना बंद कर दिया था, मंदिर के कमरों को अन्य उद्देश्यों के लिये इस्तेमाल करना शुरू कर दिया, सब्त को उचित रीति से मानना छोड़ दिया, और अपने पड़ोसी राष्ट्रों के साथ विवाह करने लगे। सबसे बदतर, यह एक नेतृत्व था जिसे उसने पीछे छोड़ दिया था जिसके परिणाम स्वरूप इस्राएलियों का परमेश्वर के साथ संबंध क्षीण होता गया। इसमें आश्चर्य नहीं कि जब नहेम्याह ने इतनी तब्दीली देखी वह तबाह हो गया। फिर भी इसे स्वीकारने की बजाय और एक बार अपने चरित्र की मांग के अनुसार उसने परमेश्वर की महिमा के लिये काम किया।