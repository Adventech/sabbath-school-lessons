---
title:  इतिहास में वाचाएँ
date:   18/11/2019
---

जलप्रलय के बाद परमेश्वर ने पुनःशुरुआत की, इस बार नूह और उन लोगों के साथ जो सामने आये। उनके साथ भी उसने एक रिश्ता चाहा, और उस रिश्ते का केन्द्र वाचा का विचार था। बाईबल सात मुख्य वाचाओं को चिन्हित करती है जिन्हें परमेश्वर ने लोगों के साथ कायम की है

- पहली वाचा- आदम (उत्प० 1-3)
- दूसरी वाचा- नूह (उत्प० 6-9) ।
- तीसरी वाचा- अब्राहम (उत्प० 12: 1-3)
- चौथी वाचा - मूसा और इस्राएली राष्ट्र (निर्ग019-24)
- पाँचवीं वाचा- पीनहास (गिन० 25: 10-13)
- छठवीं वाचा - दाऊद (2समु० 7:5-16)
- सातवीं वाचा – नई वाचा (यिर्म० 31: 31-34)

`इन पदस्थलों को पढ़ें। “अनंत वाचा" से उनका क्या मतलब है? उत्प० 9: 16, उत्प० 17: 7, यशा० 55: 3, इब्रा० 13 : 20.`

बाईबल पारिभाषिक पद “अनंत वाचा" को 16 बार सम्मिलित करती है। उनमें से 13 विशेष रूप से अब्राहम के साथ वाचाओं पर लागू होती हैं, इस्राएल के साथ सिनाई पर और दाऊद के साथ। प्रत्येक वाचा जिनका वर्णन ऊपर हुआ है, हालांकि अद्वितीय हैं, हमेशा की वाचा की छाप का वहन करते हैं। जैसा कि अनंत सुसमाचार पहले उत्प० 3 : 15 में सुनाया गया है, लेकिन तब उत्तरोत्तर रूप से संपूर्ण बाईबल में प्रकट हुआ, यही अनंत वाचा के साथ भी लागू होता है। हरेक निरंतर वाचा प्रेम की अनंत वाचा की हमारी समझ को व्याख्या करने और गहराई देने में मदद करती है, जो उद्धार की योजना में पूर्णरूपेण प्रकट है। नई और पुरानी वाचाएँ, जैसा कि अकसर उन्हें वर्गीकृत किया जाता है उसी अवयव को शामिल करती हैं।

1. पवित्रीकरणः "मैं अपनी व्यवस्था उनके मन में समवाऊँगा, और उसे उनके हृदय पर लिखूगा" (यिर्म० 31: 33, तुलना करें इब्रा० 8: 10).
2. मिलापः “मैं उनका परमेश्वर ठहरूँगा और वे मेरी प्रजा ठहरेंगे" (यिर्म० 31: 33, इब्रा० 8: 10).
3. मिशन (विशेष कार्य)): "एक दूसरे से यह न कहना पड़ेगा कि यहोवा को जानो, क्योंकि, यहोवा की यह वाणी है, छोटे से लेकर बड़े तक, सब के सब मेरा ज्ञान रखेंगे;" (यर्म० 31: 34, इब्रा० 8:11)। न्यायः “मैं उनका अधर्म क्षमा करूँगा, और उनका पाप फिर स्मरण न करूँगा" (यिर्म० 31: 34, इब्रा० 8: 12)।