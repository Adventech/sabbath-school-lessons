---
title:  प्रार्थना की शुरुआत
date:   11/11/2019
---

बाईबल पठन के प्रति लोगों की प्रतिक्रिया एक लम्बी प्रार्थना थी जिसने इस्राएल के विश्वासनीयता के इतिहास के विपरीत परमेश्वर की भलाई का वर्णन किया। कोई गौर कर सकता है कि प्रतिक्रिया प्रार्थना से बढ़कर एक उपदेश के समान है, क्योंकि लगभग प्रत्येक पदस्थल का बाईबल में कहीं न कहीं समरूपता है।

`पढ़ें नहे० 9: 4-8 मुख्य विषय क्या हैं जो प्रार्थना ने इन शुरुआती पद स्थलों में ध्यान केन्द्रित किया, और क्यों?`

प्रार्थना के प्रथम भाग में लोगों ने परमेश्वर को, खास कर उसके नाम को गौरवान्वित किया। यहूदी संस्कृति में एक नाम सिर्फ इतना नहीं था कि लोग किसी को क्या कहते थे; यह एक व्यक्ति को उसकी पहचान देता था। इस प्रकार परमेश्वर के नाम की प्रशंसा महत्त्वपूर्ण है क्योंकि यह संसार को बतलाता है कि यह नाम प्रशंसा और आदर के योग्य है। यह संपूर्ण जगत के सृष्टिकर्ता का नाम है। प्रार्थना सृष्टिकर्ता के तौर पर और हर चीज के रक्षक के तौर पर परमेश्वर की उपासना से शुरू होती है (देखें नहे० 9: 6, कुलु० 1: 16-17). शब्द "रक्षा करना" यहूदी क्रिया से आता है जिसका अर्थ है "जीवित रखना"।

वह जिसने सारी वस्तुओं की सृष्टि की वही है जिसने अब्राहम को चुना, एक मानव-प्राणी, जो किसी भी तरह से दूसरों से खास नहीं था केवल "उसका हृदय" "सच्चा" था। अब्राहम के जीवन से पता चलता है कि उसने बहुत से अवसरों पर अपना विश्वास खो दिया, परन्तु जब उसे अपने बेटे को बलिदान करने को कहा गया, वह डिगा नहीं (देखें उत्प० 22). उसने विश्वस्त होना सीखा-यह रातोंरात नहीं हुआ, लेकिन वह परमेश्वर के साथ लम्बे अंतराल तक चला (और चलते रहा)। यहूदी विचारानुसार "हृदय" मन को संकेत करता है। दूसरे शब्दों में, अब्राहम ने विश्वस्तता को विचार और कर्म में विकसित किया और परमेश्वर ने इसे स्वीकार किया।

प्रार्थना के प्रथम कुछ वाक्यांश परमेश्वर पर ("सृष्टिकर्ता (2) पालनकर्त्ता, और (31) प्रतिज्ञा को पूरी करने वाले के रूप में केन्द्रित करता है। लोग पहले स्वयं को याद दिलाते हैं कि परमेश्वर कौन है: वह विश्वास योग्य है जिसने हमारी सृष्टि की है, हमारा पालनहार है, और हमारे लिये अपनी प्रतिज्ञाओं को हमेशा पूरी करता है। इन बातों को मन में रखते हुए हमें मदद मिलती है कि हम अपने जीवन को उस योजना के अनुसार जीयें और बहुत मुश्किल हालातों में भी, जब ऐसा लगे कि वह हम से दूर है और हमारी चुनौतियों से बेखबर है, उसपर भरोसा करना सीखना है।

`हमारे सष्टिकर्ता के तौर पर परमेश्वर का सिद्धांत हमारे विश्वास के । प्रति क्यों इतना खास है? इन सबके बावजूद इसके तुलना में कौन-सी अन्य शिक्षा इतनी महत्त्वपूर्ण है, जिसमें परमेश्वर द्वारा हमें आदेश दिया जाता है कि प्रत्येक सप्ताह हमारे जीवन के सातवाँ दिन को सृष्टिकर्ता के तौर पर उसकी यादगारी में बितायें ?`