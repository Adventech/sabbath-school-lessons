---
title:  अतीत से सबक
date:   12/11/2019
---

`पढ़ें नहे० 9:9-22. प्रथम भाग से इस भाग की प्रार्थना में क्या फर्क है?`

इस्राएलियों ने अतीत से कुछ न सीखा और समय-समय पर विश्वास- घात करते रहे। उनके बीच में परमेश्वर के अनुग्रहकारी कामों का कोई सकारात्मक परिणाम न निकला। उनमें घमंड और हठीलापन बरकार रहा।

मानव असफलता की स्वीकृति और परमेश्वर के प्रति सच्ची भक्ति की कमी पाप स्वीकृति और प्रायश्चित के लिये एक महत्त्वपूर्ण कदम है। यद्यपि ये पदस्थल लोगों के विषय में बातें कर रहा है जिन्हें बहुत पहले ही हम से हटा दिया गया है, कोई इनकार नहीं कर सकता है कि हम में से प्रत्येक के पास ऐसी ही समस्याएँ विद्यमान हैं।

बेशक यहीं है जहाँ उनके समान हमारे लिये भी सुसमाचार आता है। हमारे पापों को मानना हमें नहीं बचाता है। केवल मसीह का बलिदान ही हमें बचा सकता है। प्रायश्चित के साथ पाप-स्वीकृति हमारा अंगीकार है कि हम केवल मसीह के द्वारा न्यायोचित ठहरते हैं। "जब पश्चात्ताप और विश्वास के द्वारा हम मसीह को हमारा उद्धार कर्त्ता ग्रहण करते हैं, यहोवा हमारे पापों को क्षमा करता है, और व्यवस्था को तोड़ने के लिये बताये गये दंड में छूट दे देता है। पापी तब एक निर्दोष व्यक्ति के समान परमेश्वर के सामने खड़ा होता है, उसे स्वर्ग के पक्ष में लिया जाता है और आत्मा के द्वारा पिता और पुत्र के साथ संगति होती है।" Ellen G. White, Selected Messages, book 3, P.191.

इसी समय, क्योंकि उसकी भलाई हमारे पापों को मानने में और पश्चात्ताप के लिये हमें अगुवाई करती है, हमें परमेश्वर की सामर्थ्य के द्वारा उन्हें त्यागने का प्रण कर लेना चाहिए।

हक़ीकत यह है कि इस्राएली जिद्दी थे, और फिर भी परमेश्वर उनसे प्रेम करता था। पीछे मुड़कर देखने से कि परमेश्वर ने इस्राएली राष्ट्र के लिये क्या किया। लोगों को याद दिलाया कि चूँकि परमेश्वर ने अतीत में उनके लिये इतना अधिक किया, वह वर्तमान समय में और भविष्य में भी उनकी देखभाल को जारी रखेगा। यही वजह है कि लोगों को हमेशा याद करना चाहिए कि परमेश्वर ने उनके इतिहास में कैसा कार्य किया। वे जब भूल गये, वे मुसीबत में पड़ गये।

`उस समय को सोचें जब आप को निश्चय था कि परमेश्वर आप के जीवन में काम कर रहा था। जब आप अगली बार मुसीबत में होंगे तो स्वयं के लिये उससे कैसे सांत्वना ले सकते हैं? जब आप हताश हो जाते हैं और भविष्य डरावना लगे तो परमेश्वर की भलाई में भरोसा करना किस प्रकार बेहतर सीख सकते हैं?`