---
title:  परमेश्वर की पुकार
date:   12/10/2019
---

### इस सप्ताह के पाठ के लिए पढ़ें
एज्रा 7: 10; नहे० 1:1-11; दानि० 9:24-27%; दानि० 8; रोमि० 8: 28,29; रोमि०9; निर्ग० 3; निर्ग० 4.

> <p>याद वचन</p>
> “धन्य है हमारे पितरों का परमेश्वर यहोवा, जिसने ऐसी मनसा राजा के मन में उत्पन्न की है, कि यहोवा के यरुशलेम के भवन को संवारे" (एज्रा 7:27)।

क्या परमेश्वर प्रत्येक व्यक्ति को एक विशेष काम के निमित पुकारता है? क्या कोई मानदंड है जो किसी खास काम के लिये किसी को दूसरों से अधिक योग्य बनाता है? क्या कोई मानदंड परमेश्वर की तुलना में मनुष्य की आँखों में भिन्न है? हम में से अधिकत्तर कहेंगे हाँ, खास कर अंतिम दो सवालों के लिये। समय होता है जब परमेश्वर एक विशेष काम के लिये हमें शिक्षा और अनुभव के द्वारा तैयार करता है; दूसरे समय में वह हमें ऐसे ही सेवकाई के लिये चुनता है क्योंकि हम इच्छा जाहिर करते हैं और नम्र होते हैं। यह जानना हमेशा सहज नहीं होता है कि हमारे जीवन में परमेश्वर की पुकार क्या है। फिर भी, बाईबल लोगों की कहानियों से भरी पड़ी है जिन्हें परमेश्वर ने विशेष काम के लिये चुना।

यह दिलचस्प बात है कि परमेश्वर ने एज्रा और नहेम्याह को विशेष काम के लिये बुलायाः खंडहर हो चुके को फिर से बनाना। हालांकि, इस मामले में फिर से बनाना भिन्न-भिन्न कार्यों को शामिल करता है। उन्हें इस्राएली लोगों को यरुशलेम पुनः ले जाना था और मंदिर और शहरपनाह को फिर से बनाना था। इसी समय उन्हें लोगों को परमेश्वर के विषय में सिखलाना था और इससे बढ़कर उसके साथ एक समर्पित संबंध के लिये उन्हें अगुवाई करना था। परमेश्वर की ओर से एक पुकार के विषय में, और एक महत्त्वपूर्ण विषय में भी बातें करें।

_* सब्त, अक्टूबर 19 की तैयारी के लिये इस सप्ताह के पाठ का अध्ययन करें।_