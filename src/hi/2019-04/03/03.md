---
title:  नबूवतीय समय
date:   14/10/2019
---

इस त्रिमास के पहले पाठ में, हमने अध्ययन किया कि किस प्रकार परमेश्वर ने जेरुब्बबेल (538 ई०पू०) और एज्रा (457 ई०पू०) को विशेष सेवकाई के लिये बुलाया। दूसरे पाठ में हमने नहेम्याह के लिये परमेश्वर की बुलाहट पर विचार किया (444 ई०पू०). हमें यह एहसास करने की जरूरत है कि ये बुलाहट परमेश्वर के पूर्वज्ञान के साथ संगति में पूर्ण हुई। उदाहरण के लिये, जेरूब्बबेल परमेश्वर द्वारा उभारा गया कि गुलामी के 70 वर्ष के अंत के जवाब में विशेष काम करे, जिसे यिर्मयाह ने भविष्यवाणी की थी।

`एज्रा सेवकाई के लिये किस वर्ष बुलाया गया? यह वही वर्ष था जिसमें राजा अर्तक्षत्र ने एक फरमान जारी किया। भविष्यवाणी में वह वर्ष कितना महत्त्वपूर्ण है? दानिएल 9: 24-27 देखें।`

दानिएल 9: 25 वर्णन करता है कि "यरुशलेम को फिर बसाने की आज्ञा के निकलने से लेकर अभिषिक्त प्रधान के समय तक सात सप्ताह बीतेंगे फिर बासठ सप्ताहों ..... फिर बसाया जाएगा।" इस भविष्यवाणी का अंतिम सप्ताह पद 27 में वर्णन किया गया है। जैसे कि एक सप्ताह में सात दिन होते हैं, एक नबूवतीय सप्ताह बराबर सात वर्ष होते हैं (गिनती 14: 34; यहेज० 4: 5-6). इसलिये यह भविष्यवाणी 70 सप्ताहों के विषय में बातें करती है, जो 490 वर्षों के बराबर होती है। सवाल जिसका जवाब होना चाहिए: 70 सप्ताह की भविष्यवाणी की शुरुआती तारीख क्या है? पदस्थल वर्णन करता है कि यह उस समय से होगा जब यरुशलेम को बनाने और बहाल करने का हुक्म दिया जाता है।

यहूदी लोगों के पुनर्स्थापन के विषय में कुल तीन हुक्म जारी किये गये। कुस्रु, दारा, और अर्तक्षत्र सबने पुनर्स्थापन का हुक्म जारी किया। फिर भी केवल अर्तक्षत्र ने यरुशलेम की परवाह की और केवल यही हुक्म परमेश्वर के हस्तक्षेप के लिये उसकी प्रशंसा में सम्मिलित है (एज्रा 7:27,28). हम 70 सप्ताह की भविष्यवाणी की शुरुआत को 457 ई०पू० से गिनती करते हैं, राजा अर्तक्षत्र I का सातवाँ वर्ष जैसा एज्रा 7:7-26 में वर्णित है। इसके साथ ही चूँकि वर्ष 457 ई० पू० भी दानिएल 8:14 के 2, 300 दिन की भविष्यवाणी की शुरूआत है, यह हुक्म इन दो भविष्यवाणियों की शुरुआती बिन्दु के तौर पर कार्य करता है। 70 सप्ताह 34 ई० स० में समाप्त होता है, जो तब है जब सुसमाचार प्रचार को विस्तार दिया गया और यह अन्य जातियों तक चला गया (प्रारंभिक कलीसिया का उत्पीड़न और स्थिफनुस की शहादत के द्वारा चिन्हित किया गया)। अंतिम सप्ताह का केंद्र वर्ष 31 ई० हो सकता है, जब यीशु क्रूस पर मर गया।

`दानिएल 9: 24-27 की भविष्यवाणी को दुहरायें। यीश की सेवकाई को अद्भुत सत्यता के साथ यह किस प्रकार प्रकट करता है? इस प्रकार की एक भविष्यवाणी किस प्रकार मजबूती के साथ हमारे विश्वास को स्थापित करनी चाहिए?`