---
title:  नहेम्याह घोषणा करता है
date:   08/10/2019
---

नहेम्याह 1: 11 में हम पाते हैं कि नहेम्याह राजा का पिलाने-हारा है। हमारे लिये यह काम महत्त्वहीन लग सकता है, लेकिन पिलाने हारा प्रभावशाली व्यक्ति हो सकता है, क्योंकि राजा से उनकी सीधी पहुँच होती है। पिलाने हारा राजा के पीने से पहले पेय-पदार्थ का स्वाद लेता है ताकि राजा को बीमार होने या मरने से बचाया जा सके। हेरोडोटस संकेत करता है कि पारसी लोग पिलानेहारे की पदवी में रहकर उच्च-सम्मान पाते थे उन्हें उच्चाधिकारी का दर्जा प्राप्त था। उदाहरण के लिये असीरिया का राजा एसरहादोन का पिलाने-हारा प्रधानमंत्री भी था। इस प्रकार, नहेम्याह को राज्य में उच्च दर्जा प्राप्त था, और चूंकि उसकी पहुँच राजा तक थी, उसने परमेश्वर से गुहार लगाई कि यहूदा के हालात के विषय में राजा से बात करने हेतु उसे इस्तेमाल करे।

`पढ़ें नहेम्याह 2:1-8. नहेम्याह की प्रार्थना और उपवास के फलस्वरूप क्या हुआ?`

प्रार्थना का उत्तर नीशान महीने में मिलता है, जो लगभग 444 ई०पू० के अप्रैल मास में पड़ता है। चार महीने हो चुके हैं जब हनानी और यहूदियों ने यरुशलेम के विषय में परेशान करने वाला समाचार नहेम्याह को सुनाया। चार महीनों तक नहेम्याह ने प्रार्थना की और उपवास किया, और प्रति दिन ऐसा लगने लगा, मानो परमेश्वर उत्तर नहीं दे रहा था। लेकिन परमेश्वर का समय हमेशा सटीक होता है। परमेश्वर ने राजा को नहेम्याह की सुनने के लिये और कृपापूर्वक प्रतिक्रिया करने के लिये तैयार किया।

यह रोज दिन की घटना नहीं थी कि एक समय के लिए एक अलग देश में गवर्नर बनने के लिए पिलाने हारा को अपने कर्तव्यों से छुटकारा मिल जाता है। परमेश्वर ने नहेम्याह के द्वारा बातें की और यहूदा प्रदेश में नहेम्याह को गवर्नर नियुक्त करने के लिये परसिया के राजा अक्षित्र- I को प्रभावित किया। रानी का उल्लेख संकेत करता है कि यह कदाचित निजी अवसर था, जैसे कि यह प्रथा नहीं थी कि रानी हमेशा औपचारिक भोजों में शामिल रहे। नहेम्याह जल्द ही यरुशलेम की चर्चा नहीं करता है, ताकि राजा को पहले से विचार रखने से रोका जाये बल्कि वह राजा से उसके लिए कुछ व्यक्तिगत करने की भावनात्मक अपील करता है। तब तक विशष्टि स्थान का उल्लेख किया जाता है और राजा जीत लिया जाता है।

`बाबुल में दानिएल और इस दरबार में नहेम्याह की पदवी के बीच समानता को हम किस तरह देख सकते हैं? नहेम्याह के चरित्र के विषय यह क्या बतलाता है कि राजा को लगता है कि वह सकारात्मक रूप से उसकी ओर झुका हुआ है ?`