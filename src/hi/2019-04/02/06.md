---
title:  नहेम्याह अपने काम की तैयारी करता है
date:   10/10/2019
---

नि:संदेह यहोवा ने नहेम्याह को इस काम के लिये बुलाया था और हर जरूरतों को वह पूरा करता। परमेश्वर की प्रतिज्ञाओं के ज्ञान से सुसज्जित और उसकी बुलाहट की निश्चितता के साथ नहेम्याह आगे बढ़ा। वह प्रार्थना पूर्वक और सर्तकता से आगे बढ़ रहा था। दूसरे शब्दों में, यद्यपि वह जान रहा था कि परमेश्वर उसके साथ था, यह ज्ञान उसे सुरक्षित नहीं रख सका, मूल रूप से इस विषय में कि उसे क्या करना था।

`पढ़ें नहेम्याह 2: 11-20 शहरपनाह के पुनर्निर्माण की योजना के लिये नहेम्याह क्या तैयारी करता है?`

नेतृत्व के पाठः पाठ 1- नहेम्याह योजना के विषय में किसी को नहीं बतलाता है कि “परमेश्वर ने यरुशलेम के हित के लिये मेरे मन में क्या उपजाया था" (नहे० 2: 12). वह शत्रुओं ही को नहीं वरन यहूदी अगुओं को भी योजना के विषय में नहीं बतलाता है। वह एक खोजी अभियान में है और यह पता कर रहा है कि क्या करने की जरूरत है। पाठ-2 किसी चीज को पेश करने से पूर्व, नहेम्याह अपना होमवर्क (घर काम) करता है और सभी काम को सुनियोजित करता है। पाठ 3- जब वह काम के विषय बात करता है, नहेम्याह उन चीजों की पहले रूप रेखा तैयार करता है जैसा परमेश्वर ने अब तक के इस अभियान में अगुवाई की है, और तब वह राजा की बातों को शामिल करता है। प्रतिबद्धता से पूर्व वह प्रोत्साहित करता है। यह चमत्कार से कम नहीं है कि यहूदी, जौभी कि विरोध का सामना करना पड़े, निर्माण कार्य के लिये राजी हो जाते हैं। परमेश्वर ने नहेम्याह को प्रार्थना और उपवास के द्वारा न केवल राजा को तैयार किया वरन् यहूदी लोगों को भी, ताकि वे हिम्मत और साहस के साथ उत्तर दे सकें।

`पढ़ें नहेम्याह 2: 19,20. नहेम्याह के विश्वास के विषय में ये पद स्थल हमें क्या बतलाते हैं? व्यवस्था वि० 7:9, भजन० 23: 1-6, एवं गिनती 23 : 19 जैसे पदस्थल नहेम्याह को किस प्रकार मदद किये होंगे?`

हमारी बात-चीत प्रदर्शित करती है कि हम कौन हैं और सही मायने में हम क्या विश्वास करते हैं। नहेम्याह सुधार की बातों को बोलने की कोशिश करता है। वह जो भी बातें करता है उसमें परमेश्वर को शामिल करने से और उसकी महिमा करने से नहीं डरता है, जौभी कि लोग उसका मजाक उड़ाते और उस पर हंसते हैं। हालांकि नहेम्याह उसके प्रति शत्रुओं की परीक्षाओं को जानता है वह बातों को न तो छिपाता है और न ही परमेश्वर को छोड़ता है। बहुत वर्षों पूर्व मिस्त्र में युसुफ की तरह नहेम्याह अपने परमेश्वर को उन लोगों के बीच में जो उसे (परमेश्वर को) नहीं जानते, प्रदर्शित करता है।