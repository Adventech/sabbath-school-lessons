---
title:  नहेम्याह की प्रार्थना
date:   07/10/2019
---

`पढ़ें- नहेम्याह की प्रार्थना जो नहेम्याह 15-11 में पायी जाती है। प्रार्थना के विभिन्न घटक क्या हैं? प्रार्थना में वह स्वयं को एक अपराधी की तरह क्यों शामिल करता है?`

* हे परमेश्वर, तू महान है और करुणा करने वाला है (नहेम्याह 1:5)।
    * मेरी सुन (नहे. 1: 6).
        * पापों की स्वीकार (नहे० 1: 6-7)
            * अपनी प्रतिज्ञाओं को याद कर (नहे० 1: 8-9).
        * तूने हमें छुड़ाया है (नहे० 1 : 10).
    * मेरी सुन (नहे०1: 11).
* हे परमेश्वर, सफलता और करुणा प्रदान कर (नहे० 1: 11).

नहेम्याह की प्रार्थना एक सुंदर रचना है जिसमें परमेश्वर की महानता, उनके स्वयं के पापी स्वभाव का वर्णन, और मदद के लिये गुहार के साथ समाप्त होती है। प्रार्थना दानिएल 9 में दानिएल की प्रार्थना के समान लगती है, और संभव है नहेम्याह उस प्रार्थना से वाकिफ था। यह ध्यान देने योग्य है कि नहेम्याह मदद के लिये गुहार के साथ शुरू नहीं करता है, बल्कि इस सच्चाई के विषय में पहले वर्णन करता है कि परमेश्वर कौन है, कितना महान है और कितना आश्चर्य जनक है। वह यह भी संकेत करता है कि परमेश्वर अपनी वाचा को पूरी करता है, और उन पर करुणा करता है जो उसे प्रेम करते हैं, मानो कि परमेश्वर को याद दिलाना है कि वह हमेशा विश्वास योग्य है और बदलता नहीं है।

प्रार्थना एक विशेष संरचना में है जो पद 8 में केंद्रित है, जहाँ पर नहेम्याह परमेश्वर की प्रतिज्ञाओं को स्पष्ट करता है। नहेम्याह कहता है: "याद कर!" दूसरे शब्दों में याद कर, प्रभु, कि तूने प्रतिज्ञा की कि तू हमें तितर बितर करेगा जब हम तेरे प्रति अविश्वासी होते हैं परन्तु तू ने यह भी प्रतिज्ञा की है, तू हमें वापस लायेगा और हरेक चीज को पुनः इकट्ठा करेगा। जैसा कि प्रथम हो चुका है, अब समय है दूसरे को पूर्ण होना, क्योंकि हम तेरे पास वापस आ रहे हैं। नहेम्याह परमेश्वर की प्रतिज्ञाओं को दावा करने और इनके विषय में उसे (परमेश्वर को) याद दिलाने में भय नहीं खाता है। बेशक, ऐसा नहीं है कि परमेश्वर अपनी प्रतिज्ञाओं को नहीं जानता या याद नहीं करता है। वरन परमेश्वर को खुशी होती है जब हम उसकी प्रतिज्ञाओं को दावा करते हैं। वह चाहता है कि हम उनपर (प्रतिज्ञाओं) विश्वास करें और आवाज के साथ उनको दावा करें। परमेश्वर की प्रतिज्ञाओं को दावा करने के द्वारा हम उसकी प्रतिज्ञाओं पर भरोसा कर सकते हैं, खासकर जब सब चीजें आशा रहित लगने लगती हैं।

`परमेश्वर की कुछ प्रतिज्ञाएँ कौन-सी हैं जिन्हें इस समय आप स्वयं के लिये दावा कर सकते हैं? यह क्यों महत्त्वपूर्ण है कि हम उन प्रतिज्ञाओं का दावा करना कभी न छोड़ें?`