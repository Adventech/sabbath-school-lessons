---
title:  प्रभु के गीत गाना
date:   01/12/2019
---

`पढ़ें नहे० 12: 27-29. कुछ महत्त्वूपर्ण शब्दों पर ध्यान दें जो प्रकट करते हैं कि उनकी उपासना और प्रशंसा कैसी थी। आप इसे कैसे वर्णन करेंगे?`

इस्राएली राष्ट्र ने लेवियों के एक विशिष्ट वर्ग को मंदिर की सेवकाईयों के लिये गाने और बजाने को नियुक्त किया था। परमेश्वर ने अभ्यास हेतु अगुवाई की और सेवकाई के लिये निर्देश दिये, ताकि मंदिर की सेवकाई सुंदर और व्यवस्थित ढंग से चले।

राजा दाऊद ने इस अभ्यास को पूर्व की तुलना में अधिक विस्तृत और शानदार ढंग से आयोजित किया। इस कारण आसाफ के वंशज, जिन्हें दाऊद ने मंदिर में उपासना के अगुवे के तौर पर नियुक्त किया था अभी भी “परमेश्वर के भवन में सेवकाई के तहत गवैयों के तौर पर" नामित थे" (नहे० 11:22).

`देखें 1इतिहास 25: 6-8. इस विषय में यह हमें क्या सिखलाता है कि उनकी उपासना में और उनके “यहोवा के भजन में" संगीत का कितना महत्त्व था ?`

गवैये लेवी थे और इसलिये वे आधिकारिक तौर पर मंदिर में नियुक्त थे। इस प्रकार मंदिर में संगीत देना उनकी भुगतान वाली नौकरी थी। राजा दाऊद के समय में एक पूर्ण संगीत अकादमी भी गठित थी, जिसकी वह देखरेख करता था। इसमें शिक्षक गण और विद्यार्थी युवा और बुजुर्ग हुआ करते थे, जो बारी-बारी से मंदिर में संगीत देते थे। कुछ बजाने-वाले थे तो कुछ गाने वाले थे, और कुछ की जिम्मेदारी वाद्ययंत्र एवं सेवकाई के दौरान की पोशाक को देख भाल करनी थी। इस पेशेवार संगठन का क्या उद्देश्य था? इसने योग्यताओं को निखारने और उपासना में उत्कृष्टता लाने का काम किया। उपासना में उत्कृष्टता हमेशा से एक लक्ष्य होना चाहिए। प्रशंसा हृदय से आनी चाहिए और बेहतर ढंग से प्रकट होनी चाहिए ताकि लोग आत्मिक रूप से उठाये जा सकें। कोई कल्पना कर सकता है कि जो संगीतकार और गवैये मंदिर की से वकाई में लगे थे उपासना सेवकाई को संचालन करने के लिये सावधानी पूर्वक चुने गये थे।

`संगीत के द्वारा उपासना का आनन्द आप ने किस तरीके से अनुभव किया है ? आप के लिये यह किस प्रकार महत्त्वपूर्ण है ?`