---
title:  उपासना के हिस्से के तौर पर याजक और लेवी
date:   05/12/2019
---

`पढ़ें नहेम्याह 12: 44-47. यहूदा ने याजकों और लेवियों की सेवा करने का आनन्द क्यों लिया? वे क्यों महत्त्वपूर्ण थे?`

`याजकों (जो लेवी थे) का काम किस चीज का प्रतीक था? देखें इब्रा० १: 1-11.`

"स्वगीय पवित्र स्थान में मनुष्य की ओर से मसीह की मध्यस्थता उद्धार की योजना के लिए उतनी ही आवश्यक है जितना कि क्रूस पर उसकी मृत्यु। अपनी मृत्यु के द्वारा उसने जिस काम को शुरू किया पुनरुत्थान के बाद स्वर्ग में उसे पूरा करने को चला गया। हमें परदे के भीतर विश्वास से प्रवेश करना चाहिए, 'जहाँ यीशु मलिकिसिदक की रीति पर सदा काल का महायाजक बनकर हमारे लिये अगुआ की रीति पर प्रवेश हुआ है।' इब्रानी 6: 20" -Ellen G. White, The Great Controversy, P.489.

लोग समझते थे कि मंदिर की सेवकाई केवल लेवियों के द्वारा ही हो सकती थी। वे उत्तेजित भी थे कि परमेश्वर का काम उनके द्वारा होगा।

राष्ट्र उसके वचन पढ़ने में, प्रार्थना, उपासना, और स्वयं को उसके हाथ में पुनः समर्पित करने में परमेश्वर के साथ समय व्यतीत कर रहा था। इन सब के मध्य में उन्होंने महसूस किया कि मंदिर की सेवकाई उपेक्षित हो रही थी और इसे पुनः स्थापित करने की आवश्यकता थी। अब जबकि इनका पुनः स्थापन हो चुका था, लोग अपनी ओर से लेवियों द्वारा किये महत्त्वपूर्ण काम पर आनन्द मना रहे थे। परमेश्वर ने राष्ट्र पर प्रभाव डाला कि मंदिर की सेवकाई उपासना के लिये उसकी बनावट का हिस्सा थी।

दुर्भाग्य से, वचन के सिखाने वालों, सेवकों, और संगीतकारों को कम महत्त्व दिया जाता है। नहेम्याह के समय में भी लेवियों का समर्थन कभी मजबूत और कभी कमजोर था। लेवियों को कभी-कभी अपने परिवारों की जीविका के लिए दूसरे कामों पर जाना पड़ता था, क्योंकि लोग दशमांश और दान देना छोड़ देते थे।

दशमांश और दानों के वगैर विश्वव्यापी कलीसिया का संगठन नहीं हो सकता है। यदि हम हमारे सेवकों द्वारा काम को आगे बढ़ाना चाहते हैं तो हमें पैसों (दानों) और प्रशंसा पूर्वक समर्थन देने में प्रतिबद्ध होना होगा। कलीसिया कभी उत्तम नहीं हो सकती लेकिन यह परमेश्वर को देने में हमें कमजोर नहीं करना चाहिए ताकि उसका काम संसार के चारों ओर फैलाया जा सके।