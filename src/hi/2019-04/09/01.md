---
title:  परीक्षाएँ, क्लेश, और सूची
date:   23/11/2019
---

### इस सप्ताह के पाठ के लिए पढ़ें
एज्रा० 1: 9-11; दानि 1: 1-2; दानि० 5; एज्रा 8: 1-23; व्य० वि० 30: 1-6; नहे० 11: 1-2; 12: 1-26.

> <p>याद वचन</p>
> “अपने भाई रईसों से मिलकर शपथ खाई, कि हम परमेश्वर की उस व्यवस्था पर चलेंगे जो उसके दास मूसा के द्वारा दी गई है, और अपने प्रभु यहोवा की सब आज्ञाएँ, नियम और विधियाँ मानने में चौकसी करेंगे" (नहे. 10: 29)।

हम सामान्यता बाईबल में वंशावलियों और विषयों की लम्बी सूचियों को छोड़ देते हैं। लेकिन परमेश्वर ने उन्हें खास मकसद से शामिल किया है। बाईबल का यहोवा विवरणों का परमेश्वर है। वह विवरणों को देखता है, और यह हमें आश्वस्त करता है कि हम उसके द्वारा भूलाये नहीं गये हैं।

वंशावलियों के ये कुछ उदाहरण घोषणा करते हैं कि परमेश्वर हमारे परिवारों के विषय में सब जानता है, और चीजों की सूचियाँ हमें बतलाती है कि परमेश्वर उनकी भी परवाह करता है जिसे दूसरे महत्त्वहीन समझते हैं। यीशु ने कहा परमेश्वर गौरैयों की परवाह करता है, और हमारे बालों को भी गिन सकता है: “क्या दो पैसे की पाँच गौरैयाँ नहीं बिकती? तौभी परमेश्वर उनमें से एक को भी नहीं भूलता। वरन तुम्हारे सिर के सब बाल भी गिने हुए हैं, सो डरो नहीं, तुम बहत गौरैयों से बढकर हो" (लूका 12: 6-7). परमेश्वर जो इन विवरणों की परवाह करता है हमारी भी वैसी ही परवाह करता है, और वह उन विवरणों को भी जानता है जो हमें तकलीफ देती हैं।

इस प्रकार हमारे पास पूर्ण आत्मविश्वास है और भरोसा पैदा कर सकते हैं आश्वस्त हो सकते हैं कि यहोवा हमारे जीवन के हर क्षेत्र में हमारी परवाह करता है। जैसा कि यह हमारे लिये दिलासा देने वाला है हमें भी चाहिए कि हर क्षेत्र में परवाह करें।

_* सब्त, नवम्बर 30 की तैयारी के लिये इस सप्ताह के पाठ का अध्ययन करें।_