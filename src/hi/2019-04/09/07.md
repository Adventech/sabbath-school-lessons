---
title:  अतिरिक्त अध्ययन
date:   29/11/2019
---

पढ़ें – Ellen G. White, "The Test of Discipleship," PP. 57-65, in steps to christ.

"ऐसे लोग हैं जो परमेश्वर के क्षमाशील प्रेम को जानते हैं जो वाकई परमेश्वर की संतान होने की चाहत रखते हैं मगर वे महसूस करते हैं कि उनका चरित्र दोष पूर्ण है, जीवन त्रुटियों से भरा है, और वे संदेह करने को तैयार रहते हैं कि उनका जीवन पवित्र आत्मा के द्वारा नया हुआ है या नहीं। ऐसे में मैं कहूँगी निराशा में वापस न जाये। हमें अकसर यीशु के चरणों में झुक कर दोहाई देनी है, क्योंकि हमने पाप और गुनाह किये हैं, परन्तु हमें हताश होने की आवश्यकता नहीं है। जौभी कि हम शत्रु द्वारा पराजित होते हैं, हम परमेश्वर द्वारा न त्यागे जाते हैं और न ही अस्वीकृत होते हैं। मसीह परमेश्वर के दाहिनी ओर है जो हमारे लिये मध्यस्थता का काम करता है.... वह आप को स्वयं में पुनः स्थापित करना चाहता है कि उसकी पवित्रता और शुद्धता आप में प्रतिबिंबित हो। और यदि आपकी इच्छा है और उसके लिये फलदायी हैं, उसने जो काम आपके शारर्फत शुरू किया है यीशु मसीह के दिन तक आगे बढ़ेगा। उत्साहपूर्वक प्रार्थना करें; पूर्णरूप से विश्वास करें। जैसे हम स्वयं की शक्ति पर अविश्वास करते हैं, हमें हमारे उद्धारकर्ता की शक्ति पर विश्वास करना चाहिए और हम उसकी स्तुति करेंगे जो हमारे प्रतिरूप की सेहत है।" Ellen G. White, Steps to Christ, P. 64.

**विचार-विमर्श के लिये प्रश्न**

`दानियेल 2 अध्याय पर चिन्तन करें, किस प्रकार दानियेल ने हजारों साल पूर्व, राष्ट्रों के उत्थान और पतन के विषय में इतनी सटीकता के साथ भविष्यवाणी की, यहाँ तक कि आज के आधुनिक यूरोप के फूट के विषय में सटीक चित्रण किया। इस भविष्यवाणी से हम किस प्रकार सांत्वना लेना सीख सकते हैं, जो हमें संसार की गड़बड़ी के बीच में भी इतनी सशक्त ढंग से इशारा करती है, कि परमेश्वर सभी घटनाओं को जानता है और इसकी भविष्यवाणी भी की है?`

`परमेश्वर हमारे विषय जानता है। यह दिलासा देने वाला है और यह हमें सुरक्षा प्रदान करता है और यह भरोसा है कि हम उसकी देख-भाल में हैं। “हे इस्राएल तेरा रचनेवाला और हे याकूब तेरा सृजनहार यहोवा अब यों कहता है, मत डर, क्योंकि मैं ने तझे छडा लिया है। मैंने तुझे नाम लेकर बुलाया है, तू मेरा ही है" (यशा० 43 : 1). परमेश्वर की उपस्थिति और देखभाल के विषय में आप दूसरों को किस प्रकार दिलासा दे सकते हैं जब वे भवनात्मक, रिश्तों से संबंधित, सामाजिक, या आर्थिक समस्याओं के दौर से गुजरते हैं ?`

`बुधवार के अध्ययन में एज्रा द्वारा राजा से मदद न लेने की इच्छा पर चिंतन करें क्योंकि उसे डर था कि उसकी बातें परमेश्वर की सुरक्षा को खोखला बता सकती थीं। उदाहरण के लिये, हम जानते हैं कि परमेश्वर एक चंगाकर्ता है। तब, क्या इसका अर्थ यह है कि यदि हम एक मेडिकल डॉक्टर के पास जाते हैं तो परमेश्वर की ओर से मिलने वाली चंगाई पर हमारा विश्वास कम हो जाता है? इस विषय पर कक्षा में चर्चा करें।`