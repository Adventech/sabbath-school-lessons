---
title:  वचन को पढ़ना
date:   02/11/2019
---

### इस सप्ताह के पाठ के लिए पढ़ें
नहे० 8:1-8, व्य०वि० 31: 9-13, मत्ती 17:5, प्रेरि० 8: 26-38. नहे० 8:9-12, लै० व्य०23: 39-43.

> <p>याद वचन</p>
> “और उन्होंने परमेश्वर की व्यवस्था की पुस्तक से पढ़कर अर्थ समझा दिया; और लोगों ने पाठ को समझ लिया" (नहे० 8:8)।

यरुशलेम की दीवार पूरी हो चुकी थी। फाटक लगाने के साथ, इस्राएलियों ने नहेम्याह के नेतृत्व में, मुख्य कार्य पूरा कर लिया था। जब दीवार का काम पूरा हो गया। पड़ोसी राष्ट्र भय खाने लगे और उन्होंने पहचाना कि "यह काम हमारे परमेश्वर की ओर से हुआ" (नहे० 6: 16). शत्रुओं को एहसास हो गया था कि इस्राएल का परमेश्वर वास्तविक परमेश्वर था क्योंकि आश्चर्यजनक विरोध और घृणा के बावजूद जिसका इस्राएलियों ने अनुभव किया, फिर भी उन्हें सौंपे गये काम को उन्होंने पूरा किया।

दीवार के पूरा होने के बाद, नहेम्याह ने यरुशलेम का शासक (अपने भाई हनानी को) नियुक्त किया और दुर्ग (गढ़) का अगुवा (हनान्याह को) बनाया। दोनों व्यक्तियों का चुनाव वंशावली के आधार पर नहीं वरन सच्चाई, विश्वासनीयता, और परमेश्वर के लिये आदर के साथ हुआ नहे० 7:2). दीवार का काम एलूल (छठा महीना, नहे० 6: 15) महीने में पूरा हुआ।

काम का अगला क्रम क्या होना था? नहेम्याह के अग्रंकित अध्याय (नहे० 8-10) तीसरी (Tisri) महीने (सातवाँ महीना, नहे० 8:2) की घटनाओं की एक महत्त्वपूर्ण श्रंखला का वर्णन करता है। इन पदस्थलों में परमेश्वर के वचन को मानने के लिये इस्राएल के वचनों की प्रतिबद्धता के उदाहरणों को हम देखते हैं और यह भी कि उन्होंने इस पर कितना आनन्द मनाया।