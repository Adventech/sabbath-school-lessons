---
title:  नहेम्याह कार्यवाई करता है (444 ई०पू०)
date:   23/10/2019
---

`पढ़ें नहेम्याह 4 यहूदियों ने नहेम्याह की अगुवाई में विरोध के खिलाफ खड़े होने के लिये क्या किया ? स्वयं को लड़ाई के निमित तैयार करना उनके लिये क्यों महत्त्वपूर्ण था, सिवाय कुछ न करने के, और विश्वास करना कि परमेश्वर उनकी रक्षा करेगा?`

शरू करने और बंद करने के बाद, लोगों ने पुनः काम करना शुरू कर दिया। यहूदियों ने प्रार्थना की और तब नहेम्याह ने एक सक्रिय रक्षक नियुक्त किया। लोग दिन और रात पारी-पारी कर पहरेदारी करने लगे ताकि किसी भी अचानक हमले के लिये तैयार रह सकें। नहेम्याह ने दीवार के चारों ओर लोगों को हथियारों के साथ नियुक्त किया ताकि प्रत्येक परिवार लड़ाई के लिये तैयार रहें। इसके अतिरिक्त उसने अपने सेवकों को दो दल में बांटा, एक काम करने का दल और दूसरा दल हथियार पकड़ कर पहरेदारी के लिये। दीवार निर्माण में लगे हुए लोगों के लिये विशेष प्रावधान था, क्योंकि वे खतरे के बिलकुल करीब में थे हरेक कामगार के एक हाथ में तलवार और दूसरे हाथ से काम होता था। वे विरोध का सामना करने के लिये तैयार थे। उन्होंने अपने हिस्से का काम किया; बाकी काम परमेश्वर ने किया। परमेश्वर की सुरक्षा में नहेम्याह का विश्वास प्रेरणादायक है। हालाँकि उसने खाट पर बैठकर सबकुछ परमेश्वर द्वारा किये जाने की उम्मीद नहीं की। उन्होंने अपनी योग्यताओं के बेहत्तर इस्तेमाल के द्वारा तैयारी की।

दो अनुच्छेद बाईबल में पाये जानेवाले अति प्रेरणादायक कथनों में से हैं "उनसे मत डरो; प्रभु जो महान और भय योग्य है, उसी को स्मरण करके, अपने भाईयों, बेटों, बेटियों, स्त्रियों और घरों के लिये युद्ध करना" (देखें नहेम्याह 4: 13-14) एवं “हमारा परमेश्वर हमारी ओर से लड़ेगा" (नहे० 4: 19-20).

भारी विरोध के कारण यहूदी निर्माण कार्य को और एक बार रोक सकते थे, लेकिन इस बार डर के मारे दूर होने के बजाय, परमेश्वर की प्रतिज्ञा पर विश्वास किया कि वह उनके पक्ष में युद्ध करेगा। जब हम परमेश्वर के नाम के निमित विरोध का सामना करते हैं तो हमें याद रखना चाहिए कि “परमेश्वर हमारी ओर से लड़ेगा।" आखिरकार, यहूदियों ने महसूस किया कि जो कुछ भी वे कर रहे थे उसके पीछे परमेश्वर था और इस विचार ने उन्हें आगे बढ़ने में प्रोत्साहित किया।

`यह जानना क्यों इतना महत्त्वपूर्ण है कि जो आप कर रहे हैं वह परमेश्वर की इच्छा है? इस प्रकार पूछने के लिये एक महत्त्वपूर्ण प्रश्न रह जाता है: मैं कैसे जानूँ यदि जो मैं कर रहा हूँ वह परमेश्वर की इच्छा है?`