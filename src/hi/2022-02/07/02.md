---
title:  अब्राहम का विश्वास
date:   08/05/2022
---

`अब्राम किस प्रकार दिखाता है कि हमें विश्वास से जीना चाहिए? परमेश्वर ने अब्राम से उसे पशुबलि देने के लिए कहा। यह भेंट हमें कौन-सी बाइबल सच्चाई को दिखाती है? जवाब हेतु पढ़ें, उत्पत्ति 15: 1-21 और रोमियों 4: 3, 4, 9, और 22.`

अब्राम चिंतित है। उसका कोई पुत्र नहीं है। इसलिए, पहली बात जो परमेश्वर अब्राम से करता है वह एक प्रतिज्ञा है: “तेरा एक पुत्र होगा। उसे वह सब कुछ मिलेगा जो तुम्हारे पास है" (उत्पत्ति 15:4)। अब्राम यहोवा की प्रतिज्ञा पर विश्वास करता है (उत्पत्ति 15:6)। अब्राम समझता है कि परमेश्वर अपनी दया के कारण अपनी प्रतिज्ञा को पूरा करेगा (उत्पत्ति 15: 6 को रोमियों 4:5, 6 से तुलना करें)। यह कहानी हमें वह रास्ता दिखाती है जिससे परमेश्वर हमें बचाता है। उस समय, अब्राम के अलावा और कोई नहीं, जो इस रीति से विश्वास करता था। मिस्रवासियों का मानना था कि किसी को अपने अच्छे व्यवहार से अनन्त जीवन अर्जित करना है।

तब परमेश्वर ने अब्राम से भेंट चढ़ाने के लिए कहा। इसलिए, अब्राम परमेश्वर को पशु उपहार देता है। मारे गए जानवर हमें हमारे पापों के लिए यीशु की भविष्य की मृत्यु को दिखाते हैं। यह भेंट भी अब्राम के लिए एक विशेष सन्देश है। पशुबलि खाने के लिए उड़ने वाले पक्षी (उत्पत्ति 15: 9-11) आने वाले वर्षों में क्या होगा, इसके लिए एक शब्द चित्र हैं। ये पक्षी अब्राम को दिखाते हैं कि उसके भविष्य के बच्चे 400 वर्षों तक मिस्र में दास के रूप में पीड़ित रहेंगे (उत्पत्ति 15: 13, 16)। तत्पश्चात, उसके भविष्य के बच्चे वादा किए गए देश में वापस आ जाएँगे (उत्पत्ति 15:16)। इसके बाद, हम पढ़ते हैं कि "और ऐसा हुआ कि जब सूर्य अस्त हो गया और घोर अन्धकार छा गया, तब एक अंगीठी जिसमें से धूआँ उठता था और एक जलती हुई मशाल दिखाई दी जो उन टुकड़ों के बीच में से होकर निकल गई।" (उत्पत्ति 15: 17)। यह चमत्कार हमें दिखाता है कि परमेश्वर अब्राम के भविष्य के बच्चों के लिए अपना वादा निभाएगा। परमेश्वर उन्हें प्रतिज्ञा की हुई भूमि देगा (उत्पत्ति 15: 18)।

इसलिए, "उस दिन यहोवा ने अब्राम के साथ वाचा बान्धी। उसने कहा, 'मैं ने यह देश मिस्र की नदी से लेकर परात महानद तक, तुम्हारे बच्चों और उनके बच्चों को दे दिया है" (उत्पत्ति 15: 18)। वादा किए गए देश के आसपास की नदियाँ हमें अदन की वाटिका के आसपास की नदियों को याद रखने में मदद करती हैं (उत्पत्ति 2: 13, 14 से तुलना करें)। इसलिए, इस्राएल से की गई प्रतिज्ञा भी परमेश्वर के अंतिम समय के लोगों के लिए भी एक प्रतिज्ञा है। परमेश्वर हमें वापस अदन की वाटिका में लाएगा, ठीक उसी प्रकार जैसे वह इस्राएल को वापस कनान में लाया था।