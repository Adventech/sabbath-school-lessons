---
title:  अतिरिक्त विचार
date:   13/05/2022
---

“एलेन जी० व्हाइट की किताब पैट्रिआस एंड प्रोफेट्स में, "द लॉ एंड द कवनेंट" पढ़ें, पृष्ठ 370-373।

अब्राहम ने परमेश्वर से सदोम के लोगों को बचाने के लिए कहा (उत्पत्ति 18: 22-33)। अब्राहम के उदाहरण से हमें पापियों के निमित प्रार्थना करने के लिए प्रोत्साहन मिलना चाहिए, भले ही हमें लगता है कि उनके बचने की कोई आशा नहीं है। परमेश्वर का उत्तर हमें दिखाता है कि परमेश्वर क्षमा करने को तैयार है। परमेश्वर अपनी दया दिखाएगा, तब भी जब केवल कुछ ही लोगों को बचाया जा सकता है।

"परमेश्वर पूरे नगर को माफ कर देगा अगर नगर में लोगों का केवल एक छोटा समूह है जो उसके प्रति वफादार हैं।" - गेरहार्ड एफ० हसेल, द रेमेनेंट: द हिस्ट्री एंड थियोलॉजी ऑफ द रेमनेंट आइडिया फ्रॉम जेनेसिस टू इसायाह, तीसरा संस्करण (बेरिन स्प्रिंग्स, एमआई: एंड्रयूज यूनिवर्सिटी प्रेस, 1980), पृष्ठ 150, 151 से संकलित।

"हमारे चारों ओर लोगों को बर्बाद किया जा रहा है। उनके साथ जो हो रहा है वह उतना ही भयानक और निराशाजनक है जितना कि सदोम के साथ हुई बुराई। हर दिन लोग मरते हैं। उन्हें माफ करने का मौका खत्म हो गया है। हर घंटे कुछ लोगों को अब दया से नहीं बचाया जा सकता है। कहाँ हैं वो लोग जो इन खोई हुई आत्माओं को चेतावनी दे रहे हैं? इन खोई हुई आत्माओं को मौत से वापस खींचने के लिए हाथ कहाँ पहुँच रहे हैं? किसके दिल में अभिमान नहीं है? किसका विश्वास है जो कभी हार नहीं मानेगा? जो खो गया है उसकी मदद करने के लिए परमेश्वर से कौन पूछेगा? अब्राहम की आत्मा मसीह यीशु की आत्मा थी। स्वयं परमेश्वर का पुत्र वह है जो पापियों की सहायता के लिए परमेश्वर के पास जाता है। यीशु ने हमें पाप से बचाने के लिए कीमत चुकाई। वह प्रत्येक व्यक्ति की कीमत जानता है।" -एलेन जी० व्हाइट, पैट्रिआ एंड प्रोफेट्स, पृष्ठ 140.

**चर्चागत प्रश्न**

`केवल मेघधनुष और खतना को ही करार के चिह्न, या प्रमाण के रूप में नामित किया गया है। जैसा कि आपको याद है, खतना पुरुष के यौन अंगों के सिरे से त्वचा को काटने की क्रिया है। नूह के समझौते की तुलना अब्राहम के साथ समझौते से करें। दोनों समझौते एक जैसे कैसे हैं? वे कैसे अलग हैं?`

`अब्राहम एक उदाहरण है कि विश्वास से जीने का क्या अर्थ है। उसी समय, उसने गलतियाँ कीं। उसकी मिसालों से हमें क्या सबक सीखना चाहिए?`

`कुछ लोगों का तर्क है कि परमेश्वर खोए हुओं को दंड नहीं देगा। इन लोगों का कहना है कि ये हरकत परमेश्वर के प्यार के खिलाफ है. हम इस झूठे विचार को मानने वाले लोगों को कैसे जवाब दें?`