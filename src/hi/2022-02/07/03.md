---
title:  अब्राहम संदेह करता है
date:   09/05/2022
---

`उत्पत्ति 16: 1-16 में हाजिरा के बारे में कहानी पढ़ें। अब्राम हाजिरा के द्वारा बच्चा पैदा करने का चुनाव क्यों करता है? क्या परमेश्वर ने अब्राम को एक पुत्र देने का वचन नहीं दिया था? हाजिरा की तुलना सारै से कीजिए। ये महिलाएं विश्वास के बारे में दो अलग-अलग विचार कैसे दिखाती हैं?`

परमेश्वर अब्राम को एक पुत्र देने का वादा करता है। अब, 10 वर्ष बाद, अब्राम का कोई पुत्र नहीं है। इसलिए, अब्राम परमेश्वर पर संदेह करता है (उत्पत्ति 15:2)। सारै परमेश्वर को अपना वादा पूरा करने में मदद करने के लिए एक विचार सुझाती है। वह अपनी दासी हाजिरा को अब्राम को देती है, कि वह उसके द्वारा एक बच्चा पैदा कर सके। उस वक्त निकट पूर्व में लोग अक्सर ऐसा ही करते थे जब वे एक बच्चा चाहते थे।

अब्राम और सारै की इस कहानी में हम अदन की वाटिका में आदम और हव्वा की कहानी देखते हैं। दोनों कहानियाँ एक ही तरह के कई विचारों को दर्शाती हैं। (1) सारै और हव्वा कहानियों में मुख्य भूमिका निभाती हैं। (2) अब्राम और आदम परमेश्वर पर भरोसा करने की बजाय अपनी पत्नियों की आज्ञा मानते हैं। दो कहानियों के बीच संबंध हमें दिखाता है कि परमेश्वर सारै और अब्राम के निर्णय से खुश नहीं है।

पौलुस उनकी कहानी के बारे में हमें यह दिखाने के लिए बात करता है कि परमेश्वर हमें अपनी दया से बचाता है न कि हमारे अच्छे व्यवहार से (गलातियों 4: 23-26)। आदम और हव्वा की कहानी और हाजिरा की कहानी दोनों में, वही होता है। जब हम, हमारे जीवन के लिए परमेश्वर की योजना के विरुद्ध जाते हैं तो हम अभी और भविष्य में संकट में पड़ जाते हैं। क्या आप देखते हैं कि उत्पत्ति 16:1-16 में परमेश्वर कहानी का हिस्सा नहीं है? सारै परमेश्वर के बारे में बात करती है, लेकिन वह कभी उससे बात नहीं करती। परमेश्वर अब्राम या सारै से बात नहीं करता है। परमेश्वर चुप है। उसकी चुप्पी आश्चर्यजनक है। क्यों? क्योंकि इस कहानी से पहले के अध्याय में अब्राम से उसके पास कहने के लिए बहुत कुछ था, है ना? बाद में कहानी में, परमेश्वर स्वयं को हाजिरा को दिखाता है, लेकिन हाजिरा के अब्राम के घर छोड़ने के बाद। हम पढ़ते हैं: "प्रभु के दूत ने हाजिरा को मरुभूमि में जल के सोते के पास पाया" (उत्पत्ति 16:7)। "प्रभु का दूत" अक्सर यीशु, प्रभु के लिए एक नाम है (उत्पत्ति 18:1, 13, 22 पढ़ें)। परमेश्वर ने हाजिरा से घोषणा की कि उसका एक पुत्र इश्माएल होगा। उसके नाम का अर्थ है "परमेश्वर सुनता है" (उत्पत्ति 16:11)।

`हमारे लिए वही गलती करना इतना आसान क्यों है जो अब्राम और सारै ने हाजिरा के साथ की थी?`