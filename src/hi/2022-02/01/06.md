---
title:  तीन वरदान
date:   31/03/2022
---

पहला मनुष्य बनाते ही परमेश्वर क्या करता है? परमेश्वर उसे तीन उपहार देता है: (1) अदन की वाटिका (उत्पत्ति 2:8), (2) भोजन (उत्पत्ति 2: 16), और (3) स्त्री (उत्पत्ति 2: 22)।

`मनुष्य को इस ग्रह और ईश्वर के बारे में कैसा महसूस करना चाहिए? इन दोनों चीजों के बीच क्या संबंध है? पढ़ें, उत्पत्ति 2: 15-17.`

मूसा कहता है, “तब यहोवा परमेश्वर ने आदम को लेकर अदन की वाटिका में रख दिया, कि वह उसमें काम करे और उसकी रक्षा करे" (उत्पत्ति 2:15)। हिब्रू भाषा में "काम" के रूप में लिखा गया शब्द "अवाद" है। यह शब्द हमें यह समझने में मदद करता है कि परमेश्वर हमसे हमारे उपहारों के साथ क्या करने की अपेक्षा करता है। हमें उन्हें सुधारने के लिए कड़ी मेहनत करनी चाहिए। मत्ती 25: 14-30 में यीशु हमें अपनी चित्र कहानी में यही पाठ सिखाता है। उत्पत्ति 2: 15 में, "देखभाल करना" के रूप में लिखी गई क्रिया इब्रानीशब्द "शमर" से आई है। इब्रानी भाषा में, "शमर" का अर्थ “रखना" है। "शमर" हमें दिखाता है कि हमें अपने उपहारों की रक्षा करने की आवश्यकता है।

परमेश्वर मनुष्य को भोजन का उपहार भी देता है (उत्पत्ति 1:29)। तब “प्रभु परमेश्वर ने उस मनुष्य से कहा, 'तू वाटिका के सब वृक्षों का फल से बिना खटके खा सकता है;" (उत्पत्ति 2: 16)। मनुष्यों ने न तो पेड़ बनाए और न ही अपना भोजन। पेड़ और भोजन एक उपहार हैं। यह उपहार हमें परमेश्वर के प्रेम को दर्शाता है।

भोजन का यह उपहार भी एक आज्ञा के साथ आता है। परमेश्वर मनुष्य से कहता है, "परन्तु तुम उस वृक्ष का फल न खाना, जो भले और बुरे का ज्ञान देता है। यदि तुम उस वृक्ष का फल खाओगे, तो उसी दिन तुम निश्चय मरोगे!” (उत्पत्ति 2: 17)। यह महत्त्वपूर्ण नियम एक परीक्षा है। ईश्वर मनुष्य को यह परीक्षा उसके भले के लिए देता है। यदि वे असफल होते हैं, तो परमेश्वर उन्हें जीवन के वृक्ष का फल खाने की अनुमति नहीं देगा। तीसरा उपहार स्त्री है। परमेश्वर मनुष्य को इस विशेष उपहार के बारे में भी आज्ञा देता है। यह आज्ञा हमें विवाह के बारे में एक महत्त्वपूर्ण नियम दिखाती है: “पुरुष अपने पिता और अपनी माता को छोड़कर अपनी पत्नी से मिला रहेगा। और वे एक तन देह, हो जाएँगे” (उत्पत्ति 2:24)। "एक देह" के रूप में लिखे गए शब्द एक शब्द चित्र हैं। वे हमें दिखाते हैं कि जब वे विवाह करते हैं तो पति और उसकी पत्नी एक व्यक्ति बन जाते हैं (तुलना करें, मत्ती 19: 7-9)। विवाह परमेश्वर का दिया हुआ एक तोहफा है। यह सुनिश्चित करने के लिए पति और पत्नी जिम्मेदार हैं कि उनका विवाह सफल हो।

`परमेश्वर आपको कई अद्भुत उपहार देता है। आप इन उपहारों की रक्षा कैसे कर सकते हैं? आप उसके लिए इन उपहारों का उपयोग कैसे कर सकते हैं?`