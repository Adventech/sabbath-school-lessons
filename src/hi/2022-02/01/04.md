---
title:  सब्त
date:   29/03/2022
---

`सब्त हमें कैसे दिखाता है कि परमेश्वर ने आकाश और पृथ्वी को छः दिनों में बनाया और सातवें दिन विश्राम किया? सब्त को पवित्र रखने में बाइबल की यह सच्चाई कैसे हमारी मदद करती है? पढ़ें, उत्प० 2: 2, 3 और निर्गमन 20:8-11.`

परमेश्वर ने हमें यह दिखाने के लिए सब्त बनाया कि उसने अपना सारा कार्य समाप्त कर दिया। इसलिए, जब हम सातवें दिन सब्त के दिन विश्राम करते हैं, तो हम बाइबल की सच्चाई में अपना विश्वास दिखाते हैं कि परमेश्वर ने कार्य समाप्त करने के बाद विश्राम किया। परमेश्वर ने यह भी कहा कि उसका सारा कार्य "बहुत अच्छा" था (उत्पत्ति 1:31)। जब हम सब्त मनाते हैं, तो हम कहते हैं कि परमेश्वर ने सब कुछ सुंदर और अच्छा भी बनाया है। हम सब्त के दिन अपने कार्य से विश्राम कर सकते हैं, जैसे परमेश्वर ने अपने कार्य से विश्राम किया था। जब हम सब्त मनाते हैं, तो हम परमेश्वर को दिखाते हैं कि हम उसके सभी उपहारों के लिए आभारी हैं। इन उपहारों में हमारे शरीर शामिल हैं। बाइबल के समय में कुछ विचारकों ने सिखाया कि शरीर दुष्ट है। दुख की बात है कि कुछ आधुनिक विचारक भी इस विचार की शिक्षा देते हैं। लेकिन यह विचार गलत है। बाइबल इस झूठे विचार को कहीं भी नहीं सिखाती है। सब्त के रखवाले के रूप में, हम परमेश्वर को उसके सभी उपहारों के लिए धन्यवाद देते हैं, जिसमें हमारे शरीर भी शामिल हैं। इसलिए हम इस धरती और खुद की देखभाल करते हैं।

प्रत्येक सात दिनों में सब्त हमें एक बेहतर भविष्य की आशा देता है। तो, सब्त एक वादा है। जब सप्ताह प्रत्येक सब्त को समाप्त होता है, तो हम देखते हैं कि परमेश्व भविष्य में हमारे दुखों समाप्त कर देगा। मनुष्य के पाप करने के बाद, सब्त ने हमें दिखाया कि परमेश्वर हमें बचाएगा। सब्त हमें यह भी दिखाता है कि परमेश्वर पृथ्वी को फिर से नया बना देगा (यशायाह 65: 17; प्रकाशितवाक्य 21: 1)। तब परमेश्वर सभी पापों और दुखों को हमेशा के लिए समाप्त कर देगा।

कोई आश्चर्य नहीं कि यीशु ने सब्त को लोगों को चंगा करने और दुखों को समाप्त करने के लिए एक अच्छे समय के रूप में चुना (लूका13: 13-16)। जब सब्त के दिन यीशु ने किसी को चंगा किया तो यहूदी धर्मगुरु क्रोधित हो गए। नेताओं ने यीशु पर नियम तोड़ने का आरोप लगाया। लेकिन यीशु ने अगुवों और हमें दिखाया, कि हमें सब्त के दिन बीमारों की देखभाल करनी चाहिए। हमें दुखों पर भी दया करनी चाहिए। जब यीशु ने सब्त के दिन बीमारों को चंगा किया, तो यीशु ने हमें भविष्य का समय दिखाया जब दर्द, पीड़ा और मृत्यु हमेशा के लिए समाप्त हो जाएगी। इसलिए, सब्त हमें आशा देता है कि यीशु हमें अभी बचाएगा और भविष्य में पाप को हमेशा के लिए समाप्त कर देगा।

`सब्त के दिन हमारा विश्राम किस प्रकार उस प्रतिज्ञा में हमारा विश्वास दिखाता है कि यीशु अब हमें बचाता है? हमारा विश्राम भी हमारे इस विश्वास को कैसे दर्शाता है कि यीशु भविष्य में आकाश और पृथ्वी को फिर से नया बना देगा?`