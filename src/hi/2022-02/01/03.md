---
title:  सब कुछ बहुत अच्छा था
date:   28/03/2022
---

`पढ़ें, उत्पत्ति 1:4, 10, 12, 18, 21, 25, 31 और उत्पत्ति 2:1-3. परमेश्वर हर दिन जो कुछ भी बनाता है उसके बाद “यह अच्छा था" क्यों कहता है? जब वह सप्ताह के अंत में सब कुछ बनाना समाप्त कर देता है तो परमेश्वर क्या करता है? उसका कार्य हमें क्या सबक सिखाता है? पढ़ें, उत्पत्ति 2: 1-31`

प्रत्येक दिन के अंत में, परमेश्वर कहता है कि उसका कार्य "टोव" (Tov) या "अच्छा" है। इब्रानी शब्द "टोव" हमें दिखाता है कि परमेश्वर ने एक अद्भुत काम किया है। परमेश्वर ने जो कुछ भी बनाया वह एक सफलता थी। इसलिए, जब परमेश्वर कहता है, "यह अच्छा था," "वह वास्तव में कह रहा है," सब कुछ क्रियाशील है। “प्रकाश चमकता है (उत्पत्ति 1:4)। पौधों में फल लगते हैं (उत्पत्ति 1: 12), इत्यादि।

"टोव" हमें दिखाता है कि कोई चीज कितनी अच्छी तरह से काम करती है। बाइबल के लेखक "टोव" का उपयोग हमें यह दिखाने के लिए करते हैं कि वे किसी सुंदर चीज के लिए कैसा आनंद महसूस करते हैं (उत्पत्ति 24: 16)। "टोव" हमें कुछ अच्छा भी दिखाता है न कि बुराई (उत्पत्ति 2: 9)। बुरी बातें मृत्यु के साथ जुड़ी हुई हैं (उत्पत्ति 2:17)।

"यह अच्छा था" के रूप में लिखे गए शब्द हमें दिखाते हैं कि परमेश्वर ने जो कुछ भी बनाया है वह अच्छी रीति से क्रियाशील है। सब कुछ सुंदर और परिपूर्ण भी था। ईश्वर की बनाई किसी भी चीज में कोई बुराई नहीं थी।

पृथ्वी पाप और मृत्यु से तबाह नहीं हुई थी जैसा कि हम आज देखते हैं। आज ज्यादातर वैज्ञानिक बाइबल की सच्चाई को नहीं सिखाते। वे सिखाते हैं कि पृथ्वी पर जीवन संयोग से और अकस्मात (दुर्घटना से) हुआ है। सब कुछ बहुत लंबे समय में हुए धीमे बदलावों से हुआ है। इस विचार को विकासवाद नाम दिया गया है।

मूसा, जिसने उत्पत्ति को लिखा था, हमें इस बारे में एक अलग व्याख्या देता है कि जीवन कैसे शुरू हुआ। मूसा कहता है कि परमेश्वर ने पृथ्वी और उसमें जो कुछ भी है उसे बनाया (उत्पत्ति 1: 1)। हम जो कुछ भी देखते हैं वह संयोग से नहीं बनाया गया था। जीवन अकस्मात नहीं हुआ। नहीं, जीवनइसलिए हुआ क्योंकि परमेश्वर ने इसकी योजना बनाई थी (उत्पत्ति 1:3)। उत्पत्ति 1: 1 में "बनाया" के रूप में लिखा गया इब्रानी शब्द "बारा" है। बाइबल के लेखक केवल इस शब्द का उपयोग परमेश्वर और वह क्या करता है, के बारे में बात करने के लिए करते हैं। तो, "बारा" हमें दिखाता है कि परमेश्वर कैसे काम करता है। जब परमेश्वर ने कुछ बनाया, तो वह तुरंत हुआ। कोई देरी नहीं हुई।

सप्ताह के अपने कार्य के अंत में, परमेश्वर कहता है कि उसने जो कुछ भी बनाया वह "बहुत अच्छा" था (उत्पत्ति 1:31)। इसलिए, परमेश्वर ने सब कुछ बनाया (उत्पत्ति 1: 1)। परमेश्वर ने अपना कार्य छः दिनों में समाप्त किया और सब्त के दिन विश्राम भी किया (उत्पत्ति 2: 1)।

`विकास हमें सिखाता है कि पृथ्वी पर जीवन को घटित होने में अरबों वर्ष लगे। यह झूठा विचार बाइबल की सच्चाई से मेल नहीं खाता। ये दोनों विचार कभी सहमत क्यों नहीं हो सकते?`