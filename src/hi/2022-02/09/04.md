---
title:  याकूब ठगा गया
date:   24/05/2022
---

`उत्पत्ति 29: 1-30 में याकूब और लाबान के बारे में कहानी पढ़ें। कैसे और क्यों परमेश्वर लाबान को याकूब को बरगलाने की अनुमति देता है? याकूब क्या सबक सीखता है?`

जब याकूब कुएँ के पास पहुँचता है तो सबसे पहली चीज जो देखता है वह एक पत्थर है। पत्थर बेथेल को याद में हमारी मदद करता है। बेथेल का पत्थर एक शब्द चित्र है कि परमेश्वर अपने लोगों के कितना निकट है (उत्पत्ति 28: 18, 19)। कुएँ का पत्थर याकूब को राहेल से बात करने का अवसर देगा। याकूब को चरवाहों से पता चलता है कि राहेल जल्द ही अपनी भेड़ों को पानी पिलाने आएगी। याकूब ने चरवाहों से पत्थर को हटाने के लिए कहा। चरवाहों ने मना कर दिया। इसलिए याकूब पत्थर को लुढ़का देता है। फिर वह राहेल से अपना परिचय देता है (उत्पत्ति 29:11)।

याकूब को राहेल से पहली नजर में प्यार हो जाता है। "याकूब राहेल से बहुत प्यार करता था" (उत्पत्ति 29: 18)। वह लाबान के लिए सात साल तक काम करने का वादा करता है अगर लाबान उसे राहेल से विवाह करने देगा। लाबान सहमत हो जाता है। "तब याकूब ने सात वर्ष तक काम किया, कि वह राहेल से विवाह कर सके। परन्तु वे उसे कुछ ही दिन के समान लगे, क्योंकि वह उस से बहुत प्रेम करता था" (उत्पत्ति 29: 20)।

लेकिन इन सात वर्षों के अंत में, याकूब धोखा खा जाता है। विवाह की रात, लाबान राहेल को लिआ के साथ बदल देता है। अगले दिन, याकूब "गलत" दुल्हन के बगल में बैठता है। तब याकूब लाबान से कहता है, "तू ने मुझे धोखा दिया है" (उत्पत्ति 29: 25)। "धोखा" वही शब्द है जिसे याकूब से इसहाक और उसके भाई एसाव को मूर्ख बनाने के बाद कहा था (उत्पत्ति 27:35)।

इसलिए, हम इस कहानी से देखते हैं कि जो काम याकूब ने अतीत में किसी के साथ किया था वह अब उसके साथ किया गया है। हम बाइबल के इस महत्त्वपूर्ण नियम को मूसा के लेखों में कहीं और देखते हैं: "और आँख के बदले आँख का, और दाँत के बदले दाँत का, और हाथ के बदले हाथ का, और पाँव के बदले पाँव का" (निर्गमन 21: 24 की उत्पत्ति 9: 6 से तुलना करें)। यह बाइबिल नियम उस व्यक्ति को मजबूर करता है जो गलत करता है उसे वही सजा मिलती है जैसे उसने चोट पहुँचाई थी।

याकूब अब समझता है कि एसाव और उसके पिता को कैसा लगा होगा। क्या आप देखते हैं कि परमेश्वर किस प्रकार लाबान के झूठ के द्वारा याकूब को उसके स्वयं के झूठ के बारे में सिखाता है? वह प्रश्न जो याकूब पूछता है, “तुमने मुझे क्यों धोखा दिया?" (उत्पत्ति 29:25), दिखाता है कि याकूब जानता है कि झूठ बोलना गलत है।

`हमें परमेश्वर पर भरोसा करना क्यों सीखना चाहिए जब लोग हमें धोखा देते हैं और बुराई करना चाहते हैं?`