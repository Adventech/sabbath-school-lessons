---
title:  दो बार छला गया
date:   21/05/2022
---

### इस सप्ताह के पाठ के लिए पढ़ें
उत्पत्ति 25: 21-34; उत्पत्ति 28: 10-22; उत्पत्ति 29: 1-30; उत्पत्ति 29: 31-30: 22।

> <p>याद वचन</p>
> “उसने कहा, 'क्या उसका नाम याकूब यथार्थ नहीं रखा गया? उसने मुझे दो बार अडंगा मारा। मेरा पहिलौठे का अधिकार तो उसने ले ही लिया था और अब देख, उसने मेरा आशीर्वाद भी ले लिया है। फिर उसने कहा, 'क्या तूने मेरे लिए भी कोई आशीर्वाद नहीं सोच रखा है ?” (उत्पत्ति 27: 36)।

अब हम इसहाक और उसके पुत्रों, एसाव और याकूब के पारिवारिक इतिहास को देखते हैं। कहानी की शुरुआत बहुत अच्छी नहीं है। याकूब अनेक गलतियाँ करता है। हम उसकी आध्यात्मिक कमजोरियों को देखते हैं जब वह अपने भाई के साथ उन विशेष प्रतिज्ञाओं के लिए लड़ता है जो पहले पैदा हुए बेटे से संबंधित हैं (उत्पत्ति 25: 27-34)। बाद में, भाई इस बात को लेकर लड़ते हैं कि उनके पिता से विशेष आशीष किसे मिलेगी (उत्पत्ति 27)।

याकूब ने अपने पिता को धोखा दिया। वह अपने बड़े भाई से आशीर्वाद चुरा लेता है। इसलिए, याकूब अपने जीवन को बचाने के लिए भाग जाता है (उत्पत्ति 28: 10-22)। उसके बाद, याकूब अन्य लोगों द्वारा ठगा जाएगा, जैसे उसने अपने पिता और भाई को धोखा दिया था। यह अनुभव हम उनके विवाह में देखते हैं। याकूब राहेल से प्रेम करता है (उत्पत्ति 29)। लेकिन लाबान ने याकूब को उसके विवाह की रात धोखा दिया और याकूब को उसकी बड़ी बेटी लिआः दे दिया। इसलिए, याकूब को अपनी दोनों पत्नियों को पाने के लिए 14 साल काम करना होगा।

लेकिन परमेश्वर उस दौरान याकूब को बहुत से बच्चों की आशीष भी देता है। परमेश्वर याकूब को धन भी देता है।

तो, हम इस कहानी से बाइबल की एक महत्त्वपूर्ण सच्चाई को देखते हैं। परमेश्वर के लोग अक्सर असफल हो सकते हैं। परन्तु परमेश्वर अपनी वाचा के वादों को वैसे भी पूरा करेगा।

_सब्त, मई 28 की तैयारी के लिए इस सप्ताह के पाठ का अध्ययन करें।_