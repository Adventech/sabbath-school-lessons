---
title:  मिस्र में इस्राएल
date:   18/06/2022
---

### इस सप्ताह के पाठ के लिए पढ़ें
उत्पत्ति 46; उत्पत्ति 47; उत्पत्ति 48; उत्पत्ति 49: 1-26; उत्पत्ति 49: 29-50: 21।

> <p>याद् वचन</p>
> “इस्राएली मिस्र के गोशेन प्रदेश में रहने लगे; और वहां की भूमि उनके वश में थी; और वे फूले - फले, और अत्यन्त बढ़ गए।” (उत्पत्ति 47: 27)

उत्पत्ति की पुस्तक हमें मिस्र में यूसुफ के साथ याकूब के अंतिम वर्षों को दिखाती है (उत्पत्ति 47)। वह वहीं मर जाता है (उत्पत्ति 49:29-50: 21)। फिर भी, हम देखते हैं कि वादा किए गए देश की आशा कहानी का एक महत्त्वपूर्ण हिस्सा है।

जब याकूब मिस्र पहुँचता है, तो वह फिरौन को आशीष देता है (उत्पत्ति 47: 7-10)। यह आशीष हमें उस प्रतिज्ञा को याद रखने में मदद करती है जो परमेश्वर ने अब्राहम से की थी। परमेश्वर ने अब्राहम से वादा किया था कि उसके भविष्य के बच्चे इस पृथ्वी पर लोगों के लिए एक आशीष होंगे। बाद में, मरने से पहले, याकूब ने यूसुफ के पुत्रों को आशीष दी (उत्पत्ति 48)। याकूब अपने पुत्रों को भी आशीष देता है (उत्पत्ति 49:1-28)। याकूब अपने पुत्रों को बताता है कि भविष्य में उनके परिवार समूहों का क्या होगा (उत्पत्ति 491-27)।

इस्राएल के बच्चे मिस्र में अजनबी के रूप में रहते हैं। जब उत्पत्ति समाप्त होती है, तब भी वे वहीं होते हैं। लेकिन मरते हुए यूसुफ के शब्द हमें वादा किए गए देश की आशा दिखाते हैं: “यूसुफ ने अपने भाइयों से कहा, 'मैं तो मरने पर हूँ; परन्तु परमेश्वर निश्चय तुम्हारी सुधि लेगा, और तुम्हें इस देश से निकालकर उस देश में पहुँचा देगा, जिसके देने की उसने अब्राहम, इसहाक, और याकूब से शपथ खाई थी।" (उत्पत्ति 50:24)।

_सब्त, मार्च 25 की तैयारी के लिए इस सप्ताह के पाठ का अध्ययन करें।_