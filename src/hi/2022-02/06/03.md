---
title:  मिस्र में अब्राम
date:   02/05/2022
---

`उत्पत्ति 12: 10-20 में अब्राम के बारे में कहानी पढ़ें। अब्राम ने मिस्र जाने के लिए वादा किए गए देश को क्यों छोड़ दिया? अब्राम के व्यवहार की तुलना मिस्र के राजा फिरौन के व्यवहार से कीजिए। प्रत्येक आदमी कैसे व्यवहार करता है?`

वादा किए गए देश में अब्राम के आने के कुछ ही समय बाद, वह उसे छोड़ने का फैसला करता है। तब अब्राम मिस्र को जाता है। बाइबल हमें बताती है कि क्यों। "उस देश में अकाल पड़ाः इसलिए अब्राम मिस्र देश को चला गया कि वहाँ परदेशी होकर रहे," (उत्पत्ति 12: 10)।

बाइबल हमें दिखाती है कि इस्राएली अक्सर मिस्न जाना चाहते थे जब उनका हृदय परमेश्वर के प्रति ठीक नहीं था (गिनती 14:3)। तब इस्राएली वहाँ पहुँचकर संकट में पड़ गए (यिर्मयाह 2:18)। इसलिए, मिस्र मनुष्यों पर भरोसा करने वाले लोगों के लिए एक शब्द चित्र बन गया, न कि परमेश्वर पर (2 राजा 18: 21; यशायाह 36: 6, 9)।

अब्राम की तुलना जो अब कनान छोड़कर मिन को जाता है, उस अब्राम के साथ करें जो ऊर छोड़ दिया था। ऊर छोड़ने वाला अब्राम एक विश्वास पुरुष है। उसने परमेश्वर की आज्ञा के जवाब में अपना देश छोड़ दिया। अब, अब्राम वादा किए गए देश को पीछे छोड़ देता है। ऊर छोड़ने वाला अब्राम परमेश्वर पर निर्भर था। अब अब्राम एक राजा के समान व्यवहार करता है जो केवल अपने बारे में सोचता है और जो चाहता है वह करता है। "मिस्र में अपने प्रवास के दौरान, अब्राहम मानवीय कमजोरी को दिखाता है। वह दिखाता है कि उसका हृदय परमेश्वर के साथ सिद्ध नहीं है। अब्राहम फिरौन से सारा के बारे में महत्त्वपूर्ण जानकारी छुपाता है। अब्राहम फिरौन को नहीं बताता है कि सारा उसकी पत्नी है। इस व्यवहार से पता चलता है कि अब्राहम अपनी परवाह हेतु परमेश्वर पर भरोसा नहीं करता है। यह व्यवहार उसके सामान्य विश्वास और साहस से इतना अलग है जो उसने अपने जीवन में दिखाया।" -एलेन जी० व्हाइट, पैट्रिआ एंड प्रोफेट्स, पृष्ठ 130 से संकलित।

तो फिर, हम यहाँ जो देखते हैं, वह यह है कि कैसे परमेश्वर का एक बलवान व्यक्ति गलती कर सकता है। लेकिन क्या परमेश्वर उससे दूर हो जाता है? बिल्कुल नहीं। परमेश्वर अब्राम को अपनी दया और प्रेममय अनुग्रह दिखाता है। अब हम बेहतर ढंग से समझते हैं कि नए नियम का क्या अर्थ है जब यह कहता है कि अब्राहम इस बात का उदाहरण है कि हम कैसे बचाए जाते हैं। हम केवल परमेश्वर की दया से बच जाते हैं। यदि परमेश्वर ने हमें अपनी दया से नहीं बचाया, तो अब्राहम और हम सभी के पास बचने की कोई आशा नहीं है।

`क्या मसीहियों के लिए परमेश्वर से फिरना और गलत काम करना आसान है? व्याख्या करें। परमेश्वर की अवज्ञा करने का हमारा चुनाव कभी भी एक अच्छा विकल्प क्यों नहीं है? मिस्र में अब्राम की कहानी हमें इन सवालों के जवाबों के बारे में क्या सिखाती है?`