---
title:  अतिरिक्त विचार
date:   06/05/2022
---

अतिरिक्त अध्ययनः एलेन जी० व्हाइट की किताब "कनान में अब्राहम, पृष्ठ 134-136 पढ़ें।

"यीशु चाहता है कि उसकी कलीसिया एक आशीष बने। यीशु कलीसिया के सदस्यों को उसी प्रकार आशीष देगा जैसे वे अन्य लोगों को आशीष देते हैं। परमेश्वर ने एक विशेष लोगों को अपने लिए चुना। उसने उन्हें अपने बेटे और बेटियों के रूप में अपनाया। परमेश्वर पृथ्वी पर लोगों को उन आशीषों से आशीषित करना चाहता था जो उसने अपने लोगों को दी थीं। यहोवा ने अब्राहम को अपना विशेष मित्र होने के लिए चुना। परमेश्वर ने अब्राहम को बहुत सी आशीषं देने के लिए भी चुना। परमेश्वर चाहता था कि अब्राहम इन आशीषों को अपने आसपास के लोगों के साथ बांटे। अब्राहम अँधेरे में उजियाले के समान था।

"परमेश्वर अपने बच्चों को प्रकाश और बाइबल सच्चाई से आशीषित करता है। परमेश्वर चाहता है कि वे इस प्रकाश को अपने आसपास के लोगों के साथ साझा करें।... यीशु अपने चेलों से कहता है, "तुम जगत के नमक हो" [मत्ती 5: 13]। परमेश्वर अपने बच्चों को नमक के समान बनाता है ताकि वह उनका उद्धार करे। लेकिन सिर्फ उन्हें ही नहीं। परमेश्वर उन्हें नमक के समान बनाता है ताकि वे अन्य लोगों को भी बचाने में उसकी मदद कर सकें।...

"क्या तुम परमेश्वर के भवन में जीवित पत्थरों के समान चमकते हो? हमारा धर्म तब तक वास्तविक नहीं है जब तक कि वह हमारे जीवन के हर हिस्से को नियंत्रित न करे। हमें अपने हर काम में अपनी धार्मिकता को प्रदर्शित करनी चाहिए। हमें यीशु की दया को अपने हृदयों को बदलने देना चाहिए। हमें स्वयं के लिए बहुत कम, और यीशु के लिए अधिक चाहत करनी चाहिए।" एलेन जी० व्हाइट, रिलेक्टिंग क्राइस्ट, पृष्ठ 205 से संकलित। ...

**चर्चागत प्रश्न**

`उस आशीष को देखें जो परमेश्वर अब्राहम को देता है: “मैं तुम्हें आशीष दूंगा। ... तुम दूसरों लोगों के लिए एक आशीष बनोगे" (उत्पत्ति 12:2)। धन्य होने का क्या अर्थ है? हम दूसरों के लिए वरदान कैसे बन सकते हैं?`

`अब्राम ने मिस्र के राजा से सारा के विषय में झूठ बोला। उसके के हिस्से में कुछ सच्चाई थी। क्या बुरा है, झूठ बोलना या कुछ सच बोलना और इसे झूठ के साथ मिला देना? वर्णन करें। 'सदोम के राजा को अब्राम का उत्तर' फिर से पढ़ें (उत्पत्ति 14:21. 23)। अब्राम राजा को उसी प्रकार उत्तर क्यों देता है जैसा वह करता है? यह कहानी हमें क्या महत्त्वपूर्ण सबक सिखाती है? क्या आपको लगता है कि अब्राम को वह लेना चाहिए जो राजा उसे प्रदान करता है? क्यों या क्यों नहीं?`