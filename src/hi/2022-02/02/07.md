---
title:  अतिरिक्त विचार
date:   08/04/2022
---

जीवन के वृक्ष की तुलना अच्छे और बुरे के ज्ञान के वृक्ष से करें। दोनों पेड़ अदन की वाटिका के मध्य में स्थित हैं (उत्पत्ति 2:9)। जब पहले मनुष्य वर्जित फल खाते हैं, तब परमेश्वर उन्हें जीवन के वृक्ष का फल खाने की अनुमति नहीं देता। बाइबल की यह सच्चाई हमें एक महत्त्वपूर्ण नियम सिखाती है। हमारे आध्यात्मिक चुनाव हमारे स्वास्थ्य और हमारे शरीर से जुड़े हुए हैं। ये चुनाव हमें कमजोर या मजबूत बना सकते हैं। वे जीवन या मृत्यु का कारण बन सकते हैं। सुलैमान ने इस संबंध को समझा। इसलिए वह अपने पुत्र से कहता है: “हे मेरे पुत्र, मेरी शिक्षा को न भूलना; अपने हृदय में मेरी आज्ञाओं को रखे रहना; क्योंकि ऐसा करने से तेरी आयु बढ़ेगी, और तू अधिक कुशल से रहेगा।" (नीतिवचन 3:1, 2)। नया यरूशलेम हमें हमारे आध्यात्मिक विकल्पों और हमारे स्वास्थ्य के बीच इस संबंध को भी दिखाता है। वहाँ पवित्र नगर में, हम केवल जीवन के वृक्ष को पाते हैं (प्रकाशितवाक्य 22:2)।

"जब परमेश्वर ने हव्वा को बनाया, तो उसने उसे मनुष्य से कम या बेहतर नहीं बनाया। हवा हर चीज में आदम के लिए एकदम सही जोड़ी थी। परमेश्वर ने पवित्र जोड़े के लिए एक दूसरे से अलग हितों की योजना नहीं बनाई थी। साथ ही, परमेश्वर ने उनमें से प्रत्येक को स्वयं सोचने और कार्य करने के लिए बनाया। लेकिन फिर हव्वा ने पाप किया। क्योंकि उसने पहले पाप किया था, प्रभु ने उससे कहा कि आदम ही उनके विवाह का नियंत्रण करेगा। परमेश्वर ने हव्वा से कहा कि उसे अपने पति की बात माननी चाहिए। यह दण्ड उस श्राप का भाग था जो पाप ने उत्पन्न किया था। कई मायनों में श्राप ने स्त्री के जीवन को बहुत कठिन बना दिया है। उसका जीवन अक्सर एक भारी बोझ के समान महसूस होता है। मनुष्य ने वैसा ही व्यवहार किया है जैसे कि वह एक सर्वशक्तिमान राजा था और महिला उसकी दासी थी।" - Ellen G- White, Testimonies for the Church, खंड 3, पृष्ठ 484.

**चर्चागत प्रश्नः**

`परमेश्वर आदम के पास आया और उससे प्रश्न पूछा। परमेश्वर चाहता था कि प्रश्न आदम को उसके दोष को देखने में मदद करें। परमेश्वर ने आदम को उसके पाप से दूर करने में मदद करने के लिए भी प्रश्न पूछा। परमेश्वर इसी योजना का उपयोग बाइबल की अन्य कहानियों में करता है। हम कैन (उत्पत्ति 4:9, 10), जलप्रलय (उत्पत्ति 6:5-8), बाबेल की मीनार (उत्पत्ति 11:5), और सदोम और अमोरा (उत्पत्ति 18:21) की कहानियों में परमेश्वर को प्रश्न पूछते हुए देखते हैं। ये सभी कहानियाँ हमें भविष्य के उस कार्य को दिखाती हैं जो परमेश्वर तब करेगा जब वह अंत के समय में पृथ्वी का न्याय करेगा। आप इन कहानियों में हमारे न्यायी के रूप में परमेश्वर के विशेष कार्य को कैसे देखते हैं?`

`हव्वा क्यों सोचती है कि यदि वह भले और बुरे के ज्ञान के वृक्ष का फल खाएगी, तो उसे बुद्धि मिलेगी? हम अपने जीवन में वही गलती करने से कैसे बच सकते हैं? अर्थात्, हम उस आशा से बेहतर कुछ की अपेक्षा करने की गलती करने से कैसे बच सकते हैं जिसका वादा परमेश्वर ने बाइबल में हमसे किया है?`