---
title:  परमेश्वर ने साँप को श्राप दिया
date:   06/04/2022
---

"और मैं तेरे और इस स्त्री के बीच में, और तेरे वंश और उसके वंश के बीच में बैर उत्पन्न करूँगा; वह सिर को कुचल डालेगा, और तू उसकी एड़ी को डसेगा।” (उत्पत्ति 3: 15)। यहोवा साँप से क्या कह रहा है? इस अभिशाप में हम आशा का क्या संकेत देखते हैं?

`अदन में साँप ने सारी गंदगी शुरू कर दी। इसलिए, परमेश्वर न्यायी के रूप में अपना कार्य साँप के साथ प्रारंभ करता है। क्या आप देखते हैं कि कहानी में केवल वही साँप है जिसे परमेश्वर श्राप देता है?`

उत्पत्ति 3 : 15 हमें इसका उल्टा दिखाता है जब परमेश्वर ने आकाश और पृथ्वी को बनाया। उस समय, परमेश्वर ने आकाश और पृथ्वी को जीवन, अच्छी वस्तुओं और आशीषों से भर दिया। अब, परमेश्वर साँप का न्याय करता है। साँप के खिलाफ घोषणा मृत्यु, बुराई और शाप की ओर ले जाती है। जैसा कि हम देखेंगे, परमेश्वर ने साँप के विरुद्ध अपने श्राप में हमारे लिए आशा की एक प्रतिज्ञा भी शामिल की है। शाप भविष्य के बारे में एक विशेष संदेश है: परमेश्वर मनुष्यों को बचाएगा (उत्पत्ति 3:15)। क्या आप देखते हैं कि परमेश्वर आदम और हव्वा का न्याय करने से पहले यह आशा देता है? हाँ, आदम और हव्वा ने पाप किया। हाँ, वे भुगतेंगे क्योंकि उन्होंने पाप किया है। हाँ, वे भी मरेंगे। परन्तु परमेश्वर उन्हें आशा देता है कि वह अंत में उन्हें बचाएगा।

`उत्पत्ति 3: 15 की तुलना रोमियों 16: 20; इब्रानियों 2: 14; और प्रकाशितवाक्य 12: 17 से करें। ये पद हमें किस प्रकार परमेश्वर की हमें बचाने की योजना और अच्छाई और बुराई के बीच युद्ध को दिखाते हैं?`

क्या आप देखते हैं कि किस प्रकार उत्पत्ति 3: 15 और प्रकाशितवाक्य 12: 17 हमें एक ही शब्द चित्र और विचार को दिखाते हैं? आइए देखें कि इन पदों के भाग कैसे मेल खाते हैं:

| उत्पत्ति 3:15 | प्रकाशितवाक्य 12:17 |
| ------------ | --------------- |
| सांप (शैतान) | शैतान |
| शत्रु | बहुत क्रोधित |
| स्त्री (अदन में) | स्त्री (मरुभूमि में) |
| उसके बच्चे | उसके बच्चे |
| डसना/ कुचल देना | युद्ध |

साँप और स्त्री के बीच युद्ध अंत तक जारी रहेगा। परमेश्वर वादा करता है कि शैतान युद्ध हार जाएगा। यीशु साँप के सिर को कुचल डालेगा (प्रकाशितवाक्य 20: 10)।

`परमेश्वर ने हमें अदन में आशा दी, जहाँ से इस पृथ्वी पर पाप और बुराई की शुरुआत हुई। बाइबल की यह सच्चाई इतनी दिलासा देनेवाली क्यों है?`