---
title:  अपराध
date:   12/04/2022
---

`उत्पत्ति 4:3-8 में, हम कैन और हाबिल के बारे में दुखद कहानी पढ़ते हैं। कैन को अपने भाई को मारने के लिए क्या प्रेरित करता है? यह अपराध कैसे होता है? इसे भी पढ़ें, 1यूहन्ना 3:12.`

परमेश्वर कैन या उसके उपहार को स्वीकार नहीं करता है। "तब कैन अति क्रोधित हुआ, और उसके मुँह पर उदासी छा गई," (उत्पत्ति 4:5)। कैन परमेश्वर और हाबिल दोनों पर क्रोधित है। अपने उपहार को स्वीकार नहीं करने के लिए कैन परमेश्वर से नाराज हो जाता है। कैन को लगता है कि परमेश्वर निष्पक्ष नहीं है।

कैन हाबिल पर क्रोधित है और अपने भाई से भी जलन महसूस करता है। कैन ईर्षया क्यों करता है? क्योंकि परमेश्वर हाबिल पर अनुग्रह करता है। परन्तु परमेश्वर कैन पर अपना अनुग्रह नहीं दिखाता है। यही कारण है, कैन परेशान हो जाता है।

परमेश्वर कैन से दो प्रश्न पूछता है (उत्पत्ति 4:6)। क्या तुम देखते हो कि परमेश्वर कैन पर दोष नहीं लगाता? क्या परमेश्वर कैन से प्रश्न पूछता है क्योंकि वह उत्तर नहीं जानता? बिल्कुल नहीं! परमेश्वर चाहता है कि कैन अपने दिल के अंदर देखे और अपनी बुरी भावनाओं के कारणों को समझे। जैसा कि हम इस कहानी से देखते हैं, प्रभु हमेशा हमें बचाने की कोशिश करते हैं, तब भी जब हम उससे दूर हो जाते हैं। जब परमेश्वर कैन से दो प्रश्न पूछता है, तो परमेश्वर कैन को कुछ सलाह देता है।

सबसे पहले, परमेश्वर कैन से कहता है कि “यदि तू भला करे, तो तेरी भेंट ग्रहण न की जाएगी?" (उत्पत्ति 4:7)। परमेश्वर चाहता है कि कैन अपने व्यवहार को बदल दे। परमेश्वर चाहता है कि कैन पाप और उसके हृदय की बुरी भावनाओं से दूर हो जाए। परमेश्वर कैन को क्षमा करने और सही काम करने पर उसे स्वीकार करने का वादा करता है। कैन केवल तभी स्वीकार किया जाएगा जब वह परमेश्वर की आज्ञा का पालन करेगा, न कि अपने हृदय में बुरी इच्छाओं के साथ।

परमेश्वर कैन को चेतावनी भी देता है कि यदि वह अपना व्यवहार नहीं बदलता है तो उसका क्या होगा। "और यदि तू भला न करे, तो पाप द्वार पर छिपा रहता है; और लालसा तेरी ओर होगी,” (उत्पत्ति 4:7)। परमेश्वर कैन को दिखाता है कि उसकी समस्या का असली कारण उसके हृदय की गहराई में पाप है। फिर से, परमेश्वर कैन को दिखाता है कि उसे अवश्य बदलना चाहिए।

दूसरा, परमेश्वर कैन से कहता है कि उसे आत्म-संयम की आवश्यकता है। यदि कैन अपने आप को नियंत्रित नहीं करता है, तो पाप उस पर आक्रमण करेगाः “पाप तुझे वश में करना चाहेगा, परन्तु तुझे उसे वश में करना होगा" (उत्पत्ति 4:7)। इसलिए, कैन को अपने विचारों और भावनाओं पर नियंत्रण रखना चाहिए। याकूब हमें चेतावनी भी देता है कि पाप को हमारे दिलों और दिमागों पर नियंत्रण न करने दें: “परन्तु प्रत्येक व्यक्ति अपनी ही अभिलाषा से खिंचकर और फंसकर परीक्षा में पड़ता है," (याकूब 1:14)। लेकिन हमें उम्मीद है। यीशु ने हमसे क्षमा का वादा किया है। वह हमारे हृदयों में पाप के विरुद्ध युद्ध जीतने में भी हमारी सहायता करेगा (1 कुरिन्थियों 10: 13)।

`कैन के बारे में यह दुखद कहानी हमें क्या दिखाती है कि कैसे परमेश्वर ने हमें स्वतंत्र किया और हमें कभी भी उसकी आज्ञा मानने के लिए बाध्य नहीं करेगा?`