---
title:  अतिरिक्त विचार
date:   15/04/2022
---

बाइबल कहती है कि "हनोक परमेश्वर के साथ-साथ चलता रह" (उत्पत्ति 5: 22, 24)। यह शब्द चित्र हमें दिखाता है कि हनोक की परमेश्वर के साथ घनिष्ठ, व्यक्तिगत मित्रता थी। हनोक प्रतिदिन परमेश्वर के साथ समय बिताता था। हनोक और परमेश्वर के बीच की यह मित्रता बहुत खास थी। इसीलिए “परमेश्वर ने उसे उठा लिया" (उत्पत्ति 5:24)। यह पद इस विचार का समर्थन नहीं करता है कि हनोक मर गया और स्वर्ग चला गया। नूह भी परमेश्वर के साथ-साथ चला (उत्पत्ति 6:9), लेकिन नूह की मृत्यु आदम और मतूशेलह सहित किसी भी अन्य इंसान की तरह ही हुई। एलेन जी० व्हाइट हनोक के बारे में लिखती हैं: “हनोक एक प्रचारक था। उसके उपदेश परमेश्वर की क्षमा और दया के बारे में थे। हनोक ने लोगों को वे बातें बताईं जो परमेश्वर ने उसे दिखाईं। बहुत से लोग जो परमेश्वर का आदर करते थे, बाइबल की सच्चाई जानने के लिए हनोक के पास गए। हनोक ने इन लोगों के लिए प्रार्थना भी की। हनोक ने सार्वजनिक रूप से भी काम किया। उसने परमेश्वर के संदेशों को उन सभी के साथ साझा किया जो सुनना चाहते थे। हनोक ने न केवल शेत के वंश के लोगों की मदद की। हनोक कैन के देश में भी गया। परमेश्वर को छोड़कर कैन इस देश को भाग गया। हनोक ने वहाँ के लोगों को उन अद्भुत दर्शनों के बारे में बताया जो परमेश्वर ने उसे दिए थे। 'देखो, प्रभु अपने लाखों पवित्रों के साथ आया कि सबका न्याय करे, और सब भक्तिहीनों को उनके अभक्ति के सब कामों के विषय में जो उन्होंने भक्तिहीन होकर किये हैं, और उन सब कठोर बातों के विषय में जो भक्तिहीन पापियों ने उसके विरोध में कही हैं दोषी ठहराएगा। यहूदा 1:14, 15." -एलेन जी. व्हाइट, पैट्रिआर्ट्स एंड प्रोफेट्स, पृष्ठ 86 से संदर्भित।

**चर्चागत प्रश्न**

`कैन ने अपने भाई को क्यों मार डाला? शायद हमने किसी को नहीं मारा। लेकिन हम कैसे सावधान रह सकते हैं कि हमारे दिलों में वही भावनाएँ न हों जो कैन के दिल में थीं?`

`जो लोग जलप्रलय से पहले रहते थे वे बहुत लंबे समय तक जीवित रहे (उत्पत्ति 5)। उनके लंबे जीवन की तुलना उन पुरुषों के जीवन से करें जो जलप्रलय के बाद जीवित रहे। हम मनुष्यों में लंबे जीवन से छोटे जीवन में इस परिवर्तन की व्याख्या कैसे करते हैं? आधुनिक विज्ञान कहता है कि मनुष्य बेहतर और बेहतर होता जाता है। बाइबल में लंबे से छोटे जीवन में यह परिवर्तन हमें कैसे दिखाता है कि विज्ञान के ये आधुनिक विचार झूठे हैं?`