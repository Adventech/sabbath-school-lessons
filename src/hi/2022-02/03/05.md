---
title:  परमेश्वर कैन को दण्ड देता है
date:   13/04/2022
---

`पढ़ें, उत्पत्ति 4:9-16. परमेश्वर कैन से पूछता है, “तुम्हारा भाई हाबिल कहाँ है?" (उत्पत्ति 4:9)। परमेश्वर कैन से यह प्रश्न क्यों पूछता है? कैन के पाप और उसके एक भगोड़ा बनने के बीच क्या संबंध है जो "पृथ्वी पर हमेशा एक स्थान से दूसरे स्थान पर भ्रमण करता रहेगा?" (उत्पत्ति 4:12).`

परमेश्वर कैन से एक प्रश्न पूछता है जो हमें उस प्रश्न को याद रखने में मदद करता है जिसे परमेश्वर आदम से पाप करने के बाद पूछता है: “तू कहाँ है?" (उत्पत्ति 3:9)। यह प्रश्न हमें आदम और कैन के पापों के बीच संबंध को देखने में मदद करता है। इसलिए, हम देखते हैं कि कैन का पाप आदम के पाप के कारण होता है।

लेकिन कैन कई मायनों में आदम से अलग है। कैन ने अपने पाप के लिए खेद महसूस करने से इंकार कर दिया। और तो और, कैन परमेश्वर से झूठ बोलता है। आदम ने ऐसा नहीं किया। जरूर, आदम ने हव्वा को दोषी ठहराया। लेकिन आदम ने जो गलत किया उसके बारे में परमेश्वर से झूठ नहीं बोला। कैन न केवल परमेश्वर से झूठ बोलता है वरन परमेश्वर का आदर करने से इंकार करता है। परमेश्वर न्यायी के रूप में अपना कार्य करने में बिलकुल भी समय बर्बाद नहीं करता है। वह कैन से तीसरा प्रश्न पूछता है, “तूने क्या किया है?" (उत्पत्ति 4:10)। परमेश्वर उत्तर की प्रतीक्षा नहीं करता। परमेश्वर कैन को दिखाता है कि वह सब कुछ जानता है। परमेश्वर कैन से कहता है, "तेरे भाई का लहू भूमि से मेरी ओर चिल्लाकर मेरी दोहाई दे रहा है।” (उत्पत्ति 4:10)। बेशक, खून नहीं चिल्लाता। यह शब्द चित्र हमें यह देखने में मदद करता है कि परमेश्वर अपराध के विषय में जानता है। वह उसके लिए कैन को दण्ड भी देगा।

`कैन परमेश्वर से कहता है, "मैं तेरी दृष्टि की आड़ में रहूँगा,” (उत्पत्ति 4:14)। यह पद हमें क्या दिखाता है?`

"मैं तेरी दृष्टि की आड़ में" एक शब्द चित्र है। यह हमें वह सजा दिखाता है जो कैन को मिलेगी। कैन अब और नहीं रहेगा “पृथ्वी पर भटकने वाला और भगोड़ा" रहेगा, (उत्पत्ति 4:14)। कैन को यह सजा इसलिए मिलती है क्योंकि उसने हाबिल को मार डाला था। अब परमेश्वर उसके निकट नहीं रहेगा। इसलिए कैन डर गया कि कोई उसे मार डालेगा। "इस कारण यहोवा ने उससे कहा," जो कोई कैन को घात करेगा उस से सात गुना बदला लिया जायेगा,” (उत्पत्ति 4:15)। यह “चिह्न" क्या था? हम वास्तव में नहीं जानते। यह निशान जो कुछ भी था, हमें दिखाता है कि परमेश्वर कैन पर दया दिखाता है।

`परमेश्वर के चेहरे से "छिपा" क्या है? कुछ नहीं है। वह सब कुछ देखता है। उसी समय, हम कैन के समान उससे दूर होने का चुनाव कर सकते हैं। एकमात्र तरीका क्या है जिससे हम, पापी होने के नाते, ऐसा करने से बच सकते हैं?`