---
title:  दो भेंट
date:   11/04/2022
---

निश्चित रूप से, कैन और हाबिल एक-दूसरे से बहुत अलग हैं, जैसा कि उनके नाम हमें दिखाते हैं। हम देखते हैं कि वे अपने काम में कितने अलग हैं। "हाबिल एक चरवाहा बन गया, और कैन एक किसान बन गया" (उत्पत्ति 4:2)। एक किसान के तौर पर कैन को अपनी फसल बोने के लिए बहुत ताकत की जरूरत थी। एक चरवाहे के रूप में, हाबिल ने दिखाया कि उसके पास अपने झुंड के लिए एक कोमल और प्रेममय हृदय है।

कैन ने फलों को उगाया। हाबिल भेड़ों की देखभाल करता था। इन दो भाइयों का पेशा हमें यह समझने में मदद करता है कि वे परमेश्वर के लिए अलग-अलग उपहार क्यों लाते हैं। ये उपहार हमें हर भाई के दिल में अलग-अलग भावनाओं को भी दिखाते हैं। कैन का उपहार हमें दिखाता है कि वह जो फल उगाता है उसे पाने के लिए वह कड़ी मेहनत करता है। हाबिल उस भेड़ को रखवाली करने के लिए सावधान है जो परमेश्वर उसे देता है।

`परमेश्वर हाबिल की भेंट को स्वीकार करता है और कैन की भेंट को अस्वीकार करता है, क्यों? पढ़ें, उत्पत्ति 4:1-5 और इब्रानियों 11: 4.`

"परमेश्वर बिना लहू चढ़ाए पाप को क्षमा नहीं कर सकता। कैन और हाबिल को यीशु के लहू में अपना विश्वास दिखाना चाहिए। यीशु भविष्य में उनके पापों की कीमत चुकाएगा। इसलिए कैन और हाबिल को अपनी भेड़-बकरियों में से परमेश्वर को एक भेंट देनी चाहिए।

उन्हें परमेश्वर के निमित उन भेड़ों को लाना चाहिए था जो पहले पैदा हुई थीं। परमेश्वर ने कैन और हाबिल को उसके लिए धन्यवाद भेंट लाने की भी आज्ञा दी। यह भेंट उनकी फसलों का पहला पका हुआ फल होना चाहिए। - एलेन जी० व्हाइट, पैट्रिआर्ट्स एंड प्रोफेट्स, पृष्ठ 71 से संदर्भित। हाबिल ने परमेश्वर की आज्ञा मानी। हाबिल ने पौधे और पशु दोनों उपहार लाए जो परमेश्वर ने माँगे थे। लेकि कैन ने वैसा नहीं किया। कैन केवल "कुछ अन्न जो उसने भूमि से उगाया था" लाया (उत्पत्ति 4:3, 4)। कैन ने परमेश्वर की आज्ञा नहीं मानी। यह कहानी हमें दो अलग-अलग शिक्षाओं को दिखाती है कि हम कैसे बचाए जाते हैं। हाबिल का उपहार हमें दिखाता है कि हम परमेश्वर की दया से बचाए गए हैं। कैन का उपहार हमें झूठी शिक्षा दिखाता है कि हम अपने अच्छे व्यवहार से खुद को बचा सकते हैं।

कैन और हाबिल के उपहार शब्द चित्र हैं जो हमें बाइबल की गहरी सच्चाइयाँ दिखाते हैं। लेकिन हमें यह याद रखना चाहिए कि उपहारों का अपना कोई मूल्य नहीं होता है। वे हमें परमेश्वर को दिखाते हैं जो हमारी व्यक्तिगत जरूरतों का ख्याल रखता है और हमें बचाता है।

`पढ़ें, मीका 6:7 और यशायाह 1: 11. इन पदों में आप कौन-सा महत्त्वपूर्ण नियम देखते हैं? हम इस नियम को अपने जीवन में और अपनी उपासना में कैसे दिखा सकते हैं?`