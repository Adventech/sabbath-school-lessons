---
title:  बाबेल का गुम्मट
date:   23/04/2022
---

### इस सप्ताह के पाठ के लिए पढ़ें
उत्पत्ति 9: 18-27; उत्पत्ति 10; उत्पत्ति 11: 1-4; उत्पत्ति 11: 5-7; भजन संहिता 139:7-12; उत्पत्ति 9: 1.

> <p>याद वचन</p>
> "इस कारण उस नगर का नाम बेबीलोन पड़ा; क्योंकि सारी पृथ्वी की भाषा में जो गड़बड़ी है, वह यहोवा ने वहीं डाली, और वहीं से यहोवा ने मनुष्यों को सारी पृथ्वी के ऊपर फैला दिया।” (उत्पत्ति 11:9)।

बाढ़ के बाद, बाइबल नूह के तीन पुत्रों के बारे में बात करती है: शेम, हाम और येपेत। हाम कनान का पिता है (उत्पत्ति 10: 6, 15)। कनान वादा किए गए देश का नाम भी है (उत्पत्ति 12:5)। बाद में, परमेश्वर ने कनान देश को अब्राहम से वादा किया और उसे आशीर्वाद दिया। अब्राहम के कारण परमेश्वर पृथ्वी पर सभी को आशीष देगा (उत्पत्ति 12:3)।

परमेश्वर बाढ़ के बाद भी मनुष्यों को आशीष देना चाहता है। वह उन्हें आज्ञा देता है कि वे पृथ्वी को उनके परिवारों से भर दें। परन्तु मनुष्य परमेश्वर की योजना के विरुद्ध जाते हैं। लोग एक ही स्थान पर रहते हैं और बाबेल का गुम्मट का निर्माण करते हैं (उत्पत्ति 11:1-9)। परमेश्वर मनुष्यों का न्याय उसकी आज्ञा का पालन न करने के लिए करता है। परमेश्वर बाबेल के लोगों को भ्रमित करता है। लोग अब एक दूसरे की भाषा को नहीं समझते हैं। वे निर्माण करना बंद कर देते हैं और अलग-अलग जगहों पर चले जाते हैं। इसलिए, लोग अंततः वही करते हैं जो परमेश्वर चाहता था कि वे जलप्रलय के ठीक बाद करें जब उसने कहा, “फूलो-फलो और बढ़ो, और पृथ्वी में भर जाओ।" (उत्पत्ति 9:1)। हाँ, हम अक्सर परमेश्वर का अनुसरण करने में असफल हो जाते हैं, जैसे हाम और बाबेल के निर्माता विफल हो गए। लेकिन हाम का पाप (उत्पत्ति 9: 21, 22) और बाबेल के गुम्मट के बारे में कहानी हमें एक महत्त्वपूर्ण बाइबल सच्चाई को दिखाती हैः परमेश्वर हमारी गलतियों को आशीषों में बदल सकता है।

_सब्त, अप्रैल 30 की तैयारी के लिए इस सप्ताह के पाठ का अध्ययन करें।_