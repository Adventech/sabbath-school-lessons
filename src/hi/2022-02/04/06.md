---
title:  वाचाः भाग 2
date:   21/04/2022
---

`परमेश्वर "पृथ्वी के सब जीवित प्राणियों को फिर कभी नाश न करने की प्रतिज्ञा करता है" (उत्पत्ति 8: 21)। यह वादा हमें परमेश्वर के बारे में क्या दिखाता है? परमेश्वर नूह को भी आशीष देता है (उत्पत्ति 9:1)। यह आशीष हमें कैसे दिखाती है कि परमेश्वर अपना वादा निभाएगा? जवाबों के लिए उत्पत्ति 8:21.9: 1 पढ़ें।`

परमेश्वर की प्रतिज्ञा हमें उसकी प्रेममयी कृपा और दया दिखाती है। परमेश्वर वादा करता है, "जब तक पृथ्वी बनी रहेगी, तब तक बोने का समय, और कटनी का भी समय होगा" (उत्पत्ति 8: 22)। मनुष्यों में कुछ भी अच्छा होने के कारण परमेश्वर यह वादा नहीं करता है। परमेश्वर जानता है कि लोग बुरे हैं (उत्पत्ति 8:21)।

उत्पत्ति 9:8-17 हमें परमेश्वर की ओर से आशीष दिखाता है। यह आशीष हमें याद रखने में मदद करती है जब परमेश्वर ने अपनी बनाई हुई हर चीज पर आशीष दी और फिर सब्त को भी आशीष दी (उत्पत्ति 1: 22, 28; उत्पत्ति 2:3)। उत्पत्ति 9 में सब्त और मेघधनुष के बीच का यह संबंध हमें बाइबल की एक महत्त्वपूर्ण सच्चाई को देखने में मदद करता है। यहोवा मनुष्यों को बाढ़ के बाद पुनः शुरू करने का दूसरा मौका देता है।

मेघधनुष हमें क्या दिखाता है? पढ़ें, उत्पत्ति 9: 8-17. यह “वाचा/ समझौते का प्रमाण" (उत्पत्ति 9: 13) हमें सब्त का दिन कैसे दिखाता है? क्या आप उत्पत्ति 9: 9, 11, 17 में “मेरी वाचा को पूरा करो" और "मैं ने जो वाचा बान्धी है" शब्दों को देखते हैं? ये वचन हमें दिखाते हैं कि परमेश्वर ने उत्पत्ति 6: 18 में नूह से की गई प्रतिज्ञा को पूरा किया। हम यह भी देखते हैं कि शब्द "वाचा" उत्पत्ति 9:8-17 में 7 बार लिखा गया है। बेशक, संख्या हमें सातवें दिन सब्त को याद रखने में मदद करती है। मेघधनुष और सब्त दोनों ही वाचा के प्रमाण हैं (उत्पत्ति 9: 13, 14, 16 को निर्गमन 31: 12-17 से तुलना करें)। साथ ही, सब्त और मेघधनुष की प्रतिज्ञा दोनों ही पृथ्वी पर सभी के लिए हैं। सब्त का दिन सभी को उस परमेश्वर की आराधना करने के लिए आमंत्रित करता है जिसने उन्हें बनाया है। उसी तरह मेघधनुष भी हर जगह सबके लिए है। मेघधनुष एक प्रतिज्ञा है कि परमेश्वर पृथ्वी को फिर से विश्वव्यापी बाढ़ से नष्ट नहीं करेगा।

`अगली बार जब आप मेघधनुष देखें, तो उन सभी वादों के बारे में सोचें जो परमेश्वर हमें देता है। हम इन वादों पर भरोसा क्यों कर सकते हैं? मेघधनुष हमें कैसे दिखाता है कि हम परमेश्वर पर भरोसा कर सकते हैं कि वह अपने वादों को निश्चित रूप से पूरा करेगा?`