---
title:  वाचाः भाग 1
date:   20/04/2022
---

अब समय आ गया है कि परमेश्वर अपना वादा निभाए। जलप्रलय से पहले, परमेश्वर ने नूह से कहा, "परन्तु तेरे संग मैं वाचा बांधता हूँ; इसलिए तू अपने पुत्रों, स्त्री, और बहुओं समेत जहाज में प्रवेश करना।" (उत्पत्ति 6: 18)। यह प्रतिज्ञा उत्पत्ति 6: 17 में परमेश्वर की घोषणा से पूरी तरह भिन्न है। उत्पत्ति 6: 17 में, परमेश्वर ने घोषणा की कि वह जीवन (प्राणियों) को नष्ट कर देगा। परन्तु उत्पत्ति 6:18 में, परमेश्वर नूह से प्रतिज्ञा करता है कि वह उसे बचाएगा।

`नूह जब नाव से उतरता है तो सबसे पहले क्या करता है? कुछ और करने से पहले नूह ऐसा क्यों करता है? पढ़ें, उत्पत्ति 8:20.`

परमेश्वर द्वारा आदम और हव्वा और अन्य सभी चीजों को बनाने के बाद, युगल सब्त के दिन परमेश्वर की आराधना करते हैं। उसी तरह, जब नूह नाव से बाहर निकलता है तो परमेश्वर की आराधना करता है। लेकिन नूह उसी तरह परमेश्वर की उपासना नहीं करता जैसे आदम और हव्वा करते हैं। आदम और हव्वा आमने-सामने परमेश्वर की आराधना करते हैं। लेकिन नूह एक जानवर को परमेश्वर के निमित बलिदान करता है, जिसे वह नहीं देख सकता। बाइबल में पहली बार हम एक वेदी के बारे में पढ़ते हैं। नूह इब्रानी भाषा में परमेश्वर को होमबलि या "ओलाह" देता है। यह भेंट हमें दिखाती है कि नूह परमेश्वर का आभारी है, जिसने उसे जलप्रलय से बचाया (गिनती 15: 1-11 से तुलना करें)।

`इंसानों ने जो खाया वह जलप्रलय ने कैसे बदल दिया? भोजन के बारे में परमेश्वर मनुष्य को कौन से महत्त्वपूर्ण नियम देता है? पढ़ें, उत्पत्ति 9:2-4.`

बाढ़ के बाद, शाकाहारी (पौधों का) भोजन नष्ट हो गया। इसलिए, परमेश्वर ने मनुष्य को जानवरों को खाने की इजाजत दी। इस अनुमति से मनुष्यों और जानवरों के बीच बड़ा बदलाव आया। अदन की बारी में मनुष्य और जानवर एक ही पौधो का खाना खाते थे। उन्होंने भोजन के लिए एक दूसरे को मारने की कोशिश नहीं की। बाढ़ के बाद मनुष्यों ने शिकार करना और जानवरों को खाना शुरू कर दिया। इसलिए, जानवर मनुष्यों से डरने लगे (उत्पत्ति 9:2)।

जलप्रलय के बाद परमेश्वर ने मनुष्यों को भोजन के दो नियम दिए। सबसे पहले, मनुष्यों को केवल शुद्ध पशु खाना था (तुलना करें, उत्पत्ति 8: 19, 20; उत्पत्ति 1: 21, 24)। दूसरा नियम एक नया नियम था। मनुष्य को किसी भी पशु का लहू नहीं खाना था (उत्पत्ति 9:4)।