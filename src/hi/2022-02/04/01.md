---
title:  बाढ़
date:   16/04/2022
---

### इस सप्ताह के पाठ के लिए पढ़ें
उत्पत्ति 6: 13.7: 10; 2 पतरस 2: 5-9; उत्पत्ति 8: 1; भजन 106: 4; उत्पत्ति 9:8-17.

> <p>याद वचन</p>
> "जैसे नूह के दिन थे, वैसा ही मनुष्य के पुत्र का आना भी होगा।" (मत्ती 24:37)।

“यहोवा ने देखा कि मनुष्यों की बुराई पृथ्वी पर बढ़ गई है, और उनके मन के विचार में जो कुछ उत्पन्न होता है वह निरंतर बुरा ही होता है।" (उत्पत्ति 6:5)। क्रिया “देखा" हमें यह याद रखने में मदद करती है कि प्रभु ने पृथ्वी को छह दिनों में बनाया था। प्रत्येक दिन के बाद, प्रभु ने “देखा" कि उसने जो कुछ भी बनाया वह "टोव" था। जैसा कि आपको याद होगा, "टोव" “अच्छा" के लिए हिब्रू शब्द है। परन्तु परमेश्वर अब उत्पत्ति 6 में क्या देखता है? परमेश्वर केवल "रा," या बुराई को देखता है (उत्पत्ति 6:5)। परमेश्वर “दुखित" है कि उसने मनुष्यों को बनाया क्योंकि वे केवल “रा" से भरे हुए हैं (उत्पत्ति 6:5, 6)।

हाँ, परमेश्वर को दु:ख होता है। लेकिन वह इंसानों को भी बचाना चाहता है। उत्पत्ति 6:6 में “दुखित/सॉरी" के लिए इब्रानी शब्द “नखम" है। यह वचन हमें दिखाता है कि परमेश्वर पाप को दंड देगा। “नखम" "नूह" नाम के समान ही दिखता है, जो हिब्रू भाषा में "नोआख" है। "नूह" का अर्थ है "आराम" (उत्पत्ति 5: 29)। नाम “नूह" और शब्द "दुखित/सॉरी" हमें दिखाते हैं कि परमेश्वर दो काम करेगाः वह मनुष्यों को दण्ड देगा, और साथ ही, वह उन पर दया भी करेगा। हाँ, परमेश्वर को खेद है कि उसने इंसानों को बनाया। इसलिए, वह उन्हें जलप्रलय से दण्ड देगा। साथ ही, परमेश्वर नूह और उसके परिवार को दिलासा देता है। परमेश्वर उन पर दया करेगा। वह उन्हें बड़ी नाव में सुरक्षित रखेगा।

हम पहले ही देख चुके हैं कि कैन के पुत्र और शेत के पुत्र भिन्न थे। अब परमेश्वर हमें दिखाता है कि यही अलगाव नूह और बाकी मनुष्यों के बीच जारी है।

_सब्त, अप्रैल 23 की तैयारी के लिए इस सप्ताह के पाठ का अधययन करें।_