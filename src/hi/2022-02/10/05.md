---
title:  झूठे परमेश्वर की आराधना
date:   01/06/2022
---

`उत्पत्ति 34:30-35:15 में कहानी पढ़ें। यहाँ जो कुछ होता है उससे हम उपासना के बारे में क्या सीख सकते हैं?`

याकूब अपने दो पुत्रों के अपराधों के बारे में शिकायत करता है (उत्पत्ति 34: 30) और उन्हें डांटता है (उत्पत्ति 34:31)। तुरंत, परमेश्वर ने याकूब से कहा कि वह शकेम को छोड़ दे और परमेश्वर के साथ एक नयी वाचा स्थापित करने को बेथेल वापस चला जाए। परमेश्वर उससे कहता है कि जब वह आए तो वह एक वेदी बना ले।

परमेश्वर की आज्ञा के बाद, याकूब अपने लोगों से कहता है कि वे कनानी देवताओं की मूर्तियों को फेंक दें। जब उन्होंने शकेम और उसके लोगों को मार डाला, तब याकूब के पुत्रों ने इन मूरतों को नगर से ले लिया। इन मूर्तियों में वे मूर्तियाँ भी शामिल हैं जिन्हें राहेल ने अपने पिता के घर से चुराया था (उत्पत्ति 31: 19, 32)। जब तक उसका परिवार झूठे देवताओं को उनके तंबुओं और उनके हृदयों से मुक्त नहीं कर देता, तब तक परमेश्वर याकूब के साथ अपनी नई वाचा स्थापित नहीं कर सकता।

यह कहानी हमें पाप से दूर होने के बारे में एक महत्त्वपूर्ण बाइबल सच्चाई दिखाती है। हमें अपने पापों को अंगीकार करने और यह कहने से कहीं अधिक करना चाहिए कि हमें खेद है। हमें अपने दिलों में किसी भी झूठे देवताओं से छुटकारा पाना चाहिए। झूठे देवता हर जगह हैं। अगर हम सावधान नहीं हैं, तो हम किसी भी चीज की पूजा कर सकते है ना?

इसलिए, याकूब परमेश्वर की आज्ञा का पालन करता है। तब परमेश्वर याकूब के आस-पास के लोगों में ऐसा मन उभारा कि वे उससे डरें, (उत्पत्ति 35:5)। याकूब पर हमला करने की किसी की हिम्मत नहीं है। अब याकूब और उसका परिवार परमेश्वर की आराधना करने के लिए तैयार है (उत्पत्ति 35:6)। यह कहानी हमें दिखाती है कि याकूब और उसके परिवार ने परमेश्वर के साथ और एक दूसरे के साथ मेल कर लिया है। याकूब स्थान का नाम एल बेतेल रखा, जहाँ उसने वेदी बनायी। यह नाम याकूब को सीढ़ी के बारे में उसके सपने को याद रखने में मदद करता है। तो, हम देख सकते हैं कि स्वर्ग और पृथ्वी के बीच का टूटा हुआ संबंध अब फिर से नया हो गया है।

इस समय, परमेश्वर याकूब को यह याद रखने में सहायता करता है कि उसका नाम बदलकर इस्राएल कर दिया गया है (उत्पत्ति 35: 10)। तब परमेश्वर याकूब-इस्राएल को दोहरा आशीर्वाद देता है। सबसे पहले, परमेश्वर याकूब को कई भावी बच्चों की प्रतिज्ञा के साथ आशीष देता है। दूसरा, राजा उसके वंश से आएँगे, जिसमें उद्धारकर्ता भी शामिल है, जो सभी राजाओं का राजा है। तीसरा, परमेश्वर याकूब को कनान देश का वादा करके आशीष देता है (उत्पत्ति 35: 12)।

`जब हम परमेश्वर से अधिक किसी भी चीज से प्रेम करते हैं, तो हम झूठे देवताओं की पूजा करने के दोषी होते हैं। झूठे देवताओं की आराधना हमारे दिलों में कायम हो सकती है। इससे पहले कि हम इसे जानें, इस खतरे से बचने के लिए हम क्या कर सकते हैं?`