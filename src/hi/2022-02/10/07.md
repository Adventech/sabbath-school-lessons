---
title:  अतिरिक्त विचार
date:   03/06/2022
---

“एलेन जी. व्हाइट की किताब पैट्रिआर्क्स एंड प्रोफेट्स में, "द नाइट ऑफ रेसलिंग," पृष्ठ 195-203 पढ़ें।

"याकूब पूरी रात परमेश्वर से लड़ता है। दर्द और पीड़ा का यह अनुभव हमें उस भयानक परीक्षा को दिखाता है जो परमेश्वर के लोगों की दूसरे आगमन से ठीक पहले होगी। . . . परमेश्वर के लोग बुराई की शक्तियों से लड़ेंगे। उन्हें इस अंतिम लड़ाई में याकूब जैसा ही अनुभव होगा। परमेश्वर उन्हें विश्वास की परीक्षा देगा। यह परीक्षण सभी को दिखाएगा कि उसके लोग धैर्यवान हैं। परीक्षण सभी को यह भी दिखाएगा कि उसके लोग उन्हें छुड़ाये जाने के लिए उस पर कितना भरोसा करते हैं। शैतान उन्हें महसूस कराएगा कि उनके पास बचाए जाने का कोई मौका नहीं है। शैतान उन्हें बताएगा कि उनके पाप बहुत भयानक हैं। अतः, परमेश्वर उन्हें कभी माफ नहीं करेगा। परमेश्वर के लोग देखेंगे कि उन्होंने अतीत में उसे कितना उपेक्षित किया। वे अपनी सारी गलतियाँ देखेंगे। जब वे अपने अतीत के बारे में सोचते हैं, तो उनकी आशाएँ मर जाती हैं। तब उन्हें याद आता है कि परमेश्वर दया से भरे हुए हैं। परमेश्वर के लोग यह भी याद रखेंगे कि वे अपने पापों से दूर हो गए हैं। वे परमेश्वर से अपने उन वादों को पूरा करने के लिए कहेंगे जो उसने यीशु के कारण उनसे किए थे। ये वादे असहाय पापियों के लिए हैं जिन्होंने अपने पापों को स्वीकार कर लिया है। तब परमेश्वर के लोगों का विश्वास नाकाम नहीं होगा जब परमेश्वर उनकी प्रार्थनाओं का तुरंत उत्तर नहीं देगा। जैसे याकूब ने स्वर्गदूत को थामे रखा, वैसे ही वे परमेश्वर की शक्ति को थामे रहेंगे। और परमेश्वर के लोग कहेंगे, “मैं तुझे जाने नहीं दूंगा जब तक तू मुझे आशीर्वाद न दे,” (उत्पत्ति 32:26)...

"याकूब का इतिहास हमें आशा देता है। परमेश्वर उन लोगों से दूर नहीं होगा जिन्होंने पाप किया लेकिन फिर खेदित मन से उसके पास लौट आए। विश्वास के द्वारा ही याकूब ने अपने बल पर लड़कर वह पाया जो वह पाने में असफल रहा। याकूब ने खुद पर नहीं बल्कि परमेश्वर पर भरोसा किया। परमेश्वर ने अपने सेवक को सिखाया कि केवल उसकी शक्ति और दया ही उसे वह आशीष देगी जो वह इतना चाहता है। इन अंत समयों में हमारे लिए भी यही सच है। खतरे हमारे चारों तरफ होंगे, और हमें बहुत दुख होगा। इसलिए, हमें पूरी तरह से यीशु के विश्वास और वादों पर निर्भर रहना चाहिए। हम स्वयं को बचाने के लिए कुछ नहीं कर सकते।" – एलेन जी० व्हाइट, पैट्रिआर्ट्स एंड प्रोफेट्स, पृष्ठ 201-203.

**चर्चागत प्रश्न**

`याकूब का अनुभव हमें बाइबल की यह सच्चाई कैसे दिखाता है: “जब मैं निर्बल होता हूँ, तभी बलवन्त होता हूँ" (2 कुरिन्थियों 12: 10)?`

`आज हम किन झूठे देवताओं की पूजा करते हैं? हम यह कैसे सुनिश्चित कर सकते हैं कि हम केवल परमेश्वर की उपासना करें?`