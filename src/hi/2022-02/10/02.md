---
title:  परमेश्वर से युद्ध करना
date:   29/05/2022
---

लाबान से अलग होने के बाद, याकूब को शीघ्र ही परमेश्वर के साथ एक और अनुभव प्राप्त हुआ। याकूब डरता है क्योंकि वह जानता है कि उसका भाई एसाव 400 आदमियों के साथ उसके खिलाफ आ रहा है (उत्पत्ति 32:6)। इसलिए, याकूब मदद के लिए यहोवा से प्रार्थना करता है। याकूब कहता है, “तू मुझ पर बहुत दयालु और विश्वासयोग्य [अपने वादों को पूरा करने वाला] रहा है। लेकिन" तेरे ऐसे ऐसे कामों में से मैं एक के भी योग्य तो नहीं हूँ , (उत्पत्ति 32: 10; एनआईआरवी)। निश्चित रूप से, जानता है कि परमेश्वर की दया क्या है।

यहोवा याकूब को क्या उत्तर देता है?

`उत्पत्ति 32: 22-31 में वर्णित कहानी पढ़ें; होशे 12:3, 4 भी पढ़ें। याकूब और स्वर्गदूत के बारे में यह कहानी हमें कौन-से आध्यात्मिक सबक सिखाती है?`

याकूब बहुत परेशान है। हम समझ सकते हैं क्यों ! उसका भाई उसे मारने की फिराक में है। इसलिए, याकूब अपने परिवार की रक्षा के लिए वह सब कुछ करता है जो वह कर सकता है। तब याकूब ने अकेले ही रात के लिये छावनी डाली, कि वह प्रार्थना कर सके। अचानक, उस पर “एक पुरुष" द्वारा हमला किया जाता है (उत्पत्ति 32: 24)। “पुरुष" के रूप में लिखा गया शब्द हमें इब्रानी भाषा में परमेश्वर को दिखाता है (यशायाह 53:3 पढ़ें)। दानिय्येल इसी इब्रानी शब्द का प्रयोग हमें स्वर्ग में हमारे महायाजक, मीकाएल को दिखाने के लिए करता है (दानिय्येल 10:5)। एक महायाजक एक प्रमुख धार्मिक अगुवा होता है। यहोशू इसी शब्द, "पुरुष" का प्रयोग हमें प्रभु को दिखाने के लिए करता है, जो “यहोवा की सेना का सेनापति" है (यहोशू 5: 14; पद 13-15 भी पढ़ें)। यहोशू कहता है कि यह सेनापति स्वयं यहोवा है।

जब याकूब इस "पुरुष" से लड़ता है, तो याकूब यह एहसास करने लगता है कि वह स्वयं परमेश्वर के विरुद्ध लड़ रहा है। यही कारण है कि याकूब कहता है, “मैं तुम्हें जाने नहीं दूंगा जब तक कि तुम मुझे आशीर्वाद न दो" (उत्पत्ति 32: 26)। याकूब परमेश्वर को पकड़ लेता है और जाने नहीं देता है। जब याकूब ने छोड़ने से इंकार कर दिया, तब याकूब ने परमेश्वर से ने उसे क्षमा करने और उसे स्वीकार करने के लिए अपनी गहरी इच्छा जताई। "याकूब ने अपने भाई से विशेष आशीर्वाद पाने के लिए झूठ बोला और धोखा दिया। परमेश्वर ने याकूब को उसका पाप दिखाया। याकूब ने देखा कि उसने परमेश्वर के वादों पर भरोसा नहीं किया था। याकूब ने अपने स्वयं के प्रयासों से उन चीजों को करने की कोशिश की जो परमेश्वर ने उसके लिए अपने समय और तरीके से करने का वादा किया था।" - एलेन जी० व्हाइट, पैट्रिआर्क्स एंड प्रोफेट्स, पृष्ठ 197, 198 से संकलित।

परमेश्वर याकूब का नाम बदलता है। यह नाम परिवर्तन इस बात का प्रमाण है कि परमेश्वर याकूब को क्षमा करता है। वह नाम जिसके कारण याकूब को उसके पापों की याद हमेशा बनी रहती है, बदल कर इस्राएल रख दिया गया है। यहोवा कहता है, "तेरा नाम अब याकूब नहीं, परन्तु इस्राएल होगा, क्योंकि तू परमेश्वर से और मनुष्यों से भी युद्ध करके प्रबल हुआ है।" (उत्पत्ति 32: 28)।