---
title:  यूसुफ पर हमला हुआ
date:   06/06/2022
---

यूसुफ के स्वप्न शीघ्र ही उसे संकट में डाल देते हैं।

`उत्पत्ति 37: 12-36 में कहानी पढ़ें। यह कहानी हमें उन लोगों के बारे में क्या सिखाती है जो यीशु के नहीं हैं? जब हम परमेश्वर के पूर्ण नियंत्रण में नहीं हैं तो मानव हृदय की बुराई हमें क्या करने के लिए प्रेरित कर सकती है?`

परमेश्वर यूसुफ पर अपना अनुग्रह दिखाता है। यूसुफ के भाई इस अनुग्रह को देखते हैं और जलते हैं (प्रेरितों के काम 7:9)। यूसुफ अपने भाइयों को खोजने के लिए जो यात्रा करता है, उस पर हम परमेश्वर का अनुग्रह देखते हैं। जब यूसुफ खो जाता है, तो परमेश्वर एक व्यक्ति को यूसुफ को उसके भाइयों तक पहुँचने में मदद करने के लिए भेजता है (उत्पत्ति 37: 15)। जब भाई यूसुफ को मारने की योजना बनाते हैं, तो रूबेन उन्हें रोक देता है। रूबेन ने सुझाव दिया कि उन्हें यूसुफ को एक गड्ढे में फेंक देना चाहिए (उत्पत्ति 37: 20-22)।

यूसुफ के भाइयों के मन में उसके प्रति जो बैर है, उसे समझने में हमें शायद कठिनाई हो। ये युवक अपने ही परिवार के सदस्य के लिए इतना बुरा कैसे कर सकते हैं? क्या वे यह सोचने से नहीं रुकते कि उनके अपराध से उनके पिता को कितना दुख होगा? ये लोग जो कर रहे हैं वह वाकई में बहुत ही भयानक है। उनके कार्य हमें दिखाते हैं कि मनुष्य बहुत दुष्ट हो सकते हैं। "परन्तु कुछ भाइयों ने यूसुफ के साथ जो किया, उसके विषय में उन्हें अच्छा नहीं लगा। भाइयों ने अपने भाई को चोट पहुँचाने के बाद उस खुशी को महसूस नहीं किया जिसकी उन्हें उम्मीद थी। जल्द ही भाइयों ने यात्रियों के एक समूह को आते देखा। यात्री यरदन के पार के इश्माएली थे। वे मसाले और अन्य सामान लेकर मिन को जा रहे थे। यहूदा अब अपने भाइयों को एक नई योजना सुझाता है। वे यूसुफ को न मारें। वे उसे इन इश्माएली व्यापारियों के हाथ बेच दें। तब वे उसे मारने के दोषी नहीं होंगे।" -एलेन जी० व्हाइट, पैट्रिआर्ट्स एंड प्रोफेट्स, पृष्ठ 211.

इसलिए, भाइयों ने यूसुफ को व्यापारियों के हाथ बेच दिया (उत्पत्ति 37: 28)। तब व्यापारियों ने यूसुफ को मिस्र में किसी को बेच दिया (उत्पत्ति 37: 36)

`कुछ ऐसा करने से पहले जो हमने कभी नहीं सोचा था कि हम करेंगे, हमारे बुरे विचारों और भावनाओं के खिलाफ लड़ाई जीतने में हमारी मदद करने के लिए परमेश्वर से पूछना इतना महत्त्वपूर्ण क्यों है?`