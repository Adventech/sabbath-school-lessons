---
title:  हमें प्रार्थना करना सिखाएँ ।
date:   06/01/2024
---

### इस सप्ताह के पाठ के लिए पढ़ें
भजन 105 : 5; कुलुस्सियों 3:16; याकूब 5:13; भजन 44; भजन 22; भजन 13; भजन 60: 1-5।

> <p>याद वचन</p>
> “वह किसी जगह प्रार्थना कर रहा था । जब वह प्रार्थना कर चुका, तो उसके चेलों में से एक ने उससे कहा, "हे प्रभु, जैसे यूहन्ना ने अपने चेलों को प्रार्थना करना सिखाया वैसे ही हमें भी तू सिखा दे” (लूका 11: 1 ) ।

कई मसीहियों का मानना है कि वास्तविक प्रार्थना वह नहीं है जिसे आप पहले से योजना बनाते हैं या लिखते हैं और फिर बाद में कहते हैं। लेकिन याद रखें कि यीशु के चेलों ने उससे उन्हें प्रार्थना करना सिखाने के लिए कहा था। उसकी शिक्षा उसके चेलों के लिए एक आशीष थी । परमेश्वर ने अपने लोगों के लिए बाइबिल के बीच में एक प्रार्थना पुस्तक, भजन संहिता की पुस्तक रखी। भजन संहिता की पुस्तक हमें दिखाती है कि पुराने नियम के समय में परमेश्वर के लोग कैसे प्रार्थना करते थे। भजन संहिता की पुस्तक हमें यह भी सिखाती है कि हम आज कैसे प्रार्थना कर सकते हैं।

आरंभिक समय से, भजन संहिता की पुस्तक ने परमेश्वर के लोगों को प्रार्थना करना सिखाया ( 1 इतिहास 16: 7, 9; नहेमायाह 12: 8 )। जब यीशु ने प्रार्थना की, तो उसने भजन संहिता की आयतों का भी उपयोग किया (मती 27: 46)। बाइबल हमें अपनी आराधना में भी यही कार्य करना सिखाती है (इफिसियों 5: 19)। इस सप्ताह, हम देखेंगे कि कैसे भजन संहिता की पुस्तक ने परमेश्वर के लोगों को उसके प्रति प्रेम और अपने विश्वास को बढ़ाने में मदद की। याद रखें, भजन संहिता की कविताएँ प्रार्थनाएँ हैं। वे हमें ईश्वर के बारे में सिखाते हैं। ये शिक्षाएँ हमारे प्रार्थना करने के तरीके को बदल सकती हैं। भजन संहिता की पुस्तक की कविताओं को अपनी निजी प्रार्थनाएँ बनाएँ । जब हम भजन गाते हैं, तो हमारा प्रार्थना जीवन मजबूत हो जाएगा। हम अधिक बार प्रार्थना भी करेंगे।

सब्त, जनवरी 13 की तैयारी के लिए इस सप्ताह के पाठ का अध्ययन करें।