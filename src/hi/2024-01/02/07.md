---
title:  अतिरिक्त अध्ययन
date:   12/01/2024
---

Read Psalm 42: 8 [ and Ellen G. White] "Poetry and Song" [Pages 159-168] in Education - As Psalm 42 and the book Education show us] how are prayer and song connected

'एजुकेशन' नामक पुस्तक में भजन 42:8, और एलेन जी० ह्वाइट, भजन और गीत," पृष्ठ 159-168 पढ़ें। जैसा कि भजन 42 और 'एजुकेशन' नामक पुस्तक हमें दिखाती है, प्रार्थना और गीत कैसे जुड़े हुए हैं?

कई भजनों में, दाऊद ने लिखा कि उसे अपने पापों के लिए कितना खेद है। (एक प्रसिद्ध उदाहरण भजन 51 है।) एलेन जी व्हाइट का कहना है कि ये भजन प्रार्थनाएँ हैं जो पाप के लिए वास्तविक दुःख दिखाती हैं (स्टेप्स टू क्राइस्ट, पृष्ठ 24, 25 पढ़ें ) । एलेन जी व्हाइट मसीहियों को भजन संहिता की पुस्तक से पद सीखने के लिए प्रोत्साहित करती है ताकि उन्हें यह महसूस करने में मदद मिल सके कि परमेश्वर उनके दिल और जीवन में उनके करीब है। एलेन जी व्हाइट इस बारे में यह भी बात करती है कि जब शैतान ने उनसे पाप करवाने या उन्हें भयभीत करने की कोशिश की तो यीशु ने भजन संहिता की पुस्तक से पद कैसे कहा। एलेन जी० व्हाइट हमें बताती है: “कई बार पवित्र गीतों के शब्द हमारे दिलों को विश्वास से भर देते हैं। ये गीत हमें हमारे पापों के लिए खेद महसूस कराते हैं। वे हमें आशा, प्रेम और आनंद देते हैं ! ... नि:संदेह, कई गीत प्रार्थनाएँ हैं।" एजुकेशन, पृष्ठ 162-168।

जब हम प्रार्थना करते हैं और भजन संहिता की पुस्तक में कविताएँ और गीत गाते हैं, तो कवियों का विश्वास, साहस और आशा हमारी भी बन जाती है। भजन संहिता की पुस्तक लिखने वाले भजनकार हमें अपनी आध्यात्मिक यात्रा जारी रखने और हार न मानने के लिए प्रोत्साहित करने में मदद करते हैं। भजनकार हमें सांत्वना देते हैं। वे हमें यह जानने में मदद करते हैं कि हम अकेले नहीं हैं। हमारे जैसे ही अन्य लोगों को भी अंधेरे समय में कष्ट सहना पड़ा है। परमेश्वर की दया से, उन्होंने बुराई के खिलाफ लड़ाई जीत ली। भजन संहिता की किताब हमें यह भी दिखाती है कि यीशु हमें बचाने के लिए कैसे काम करता है। वह हमारे लिये प्रार्थना करने के लिये सदैव जीवित रहता है ( इब्रानियों 7:25 ) ।

भजन संहिता की पुस्तक में कविताएँ, प्रार्थनाएँ और गीत हैं। लोगों ने उन्हें लिखा। लेकिन कविताएँ परमेश्वर से आती हैं। इसलिए, जब हम भजन की पुस्तक को अपनी आराधना में शामिल करते हैं, तो हम हमारे लिए परमेश्वर की योजना को सीखते हैं। उसकी शक्तिशाली दया हमें भी ठीक कर देगी।

**चर्चागत प्रश्नः**

`बहुत से लोग सोचते हैं कि जब आप प्रार्थना करते हैं तो आपको वही कहना चाहिए जो आपके मन में आए और समय से पहले आप जो कहना चाहते हैं उसके बारे में ज्यादा न सोचें। प्रार्थना करने का यह तरीका प्रार्थना करने का एकमात्र तरीका क्यों नहीं है? भजन संहिता की पुस्तक हमारे प्रार्थना जीवन को कैसे बेहतर बना सकती है?`

`भजन संहिता की पुस्तक हमारे सार्वजनिक या समूह - प्रार्थना अनुभव को कैसे बेहतर बना सकती है? ऐसे कौन से तरीके हैं जिनसे आपका चर्च अपनी आराधना में भज हता का उपयोग कर सकता है ?`

`भजन संहिता की पुस्तक हमें विश्वास और ईश्वर की उपचारात्मक दया के बारे में क्या सिखाती है ?`