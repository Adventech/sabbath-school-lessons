---
title:  अतिरिक्त अध्ययन
date:   15/03/2024
---

जब हम सिय्योन के बारे में गीत गाते हैं, तो हमें आशा मिलेगी। सिय्योन के बारे में गीत परमेश्वर के वादे में हमारी आशा को जीवित रखते हैं। परमेश्वर ने पृथ्वी को नया बनाने का वादा किया है (प्रकाशितवाक्य 21 : 1 - 5 )। तब वह नई पृथ्वी पर सदैव के लिये राजा के रूप में विराजमान रहेगा।

नई पृथ्वी पर, "परमेश्वर के लोग सदैव जीवित रहेंगे। वे आनन्द के साथ उन अनेक आश्चर्यकर्मों का अधययन करेंगे जिन्हें परमेश्वर ने बनाया है। परमेश्वर के लोग उसके उद्धार करने वाले प्रेम के बारे में अधययन करेंगे। यह प्रेम एक रहस्य है। नई पृथ्वी पर, कोई शैतान नहीं होगा जो हमें परमेश्वर के बारे में भूला दे। हम नए कौशल सीखेंगे। हम नया ज्ञान सीखेंगे और सीखने से कभी नहीं थकेंगे। हमारे लिए कुछ भी करना बहुत कठिन नहीं होगा। हम कई अद्भुत चीजें करेंगे। और आगे करने के लिए हमेशा कुछ और अद्भुत होगा। वहाँ देखने के लिए नए चमत्कार होंगे और सीखने के लिए नए आध्यात्मिक सत्य होंगे। " - एलेन जी ह्वाइट, द ग्रेट कॉन्ट्रोवर्सी, पृष्ठ 6771

**चर्चागत प्रश्नः**

`इस सप्ताह हमने सिय्योन में परमेश्वर के लोगों के बारे में कौन से महत्त्वपूर्ण नियम सीखे? हमें पता चला कि यरूशलेम में सिय्योन एक वास्तविक स्थान है। सिय्योन के बारे में हमने जो महत्त्वपूर्ण के नियम सीखे हैं, वे हमें परमेश्वर के लिए अपने कार्य को समझने में कैसे मदद कर सकते हैं?`

`आज परमेश्वर के अनुयायी उसके मंदिर में परमेश्वर के साथ कैसे रह सकते हैं ( यूहन्ना 1 : 14-18; इब्रानी 12 : 22-24 ) ?`

`भजन 87 में हम भविष्य की तस्वीर देखते हैं। हम सीखते हैं कि सिय्योन इस पृथ्वी पर सभी लोगों के समूहों का शहर बन जाएगा ( रोमियों 5: 10; इफिसियों 2: 11-16; कुलुस्सियों 1: 19-23 ) । यह अद्भुत प्रतिज्ञा कैसे घटित होगी?`

`क्या होगा यदि कोई आपसे यह समझाने के लिए कहे कि बुरे लोग इस जीवन में इतनी सफलता क्यों प्राप्त करते हैं जबकि “कई” अच्छे लोग क्लेशित होते हैं? आप इस व्यक्ति को कैसे उत्तर देंगे? यह समझना क्यों महत्त्वपूर्ण है कि इस जीवन में होने वाली हर बुरी चीज के लिए हमारे पास हमेशा पूर्ण उत्तर नहीं हो सकते हैं?`