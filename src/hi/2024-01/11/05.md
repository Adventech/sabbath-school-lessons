---
title:  सिय्योन में सुरक्षा और शांति
date:   13/03/2024
---

`भजन 46: 1-7 पढ़ें। ये पद हमें पृथ्वी के बारे में क्या बताते हैं?`

भजन 46 हमें पृथ्वी को संकट में दिखाता है। प्राकृतिक आपदाएँ हर जगह हो रही हैं (भजन 46 : 2,3 ) । बाइबल हमें दुष्ट लोगों या इस पृथ्वी पर उनके द्वारा उत्पन्न समस्याओं को दिखाने के लिए शब्द चित्र के रूप में टकराती लहरों या पानी का उपयोग करती है (भजन 93:3, 4; भजन 124:2-5 ) । भजन 46 में, हम एक ऐसे समय के बारे में पढ़ते हैं जब " राष्ट्र [लोग समूह] भय से काँप उठेंगे और राज्य गिर जायेंगे।"

जो लोग डरते और गिरते हैं वे परमेश्वर को नहीं जानते । परमेश्वर उनके साथ नहीं रह रहा है। हम कैसे जानते हैं? उन्हें कोई शांति नहीं है। जब परमेश्वर अपने लोगों के साथ होता है, तो उन्हें शांति मिलती है (भजन संहिता 46 : 4, 5 ) । पृथ्वी पर लोग परमेश्वर को अस्वीकार कर सकते हैं, लेकिन परमेश्वर उन्हें नहीं छोड़ता या उन्हें अस्वीकार नहीं करता। हाँ, इस धरती पर चीजें बहुत खराब हो सकती हैं। लेकिन हम इस जीवन में आशा रख सकते हैं, क्योंकि परमेश्वर हमेशा हमारे साथ है।

प्रभु हमारी सुरक्षा का स्थान है। वह सिय्योन को शांति देता है और उसे एक सुरक्षित स्थान बनाता है। पृथ्वी पर लोग लड़ सकते हैं और युद्ध में जा सकते हैं। परन्तु परमेश्वर के लोग सुरक्षित हैं। शांति एक ऐसा उपहार है जो केवल परमेश्वर ही दे सकता है। वह यह उपहार अपने भरोसेमंद बच्चों को देता है। जब हम पूरे दिल से परमेश्वर पर भरोसा करते हैं, तो परमेश्वर हमें शांति दे सकता है और युद्ध या भयानक तूफान के बीच हमें सुरक्षित महसूस दे करा सकता है (मती 8 : 23-27 ) । कोई आपसे पूछ सकता है: युद्ध और तूफान कब खत्म होंगे? क्या परमेश्वर लोगों को तब तक एक-दूसरे को हानि पहुँचाते रहने देगा जब तक कि सभी नष्ट न हो जाएँ? जो व्यक्ति ये प्रश्न पूछता है उसे भजन 46 पढ़ने को कहें। आइए अब इसे पढ़ें ।

`परमेश्वर इस पृथ्वी पर सभी बुराईयों और पीड़ाओं के बारे में कैसा महसूस करता है? उत्तर के लिए भजन 46: 6-11 पढ़ें।`

परमेश्वर इस पृथ्वी पर सभी बुराइयों से बहुत परेशान है। वह इस पर इतना क्रोधित होता है कि उसके क्रोध से पृथ्वी पिघल जाती है (भजन संहिता 46: 6)। परमेश्वर का क्रोध पृथ्वी को नष्ट नहीं करता। उसका क्रोध पृथ्वी को नया बनाता है। परमेश्वर युद्धों को रोक देगा और उन दुष्ट उपकरणों को नष्ट कर देगा जो मनुष्य लोगों को हानि पहुँचाने के लिए बनाते हैं ( भजन 46 : 9 ) । यीशु ने अपने दूसरे आगमन पर ये चीजें करने का वादा किया है। उसका वादा मसीहियों को आशा से भर देता है ।

`जब हमारे चारों ओर इतनी सारी बुरी चीजें घटित हो रही हों तो हम जीवन में शांति कैसे सीखें? कठिन समय में हम परमेश्वर पर भरोसा करना कैसे सीखें?`