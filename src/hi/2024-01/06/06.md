---
title:  हमारा न्यायी और उसका मन्दिर
date:   08/02/2024
---

`न्यायाधीश के रूप में परमेश्वर का कार्य कहाँ होता है? इस उत्तर का हमारे लिए क्या अर्थ है? स्वर्ग में परमेश्वर का मंदिर हमें यह समझने में कैसे मदद करता है कि परमेश्वर पाप और बुराई की समस्या को कैसे हल करेगा? पढ़ें, भजन 96:6–10; भजन 99 : 1-4; भजन 132:7-9, 13-18।`

न्यायाधीश के रूप में परमेश्वर का कार्य स्वर्ग में मंदिर से जुड़ा हुआ है। मंदिर के बारे में बाइबल की सच्चाई ने भजन 73 के भजनकार को यह समझने में मदद की कि परमेश्वर पाप और बुराई की समस्या को कैसे हल करेगों भजन 73: 17-20 ) । इस्राएल के महायाजक, या आध्यात्मिक अगुए के कपड़ों से पता चलता है कि परमेश्वर का मंदिर वह स्थान है जहाँ वह न्यायाध ेश के रूप में अपना काम करेगा और पाप की समस्या का समाधान करेगा (गिनती 27 : 21 ; निर्गमन 28:15, 28-30) । भजन संहिता की कई कविताओं में परमेश्वर को स्वर्ग के मंदिर में सिंहासन पर बैठे हुए दिखाया गया है। वहाँ, परमेश्वर मृतकों और जीवितों का उनके इस जीवन में किए गए हर काम के अनुसार न्याय करने के लिए तैयार है।

परमेश्वर का मंदिर हमें हमारे पापों से बचाने की उसकी योजना को समझने में मदद करता है। बाइबल के समय में, झूठे देवताओं की पूजा करने वाले लोगों का मानना था कि पाप एक ऐसी चीज है जिसे जादू से दूर किया जाना चाहिए। बाइबल हमें बताती है कि पाप परमेश्वर के नियम को तोड़ रहा है। परमेश्वर के पवित्र जीवन का अर्थ है कि वह हर उस चीज से प्यार करता है जो निष्पक्ष और स्वच्छ है। इसलिए, परमेश्वर के लोगों को अपने हर काम में निष्पक्ष और पवित्र होना चाहिए । पवित्र होने के लिए, परमेश्वर के लोगों को उसकी व्यवस्था का पालन करना चाहिए । व्यवस्था हमें परमेश्वर का पवित्र हृदय और जीवन दिखाती है।

स्वर्ग में मंदिर वह स्थान है जहाँ परमेश्वर पापों को क्षमा करता है । वह हमें अपने मंदिर से नया और पवित्र भी बनाता है। साथ ही, क्षमा करने वाला परमेश्वर अपने लोगों का बदला लेने वाला भी है। वह उन दुष्ट लोगों को दण्ड देता है जो अपने पापों को स्वीकार नहीं करते और उन्हें करना बंद नहीं करते (भजन 99: 8 ) ।

न्यायाधीश के रूप में प्रभु का कार्य सिय्योन पर्वत पर होता है। सिय्योन पर्वत परमेश्वर के पवित्र मंदिर का एक नाम है। न्यायाधीश के रूप में अपने कार्य में, परमेश्वर अपने बच्चों को बचाएगा और दुष्ट लोगों को दंडित करेगा ( भजन 132:13-18 ) । परमेश्वर का मंदिर उसके लोगों को आशा देता है।

मंदिर हमें परमेश्वर से न्यायाधीश के रूप में अपना कार्य करने की अपेक्षा करना सिखाता है। भजन संहिता की पुस्तक हमें न्यायाधीश के रूप में परमेश्वर के कार्य में विश्वास और आशा देती है (भजन 96 : 13; भजन 98 : 9 ) । यीशु मसीह हमारा न्यायाधीश है जो स्वर्ग के मंदिर में हमें बचाने का काम करता है ( प्रकाशितवाक्य 11:15-19)।

`रोमियों 8: 34 पढ़ें। यह पद हमें कैसे दिखाता है कि स्वर्ग के मंदिर में हमारे लिए यीशु का कार्य उसके लोगों के लिए अच्छी खबर है ?`