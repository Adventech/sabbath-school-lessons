---
title:  दुष्ट अगुए
date:   06/02/2024
---

प्रभु ने इस्राएल के राजाओं को निष्पक्ष निर्णय लेने की बुद्धि दी ( भजन 72:1-7, 12-14)। इस्राएल के राजा न्यायाधीश के रूप में भी कार्य करते थे। परमेश्वर ने इन अगुओं को इस्राएल में शांति बनाए रखने और गरीबों और जरूरतमंदों की देखभाल करने की आज्ञा दी । जब अगुओं ने परमेश्वर की आज्ञा मानी, तो उसने लोगों और भूमि को आशीर्वाद देने का वादा किया। एक अगुए के रूप में राजा की ताकत परमेश्वर के प्रति उसकी आज्ञाकारिता से आती थी, न कि मानवीय शक्ति या बुद्धि से

क्या होता है जब अगुए निष्पक्ष नहीं होते हैं और उन लोगों को हानि पहुँचाते हैं जिनकी उन्हें रक्षा करनी चाहिए? उत्तर के लिए भजन 82 पढ़ें।

भजन 82 में, परमेश्वर ने इस्राएल के दुष्ट न्यायियों के विरुद्ध अपने दंड की घोषणा की। भजन 82: 1, 6 में, “देवता" मूर्तियाँ या स्वर्गदूत नहीं हैं। स्वर्गदूत और मूर्तियाँ परमेश्वर के लोगों को नहीं बचा सकते। इसलिए, इस्राएल को न बचाने के लिए देवताओं को दोषी नहीं ठहराया जा सकता। हम सीखते हैं कि देवता इस्राएल के नेता हैं। हम कैसे जानते हैं? क्योंकि अगुओं के अपराध भजन 82: 2-4 में सूचीबद्ध हैं। ये अपराध हमें उन व्यवस्थाओं को याद रखने में मदद करते हैं जो परमेश्वर ने व्यवस्थाविवरण 1: 16-18 और व्यवस्थाविवरण 16: 18-20 में मूसा को दिए थे । (यूहन्ना 10:33-35 भी पढ़ें ।) परमेश्वर अगुओं से पूछता है कि क्या वे समस्याओं का न्याय करते समय निष्पक्ष हैं। परमेश्वर जानता है कि अगुए निष्पक्ष नहीं रहे हैं। इसलिए परमेश्वर उनकी सजा की घोषणा करता है। अगुओं को कोई समझ नहीं है ( भजन 82:5, क्योंकि वे परमेश्वर की व्यवस्था का पालन करने से इनकार करते हैं ( भजन 119:105) ।

बाइबल हमें बार-बार बताती है कि प्रभु ही एकमात्र ईश्वर है। परमेश्वर इस पृथ्वी पर अपना नियंत्रण अपने द्वारा चुने गए मानवीय अगुओं के साथ साझा करता है (रोमियों 13 : 1)। अक्सर, ये अगुए परमेश्वर के प्रति वफादार नहीं होते हैं।

भजन 82 कुछ अगुओं के दिलों में व्याप्त बुराई को दर्शाता है। ये अगुए ऐसे व्यवहार करते हैं मानो वे "परमेश्वर" हों जो अन्य लोगों से ऊपर हों। परमेश्वर ने इस्राएल के अगुओं को बुद्धि और शक्ति दी । परमेश्वर ने इन अगुओं को अपनी संतान का नाम दिया। परन्तु परमेश्वर दुष्ट अगुओं को अस्वीकार करता है। परमेश्वर चाहता है कि दुष्ट अगुए यह याद रखें कि वे हमेशा जीवित नहीं रहेंगे। उन्हें उन्हीं व्यवस्थाओं का पालन करना होगा जिनका लोग पालन करते हैं। ये नियम परमेश्वर के नियम हैं। प्रत्येक व्यक्ति को परमेश्वर की पवित्र व्यवस्था का पालन करना चाहिए (भजन 82:6-8)।

परमेश्वर मरे हुओं और जीवितों का न्याय करेगा। परमेश्वर के लोगों को भी परमेश्वर के सामने खड़ा होना चाहिए और अपने कार्यों और अपने व्यवहार को परमेश्वर को बताना चाहिए। अगुओं और लोगों दोनों को वैसे ही जीना चाहिए जैसे यीशु, उनका न्यायाधीश, ने तब जीया था जब वह इस धरती पर था। यीशु ही एकमात्र ऐसा व्यक्ति है जो उन्हें बचा सकता है |

`क्या आप अगुआ हैं या किसी के बॉस ? आप कितने निष्पक्ष हैं?`