---
title:  क्लेशित उद्धारकर्ता
date:   26/02/2024
---

`भजन 22 और भजन 118: 22 पढ़ें । जो उन्हें बचाने आया था, लोगों ने उसके साथ क्या किया?`

कई भजनकार पीड़ित उद्धारकर्ता और उसके दर्द और अकेलेपन की भावनाओं के बारे में बात करते हैं ( भजन 42; भजन 88; भजन 102 ) । भजन 22 हमें यीशु की मृत्यु के बारे में बताता है | यीशु ने क्रूस पर भजन 22:1 के शब्दों में प्रार्थना की (मती 27:46)।

यीशु और उसके पिता एक दूसरे से बहुत प्यार करते थे। वे दिल और दिमाग से एक थे (यूहन्ना 1:1, 2; यूहन्ना 10:30 ) । इसलिए, जब हमारे पापों ने उसे उसके पिता से अलग कर दिया तो यीशु को गहरा कष्ट हुआ। लेकिन पीड़ा उनके बीच के प्यार को नष्ट नहीं कर सकी । जब पिता ने क्रूस पर यीशु से अपना मुँह मोड़ लिया, तो यीशु ने अपने आप को पिता पर और भी अधिक भरोसा कर लिया।

"यीशु हमारा विकल्प था। यीशु ने हमारे पापों का दण्ड स्वीकार कर लिया। परमेश्वर के नियम को तोड़ने के दण्ड से हमें बचाने के लिए वह हमारे लिए पाप बन गया। यीशु ने अपने हृदय में समस्त मानव परिवार के पाप का भार अनुभव किया। पाप के विरुद्ध परमेश्वर के क्रोध ने यीशु के हृदय को भय और आश्चर्य से भर दिया । " - एलेन जी ० ह्वाइट, द डिजायर ऑफ एजेस, पृष्ठ 753

भजन 22 जानवरों के प्रतीकों का उपयोग करता है: मजबूत बैल, दहाड़ने वाले शेर और कुत्ते । ये जानवर क्रूस पर उसके अंतिम घंटों के दौरान उद्धारकर्ता के प्रति लोगों की नफरत को दर्शाते हैं। उद्धारकर्ता की तुलना एक असहाय कीड़े से की जाती है जो किसी को चोट नहीं पहुँचा सकता। भजन 22 हमें बताता है कि क्रूस पर भीड़ ने कैसे यीशु का मजाक उड़ाया जब उसने अपने पिता को पुकारा (भजन 22:1, 8; मत्ती 27 : 43 )। सैनिकों ने यीशु के कपड़े बाँट लिए (भजन 22: 18; मत्ती 27:35)। लोगों ने सोचा कि यीशु एक कीड़ा जैसा ही था । वे उसे कुचलना या नष्ट करना चाहते थे। वे नहीं जानते थे कि वह मन्दिर के सबसे महत्त्वपूर्ण पत्थर के समान बन जायेगा (भजन 118: 22)। वह पापियों के लिए परमेश्वर के पास आने का एक नया मार्ग बनाएगा।

वही उद्धारकर्ता जिसे लोगों ने अस्वीकार कर दिया था, वह मृतकों में से जागने पर परमेश्वर के लोगों की आशा बन गया (मत्ती 21 : 42; प्रेरितों 4 : 10 - 12 ) । यीशु को तब कष्ट सहना पड़ा जब जिन मनुष्यों को वह बचाने आया था उन्होंने उसे अस्वीकार कर दिया । परन्तु परमेश्वर ने अपने पुत्र का आदर किया। परमेश्वर ने यीशु को अपनी कलीसिया का मुखिया (नींव ) बनाया (इफिसियों 2:20-22; 1पतरस 2:4-8 )। जो कोई यीशु को अस्वीकार करता है वह पापियों को बचाने की परमेश्वर की योजना को अस्वीकार करता है। हमें चट्टान पर गिरना चाहिए और बचना चाहिए। या चट्टान हम पर गिरेगी और हमें तोड़ देगी (यशायाह 8 : 14; मत्ती 21:44)।

`यीशु ने आपके लिये कष्ट उठाया। इससे आपको पाप के बारे में कैसा बारे में कैसा महसूस होना चाहिए ?`