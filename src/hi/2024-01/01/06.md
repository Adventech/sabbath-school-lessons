---
title:  परमेश्वर और उसके पवित्र कवि (भजनकार )
date:   04/01/2024
---

`भजन संहिता की पुस्तक लिखने वाले भजनकारों के जीवन में ईश्वर कितना महत्त्वपूर्ण था? पढ़ें, भजन 16: 8; भजन 44: 8; भजन 46: 1; भजन 47: 1, 7; भजन 57:2; भजन 62:8; भजन 82: 8; और भजन 121: 7।`

भजन संहिता की पुस्तक में ईश्वर कवियों के जीवन का सबसे महत्त्वपूर्ण हिस्सा है। कवि पूरी तरह से ईश्वर के लिए जीते थे। उनकी कविताएँ, प्रशंसाएँ और जीवन के अनुभव वही करने के बारे में थे जो ईश्वर चाहता था । परमेश्वर ने आकाश और पृथ्वी पर सब कुछ बनाया। परमेश्वर संपूर्ण पृथ्वी का राजा और न्यायी भी है। परमेश्वर अपने बच्चों को वह सब कुछ देता है जिनकी उन्हें आवश्यकता होती है। इसलिए, हम हर समय परमेश्वर पर भरोसा कर सकते हैं। जब परमेश्वर के लोग क्लेशित होते हैं, तो उनके शत्रु “हमेशा कहते रहते हैं, 'तुम्हारा परमेश्वर कहाँ है?" ' (भजन 42: 10 ) । परमेश्वर के लोग इसका उत्तर जानते हैं। परमेश्वर हमेशा उनके साथ हैं। वह अपने लोगों को विफल नहीं कर सकता। इसलिए, उसके लोग हमेशा उस पर भरोसा कर सकते हैं। भजन संहिता की पुस्तक हमें सिखाती है कि भविष्य में सभी लोग परमेश्वर की आराधना करेंगे ( भजन 47: 1; भजन 64: 9)।

यह विचार कि ईश्वर हमारे जीवन का सबसे महत्त्वपूर्ण हिस्सा है, उसे आराधना का भी सबसे महत्त्वपूर्ण हिस्सा बनाता है। पुराने नियम के समय में आराधना, उपासना से भिन्न थी जैसा कि आज बहुत से लोग समझते हैं। पुराने नियम के समय में आराधना लोगों के जीवन का सबसे महत्त्वपूर्ण हिस्सा थी । इसलिए, भजनकारों ने अपनी आराधना और प्रशंसा के गीतों में, जो कुछ भी हुआ, अच्छा और बुरा दोनों के बारे में लिखा । परमेश्वर चाहे जहाँ भी हों, भजनकारों की बात सुनता है । वह उन्हें अपने सही समय पर उत्तर देता है (भजन संहिता 3: 4; भजन संहिता 18:6; भजन संहिता 20: 6)।

भजन संहिता की पुस्तक लिखने वाले भजनकारों ने समझा कि ईश्वर ऐसे कार्य करता है या कर सकता है जो कोई मनुष्य नहीं करता या नहीं कर सकता। परमेश्वर स्वर्ग में रह सकता है, और साथ ही, वह पृथ्वी पर अपने लोगों के साथ रह सकता है। परमेश्वर एक ही समय में दूर भी हो सकता और निकट भी। परमेश्वर हर जगह और एक ही समय में, अपने मंदिर में हो सकता है (भजन 11:4 ) । परमेश्वर छिपा हुआ हो सकता है (भजन 10: 1 और, साथ ही, हमारे साथ हमेशा के लिए रहता है (भजन 41 : 12 ) । ये चीजें इंसानों के लिए संभव नहीं हैं। परन्तु ये बातें परमेश्वर के लिए संभव हैं (भजन 24: 7-10 ) । कवियों ने यह भी समझा कि परमेश्वर भला था और हर अनुभव में उनके साथ था। इस ज्ञान ने उन्हें आशा दी जब वे परमेश्वर द्वारा बचाये जाने की प्रतीक्षा कर रहे थे।

`क्या हम ईश्वर को केवल अपने जीवन के कुछ हिस्सों तक ही सीमित रख सकते हैं? भजन की पुस्तक हमें इस प्रश्न का उत्तर देने में कैसे मदद करती है? क्या आप परमेश्वर को अपने जीवन के कुछ हिस्सों से दूर रखने की कोशिश कर रहे हैं? यदि हाँ, तो आपके जीवन के वे कौन से हिस्से हैं ?`