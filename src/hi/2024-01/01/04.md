---
title:  हमारे जीवन के हर भाग के लिए एक गीत
date:   02/01/2024
---

`पढ़ें, भजन 3; भजन 33:1-3; और भजन 109: 6-15। ये गीत किन मानवीय अनुभवों की बात करते हैं?`

भजन की पुस्तक मानवीय अनुभव के बारे में गीतों से भरी हुई है। हम छह प्रकार के गीत देखते हैं: 1. स्तुति भजन, परमेश्वर की महिमा करते हैं क्योंकि वह राजा है और अपने वादे निभाता है। 2. धन्यवाद गीत, परमेश्वर को उसके अनेक आशीर्वादों के लिए धन्यवाद देते हैं। 3. विलाप, दु:ख या उदासी के गीत हैं। कई विलाप अपने लोगों को मुसीबत से बचाने के लिए परमेश्वर से की जाने वाली पुकार हैं। 4. बुद्धि के गीत, पवित्र जीवन जीने की सलाह से भरे हुए हैं। 5. राजसी गीत ईश्वर के चुने हुए व्यक्ति के बारे में बात करते हैं, जो इस्राएल का भावी राजा और उद्धारकर्ता है। 6. इतिहास गीत, इस्राएल के अतीत के बारे में बात करते हैं। वे हमें दिखाते हैं कि किस प्रकार परमेश्वर ने अपने लोगों से किए वादे निभाए जब उन्होंने उससे किए गए वादे तोड़ दिए । इतिहास के गीत इस्राएल के भविष्य के बच्चों को अतीत को याद रखना और वही गलतियाँ नहीं करना सिखाते हैं जो उनके पिताओं ने की थीं।

`ये भजन हमारा ध्यान खींचते है। भजनकारों ने अपनी कविताओं को इतना सशक्त बनाने के लिए किस लेखन कौशल का उपयोग किया?`

शब्द संयोजन: भजनकारों ने समान अर्थ वाले शब्दों को संयोजित किया: " हे मेरे मन, यहोवा को धन्य कह; और जो कुछ मुझमें है, वह उसके पवित्र नाम को धन्य कहे!” (भजन 103: 1)। क्या आपने देखा कि शब्द " मेरे मन " और “जो कुछ मुझमें है" कैसे एक जैसे हैं? कवि हमें अपने विचार को बेहतर ढंग से समझने में मदद करने के लिए इन समान शब्दों को एक ही कविता में एक साथ जोड़ता है। कभी-कभी भजनकारों ने एक ही काम करने के लिए अलग-अलग शब्दों को जोड़ दिया। "मैं दिन रात तेरी दोहाई देता हूँ” (भजन संहिता 88: 1)। “दिन" और "रात" शब्द हमें दिखाते हैं कि भजनकार हर समय ईश्वर को पुकारता है।

शब्द चित्रः शब्द चित्र हमें जीवन को देखने, छूने, सूंघने, सुनने या स्वाद लेने में मदद करते हैं। ये चित्र हमें भजन के संदेश को बेहतर ढंग से समझने में मदद करते हैं। भजन 17:8 में, भजनकार ईश्वर और उसके द्वारा हमें दी गई सुरक्षा की तुलना एक मातृ पक्षी से करता है जो " अपने बच्चों को अपने पंखों के नीचे छिपाती है"।

दोहरे अर्थ: कभी-कभी भजनकार ऐसे शब्दों का प्रयोग करते थे जो दिखने में लगभग एक जैसे होते थे लेकिन उनके अर्थ अलग-अलग होते थे। भजन 96: 4, 5 में, कवि दो हिब्रू शब्दों का उपयोग करता है जो एक जैसे दिखते हैं: ‘‘“एलोहिम," जिसका अर्थ है "देवता," और "एलिलिम," जिसका अर्थ है "झूठे देवता" या "मूर्तियाँ।" भजनकार हमें अपने संदेश को समझने में मदद करने के लिए इन शब्दों का उपयोग करता है: इस्राएल के निकट अन्य लोगों के समूहों के देवता ऐसे दिख सकते हैं मानो वे "एलोहीम" या देवता हों। लेकिन वे केवल "एलिलिम" या मूर्तियाँ हैं |

`सेला० भजनकारों ने “सेला" शब्द का प्रयोग किया। यह शब्द पाठक को रुकने और कविता के संदेश के बारे में सोचने के लिए कहता है। या "सेला" संगीतकार को गाने में बदलाव के लिए सचेत करता है।`