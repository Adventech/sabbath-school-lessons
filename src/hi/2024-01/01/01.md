---
title:  भजन (संहिता) कैसे पढ़ें ।
date:   30/12/2023
---

### इस सप्ताह के पाठ के लिए पढ़ें
नहेमायाह 12: 8; भजन 25:1-5; भजन 3; 2 शमूएल 23: 1, 2; भजन 16:8 ।

> <p>याद वचन</p>
> “फिर उसने उनसे कहा, "ये मेरी वे बातें हैं, मैंने तुम्हारे साथ रहते हुए तुम से कही थीं कि अवश्य है कि जितनी बातें मूसा की व्यवस्था और भविष्यद्वक्ताओं और भजनों की पुस्तकों में मेरे विषय में लिखी हैं, सब पूरी हों" (लूका 24:44)।

भजन संहिता की पुस्तक यहूदियों और मसीहियों के लिए प्रार्थनाओं और गीतों का एक संग्रह है। भजन लिखने वाले भजनकारों ने परमेश्वर के लिए अपनी प्रार्थनाएँ और गीत लिखे। भजनकारों ने अपने शब्दों में लिखा । लेकिन परमेश्वर ने उनको विचार दिये । अतः, भजन की पुस्तक परमेश्वर की ओर से आती है। परमेश्वर अपने लोगों से इसके भजनों में बात करता है, ठीक वैसे ही जैसे वह बाइबल के बाकी हिस्सों में करता है ( 2 पतरस 1 : 21 ) । यीशु और नए नियम के लेखकों ने अपनी शिक्षाओं में भजन संहिता के उदाहरणों का उपयोग किया। उन्होंने सिखाया कि ये भजन परमेश्वर के वचन, बाइबल (मरकुस 12: 10; यूहन्ना 10: 34, 35; यूहन्ना 13: 18) का हिस्सा थीं। भजन की पुस्तक बाइबल की किसी भी अन्य पुस्तक की तरह ही परमेश्वर के वचन का हिस्सा है।

पुराने नियम के समय में विभिन्न भजनकारों ने भजन संहिता की पुस्तक लिखी। कवियों ने अपनी कविताएँ इब्रानी भाषा में लिखीं। भजन हमें उस समय के बारे में बताती हैं जब भजनकार रहते थे। भजन संहिता की पुस्तक हमारे समय के लिए भी है। जब हम भजन संहिता की पुस्तक को हमारे लिए परमेश्वर के वचन के रूप में स्वीकार करते हैं, तो हम इसके संदेशों को समझ सकते हैं। हमें भजन संहिता की पुस्तक के इतिहास और शिक्षाओं पर ध्यान देना चाहिए। हमें यह भी अध्ययन करना चाहिए कि इस्राएलियों ने आराधना के लिए गीतों का उपयोग कैसे किया । तब हम बेहतर ढंग से समझ सकेंगे कि परमेश्वर आज हमसे क्या कहना चाहता है।

‘सब्त, जनवरी 6 की तैयारी के लिए इस सप्ताह के पाठ का अध्ययन करें।