---
title:  परमेश्वर से प्रार्थनाएँ
date:   03/01/2024
---

`पढ़ें, 2 शमूएल 23:1, 2 और रोमियों 8:26, 27। ये पद हमें प्रार्थना के बारे में क्या सिखाते हैं?`

भजन की पुस्तक में प्रार्थनाएँ और स्तुतिगान परमेश्वर के लिए लिखी गई हैं। साथ ही, ये प्रार्थनाएँ और स्तुतिगान परमेश्वर की ओर से आती हैं। परमेश्वर ने भजनकारों को उनके विचार दिये ।

भजनकार ईश्वर से व्यक्तिगत रूप से बात करते हैं। उनकी कविताओं में, ईश्वर "मेरा राजा और मेरा परमेश्वर" है, (भजन 5:2), और "परमेश्वर, ' (भजन 84:3 )। भजनकार अक्सर परमेश्वर से प्रार्थना करते हैं कि "मेरे वचनों पर कान लगा " (भजन 5: 1), "मेरी प्रार्थना सुन ! " ( भजन 39: 12), "मेरे दुःख और कष्ट पर दृष्टि कर" (भजन 25:18), "मुझे उत्तर दे" ( भजन 102 : 2 ), और "मेरे प्राण बचा" (भजन 6 : 4 ) । ये शब्द हमें किसी ऐसे व्यक्ति को दिखाते हैं जो ईश्वर से प्रार्थना कर रहा है।

भजन शक्तिशाली और सुंदर प्रार्थनाएँ हैं। वे इतने शक्तिशाली और सुंदर हैं क्योंकि वे परमेश्वर का वचन, बाइबल भी हैं। पौलुस हमें बताता है कि प्रार्थना कैसे काम करती है: “आत्मा भी हमारी दुर्बलता में सहायता करता है: क्योंकि हम नहीं जानते कि प्रार्थना किस रीति से करना चाहिए, परन्तु आत्मा आप ही ऐसी आहें भर भरकर, जो बयान से बाहर हैं, हमारे लिए विनती करता है: और मनों का जाँचने वाला जानता है कि आत्मा की मनसा क्या है? क्योंकि वह पवित्र लोगों के लिए परमेश्वर की इच्छा के अनुसार विनती करता है” (रोमियों 8: 26, 27 )। भजन की पुस्तक में प्रार्थनाएँ हमें ईश्वर के साथ वही अनुभव प्राप्त करने में मदद करती हैं जिसके बारे में पौलुस बात करता है।

जब यीशु ने शिक्षा दी और उपदेश दिया तो उसने भजन संहिता की पुस्तक से उद्धरणों का उपयोग किया। लूका 20:42, 43 में, यीशु भजन 110: 1 से इस उद्धरण का उपयोग करता है: “दाऊद स्वयं भजन की पुस्तक में कहता है, "प्रभु ने मेरे प्रभु से कहा, 'मेरे दाहिने हाथ [ मेरे बगल में] बैठ जब तक मैं अपने शत्रुओं को अपने नियंत्रण में रखूँ”।

जैसा कि हमने कल देखा, भजन संहिता की कुछ कविताएँ इस्राएल के इतिहास के बारे में हैं। कई भजनकार अपने जीवन के अनुभवों और यहूदी लोगों के अनुभवों के बारे में लिखते हैं। जैसे ही आप भजन की पुस्तक पढ़ते हैं, आप देखेंगे कि कविताएँ आशा, प्रशंसा, भय, क्रोध और दु:ख के बारे में बात करती हैं। ये चीजें भावनाएँ और अनुभव हैं जिन्हें हर जगह और हर उम्र के लोग जानते और समझते हैं। भजन संहिता की कविताएँ हममें से प्रत्येक के लिए हैं, क्योंकि वे हमारे अपने अनुभवों के बारे में हैं।

`भजन की पुस्तक हमारे अपने विश्वास अनुभव के लिए कितनी महत्त्वपूर्ण है? यीशु द्वारा भजन का उपयोग हमें उस प्रश्न का उत्तर देने में कैसे मदद करता है?`