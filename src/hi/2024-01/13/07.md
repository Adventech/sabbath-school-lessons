---
title:  अतिरिक्त अध्ययन
date:   29/03/2024
---

एलेन जी ० ह्वाइट की किताब स्टेप्स टू क्राइस्ट में "ग्रोइंग अप टू क्राइस्ट, " पेज 67-75, पढ़ें ।

भजन संहिता की पुस्तक हमें प्रभु की प्रतीक्षा करने के लिए कहती है (भजन 37: 7। जब प्रतीक्षा करना कठिन हो, तो हमें उस दिन यीशु के चेलों को याद करना चाहिए जिस दिन यीशु स्वर्ग में वापस गया था (प्रेरितों 1:4 - 11 ) । यीशु को उनकी आँखों के सामने आकाश में उठा लिया गया।

भविष्य में किसी दिन उसके वापस आने की प्रतीक्षा करने के लिए उन्हें पृथ्वी पर छोड़ दिया गया था। यीशु ने अपने चेलों से कहा कि वे पवित्र आत्मा भेजने के पिता के वादे की प्रतीक्षा करें। चेले यरूशलेम वापस चले गए और उन्होंने वह सब कुछ किया जो यीशु ने उन्हें करने के लिए कहा था। वे पवित्र आत्मा के उपहार की प्रतीक्षा कर रहे थे। तब उन्होंने यरूशलेम में लोगों को सशक्त तरीके से सुसमाचार का प्रचार किया।

हमारे प्रभु की प्रतीक्षा करने की आज्ञा तभी संभव है जब हम उसे अपने अंदर अपना कार्य करने की अनुमति दें। प्रभु अपने आत्मा को हमारे हृदयों में रहने के लिए भेजता है। आत्मा हमें परमेश्वर के साथ व्यक्तिगत संबंध बनाने में मदद करता है। परमेश्वर के साथ घनिष्ठ, व्यक्तिगत संबंध हमें यीशु की प्रतीक्षा करने की शक्ति देगा। "जब यीशु हमारे दिलों में रहेगा, तो वह हमें अपनी ताकत देगा। वह आपको वह करने में मदद करता है जो उसे पसंद है, और वह आपको ऐसा करने की शक्ति देता है । फिलिप्पियों 2: 13। फिर हम वैसे ही काम करेंगे जैसे यीशु ने किया था। हमारे पास उसका वही आत्मा होगा। हम उससे प्रेम करेंगे और उसमें रहेंगे। तब 'हम हर तरह से मसीह [ यीशु] के समान बन जायेंगे | वह मुखिया है [चर्च का आध्यात्मिक अगुआ] इफिसियों 4: 15।” – एलेन जी० ह्वाइट, स्टेप्स टू क्राइस्ट, पृष्ठ 751 जैसे-जैसे हम प्रभु की प्रतीक्षा करते रहेंगे, हमें भजन संहिता की पुस्तक में शांति मिलेगी। हम प्रतिदिन परमेश्वर से उसकी प्रार्थनाओं और गीतों में मिलते हैं।

**चर्चागत प्रश्न**:

`प्रतीक्षा हमारे आध्यात्मिक जीवन का एक महत्त्वपूर्ण हिस्सा क्यों है?`

`बाइबल में कुछ पुरुषों और महिलाओं के बारे में बात करें जिन्होंने प्रतीक्षा की। इंतजार करने से उनका विश्वास कैसे मजबूत हुआ? संकेत: रोमियों 4: 19-22 और इब्रानियों 11 पढ़ें।`

`हम किन चीजों का इंतजार कर रहे हैं? परमेश्वर ने हमसे क्या वादा किया है? भजन 37:34-40 में हमें क्या आशा मिलती है कि परमेश्वर हमें ये चीजें देगा?`

`सभोपदेशक 9: 5 पढ़ें। यह आयत हमें मृतकों के बारे में क्या बताती है? यीशु के लिए उनका इंतजार लगभग पूरा क्यों हो गया है? यह उत्तर हमें क्या आशा देता है ?`