---
title:  आनन्द भोर को आता है
date:   28/03/2024
---

`पढ़ें, भजन 5: 3; भजन 30: 5; भजन 49: 14; भजन 59 : 16; भजन 92: 2; भजन 119: 147; 2 पतरस 1 : 19; और प्रकाशितवाक्य 22 : 16. इन भजनों में, हमें बचाने की परमेश्वर की योजना के लिए शब्द चित्र के रूप में दिन के किस समय का उपयोग किया गया है ?`

भजन संहिता की किताब में, सुबह वह समय है जब लोग परमेश्वर के आने और उन्हें बचाने का इंतजार करते हैं। सुबह परमेश्वर की कृपा और आशीर्वाद का एक शब्द चित्र भी है। सुबह लंबी रात का अंत करती है। रात परेशानी और उदासी का एक शब्द चित्र है (भजन 130: 5, 6)। भजन 143 में, जब परमेश्वर अपने लोगों को बचाता है, तो वह चीजों को जिस तरह से है उसे उलट देगा। वह पाप और मृत्यु का अन्त करेगा (भजन संहिता 143: 3 )। वह अँधेरे को एक नई सुबह की रोशनी में बदल देगा (भजन 143:7-10)

`मरकुस 16:1-8 पढ़ें। मरकुस की ये पंक्तियाँ क्या कहती हैं कि सुबह क्या हुआ? वह जानकारी हमारे लिए क्यों महत्त्वपूर्ण है ?`

क्रूस पर कीलों से ठोके जाने के तीसरे दिन की सुबह यीशु मृतकों में से जी उठा। जब यीशु मृतकों में से जी उठा, तो उसने अपने नाम पर मानव परिवार को बचाने का एक रास्ता बनाया। जब यीशु मृतकों में से जी उठा, तो उसके चेलों ने भजन 30:5 में दिए वादे को पूरी तरह से समझा : रात आँसुओं से भरी हो सकती है, लेकिन सुबह हम खुशी से गा सकते हैं! (भजन संहिता 30: 5 )। परमेश्वर का अनुग्रह और प्रेम ही एकमात्र ऐसी चीज है जो हमारे आँसुओं को खुशी में बदल देती है ( भजन 30:5, 7 )।

यीशु को चमकता, भोर का तारा नाम दिया गया है (प्रकाशितवाक्य 22 : 16)। सुबह का तारा एक नए दिन की शुरुआत की घोषणा करता है। हम यीशु, भोर के सितारे, के राज्य शुरू करने की प्रतीक्षा करते हैं। उस समय, रात, बुराई या मृत्यु नहीं होगी (प्रकाशितवाक्य 21 : 1-8, 25 ) । किसी भी चीज से ज्यादा, हम इस समय का पूरे दिल से इंतजार करते हैं। नि:संदेह, प्रतीक्षा इसके लायक है!

"यीशु यूसुफ की कब्र से बाहर निकला । उसने घोषणा की, ‘मैं वह हूँ जो मृतकों में से जाग उठा हूँ। मैं जीवन हूँ।' ये शब्द केवल परमेश्वर ही कह सकता है। जो कोई जीवित है वह परमेश्वर के कारण ऐसा करता है। हम जीवन के लिए परमेश्वर पर निर्भर हैं। सबसे शक्तिशाली स्वर्गदूत से लेकर छोटे बच्चे तक, हम सभी को अपना जीवन परमेश्वर से प्राप्त करना चाहिए । यीशु परमेश्वर के साथ एक है। केवल वह ही कह सकता है, 'मैं अपना जीवन त्याग सकता हूँ। मेरे पास फिर से जीवन में वापस आने की ताकत है। ' परमेश्वर के रूप में, यीशु के पास कब्र से जी उठने की ताकत थी । " जी० ० ह्वाइट, द० डिजायर ऑफ एजेस, पृष्ठ 785।