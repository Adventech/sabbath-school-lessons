---
title:  एक बच्चा अपनी माँ के साथ
date:   25/03/2024
---

`भजन 131 पढ़ें। यह भजन हमें परमेश्वर के साथ हमारे रिश्ते के बारे में क्या सिखाती है ?`

परमेश्वर के लोग पाप और पीड़ा से भरी पृथ्वी पर रहते हैं। भजन 131 लिखने वाला भजनकार इस कुरूप सत्य को समझता है । इसीलिए वह यह याद रखने के लिए आभारी है कि वह परमेश्वर की संतान है। भजनकार जानता है कि उसे जीवन में हर चीज के लिए परमेश्वर पर निर्भर रहना चाहिए। यह विचार भजनकार के हृदय से सारे अभिमान को शून्य कर देता है। भजनकार स्वीकार करता है कि अभिमान का कोई मूल्य नहीं है। अभिमान झूठ है। अभिमान लोगों को केवल अपने बारे में सोचने पर मजबूर कर देता है। अहंकार से भरा हृदय अंधा होता है। जिस व्यक्ति के हृदय में अहंकार है वह यह नहीं देख सकता कि उसे परमेश्वर की आवश्यकता है।

परमेश्वर के बच्चे देखते हैं कि उन्हें परमेश्वर की आवश्यकता है (भजन 123 : 1, 2) | परमेश्वर के बच्चों के हृदय में कोई अभिमान नहीं है क्योंकि वे समझते हैं कि परमेश्वर सर्वशक्तिमान और अद्भुत है। भजनकार कहता है, मैं खुद को दूसरों [लोगों] से बेहतर नहीं बेहतर नहीं देखता। मैं महान [ महत्त्वपूर्ण ] काम करने के बारे में नहीं सोच रहा हूँ (भजन 131 : 1)। केवल परमेश्वर ही "महान कार्य" कर सकता है। उसके कार्य एक रहस्य हैं। हम उन्हें पूरी तरह समझ नहीं पाते।

भजन 131: 2 में, भजनकार हमें परमेश्वर के साथ अपने संबंध के बारे में कुछ और बताता है। वह परमेश्वर के साथ कैसा महसूस करता है, इसकी तुलना वह एक बच्चे से करता है, जो दूध पिलाने के बाद अपनी माँ से करता है । वह कहता है, “निश्चय मैंने अपने मन को शांत और चुप कर दिया है, जैसा दूध छुड़ाया हुआ लड़का माँ की गोद में रहता है वैसे ही दूध छुड़ाए हुए लड़के के समान मेरा मन भी रहता है" ( भजन 131 : 2 ) । यह शब्द चित्र सशक्त है। परमेश्वर का प्रेम भजनकार को उसी तरह शांति से भर देता है, जैसे माँ की गोद में बच्चा।

भजनकार को परमेश्वर पर वही भरोसा है जो बच्चा अपनी माँ पर महसूस करता है। ये भरोसा विश्वास से आता है। जब हमारे विश्वास की परीक्षा होती है, तो हम आध्यात्मिक शक्ति में विकसित होते हैं। हम कष्ट और कठिन समय के दौरान सीखते हैं कि हम परमेश्वर पर भरोसा कर सकते हैं। प्रभु सदैव अपने वादे निभाता है।

भजनकार अपने भजन का अंत अपने बारे में विचारों के साथ नहीं करता। वह अपने भजन परमेश्वर के लोगों के बारे में विचारों के साथ समाप्त करता है। उसी प्रकार, परमेश्वर चाहता है कि हम उसके चर्च के बारे में सोचें। वह चाहता है कि हम उसके साथ अपने अनुभव का उपयोग उसके चर्च को मजबूत होने में मदद करने के लिए करें । "हमारा अनुभव" का क्या अर्थ है ? परमेश्वर चाहता है कि हमने उसके बारे में जो बातें सीखी हैं, उन्हें हम चर्च के अन्य सदस्यों के साथ साझा करें। यीशु ने हमारे लिए जो कुछ किया है उसके बारे में हमारी कहानियाँ चर्च के उन सदस्यों को प्रोत्साहित करने में मदद कर सकती हैं जो विश्वास में कमजोर हैं ।