---
title:  हमारे पापों को मान लेना
date:   05/03/2024
---

`भजन संहिता 106 पढ़ें। यह भजन इस्राएल के अतीत की किन चीजों के बारे में बात करता है? ये चीजें हमें क्या सबक सिखाती हैं ?`

भजन संहिता 106 इस्राएल के इतिहास के महत्त्वपूर्ण अनुभवों के बारे में बात करता है। इन पिछले अनुभवों में इस्राएल का मिस्र छोड़ना, मरुभूमि में यात्रा करना और प्रतिज्ञा किए गए देश में रहना शामिल है। भजन संहिता 106 उन भयानक पापों के बारे में बात करता है जो इस्राएलियों ने अतीत में किए थे। परमेश्वर ने अपने लोगों को इन पापों के लिए दंडित किया। उसने उन्हें बेबीलोन ले जाने की अनुमति दी । इसलिए, हमारा मानना है कि भजन संहिता 106 तब लिखा गया था जब इस्राएली बेबीलोन में कैदी थे, या जब वे घर वापस आए थे।

भजन संहिता 106 में, भजनकार परमेश्वर के लोगों को उनके अतीत और उन सबक के बारे में बताता है जो उन्हें अपने इतिहास से सीखना चाहिए था। भजन संहिता 106 कहता है कि परमेश्वर अपनी प्रतिज्ञा निभाता है।

अपनी प्रतिज्ञा और दया के कारण, परमेश्वर ने अतीत में अपने लोगों को बचाया (भजन 106 : 45 ) । भजनकार को आशा है कि परमेश्वर फिर से अपने लोगों पर कृपा करेगा जिन्होंने अपने पापों को स्वीकार कर लिया है। परमेश्वर के लोग परदेशी भूमि में रह रहे हैं। भजनकार प्रार्थना करता है कि परमेश्वर अपने लोगों को फिर से घर लाएगा (भजन 106 : 47 )। भजनकार की आशा की प्रार्थना परमेश्वर में उसके विश्वास से आती है। भजनकार अब अपने लोगों को बचाने के लिए परमेश्वर पर भरोसा करता है क्योंकि उसने उन्हें बीते समय में बचाया था (भजन 106:1-3)। भजनकार अपने लोगों के प्रति परमेश्वर के प्रेम पर भी भरोसा करता है। भजनकार जानता है कि प्रभु सदैव अपनी प्रतिज्ञा निभाता है।

जब लोग अपना इतिहास याद करते हैं, तो वे अपने पापों को स्वीकार करते हैं। वे समझते हैं कि वे अतीत में अपने पिताओं से बेहतर नहीं थे। लोग जानते हैं कि वे सचमुच अपने पिताओं से भी बदतर हैं। क्यों? क्योंकि लोग जानते हैं कि जब उनके पुरखाओं ने पाप किया, तब उनका क्या हुआ, और लोगों ने तो पाप ही किया । परमेश्वर अपने लोगों के प्रति बहुत धैर्यवान था। उसने उन पर दया की और उन्हें बचाया। हम यह भी जानते हैं कि अतीत में क्या हुआ था। हम परमेश्वर के प्रेम और उसके उद्धार करने वाली दया के बारे में जानते हैं। उसने हमें ये बातें दिखाने के लिए यीशु को दिया। इसलिए, हमारे पास परमेश्वर को अस्वीकार करने का कोई बहाना नहीं है ।

भजन संहिता 106 अच्छी खबर है। परमेश्वर का प्रेम सदैव अंत में जीतता है (भजन संहिता 1068-10, 30, 43-46 )। हमारे पाप का परमेश्वर या उसकी शक्ति से कोई मुकाबला नहीं है !

`भजन संहिता 106: 13 कहता है: “परन्तु वे शीघ्र ही भूल गए कि उसने क्या किया। उन्होंने उसकी सलाह नहीं मानी " । हमारे लिए वही काम करना इतना आसान क्यों है ?`