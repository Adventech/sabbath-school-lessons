---
title:  परमेश्वर हमेशा अपने वायदे निभाता है
date:   03/03/2024
---

`भजन 78 पढ़ें। इस भजन में, भजनकार आसाप इस्राएल के अतीत में हुए तीन अनुभवों के बारे में बात करता है। वे क्या कर रहे थे? ये अनुभव हमें क्या सबक सिखाते हैं ?`

आसाप इस्राएल के अतीत की समीक्षा करता है । इतिहास हमें दिखाता है कि परमेश्वर अपने वायदे निभाता है। परन्तु लोग परमेश्वर से किये अपने वादे तोड़ देते हैं। लोगों को अतीत की गलतियों से सीखना चाहिए। उन्हें अपने बच्चों को ईश्वर पर भरोसा करना और उसके वादों पर विश्वास करना सिखाना चाहिए। आसाप की कविता एक चित्र कहानी के समान है ( भजन 78: 2)। यीशु ने अपने चेलों को महत्त्वपूर्ण बाइबल सच्चाई सिखाने के लिए चित्र कहानियों का उपयोग किया (मती 13:34, 35 ) । उसी तरह, आसाप चाहता है कि उसका भजन इस्राएलियों को महत्त्वपूर्ण आध्यात्मिक सबक सिखाए। भजन निर्गमन के समय के बारे में बात करता है (भजन 78:9-54)। निर्गमन वह समय था जब परमेश्वर ने अपने लोगों को मिस्रियों से बचाया था। भजन उस समय के बारे में भी बात करता है जब परमेश्वर अपने लोगों को वादा किए गए देश में ले गया (भजन 78:55-64) और राजा दाऊद के समय की भी बात हम पाते हैं (भजन 78: 65-72)। इस दौर में परमेश्वर ने अपने लोगों के लिए कई शक्तिशाली कार्य किये । परन्तु लोगों ने परमेश्वर से किया हुआ वादा तोड़ दिया। इस्राएल का इतिहास हमें बार-बार दिखाता है कि लोगों ने परमेश्वर पर भरोसा करने से इनकार कर दिया । इस्राएल ने झूठे देवताओं पर भरोसा किया और उनकी पूजा की (भजन 78:58)।

आसाप चाहता है कि उसके लोग समझें कि अतीत में उनके पिताओं ने परमेश्वर को क्यों अस्वीकार कर दिया था। उनके पिता परमेश्वर ने उनके लिये जो कुछ किया वह सब भूल गये। उन्हें परमेश्वर पर भरोसा नहीं था । उन्होंने परमेश्वर की परीक्षाएँ लीं (भजन 78 : 18, 41, 56)। वे उसके विरुद्ध लड़े। वे उसकी व्यवस्था, उसकी प्रतिज्ञा और उसके नियमों को निभाने में असफल रहे (भजन 78 : 10, 37, 56 ) । आसाप इतिहास से दिखाता है कि इस्राएल ने परमेश्वर को अस्वीकार कर दिया क्योंकि वे यहोवा पर भरोसा करने में विफल रहे (भजन 78:7, 8)।

जब हम भजन 78 पढ़ते हैं, तो हम लोगों से परेशान हो सकते हैं। हम खुद से पूछ सकते हैं, वे इतने जिद्दी कैसे हो सकते हैं? वे अतीत की गलतियों से कैसे नहीं सीखते ? इससे पहले कि हम इस्राएलियों का न्याय करें, हमें अपने बारे में सोचना चाहिए। हम कितनी बार उन अद्भुत कार्यों को भूल जाते हैं जो परमेश्वर ने अतीत में हमारे लिए किए थे ? हम कितनी बार वह काम करना भूल जाते हैं जो वह कहता है ? भजन 78 हमें सिखाता है कि हमें खुद पर भरोसा नहीं करना चाहिए। हमें परमेश्वर और उसकी दया पर भरोसा रखना चाहिए। जब इस्राएल ने परमेश्वर की सहायता के बिना, अपनी ताकत से लड़ाई लड़ी, तो वे हार गए (भजन 78:9, 62-64)। हमें पहले परमेश्वर पर भरोसा करना चाहिए, अन्यथा हम जो कुछ भी करेंगे उसमें अंत में असफल हो जायेंगे।

`आपने अपनी पिछली गलतियों से क्या सबक सीखा है ?`