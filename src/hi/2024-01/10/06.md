---
title:  प्रभु इतिहास को नियंत्रित करता है
date:   07/03/2024
---

`भजन 135 पढ़ें। भजन 135 अतीत की किन चीजों के बारे में बात करता है? हम उनसे क्या सबक सीख सकते हैं?`

भजन 135 परमेश्वर के लोगों से प्रभु की स्तुति करने के लिए कहता है। प्रभु भला है। हम उसकी बनाई हर चीज में उसका प्रेम देखते हैं (भजन 135: 6, 7)। इस्राएल का पिछला इतिहास हमें यह भी दिखाता है कि परमेश्वर भला है। उसने अपने लोगों को मिस्रियों से बचाया (भजन 135: 8, 9)। उसने अपने लोगों को प्रतिज्ञा किया हुआ देश दिया (भजन 135:10-12)। जब प्रभु ने इस्राएल के लोगों को अपनी प्रजा बनने के लिए चुना तो उसने अपनी दया दिखाई। वे उसके विशेष खजाने बन गए ( भजन 135: 4 )। लोगों का परमेश्वर के साथ एक विशेष संबंध था (व्यवस्थाविवरण 7: 6-11; 1पतरस 2: 9, 10)। परमेश्वर ने इस्राएल को इसलिए चुना क्योंकि वह उनसे प्रेम करता था, न कि इसलिए कि वे विशेष थे। इसलिए, इस्राएल किसी भी अन्य लोगों से बेहतर होने का दावा नहीं कर सकता। भजन 135:6, 7 हमें दिखाता है कि मानव परिवार को बचाने की परमेश्वर की योजना इस्राएल से शुरू नहीं हुई थी। परमेश्वर के उद्धार की योजना तब शुरू हुई जब उसने आकाश और पृथ्वी को बनाया। इसलिए, इस्राएल को अपने दिल में परमेश्वर के विशेष लोग होने का बिलकुल भी घमंड नहीं होना चाहिए । इस्राएल को परमेश्वर के साथ काम करना चाहिए और अन्य लोगों को बचाने के लिए वह जो कुछ भी करने को कहता है वह करना चाहिए

भजन 135 यह भी बताता है कि परमेश्वर अपने लोगों का न्याय कैसे करेगा। साथ ही, परमेश्वर अपने लोगों पर दया दिखाएगा (भजन 135: 14 ) । न्यायाधीश के रूप में, परमेश्वर गरीबों और जरूरतमंदों को बचाएगा (भजन 9: 4; भजन 7: 8; भजन 54: 1 ) । परमेश्वर अपने लोगों की सहायता करेगा ( व्यवस्थाविवरण 32:36 ) । भजन 135 परमेश्वर के लोगों को परमेश्वर और उसके वादे पर भरोसा करने में मदद करता है ।

`भजनकार परमेश्वर की तुलना झूठे देवताओं से करता है। झूठे देवता कुछ भी नहीं हैं। वे शक्तिशाली नहीं हैं। परन्तु यहोवा पृथ्वी पर नियन्त्रण`