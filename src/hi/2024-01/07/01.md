---
title:  परमेश्वर की अद्भुत दया और प्रेम ।
date:   10/02/2024
---

### इस सप्ताह के पाठ के लिए पढ़ें
भजन 136; भजन 51; भजन 130; भजन 113; भजन 123; भजन 103.

> <p>याद वचन</p>
> "हे प्रभु, मैं देश देश के लोगों के बीच तेरा धन्यवाद करूँगा; मैं राज्य राज्य के लोगों के बीच में तेरा भजन गाऊँगा। क्योंकि तेरी करुणा स्वर्ग तक बड़ी है, और तेरी सच्चाई आकाशमण्डल तक पहुँचती है " (भजन 57: 9, 10)।

भजन संहिता की पुस्तक लिखने वाले भजनकार समझते हैं कि वे गरीब और जरूरतमंद हैं। उन्हें बचाने के लिए परमेश्वर की दया की जरूरत है। वे यह भी जानते हैं कि वे अपने अच्छे व्यवहार से परमेश्वर की दया हासिल नहीं कर सकते। इसलिए, उनके पास परमेश्वर को अर्पित करने के लिए कुछ भी अच्छा नहीं है।

भजन की किताब हमें सिखाती है कि लोगों को पूरी तरह से परमेश्वर की दया पर निर्भर रहना चाहिए। हम आभारी हो सकते हैं कि परमेश्वर की दया अनन्त है। परमेश्वर के लोगों का इतिहास हमें बाइबल की यह सच्चाई दिखाता है। परमेश्वर ने जो कुछ भी बनाया है, वह वैसा ही है ( भजन 136)।

परमेश्वर अनन्त है, परन्तु मानव जीवन घास के समान है। हम इस धरती पर बहुत कम समय तक जीवित रहते हैं और फिर मर जाते हैं। इसलिए, परमेश्वर हम मनुष्यों पर दया करता है और हमारी शक्ति को नया बनाता है (भजन 103: 3, 5, 15)। परमेश्वर हमें अनन्त जीवन का वादा देता है।

परमेश्वर के लोग जानते हैं कि वे स्वर्ग में अपने पिता से प्रार्थना करते हैं जो उनसे प्रेम करता है (भजन 103: 13; भजन 68 : 5; भजन 89 : 26 ) । प्रतिदिन उन्हें नए अनुभव होते हैं जो उन्हें ईश्वर की दया और प्रेम के बारे में सिखाते हैं। ये अनुभव उन्हें परमेश्वर की अधिक आराधना और सेवा करने में मदद करते हैं। चूँकि परमेश्वर बहुत अद्भुत है, उसके लोग केवल उसकी आराधना और सेवा करना चाहते हैं ।

सब्त, फरवरी 17 की तैयारी के लिए इस सप्ताह के पाठ का अध्ययन करें।