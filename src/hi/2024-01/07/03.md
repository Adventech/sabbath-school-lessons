---
title:  मुझे शुद्ध हृदय दे
date:   12/02/2024
---

`भजन 51:1-5 पढ़ें। भजन 51 में भजनकार प्रभु से दया दिखाने के लिए क्यों कहता है ?`

राजा दाऊद ने भजन 51 लिखा। इस भजन में राजा दाऊद ने अपने दिल की बात प्रभु के सामने रखी । दाऊद ने ईश्वर से अपने जीवन के अंधकारमय समय में किए गए पापों के लिए उसे क्षमा करने के लिए कहा (2 शमूएल 11 और 12 ) । दाऊद ने दूसरे व्यक्ति की पत्नी के साथ यौन संबंध बनाए और फिर उस व्यक्ति को युद्ध में मारने का आदेश दिया। राजा दाऊद जानता है कि उसने परमेश्वर के विरुद्ध पाप किया है (भजन 103 : 10 ) । लेकिन दाऊद ने परमेश्वर से उस पर दया दिखाने के लिए कहा (भजन 51: 1; निर्गमन 34:6, 7)। क्षमा परमेश्वर की दया और उसके प्रेम का एक उपहार है ( भजन 51: 1 ) ।

`भजन 51:6-19 पढ़ें। ये पद हमें परमेश्वर की क्षमा के बारे में क्या सिखाते हैं? परमेश्वर की क्षमा हमें कैसे बदलती है? परमेश्वर की क्षमा हमारे लिए और क्या करती है ?`

परमेश्वर की क्षमा एक कानूनी घोषणा से कहीं अधिक है कि पापी अब परमेश्वर की नजर में निर्दोष है। परमेश्वर की क्षमा हमें अंदर से बाहर तक बदल देती है ( भजन 51:6; इब्रानियों 4: 12 ) । परमेश्वर हमारे जीवन को नया बनाता है (भजन 51 : 10; यूहन्ना 3:3-8 ) । हिब्रू शब्द "बारा" का अर्थ है “बनाना।” “बारा" हमें दिखाता है कि परमेश्वर शून्य से भी जो चाहे बना सकता है! परमेश्वर ही एकमात्र ऐसा व्यक्ति है जो "बारा" या "बना" सकता है। केवल परमेश्वर ही पापी का हृदय बदल सकता है (2 कुरिन्थियों 4:6)

दाऊद ने परमेश्वर से अपने हृदय को जूफा से साफ करने के लिए कहा (लैव्यव्यवस्था 14:2-8; भजन 51: 7 )। जूफा एक पौधा है जिसे इस्राएल के आध्यात्मिक अगुए परमेश्वर की उपासना में विशेष समय पर इस्तेमाल करते थे। राजा दाऊद को लगता है कि उसका अपराध उसे परमेश्वर से उसी तरह अलग कर देता है जैसे एक कोढ़ी, या बीमार व्यक्ति, अपने समुदाय से अलग हो जाता है और उसे त्वचा रोग होने पर अकेले रहना पड़ता है ( भजन 51: 11)। दाऊद का मानना है कि जानवरों की बलि उसे नया या संपूर्ण नहीं बनाएगी । वह जानता है कि कोई भी उपहार जो वह परमेश्वर के पास ला सकता है वह उसके भयानक पापों के लिए कोई कीमत अदा नहीं करेगा (भजन 51:16; निर्गमन 21: 14; लैव्यव्यवस्था 20 : 10 ) ।

परमेश्वर की दया उसे दाऊद के दुःखी हृदय की भेंट को स्वीकार करने की अनुमति देती है। इसीलिए दाऊद कहता है, "टूटा मन परमेश्वर के योग्य बलिदान है" (भजन 51 : 17 )। जब दाऊद परमेश्वर से अपने दिल को जूफा से साफ करने के लिए कहता है, तो दाऊद दिखाता है कि वह परमेश्वर के पास वापस आना चाहता है।

`यदि परमेश्वर हत्या, धोखाधड़ी और झूठ को माफ कर सकता है, तो हम सभी को क्या आशा है ?`