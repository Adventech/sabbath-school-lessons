---
title:  अतिरिक्त अध्ययन
date:   16/02/2024
---

E W White ] The Sinners' need of Christ]" pages 17-22] in Steps to Christ.

"हमने परमेश्वर के विरुद्ध पाप किया है। हम परमेश्वर की आशीष योग्य नहीं हैं। परन्तु स्वयं परमेश्वर ने हमें यह कहना सिखाया है: 'अपने नाम के निमित हमें न ठुकरा; अपने तेजोमय सिंहासन का अपमान न कर; जो वाचा तू ने हमारे साथ बाँधी, उसे स्मरण कर और उसे न तोड़' यिर्मयाह 14:21। जब हम परमेश्वर के पास आते हैं, तो हमें अपने पापों को स्वीकार करना चाहिए। हम जानते हैं कि हम उसके अनुग्रह पाने के योग्य नहीं हैं। परमेश्वर मदद के लिए हमारी पुकार सुनेगा | उसने वादा किया कि वह हमारी प्रार्थनाओं का उत्तर देगा। जब वह हमसे किया गया अपना वादा निभाता है, तो वह अपने नाम और अपने सिंहासन का सम्मान करता है । " – एलेन जी ० ह्वाइट, क्राइस्ट्स ऑब्जेक्ट लेसन्स, पृष्ठ 148।

भजन 103 में, भजनकार जानता है कि परमेश्वर ने उस पर दया की ( भजन 103: 2 ) । परमेश्वर की दया का उपहार भजनकार को यह कहने के लिए प्रेरित करता है, “प्रभु उन सभी के लिए वही करता है जो सही और उचित है जिनके साथ बुरा व्यवहार किया जाता है" (भजन 103:6)। भजनकार चाहता है कि हर कोई यह जाने कि परमेश्वर दया और प्रेम का ईश्वर है। जब लोग बाइबल की इस सच्चाई को समझेंगे, तो वे अपना हृदय परमेश्वर को समर्पित कर देंगे। वे उसकी उद्धार करने वाली दया को स्वीकार करेंगे और उसकी स्तुति करेंगे (भजन 9 : 11, 12; भजन 22: 22-27; भजन 66:16)।

**चर्चागत प्रश्न**:

`परमेश्वर की दया अनन्त है | बाइबल का यह सत्य आपको परमेश्वर के प्रेम और उसकी उद्धार करने वाली दया को बेहतर ढंग से समझने में कैसे मदद करता है? क्या इस शिक्षा का अर्थ यह है कि हम पाप करना जारी रख सकते हैं क्योंकि परमेश्वर की दया सदैव बनी रहेगी? स्पष्ट करें।`

`जो परमेश्वर हमारे पापों को क्षमा करता है वही परमेश्वर हमारे पापों का न्याय भी करेगा। हम इन दो भिन्न विचारों को कैसे समझाएँ?`

`पढ़ें कि नया नियम परमेश्वर की दया के बारे में क्या कहता है: इफिसियों 2: 4, 5; 1तीमुथियुस 1: 16; तीतुस 3: 5; इब्रानियो 4 : 16. परमेश्वर की दया के बारे में ये पद भजन संहिता की पुस्तक में परमेश्वरकी दया के बारे में जो कुछ हम पढ़ते हैं, उससे कैसे मेल खाते हैं ?`