---
title:  हे प्रभु, तेरे मन्दिर में कौन रह सकता है ?
date:   19/03/2024
---

`जीवित परमेश्वर के मन्दिर में उसकी आराधना करने के योग्य कौन है ? उत्तर के लिए भजन 15 पढ़ें।`

संक्षेप में, उपर्युक्त प्रश्न का उत्तर है: वे लोग जिनके हृदय पवित्र हैं (व्यवस्थाविवरण 6: 5; मीका 6:6-8) पढ़ें। इन लोगों के जीवन से पता चलता है कि वे परमेश्वर का आज्ञापालन करते हैं। परमेश्वर का प्रेम उनके दिल में है। यरूशलेम में परमेश्वर का मन्दिर एक पवित्र स्थान था। मंदिर में सब कुछ, जिसमें परमेश्वर के याजक या आध्यात्मिक अगुए भी शामिल थे, परमेश्वर को एक भेंट थी । इसलिए, मंदिर में प्रवेश करने वाले प्रत्येक व्यक्ति को भी पवित्र होने की आवश्यकता थी । परमेश्वर के लोगों को अपने जीवन के हर भाग में पवित्र होने की आवश्यकता थी । परमेश्वर ने अपने लोगों को राजकीय याजकों का राज्य बनने में मदद करने के लिए व्यवस्था दिया। जब परमेश्वर के राजकीय याजक परमेश्वर की आराधना करने आते हैं तो उन्हें पवित्र होने की आवश्यकता होती है। उनका जीवन पवित्र होना चाहिए ताकि वे परमेश्वर के वादे के मुताबिक आशीष अन्य लोगों के साथ साझा कर सकें।

`पवित्र होने का क्या मतलब है? उत्तर के लिए भजन 24:3-6 और भजन 101:1-3 पढ़ें।`

क्या चीज हमें पवित्र बनाती है? परमेश्वर हमें परिपूर्ण हृदय देते हैं। 'परफेक्ट" शब्द हिब्रू शब्द "टैमिन" से आया है। "टैमिन" का अर्थ है कुछ ऐसा जो “संपूर्ण” या “परिपूर्ण" हो । एक उत्तम लता पूर्ण और स्वस्थ होती है (यहेजकल 15:5 ) । परमेश्वर को उपहार के रूप में चढ़ाए जाने वाले जानवर "टैमिन" होने चाहिए (लैव्यव्यवस्था 22 : 21-24 ) । ये जानवर बीमार, अंधे, अपंग या टूटी हुई हड्डियों वाले नहीं होने चाहिए । “उत्तम" शब्द सच्चाई से भरे हुए हैं। ये शब्द झूठ नहीं बोलते (अय्यूब 36 : 4 ) । तो, एक "संपूर्ण " हृदय एक पवित्र हृदय या ऐसा हृदय है जो पाप से शुद्ध है (भजन 24: 4; भजन 15: 2 )। एक "सिद्ध" हृदय वाला व्यक्ति परमेश्वर को खोजता है (भजन 24: 6) और परमेश्वर की क्षमा से शुद्ध किया जाता है (भजन 51:2-10)। परमेश्वर की दया उसके सेवकों को आज्ञाकारी जीवन जीने में मदद करती है। जब हम पवित्र जीवन जीते हैं, तो हम परमेश्वर की प्रशंसा करते हैं, स्वयं की नहीं। हम उन चीजों से दूर रहने का चुनाव कैसे कर सकते हैं जो हमें परमेश्वर से अलग करती हैं? इनमें से कुछ चीजें क्या हैं? हम उन्हें करना कैसे बंद कर सकते हैं?