---
title:  प्रभु वास्तव में क्या चाहता है ?
date:   21/03/2024
---

`पढ़ें, भजन 40:6-8; भजन 50: 7-23; और भजन 51:16-19। ये भजन किस महत्त्वपूर्ण विषय पर बात करते हैं? परमेश्वर अपनी व्यवस्था में अपने लोगों से उसे भेंट और उपहार देने के लिए कहता है (निर्गमन 20: 24 ) ।`

कभी-कभी परमेश्वर इन उपहारों से प्रसन्न क्यों नहीं होता? परमेश्वर वास्तव में अपने लोगों से क्या चाहता है ?

भजन संहिता के भजनकार चाहते हैं कि परमेश्वर के लोग उन कारणों को समझें कि परमेश्वर कभी-कभी उनकी आराधना से प्रसन्न क्यों नहीं होता है। लोगों के पाप उन्हें परमेश्वर से अलग करते हैं, तो उनकी आराधना झूठी है। परमेश्वर को दिखावटी आराधना घृणा है।

परमेश्वर अपने लोगों से उनके उपहारों या होमबलि के कारण क्रोधित नहीं होता है। वह उनके बुरे व्यवहार और उनके पापों से परेशान है। परमेश्वर के लोग अदालत में निष्पक्ष नहीं हैं या अपने निजी जीवन में पवित्र नहीं हैं ( भजन 50:8, 17-21 ) । भजन की पुस्तक भेंट और आराधना के उपदेश नहीं दे रही है। भजन संहिता की पुस्तक खोखली भेंटों और खोखली आराधना के विरुद्ध उपदेश देती है। लोगों की आराधना खोखली और नकली है क्योंकि उनका जीवन पाप से भरा हुआ है।

जब हमारा व्यवहार हमारी आराधना या विश्वास से मेल नहीं खाता, तो हम गलत कारणों से परमेश्वर की आराधना करेंगे। तब हम परमेश्वर की आराधना करने के लिए जो कार्य करते हैं वह परमेश्वर के साथ हमारे संबंध से अधिक महत्त्वपूर्ण हो जाते हैं। हम अपने हृदय में उसके करीब होने से अधिक अपनी भेंट की परवाह करते हैं। हमारे उपहारों और भेंट का मकसद हमें परमेश्वर के करीब लाना है। लेकिन जब हमारे दिल परमेश्वर से दूर हो जाते हैं, तो हमारे उपहार और भेंट का कोई मतलब नहीं होता है ।

`यूहन्ना 4 : 23, 24 पढ़ें | यीशु इन पदों में क्या कह रहा है? उसके शब्द किस प्रकार उस बात से सहमत हैं जिसके विरुद्ध हमारे आज के भजन चेतावनी दे रहे हैं?`

भेंट और उपहार पर्याप्त नहीं हैं। हमारे उपहारों का क्या फायदा अगर उन्हें देने वाला हृदय पाप के लिए खेदित न हो या विश्वास से रहित हो ? जब परमेश्वर के लोगों ने अपने पापों को स्वीकार किया, तो उनकी भेंटों ने उसे प्रस्न किया। तब उसने उनके चढ़ावे को पवित्र उपहार के रूप में स्वीकार किया (भजन 51: 19; भजन 50: 14 भी पढ़ें) । यीशु यशायाह के एक उद्धरण का उपयोग करता है: “ये लोग होठों से तो मेरा आदर करते हैं, पर उनका मन मुझ से दूर रहता है" (मती 15:8)। भजनकारों ने जो समस्याएँ देखीं वे वही थीं यीशु के साथ पृथ्वी पर अपने समय के दौर के अगुओं सहित कुछ लोगों के साथ थीं।

`हमें बचाये जाने के लिए सत्य को जानना ही पर्याप्त क्यों नहीं है ?`