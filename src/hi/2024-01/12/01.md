---
title:  मैं प्रभु के लिए गाऊँगा! ।
date:   16/03/2024
---

### इस सप्ताह के पाठ के लिए पढ़ें
भजन 134; भजन 33: 3; भजन 15; भजन 96; भजन 40: 6-8; भजन 50: 7-23; भजन 51: 16-19.

> <p>याद वचन</p>
> “मैं जीवन भर यहोवा का गीत गाता रहूँगा; जब तक मैं बना रहूँगा तब तक अपने परमेश्वर भजन गाता रहूँगा" (भजन 104:33)।

जैसे-जैसे हम उसकी दया का अनुभव करते हैं, परमेश्वर के बारे में हमारा ज्ञान बढ़ता जाता है। जैसे-जैसे हम मसीही के रूप में विकसित होते हैं, हमारा हृदय परमेश्वर के अनेक आशीर्वादों के लिए उसके प्रति कृतज्ञता से भर जाता है। हम पूछेंगे, “यहोवा ने मेरे लिये जो कुछ किया है उसके लिये मैं उसे क्या दे सकता हूँ?” (भजन 116: 12)। उत्तर है: हमें स्वयं को पूरी तरह से परमेश्वर को सौंप देना चाहिए और विश्वास के साथ उसके लिए जीना चाहिए।

भजन संहिता की पुस्तक में, इस्राएल एक जन समूह या एक देश से कहीं अधिक है। इस्राएल वह बड़ी भीड़ भी है जो परमेश्वर की आराधना करने के लिए एक साथ मिलती है (भजन 22:22, 25; भजन 35: 18 ) । इस्राएल का एक साथ मिलना हमें दिखाता है कि परमेश्वर चाहता था कि उसके लोग उसकी स्तुति करने के लिए एक साथ आएँ । परमेश्वर यह भी चाहता है कि पृथ्वी पर बाकी लोग भी इस्राएल में शामिल हो जाएँ। इसलिए, प्रभु अपने बच्चों से अन्य लोगों को उसकी दया के बारे में खुशखबरी बताने के लिए कहता है । तब और भी लोग परमेश्वर की आराधना करने आएँगे।

स्तुति एक चर्च के रूप में हमारी सामूहिक आराधना का हिस्सा है। चर्च में हमारी आराधना हमारी निजी प्रार्थना और स्तुति का स्थान नहीं लेती । व्यक्तिगत उपासना हमारी सार्वजनिक उपासना को मजबूत बनाती है ( भजन 22: 22, 25 ) । जब हम एक चर्च के रूप में एक साथ उपासना करते हैं, तो हमारी निजी उपासना भी मजबूत होती है। जो लोग परमेश्वर की आराधना करने के लिए एक साथ मिलते हैं उन्हें "वे लोग जो परमेश्वर के साथ सही [स्वीकृत] हैं" नाम दिया गया है (भजन संहिता 111 : 1)। वे परमेश्वर को जानते हैं (भजन 36: 10), और परमेश्वर उन्हें जानता है (भजन 37: 18)। परमेश्वर के साथ उनका अनुभव उनके जीवन के हर हिस्से को भर देता है।

सब्त, मार्च 23 की तैयारी के लिए इस सप्ताह के पाठ का अध्ययन करें।