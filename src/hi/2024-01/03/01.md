---
title:  प्रभु राजा है।
date:   13/01/2024
---

### इस सप्ताह के पाठ के लिए पढ़ें
भजन 8; भजन 100; भजन 97; भजन 75; भजन 94: 14; गलातियों 3: 26-29; भजन 19: 7।

> <p>याद वचन</p>
> “यहोवा राजा है; उसने माहात्म्य का पहिरावा पहिना है; यहोवा पहिरावा पहिने हुए, सामर्थ्य का फेटा बांधे है। इस कारण जगत स्थिर है, वह नहीं टलने का” (भजन) 93: 1)।

भजन संहिता की पुस्तक हमें सिखाती है कि प्रभु सारी पृथ्वी का राजा है। प्रभु ने सब कुछ बनाया । वह सब कुछ चालू भी रखता है। हमारे राजा के रूप में, प्रभु निष्पक्ष और पवित्र है। उसकी व्यवस्थाएँ भली हैं। उसके नियम उन सभी को जीवन देते हैं जो उनका पालन करते हैं। प्रभु एक निष्पक्ष न्यायी भी है। वह इस धरती पर जीवन की रक्षा करता है। वह उन लोगों को पुरस्कृत करता है जो उसकी व्यवस्था का पालन करते हैं और उन लोगों को दंडित करता है जो उसकी अवज्ञा करते हैं। प्रभु निर्णय करता है कि वह कब दंड देगा और कब पुरस्कार देगा। जब वह तैयार होगा तो वह पुरस्कार और दंड देगा, अपने समय पर, हमारे समय पर नहीं।

इस्राएल के साथ परमेश्वर का वादा एक महत्त्वपूर्ण कारण है कि वह इस पृथ्वी को सुरक्षित रखता है। उसका वादा हमें उसके उद्धार की योजना को दिखाता है। अपने वादे के हिस्से के रूप में, परमेश्वर ने पृथ्वी पर अन्य सभी लोगों के समूहों से ऊपर इस्राएल को अपने लोगों के रूप में अपनाया। प्रभु अपने लोगों से किया हुआ वादा निभाता है । वह तब भी हमारी देखभाल करता रहता है जब हम कभी-कभी उसके विरुद्ध पाप करते हैं।

क्योंकि प्रभु राजा है, हम इस धरती पर सुरक्षित जीवन के लिए उस पर भरोसा कर सकते हैं। भजन संहिता की पुस्तक लिखने वाले कवि चाहते हैं कि हम बाइबल के इस सत्य को समझें। जब हम ऐसा करते हैं, तो हम परमेश्वर की सेवा कर सकते हैं, जैसा कि भजनकारों ने पूरे दिल से किया।

सब्त, जनवरी 20 की तैयारी के लिए इस सप्ताह के पाठ का अध्ययन करें।