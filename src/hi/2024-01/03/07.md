---
title:  अतिरिक्त अध्ययन
date:   19/01/2024
---

भजन 86:5, 15; एलेन जी० व्हाइट की पुस्तक ख्रीस्त की ओर कदम में पढ़ें, "परमेश्वर का मनुष्य के लिए प्रेम, " पृष्ठ 9-15

हम जानते हैं कि परमेश्वर प्रेम है। बाइबल का यह सत्य हमें यह बेहतर ढंग से समझने में कैसे मदद करता है कि ईश्वर कौन है और वह अपने लोगों की कैसे मदद करता है? भजन संहिता की पुस्तक हमें क्या सिखाती है?

जैसे-जैसे हम भजन संहिता की पुस्तक का अध्ययन करना जारी रखते हैं, हमें यह सोचना चाहिए कि भजन हमें ईश्वर के प्रेम, दया और हमें बचाने और पृथ्वी को नया बनाने की उसकी योजना के बारे में क्या सिखाते हैं। "क्रूस हमें ईश्वर और उसके प्रेम के बारे में सिखाता है। जितना अधिक हम इस विषय का अध्ययन करेंगे, उतना ही अधिक हम ईश्वर की दया, देखभाल और क्षमा को समझेंगे। हम ईश्वर को और उसके नियम को निष्पक्ष देखेंगे हैं। हम उसके प्रेम का सबूत भी देखेंगे। परमेश्वर के प्रेम की कोई सीमा नहीं है। हमारे प्रति उसका प्रेम उस माँ के अपने बच्चे के प्रति प्रेम से भी बड़ा है जो उसकी आज्ञा मानने से इंकार कर देता है । " - एलेन जी० व्हाइट, स्टेप्स टू क्राइस्ट, पृष्ठ 15. भजन संहिता की पुस्तक में, जब परमेश्वर अपनी आज्ञा मानने से इनकार करने पर लोगों का न्याय करता है, तो ये लोग क्या करते हैं? वे प्रभु के पास वापस आते हैं और उन्हें बचाने के लिए मदद हेतु उससे प्रार्थना करते रहते हैं! क्यों? क्योंकि वे जानते हैं कि परमेश्वर का क्रोध थोड़े समय के लिये है। परन्तु उसकी दया अनन्त है ( भजन 103: 8)।

**चर्चागत प्रश्नः**

`भजन की पुस्तक हमें सिखाती है कि ईश्वर राजा है | इस पृथ्वी पर जो कुछ भी घटित होता है उस पर ईश्वर का नियंत्रण है। साथ ही, हमें यह समझने की आवश्यकता क्यों है कि हमारे चारों ओर ईश्वर और शैतान के बीच विश्वव्यापी युद्ध चल रहा है? बाइबल का यह सत्य हमें यह समझने में कैसे मदद करता है कि इस पृथ्वी पर इतना पाप और पीड़ा क्यों है?`

`बाइबल हमें यह भी सिखाती है कि ईश्वर ने हमें बनाया है। यह शिक्षा हमें यह समझने में कैसे मदद करती है कि हम कौन हैं और हमें इस धरती पर ईश्वर द्वारा बनाई गई हर चीज का ख्याल कैसे रखना चाहिए? क्या होता है जब लोग इस शिक्षा का पालन नहीं करते ? उत्तर के लिए भजन 106:35-42 पढ़ें।`

`बाइबल के समय में जिन झूठे देवताओं की लोग पूजा करते थे उनमें क्या बुराई थी ( भजन 115: 4-8 )? आधुनिक झूठे देवताओं के बारे में क्या? वे प्रभु के साथ हमारे रिश्ते के लिए भी खतरा क्यों हैं?`

`बाइबल हमें बताती है कि न्यायाधीश के रूप में परमेश्वर का कार्य उसके लोगों से शुरू होगा। तो, परमेश्वर के लोगों को कैसे जीना चाहिए? परमेश्वर अपने लोगों का न्याय कैसे करता है ?`