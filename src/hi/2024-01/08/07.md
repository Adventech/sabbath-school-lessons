---
title:  अतिरिक्त अध्ययन
date:   23/02/2024
---

आज के आधुनिक जीवन में, अधिकत्तर लोग बुद्धिमान बनने से अधिक खुश रहना चाहते हैं। क्या हम परमेश्वर की बुद्धि के बिना इस जीवन में सचमुच खुश रह सकते हैं? भजन कहता है कि हम ऐसा नहीं कर सकते। अच्छी खबर यह है कि परमेश्वर हमसे ज्ञान और खुशी के बीच चयन करने के लिए नहीं कहता है । परमेश्वर की बुद्धि हमारे जीवन में सच्ची खुशी लाती है।

बाइबिल में, बुद्धि और खुशी विचारों से कहीं अधिक हैं। वे वास्तविक अनुभव हैं जो हमारे परमेश्वर को जानने, उसकी स्तुति करने और उस पर भरोसा करने से आते हैं। भजन 25: 14 कहता है, “यहोवा अपने अनुयायियों को अपने रहस्य बताता है । वह उन्हें अपने वादे के बारे में सिखाता है"।

“परमेश्वर ने हमें जो आशीर्वाद दिया है, उसके लिए उसे धन्यवाद दें। उन सभी प्रमाणों के बारे में सोचें जो परमेश्वर हमें अपने प्रेम के बारे में देता है। अपने मन में परमेश्वर की अनेक आशीषों की एक तस्वीर बनायें। जितनी बार संभव हो सके इन चित्रों के बारे में सोचें: परमेश्वर के पुत्र यीशु ने स्वर्ग छोड़ दिया। तब यीशु मनुष्य बन गया ताकि वह हमें शैतान के झूठ से बचा सके। यीशु ने हमारे लिए शैतान के विरुद्ध लड़ाई जीती। यीशु ने हमारे लिए स्वर्ग में परमेश्वर के पास जाने का एक रास्ता संभव बनाया | यीशु ने पतित मनुष्यों को पाप से बचाया | यीशु ने हमें फिर से परमेश्वर से जोड़ा | यीशु हमें जीवन में विभिन्न परीक्षाओं से गुजरने की शक्ति देता है | यीशु हमारा परमेश्वर और हमारा उद्धारकर्ता है। वह हमें अपने पवित्र जीवन में कपड़ों की तरह ही ढकता है। फिर यीशु हमें स्वर्ग में उसके सिंहासन पर उसके साथ बैठने के लिए आमंत्रित करता है। परमेश्वर चाहता है कि हम इन सभी चीजों के बारे में अपने मन में चित्र बनाएँ और उनके बारे में ध्यान से सोचें । " एलेन जी ० ह्वाइट, स्टेप्स टू क्राइस्ट, पृष्ठ 118।

**चर्चागत प्रश्नः**

`बाइबल हमें बहुत सी बातें सिखाती है | बाइबल का ज्ञान हमें कैसे खुशी भी दे सकता है? यीशु जीवित शब्द या बाइबिल है। यदि हम परमेश्वर के वचन, बाइबल से सीखना चाहते हैं तो हमें यीशु को अपने हृदयों में रहने के लिए क्यों आमंत्रित करना चाहिए?`

`आज क्या होता है जब परमेश्वर के लोग उसकी शिक्षा को अस्वीकार करना जारी रखते हैं जैसा कि इस्राएलियों ने किया था ( भजन 81; भजन 95 ) ? परमेश्वर क्यों कहता है कि ये “आधुनिक" इस्राएली " भविष्य में उस आराम का आनंद कभी नहीं लेंगे जिसकी मैंने उनके लिए योजना बनाई है ' " ( भजन 95:11)?`

`कभी-कभी पाप का जीवन आज्ञाकारिता के पवित्र जीवन की तुलना में अधिक रोमांचक और मजेदार लगता है (भजन 141 )। ऐसा क्यों है? बहुत से लोग जो परमेश्वर को अस्वीकार करते हैं वे सफलता का आनंद लेते हैं। हम उनकी "सफलता" की व्याख्या कैसे करें?`