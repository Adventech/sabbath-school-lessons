---
title:  पवित्र कैसे बनें ।
date:   17/02/2024
---

### इस सप्ताह के पाठ के लिए पढ़ें
भजन 119 : 1-16; भजन 90; भजन 81:7, 8; भजन 141; भजन 1: 1-3।

> <p>याद वचन</p>
> “हम को अपने दिन गिनने की समझ दे कि हम बुद्धिमान हो जाएँ” (भजन 90: 12)।

जैसा कि हमने पिछले सप्ताह देखा, परमेश्वर अपनी दया के कारण हमें क्षमा कर सकता है। परमेश्वर हमें नए दिल दे सकता है और अपनी दया के कारण हमें पवित्र भी बना सकता है।

बाइबल हमें पवित्र जीवन जीना सिखाती है ( भजन 119: 9 ) । इस शिक्षा में परमेश्वर के नियम का पालन करना शामिल है। जब हम परमेश्वर के नियम का पालन करते हैं, तो हम उसके साथ घनिष्ठ संबंध में रहेंगे। तब परमेश्वर हमारे जीवन को आशीषों से भर देगा ( भजन 119:1, 2; भजन 128)। यह वादा अच्छी खबर है।

क्या हमें आशीष देने के परमेश्वर के वादे का मतलब यह है कि अब से मसीहियों के रूप में हमारा जीवन आसान हो जाएगा? बिल्कुल नहीं। पाप शक्तिशाली है (भजन 141: 2-4 ) । यदि हम सावधान नहीं हैं, तो पाप हमें परमेश्वर से अलग कर सकता है। परमेश्वर हमें परीक्षाएँ देता है। वह शैतान को हमें प्रलोभित करने या हमसे पाप करवाने का प्रयास करने की भी अनुमति देता है। क्यों? परमेश्वर हमें दिखाना चाहता कि हमारे हृदय में क्या है। यदि परमेश्वर की संतान उसकी आज्ञा का पालन करेंगे, तो परमेश्वर उनका विश्वास मजबूत करेगा | परमेश्वर पर उनका भरोसा बढ़ेगा। परीक्षाएँ और परेशानियाँ हमारे पास आएँगी । परमेश्वर इन चीजों को घटित होने देता है ताकि हम सीख सकें कि पवित्र कैसे बनें। हमें प्रार्थना करनी चाहिए और परमेश्वर से यह जानने में मदद करने के लिए कहना चाहिए कि हमारा जीवन कितना छोटा है। तब हम बुद्धि में बढ़ेंगे (भजन संहिता 90 : 12 ) । जब हम यह प्रार्थना करते हैं, तो हम परमेश्वर को दिखाते हैं कि हम हमेशा उसमें आशा और विश्वास के साथ रहना चाहते हैं।

सब्त, फरवरी 24 की तैयारी के लिए इस सप्ताह के पाठ का अध्ययन करें।