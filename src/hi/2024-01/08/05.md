---
title:  पाप जिस प्रकार हमारे हृदयों में कार्य करता है
date:   21/02/2024
---

`भजन 141 में भजनकार किस लिए प्रार्थना करता है?`

भजन 141 सुरक्षा के लिए प्रार्थना है। भजनकार परमेश्वर से उसे पाप से बचाने के लिए कहता है | भजनकार को दुष्ट लोगों और उसके विरुद्ध बनाई गई योजनाओं से खतरा है (भजन 141: 9, 10 )। भजनकार को अपने मन के पाप से भी खतरा है। भजनकार का कहना है कि उसका हृदय ही उसकी सुरक्षा के लिए वास्तविक खतरा है। ऐसा इसलिए है क्योंकि अच्छे और बुरे के बीच युद्ध दिल में होता है। कभी-कभी भजनकार पाप करना चाहता है और बुरे काम करने वाले लोगों से जुड़ना चाहता है।

क्या भजनकार परमेश्वर की बुद्धि का अनुसरण करेगा? या पाप के जीवन में दुष्ट लोगों के साथ शामिल हो जाएगा (भजन संहिता 141:4,5)? एकमात्र चीज जो भजनकार को पाप करने से बचा सकती है वह प्रार्थना करना और परमेश्वर पर पूरा भरोसा करना है (भजन 141:1, 2)। इसलिए, भजनकार मदद के लिए प्रार्थना करता है। भजनकार परमेश्वर से प्रार्थना करता है कि वह जो कहता है उसे नियंत्रित करने में उसकी मदद करे और पाप को न कहने की शक्ति दे (भजन 141: 3, 4)।

`भजन 1: 1 और भजन 141:4 पढ़ें। ये भजन हमें पाप और बुराई के बारे में क्या सिखाती हैं ?`

भजन 141:4 हमें दिखाता है कि पाप कैसे कार्य करता है। सबसे पहले, पाप हृदय में शुरू होता है। पाप हमें बुराई करने के लिए प्रेरित करता है। दूसरा, पाप हमें कार्य करने और बुरा करने के लिए प्रेरित करता है। पहली बार पाप करने के बाद, हम अक्सर बार-बार पाप करते रहते हैं। तीसरा, हम अपने हृदय में बुराई को अच्छी चीज के रूप में स्वीकार करते हैं।

उसी तरह, भजन 1: 1 हमें बताता है कि जब हम पाप करते हैं तो क्या होता है। पाप परमेश्वर की संतानों को परमेश्वर का अनुसरण करने और उसकी आज्ञाओं का पालन करने से रोकता है। पाप हमें उन बुरे लोगों से जुड़ने का कारण बनता है जो परमेश्वर का नियम तोड़ते हैं और परमेश्वर का मजाक उड़ाते हैं। परमेश्वर हमें चिताता है कि हम वैसा व्यवहार न करें जैसा ये पापी व्यवहार करते हैं। हमें उन्हें हमारे प्रभु से दूर ले जाने की अनुमति नहीं देनी चाहिए।

भजन संहिता की पुस्तक हमें दिखाती है कि पाप से सुरक्षित रहने का एकमात्र तरीका प्रभु पर निर्भर रहना है। प्रभु हमें पाप से मुक्त करेगा। भजन संहिता की पुस्तक हमें जो कहते हैं उसे नियंत्रित करना सिखाती है। हमें अपने हैं शब्दों का चयन सावधानी से करना चाहिए। हमें यह भी सावधान रहना चाहिए कि हम किसका अनुसरण करते हैं। दुष्ट लोग हमें ऐसी सलाह देंगे जो हमें परमेश्वर से दूर ले जायेगी। हमें बुद्धि के लिए परमेश्वर के पास जाना चाहिए, क्योंकि वह अच्छे लोगों और बुरे लोगों दोनों का न्याय करेगा (भजन 1:4-6; भजन 141: 8-10) । उस समय तक, परमेश्वर के लोगों को धैर्य रखना चाहिए और उस पर भरोसा रखना चाहिए ।