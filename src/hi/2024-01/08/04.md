---
title:  प्रभु की परीक्षा
date:   20/02/2024
---

`पढ़ें, भजन 81: 7, 8; भजन 95:7-11; और भजन 105 : 17-221 ये पद हमें उन परीक्षाओं के बारे में क्या सिखाते हैं जो परमेश्वर हमें देता है?`

मरीबा वह स्थान है जहाँ इस्राएल ने परमेश्वर की परीक्षा ली थी । इस्राएल ने उनकी जरूरतों का ख्याल रखने के अपने वादे को पूरा करने के लिए परमेश्वर पर भरोसा नहीं किया (निर्गमन 17:1-7; भजन 95: 8, 9)। भजन 81 मरीबा के बारे में कहानी को एक नए तरीके से देखता है। भजन 81 लिखने वाले भजनकार का कहना है कि परमेश्वर ने इस्राएल को मरीबा में एक परीक्षा दी (भजन 81 : 7 ) । जब इस्राएल ने परमेश्वर की अवज्ञा की और उस पर भरोसा करने से इनकार कर दिया (भजन 81:11), तो लोग परमेश्वर की परीक्षा में विफल रहे।

भजन 81 हमें मरीबा के बारे में दो महत्त्वपूर्ण सबक सिखाता है। सबसे पहले, परमेश्वर के लोगों को वही गलतियाँ नहीं करनी चाहिए जो उनके पिताओं ने अतीत में की थीं। परमेश्वर के लोगों को परमेश्वर पर भरोसा रखना चाहिए और उसकी आज्ञा का पालन करना चाहिए (भजन 81 : 13)। दूसरा, परमेश्वर ने अपने लोगों को उस परीक्षा में विफल होने के बाद बचाया जो उसने उन्हें दी थी (भजन 81 : 7 ) । अतीत में परमेश्वर की उद्धार करने वाली दया हमें आशा देती है कि भविष्य में परमेश्वर हम पर दया दिखाएगा।

भजन 105 हमें दिखाता है कि परमेश्वर कठिन समय को परीक्षा के रूप में उपयोग करता है। परमेश्वर ने यूसुफ को अपने वादे के बारे में उसके दिल से किसी भी संदेह को दूर करने के लिए एक परीक्षा दी । परीक्षण ने यूसुफ के परमेश्वर में विश्वास को मजबूत करने में भी मदद की। यूसुफ ने अपनी अगुवाई के लिए परमेश्वर पर भरोसा करना सीखा (उत्पत्ति 37:5-10; भजन 105: 19)।

हम समझते हैं कि परमेश्वर हमें परीक्षाएँ क्यों देता है। लेकिन परमेश्वर हमें सजा क्यों देता है? जब परमेश्वर अपने लोगों को दंड देता है, तो वह चाहता है कि वे अपनी गलतियों से सीखें। वह चाहता है कि वे मजबूत बनें और उसकी आशीष के लिए तैयार रहें। इसीलिए परमेश्वर ने यूसुफ को इतने कठिन अनुभव के दौर से ले गया ( भजन 105 : 20-22)। लेकिन हमें अपने परीक्षणों से सीखना चाहिए। यदि हम परमेश्वर की शिक्षाओं को अस्वीकार करते हैं, तो हमारे हृदय कठोर और जिद्दी हो जायेंगे।

“परमेश्वर अपने बच्चों से अपेक्षा करता है कि वे तुरंत और बिना किसी प्रश्न के उसकी व्यवस्था का पालन करें। लेकिन लोग सोये हुए हैं। शैतान का झूठ उन्हें सही काम करने से रोकता है। शैतान उन्हें परमेश्वर की व्यवस्था का पालन न करने का बहाना देता है। शैतान झूठ बोलता है और लोगों से वह सब करवाता है जो वे जानते हैं कि गलत है। शैतान उसी झूठ का उपयोग करता है जो उसने अदन बारी में हवा के साथ इस्तेमाल किया था। 'तुम निश्चय न मरोगे' [उत्पत्ति 3: 4, । जब हम परमेश्वर की अवज्ञा करते हैं, तो हम अपने हृदय कठोर कर लेते हैं। हम दूसरे लोगों को भी पाप करने के लिए प्रेरित करते हैं। पहले तो हमारा पाप उन्हें बहुत बुरा लगता है। लेकिन कुछ समय बाद हमारा पाप उनकी नजरों में उतना बुरा नहीं लगने लगेगा क्योंकि उन्हें पाप की आदत हो जाती है। वे प्रश्न करते हैं कि क्या पाप वास्तव में पाप है। फिर वे वही पाप करना शुरू कर देते हैं । " - एलेन जी० ह्वाइट, टेस्टीमोनीज फॉर द॰ चर्च, खंड 4, पृष्ठ 146।