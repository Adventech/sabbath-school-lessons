---
title:  एक पवित्र जीवन और उसकी अनेक आशीषें
date:   22/02/2024
---

`परमेश्वर उन लोगों को कौन-सी आशीषों का वादा करता है जो उसका आदर करते हैं? पढ़ें, भजन 1:1-3; भजन 112:1-9; और भजन 128।`

परमेश्वर उन लोगों को अनेक आशीषों का वादा करता है जो उसका सम्मान करते हैं। शांति परमेश्वर द्वारा दिए गए सबसे अद्भुत आशीर्वादों में से एक है। भजन 1 एक पवित्र व्यक्ति की तुलना एक पेड़ से करता है। पेड़ पानी की धारा के बगल में उगता है। पेड़ पर फल लगते हैं। पेड़ की पत्तियाँ सूखकर नष्ट नहीं होती हैं (पढ़ें, भजन 1: 3; यिर्मयाह 17:7, 8 और यहेजकेल 47 : 12 ) । पेड़ का शब्द चित्र हमें दिखाता है कि परमेश्वर ही वह है जो पेड़ को आशीर्वाद देता है। जब हम स्वर्ग में परमेश्वर के मंदिर में उसके साथ विश्वास में रहेंगे, तो हम उसके साथ एक प्रेमपूर्ण रिश्ते का आनंद लेंगे। दुष्ट लोग फल और हरी पत्तियों वाले प्यारे पेड़ के समान नहीं होते। दुष्ट लोग उस भूसे के समान हैं जिसे हवा उड़ा देती है। दुष्ट लोगों को भविष्य की कोई आशा नहीं होती। परमेश्वर के लोगों को अनन्त जीवन की आशा है। भजन 128:2,3 उन आशीषों के बारे में बात करता है जिनका आनंद हम नई पृथ्वी पर लेंगे। उस समय हम अपनी अपनी अंगूर की बेलों और अंजीर के वृक्षों के नीचे बैठेंगे। ये पौधे शांति के प्रतीक हैं (मीका 4:4)। भजन 122 में, भजनकार लोगों से यरूशलेम को शांति का आशीर्वाद देने के लिए परमेश्वर से प्रार्थना करने को कहता है (भजन 122:6-8; भजन 128:5, 6 ) । यह प्रार्थना आने वाले उद्धारकर्ता में भजनकार की आशा को दर्शाती है जो बुराई को समाप्त करेगा और पृथ्वी पर शांति स्थापित करेगा।

"बाइबल में, परमेश्वर अपने लोगों को एक विशेष उपहार का वादा करता है। यह उपहार ‘एक देश' है। इब्रानियों 11: 14-16। यीशु स्वर्ग से आया चरवाहा है | यीशु अपने झुण्ड को पीने के लिए जीवन जल की ओर ले जाता है। जीवन का वृक्ष भी वहाँ पर है। जीवन का वृक्ष हर महीने नए फल उगाता है। जीवन के वृक्ष की पत्तियाँ लोगों को चंगा करने में मदद करती हैं। स्वर्ग में ऐसी धाराएँ हैं जिनमें सदैव साफ पानी बहता रहता है। झरनों के बगल में पेड़ों की छाया पैदल पथों को छाया से शीतल बना देती है। प्रभु ने ये रास्ते अपने लोगों के लिए बनाये | मैदानों से परे खूबसूरत पहाड़ियाँ और परमेश्वर के ऊँचे पर्वत हैं। मैदान शांति का स्थान हैं। वहाँ, परमेश्वर के लोगों को एक घर मिलेगा। वे अब तीर्थयात्री या पथिक नहीं होंगे । " - एलेन जी ह्वाइट, द ० ग्रेट कॉन्ट्रोवर्सी, पृष्ठ 675।

नये जीवन की यह आशा तब घटित होगी जब यीशु पृथ्वी को नया बनायेंगे (मती 26: 29; प्रकाशितवाक्य 21 )। तब परमेश्वर हमें वह सब कुछ देगा जिसका उसने वादा किया था।

`क्रूस इस बात का प्रमाण क्यों है कि परमेश्वर हमसे पृथ्वी को नया बनाने का अपना वादा निभाएगा?`