---
title:  हमें समझ दे कि हमारा जीवन कितना छोटा है
date:   19/02/2024
---

`परमेश्वर की तुलना में हम कितने समय तक जीवित रहते हैं? पढ़ें, भजन 90; भजन 102 : 11; भजन 103: 14-16।`

मानव जीवन परमेश्वर की तुलना में बहुत छोटा है, जो सदैव जीवित रहता है। परमेश्वर की दृष्टि में, 1,000 वर्ष रात के तीन या चार घंटों के समान हैं (भजन संहिता 90: 4 ) । परमेश्वर की तुलना में, हमारा जीवन बहुत लंबे समय तक नहीं चलता (भजन 90 : 10)। सबसे मजबूत मनुष्य सबसे कमजोर पौधों के समान है ( भजन 90:5, 6; भजन 103:15, 16 ) । हमारा छोटा जीवन कड़ी मेहनत और दुःख से भरा है (भजन 90 : 10 ) । बहुत से लोग दुःखी हो जाते हैं जब उन्हें याद आता है कि जीवन बहुत छोटा है। वे परेशान हो जाते हैं कि जब वे मरेंगे तो उनके बिना भी जीवन चलेगा।

भजन 90 हमें दिखाता है कि परमेश्वर हमारे बहुत ही छोटे जीवन काल के दौरान हमारी परवाह करता है। प्रभु अपने लोगों के लिए आश्रय के समान है (भजन संहिता 90:1, 2 ) । हमारे आश्रय के रूप में, परमेश्वर कठिन समय के दौर में अपने लोगों के लिए एक सुरक्षित स्थान है।

भजन 90 हमें यह भी सिखाता है कि परमेश्वर पाप से घृणा करता है। भजनकार कहता है: "तेरे क्रोध की शक्ति को और भय के योग्य तेरे रोष को कौन समझता है?” (भजन 90: 11)। किसी ने भी पाप के विरुद्ध परमेश्वर के पूरे क्रोध को महसूस नहीं किया है। ऐसा इसलिए है क्योंकि परमेश्वर अपने क्रोध को रोकता है और हम पर अपनी दया दिखाता है। इसलिए, हमें आशा है। परमेश्वर हमें यह कहने के कई मौके देता है कि हमें अपने पाप के लिए खेद है। हम उसके पास आ सकते हैं और पवित्र होने के लिए ज्ञान और मदद माँग सकते हैं।

बाइबल में बुद्धि का अर्थ हमारे ज्ञान रखने या चतुर होने से कहीं अधिक है। बुद्धि परमेश्वर के प्रति सम्मान है। हमें किस प्रकार की बुद्धि की आवश्यकता है? हमें यह जानने के लिए बुद्धि की आवश्यकता है कि हमारा जीवन बहुत छोटा है। हम जितने वर्ष जीवित रहेंगे उसकी संख्या सीमित है। जब हम बाइबल की इस सच्चाई को समझ लेंगे, तो हम बुद्धिमान हो जाएँगे। यह ज्ञान हमें विश्वास और आज्ञाकारिता के बारे में सिखाएगा । यह बुद्धि हमें तभी मिल सकती है जब हम अपने पापों को स्वीकार कर लें और उन्हें पुनः करना बंद कर दें (भजन संहिता 90:8, 12 ) । तब हमें परमेश्वर की क्षमा, प्रेम और दया के उपहारों को स्वीकार करना चाहिए (भजन 90: 13, 14)। हमारी समस्या यह है कि हम पापी हैं। पाप ने इस धरती को नुकसान पहुचाया है और कई जिंदगियों को बर्बाद कर दिया है। हम जहाँ भी देखते हैं और हर व्यक्ति में पाप के कारण आए भयानक बदलाव को देखते हैं।

यीशु को धन्यवाद, परमेश्वर ने हमारे लिए पाप की समस्या से बचने का एक रास्ता बनाया (यूहन्ना 1: 29; यूहन्ना 3 : 14-21 ) । यीशु के बिना, हमें कोई आशा नहीं है।

`हाँ, हमारा जीवन बहुत छोटा है। परन्तु हमें यीशु में क्या आशा है (यूहन्ना 3 : 16)? उसके बिना हमारी क्या आशा है ?`