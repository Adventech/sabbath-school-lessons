---
title:  अतिरिक्त अध्ययन
date:   02/02/2024
---

पढ़ें, भजन 56; एलेन जी ह्वाइट की पुस्तक ख्रीष्ट की ओर कदम में, “प्रभु में आनन्द, " पृष्ठ 115-126।

" जब आप पीड़ित हों या परेशानी में हों, तो ऊपर देखें, नीचे नहीं । परमेश्वर की ओर देखें, अपनी समस्याओं को मत देखें कि वे कितनी कठिन हैं। जब आप परमेश्वर की ओर देखेंगे तो आपमें सदैव साहस रहेगा। जल्द ही आप देखेंगे कि यीशु का हाथ आपकी मदद के लिए आ रहा है। आपको बस उसे विश्वास के साथ अपना हाथ देने की जरूरत है। उसे आपका नेतृत्व करने दीजिए। जब आप उस पर भरोसा करना सीख जाएँगे, तो आप आशा से भर जाएंगे।” – एलेन जी ह्वाइट, चर्च के लिए प्रशंसापत्र, खंड 5, पृष्ठ 578, 579

क्या आपको कभी-कभी ऐसा लगता है कि आप बिल्कुल अकेले हैं? या क्या आपको लगता है कि परमेश्वर ने आपसे अपना मुँह फेर लिया है ? सहन करते रहें। अंधकारमय समय में, भजन संहिता की पुस्तक लिखने वाले कवियों ने सोचा कि परमेश्वर बहुत दूर है। कवियों (भजनकारों) ने क्या किया? वे प्रार्थना करते रहे। उन्होंने अपने हृदय के अंदर झाँक कर देखा । उन्होंने अतीत में परमेश्वर के उद्धार के कार्यों को याद किया। उन्होंने परमेश्वर के सामने अपने पापों को स्वीकार कर लिया। वे उससे सहायता माँगते रहते हैं (भजन 77: 10 - 12; भजन 89:46-52 ) ।

"जब हमारा शंकाओं और परेशानियों से सामना होता है और उनसे लड़ते हैं तो हमारा विश्वास मजबूत होता है। जब हम शंकाओं और परेशानियों से लड़ते हैं, तो हम जीवन के बारे में एक महत्त्वपूर्ण सबक सीखेंगे जो सबसे कीमती रत्नों से भी अधिक मूल्यवान होगा। " एलेन जी० ह्वाइट, चर्च के लिए प्रशंसापत्र, खंड 3, पृष्ठ 5551

**चर्चागत प्रश्नः**

`कवियों ने किन शंकाओं और भयों के विरुद्ध संघर्ष किया? संदेह और भय के साथ आपका अपना अनुभव क्या रहा है? इस कठिन समय के दौरान आपने विश्वास को कैसे मजबूत बनाए रखा?`

`जब परमेश्वर में हमारे विश्वास की परीक्षा हो तो हमें उत्तर कहाँ ढूँढ़ना चाहिए? आप उन लोगों को क्या आशा दे सकते हैं जिनकी पीड़ा के कारण वे परमेश्वर के प्रेम पर प्रश्नचिह्न लगाते हैं?`

`आप इस प्रश्न का उत्तर कैसे देते हैं कि प्रेम का सर्वशक्तिमान परमेश्वर इस पृथ्वी पर बुराई क्यों होने देता है? अच्छे और बुरे के बीच विश्वव्यापी युद्ध इस प्रश्न का उत्तर कैसे देता है ?`