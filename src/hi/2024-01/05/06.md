---
title:  दुष्ट लोग हमेशा भूमि ( देश ) पर नियंत्रण नहीं रखेंगे
date:   01/02/2024
---

`देश, भजन 37: 1, 8; भजन 49: 5-7; भजन 94 : 3-7; और भजन 125:3. ये कविताएँ किस समस्या की बात कर रही हैं?`

भजन 37; भजन 49; भजन 94; और भजन 125 में भजनकार बुरे लोगों के बारे में बात करता है। भजनकार को उनकी सफलता समझने में परेशानी होती है। वे परमेश्वर के प्रति अपनी नफरत को छिपाते नहीं हैं। वे दूसरे लोगों को ठेस पहुँचाते हैं और उन्हें खेद नहीं होता। हमें बताया गया है दुष्ट लोग हमेशा भूमि पर कब्जा नहीं करेंगे (भजन 125: 3)। हमें बताया गया है कि परमेश्वर का राज्य सदैव बना रहेगा (भजन 45:6)। लेकिन कभी-कभी हम सोच सकते हैं कि बुरे लोग जीत रहे हैं और जीवन का आनंद ले रहे हैं। इसलिए, हम शायद अपना विश्वास त्यागना चाहते हैं और पाप के जीवन में दुष्टों के साथ शामिल होना चाहते हैं।

`कठिन समय के दौरान भजनकार को क्या मदद मिलती है ? उत्तर के लिए भजन 73:1-20, 27 पढ़ें। उन लोगों का क्या होता है जो परमेश्वर पर भरोसा नहीं करते? ( 1 पतरस 1: 17 भी पढ़। )`

जब भजनकार ने अपने आस-पास की बुराई को देखा, तो उसे परमेश्वर पर संदेह होने लगा। भजनकार ने देखा कि दुष्ट लोगों को बहुत सफलता मिली। उनकी सफलता ने कवि को परमेश्वर की योजना पर संदेह करने पर मजबूर कर दिया। भजनकार ने सोचा, “क्या विश्वास रखना बेकार है?"

फिर भजनकार परमेश्वर के मंदिर के बारे में सोचता है जहाँ परमेश्वर सभी लोगों का न्याय करेगा। बाइबल का यह सत्य भजनकार को यह समझने में मदद करता है कि परमेश्वर नियंत्रण में है। दुष्ट लोग सोच सकते हैं कि वे इस जीवन में जो चाहें कर सकते हैं। लेकिन भविष्य में, उन्होंने जो कुछ भी करने का निर्णय लिया है उसके लिए वे परमेश्वर को उत्तर देंगे। जब भजनकार इस बाइबिल सत्य को समझता है, तो वह जानता है कि परमेश्वर पर संदेह करना उसकी गलती थी । वह अपना पाप स्वीकार करता है। केवल परमेश्वर ही हमें यह समझने में मदद कर सकता है कि जीवन में क्या महत्त्वपूर्ण है: हमें उसके लिए जीना चाहिए, तब भी जब हमारे आस-पास के अधिकांश लोग स्वयं और पाप के लिए जी रहे हैं।

`परमेश्वर उन सभी का न्याय करेगा जो जीवित हैं। परमेश्वर उन सभी बुराइयों का न्याय करेगा जो लोग करते हैं। यह वादा आपको कैसे आशा देता है जब इतने सारे लोग बुराई करते हैं जिनकी अब सजा नहीं होती?`