---
title:  बुराई के दिन
date:   28/01/2024
---

`भजन 74: 18-22 और भजन 79:5-13 पढ़ें। ये दोनों कविताएँ भी प्रार्थनाएं हैं। ये प्रार्थनाएँ किस बारे में हैं? कवि परमेश्वर से क्या करने को कह रहा है?`

भजनकार अच्छाई और बुराई के बीच के युद्ध को समझना चाहता है। भजनकार का कहना है कि इस युद्ध के दौरान परमेश्वर धैर्यवान, बुद्धिमान और शक्तिशाली है।

भजन संहिता की पुस्तक में, जब भी कवि बुराई के बारे में बात करते हैं, तो वे यह भी बात करते हैं कि परमेश्वर इस समस्या का समाधान कैसे करेगा। जब परमेश्वर के शत्रु यरूशलेम और मंदिर को नष्ट कर देते हैं, तो कवि परेशान हो जाते हैं। उन्हें चिंता है कि दूसरे देशों के लोग ईश्वर को कमजोर समझेंगे और फिर उसका अपमान करेंगे। इस्राएल के लोग परमेश्वर का विशेष खजाना हैं। परमेश्वर ने उन्हें अपना वादा दिया (व्यवस्थाविवरण 4:32-38; व्यवस्थाविवरण 32: 8, 9 ) । इस्राएल "जीवित प्रमाण" है कि ईश्वर अपना वादा निभाएगा। बाइबल के समय में इस्राएल से किया गया परमेश्वर का वादा हमारे लिए भी अंत समय का वादा है। हम भी परमेश्वर का विशेष खजाना हैं। भविष्य में सभी लोग प्रभु को प्रणाम करेंगे । हर उम्र के लोग उसकी सेवा करेंगे। ये वादे कवियों के लिए अनमोल हैं। इसीलिए जब विदेशी सेनाएँ इस्राएल में जबरन प्रवेश करती हैं तो वे परेशान हो जाते हैं। ये सेनाएँ हर उस चीज के लिए खतरा हैं जिसका वादा परमेश्वर ने अपने लोगों से किया था । भजनकार जानता है कि इस्राएल के पाप ईश्वर के साथ उसके रिश्ते को नुकसान पहुँचाते हैं। उसके पूर्वजों के पापों के कारण उनकी भूमि और उसके बच्चों पर शाप आया (भजन संहिता 79: 8, 9 ) । अब केवल परमेश्वर ही अपने लोगों को बचा सकता है। कवि कहता है कि प्रभु “हमारा परमेश्वर और उद्धारकर्ता" है (भजन 79: 9 )। प्रभु के लिए ये नाम हमें दिखाते हैं कि वह अपना वादा निभाएगा (भजन 79: 9)।

भजनकारों के लिए परमेश्वर की आशीष इस्राएल से अधिक महत्त्वपूर्ण क्या है? कुछ भी नहीं है। भजन 79 में, भजनकार चाहता है कि सभी लोग ईश्वर का सम्मान करें और उसकी स्तुति करें (भजन 79:9)। भजनकार चाहता है कि ईश्वर उन देशों को दंडित करे जिन्होंने इस्राएल को हानि पहुँचाई | यदि परमेश्वर इन लोगों को दण्ड देता है, तो वे जान लेंगे कि परमेश्वर शक्तिशाली है ( भजन संहिता 74 : 18-23 भजन 83:16-18; भजन 106:47 ). जब परमेश्वर अपने लोगों को बचाएगा, तो उसके नाम का सम्मान और प्रशंसा की जाएगी।

आज हमारे पाप भी हमें कष्ट देते हैं। हमारे पाप भी परमेश्वर को ठेस पहुँचाते हैं और दूसरे लोगों को उसका अपमान करने का कारण बनते हैं। मसीहियों के बुरे व्यवहार के कारण कितने लोगों ने ईश्वर को अस्वीकार कर दिया है?

`“परमेश्वर का सम्मान और यीशु का सम्मान उसके लोगों के पवित्र जीवन में देखा जाएगा । ” – एलेन जी० व्हाइट, द डिजायर ऑफ एजेस, पृष्ठ 671। इस महत्त्वपूर्ण आध्यात्मिक सत्य का आपके लिए क्या अर्थ है? इससे आपके जीने का तरीका कैसे बदलना चाहिए?`