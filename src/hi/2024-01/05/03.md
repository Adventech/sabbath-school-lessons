---
title:  मैं मरने के लिए तैयार हूँ!
date:   29/01/2024
---

`पढ़ें, भजन 41: 1- 4; भजन 88 : 3-12; और भजन 102: 3-5, 11, 23, 24। ये कविताएँ किन अनुभवों के बारे में बात करती हैं? क्या आपको भी ऐसा महसूस हुआ है?`

भजन 41, भजन 88, और भजन 102 प्रार्थनाएँ हैं। कवि ईश्वर से प्रार्थना करते हैं कि वे उन्हें बीमारी और मृत्यु से बचाये। ये कविताएँ हमें यह याद रखने में मदद करती हैं कि परमेश्वर के बच्चों को जीवन में अक्सर कठिन अनुभव होते हैं। परमेश्वर के बच्चे पीड़ित हो सकते हैं और बीमार पड़ सकते हैं। भजनकार अपने-अपने दुख-दर्द की बात करते हैं। उनके पास कोई ताकत नहीं है। वे घास की तरह ही सूख जाते हैं। उन्हें ऐसा महसूस होता है मानो वे मरने वाले हैं और कब्र में लेट रहे हैं। इनके मित्र इनसे दूर रहते हैं। एक भजनकार कहता है, “मेरे दु:ख के कारण, मेरा वजन इतना कम हो रहा है कि मेरी त्वचा मेरी हड्डियों से लटक रही है" ( भजन 102:5) ।

भजन संहिता की पुस्तक में कई भजनकारों का मानना है कि इस्राएल में को परेशानी का सामना करना पड़ता है क्योंकि उन्होंने परमेश्वर की आज्ञा मानने से इनकार कर दिया है। भजनकार समझते हैं कि पाप के कारण लोग बीमार हो सकते हैं। इसलिए, वे परमेश्वर से क्षमा माँगने की आवश्यकता के बारे में बात करते हैं ताकि परमेश्वर उन्हें चंगा कर सके (भजन 41: 3, 4)। कभी-कभी हमने ऐसा कुछ नहीं किया जो हमारे दुख का कारण बने। भजन 88 और भजन 102 इस बारे में बात करते हैं कि परमेश्वर के लोग कैसे पीड़ित होते हैं, क्योंकि हम पाप से भरी पृथ्वी पर रहते हैं। तो, दुख जीवन का हिस्सा है। इस विचार को कई लोगों के लिए स्वीकार करना और समझना कठिन है। भजन 88 में, भजनकार शिकायत करता है कि परमेश्वर उसके दुख का कारण है ( भजन 88:6-8 )। क्या आप देखते हैं कि भजनकार की शिकायत विश्वास से भरी है ? यदि परमेश्वर ने भजनकार को मुसीबत झेलने की अनुमति दी, तो वह अपने बच्चे को इससे बचा भी सकता है।

जब भजनकार को लगता है कि वह मरने वाला है, तो वह परमेश्वर के प्यार और देखभाल को याद करता है (भजन 88: 10-12 ) । हाँ, भजनकार का मानना है कि परमेश्वर उसे दण्ड देता है। उसी समय, भजनकार परमेश्वर को मजबूती से पकड़ लेता है। भजनकार जानता है कि परमेश्वर उससे प्रेम करता है और केवल वही उसे बचा सकता है। भजनकार पीड़ा के बारे में जानता है, लेकिन वह परमेश्वर की दया के बारे में भी जानता है।

भजन 88 हमें दिखाता है कि जीवन में जो कुछ भी होता है उसका नियंत्रण परमेश्वर के पास है। परमेश्वर दुख की अनुमति दे सकता है। वह अपने बच्चों को इससे बचा भी सकता है। हमारे साथ होने वाली हर चीज पर उसका नियंत्रण हमारे दिलों को आशा से भर देना चाहिए।

`क्रूस पर यीशु के बारे में सोचें और पाप के कारण उसे क्या कष्ट सहना पड़ा। परमेश्वर पिता ने, यीशु के व्यक्त्वि में, यीशु के साथ कष्ट सहा । उन्हें हममें से किसी से भी अधिक बुरा सहना पड़ा। यह विचार हमें कष्ट के समय में विश्वास बनाए रखने में कैसे मदद कर सकता है ?`