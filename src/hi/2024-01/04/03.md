---
title:  परमेश्वर की देखभाल पर भरोसा रखना
date:   22/01/2024
---

`पढ़ें, भजन 40: 1-3; भजन 50: 15; भजन 55: 22 और भजन 121. परमेश्वर हमें हर दिन कैसे दिखाता है कि उसे हमारी परवाह है?`

बाइबल हमें दिखाती है कि प्रभु जीवित ईश्वर है जो उन लोगों को बचाता है जो मदद के लिए उससे प्रार्थना करते हैं। भजन 16 में, एक भजनकार कहता है, “मैं सदैव स्मरण रखता हूँ कि प्रभु मेरे साथ है" (भजन 16: 8)। इसलिए, भजनकार परमेश्वर पर भरोसा करता है और उससे मदद मांगता है (भजन 7: 1; भजन 9 : 10)। जब भजनकार "गहरे संकट" में होता है और मदद के लिए ईश्वर को पुकारता है तो प्रभु उसकी सुनता है (भजन 130: 1, 2)। परमेश्वर के पास हमारे जीवन में कुछ भी बदलने की शक्ति है । वह हमारी हर समस्या का समाधान कर सकता है। इसीलिए भजनकार को सदैव आशा रहती है कि ईश्वर उसे बचायेगा।

भजन 121 हमें बचाने के लिए परमेश्वर की शक्ति का जश्न मनाता है। कविता में निम्नलिखित वादे शामिल हैं:

“वह तेरे पाँव को टलने न देगा, तेरा रक्षक कभी न ऊँघेगा” (भजन 121 : 3 )। क्योंकि यहोवा इस्राएल का रक्षक है, वह अपने बच्चों को बचाने के लिए सदैव तैयार रहता है ( भजन 121: 3, 4)।

“यहोवा तेरा रक्षक है; यहोवा तेरी दाहिनी ओर तेरी आड़ है। न तो दिन को धूप से, और न रात को चाँदनी से तेरी कुछ हानि होगी” (भजन 121 : 5, 6 ) । यह शब्द चित्र हमें निर्गमन की पुस्तक में" बादल का खम्भा" को याद करने में मदद करता है (निर्गमन 13: 21, 22 )। प्रभु ने मरुभूमि में अपने लोगों को वादा किए गए देश तक ले जाने के लिए बादल के खम्भे का उपयोग किया। उसी तरह, प्रभु अपने लोगों को सुरक्षा की ओर ले जाना जारी रखता है।

जैसा कि हमने पद 5 में पहले ही देखा, प्रभु आपकी रक्षा करता है और आपकी निगरानी करता है। प्रभु शक्तिशाली है। वह अपने लोगों की मदद करने के लिए कार्य करने को तैयार है (भजन 74: 11; भजन 89: 13)। प्रभु अपने लोगों के करीब है और उन्हें अपनी कृपा से आशीषित करता है (भजन संहिता 16: 8; भजन संहिता 109:31; भजन संहिता 110:5 ) ।

भजन 121:6-8 में, हम सीखते हैं कि परमेश्वर अपने लोगों को हर खतरे से बचाएगा। परमेश्वर अपने बच्चों को सभी बुराईयों से सुरक्षित रखेगा। "सूर्य" और "चंद्रमा " उन्हें हानि नहीं पहुँचा सकते ( पद 6)। परमेश्वर अपने बच्चों को सुरक्षित रखेगा जब वे अपने घरों से यात्रा करेंगे और जब वे वापस आएँगे। ये शब्द चित्र हमें यह समझने में मदद करते हैं कि परमेश्वर को हमारी बहुत परवाह है। वह हमारा ख्याल रखने के लिए हमेशा कड़ी मेहनत करता है। '

भजन 121 के ये सभी वादे हमें इसे लिखने वाले कवि के विश्वास के बारे में क्या सिखाते हैं? कवि को ईश्वर की प्रेमपूर्ण देखभाल पर भरोसा था। तो, हमें भी परमेश्वर पर भरोसा रखना चाहिए ।

`ऐसे कौन से तरीके हैं जिनसे आप परमेश्वर की आपके प्रति देखभाल के बारे में अधिक जान सकते हैं? इसके अलावा, आप ऐसा क्या कर सकते हैं जिससे ईश्वर आपके अंदर और आपके लिए कार्य कर सके ?`