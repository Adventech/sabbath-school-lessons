---
title:  संकट के समय में आश्रय
date:   23/01/2024
---

`संकट के समय कवि क्या करता है? पढ़ें, भजन 17: 7-9; भजन 31:1-3; भजन 91: 2-7।`

कवि अनेक कष्ट सहता है। अपने अनुभवों के दौरान, वह मदद के लिए परमेश्वर के पास जाता है। परमेश्वर आश्रय के समान है। प्रभु हर कठिन समय में हमारी सहायता करेगा। भरोसा एक विकल्प है। जब हम ईश्वर पर भरोसा करते हैं, तो हम अपने जीवन के हर अनुभव में उसे परमेश्वर के रूप में स्वीकार करना चुनते हैं। यदि हम कठिन समय के दौरान परमेश्वर पर भरोसा कर सकते हैं, तो हम हर समय उस पर भरोसा कर सकते हैं।

भजन 91 में, भजनकार हमें बताता है: “मैं प्रभु के बारे में कहूँगा, 'वह मेरी सुरक्षा का स्थान है। वह एक किले [महल ] के समान है; एक सुरक्षित जगह, मेरे लिए। वह मेरा परमेश्वर है। मुझे उस पर भरोसा है (भजन 91: 2 )। ईश्वर के प्रति भजनकार का अतीत का अनुभव उसके वर्तमान और भविष्य के विश्वास को मजबूत बनाता है। भजनकार ने ईश्वर को एक "शक्तिशाली" और "सर्वोच्च ईश्वर" नाम दिया है (भजन 91: 1 )। भजनकार है जानता है कि कोई भी उसके ईश्वर जितना शक्तिशाली या ताकतवर नहीं है।

भजन 91 में, भजनकार हमें उस शांति और सुरक्षा के बारे में भी बताता है जो ईश्वर हमें देता है। हम आराम और "सुरक्षा" के लिए परमेश्वर के पास जा सकते हैं (भजन 91: 1 ) । वह हमारी रक्षा करेगा। प्रभु एक “किले [महल ] ' के समान है (भजन 91 : 2 ) । वह छिपने के लिए "सुरक्षित और मजबूत जगह” के समान है। जब हम मुसीबत में हों तो हम उसके पास दौड़ सकते हैं। प्रभु "तुम्हें उस पक्षी की तरह ढँक लेगा जो अपने पंख फैलाकर अपने बच्चों को ढक लेता है" (भजन संहिता 91 : 4 ) । और "उसके पंखों के नीचे तू सुरक्षित रहेगा” (भजन 91:4 ) । प्रभु “मजबूत दीवार" के समान भी है (भजन 91: 4)। बाइबल के समय में, किले, मातृ पक्षी और मजबूत दीवारें सुरक्षा या सुरक्षित स्थान के शब्द चित्र थे।

`भजन 17: 8 और मत्ती 23:37 पढ़ें। इन पदों में किस शब्द चित्र का प्रयोग हुआ है? यह शब्द चित्र हमें क्या सिखाता है?`

कवि ईश्वर से प्रार्थना करता है कि "मुझे अपने पंखों की छाया में छिपा ले " (भजन 17: 8; भजन 57 : 1; भजन 63: 7 ) । यह शब्द चित्र हमें एक मातृ पक्षी को अपने बच्चों की रक्षा करते हुए दिखाता है । यह शब्द चित्र हमें सुरक्षित महसूस कराने में मदद करता है। बाइबल ईश्वर की तुलना एक उकाब से करती है जो अपने बच्चों की रक्षा करती है (निर्गमन 19:4 ) और एक मुर्गी से जो अपने बच्चों को अपने पंखों के नीचे छिपाती है (मती 23: 37)।

`जब बुरी घटनाएँ घटित होती हैं, तो हमें यह विश्वास करने में कठिनाई होती है कि परमेश्वर हमारे साथ है। लेकिन हमें कैसे पता चलेगा कि वह वहाँ है ?`