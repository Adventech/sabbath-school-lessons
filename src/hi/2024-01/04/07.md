---
title:  अतिरिक्त अध्ययन
date:   26/01/2024
---

एलेन जी० व्हाइट की पुस्तक पैट्रिआर्ट्स एंड प्रोफेट्स में पढ़ें, "द नाइट ऑफ रेसलिंग," पेज 195-203

हम प्रार्थना और ईश्वर पर भरोसा करने के बारे में स्वर्गदूत के साथ अनुभव से क्या सीख सकते हैं?

भजन संहिता की पुस्तक ईश्वर में हमारे विश्वास को मजबूत बनाती है। परमेश्वर अपने उन लोगों को कभी निराश नहीं करेगा जो अपने जीवन से उस पर भरोसा करते हैं। परमेश्वर उनकी सुरक्षा का "स्थान" है। "परमेश्वर उन लोगों के लिए पराक्रमी कार्य करेगा जो उस पर भरोसा रखते हैं। उसके कुछ लोगों के कमजोर होने का कारण यह है कि उन्हें अपनी बुद्धि पर भरोसा है। वे परमेश्वर को उन्हें मदद करने का मौका नहीं देते। ईश्वर अपने विश्वास करने वाले बच्चों को हर आपात स्थिति में मदद करेगा यदि वे उस पर पूरा भरोसा करेंगे और विश्वास के साथ उसकी आज्ञा पालन करेंगे।” – एलेन जी ० ह्वाइट, पैट्रिआर्ट्स एंड प्रोफेट्स, पृष्ठ 493।

कभी-कभी, हमें भजन संहिता की अद्भुत प्रतिज्ञाओं पर विश्वास करने में परेशानी होती है। हमारी परेशानियाँ और पीड़ाएँ हमें संदेह करने पर मजबूर कर देती हैं कि ईश्वर हमारी मदद करेगा। जब समय कठिन हो, तो हमें परमेश्वर की दया पर भरोसा करना चाहिए ।

साथ ही, कभी-कभी, कुछ लोग वास्तव में परमेश्वर के वादों को नहीं समझते हैं। हमें शैतान की तरह परमेश्वर की परीक्षा नहीं लेनी चाहिए। शैतान ने यीशु को यह विश्वास दिलाने की कोशिश की कि भजन 91: 11, 12 में कुछ ऐसा वादा किया गया था जिसका वादा परमेश्वर ने बिल्कुल भी नहीं किया था। शैतान को यीशु का उत्तर हमें दिखाता है कि परमेश्वर पर भरोसा करना परमेश्वर को परीक्षा में डालने के समान नहीं है (मत्ती 4:5-7 )। ईश्वर पर भरोसा करना ही विश्वास है । ईश्वर की परीक्षा लेना पाप है। इसलिए, हमें परमेश्वर से ऐसा कुछ करने के लिए नहीं कहना चाहिए जो उसकी योजना या बाइबल के विरुद्ध हो ।

"मसीहियों के रूप में हमें सफलता कैसे मिलती है? क्या हमारा कौशल या शिक्षा हमें सफलता दिलाती है? या क्या हम अपनी दौलत से या लोकप्रिय होने से सफलता पाते हैं? हमारी जीत का तरीका विश्वास के साथ परमेश्वर के पास जाना है। हमें अपनी सहायता के लिए ईश्वर की शक्ति पर भरोसा करना चाहिए। तभी हमें सफलता मिलेगी।" - एलेन जी ० ह्वाइट, पैट्रिआस एंड प्रोफेट्स, पृष्ठ 203

**चर्चागत प्रश्न**:

`जब चीजें गलत हो जाती हैं तो हम परमेश्वर पर कैसे भरोसा करते हैं? जब हमारे पास परमेश्वर की सुरक्षा के बारे में इतने सारे अद्भुत वादे हैं तो परमेश्वर के लोगों के साथ बुरी चीजें क्यों होती हैं?`

`हम हर समय पूरे दिल से परमेश्वर पर कैसे भरोसा रख सकते हैं? ( भजन 91: 14; भजन 143: 8, 10; और भजन 145:18-20 पढ़ें। हमारे विश्वास खोने का क्या कारण हो सकता है ? बुरे समय में भी उस पर भरोसा करना सीखने के लिए अच्छे समय में ईश्वर पर भरोसा करना इतना महत्त्वपूर्ण क्यों है?`