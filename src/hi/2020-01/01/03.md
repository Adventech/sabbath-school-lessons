---
title:  दानिय्येल की संरचना
date:   30/12/2019
---

दानिय्येल के अरामी अनुभाग की व्यवस्था, दानिय्येल अध्याय 2-7, अग्रांकित संरचना को प्रकट करता है, जो किताब के और उस अनुभाग के केंद्रीय संदेश को सुदृढ़ करने में मदद करता है:

- A. नबूकदनेस्सर का चार राज्यों का दर्शन (दानिय्येल 2)
    - B. परमेश्वर दानिय्येल के मित्रों को आग की भट्टी से बचाता है (दानि०3)
        - C. नबूकदनेस्सर पर न्याय (दानि० 4)
        - C. बेलशस्सर पर न्याय (दानि० 5)
    - B. परमेश्वर दानिय्येल को सिहों की मांद से छुड़ाता है (दानि० 6)
- A. दानिय्येल का चार राज्यों का दर्शन (दानि० 7)

इस तरह की साहित्यिक व्यवस्था संरचना के केंद्र में रखकर मुख्य बिन्दु को उजागर करने का कार्य करती है, जिसमें इस मामले में C और C शामिल होते हैं (दानि० 4 एवं 5): परमेश्वर नबूकदनेस्सर को (अस्थायी रूप से) राज्य से पदच्युत करता है और बेलशस्सर को (स्थायी रूप से) अपदस्त करता है। इसलिए, अध्याय 2-7 का जोर पृथ्वी में राजाओं पर परमेश्वर के अधिकार के विषय है जैसा कि वह उन्हें स्थापित करता है और हटाता भी है। संदेश और बिन्दु को स्पष्ट करने के अतिअसरदार तरीकों में से एक है पुनरावृति। उदाहरण के लिये, परमेश्वर फिरौन को मिस्र के तत्कालिक भविष्य के विषय में दो स्वप्न देता है (उत्प० 41 : 1-7). पहले स्वप्न में सात मोटी गायें सात पतली गायों द्वारा निगल ली जाती हैं। दूसरे स्वप्न में सात स्वास्थ्य अनाज की बालियाँ सात पतली अनाज की बालियों द्वारा निगल ली जाती हैं। दोनों स्वप्नों का अर्थ एक ही होता है: सात वर्षों की समृद्धि के बाद सात वर्षों के लिए तंगहाली होगी।

दानिय्येल की किताब में परमेश्वर भी पुनरावृति का प्रयोग करता है। यहाँ पर चार नबूवतीय चक्र हैं, जो समस्त बुनियादी संरचना की पुनरावृतियाँ हैं। अंत में, यह संरचना परमेश्वर की परम संप्रभुता को हमें दिखलाती है। हालांकि प्रत्येक भविष्यवाणी की रूपरेखा अलग दृष्टिकोण पेश करती है, एक साथ वे एक ही ऐतिहासिक काल को सम्मिलित करती हैं, भविष्यवक्ता के समय से अंत तक का विस्तार जिस प्रकार अग्रलिखित तालिका दिखलाती है:

<img style="max-width:100%" src="https://sabbath-school-stage.adventech.io/api/v1/hi/quarterlies/2020-01/lessons/10/days/table.png" />

`हमारी दीर्घकालिक संभावनाओं के बारे में इन पदस्थलों में क्या आशा है ? दानि० 2:44, भजन 9:7-12, 2पत० 3:11-13.`