---
title:  दया को प्रेम करना
date:  08/07/2019
---

### इस सप्ताह के पाठ के लिए पढ़ें
मत्ती 6:25-33; याकूब 1:5-8; 2:15-16; यशा० 52:7; 1यूहन्ना 3:16-18; यशा० 58:1-10.

> <p>याद वचन</p>
> “सीधे लोगों के लिये अन्धकार के बीच में ज्योति उदय होती है; वह अनुग्रहकारी, दयवन्त और धर्मी होता है। जो पुरुष अनुग्रह करता है और उधार देता है, उसका कल्याण होता है, वह न्याय में अपने -मुक़द्दमें को जीतेगा” (भजन सं० 112:4-5)।

जैसा कि हमने देखा है बाईबल गरीबों और पीड़ितों के प्रति परमेश्वर की परवाह और उसके लोगों को उनकी सेवकाई हेतु बुलावे के भावुक विवरण से भरा है। इन मुद्दों पर ध्यान देने के बावजूद बाइवलीय आदेश ने छिटपुट और आंशिक पूर्ति को देखा है और यह मसीह के आगमन के साथ एवं अलौकिक घटनाओं के साथ पूर्ण होगा।

तब तक बुराई भिन्न-भिन्न रूपों में विद्यमान है, जो शैतान और उसके दूतों के अंधकारमय आत्मिक प्रभावों द्वारा ऊर्जावान हैं। यह बुराई प्रायः गरीबी, हिंसा, जुल्म, गुलामी, शोषण, स्वार्थ, और लालच में प्रगट होता है। ऐसे संसार में हमारे समुदायों हमारी कलीसियाओं, और परिवारों को कितनी भी कठिन हालत हों इन बुराईयों के खिलाफ खड़े होने की जरूरत है। परमेश्वर की आज्ञाओं और प्रेम की प्रतिक्रिया स्वरूप, यीशु की सेवकाई और बलिदान के आलोक में जीते हुए और पवित्र आत्मा की उपस्थिति के द्वारा सशक्त और निर्देशित होकर, हमें दयालु, सृजनात्मक, और साहसी होना चाहिए "तू न्याय से काम करे, और कृपा से प्रीति रखे, और अपने परमेश्वर के साथ नम्रता से चले" (मीका 6:8).