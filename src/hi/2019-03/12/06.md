---
title:  आवाज हीनों के लिये आवाज़
date:  13/07/2019
---

सुलैमान ने लिखा कि “चुप रहने का समय, और बोलने का भी समय है" (सभोप० 3:7). वह सही था और पाया कि संतुलन हम में से किसी के लिये भी सरल नहीं है। फिर भी जब पीड़ितों के विषय बात करने की पारी आती है, और बेजुबान के लिये आवाज, और बुराई को भलाई से जीतने की चाहत होती है यह संभव है कि एक कलीसिया के तौर पर हमने अत्यधिक चुप्पी साधकर गलत किया है जबकि हमारी आवाज सुनाई देनी चाहिए।

मसीही, यीशु के समान व्यावहारिक सेवा के लिये पुकार का हवाला देकर अकसर खुद को यीशु के हाथ और पैर होने की बात करते हैं। परन्तु नबूवतीय भूमिका में जैसा बाईबल में दिखलाया गया है, परमेश्वर की पहली पुकार स्त्री और पुरुष के लिये उसकी आवाज बनना है- और परमेश्वर की ओर से बातें करनी है, और उनकी ओर से बोलना है जिनका परमेश्वर बचाव करना चाहता है (देखें भजन 146:6-10).

`पढ़े यशा० 58:1-10. विशेष समय और स्थान और संदर्भ में दिया गया यह संवाद आज दूसरे संदर्भ, समय और स्थान में हमें क्या कहता है? यशायाह के इस बाबत लिखने के समय और आज हमारे संसार के बीच वाकई में कितने बदलाव हुए हैं?`

न्याय के लिये नबियों की पुकार लोकप्रियता का रास्ता कभी नहीं था। लेकिन परमेश्वर के आदेश से प्रेरित होकर, न्याय के लिये परमेश्वर की इच्छा को समझकर, गरीब और पीड़ितों की दुर्दशा के प्रति सहानुभूति जताते हुए, और उनके समाज के लिये बेहतर उम्मीद करते हुए, इन नबियों ने विरोध, तकलीफ, और खतरे के बावजूद अपने समय और स्थान में आवाज हीनों की आवाज बनने का साहस किया (देखें 1 पत० 3:17).

सुसमाचार की हमारी समझ पर आधारित और यीशु को संसार में प्रतिबिंबित करने की पुकार के तहत सेवेंथ-डे-ऐडवेंटिस्ट लोगों के पास भी संसार में बुराई को दुरुस्त करने के लिये बहुत सी अच्छी चीजें हैं।

जैसेः “सेवेंथ-डे ऐडवेंटिस्ट लोग विश्वास करते हैं कि गरीबी को कम करना और अन्याय को समाप्त करना मसीही सामाजिक जिम्मेदारी का अहम हिस्सा है। बाईबल स्पष्ट रूप से गरीबों के प्रति परमेश्वर की खास रुचि को प्रकट करती है और उसकी अपेक्षाएँ हैं कि उसके अनुभावी असमर्थ लोगों की देख-भाल की जिम्मेदारी उठायें। समस्त मानव जाति परमेश्वर के स्वरूप में बनाये गये हैं और उसकी आशिष के प्राप्तकर्ता हैं (लूका 6: 20). गरीबों के उदाहरण और शिक्षा का अनुसरण करते हैं (मत्ती 25:35,36). एक आत्मिक समुदाय के तौर पर सेवेंथ-डे-ऐडवेंटिस्ट गरीबों के न्याय की वकालत करते हैं। और “गुँगे के लिये अपना मुँह खोल" (नीति व० 31:8) और उनके खिलाफ जो “गरीबों का हक मारते हैं” (यशा० 10:2). हम परमेश्वर के साथ सहभागी हैं जो “दरिद्रों के न्याय की सुरक्षा करता है" (भजन 140: 12)". Seventh- Day Adventist Official Statement on Global Poverty, June 24, 2010.