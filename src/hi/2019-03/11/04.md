---
title:  पुनरुत्थान आशा
date:  18/07/2019
---

यीशु के दूसरे आगमन में मसीही आशा केवल बेहतर भविष्य को देखने के विषय में नहीं है। प्रारंभिक मसीहियों के लिये यीशु का शारीरिक पुनरुत्थान उसके वापस आने की प्रतिज्ञा का ठोस प्रमाण दे गया। यदि वह मृतकों में से जी उठ सकता था जिसका वे गवाह थे वह निश्चय ही पाप और इसके प्रभाव को और संसार को नया करने के लिये आयेगा (देखें 1कुरि० 15: 22, 23).

प्रेरित पौलुस के लिये पुनरुत्थान आगमन की उम्मीद का मुख्य अवयव था। वह यीशु की कहानी में इस ताजपोशी चमत्कार पर, जो कुछ भी उसने प्रचार किया उसकी विश्वासनीयता पर दाँव लगाने को तैयार था “यदि मसीह नहीं जी उठा, तो तुम्हारा विश्वास व्यर्थ है" (1कुरि० 15:17). उसके वचनों पर विचार करें और जो भी हम विश्वास करते हैं मसीह का पुनरुत्थान कितना महत्त्वपूर्ण है।

`पढ़े 1कुरि० 15: 12-19 एक इच्छुक अविश्वासी को आप कैसे बतलाएँगे कि पुनरुत्थान की सच्चाई मसीही आशा के लिये क्यों इतना विशेष`

यीशु के पुनरुत्थान की गवाही ने प्रथम चेलों को बदल डाला। जैसे कि हमने देखा है, यीशु ने पहले उन सभों को परमेश्वर के राज्य के विषय में घोषणा करने और काम करने के लिये भेजा (देखें मत्ती 10:5-8), परन्तु यीशु की मृत्यु ने उनके साहस को हिला दिया और उनकी उम्मीदों को तबाह कर दिया। उनके बाद का आदेश (देखें मत्ती 28: 18-20), जो जी उठे यीशु के द्वारा दिया गया और पवित्र आत्मा के आने से बलवंत हुआ (देखें प्रेरि० 2:1-4), संसार को बदलने की दिशा में अग्रसरित किया और यीशु द्वारा स्थापित राज्य के अनुसार जीवन जीने लगे।

मृत्यु की शक्ति और भय से स्वतंत्र होकर, प्रारंभिक विश्वासियों ने यीशु के नाम में साहसपूर्वक जीवन जीया और लोगों में गवाही का कारण बने (उदाहरण के लिये देखें, 1कुरि० 15:30, 31). बुराई जो मृत्यु को लाती है। वही बुराई है जो पीड़ा, अन्याय, दरिद्रता, और जुल्म को भिन्न-भिन्न रूपों में लाती है। तथापि, यीशु के कारण और मृत्यु पर उसकी जीत के कारण, एक दिन इन सब का अंत होगा। “सबसे अंतिम बैरी जो नष्ट किया जायेगा, वह मृत्यु है” (1कुरि० 15:26).

`आखिरकार अब हम किसकी मदद करें वे सब अंत में मर जाएँगे। यह कटु सत्य उम्मीद को दूसरों को बतलाने के लिये कितना महत्त्वपूर्ण है कि वे यीशु की मृत्यु और पुनरुत्थान में उम्मीद पायें ?`