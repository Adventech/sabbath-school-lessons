---
title:  सेवकों का समाज
date:   21/09/2019
---

### इस सप्ताह के पाठ के लिए पढ़ें
2कुरिं० 2: 14-16, निर्ग० 32: 1-14, 1पत० 2: 12, फिलि० 2: 15ए इफि० 2: 19, इब्रा० 10: 23-25.

> <p>याद वचन</p>
> “आओ हम अपनी आशा के अंगीकार को दृढता से थामे रहें, क्योंकि जिसने प्रतिज्ञा की है, वह सच्चा है; और प्रेम, और भले कामों में उसकाने के लिये हम एक दूसरे की चिन्ता किया करें=" (इब्रानियों 10:23-24)।

मसीही कार्य को पूरा करने की चाहत में विश्वासियों का एक संगठित समुदाय के रूप में कलीसिया की अहमियत को हमें कमतर नहीं आँकना चाहिए। हमने चुनौतियों को पहले ही जान लिया है जिसका हम अन्याय और दरिद्रता के उन्मूलन के तहत सामना कर सकते हैं। लेकिन विश्वास के समुदाय में विश्वासियों के साथ काम करते हुए हम हमारे चारों ओर के लोगों के लिये आशिष का कारण हो सकते हैं।

प्रलोभन यह है कि जब हम कलीसिया के तौर पर इकट्ठा होते हैं हम विचलित होते हैं और भूल जाते हैं कि कलीसिया को परमेश्वर ने संसार की सेवकाई के निमित स्थापित किया है। कलीसिया अंग के तौर पर हमें पीड़ाओं और बुराईयों को जो हमारे चारों ओर हैं उपेक्षा नहीं करना चाहिए। मसीह ने भी नजरंदाज नहीं किया हमें भी नहीं करना चाहिए। सुसमाचार प्रचार करने की हमारी अनिवार्यता को हमें विश्वस्तता पूर्वक करना चाहिए इसके साथ ही पीड़ित, कंगाल, नंगे ओर बेसहारों की मदद करनी चाहिए।

कलीसिया समुदाय और संगठन के तौर पर एक साथ हम मसीह के शरीर हैं (देखें 1कुरि० 12: 12-20). एक समुदाय के तौर पर हमें यीशु के समान चलना है, कार्य करना है, और आज के संसार में यीशु के हाथ पैर, आवाज, और हृदय के समान सेवकाई करनी है।

_* सब्त, सितम्बर 28 का तैयारी के लिये इस सप्ताह के पाठ का अध्ययन करें।_