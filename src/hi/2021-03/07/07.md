---
title:  अतिरिक्त अध्ययन
date:   13/08/2021
---

यूसुफ हमें कई तरीकों से यीशु को दिखाता है। “यूसुफ को उसके ही भाइयों ने उन लोगों के हाथों बेच दिया था जो ईश्वर में विश्वास नहीं करते थे। यीशु भी दुश्मनों के हाथों अपने ही अनुयायियों द्वारा बेच दिया गया था। यूसुफ पर बिन किये का आरोप लगा। उसे जेल में डाल दिया गया जौभी कि वह निर्दोष था। उसी तरह, लोग यीशु से नफरत करते थे और उसे अस्वीकार करते थे क्योंकि वह पवित्र था। यीशु कोई गलत काम करने का दोषी नहीं था। लेकिन उसे वैसे भी क्रूस पर लटका दिया गया क्योंकि झूठे गवाहों ने उसके खिलाफ बोला था। यूसुफ धैर्यशील और कोमल होता है जब लोग उसे चोट पहुँचाते हैं और उसके पक्ष में नहीं होते हैं। यूसुफ अपने भाइयों को माफ करने के लिए भी तैयार है। उसका दिल अपने भाइयों के लिए दया से भर जाता है। लेकिन यूसुफ के लिए उसके भाइयों का दिल नफरत से भरा होता है। यह नफरत स्वाभाविक नहीं है। यूसुफ हमें उद्धारकर्ता को दिखाता है जिसने तब शिकायत नहीं की थी जब बुरे लोग उसे चोट पहुँचाते थे और उससे नफरत करते थे। यूसुफ हमें यीशु के हत्यारों के लिए उसकी क्षमा को दर्शाता है। यूसुफ ने हमें यह भी दिखाया कि यीशु उन सभी लोगों को क्षमा करता है जो उसके पास आते हैं, अपने पापों को स्वीकार करते हैं, और क्षमा पाना चाहते हैं।" -एलेन जी ह्वाइट, पैट्रिआर्क एंड प्रोफेट्स, पृष्ठ 239, 240.

उसने कहा, 'हमारे पास दिल बहलाने के लिए कोई बहाना नहीं है। जब कोई अन्य लोगों के प्रति दया नहीं दिखाता है, तो वह दिखाता है कि वह परमेश्वर से मिलने वाली दया और क्षमा के बारे में कुछ नहीं जानता है। जब ईश्वर क्षमा करता है, तो पापी का हृदय उस शक्तिशाली हृदय के करीब आता है जिसके प्रेम की कोई सीमा नहीं है। परमेश्वर पापी के दिल में प्यार भर देता है। पापी से, यह प्यार अन्य लोगों के लिए बाहर निकलता है। यीशु ने अपने जीवन में कोमलता और दया दिखाई। यह दया उन लोगों में देखी जाएगी, जो उसके प्यार और अहसान को साझा करते हैं।" -एलेन जी ह्वाइट, क्राइस्ट ऑब्जेक्ट लेसन, पेज 251.

**विचार विमर्श के लिए प्रश्न:**

`1. किसी ने कहा, "किसी को माफ नहीं करना जहर पीने के समान है और उम्मीद है कि दूसरा व्यक्ति मर जाएगा।" ये शब्द सशक्त हैं। इसका क्या मतलब है?`

`2. आपको क्या लगता है कि यूसुफ ने अपने भाइयों को इतने सारे "इम्तिहान" पास करने से पहले ही बता दिया कि वह वास्तव में कौन था ? यूसुफ और उसके भाईयों के लिए इन सभी इम्तिहानों ने क्या किया?`

`3. यूसुफ के घर के प्रबंधक को यूसुफ के भाईयों के बारे में कुछ कहानी पता होनी चाहिए (उत्पत्ति 44: 1-12 पढ़े)। आपको क्या लगता है कि यूसुफ का अपने भाईयों को माफ करने के इस अनुभव को देखने के द्वारा प्रबंधक का मन बदल गया? आपकी क्षमा का अनुभव किस प्रकार लोगों के जीवन को बदल देता है जो देखते हैं कि आपके जीवन में क्या हो रहा है?`