---
title:  विश्राम और परिवार
date:   31/07/2021
---

### इस सप्ताह के पाठ के लिए पढ़ें
उत्प० 34; व्य०वि० 4: 29; यशा० 43: 1; उत्प० 39: 1-6; उत्प० 39: 21-40: 22.

> <p>याद वचन</p>
> “इसलिए हे प्रियो, तुम लोग पहले ही से इन बातों को जानकर चौकस रहो, ताकि अधर्मियों के भ्रम में फंसकर अपनी स्थिरता को कहीं हाथ से खो न दो। पर हमारे प्रभु और उद्धारकर्ता यीशु मसीह के अनुग्रह और पहचान में बढ़ते जाओ। उसी की महिमा अब भी हो, और युगानुयुग होती रहे।" (2 पतरस 3: 17, 18)।

एक युवा ध्यान पूर्वक गाँव में इधर-उधर देखता है। अंत में, वह अपने बड़े भाइयों को देखता है। युवक कई दिनों से उनकी तलाश में था। वह अपने भाइयों को पाकर खुश है! जवान दौड़ कर उनके पास चला जाता है। वह उनके नामों को पुकारने और चिल्लाने लगता है। भाई लोग युवक को देखते हैं। घृणा से उनकी आँखें भर आती हैं। इस कहानी के बारे में हम सब कुछ जानते हैं। रूबेन अपने भाइयों से कहता है कि वह यूसुफ को जान से न मारे। भाइयों ने यूसुफ को पीटा और उसे एक कुएँ में फेंक दिया। बाद में, यहूदा भाइयों के लिए अपने छोटे भाई से छुटकारा पाने हेतु एक योजना लेकर आता है। वे कुछ पैसे कमा सकते हैं और उससे छुटकारा भी पा सकते हैं! इसलिए, भाईयों ने यूसुफ को दासों के सौदागारों के हाथ में बेच दिया जो उसी रास्ते से जा रहे थे।

निश्चित रूप से इस परिवार में गड़बड़ी है! हमें जीवन में कई चीजें चुनने को मिलती हैं। लेकिन हमारा परिवार नहीं। हमारे पारिवारिक संबंध अक्सर दर्दनाक होते हैं। ये खराब संबंध हमें चोट, थके हुए और विश्राम की जरूरत महसूस करवा सकते हैं। हम अपने परिवारों में आराम और शांति कैसे पा सकते हैं? इस सप्ताह हम यूसुफ और उसके परिवार की कहानी को देखेंगे। हम देखेंगे कि परमेश्वर आखिर इस परिवार को कैसे ठीक करता है और उन्हें आराम और शांति देता है।

_*सब्त, अगस्त 7 की तैयारी के लिए इस सप्ताह के पाठ का अध्ययन करें।_