---
title:  विश्राम करने से इनकार करना
date:   03/07/2021
---

### इस सप्ताह के पाठ के लिए पढ़ें
गिनती 11: 1-15; गिनती 12: 1-3; गिनती 13 : 27-33; 1कुरिन्थियों 10: 1-11.

> <p>याद वचन</p>
> “परन्तु ये सब बातें, जो उन पर पड़ीं, दृष्टान्त की रीति पर थीं; और वे हमारी चेतावनी के लिए जो जगत के अंतिम समय में रहते हैं लिखी गयीं हैं।" (1 कुरिन्थियों 10: 11)

बड़े भूकंप से ठीक पहले कुत्ते और अन्य जानवर अक्सर अजीब तरीके से व्यवहार करते हैं।

अब वैज्ञानिकों को पता है कि जानवर भूकंप से पहले मनुष्य के दबाव को महसूस कर सकते हैं। हो सकता है कि इसीलिए जानवर जमीन हिलने से पहले ही उलझे या डरे हुए हों। हाथी छोटे भूकंपों से आने वाली आवाजें सुन सकते हैं जो एक बड़ा भूकंप आने से कुछ दिन या हफ्ते पहले होती हैं। मनुष्य इन ध्वनियों को नहीं सुन सकता है या इन छोटे भूकंपों को महसूस नहीं कर सकता है।

23 अगस्त, 2011 को, वाशिंगटन, डी सी क्षेत्र में 5.8 तीव्रता का भूकंप आया था। भूकंप से कुछ मिनट पहले, राष्ट्रीय चिड़ियाघर में कुछ जानवरों ने अजीब तरीके से व्यवहार करना शुरू कर दिया था। एक उदाहरण लेमर्स था। लेमर्स ऐसे जानवर हैं जो बंदर के समान ही दिखते हैं। लेमर्स में मोटी चमड़ी और एक लंबी पूंछ होती है। मेडागास्कर में लेमर्स पेड़ों में रहते हैं। जमीन हिलने से पहले 15 मिनट तक चिडियाघर के लेमर्स जोर-जोर से रोते रहे।

इस सप्ताह, हम अजीब मानवीय व्यवहार के कुछ उदाहरणों को देखते हैं। यह व्यवहार भूकंप या अन्य प्राकृतिक आपदाओं के कारण नहीं होता है। यह व्यवहार पाप के कारण होता है। हमारे आज के पाठ में लोगों ने यीशु की क्षमा में आराम करने से इनकार कर दिया। यीशु हर उस व्यक्ति को क्षमा प्रदान करता है जो विश्वास से उसके पास आता है।

_*सब्त, जुलाई 10 की तैयारी के लिये इस सप्ताह के पाठ का अध्ययन करें।_

