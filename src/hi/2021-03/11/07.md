---
title:  अतिरिक्त अध्ययन
date:   10/09/2021
---

"हम अपनी परेशानियों और कठिन समस्याओं के साथ हमेशा यीशु के पास आने को तैयार नहीं हैं। कभी-कभी हम अपने दिलों में की परेशानियों को दूसरे लोगों तक पहुँचाते हैं। हम अपनी समस्याओं को उन लोगों को बताते हैं जो हमारी मदद नहीं कर सकते। हम यीशु को सब कुछ बताने में विफल हैं। यीशु हमारे दुखों को खुशी और शांति में बदल सकता है। हमें स्वार्थी होना बंद कर देना चाहिए और स्वयं को न कहना चाहिए। जब हम ऐसा करेंगे, तो हम क्रूस को महिमा देंगे। परमेश्वर के वादे बहुत कीमती हैं। हमें बाइबल का अध्ययन करना चाहिए ताकि हम अपने जीवन के लिए परमेश्वर की योजना को जान सकें। जब हम बाइबल का ध्यानपूर्वक अध्ययन करते हैं और उसकी शिक्षाओं का पालन करते हैं, तो परमेश्वर हमारा नेतृत्व करेगा। मैं चाहती कि पादरीगण और सब लोग अपने भारी बोझ और परेशानियों को यीशु के पास ले जाएँ। यीशु उन्हें स्वीकार करने के लिए तैयार है। वह उन्हें शांति और विश्राम देने के लिए इंतजार कर रहा है! वह उन लोगों को नहीं छोड़ेगा, जो उस पर अपना भरोसा रखते हैं।"-एलेन जी ह्वाइट, द साइन्स ऑफ द टाइम्स, 17 मार्च, 1887, पृष्ठ 161.

"प्रिय युवाओं, क्या आप खुशी पूर्वक उस समय की आशा करते हैं जब प्रभु पिता और पवित्र स्वर्गदूतों के सामने आपका नाम कबूल करेगा? प्रभु आपका पवित्र न्यायाधीश है। दूसरे आगमन के लिए तैयार होने के लिए आप जो सबसे अच्छी चीज कर सकते हैं, वह यह है कि यीशु ने अपने पहले आगमन पर हमें जो वादा किया था, उसमें विश्राम करें। आपको यीशु को अपना व्यक्तिगत उद्धारकर्ता के रूप में स्वीकार करना चाहिए।"-एलेन जी ह्वाइट, आवर हाई कॉलिंग, पृष्ठ 368.

**विचार-विमर्श के लिए प्रश्नः**

`1. सब्त विश्राम हमें हमेशा की जिंदगी का "स्वाद" कैसे देता है?`

`2. यीशु हमें परमेश्वर के पास वापस लाता है और हमें फिर से एक बनाता है। (रोमियों 5: 11 पढ़िए)। अगर कोई आपसे पूछे, “परमेश्वर के साथ एक होने का क्या मतलब है? इसने आपके जीवन को कैसे बेहतर बनाया है?" आप क्या जवाब देंगे?`

`3. हम अपनी समस्याओं को बड़ा बनाने से कैसे बच सकते हैं? बाइबल में दिखाई देने वाली बड़ी तस्वीर पर हमारा ध्यान क्या है?`

`4. उन सभी गलतियों के बारे में फिर से सोचें जो इस्राएल के बच्चों ने मरुभूमि में की थीं। किन तरीकों से हम उन्हीं समस्याओं का सामना करते हैं, जो उन्होंने की थीं? हम उनकी गलतियों से कैसे सीख सकते हैं?`