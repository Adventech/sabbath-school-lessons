---
title:  विश्राम करने की आजादी
date:   14/08/2021
---

### इस सप्ताह के पाठ के लिए पढ़ें
मार्क 2: 1-12; 1 राजा 18; 1 राजा 19: 1-8; भजन 34: 18; मत्ती 5: 1-3; भजन 73:26.

> <p>याद वचन</p>
> “यहोवा परमेश्वर मेरी ज्योति और मेरा उद्धार है; मैं किससे डरूँ? (भजन 27:1)

यीशु ने पृथ्वी पर कई बीमार और मरणासन लोगों से मुलाकात की। दर्द से आराम और राहत के लिए लोगों की भीड़ यीशु के पास आई। यीशु ने हमेशा उन्हें चंगा किया और उन्हें आराम दिया।

कभी-कभी यीशु ने किसी को पूरी तरह से ठीक करने के लिए केवल एक शब्द कहा था। अथवा यीशु ने एक बीमार व्यक्ति को छुआ और उसे एक पल में ठीक कर दिया। दूसरी बार यीशु ने बीमार व्यक्ति को दूर भेज दिया। फिर व्यक्ति को घर के रास्ते पर चंगा किया। यीशु ने पुरुषों, महिलाओं और बच्चों, यहूदियों, गैर-यहूदियों और अमीर लोगों को चंगा किया। उसने उन गरीब लोगों को भी ठीक किया जिन्हें किसी को परवाह नहीं थी। गंभीर बीमारियों और समस्याओं का यीशु के पास समाधान था। उसने अंधा पैदा हुए लोगों को चंगा किया। उसने कुष्ठ रोग को ठीक किया। कुष्ठरोग एक भयानक त्वचा रोग से ग्रसित लोग थे। यीशु के समय में, स्वस्थ लोग कुष्ठरोगियों से कोसों दूर रहते थे। जब कोढ़ी किसी कस्बे में आ जाते, तो वे चिल्ला पड़ते थे, "अशुद्ध है! अशुद्ध है!" इस प्रकार लोगों को दूर रहने की चेतावनी देते थे। यीशु ने उस समय कुष्ठ रोग से भी बदतर एकमात्र बीमारी को भी ठीक कियाः वह मृत्यु थी।

इस सप्ताह, हम उपचार के दो अलग-अलग उदाहरणों पर नजर डालते हैं: (1) एक व्यक्ति जो इतना बीमार है कि यीशु के पास आ नहीं सकता। और (2) एक व्यक्ति जो स्वस्थ दिखता है, लेकिन उसे उपचार की आवश्यकता है।

हम यह भी पूछेगे, "जब हमारी अपेक्षानुसार उपचार हेतु परमेश्वर हमारी प्रार्थनाओं का जवाब नहीं देता है तो क्या होता है?" फिर हम विश्राम कैसे पाते हैं?

_*सब्त, अगस्त 21 की तैयारी के लिए इस सप्ताह के पाठ का अध्ययन करें।_