---
title:  शांति से विश्राम करना
date:   22/09/2021
---

सैकड़ों वर्षों से, ईसाइयों ने यीशु के वापस आने का इंतजार किया है। उसका आना हमारी सबसे बड़ी उम्मीद है। और सिर्फ हमारा नहीं, दूसरा आगमन उन सभी लोगों की सबसे प्रिय आशा है जो कभी जीवित थे।

`पढ़ें, इब्रानियों 11: 13-16. इन पदों में हम क्या महत्त्वपूर्ण वादा पढ़ते हैं? अतीत के लोगों और हमारे लिए भी यह वादा कैसा है?`

इब्रियों की किताब में पाते हैं, "ये सब विश्वास ही की दशा में मरे; और उन्होंने प्रतिज्ञा की हुई वस्तुएँ नहीं पाई, पर उन्हें दूर से देखकर आनन्दित हुए और मान लिया कि हम पृथ्वी पर परदेशी और बाहरी हैं।" (इब्रानियों 11:13). कई मायनों में, इन आयतों का हमारे लिए कोई मतलब नहीं होगा अगर हम आज मौत के बारे में लोकप्रिय शिक्षाओं पर विश्वास करते हैं। इन लोकप्रिय शिक्षाओं का कहना है कि जब लोग मर जाते हैं, तो वे स्वर्ग जाते हैं। अब वे हमेशा के लिए यीशु के साथ हमेशा की जिंदगी का लुत्फ उठा रहे हैं। बैपटिस्ट पास्टर बिली ग्राहम के निधन पर लोगों ने यही कहा। हमने बार-बार सुना कि वह यीशु के साथ स्वर्ग में था।

यह अजीब है, क्योंकि इस दृष्टिकोण को मानने वाले लोग अक्सर कुछ और कहते हैं जो इस सोच के खिलाफ है। जब कोई मर जाता है, तो वे कहते हैं, “वह शांति से विश्राम करे।" ( Rest in Peace= RIP )यहां क्या हो रहा है? क्या मरे हुए लोग कब्र में शांति से विश्राम/आराम कर रहे हैं? या वे स्वर्ग में जीवित हैं? आइए हम बाइबल से इसका जवाब पूछे।

`यूहन्ना 11: 11 यीशु की मृत्यु के बारे में कैसे बात करता है?`

यीशु हमें बतलाता है कि मरे हुए लोग मरने के बाद स्वर्ग में जीवित नहीं जाते हैं। मरे हुए लोग आराम करते हैं। "विश्वासियों के लिए, मृत्यु केवल एक छोटी समस्या है। यीशु कहता है कि हमें मृत्यु के बारे में बिल्कुल चिंता नहीं करनी चाहिए। क्यों? क्योंकि मृत्यु सदा नहीं रहेगी। यीशु कहता है, 'मैं तुमसे सच सच कहता हूँ कि यदि कोई व्यक्ति मेरे वचन पर चलेगा, तो वह अनंत काल तक मृत्यु को न देखेगा। " यूहन्ना 8:51. “यदि कोई मेरे वचन पर चलेगा तो वह अनंत काल तक मृत्यु का स्वाद न चखेगा। " यूहन्ना 8:52. मसीहियों के लिए, मृत्यु नींद के समान है। मृत्यु एक छोटा सा क्षण है जो मौन और अंधकारमय है। क्या यीशु आपका जीवन है? यदि हाँ, तो "जब मसीह जो हमारा जीवन है, प्रगट होगा , तब तुम भी उसके साथ महिमा सहित प्रगट किए जाओगे।" कुलुस्सियों 3: 4." –एलेन जी ह्वाइट, युगों की अभिलाषा, पृष्ठ 787.

यीशु मृत्यु की तुलना एक नींद से करता है (यूहन्ना 11:11, 14)। वह यह भी जोड़ता है कि मरे हुए लोगों के जागने के बाद बचाए गए और खोए हुए दोनों को उनका इनाम मिलेगा (यूहन्ना 5:28, 29)। इसलिए, जब भी मृत्यु आए, हमें तैयार रहना चाहिए।