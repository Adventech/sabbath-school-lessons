---
title:  अतिरिक्त अध्ययन
date:   30/07/2021
---

“क्या आप कहते हैं कि आपका काम कठिन है? क्या आप शिकायत करते हैं कि जीवन कठिन है और कठिन समयों से भरा है? क्या आपको लगता है कि आपके पास पाप के खिलाफ खड़े होने की ताकत नहीं है? क्या आपको लगता है कि आप धैर्य नहीं रख सकते? क्या आप कहते हैं कि मसीही जीवन बहुत कठिन है? तब आप सुनिश्चित हो सकते हैं कि आप यीशु की सेवा नहीं करेंगे या उसकी शिक्षाओं को स्वीकार नहीं करेंगे। आप शैतान की सेवा कर रहे हैं।”- एलेन जी ह्वाइट, चाइल्ड गाइडेंस, पृष्ठ 267.

“हम ईश्वर का समर्थन पाने के लिए कुछ नहीं कर सकते। कुछ भी नहीं। हमें खुद पर या अपने अच्छे व्यवहार पर हमें बचाने के लिए भरोसा नहीं करना चाहिए। हम वही करना चाहते हैं जो गलत है। यह स्वाभाविक है क्योंकि हम पापी हैं। इसलिए, हमें यीशु के पास आना चाहिए। तब हम उसके प्यार में विश्राम पाएँगे। परमेश्वर हर उस व्यक्ति को स्वीकार करेगा जो उसके पास आता है और हमारे उद्धारकर्ता के अच्छे कार्यों में भरोसा करता है। तब वह प्यार से हमारे दिल को भर देगा। जब परमेश्वर हमें स्वीकार करता है तो हमें कोई अति उत्साह महसूस नहीं हो सकता है। लेकिन हम शांति और विश्वास महसूस करेंगे। फिर हम हर बोझ और परेशानी को उठाने के लिए हलका महसूस करेंगे। क्योंकि हमारी सेवा यीशु के निमित सहज है। जब हम यीशु की सेवा करेंगे, तो हमारा काम हमें खुश करेगा। ईश्वर के लिए हमें जो कुछ भी देना चाहिए वह हमें आनंद से भर देगा। जिस सड़क पर हम चलते थे, वह शायद अंधेरी दिखती थी। लेकिन अब यीशु ने हमारे सामने अपनी रोशनी बिखेर दी है। अंधेरी सड़क उजली हो जाती है। फिर हम प्रकाश में चलेंगे। यीशु स्वयं प्रकाश है।”-एलेन जी ह्वाइट, फेथ एंड वर्क्स, पृष्ठ 38, 39।

**विचार विमर्श के लिए प्रश्न:**

`1. क्या आपको अपने यीशु के साथ चलने का समय याद है जब आपने खुद को पूरी तरह से उसे दिया था? इस अनुभव को अपनी कक्षा के साथ साझा करें। इस कारण के बारे में बात करें कि आपने खुद को पूरी तरह से उसे क्यों दिया।`

`2. यीशु मत्ती 11: 27 में प्रार्थना करता है। इस प्रार्थना का अध्ययन करें। कक्षा में बात करें कि परमेश्वर हमें दया और क्षमा के बारे में कैसे सिखाता है। साथ ही, परमेश्वर उन लोगों से अपने उद्धार की योजना क्यों छिपाता है जिनके पास बहुत सारा आध्यात्मिक ज्ञान है? परमेश्वर उन लोगों को अपने उद्धार की योजना क्यों दिखाता है जो उसके (परमेश्वर) साथ अपने आध्यात्मिक यात्रा में शिशुओं के समान हैं?`

`3. हम अपने आस-पास के लोगों की मदद कैसे कर सकते हैं जो अपनी परेशानियों और भारी बोझ को उठाने की पूरी कोशिश कर रहे हैं? हम इन लोगों को विश्राम पाने के लिए यीशु के पास आने में कैसे मदद कर सकते हैं?`

`4. यीशु के वचन पर चिंतन करें: “क्योंकि मैं नम्र और मन में दीन हूँ,” (मत्ती 11: 29)। क्या इसका मतलब यह है कि हमें अपने बारे में अच्छा महसूस नहीं करना चाहिए? क्रूस हमें यह समझने में कैसे मदद करता है कि यीशु का वास्तव में इस पदस्थल से क्या मतलब है? जैसे-जैसे हम क्रूस के पायदान पर खड़े होते हैं, एक कोमल आत्मा और सब अभिमान से खाली दिल ही हमारा एकमात्र एहसास क्यों होना चाहिए?`