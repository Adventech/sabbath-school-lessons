---
title:  “मैं नम्र और मन में दीन हूँ”
date:   27/07/2021
---

`नम्र और घमंड रहित दिल का क्या मतलब है? पढ़ें, मत्ती 5: 5; 1 पतरस 3: 4; और यशायाह 57 : 15.`

2कुरि० 10: 1, में, पौलुस यीशु के बारे में बात करता है "मसीह जो इतना नम्र और कोमल है।" क्या नम्र और कोमल होने का मतलब है कि यीशु कमजोर था? नहीं ! यीशु ने किसी के साथ झगड़े या बहस नहीं की। वह अक्सर झगड़े से बचता था क्योंकि वह नहीं चाहता था कि उसके काम के रास्ते में कुछ भी आएं यूहन्ना 4: 1-3)। कभी-कभी लोग वैसे भी यीशु के साथ बहस और लड़ाई करना चाहते थे। तब यीशु बहादुर था! उसने साहस के साथ लोगों को जवाब दिया। साथ ही, यीशु दयालु भी था। याद कीजिए जब यीशु मरने के लिए क्रूस पर चढ़ने से ठीक पहले यरूशलेम के बारे में रोया था (लूका 19: 41-44)? यीशु ने उस समय किसी को शाप नहीं दिया। यीशु ने लोगों को भविष्य में आने वाली भयानक चीजों के बारे में बताया। लेकिन यीशु ने इन शब्दों को अपनी आवाज में आँसू के साथ कहा।

नए नियम के लेखक अक्सर यीशु को दूसरे मूसा के रूप में दिखाते हैं। यीशु एक पर्वत से उसी तरह की बातचीत करता है जैसा मूसा ने किया था। और जैसा मूसा ने किया, यीशु ने लोगों को अपने राज्य के महत्त्वपूर्ण नियम (मत्ती 5: 1) बताए। यीशु उसी तरह चमत्कार करता है जैसा मरुभूमि में मूसा ने किया। यीशु लोगों की बड़ी भीड़ को भोजन कराता है (मत्ती 14: 13-21)। गिनती 12: 3 में लिखा है, "मूसा पृथ्वी भर के रहने वाले सब मनुष्यों से बहुत अधिक नम्र स्वभाव का था।” यीशु मती 11:29 में अपने बारे में एक ही बात कहता है। जब यीशु 5,000 लोगों को खिलाता है, तो लोग उसके चमत्कार से आश्चर्यचकित और उत्साहित होते हैं। वे कहते हैं, "वह भविष्यवक्ता जो जगत में आनेवाला था निश्चय यही है।" यूहन्ना 6:14. लोगों के शब्दों से हमें यह याद रखने में मदद मिलती है कि मूसा ने व्यवस्थाविवरण 18: 15 में क्या लिखा है और जो उसका अपना कार्य ईश्वर के विशेष दूत के रूप में है।

कौन अधिक कोमल है? यीशु या मूसा? किसके दिल में गर्व कम है? यीशु या मूसा का दिल? निश्चित रूप से यीशु। यीशु हमारा उद्धारकर्ता है जो स्वर्ग से नीचे आया था। जी हाँ, मूसा ने अपने लोगों को बचाने के लिए स्वयं को देने की पेशकश की (निर्गमन 32: 32)। लेकिन मूसा की मृत्यु उसके लोगों का भला नहीं कर सकती थी। मूसा खुद एक पापी था। उसे एक उद्धारकर्ता भी चाहिए। उसके स्वयं के पापों के लिए किसी को बलिदान होने की आवश्यकता थी। हम मूसा और उसके जीवन के बारे में कहानी से सीख ले सकते हैं लेकिन मूसा हमें बचा नहीं सकता।

हमें एक उद्धारकर्ता की आवश्यकता है जो हमारे स्थान पर खड़ा हो। हमें एक स्थानापन्न की आवश्यकता है जो क्रूस पर हमारी जगह ले सके। केवल परमेश्वर ही हमें बचा सकता है। वह एकमात्र व्यक्ति है जो हमारे बदले क्रूस पर मर सकता है और हमारे पाप की कीमत चुका सकता है।