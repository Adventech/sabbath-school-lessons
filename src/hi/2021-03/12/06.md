---
title:  परमेश्वर के प्रेम में सुरक्षित
date:   16/09/2021
---

नीनवे खतरे से भरा शहर है। लेकिन योना की कहानी में, नीनवेवासी असली समस्या नहीं हैं, यह योना है। इससे पहले की कहानी में जब योना भागता है, तो परमेश्वर योना के पीछे चला जाता है। परमेश्वर के ऐसा करने का क्या कारण है? प्रेम। परमेश्वर योना को प्यार करता है। परमेश्वर जिससे प्रेम करता है उसे अकेला नहीं छोड़ता है। परमेश्वर जानता है कि योना को नीनवे की यात्रा करने की उतनी ही आवश्यकता है, जितना नीनवे वासियों को योना को सुनने की आवश्यकता है। अब, हमें इस अद्भुत प्रेम को समझने में मदद करने के लिए यहूदा की पुस्तक को देखना होगा, जो हमारे लिए परमेश्वर के पास है।

`यहूदा की किताब पढ़ें। हम "स्वयं को परमेश्वर के प्रेम में कैसे सुरक्षित रख सकते हैं" (यहूदा 1: 21)। इसका क्या मतलब है?`

यहूदा हमें “परमेश्वर के प्रेम में स्वयं को सुरक्षित रखने के लिए कहता है" (यहूदा 1:21). एक तरह से हम स्वयं को परमेश्वर के प्रेम में सुरक्षित रखते हैं, दूसरे लोगों की मदद करना और उन्हें यह दिखाना है कि हम उनकी कितनी परवाह करते हैं। अगले पद में, यहूदा हमें बताता है, "उन पर जो शंका में हैं दया करो (यहूदा 1: 22, 23)।

`पढ़ें, यहूदा 1: 20-23. यहूदा में ये पद क्या कह रहे हैं? योना की कहानी को बेहतर ढंग से समझने में ये आयतें कैसे हमारी मदद करती हैं? ये पद हमें क्या सिखाते हैं?`

परमेश्वर योना को नीनवे जाने का आदेश देता है क्योंकि योना को अपने दिल के अंदर छिपी कुरूप भावनाओं को देखने की जरूरत है। हम अनुमान लगा सकते हैं कि योना नीनवे वासियों को बिलकुल पसंद नहीं करता है। लेकिन योना को इस बात का अंदाजा नहीं है कि वह वास्तव में उनसे कितना नफरत करता है या उनसे बचने के लिए वह क्या करेगा। योना स्वर्ग में अपने अगले दरवाजे-पड़ोसी के रूप में एक नीनवेवासी को रखने के लिए तैयार नहीं है। योना को नहीं पता कि परमेश्वर को कैसे प्रेम करना है। परमेश्वर भी योना को नीनवे भेजता है क्योंकि परमेश्वर नीनवे को प्यार करता है। परमेश्वर चाहता है कि नीनवेवासियों को बचाया जाए और वे उसके राज्य में शामिल हों। परमेश्वर योना को नीनवे भेजता है क्योंकि वह भी योना से प्रेम करता है। परमेश्वर चाहता है कि योना परमेश्वर के प्रेम में बढ़े और परिवर्तित हो। परमेश्वर चाहता है कि योना को वह विश्राम मिले जो परमेश्वर को मानने से आता है और दूसरे लोगों को भी उसमें विश्राम करने में मदद करे।

`लोगों को बचाने के लिए आप परमेश्वर के साथ काम करने में कितना समय लगाते हैं? यह काम हमें यीशु में वास्तविक विश्राम पाने में कैसे मदद करता है?`