---
title:  हमारे व्यस्त जीवन में विश्राम की आवश्यकता
date:   26/06/2021
---

### इस सप्ताह के पाठ के लिए पढ़ें
उत्पत्ति 2: 1-3; यिर्मयाह 45: 1-5; व्यवस्थाविवरण 31 : 16; मरकुस 6: 30-32; उत्प० 4:1-12 ।

> <p>याद वचन</p>
> “मेरा प्राण यहोवा के आँगनों की अभिलाषा करते-करते मूर्छित हो चला; मेरा तन मन दोनों जीवते परमेश्वर को पुकार रहे।” (भजन 84: 2)

मैरी घड़ी पर नजर दौड़ाती है। सब्त शुरू होने के लिए केवल दो घंटे बाकी हैं। फिर मैरी छोटे से अपार्टमेंट को उदासी से देखती है। खिलौने बैठक कक्ष में चारों ओर पड़े हुए हैं। रसोई घर अलग से एक परेशानी का कारण है। मैरी और जोश की सबसे छोटी संतान सारा, बुखार से पीड़ित है। मैरी कल चर्च में लोगों का अभिवादन करने में मदद करने के लिए सहमत हुई। इसलिए, मैरी और उनके परिवार को सुबह 30 मिनट पहले घर छोड़ने की आवश्यकता होगी। "मुझे उम्मीद है कि मैं कल कुछ शांति का समय पा सकती हूँ," मैरी खुद को शुभकामनाएँ देती है।

इसी समय, शहर के दूसरी तरफ, जोश किराने की दुकान पर लाइन में खड़ा है। दुकान के रास्ते में ट्रैफिक भी अधिक थी। चेकआउट लाइन बहुत लंबी है। इस समय सभी को अपनी खरीदारी सही तरीके से करने की आवश्यकता क्यों है? जोश को अजूबा लगा। "मुझे कुछ आराम की जरूरत है, वह अपने दिल में कराहता है। "मैं इस तरह से इधार-उधार भागता नहीं रह सकता। इस जीवन में और भी बहुत कुछ होना चाहिए!"

हमारा जीवन इतना व्यस्त है। वे भीड़ के घंटे, काम के घंटे, डॉक्टर से मिलने, स्काइप और ह्वाट्स ऐप पर बातचीत, खरीदारी, स्कूल और बहुत सारे काम से दबे हुए हैं। इनमें से कई चीजें हमें खुशी देती हैं और जीवन को जीने लायक बनाती हैं। उसी समय, हमें सावधान रहना चाहिए कि हम इतने व्यस्त न हों कि हम आराम करने या याद रखने में विफल हों कि जीवन में वास्तव में क्या महत्त्वपूर्ण है। तो, हम अपने व्यस्त जीवन में विश्राम/ आराम कैसे पाते हैं?

_*सब्त, जुलाई 3 की तैयारी के लिये इस सप्ताह के पाठ का अध्ययन करें।_