---
title:  Ježiš – Prostredník lepšej zmluvy
date:  06/01/2022
---

> <p></p>
> <sup>8</sup>Keď ich karhá, hovorí: Hľa, prichádzajú dni, hovorí Pán, a uzavriem s domom Izraela a s domom Júdu novú zmluvu. <sup>9</sup>Nie takú zmluvu, ako som uzavrel s ich otcami v ten deň, keď som ich vzal za ruku, aby som ich vyviedol z egyptskej krajiny. Oni totiž nezotrvali pri mojej zmluve a ja som ich opustil, hovorí Pán. <sup>10</sup>Lebo toto je zmluva, ktorú uzavriem s domom Izraela po tých dňoch, hovorí Pán. Svoje zákony vložím do ich mysle a napíšem ich na ich srdcia. Budem ich Bohom a oni budú mojím ľudom. <sup>11</sup>A nikto už nebude poúčať svojho blížneho ani brat svojho brata slovami: „Poznaj Pána!“, lebo ma budú poznať všetci, od najmenšieho po najväčšieho, <sup>12</sup>pretože sa zľutujem nad ich neprávosťami a na ich hriechy si viac nespomeniem. 

**Osobné štúdium**

List Hebrejom sa v kapitolách 8 až 10 zameriava na dielo Ježiša ako Sprostredkovateľa novej zmluvy. Problémom starej zmluvy bolo vlastne iba to, že bola predzvesťou všetkého dobrého, čo malo prísť. Jej ustanovenia mali predznamenávať, zobrazovať a opisovať dielo, ktoré Ježiš vykoná v budúcnosti. Kňazi poukazovali na Ježiša, ale oni sami boli smrteľní a hriešni. Nemohli prinášať dokonalosť, ktorú priniesol Ježiš. Okrem toho slúžili vo svätyni, ktorá bola len „obrazom a tieňom“ (Heb 8,5) nebeskej svätyne.

Ježiš koná svoju službu v ozajstnej svätyni a umožňuje nám prístup k Bohu. Obete zvierat predstavovali Ježišovu smrť ako obeť za nás. Ich krv však nemohla očistiť svedomie človeka. Ježišova krv očisťuje aj naše svedomie. Vďaka Ježišovi, vierou v neho a prijatím jeho sprostredkovateľskej služby za nás, môžeme k Bohu pristupovať so smelou dôverou (Heb 10,19–22).

`Uvažuj o úvodnom texte (Heb 8,8–12). Čo nám Boh zasľúbil v novej zmluve? Aký to má praktický vplyv na tvoj život?`

Tým, že Otec ustanovil Ježiša za nášho Veľkňaza, uviedol do života novú zmluvu, ktorá uskutoční to, čo stará zmluva mohla iba naznačovať. Nová zmluva prináša to, čo môže uskutočniť len dokonalý, večný a božsko-ľudský kňaz. Tento Veľkňaz nielenže vysvetľuje a učí Boží zákon, ale ho aj vkladá do našich sŕdc. Tento Veľkňaz ponúka obeť, ktorá prináša odpustenie. Tento Veľkňaz nás očisťuje a premieňa. Z našich kamenných sŕdc robí srdcia „z mäsa“ (Ez 36,26). Robí z nás nové stvorenie (2Kor 5,17). Tento kňaz nás požehnáva tým najobdivuhodnejším spôsobom – privádza nás do prítomnosti samotného Otca.

Boh ustanovil starú zmluvu, aby poukazovala na budúce dielo Ježiša Krista. Vo svojom zámere a cieli bola nádherná. Mnohí však prišli o požehnania, ktoré im Ježiš ponúkol svojou službou, pretože neboli ochotní opustiť symboly a tiene starej zmluvy a prijať pravdu, na ktorú tieto symboly ukazovali.

„Kristus bol základom i životom chrámu. Chrámové služby boli predobrazom obete Božieho Syna. Kňazská služba mala predstavovať prostrednícku povahu Kristovho diela. Celý systém obetnej bohoslužby bol symbolom Spasiteľovej smrti na vykúpenie sveta. Všetky obete stratia svoj zmysel pri onej veľkej udalosti, ktorú tieto obete po celé veky názorne sprítomňovali.“ (DA 165; TV105)

**Aplikácia**

`V čom je Ježiš lepší Veľkňaz, ako boli veľkňazi starej zmluvy?`

---

#### Dodatečné otázky k diskuzi

`Co je tou „starou smlouvou“? Kdo, kdy a s kým ji uzavřel?`

`Proč chce Ježíš s křesťany uzavřít novou smlouvu?`

`Proč je třeba, aby byly jeho zákony vepsány do naší mysli i srdce?`

`Jak to dopadá, když má někdo zákon zapsaný jen ve své mysli?`

`Jak to dopadá, když má někdo zákon zapsaný jen ve svém srdci?`

`Jak se mění tvůj život v závislosti na tom, jak roste tvé poznání Boha?`

`Proč potřebujeme Ježíše k uzavření této lepší smlouvy?`

`Cílem naší proměny je být  dokonalým „obrazem“ Boha? Věříš, že to může být i tvůj případ? Proč?`

`Co je pro takovou proměnu potřeba? V čem spočívá?`