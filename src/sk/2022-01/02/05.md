---
title:  Ježiš – náš Veľkňaz
date:  05/01/2022
---

> <p></p>
> <sup>1</sup>Každý veľkňaz, vybraný spomedzi ľudí, býva ustanovený ako zástupca ľudí pred Bohom, aby prinášal dary a obety za hriechy, <sup>2</sup>pretože môže spolucítiť s nevedomými a blúdiacimi, keďže aj sám podlieha slabosti. <sup>3</sup>A preto musí prinášať obety tak za hriechy ľudí, ako aj za seba. <sup>4</sup>A túto hodnosť si nikto nemôže vziať sám, len ak ho povolá Boh ako Árona. <sup>5</sup>Veď ani Kristus sa neoslávil sám, keď sa stal veľkňazom, ale oslávil ho ten, čo mu povedal: Ty si môj syn, ja som ťa dnes splodil. <sup>6</sup>Ako inde hovorí: Ty si kňaz naveky na spôsob Melchisedeka. 

**Osobné štúdium**

List Hebrejom predstavuje v kapitolách 5 až 7 ďalšiu Ježišovu rolu. Je naším Veľkňazom. Autor vysvetľuje, že sa takto napĺňa Boží sľub zasľúbenému dávidovskému kráľovi, že On bude „kňaz naveky na spôsob Melchisedeka“ (Žalm 110,4; citované v Heb 5,5.6).

**Uvažuj o uvedených textoch. Aké úlohy plnili kňazi?**

`3Moj 1,1–9`

`3Moj 10,8–11`

`Mal 2,7`

`4Moj 6,22–26`

`Heb 5,1–4`

Kňazi boli ustanovení pre dobro človeka. Mali ľudí zastupovať pred Bohom a sprostredkovávať vzťah s Bohom. Kňaz bol sprostredkovateľ. (Platilo to vo všetkých kňazských systémoch, či už išlo o židovské, grécke alebo rímske náboženstvo.) Kňaz umožňoval, aby sme sa mohli priblížiť k Bohu. Všetky jeho úkony mali napomáhať budovaniu vzťahu medzi Bohom a ľuďmi.

Kňaz prinášal obete za človeka. Ľudia totiž nemohli prinášať obete osobne. Kňaz vedel, ako mohol človek priniesť „prijateľnú“ obeť, aby Boh obeť či dar prijal alebo aby sprostredkovali očistenie a odpustenie.

Kňazi tiež vyučovali Boží zákon. Boli odborníci na Božie prikázania a mali ich vysvetľovať a aplikovať.

A napokon, kňazi mali zodpovednosť za prinášanie požehnania v mene Hospodina. Prostredníctvom nich Boh sprostredkovával svoju dobrú vôľu a dobrotu svojmu ľudu.

Vo verši 1Pt 2,9 však vidíme čosi iné. My, veriaci v Ježiša, sme nazvaní „kráľovské kňazstvo“. Takáto rola naznačuje obrovskú prednosť. Kňazi mohli vo svätyni pristupovať pred Boha. Dnes môžeme aj my smelo a s dôverou prostredníctvom modlitby pristupovať pred Boha (Heb 4,14–16; 10,19–23). S tým je spojená aj veľká zodpovednosť. Máme spolupracovať s Bohom na jeho diele záchrany sveta. Chce, aby sme druhým vysvetľovali Božie zákony a zásady. Chce tiež, aby sme prinášali obeť chvály a dobrých skutkov, v ktorých nachádza zaľúbenie. Máme úžasnú zodpovednosť a prednosť!

**Aplikácia**

`Čo do tvojho života prináša skutočnosť, že si „kráľovským kňazstvom“? Ako by táto pravda mala ovplyvňovať tvoj život?`

---

#### Dodatečné otázky k diskuzi

`Kdo to byl ve SZ velekněz a jaké měl postavení ve společnosti?`

`Co víš o úloze velekněze ve SZ Izraeli?`

`Velekněz měl učit lid, střežit poznání a žehnat. Jak se tyto tři prvky projevily  během Ježíšovy pozemské mise?`

`V čem je zásadní rozdíl „veleknězem Ježíšem“ a SZ veleknězi?`

`Proč musel velekněz přinášet oběti i sám za sebe?`

`Ježíš je „prostředníkem“ mezi námi a Bohem. K čemu je to dobré?`

`Proč si Ježíš přeje, abychom byli „královstvím kněží“? Co od nás očekává?`