---
title:  Ježiš – hlavná postava Listu Hebrejom
date:  01/01/2022
---

### Texty na tento týždeň
Heb 1,5–14; Heb 1,8.9; Heb 2,14–16; Heb 5,1–6; Heb 8,8–12

> <p>Základný text</p>
> Zo všetkého, o čom hovoríme, je hlavné toto: máme takého veľkňaza, ktorý si zasadol po pravici trónu Velebnosti v nebesiach...  (Heb 8,1)

Apokryfná 4. kniha Ezdrášova, židovský spis, ktorý vznikol niekoľko desaťročí po Liste Hebrejom, okolo roku 100, obsahuje modlitbu: „Ten celý príbeh stvorenia som pred tebou vypovedal, Hospodine, pretože ty si povedal, že kvôli nám si stvoril svet. ... A teraz, Hospodine, tieto národy, ktoré sú pokladané za nič, nám teraz začali vládnuť a pohlcujú nás. Ale my, tvoj ľud, ktorý nazývaš svojím prvorodeným, jednorodeným nasledovníkom, sme vydaní do ich rúk.“ (4 Ezdráš 6,55.58)

Čitatelia Listu Hebrejom pociťovali pravdepodobne niečo podobné. Ak boli Božími deťmi, prečo prechádzali takým utrpením?

Pavol napísal svoj list, aby povzbudil ich vieru uprostred skúšok a problémov. Pripomenul im (a pripomína aj nám), že Božie zasľúbenia sa naplnia prostredníctvom Ježiša, ktorý sedí po Otcovej pravici a čoskoro nás vezme domov. Kým sa tak stane, Ježiš nám sprostredkúva požehnania od Otca. Až do konca by sme sa mali pevne držať našej viery s pohľadom upretým práve na Ježiša.

**Osnova lekcie**

Táto lekcia sa zameriava na skutočnosť, že centrálnou postavou celého Listu Hebrejom je Ježiš. Je predstavený ako ten, ktorý dáva nášmu životu zmysel a nádej. V súhrnnom pohľade na celý list si všimneme päť významných rolí, ktoré sa v ňom Ježišovi pripisujú.

`Heb 1,5–14: Ježiš – náš Kráľ (nedeľa)`

`Heb 1,8.9: Ježiš – Sprostredkovateľ požehnania (pondelok)`

`Heb 2,14–16: Ježiš – náš Zástupca (utorok)`

`Heb 5,1–6: Ježiš – náš Veľkňaz (streda)`

`Heb 8,8–12: Ježiš – Prostredník lepšej zmluvy (štvrtok)`

---

#### Dodatečné otázky k diskuzi

`Byl jsi někdy „hlavní postavou“ nějakého příběhu nebo kolektivu? Jaké jsi měl přitom pocity?`

`Proč je v životě potřeba, aby byl někdy v roli „hlavní postavy“? Co je jejím úkolem?`

`Čím chtěl autor listu Židům povzbudit víru svých spoluvěřících?`

`Proč je důležité vědět, kde je dnes ježíš – náš „velekněz“?`