---
title:  Ježiš – Sprostredkovateľ požehnania
date:  03/01/2022
---

> <p></p>
> <sup>11</sup>Hospodin prisahal vernosť Dávidovi, neodstúpi od nej: „Jedného potomka z tvojho rodu posadím po tebe na trón. <sup>12</sup>Ak tvoji synovia dodržia moju zmluvu i prikázania, ktoré ich naučím, potom ich synovia na večné veky budú sedieť na tvojom tróne.“ <sup>13</sup>Veď Hospodin si vyvolil Sion, chcel ho mať za príbytok: <sup>14</sup>„Toto bude miesto môjho odpočinku na večné veky; tu budem bývať, lebo som si ho želal.“ 

> <p></p>
> <sup>8</sup>O Synovi však: Tvoj trón, Bože, je na veky vekov a žezlo tvojho práva je žezlom tvojho kráľovstva. <sup>9</sup>Miloval si spravodlivosť a nenávidel neprávosť, preto ťa Boh, tvoj Boh, pomazal olejom plesania nad tvojich druhov. 

**Osobné štúdium**

Medzi zaujímavé starozmluvné koncepty patrí myšlienka, že zasľúbený dávidovský kráľ bude zastupovať a predstavovať svoj ľud pred Bohom.

**Porovnaj uvedené dvojice textov. Aké zasľúbenia dané Izraelitom tu zaznievajú v súvislosti so zasľúbeným Kráľom?**

`2Moj 4,22.23 a 2Sam 7,12–14`

`5Moj 12,8–10 a 2Sam 7,9–11`

`5Moj 12,13.14 a Ž 132,1–5.11–14`

Izrael bol Božím synom. Boh im dal miesto, kde mohli spočinúť pred svojimi nepriateľmi. Boh si tiež vybral miesto v ich strede, kde malo prebývať jeho meno. Tieto zasľúbenia dané Izraelu mali byť teraz naplnené prostredníctvom dávidovského Kráľa. Tento Kráľ mal byť Božím synom, Boh mu mal dať odpočinutie od jeho nepriateľov a na Sione mal vybudovať Boží chrám, v ktorom malo prebývať Božie meno. Boh chcel teda naplniť zasľúbenia dané Izraelu prostredníctvom dávidovského kráľa. Tento Kráľ mal zastupovať Izrael pred Bohom.

Vďaka zástupcovi či sprostredkovateľovi vo vzťahu medzi Bohom a Izraelom bolo možné zachrániť zmluvný vzťah s Bohom. Mojžišovská zmluva požadovala vernosť všetkých Izraelitov, aby mohli prijať Božiu ochranu a Božie požehnanie (pozri Joz 7,1–13). Dávidovská zmluva však zabezpečovala naplnenie Božích zmluvných požehnaní prostredníctvom vernosti jedinej osoby – dávidovského Kráľa.

Nanešťastie, väčšina kráľov na dávidovskom tróne nebola verná, a tak Boh nemohol Izraelitov požehnať tak, ako túžil. V Starej zmluve nachádzame množstvo správ o tom, akí neverní boli títo králi.

Dobrou správou je, že Boh poslal svojho Syna, ktorý sa narodil ako Syn Dávidov a ktorý bol dokonale verný. Boh preto môže prostredníctvom neho naplniť všetky svoje zasľúbenia dané svojmu ľudu. Keď Boh požehnáva kráľa, majú z toho úžitok všetci. Práve preto je aj Ježiš Sprostredkovateľom požehnaní, ktoré dostávame od Boha. Je Sprostredkovateľom v tom, že prostredníctvom neho k nám plynú Božie požehnania. Naša jediná nádej na spasenie vychádza jedine z Ježiša a z jeho diela pre nás.

**Aplikácia**

`Uvažuj o situáciách, keď si sám vo svojom vzťahu s Bohom zlyhal a sklamal. Akú máš skúsenosť s Božou milosťou? Ktoré nezaslúžené „požehnania“ si najviac ceníš?`

---

#### Dodatečné otázky k diskuzi

`Co je to požehnání?`

`Jaký slib dal Stvořitel Izraeli, když spolu vzájemně uzavírali smlouvu?`

`Můžeme se spolehnout na to, co nám slíbil Stvořitel? Proč?`

`Čím Bůh podmínil své požehnání? Jaké podmínky museli Židé splnit?`

`Jaký vztah má Ježíš ke spravedlnosti a jaký k nepravosti? Proč je to důležité?`

`Jak je to s Božím požeháním v „nové smlouvě“? Co Ježíš změnil?`

`Co dnes musíme splnit my, aby i na nás mohlo spočinout Boží požehnání?`

`V čem jsi v posledních dnech ve svém životě viděl projev Božího požehnání? Buď, prosím, konkrétní.`