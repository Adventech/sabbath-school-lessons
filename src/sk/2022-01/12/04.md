---
title:  Zatraste nebom a zemou
date:  15/03/2022
---

> <p></p>
> <sup>25</sup>Dajte si pozor, aby ste neodmietli toho, kto hovorí. Veď ak neunikli oni, keď odmietli toho, kto ich poučoval na zemi, o čo skôr neunikneme my, keď sa odvrátime od toho, kto hovorí z neba. <sup>26</sup>Jeho hlas vtedy otriasol zemou, teraz však sľubuje: Ja ešte raz zatrasiem nielen zemou, ale aj nebom. <sup>27</sup>A toto „ešte raz“ naznačuje premenu toho, čo je otrasiteľné, lebo je stvorené, aby ostalo to, čo je neotrasiteľné. 

**Osobné štúdium**

Po opísaní slávnostného zhromaždenia v nebesiach Pavol varuje čitateľov, že musia venovať pozornosť Božiemu hlasu, pretože Boh „ešte raz zatrasie ... nielen zem, ale aj nebesia“ (Heb 12,26). Pavol hovorí, že hoci bol Ježiš dosadený na trón v nebesiach, naše spasenie nebolo dovŕšené. Musíme tomu venovať pozornosť, pretože dôležitá udalosť ešte len príde.

**Porovnaj uvedené texty. Prečo Boh trasie nebesami a zemou? Čo to znamená?**

`Ag 2,6–9.20–22`

`Ž 96,9.10`

`Ž 99,1`

`Heb 12,25–27`

V Starej zmluve bolo zemetrasenie bežným znakom prítomnosti Boha, ktorý sa ukazuje, aby vyslobodil svoj ľud. Keď Debora a Barák bojovali proti Siserovi, Boh v ich mene bojoval z neba (Sdc 5,20). Toto je opísané ako silné zemetrasenie, otrasenie zeme Hospodinovou prítomnosťou (Sdc 5,4.5). Tento istý obraz nachádzame v celej Starej zmluve, keď Boh vstáva, aby vyslobodil utláčaných (Ž 68,8.9; Ž 60,4; Ž 77,18.19). Otrasy teda naznačovali Boží súd, keď potvrdzuje svoju autoritu nad národmi zeme. Proroci predpovedali, že sa to stane v Deň Pána (Iz 13,13; Iz 24,18–23).

V Liste Hebrejom „trasenie“ neba a zeme znamená zničenie Božích nepriateľov. Práve to Boh sľúbil pri Ježišovej korunovácii. Boh mu povedal: „Seď po mojej pravici, kým nepoložím tvojich nepriateľov za podnožku tvojim nohám.“ (Heb 1,13) Ježiš teda porazil nepriateľa (Heb 2,14–16) a bol dosadený na trón (Heb 1,5–14), ale nepriatelia ešte neboli zničení (Heb 10,11–14; 1Kor 15,23–25).

Ale Boh zničí týchto nepriateľov v budúcnosti, keď Boh zatrasie nebom a zemou. Chvenie nebies a zeme znamená zničenie pozemských mocností, ktoré prenasledujú Boží ľud, a čo je dôležitejšie, zničenie zlých mocností (satana a jeho anjelov), ktorí stoja za pozemskými silami a ovládajú ich.

**Aplikácia**

`Prečo je prísľub, že jedného dňa dôjde k spravodlivosti a zlo, ktoré v našom svete tak prevládalo, bude jedného dňa zničené, taký nádejný pre nás všetkých, najmä pre tých, ktorí trpeli priamo v rukách zla?`

---

#### Dodatečné otázky k diskuzi

`Jaké projevy Boží moci doprovázely proces uzavírání smlouvy mezi Židy a Hospodinem?`

`Co tyto projevy moci vyvolávaly mezi Izraelity?`

`Proč tehdy Bůh „třásl zemí“?`

`Autor lekce tvrdí, že „naše spasení ještě nebylo završeno“. Kdy se tak stane?`

`Bůh slibuje, že ještě jednou otřese nejen „zemí“, ale i „nebem“. Jak na toto zatřesení zareagují spasení a co se při něm stane těm, co Boha odmítli?`

`Proč Bůh jednou zničí nejen pozemské mocnosti, které pronásledovaly Boží lid, ale i satana a jeho anděly?`

`Co a proč v tobě vyvolává zpráva o zničení „bezbožných“?`