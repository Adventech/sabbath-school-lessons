---
title:  Prejavy vďačnosti
date:  17/03/2022
---

> <p></p>
> A tak keďže prijímame neotrasiteľné kráľovstvo, zachovávajme si milosť a pomocou nej slúžme Bohu s úctou a bázňou, aby sme sa mu páčili. 

> <p></p>
> <sup>15</sup>Skrze neho [Ježiša] teda ustavične prinášajme Bohu obetu chvály, čiže ovocie pier, ktoré vyznávajú jeho meno. <sup>16</sup>Nezabúdajte však na dobročinnosť a spoločenstvo, lebo v takých obetách má Boh záľubu. 

**Osobné štúdium**

List Hebrejom uzatvára túto časť poukázaním na to, že najlepšou reakciou na Boha za všetky úžasné veci, ktoré pre nás urobil, je prejavenie vďačnosti vhodným spôsobom uctievania.

`Porovnaj texty z úvodu (Heb 12,28 a 13,15.16). Ako ponúkame Bohu prijateľné uctievanie?`

V starozmluvnom systéme bolo obetovanie zvierat spôsobom, akým ľudia prejavovali pokánie a vďačnosť. Tieto obete však mali byť iba znamením vďačnosti a pokánia vychádzajúcich zo srdca uctievača. Boh teda v žalmoch a prostredníctvom prorokov objasnil, že to, čo sa mu skutočne páčilo, nebola krv zvierat, ale vďačnosť, dobré skutky a spravodlivosť ctiteľov (Ž 50,7–23; Iz 1,11–17).

Pavol nás teda pozýva uctievať Boha v nebeskej svätyni prinášaním obetí chvály, vyznania, vďakyvzdania a dobrých skutkov, čo je pravé uctievanie, ktoré Boha teší. Tieto obete prinášame na zemi, ale sú prijímané ako príjemné Bohu v nebesiach. Táto časť obsahuje všetky výzvy, ktoré autor v celom liste urobil na vyznanie Ježišovho mena (Heb 3,1; 4,14; 10,23) a jeho nabádanie, aby sme aj naďalej konali dobré skutky (Heb 6,10–12; 13,1.2.16).

Pavol svojim poslucháčom adresuje výzvu, aby Boha uctievali tak, „aby sme sa mu páčili“ (Heb 12,28). Tento text naznačuje, že veriaci sú teraz skutočne kňazským národom, ktorý bol zdokonalený a posvätený Ježišovou obeťou (Heb 10,10–14.19–23). Tým sa plní pôvodný Boží zámer s Izraelom, aby boli kňazským národom, prostredníctvom ktorého bude môcť oznamovať svetu radostnú zvesť o spáse (2Moj 19,4–6; 1Pt 2,9.10; Zj 1,6; Zj 5,10).

Text Heb 13,1–6 v praxi opisuje, čo to znamená konať dobro a deliť sa o to, čo máme. Znamená to prejavovať bratskú lásku, rovnako ako nám Ježiš prejavoval bratskú lásku (Heb 2,11.12). Znamená to byť pohostinný, navštevovať tých, čo sú vo väzení alebo s nimi bolo zle zaobchádzané (Heb 13,3), a odmietnuť cudzoložstvo a žiadostivosť.

**Aplikácia**

`Prečo je dôležité zvažovať dobré skutky a deliť sa o to, čo máme, ako súčasť uctievania Boha? Čím môžu byť poškodené naše duchovné obete Bohu (Iz 1,11–17)?`

---

#### Dodatečné otázky k diskuzi

`Jakými způsoby projevovali Bohu vděčnost věřící ve SZ?`

`Jednou z forem vděčnosti byly v Izraeli oběti. Proč musel Bůh v určité chvíli Izraelcům vzkázat, že je jejich obětmi přesycen? Na co zapomněli?`

`K jakým projevům vděčnosti vybízí věřící NZ?`

`Za co máme být Bohu vděční my?`

`Jakými způsoby můžeme vyjadřovat svou vděčnost?`

`Jaké písně raději zpíváš – radostné nebo smutné? Proč?`

`Jakou roli má hrát v našem životě dobročinnost a štědrost?`

`Jak můžeme zabránit tomu, aby Bůh nebyl přesycen „našimi obětmi“?`