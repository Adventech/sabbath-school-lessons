---
title:  Prijatie neotrasiteľného kráľovstva
date:  12/03/2022
---

### Texty na tento týždeň
Heb 12,18–29

> <p>Základný text</p>
> A tak keďže prijímame neotrasiteľné kráľovstvo, zachovávajme si milosť a pomocou nej slúžme Bohu s úctou a bázňou, aby sme sa mu páčili. (Heb 12,28)

Text Hebrejom 12,18–29 je vyvrcholením listu. Prináša zhrnutie toho, o čom sa hovorilo. Opakuje myšlienku zo začiatku listu: Boh k nám prehovoril prostredníctvom svojho Syna a my mu máme venovať pozornosť (Heb 1,1.2; Heb 12,25). Opis Ježiša v texte Heb 12,22–24 zosobňuje tvrdenia listu o tom, že Ježiš je prostredníkom novej zmluvy a Jeho krv prináša spásu. Nebeské zástupy oslavujú Ježišovu kňazskú a kráľovskú službu, ktorú koná v našom mene. List Hebrejom 12, 25–29 obsahuje tiež poslednú a vrcholnú výzvu: Prichádza Boží súd. Boží nepriatelia budú zničení. Boží ľud bude ospravedlnený a prijme kráľovstvo (Heb 12,28.29).

Záver listu potvrdzuje dôležitosť Ježišovej smrti na kríži a smeruje veriacich k dovŕšeniu Ježišovho víťazstva pri druhom príchode. Pavol použil obraz z Daniela 7, aby čitateľom pripomenul, že Ježiš dostal kráľovstvo od Boha, Sudcu (Dan 7,9–14), a o toto kráľovstvo sa chystá podeliť s veriacimi, „svätými Najvyššieho“, ktorí ho budú vlastniť na veky vekov (Dan 7,18).

**Osnova lekcie**

V tejto predposlednej lekcii sa podrobnejšie pozrieme na krásnu nádej a víziu budúcnosti, ktorú nám podľa Listu Hebrejom prináša Kristus a jeho obeť.

`Heb 12,22–24: Radostná oslava víťazstva (nedeľa)`

`Heb 12,22–24: Radostná oslava Božieho súdu (pondelok)`

`Heb 12,25–27: Porážka zla a nepriateľov (utorok)`

`Heb 12,26–29: Obnova a nový domov (streda)`

`Heb 12,28; 13,15.16: Radostné prejavy vďačnosti (štvrtok)`

---

#### Dodatečné otázky k diskuzi

`Co je to vděčnost?`

`Uveďte několik příkladů toho, za co jste byli minulý týden vděčni?`

`Jak se projevuje vděčnost tomu, kdo si ji zaslouží?`

`Co přináší (ne)vděčnost tomu, kdo ji projevuje?`

`Setkáváš se někdy s nevděkem? Jaké pocity v tobě vyvolává?`

`Za co máme být podle úvodního textu vděčni my?`