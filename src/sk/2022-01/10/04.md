---
title:  Význam opony
date:  01/03/2022
---

> <p></p>
> <sup>1</sup>Hospodin hovoril s Mojžišom po smrti dvoch Áronových synov, ktorí predstúpili pred Hospodina a zomreli, <sup>2</sup>a povedal mu: „Povedz svojmu bratovi Áronovi, nech nevstupuje hocikedy do svätyne za oponu pred vrchnák, ktorý je na arche, aby nezomrel, lebo v oblaku nad vrchnákom sa budem zjavovať.“ 

> <p></p>
> <sup>1</sup>Áronovi synovia Nadáb a Abihu vzali každý svoju kadidelnicu, dali do nej oheň, položili naň kadidlo a obetovali Hospodinovi nedovolený oheň, aký im neprikázal. <sup>2</sup>Od Hospodina vyšľahol oheň a spálil ich, takže zomreli pred Hospodinom. <sup>3</sup>Mojžiš povedal Áronovi: „Práve toto mienil Hospodin, keď povedal: ‚Na tých, čo prichádzajú ku mne, ukážem svoju svätosť, pred všetkým ľudom budem zvelebený.‘“ Áron však mlčal. 

**Osobné štúdium**

Termín, ktorý sa nachádza v Liste Hebrejom pred „oponu“ (gr. katapetasma; prekladá sa aj „záves“ alebo „záclona“), by sa mohol vzťahovať buď na oponu pri vchode do nádvoria (2Moj 38,18), pri vchode do stanu (2Moj 36,37) alebo na vnútornú oponu, ktorá oddeľovala svätyňu od svätyne svätých (2Moj 26,31–35). Opony mali dvojitú funkciu. Boli vchodmi aj hranicami, ktoré mohli prekročiť iba niektorí ľudia.

`Uvažuj o úvodných textoch (3Moj 16,1.2 a 3Moj 10,1–3). Aká výstraha sa nachádza v týchto veršoch?`

Opona vo svätyni bola ochranou kňazov, ktorí slúžili pred svätým Bohom. Po hriechu so zlatým teľaťom Hospodin povedal Mojžišovi, že ich nebude sprevádzať na ceste do zasľúbenej krajiny, aby ich nezničil, pretože sú „tvrdošijný ľud“ (2Moj 33,3). Preto Mojžiš premiestnil stan stretávania a postavil ho „za táborom, ďaleko od tábora“ (2Moj 33,7; Roh). Na Mojžišov príhovor Hospodin súhlasil, že pôjde v ich strede (2Moj 33,12–20), ale keď prebýval medzi nimi, zaviedol niekoľko opatrení na ochranu ľudí.

Izraeliti napríklad táborili podľa presnej schémy. V strede bolo voľné priestranstvo v tvare štvorca, kde sa nachádzal svätostánok. Leviti sa navyše utáborili okolo svätostánku, aby chránili svätyňu a jej zariadenie pred vniknutím nepovolaných ľudí (4Moj 1,51; 3,10). V skutočnosti boli akousi ľudskou oponou, ktorá chránila izraelský ľud: „Léviho kmeň sa však utáborí okolo príbytku svedectva, aby pospolitosť Izraelitov nepostihol Boží hnev. Léviho kmeň bude strážiť príbytok svedectva.“ (4Moj 1,53)

Ježiš, ako náš kňaz, bol aj našou oponou. Boh svojím vtelením postavil svoj stan medzi nás a umožnil nám hľadieť na Jeho slávu a premýšľať o nej (Jn 1,14–18). Umožnil, aby svätý Boh mohol žiť uprostred nedokonalého ľudu.

**Aplikácia**

`Čo to znamenalo, že Boh Stvoriteľ, ten, ktorý stvoril vesmír, bude prebývať uprostred svojho ľudu, ktorý bol v tom čase národom utečencov a otrokov? Čo sa z toho dozvedáme o tom, ako blízko nám môže a chce byť Boh?`

---

#### Dodatečné otázky k diskuzi

`Co je to opona a jakou plní funkci?`

`Jakou dvě role měly opony ve svatyni? Kolik opon tam bylo?`

`Proč byla opona na nádvoří?`

`K čemu sloužila opona na svatostánku?`

`Proč další opona oddělovala „svatyni svatých“ od ostatních prostor?`

`Proč měli levité tábořit okolo svatyně?`

`Jak rozumíš slovům autora, že Ježíš „byl i naší oponou“? K čemu takovou oponu potřebujeme?`