---
title:  Ježiš pred Otcom
date:  27/02/2022
---

> <p></p>
> <sup>23</sup>Bolo nevyhnutné takýmto spôsobom očisťovať napodobeniny nebeských vecí, no samy nebeské veci treba očisťovať lepšími obetami. <sup>24</sup>Veď Kristus nevošiel do svätyne zhotovenej rukou, ktorá je len predobrazom pravej, ale do samého neba, aby sa teraz za nás ukázal pred Božou tvárou. <sup>25</sup>Ani nie preto, aby samého seba viackrát obetoval ako veľkňaz, ktorý rok čo rok vchádza do svätyne s cudzou krvou. <sup>26</sup>Veď ináč by bol musel od založenia sveta trpieť mnohokrát. On sa však zjavil teraz na konci vekov, raz a navždy, aby obetovaním seba zničil hriech. <sup>27</sup>A ako každý človek umiera len raz a potom bude súd, <sup>28</sup>tak aj Kristus bol len raz obetovaný, aby vzal na seba hriechy mnohých, a druhý raz sa zjaví nie pre hriech, ale na spásu tým, čo ho očakávajú. 

**Osobné štúdium**

`Uvažuj o úvodnom texte (Heb 9,24–28). Čo bolo podľa týchto veršov cieľom Ježišovho nanebovstúpenia?`

Boh nariadil Izraelitom, aby sa každý muž trikrát do roka „ukázal pred Hospodinom“ s obeťou. Malo sa to uskutočniť počas Paschy (slávnosť Nekvasených chlebov), na Turíce (slávnosť Týždňov) a na slávnosť Stánkov (2Moj 23,14–17; 5Moj 16,16). Pascha pripomínala vyslobodenie Izraela z Egypta. Turíce oslavovali žatvu obilia a v čase Novej zmluvy boli spojené s vydaním zákona na Sinaji. Sviatok Stánkov pripomínal Božiu starostlivosť o Izrael počas ich pobytu na púšti. Podľa Novej zmluvy majú všetky sviatky či slávnosti Starej zmluvy aj prorocký význam.

Text Heb 9,24 opisuje Ježišovo nanebovstúpenie do prítomnosti Otca. Prišiel do nebeskej, teda „pravej“ svätyne, aby sa ukázal pred Bohom s lepšou obeťou (Heb 9,23.24) – vlastnou krvou.

Ježiš naplnil prorocký význam pútnických sviatkov s úžasnou presnosťou. Zomrel v deň prípravy na Veľkú noc, v čase, keď boli obetované veľkonočné baránky (Jn 19,14; Mt 27,45–50). Ježiš bol vzkriesený na tretí deň a vystúpil do nebies, aby prijal uistenie, že jeho obeť bola prijatá (Jn 20,17; 1Kor 15,20). Odohralo sa to v čase, keď mal kňaz mávať prvým snopom obilia z novej úrody (3Moj 23,10–12). Potom vystúpil na nebesia o štyridsať dní neskôr, aby si sadol po Božej pravici a slávnostne otvoril novú zmluvu v deň Turíc (Sk 1,2).

V starovekom Izraeli bolo cieľom putovania do Jeruzalema „ukázať sa pred tvárou Božou“ (Ž 42,3; Roh). Znamenalo to nasýtiť sa Božou prítomnosťou a dobrotou a ukazovalo na stretnutie s Hospodinom po vzkriesení (Ž 17,15). Podobne hebrejský výraz „hľadať Božiu tvár“ znamenal žiadať Boha o pomoc (2Krn 7,14; Ž 27,8; Ž 105,4). Podľa Listu Hebrejom je práve toto zmysel Ježišovho nanebovstúpenia. Ježiš vystúpil k Bohu s dokonalou obeťou. Vystúpil do neba aj ako náš „predchodca“ do Božej prítomnosti (Heb 6,19.20). Splnil sľub veriacim, ktorí putovali, „hľadali vlasť“, túžili „po lepšej, čiže po nebeskej“ vlasti a očakávali mesto „s pevnými základmi, ktorého tvorcom a staviteľom je Boh“ (Heb 11,10.13–16).

**Aplikácia**

`Prečo by nám realita toho, čo Kristus vykonal a čo pre nás teraz koná, mala prinášať istotu spasenia?`

---

#### Dodatečné otázky k diskuzi

`Proč se měl každý izraelský muž třikrát v roce „ukázat před Hospodinem“?`

`Jak rozumíš termínu autora lekce „nasytit se Boží přítomností a dobrotou“, kterým vysvětluje potřebu tří návštěv svatyně v roce?`

`Jak slavnost „Nekvašených chlebů“ ukazovala na Ježíše?`

`V čem na Ježíše ukazovaly „Letnice“?`

`Co o Ježíši prozrazoval svátek „Týdnů“?`

`Proč se Ježíš postavil v nebeské svatyni před Otce? O čem nás tím ujišťuje?`

`Jaký význam má pro nás skutečnost, že se na Ježíši naplnily SZ symboly?`

`Jak se dnes my můžeme „nasytit se Boží přítomností a dobrotou“?`