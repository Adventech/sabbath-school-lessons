---
title:  Príchod ťažkostí
date:  27/12/2021
---

> <p></p>
> <sup>32</sup>Rozpamätajte sa na tie prvé dni, v ktorých ste boli osvietení a prekonali ste veľký boj v utrpeniach. <sup>33</sup>Boli ste vystavení verejnému hanobeniu a sužovaniu, inokedy ste boli spoločníkmi tých, ktorých stihlo to isté. <sup>34</sup>Veď ste trpeli spolu s väzňami a s radosťou ste znášali, keď vás obrali o majetok, lebo ste vedeli, že máte lepší a trvalejší majetok. 

> <p></p>
> Pamätajte na väzňov, akoby ste boli s nimi uväznení, pamätajte i na trpiacich, veď aj vy sami ste v tele.  

> <p></p>
> <sup>24</sup>Keď Mojžiš dospel, vo viere odoprel volať sa synom faraónovej dcéry. <sup>25</sup>Radšej si zvolil trpieť s Božím ľudom, než mať dočasné potešenie z hriechu, <sup>26</sup>a Kristovu potupu pokladal za väčšie bohatstvo ako poklady Egypta. Mal totiž na zreteli budúcu odmenu. 

**Osobné štúdium**

Keď kresťan vyzná svoju vieru v Krista a pripojí sa k cirkvi, vznikne určitá hranica, ktorá ich odlišuje od zvyšku spoločnosti. Táto skutočnosť sa však, nanešťastie, veľmi často stáva zdrojom konfliktov, pretože vytvára dojem odsudzovania postojov ostatných a ich hodnôt.

`Uvažuj o textoch Heb 10,32–34 a Heb 13,3. Aká bola skúsenosť adresátov listu po ich obrátení?`

Je veľmi pravdepodobné, že adresáti listu boli vystavení slovným aj telesným útokom od ľudí vyprovokovaných nepriateľmi (pozri napríklad Sk 16,19–22 a Sk 17,1–9). Mnohí sa zrejme nevyhli väzeniu a rôznym telesným trestom, pretože náboženskí predstavitelia mali moc udeliť niektoré inak nezákonné tresty, kým zhromažďovali dôkazy (pozri napríklad Sk 16,22.23).

`Uvažuj o textoch Heb 11,24–26 a 1Pt 4,14–16. Ako nám skúsenosť Mojžiša a čitateľov Prvého Petrovho listu pomáha pochopiť, prečo boli kresťania prenasledovaní?`

„Byť hanobený pre Kristovo meno“ znamenalo identifikovať sa s Kristom a znášať hanbu a poníženie, ktoré z takéhoto stotožnenia sa vyplývajú. Verejné nepriateľstvo voči kresťanom vychádzalo z ich veľmi silnej vernosti svojim náboženským postojom. Ľudia sa môžu cítiť pohoršení náboženskými praktikami, ktorým nerozumejú. Môžu sa tiež cítiť dotknutí, zahanbení či previnilí životným štýlom alebo mravnými hodnotami, ktoré vyznávajú iní. V druhej polovici prvého storočia rímsky senátor a historik Tacitus obviňoval kresťanov z „nenávisti voči ľudskému pokoleniu“. Nech už bolo dôvodom jeho postoja čokoľvek, mnohí z prvých kresťanov trpeli pre svoju vieru – podobne ako tí, ktorým bol adresovaný List Hebrejom.

**Aplikácia**

`Do života každého človeka prichádza utrpenie, či už je to kresťan alebo nie. Čo však znamená „trpieť pre Krista“? Koľko trpíme pre Krista a koľko z nášho utrpenia je len následkom našich nesprávnych rozhodnutí alebo výsledkom zla, ktoré je na zemi?`

---

#### Dodatečné otázky k diskuzi

`Co vedlo k tomu, že křesťany vnímalo jejich „pohanské“ okolí negativně?`

`V čem je i naše zkušenost podobná té, o které píše autor listu Židům?`

`Proč se nemáme stydět, když trpíme za svou víru?`

`Jakým jednáním či slovy můžeme posilovat dojem druhých, že odsuzujeme jejich postoje, hodnoty nebo kulturu?`

`Máme druhé upozorňovat na jejich „odlišnosti“, nebo je to dílo Ducha svatého? Co si o tom myslíš?`

`Co můžeme udělat pro to, abychom zmenšili „třecí plochy“, ale současně zůstali věrní Ježíši?`