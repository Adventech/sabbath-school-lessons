---
title:  Posledné dni
date:  30/12/2021
---

> <p></p>
> <sup>35</sup>Preto nestrácajte dôveru, lebo bude bohato odmenená. <sup>36</sup>Potrebujete vytrvať, aby ste plnením Božej vôle dosiahli prisľúbenie. <sup>37</sup>Veď už len celkom krátky čas a príde ten, čo má prísť, nebude meškať. <sup>38</sup>Avšak môj spravodlivý z viery bude žiť, ale kto odpadne, v tom nebude mať moja duša zaľúbenie.  

**Osobné štúdium**

**Uvažuj o nasledujúcich textoch. Ktoré skutočnosti tu Pavol zdôrazňuje a ako súvisia s časom?**

`Heb 1,2`

`Heb 9,26–28`

`Heb 10,25.35–38`

`Heb 12,25–28`

Výzvy v Liste Hebrejom sú zdôraznené tým, že apoštol ich zasadzuje do časového kontextu, v ktorom jeho adresáti žijú – do „posledných dní“ (Heb 1,2). Je to obdobie, v ktorom sa majú naplniť dôležité zasľúbenia (Heb 10,36–38). Neskôr si počas nášho štúdia všimneme, že v celom liste Pavol prirovnáva svojich poslucháčov ku generácii tých, čo po putovaní púštou stáli na hraniciach Kanaánu a boli pripravení na vstup do Zasľúbenej krajiny. Svojim čitateľom pripomína: „Veď už len celkom krátky čas a príde ten, čo má prísť, nebude meškať.“ (Heb 10,37) A potom ich povzbudzuje: „My však nie sme tí, ktorí ustupujú k záhube, ale ľudia viery k zachovaniu duše.“ (Heb 10,39) Táto výzva upozorňuje adresátov – a aj nás – na nebezpečenstvo, s ktorým mal Boží ľud historickú skúsenosť tesne predtým, ako sa mali naplniť Božie zasľúbenia.

Štvrtá Mojžišova kniha pripomína práve tieto súvislosti. Biblický záznam hovorí, že tesne pred vstupom do Zasľúbenej krajiny Izraeliti utrpeli dve dôležité porážky. 4. Mojžišova 13 a 14 zachytáva pochybnosti, ktoré zachvátili spoločenstvo a spôsobili pád Izraelitov. Výsledkom bolo, že Izraeliti zatúžili po novom vodcovi, ktorý by ich priviedol naspäť do Egypta. A to presne vo chvíli, keď mali Kanaán na dosah.

Druhé zlyhanie súviselo s ich zapletením sa do falošnej bohoslužby a túžbou po zmyselnostiach v spojení s Baal-Peórom (4. Mojžišova 24 a 25). Kým Bileám nedokázal priviesť prekliatie na Izraelitov, satan využil sexuálne pokušenie a viedol Izraelitov k falošnej bohoslužbe a k hriechu, čo spôsobilo Boží hnev nad ich konaním.

Autor listu varuje svojich čitateľov pred obomi nebezpečenstvami. Najprv adresátov vyzýva, aby sa pevne držali svojho vyznania a mali svoj zrak upretý na Ježiša (Heb 4,14; 10,23 a 12,1–4). Potom ich varuje pred smilstvom a chamtivosťou (Heb 13,4–6). A napokon im pripomína, aby sa nechali viesť tými, ktorých na to Boh ustanovil, a zároveň skúmali ich život a nasledovali ich (Heb 13,7.17).

**Aplikácia**

`V čom je pre teba dôležitá kresťanská nádej na Ježišov návrat a konečné Božie víťazstvo? Ako ovplyvňujú tvoj každodenný život?`

---

#### Dodatečné otázky k diskuzi

`Pavel často připomíná vytrvalost. Jakou roli hraje v našem životě víry?`

`Jaký vliv má na tvůj život poznání, že se „blíží den Kristův“?`

`S jakými problémy se musel vypořádat Izrael krátce před tím, než vstoupil do zaslíbené země?`

`V čem se naše situace podobá té, v níž byl Izrael před překročením Jordánu?`

`V čem spočívá nebezpečí chamtivosti a nemravnosti?`

`Proč bychom měli mít jasno v tom, čemu a proč věříme?`

`Autor listu Židům radí čtenářům, ať mají stále upřený pohled na Ježíše. Jak tomu rozumíš? Co to znamená v naší každodenní praxi?`