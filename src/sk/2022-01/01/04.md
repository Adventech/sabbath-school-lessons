---
title:  Nebezpečenstvo malomyseľnosti
date:  28/12/2021
---

> <p></p>
> <sup>3</sup>Myslite na toho, ktorý zniesol od hriešnikov voči sebe také protirečenie, aby ste neochabovali a neklesali na duchu. ... <sup>12</sup>Preto vzpružte ochabnuté ruky a podlomené kolená <sup>13</sup>a vaše nohy nech kráčajú po priamych chodníkoch, aby sa to, čo je chromé, úplne nevykĺbilo, ale skôr uzdravilo. 

**Osobné štúdium**

Čitateľom Listu Hebrejom sa darilo udržiavať si vieru v Krista a oddanosť jeho učeniu aj napriek odmietaniu a prenasledovaniu. Z dlhodobého hľadiska si však tento konflikt vyžiadal svoju daň. Bojovali dobrý boj a vzišli z neho síce víťazne, ale veľmi oslabení.

**Uvažuj o nasledovných textoch. Akým výzvam a problémom čelili kresťania? Ako sa s nimi mali vyrovnať?**

`Heb 2,18`

`Heb 3,12.13`

`Heb 4,15`

`Heb 10,25`

`Heb 12,3.12.13`

`Heb 13,1–9.13.`

List Hebrejom opakovane hovorí o ťažkostiach, ktoré prežívali čitatelia listu. Boli vystavení slovným a pravdepodobne aj iným útokom, ktoré ich potupovali (Heb 13,13). Niektorí boli väznení (Heb 13,3), čo mohlo cirkev vysiľovať finančne aj psychologicky. Boli unavení (Heb 12,12.13) a klesali na duchu (Heb 12,3).

Jednotlivci aj spoločenstvá často prežívajú takú skúsenosť, že keď pominie nadšenie z víťazstva, zníži sa ich ostražitosť a stanú sa zraniteľnejšími na protiútoky nepriateľov. Keď hrozí nebezpečenstvo, jednotlivec aj spoločenstvo často dokážu zmobilizovať silu na obranu. Ale po víťazstve býva náročné zmobilizovať sa na obranu pred opakujúcim sa útokom. Podobnú skúsenosť prežil aj prorok Eliáš (1Krľ 19,1–4).

„Eliáš ochabol, a to sa neraz stáva práve tým, čo dosiahli veľký úspech. Obával sa, že sľubná náprava, ktorá sa začala na Karmeli, nebude trvalá. Ovládla ho skľúčenosť. Predtým bol vynesený na vrchol Pisgy (pozri 5Moj 3,27), teraz sa však ocitol v údolí. V moci Všemohúceho obstál v najťažšej skúške viery, no v tejto chvíli, keď mu v ušiach zneli Jezábeline hrozby a zdalo sa, že v úkladoch tejto bezbožnej ženy víťazí satan, strácal odvahu a prestával sa spoliehať na Hospodina. Z mimoriadneho úspechu mal teraz závrat. Eliáš nemyslel na Boha, len utekal, kým sa úplne sám neocitol v bezútešnej púšti.“ (PP 161.162; PP /sk/ 86)

**Aplikácia**

`Vráť sa k tým situáciám, keď si vo svojom kresťanskom živote zlyhal. Pokús sa pochopiť okolnosti a skutočnosti, ktoré k tomu prispeli. Čo by si dnes robil inak?`

---

#### Dodatečné otázky k diskuzi

`Co prožil Eliáš po „triumfálním vítězství“ na hoře Karmel?`

`Jak je možné, že se i „Boží prorok“ dostane do „deprese“?`

`Proč se člověk dostává po velkých vítězství do „útlumu“?`

`Proč je dobré vědět o „nebezpečí malomyslnosti“?`

`Na co máme myslet, když trpíme pro svou víru v Ježíše?`

`Je možné nějak snížit riziko toho, že propadneme „malomyslnosti“? Jak?`

`Apoštol píše, že „je dobré spolehnout se na milost a nikoli na předpisy o pokrmech“? Jak tomu rozumíš?`