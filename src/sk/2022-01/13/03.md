---
title:  Žiadostivosť a sexuálna nemravnosť
date:  21/03/2022
---

> <p></p>
> <sup>4</sup>Manželstvo nech majú všetci v úcte a manželské lôžko nech je nepoškvrnené, lebo smilníkov a cudzoložníkov bude súdiť sám Boh. <sup>5</sup>Vaše správanie nech neovláda láska k peniazom; buďte spokojní s tým, čo máte. Veď Boh povedal: Nezanechám ťa, ani ťa neopustím. <sup>6</sup>Preto smelo môžeme hovoriť: Pán mi pomáha, nebudem sa báť. Čože mi môže urobiť človek? 

**Osobné štúdium**

`Uvažuj o uvedených textoch. O akých dvoch druhoch zla sa hovorí v týchto veršoch? Ako spolu súvisia?`

`Heb 13,4.5`

`Lk 16,10–18`

`1Kor 5,1`

`Ef 5,3–5`

`Kol 3,5`

Pavol varuje čitateľov pred sexuálnou nemravnosťou a chamtivosťou, pretože sú pre bratskú lásku vážnymi hrozbami. Autori Novej zmluvy a starovekí moralisti si všimli, že medzi chamtivosťou a sexuálnou nemravnosťou existuje spojenie.

Apoštol vyzýva čitateľov, aby si ctili manželstvo a vyhýbali sa všetkému, čo by ho znevažovalo. Ochrana manželstva spočívala v zachovávaní manželskej prísahy a vyhýbaní sa neoprávneným rozvodom (porovnaj s Mt 19,9). Nabádanie, aby manželské lôžko zostalo nepoškvrnené, sa týka vyhýbania sa znevažovaniu manželstva prostredníctvom sexuálnych vzťahov mimo manželstva. Pojem „smilníci“ v Novej zmluve odkazuje na všetky formy sexuálnej nemravnosti (1Kor 5,9–11; 1Kor 6,9.10; Ef 5,5; 1Tim 1,9.10; Zj 21,8; Zj 22,15). Grécko-rímska spoločnosť bola v otázkach sexuálnej etiky veľmi liberálna. Dvojitý štandard bol bežný. Toto umožňovalo, aby muži mali mimomanželské sexuálne vzťahy, ak dokázali byť diskrétni. Pavol však varuje, že cudzoložníkov bude súdiť Boh. Veriaci by nemali dovoliť, aby spoločenské konvencie ovplyvňovali ich vlastné etické normy.

V grécko-rímskom svete bola „láska k peniazom“ jednou z hlavných nerestí. V inom liste Pavol označil „lásku k peniazom“ za zdroj všetkého zla (1Tim 6,10).

Pavol vo viacerých listoch hovorí, ako sa máme brániť pred touto neresťou. Veriaci by sa mali „uspokojiť“ s tým, čo majú (pozri aj 2Kor 9,8; Flp 4,11.12). Kresťania by okrem toho mali veriť a prijať Boží sľub: „Nezanechám ťa, ani ťa neopustím.“ (Heb 13,5) Tento sľub dal Boh svojmu ľudu niekoľkokrát a je k dispozícii aj nám (1Moj 28,15; 5Moj 31,6.8; Joz 1,5; 1Krn 28,20). Veriaci sú pozvaní, aby odpovedali na Boží sľub slovami Žalmu 118,6: „Hospodin je so mnou, nebojím sa. Čo mi urobí človek?“ Žalmista tu vyjadril svoju dôveru v Boha napriek utrpeniu, ktoré mu spôsobili neveriaci.

**Aplikácia**

`Akými spôsobmi súčasná spoločnosť podkopáva sexuálnu čistotu a zároveň živí lásku človeka k peniazom? Akými praktickými spôsobmi môžeme posilniť svoju obranu proti týmto dvom nebezpečným nerestiam?`

---

#### Dodatečné otázky k diskuzi

`Jak bys definoval (nebo popsal) „nemravnost“?`

`Proč má mít křesťan v úctě manželství? Před čím nás chrání?`

`Jak si představuješ manželskou věrnost? Jak nám v ní pomáhá víra?`

`Co vše může narušovat vztah mezi manželi?`

`Lidová moudrost tvrdí, že „láska k penězům je vždycky až na prvním místě“. Co si o tom myslíš? Proč jsou peníze a majetek tak přitažlivé?`

`Jak bys definoval (nebo popsal) chamtivost? Co to je a jak se projevuje?`

`Prý mezi chamtivostí a nemravností existuje spojitost. Pokud ano, jaká?`