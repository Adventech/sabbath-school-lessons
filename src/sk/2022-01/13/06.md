---
title:  Vyjsť von za tábor
date:  24/03/2022
---

> <p></p>
> <sup>10</sup>Máme oltár, z ktorého nemajú právo jesť tí, čo slúžia stanu. <sup>11</sup>Veď telá zvierat, ktorých krv veľkňaz prináša za hriechy do svätyne, spaľujú mimo tábora. <sup>12</sup>Preto aj Ježiš trpel vonku za bránou, aby posvätil ľud svojou krvou. <sup>13</sup>Vyjdime teda za ním von z tábora a znášajme jeho potupu. <sup>14</sup>Veď tu nemáme trvalé mesto, ale hľadáme budúce. 

**Osobné štúdium**

**Uvažuj o uvedených textoch. Ako rozumieš v ich kontexte tomu, čo znamená vyjsť za Ježišom „von z tábora“?**

`Heb 13,10–14`

`Mk 8,34`

`Mt 10,38`

`Lk 14,27`

`Ga 2,20`

Miesto za bránami bolo z celého tábora najviac nečisté. Pálilo sa tam to, čo zostalo z obetných zvierat (3Moj 4,12). Z tábora boli vylúčení aj malomocní (3Moj 13,46) a boli tam popravovaní rúhači a ďalší zločinci (3Moj 24,10–16.23; 1Krľ 21,13; Sk 7,58). Tieto predpisy predpokladali, že v tábore je Božia prítomnosť. Všetko, čo bolo nečisté, bolo vyvrhnuté von, pretože Boh nebol ochotný vidieť v tábore žiadnu „nečistú“ alebo „nedôstojnú“ vec (4Moj 5,3; 5Moj 23,14).

Ježiš trpel na kríži mimo Jeruzalema (Jn 19,17–20). To zdôrazňuje hanbu, ktorá bola na neho uvrhnutá (Heb 12,2). Oficiálne bol odsúdený ako ten, kto sa „rúhal menu“, a preto bol Izraelom odmietnutý a popravený za múrmi mesta (Mk 14,63.64; pozri aj 3Moj 24,11.16). Ježiša uvrhli mimo tábora (mesta) ako niečo „hanebné“, „nečisté“ alebo „nepatričné“ (Heb 12,2). Pavol však veriacich nabáda, aby nasledovali Ježiša za bránu a znášali hanbu, ktorú znášal on (Heb 12,2; pozri aj Heb 13,13). Touto cestou sa vydal aj Mojžiš, ktorý sa rozhodol niesť „pohanenie Krista“ namiesto pokladov Egypta (Heb 11,26).

List Hebrejom však paradoxne naznačuje, že Božia prítomnosť je teraz mimo tábora. Nasledovanie Ježiša mimo tábora neznamená iba „niesť jeho potupu“ alebo hanbu, ale tiež ísť „za ním“ (Heb 13,13). Rovnako ako tí Izraeliti, ktorí „hľadali Pána“, išli „von za tábor“ na púšti, keď Mojžiš po spore o zlaté teľa odstránil Boží stan z tábora (2Moj 33,7). Táto správa naznačuje, že odmietnutie Ježiša neveriacimi znamenalo aj odmietnutie Boha, ako to urobil Izrael pri odpadnutí v súvislosti so zlatým teľaťom (2Moj 32,33). Cesta utrpenia a hanby je teda aj cestou k Bohu.

Pavol pozýva čitateľov, aby nasledovali Ježiša ako „pôvodcu a završovateľa“ ich viery (Heb 12,2), a zároveň ich pozýva, aby svoje súčasné utrpenie považovali za niečo dočasné, čo prinesie „ovocie pokoja a spravodlivosti“ (Heb 12,11). Opúšťajú hriešne miesto alebo tábor a hľadajú „mesto, ktoré príde“, ktorého architektom je Boh (Heb 13,14; 11,10.16).

**Aplikácia**

`Čo pre teba znamená nasledovať Ježiša „mimo tábora“? Aké aspekty života vo viere v Ježiša môžu prinášať „potupu“ alebo „hanbu“ od ľudí okolo teba?`

---

#### Dodatečné otázky k diskuzi

`Co se ve SZ dělo „za hradbami“? Proč?`

`Proč byl Ježíš popraven mimo Jeruzalém? Co tím chtěli Židé vyjádřit?`

`Jak se asi Ježíš cítil, když byl „nečistými“ sám prohlášen za „nečistého“?`

`Můžeme být i my jinými věřícími pokládáni za „nečisté“? Jak bychom se měli v takovém případě zachovat?`

`Jak můžeme s Ježíšem vyjít „za hradby, nesouce jeho potupu“?`

`Jak ti pomáhá Ježíšova zkušenost v situacích, kdy se ti jiní věřící vysmívají pro tvou víru?`

`Věříš tomu, že jsi posvěcen Ježíšovou krví? Co z toho vyplývá pro tvůj život?`