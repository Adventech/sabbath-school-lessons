---
title:  Starostlivosť o druhých
date:  20/03/2022
---

> <p></p>
> <sup>1</sup>Bratská láska nech trvá. <sup>2</sup>Nezabúdajte na pohostinnosť, lebo niektorí vďaka nej prijali ako hostí anjelov, hoci o tom nevedeli. <sup>3</sup>Pamätajte na väzňov, akoby ste boli s nimi uväznení, pamätajte i na trpiacich, veď aj vy sami ste v tele. 

**Osobné štúdium**

**Uvažuj o uvedených veršoch. Akú úlohu mala pohostinnosť v ranej cirkvi?**

`Heb 13,1–3`

`Rim 12,13`

`1Tim 3,2`

`Tít 1,8`

`1Pt 4,9`

Kresťanstvo bolo hnutím pútnikov, ktorí často záviseli od pohostinnosti kresťanov i nekresťanov. Pokyn „nezabudnúť“ prejavovať pohostinnosť sa pravdepodobne nevzťahuje iba na to, že zabudneme niekoho prijať či pozvať, ale na úmyselné zanedbávanie.

Pavol nemá na mysli pohostinnosť iba pre spoluveriacich. Svojim čitateľom pripomína, že pohostením cudzincov niektorí nevedomky pohostili anjelov (Heb 13,2). Pravdepodobne mal na mysli návštevu troch mužov u Abraháma a Sáry (1Moj 18,2–15). Poskytovanie pohostinnosti znamená zdieľanie majetku s jednou osobou a zdieľanie utrpenia s niekým iným. Presne to pre nás urobil Ježiš (Heb 2,10–18).

Bratská láska k väzňom znamenala nielen to, že veriaci vo svojich modlitbách pamätali na väzňov, ale aj poskytnutie úľavy prostredníctvom mate-riálnej a emocionálnej podpory. Existovala hrozba, že veriaci väzňov úmyselne zanedbajú. Tí, čo poskytli materiálnu a emocionálnu podporu ľuďom, ktorých spoločnosť odsúdila, sa s nimi stotožnili tak, ako sa aj Kristus stotožnil s nami, hriešnymi ľuďmi. V určitom zmysle sa stali ich „partnermi“. Stali sa zraniteľnými voči sociálnemu zneužívaniu (Heb 10,32–34).

Pavol pripomína čitateľom, že nemajú zabúdať na väzňov. Po prvé, autor ukazuje, že on sám podporoval uväznených bratov. Stali sa „spoločníkmi“ alebo „partnermi“ tých, ktorí boli „vystavení verejnému hanobeniu a sužovaniu“ (Heb 10,33). Po druhé, opis „zlého zaobchádzania“ pripomína Mojžiša, ktorý sa rozhodol „radšej si zvolil trpieť s Božím ľudom, než mať dočasné potešenie z hriechu“ (Heb 11,25). A napokon, Pavol opisuje ideál bratskej lásky. Pripomína čitateľom, že aj oni sami sú „v tele“ (Heb 13,3). Sú tiež ľuďmi a mali by sa správať k druhým tak, ako by chceli, aby sa oni správali k nim za rovnakých okolností. Ľudia by mali väzňom poskytovať materiálnu a emocionálnu podporu a ukázať im, že nie sú opustení.

**Aplikácia**

`Čo viac môžeme urobiť pre tých, ktorí sú vo väzení, či už sú to členovia cirkvi alebo nie?`

---

#### Dodatečné otázky k diskuzi

`Jaké formy pomoci potřebným znáš?`

`Kdy je dobrá finanční nebo materiální pomoc?`

`Kdy je naopak prospěšná „emocionální“ podpora?`

`Na co si máme dávat pozor, když se rozhodujeme, že budeme někomu pomáhat?`

`Je možné pomáhat „duševně nemocným“? Pokud ano, na co bychom přitom neměli zapomínat?`

`Proč měli první křesťané problém s pomocí „vězněným“ spoluvěřícím?`

`Jakou zkušenost s pomocí udělal Pavel v době, kdy pobýval ve vězení?`