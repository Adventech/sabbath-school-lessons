---
title:  Opatrnosť voči rôznym cudzím učeniam
date:  23/03/2022
---

> <p></p>
> <sup>8</sup>Ježiš Kristus je ten istý včera, dnes i naveky. <sup>9</sup>Nenechajte sa unášať rozličnými a cudzími náukami, pretože je dobré upevňovať srdce milosťou, nie zachovávaním predpisov o pokrmoch, ktoré neprospeli tým, ktorí sa nimi riadili. <sup>10</sup>Máme oltár, z ktorého nemajú právo jesť tí, čo slúžia stanu. 

**Osobné štúdium**

**Uvažuj o uvedených textoch. Kde a ako je možné získať milosť? Čo rozumieš pod pojmom „posilniť si srdcia“? Ako sa to dá dosiahnuť?**

`Heb 13,8–10`

`Heb 2,9`

`Heb 4,16`

`Heb 6,19.20`

Vzťah medzi falošným učením a jedlom, o ktorom sa hovorí v Hebrejom 13,9, neodkazuje pravdepodobne na rozdiel medzi čistým a nečistým jedlom. Prečo?

Po prvé, zdá sa, že Pavol sa vo svojom liste nezaujíma o rozdiel medzi čistým a nečistým jedlom. Zo Skutkov 15 vieme, že raná kresťanská cirkev potvrdila, že veriaci sú spasení milosťou (Sk 15,7–11) a že by mali aj naďalej dodržiavať niektoré nariadenia o jedle (Sk 15,19.20). Rozdiel medzi čistými a nečistými pokrmami a inými biblickými predpismi nesmeruje proti milosti. Pavol v skutočnosti tvrdí, že nová zmluva vložila zákon do srdca (Heb 8,10–12). Čo však autor veľmi jasne uvádza, je to, že obete zvierat a levitské kňazské sprostredkovanie vo svätyni boli nahradené lepšou obeťou a kňazským sprostredkovaním Ježiša (Heb 8,4.5; 10,1–18).

Po druhé, kontext naznačuje, že Pavol kritizuje poslucháčov nie preto, že sa zdržali niektorých pokrmov, ale preto, že ich prijímajú s nádejou, že nejakým spôsobom získajú milosť alebo zásluhy (Heb 13,9). Pravdepodobne varuje pred účasťou na židovských rituálnych alebo kultových pokrmoch, ktoré sa oslavovali ako rozšírenie zvieracích obetí v chráme a ktoré mali poskytovať duchovné výhody alebo milosť. Ale milosť nie je sprostredkovaná týmito pokrmami. Milosť prichádza len prostredníctvom obete a kňazského sprostredkovania Ježiša Krista. Veriaci „majú oltár“ (Heb 13,10), Kristov kríž, z ktorého môžu jesť (Jn 6,47–58).

V Liste Hebrejom „milosť“ pochádza od Božieho trónu (Heb 4,16). Milosť sprostredkovaná Kristom je „kotvou“, „istou a pevnou“, ktorá je upevnená na samotnom Božom tróne (Heb 6,19.20; porovnaj so 4,16). Práve milosť, ktorú dostávame prostredníctvom Kristovej obete, dodáva nášmu srdcu stabilitu a istotu. Keď bude srdce týmto spôsobom „ustanovené“, nebude sa „unášať“ novými doktrínami (Heb 13,9) ani sa „neodvráti“ od Boha (Heb 2,1).

**Aplikácia**

`Uvažuj o Kristovej dokonalej obeti. Prečo je myšlienka, že svojím konaním môžeme niečo „pridať“ k tejto obeti v rozpore s evanjeliom a milosťou, ktorá sa nachádza v Ježišovi?`

---

#### Dodatečné otázky k diskuzi

`Má pro tebe nějaký význam fakt, že Ježíš je stále stejný? Jaký?`

`Jakou roli má v našem životě hrát Boží milost? Jak je to v praxi?`

`Co má Pavel na myslí, když zmiňuje „předpisy o pokrmech“?`

`Proč není dodržování „biblického jídelníčku“ v rozporu s milostí?`

`Kdy naopak toto dodržování může „zneplatnit“ milost?`

`Proč nám jídlo ani žádné obřady nemohou zprostředkovat milost?`

`Jak nás zakotvení v milosti chrání před nebezpečím, že nás strhne nějaká cizí nauka?`

`Za jakých podmínek se pro nás milost stává pevnou kotvou?`