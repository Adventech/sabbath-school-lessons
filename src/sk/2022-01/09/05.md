---
title:  Kríž a cena odpustenia
date:  23/02/2022
---

> <p></p>
> <sup>22</sup>Takto sa podľa Zákona takmer všetko očisťuje krvou a bez preliatia krvi niet odpustenia. <sup>23</sup>Bolo nevyhnutné takýmto spôsobom očisťovať napodobeniny nebeských vecí, no samy nebeské veci treba očisťovať lepšími obetami. <sup>24</sup>Veď Kristus nevošiel do svätyne zhotovenej rukou, ktorá je len predobrazom pravej, ale do samého neba, aby sa teraz za nás ukázal pred Božou tvárou. <sup>25</sup>Ani nie preto, aby samého seba viackrát obetoval ako veľkňaz, ktorý rok čo rok vchádza do svätyne s cudzou krvou. <sup>26</sup>Veď ináč by bol musel od založenia sveta trpieť mnohokrát. On sa však zjavil teraz na konci vekov, raz a navždy, aby obetovaním seba zničil hriech. <sup>27</sup>A ako každý človek umiera len raz a potom bude súd, <sup>28</sup>tak aj Kristus bol len raz obetovaný, aby vzal na seba hriechy mnohých, a druhý raz sa zjaví nie pre hriech, ale na spásu tým, čo ho očakávajú. 

**Osobné štúdium**

`Uvažuj o úvodnom texte (Heb 9,22–28). Aké dielo Ježiš koná v nebeskej svätyni?`

V kontexte starozmluvnej svätyne dáva zmysel myšlienka, že aj nebeská svätyňa musí byť očistená. Svätyňa je symbolom Božej vlády (1Sam 4,4; 2Sam 6,2). Spôsob, akým Boh zaobchádza s hriechom svojho ľudu ovplyvňuje vnímanie spravodlivosti jeho vlády (Ž 97,2). Ako Vládca je Boh zároveň Sudcom svojho ľudu. Očakáva sa, že bude súdiť spravodlivo, obháji nevinných a odsúdi vinných. Keď teda Boh odpúšťa hriešnikovi, nesie za to právnu zodpovednosť. Svätyňa, ktorá predstavuje Boží charakter a spôsob vlády, je znečistená. To je aj vysvetlením toho, že keď nám Boh odpúšťa, „nesie“ naše hriechy (2Moj 34,7; 4Moj 14,17–19; hebrejské slovo pre „odpúšťať“ v týchto veršoch znamená „niesť“).

Spôsob obetovania v starozmluvnej svätyni je ilustráciou tejto myšlienky. Keď sa človek usiloval o odpustenie, priniesol zviera ako obeť za svoje hriechy, vyznal ich a zviera obetoval. Krvou zvieraťa boli pomazané rohy oltára alebo sa ňou kropilo v prvom oddelení svätyne. Hriech bol takto symbolicky prenesený do svätyne. Boh vzal hriechy svojho ľudu a sám ich niesol.

V starozmluvnom systéme sa očisťovanie od hriechu alebo zmierenie za hriech odohrávalo v dvoch fázach. Počas roka prinášali kajúci hriešnici obete do svätyne. Tieto obete ich očisťovali od ich hriechov, zároveň sa však hriechy dostávali do svätyne pred samotného Boha. Na konci roka, na deň zmierenia, ktorý bol zároveň súdnym dňom, Boh očistil svätyňu, dal do poriadku svoju právnu zodpovednosť tým, že preniesol hriechy zo svätyne na kozla pre Azázela, ktorý predstavoval satana (3Moj 16,15–22).

Tento dvojfázový systém očisťovania vyjadrovali aj dve oddelenia pozemskej svätyne, ktorá bola postavená podľa nebeského vzoru (2Moj 25,9; Heb 8,5). Tento spôsob umožňoval Bohu prejaviť súčasne milosrdenstvo aj spravodlivosť. Tí, čo počas roka vyznávali svoje hriechy a prejavovali svoju vernosť Bohu, prežívali na deň zmierenia sobotu, skutočný odpočinok od svojich hriechov (3Moj 16,29–31). Tí, čo sa nekajali, boli odstránení („vyťatí“) spomedzi svojho ľudu (3Moj 23,27–32).

**Aplikácia**

`Čím všetkým by si si musel prejsť, keby bol pred tebou len trest za tvoje hriechy? Ako ti takéto uvažovanie môže pomôcť pochopiť, čo vlastne pre teba Kristus vykonal?`

---

#### Dodatečné otázky k diskuzi

`Jaký „hřích“ sňal Ježíš svou obětí?`

`V čem spočíval první hřích našich prarodičů? Čemu uvěřili, ještě než okusili zakázané ovoce?`

`Proč musíme ve svém boji se zlem pochopit a uvěřit, že Bůh je láska?`

`Pro není možné hřích jen tak odpustit, aniž by za něj bylo „zaplaceno“?`

`Co by se stalo, kdyby Stvořitel ignoroval naše hříchy?`

`Jak je možné, že v pozemské svatyni byly oběti přinášeny opakovaně, zatímco Ježíš se obětoval jen jednou?`

`Jaké dvě fáze mělo SZ očišťování od hříchu?`

`Co dělala krev zvířat, obětovaných za hřích, s pozemskou svatyní?`

`Jakým obřadem byla „očišťována“ svatyně?`