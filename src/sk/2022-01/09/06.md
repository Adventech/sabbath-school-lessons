---
title:  Súd a Boží charakter
date:  24/02/2022
---

> <p></p>
> <sup>21</sup>Teraz však je zjavená Božia spravodlivosť bez Zákona dosvedčená Zákonom a Prorokmi. <sup>22</sup>Božia spravodlivosť skrze vieru Ježiša Krista pre všetkých, čo veria. Niet totiž rozdielu, <sup>23</sup>lebo všetci zhrešili a nemajú Božiu slávu. <sup>24</sup>Ospravedlňovaní sú zadarmo, jeho milosťou, vykúpením v Ježišovi Kristovi. <sup>25</sup>Boh ho ustanovil za prostriedok zmierenia skrze jeho krv prostredníctvom viery. Tak Boh preukázal svoju spravodlivosť, keď prehliadol hriechy, ktoré boli spáchané už skôr, <sup>26</sup>v čase Božej zhovievavosti, a aby ukázal svoju spravodlivosť v terajšom čase, takže sám je spravodlivý a ospravedlňuje toho, kto žije z Ježišovej viery. 

> <p></p>
> <sup>16</sup>Veď ja sa nehanbím za evanjelium, lebo ono je Božou mocou na spásu pre každého veriaceho, najprv Žida, potom Gréka. <sup>17</sup>Pretože v ňom sa zjavuje Božia spravodlivosť z viery pre vieru, ako je napísané: Spravodlivý z viery bude žiť. 

> <p></p>
> No Boh dokazuje svoju lásku k nám tým, že Kristus zomrel za nás, keď sme boli ešte hriešni. 

**Osobné štúdium**

`Uvažuj o úvodných textoch (Rim 3,21–26; Rim 1,16.17 a Rim 5,8). Čo o Bohu zjavuje Ježišova obeť na kríži za odpustenie našich hriechov?`

Odpustenie našich hriechov je možné ilustrovať na dvoch fázach Ježišovej služby v dvoch oddeleniach nebeskej svätyne. Po prvé, Ježiš odňal naše hriechy a sám ich vyniesol na kríž, aby daroval odpustenie každému, kto verí v neho (Sk 2,38; 5,31). Na kríži vydobyl právo odpustiť každému, kto v neho verí, lebo práve On niesol hriechy ľudstva. Uviedol do platnosti aj novú zmluvu, ktorá mu umožnila vložiť prostredníctvom Božieho Ducha Boží zákon do sŕdc ľudí (Heb 8,10–12; Ez 36,25–27).

Druhá fáza Ježišovej služby spočíva v súde, ktorý predchádza jeho druhému príchodu. Z pohľadu Listu Hebrejom išlo o budúcu udalosť (Heb 2,1–4; 6,2; 9,27.28; 10,25). Tento súd sa začína od Božieho ľudu a jeho opis nachádzame u Dan 7,9–27; Mt 22,1–14 a v Zj 14,7. Cieľom tohto súdu je ukázať, že Boh je pri odpúšťaní ľuďom spravodlivý. Počas tohto súdu sú otvorené záznamy o živote každého človeka. Boh ukáže, čo sa odohrávalo v srdciach veriacich, ako prijali Ježiša za svojho Spasiteľa a otvorili sa pre pôsobenie jeho Ducha v ich životoch.

„Človek sám nemôže čeliť žalobám. Pred Bohom stojí v odeve znečistenom hriechom a vyznáva svoje hriechy. Ale Ježiš, náš Obhajca, rozpráva pôsobivú obhajovaciu reč za tých, ktorí mu prostredníctvom pokánia a viery zverili svoju dušu. On zastupuje ich vec a mocnými dôkazmi Golgoty vyvracia tvrdenia žalobcu. Jeho dokonalá poslušnosť Božiemu zákonu až po smrť na kríži mu dala všetku moc na nebi a na zemi. Teraz požaduje od svojho Otca milosť a zmierenie pre hriešnych ľudí. ... Kým máme poznávať svoj hriešny stav, musíme dôverovať Kristovi ako našej spravodlivosti, nášmu posväteniu a nášmu vykúpeniu. Na satanove žaloby nemáme odpoveď. Len sám Kristus sa nás môže účinne zastávať. On jediný môže umlčať žalobcu. Má totiž argumenty, ktoré nie sú založené na našich zásluhách, ale na Jeho vlastných.“ (5T 471.472)

**Aplikácia**

`Prečo nám kríž a Ježišova služba pre naše dobro ukazujú, že sa na súd môžeme pozerať s istotou, ale zároveň s pokorou a s pokáním?`

---

#### Dodatečné otázky k diskuzi

`Pavel píše, že „je zjevena Boží spravedlnost bez zákona“. Může existovat spravedlnost tam, kde není zákon? Jak tomu rozumíš?`

`Proč je třeba vědět, že jsme „všichni zhřešili“?`

`Co bys řekl člověku, který má pocit, že nehřeší?`

`Jak dopadne hříšník, který se „dostaví“ na Boží soud bez Ježíše? Proč?`

`Je vůbec potřeba „Boží soud“? Nešlo by to bez něj? Proč?`

`Jak se v evangeliu „zjevuje Boží spravedlnost“?`

`Není Bůh nespravedlivý, když odpouští jen těm, kdo „jsou na jeho straně“?`

`Na co spoléháš, když přemýšlíš o posledním soudu?`