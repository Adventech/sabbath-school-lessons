---
title:  Ježiš – dokonalá obeť
date:  19/02/2022
---

### Texty na tento týždeň
Heb 9,19–22; Ef 3,14–19; Heb 7,26–28; 10,9–12; 9,22–28; Rim 3,21–26

> <p>Základný text</p>
> Jednou obetou totiž navždy zdokonalil tých, čo sa posväcujú. (Heb 10,14)

Myšlienka, že by človek odsúdený a popravený na kríži mal byť uctievaný ako Boh, bola pre staroveké uvažovanie urážajúca. Ojedinelé zmienky o kríži v rímskej literatúre sú svedectvom o odpore k tomuto konceptu. U Židov to bolo rovnako – samotný zákon preklínal človeka, ktorý visel na dreve (5Moj 21,23).

Medzi motívmi kresťanských kresieb v katakombách nachádzame páva (pravdepodobne symbol nesmrteľnosti), holubicu, víťaznú palmovú ratolesť a rybu. Neskôr sa objavujú ďalšie témy: Noachova archa, Abrahám obetujúci býka namiesto Izáka, Daniel v jame s levmi, Jonáš v bruchu veľryby, pastier nesúci jahniatko alebo zobrazenie zázrakov, ako uzdravenie ochrnutého či vzkriesenie Lazára. To všetko boli symboly záchrany, víťazstva a starostlivosti. Kríž však vyjadroval porážku a hanbu. Napriek tomu sa však práve kríž stal znakom kresťanstva. Pavol dokonca nazýval evanjelium ako „slovo o kríži“ (1Kor 1,18).

Tento týždeň sa pozrieme na symbol kríža, ako o ňom hovorí List Hebrejom.

**Osnova lekcie**

Deviata lekcia nášho uvažovania nad Listom Hebrejom sa zameriava na význam Kristovho kríža vo svetle starozmluvných rituálnych obetí. Uvidíme v nej, aký bol pôvodný zmysel obetí, ako sa táto myšlienka prejavila v Ježišovom diele pre nás a čo z toho pre nás vyplýva.

`Heb 9,19–22: Prečo je obeť taká dôležitá (nedeľa)`

`Ef 3,14–19: Obete ako prostriedok na pochopenie Kristovho poslania (pondelok)`

`Heb 7,26–28; 10,9–12: Ježišova dokonalá obeť (utorok)`

`Heb 9,22–28: Kristova obeť a očistenie človeka od hriechu (streda)`

`Rim 3,21–26: Kristova obeť a „očistenie“ Božieho mena (štvrtok)`

---

#### Dodatečné otázky k diskuzi

`Co se vybaví dnešnímu běžnému člověku, když slyší slovo „oběť“?`

`Co by se vybavilo běžnému člověku v době, kdy byl napsán list Židům?`

`Co se při tomto slově vybaví tobě? Proč?`

`V čem tkví dokonalost Ježíšovy oběti?`

`Proč byl pro „starověké“ lidi „Ježíšův kříž“ urážející?`

`Jak je možné, že se v tomto prostředí stal kříž symbolem křesťanství?`

`Jaké nebezpečí je spojeno s užíváním symbolů (nejen kříže)?`