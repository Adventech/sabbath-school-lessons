---
title:  Dnes, ak počujete jeho hlas
date:  25/01/2022
---

> <p></p>
> <sup>3</sup>Preto do odpočinku vchádzame my, čo sme uverili, ako povedal: A tak som vo svojom hneve prisahal: Nevojdú do môjho odpočinku, hoci jeho diela boli dokonané od stvorenia sveta, <sup>4</sup>lebo kdesi sa hovorí o siedmom dni takto: Na siedmy deň si Boh odpočinul od všetkých svojich prác. <sup>5</sup>A tu zasa: Nevojdú do môjho odpočinku. <sup>6</sup>Ak teda trvá možnosť, aby doň niektorí vošli, a pretože tí, ktorým sa evanjelium zvestovalo ako prvým, pre neposlušnosť nevošli, <sup>7</sup>Boh znova určuje iné dnes, keď po toľkom čase hovorí ústami Dávida, ako už bolo povedané: Dnes, keď počujete jeho hlas, nezatvrdzujte svoje srdcia. <sup>8</sup>Veď keby ich bol Jozua voviedol do odpočinku, nebol by už potom hovoril o inom dni. 

**Osobné štúdium**

`Uvažuj o úvodnom texte (Heb 4,3–8). Aký je význam toho, aby sme „dnes“ vstúpili do odpočinku v súvislosti s dodržiavaním soboty?`

Nevera púštnej generácie zabránila ľuďom vstúpiť do zasľúbenej krajiny. Boh však neustále naliehal na svoj ľud, aby vstúpil do odpočinku a nezatvrdil si srdcia. Pavol niekoľkokrát opakuje, že Boží sľub „trvá“ (Heb 4,1.6.9). Používa grécke slovesá kataleipó a apoleipó a zdôrazňuje, že „trvá prisľúbenie, že možno vojsť do jeho odpočinku“ (Heb 4,1). Skutočnosť, že pozvanie vstúpiť do odpočinku sa opakovalo v čase Dávida (Heb 4,6.7, odvolávajúc sa na Žalm 95), naznačuje, že zasľúbenie nebolo uplatnené a že bolo stále k dispozícii. Pavol vlastne hovorí, že skúsenosť pravého sobotného odpočinku je k dispozícii od čias stvorenia (Heb 4,3.4).

Boh nás „dnes“ pozýva, aby sme vstúpili do jeho odpočinku. „Dnes“ je kľúčovým pojmom v celom Písme. Keď Mojžiš obnovil zmluvu Izraelitov s Bohom na hraniciach zasľúbenej krajiny, zdôraznil význam „dnešného dňa“ (5Moj 5,3; porovnaj 5Moj 4,8; 5Moj 6,6 atď.). Bol to moment zamyslenia, aby si Izraeliti pripomenuli Božiu vernosť (5Moj 11,2–7) a rozhodli sa poslúchať Hospodina (5Moj 5,1–3). Podobne Jozua vyzval Izraelitov: „Vyvoľte si dnes, komu chcete slúžiť.“ (Joz 24,15)

Rovnako tak je „dnes“ pre nás časom rozhodovania, časom príležitostí, ale aj nebezpečenstva rovnako ako to vždy bolo pre Boží ľud (pozri 2Kor 6,2). Slovo „dnes“ sa v Liste Hebrejom 3 a 4 objavuje päťkrát. Zdôrazňuje význam počúvania Božieho hlasu (Heb 3,7.15; 4,7), pretože odmietnutie počúvať a veriť v Božie slovo vedie k neposlušnosti a k zatvrdeniu našich sŕdc.

Ježiš porazil našich nepriateľov (Heb 2,14–16) a ustanovil novú zmluvu (Hebrejom 8–10). „Pristúpme teda s dôverou k trónu milosti.“ (Heb 4,14–16) Sme vyzvaní, aby sme „dnes“ uznali, že Boh nám bol verný, a poskytol nám všetky dôvody na to, aby sme jeho pozvanie bezodkladne prijali.

**Aplikácia**

`Aké duchovné rozhodnutia musíš urobiť „dnes“? Čo nemáš odkladať na inokedy? Aké boli tvoje skúsenosti v minulosti, keď si odkladal to, o čom si vedel, že Boh chce, aby si to urobil čo najskôr, najlepšie hneď?`

---

#### Dodatečné otázky k diskuzi

`Mluví k tobě Bůh? Jaké způsoby k tomu používá?`

`Kdy jsi naposledy slyšel Boží hlas?`

`Jakou roli hraje ve tvém životě ono „dnes“ – tedy přítomnost?`

`Proč bychom se neměli stále jen „vrtat“ v minulosti?`

`Jaké nebezpečí hrozí těm, kdo stále přemýšlí o tom, co by mohlo nebo mělo přijít v budoucnosti?`

`Co nám hrozí, pokud na Boží hlas odpovíme stylem: „Bože, přijď zítra!“`

`O jakém odpočinutí mluví Pavel v dnešním textu Bible?`

`Je sobota cílem naší víry, nebo prostředkem pro růst vztahu s Bohem? V čem se tyto dvě možnosti vztahu k sobotě liší?`