---
title:  Podnety na zamyslenie
date:  28/01/2022
---

Je veľmi dôležité, že Pavol v Liste Hebrejom používa sobotný odpočinok, a nie nedeľu, ako symbol spásy prostredníctvom milosti, ktorú nám Boh ponúka. Použitie sobotného odpočinku týmto spôsobom znamená, že sobota bola uctievaná a veriaci ju dodržiavali. Od druhého storočia n. l. však nachádzame dôkazy o zmene, ktorú urobila cirkev. Zachovávanie soboty sa prestávalo považovať za symbol spásy a namiesto toho sa považuje za symbol vernosti judaizmu a starej zmluve, ktorej sa treba vyhnúť. Dodržiavanie soboty sa stalo ekvivalentom „judaizovania“. Ignác z Antiochie (okolo 110 n. l.) poznamenal: „Tí, ktorí žili podľa starého poriadku, našli novú nádej. Už nedodržiavajú sobotu, ale deň Pánov, deň, keď bol náš život vzkriesený s Kristom.“ (DOUKHAN Jacques B., Israel and the Church: Two Voices for the Same God. Peabody, MA: Hendrickson Publishers, 2002, p. 42.) Podobne Markión nariadil svojim nasledovníkom, aby sa v sobotu postili na znak odmietnutia Židov a ich Boha. Victorinus nechcel pôsobiť, že „dodržiava sobotu Židov“ (Pozri Israel and the Church, p. 41–45.) Strata pochopenia soboty ako symbolu spásy milosťou viedla k jej zániku v kresťanskej cirkvi.

„Sobota je teda znamením Kristovej posväcujúcej moci. Patrí všetkým, ktorých Kristus posväcuje. Sobota ako znamenie jeho posväcujúcej moci patrí všetkým, čo sa skrze Krista stávajú časťou Božieho Izraela. ... Sobota ich upozorňuje na dielo stvorenia ako na dôkaz jeho spásnej moci. Sobota pripomína stratený pokoj raja a hovorí o obnovenom pokoji skrze Spasiteľa. Celá príroda je ozvenou jeho pozvania: Poďte ku mne všetci, ktorí sa namáhate a ste preťažení, a ja vás posilním. (Mt 11,28).“ (DA 288.289; TV 194.195)

**Námety na spoločné uvažovanie**

`Aký je vzťah medzi zachovávaním soboty a ospravedlnením z viery?`

`Aký je rozdiel medzi skutočným zachovávaním soboty a zákonníckym zachovávaním soboty? Ako môžeme tento rozdiel nielen poznať, ale aj zažiť pri vlastnom zachovávaní soboty?`

Západ slnka: 16.32

---

#### Dodatečné otázky k diskuzi

`Objevil jsi během svého studia Bible něco zajímavého? Poděl se s námi.`

`Máš ohledně soboty a jejího prožívání nějaké otazníky? Jaké?`

`Jak ti při hledání způsobu prožívání soboty pomáhá Ježíšův příklad?`

`Překvapilo tě dnes něco v naší diskuzi? Co?`