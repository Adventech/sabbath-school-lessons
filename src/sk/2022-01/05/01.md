---
title:  Ježiš, Darca odpočinku
date:  22/01/2022
---

### Texty na tento týždeň
Hebrejom 3 a 4

> <p>Základný text</p>
> A tak ostáva sobotný odpočinok pre Boží ľud. (Heb 4,9)

Prvé dve kapitoly Listu Hebrejom opisujú Ježiša, ktorý zaujme nebeský trón ako Vládca a Vysloboditeľ Božieho ľudu. Kapitoly 3 a 4 predstavujú Ježiša ako toho, kto nám ponúka odpočinok. Táto postupnosť dáva zmysel, keď si uvedomíme, že v dávidovskej zmluve sa hovorí o tom, že Boh dá zasľúbenému kráľovi a jeho ľudu „odpočinok“ od ich nepriateľov (2Sam 7,10.11). Tento odpočinok môžeme teraz prežívať aj my, keďže Ježiš sedí po pravici Boha.

List Hebrejom hovorí o odpočinku v dvojakom zmysle: (1) o odpočinku, ktorý patrí Bohu, a (2) o sobotnom odpočinku (Heb 4,1–11). Boh umožnil Adamovi a Eve prežívať jeho odpočinok. Prvá sobota bola dokonalá, prežitá s tým, kto túto dokonalosť umožnil. Boh sľubuje sobotný odpočinok, pretože skutočné zachovávanie soboty je stelesnením zasľúbenia, že Boh opäť nastolí túto dokonalosť.

Keď zachovávame sobotu, pripomíname si, že Boh sa o nás dokonale postaral, keď stvoril svet a keď ho vykúpil na kríži. Skutočné zachovávanie soboty nám ukazuje späť na stvorenie. Zároveň tiež ponúka v tomto nedokonalom svete predchuť budúcnosti, ktorú Boh zasľúbil.

**Osnova lekcie**

Táto lekcia sa bude venovať posolstvu 3. a 4. kapitoly Listu Hebrejom, ktoré na čitateľov aplikujú predobraznú skúsenosť Izraelitov, ktorí pri svojej ceste púšťou nedôverovali Hospodinovi, a tak sa pripravili o zasľúbené „odpočinutie“. Ich príklad je o to varovnejší, že nám dnes Ježiš ponúka oveľa lepšie „odpočinutie“.

`1Moj 15,13–21: Božie zasľúbenie „odpočinku“ (nedeľa)`

`Heb 3,12–19: Nevera, ktorá nás pripravuje o „odpočinutie“ (pondelok)`

`Heb 4,3–8: Dôležitosť rozhodnúť sa pre dar odpočinutia už „dnes“ (utorok)`

`Heb 3,11; Heb 4,1.3.5.10: Jedinečnosť „Božieho odpočinku“ (streda)`

`Heb 4,8–11: „Odpočinutie“ ako obraz budúcej spásy (štvrtok)`