---
title:  Predzvesť nového stvorenia
date:  27/01/2022
---

> <p></p>
> <sup>8</sup>Veď keby ich bol Jozua voviedol do odpočinku, nebol by už potom hovoril o inom dni. <sup>9</sup>A tak ostáva sobotný odpočinok pre Boží ľud; <sup>10</sup>lebo kto vošiel do jeho odpočinku, ten si odpočinul od svojich diel tak, ako Boh od svojich. <sup>11</sup>Usilujme sa teda vojsť do toho odpočinku, aby nikto nepadol podľa toho istého príkladu neposlušnosti. 

**Osobné štúdium**

`Porovnaj texty 2Moj 20,8–11; 5Moj 5,12–15 a Heb 4,8–11. Aké sú v týchto textoch rozdiely v súvislosti s významom sobotného odpočinku?`

Ako sme už videli, texty v 2. Mojžišovej a 5. Mojžišovej nás pozývajú pozrieť sa do minulosti. Nabádajú nás, aby sme v sobotu odpočívali, aby sme oslavovali Božie stvorenie a vykúpenie. Verše v Hebrejom 4,8–11 nás však pozývajú pozrieť sa do budúcnosti. Hovoria nám, že Boh pripravil sobotný odpočinok, ktorý bude v budúcnosti. Prináša nový rozmer zachovávania soboty. Sobotný odpočinok je nielen pripomenutím Božích víťazstiev v minulosti, ale aj oslavou Božích sľubov do budúcnosti.

Zachovávanie soboty ako pripomenutie budúcnosti tu síce bolo vždy, ale ľudia ho často zanedbávali. Po páde do hriechu sa sobota stala pripomenutím zasľúbenia, že prostredníctvom Mesiáša Boh jedného dňa vráti stvoreniu jeho pôvodnú slávu. Boh nás vyzýva, aby sme zachovávaním soboty oslavovali jeho skutky vykúpenia. Sobota poukazuje na vyvrcholenie vykúpenia v novom stvorení. Zachovávanie soboty je očakávaním neba v tomto nedokonalom svete.

V židovskej tradícii to bolo vždy zrejmé. Život Adama a Evy, dielo napísané medzi rokmi 100 pred Kristom a 200 po Kristovi (v James H. Charlesworth, ed., The Old Testament Pseudepigrapha. New Haven, London,Yale University Press, 1985, vol. 2, p. 18), hovorí: „Siedmy deň je znamením vzkriesenia a pokoja budúceho veku.“ Ďalší staroveký židovský zdroj tvrdí, že nadchádzajúci vek je „deň, ktorý je večným sobotným odpočinkom“. (NEUSNER Jacob, The Mishnah, a New Translation. New Haven: Yale University Press, 1988, p. 873.) Neskoršie dielo The Othiot of Rabbi Akiba hovorí: „Izrael povedal pred Svätým, požehnaným: ,Vládca sveta, ak budeme dodržiavať prikázania, akú odmenu dostaneme?‘ Hospodin im povedal: ,Svet, ktorý príde.‘ Povedali mu: ,Ukáž nám svoju podobu.‘ Ukázal im sobotu.“ (FRIEDMAN Theodore, „Sabbath Anticipation of Redemption“, Judaism: A Quarterly Journal, vol. 16, pp. 443, 444.)

Sobota má byť oslavou, radosťou a vďakyvzdaním. Keď zachovávame sobotu, dávame tým najavo, že veríme v Božie zasľúbenia a že prijímame Jeho dar milosti. Sobota je prejavom živej viery plnej energie. Zachovávanie soboty je pravdepodobne najúplnejším vyjadrením nášho presvedčenia, že sme spasení milosťou prostredníctvom viery.

**Aplikácia**

`Ako sa môžeš naučiť zachovávať sobotu spôsobom, ktorý ukazuje naše pochopenie spasenia vierou bez skutkov zákona? Ako sobotný odpočinok vyjadruje spasenie vierou?`

---

#### Dodatečné otázky k diskuzi

`Co je to ten „pravý sobotní odpočinek“, který máme teprve před sebou?`

`Jaká je spojitost mezi sobotu a odpočinkem, který máme před sebou?`

`Na co ses nejvíc těšíl, když ses připravoval na dnešní sobotu?`

`Jak nás sobota zbavuje strachu z budoucnosti?`

`Na co se nejvíc těšíš v tom „pravém sobotním odpočinku?`

`Jak nás sobota připravuje na onen „pravý sobotní odpočinek“?`

`Co vyjadřujeme Bohu, vesmíru i našemu okolí, když „zachováváme sobotu“ a odkládáme v ní „své dílo“?`

`Jak zabráníme tomu, aby naše zachovávání soboty nebylo zákonictvím?`