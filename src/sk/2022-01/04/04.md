---
title:  Z tela a krvi
date:  18/01/2022
---

> <p></p>
> <sup>14</sup>Keďže deti majú účasť na krvi a tele, podobne i on sa stal jedným z nich, aby smrťou zničil toho, čo mal moc nad smrťou, totiž diabla, <sup>15</sup>aby vyslobodil tých, ktorých po celý život zotročoval strach pred smrťou. 

**Osobné štúdium**

List Hebrejom hovorí, že Ježiš prijal našu ľudskú prirodzenosť, aby nás mohol reprezentovať a mohol za nás zomrieť (Heb 2,9.14–16; Heb 10,5–10). Toto je základ plánu spásy a naša jediná nádej na večný život.

**S akými nedostatkami ľudskej povahy spájajú uvedené verše výraz „telo a krv“?**

`Mt 16,17`

`Ga 1,16`

`1Kor 15,50`

`Ef 6,12`

Výraz „telo a krv“ zdôrazňuje krehkosť ľudského stavu, jeho slabosť (Ef 6,12), nedostatok porozumenia (Mt 16,17; Ga 1,16) a skutočnosť, že všetci sme odsúdení na smrť (1Kor 15,50). List Hebrejom hovorí, že Ježiš bol „vo všetkom“ podobný svojim bratom (Heb 2,17). Tento výraz znamená, že Ježiš sa stal človekom so všetkým, čo k tomu patrí. Ježiš „nevyzeral“ alebo „nezdal sa“ ako človek. Bol skutočne človekom. Bol jedným z nás.

V Liste Hebrejom sa tiež hovorí, že Ježiš sa od nás líšil v otázke hriechu. Po prvé, Ježiš nespáchal žiadny hriech (Heb 4,15). Po druhé, Ježiš mal ľudskú povahu, ktorá bola „svätá, nevinná, nepoškvrnená, oddelená od hriešnikov“ (Heb 7,26). Všetci sme zhrešili a všetci máme hriešne sklony. Naša hriešnosť je zakorenená hlboko v našej vlastnej prirodzenosti. Sme „telesní, predaní do otroctva hriechu“ (Rim 7,14; pozri tiež Rim 7,15–20). Pýcha a iné hriešne sklony často poškvrnia aj naše dobré skutky. Ježišovu prirodzenosť hriech nezakalil. Muselo to byť takto. Ak by bol Ježiš „telesný, predaný do otroctva hriechu“ ako my, potreboval by Spasiteľa. Namiesto toho Ježiš prišiel ako Spasiteľ a ponúkol sa za nás Bohu ako „nepoškvrnená“ obeť (Heb 7,26–28; Heb 9,14).

Ježiš zničil moc diabla tým, že zomrel ako bezhriešna obeť za naše hriechy, čím nám umožnil odpustenie a zmierenie s Bohom (Heb 2,14–17). Ježiš zlomil moc hriechu tým, že nám dal schopnosť žiť spravodlivý život, pretože splnil sľub novej zmluvy. Napísal nám svoj zákon do sŕdc (Heb 8,10). Ježiš porazil nepriateľa a oslobodil nás, aby sme mohli „slúžiť živému Bohu“ (Heb 9,14). Satan bude zničený pri poslednom súde (Zj 20,1–3.10).

**Aplikácia**

`Máme prísľub víťazstva prostredníctvom Ježiša. Prečo potom toľkí z nás stále zápasia s hriechom? Čo robíme nesprávne? Ako môžeme naplniť poslanie, ku ktorému nás Kristus povolal?`

---

#### Dodatečné otázky k diskuzi

`V jaké rodině jste vyrůstali? Vzpomínáte rádi na dětství? Proč?`

`Jak nám může Ježíš nahradit rodinu, pokud ta pozemská nefunguje?`

`Jak může přijetí Ježíše upevnit rodiny, které fungují?`

`Jak rozumíš tomu, že „děti spojuje krev a tělo“?`

`Už tě někdy někdo „zastupoval? Proč?`

`V čem nás Ježíš musel „zastoupit“? Proč jsme to nemohli podstoupit sami?`

`Ježíš za nás zemřel „druhou smrtí“. Proč to mohl udělat jen on?`

`Co by se stalo, kdyby Ježíš zhřešil?`

`Ježíš „dá své zákony do naší mysli a napíše nám je na srdce“. Jak rozumíš těmto Pavlovým slovům?`