---
title:  Zmysel novej zmluvy
date:  13/02/2022
---

> <p></p>
> <sup>11</sup>Keby sa teda dokonalosť dala dosiahnuť prostredníctvom levitského kňazstva, veď na jeho základe dostal ľud Zákon, načo by bolo treba ustanoviť ešte iného kňaza na spôsob Melchisedeka a neostať pri kňazstve na spôsob Árona? <sup>12</sup>Veď ak sa mení kňazstvo, nevyhnutne sa musí zmeniť aj Zákon. <sup>13</sup>A ten, o ktorom sa to hovorí, je z iného kmeňa, z ktorého nikto nekonal službu pri oltári. <sup>14</sup>Veď je zrejmé, že náš Pán pochádzal z Júdu a vo vzťahu k tomuto kmeňu Mojžiš nič nepovedal o kňazoch. <sup>15</sup>A je to ešte zrejmejšie, keď povstáva iný kňaz, podobný Melchisedekovi, <sup>16</sup>ktorý sa ním nestal podľa predpisu zákona o telesnom pôvode, ale mocou nezničiteľného života. <sup>17</sup>Veď o ňom znie svedectvo: Ty si kňaz naveky na spôsob Melchisedeka. <sup>18</sup>Tým sa ruší predchádzajúce prikázanie, lebo je slabé a neužitočné. <sup>19</sup>Veď Zákon nič nepriviedol k dokonalosti; uvedená bola iba lepšia nádej a skrze ňu sa blížime k Bohu. 

**Osobné štúdium**

`Uvažuj o úvodnom texte (Heb 7,11–19). Prečo bola potrebná nová zmluva? V čom sa líšila od tej predchádzajúcej?`

List Hebrejom konštatuje, že Ježiš je vymenovaný za kňaza na spôsob Melchisedeka, teda nie tak ako bežní levitskí kňazi. Podľa Pavla to však znamená, že musela byť ustanovená nová (iná) zmluva. Stará zmluva bola postavená na službe levitov (Heb 7,11). Leviti pôsobili ako prostredníci medzi Bohom a národom Izrael. Zákon neumožňoval nikomu inému stať sa kňazom. Autor dospel k záveru, že zmena kňazstva znamená zmenu zákona o kňazstve, ako aj zmenu zmluvy (Heb 7,12.18.19).

Problém so starou zmluvou bol, že neposkytovala dokonalosť (Heb 7,11). Pavol hovorí o levitoch a ich službe (obetiach, sviatkoch, atď.). Zvieracie obete, ktoré prinášali leviti, nemohli poskytnúť skutočné, úplné očistenie od hriechov ani prístup k Bohu (Heb 10,1–4; 9,13.14; 10,19–23).

Skutočnosť, že bola potrebná nová zmluva, neznamená, že Boh bol voči Izraelitom nespravodlivý, keď im dal starú zmluvu. Služba levitov vo svätostánku mala Izraelitov chrániť pred modlárstvom a upriamovať ich pohľad na budúcu Ježišovu službu. List Hebrejom zdôrazňuje, že obete boli „tieňom budúcich dobier“ (Heb 10,1).

Obete poukazovali na Ježiša. Mali ľuďom pomôcť vložiť nádej a vieru v „Božieho baránka, ktorý sníma hriech sveta“ (Jn 1,29; porovnaj s Izaiášom 53). Pavol hovorí to isté, keď píše, že zákon bol „naším vychovávateľom po Krista, aby sme boli ospravedlnení z viery“ (Ga 3,24) alebo že „cieľom Zákona je Kristus, aby spravodlivosť dosiahol každý, kto verí“ (Rim 10,4).

Inými slovami, ani desať prikázaní, hoci sú dokonalé a dobré, nemôže poskytnúť spásu (Rim 3,20–28; 7,12–14). Sú dokonalou normou spravodlivosti, ale neposkytujú spravodlivosť, podobne ako pohľad do zrkadla nemôže zmazať vrásky. Na dokonalú spravodlivosť potrebujeme Ježiša ako svojho zástupcu.

**Aplikácia**

`Prečo nás zákon nemôže zachrániť? Prečo nás ani zachovanie všetkých prikázaní (čo samotné je nemožné) nemôže zachrániť?`

---

#### Dodatečné otázky k diskuzi

`Proč musel Ježíš přinést novou smlouvu?`

`Není nová smlouva důkazem, že Bůh tu předchozí nastavil špatně? Proč?`

`Proč nemohla „stará smlouva“ přinést dokonalost?`

`Co se stalo po Ježíšově úspěšné pozemské misi se „starou smlouvou“? Proč?`

`Součástí „staré smlouvy“ bylo i Desatero. Jak je to s jeho platností? Nebylo zrušeno (přibito na kříž), jak tvrdí mnozí křesťané? Jak to?`

`Pokud jsi přijal díky Ježíši „novou smlouvu“, přinesla ti dokonalost? Proč?`

`V čem vnímáš hlavní přínos „nové smlouvy“?`