---
title:  Nová zmluva má lepšieho prostredníka
date:  15/02/2022
---

> <p></p>
> <sup>1</sup>Zo všetkého, o čom hovoríme, je hlavné toto: máme takého veľkňaza, ktorý si zasadol po pravici trónu Velebnosti v nebesiach <sup>2</sup>ako služobník svätyne a pravého stanu, ktorý postavil Pán, a nie človek. <sup>3</sup>Veď každý veľkňaz je ustanovený na to, aby prinášal dary a obety, preto aj on musel mať niečo, čo by obetoval. <sup>4</sup>Keby bol na zemi, nemohol by byť kňazom, pretože tu sú tí, čo prinášali dary podľa Zákona. <sup>5</sup>No oni slúžia obrazu a tieňu nebeskej skutočnosti, ako to bolo prikázané Mojžišovi, keď sa chystal zhotoviť stan: Hľaď – povedal mu –, aby si všetko urobil podľa vzoru, ktorý ti bol ukázaný na vrchu. <sup>6</sup>Teraz však dostal o toľko vznešenejšiu službu, o koľko je lepšia zmluva, ktorej je prostredníkom, lebo je ustanovená lepšími prisľúbeniami. 

**Osobné štúdium**

`Uvažuj o úvodnom texte (Heb 8,1–6). Prečo je Ježiš lepším prostredníkom zmluvy, než boli levitskí kňazi?`

Grécky výraz mesités (prostredník, sprostredkovateľ) pochádza zo slova mesos (stred) a označuje toho, kto kráča alebo stojí v strede. Bol to odborný termín označujúci osobu, ktorá plnila jednu alebo viac z týchto funkcií: (1) bol to rozhodca medzi dvomi alebo viacerými stranami, (2) vyjednávač alebo obchodný maklér, (3) svedok v právnom zmysle slova alebo (4) ten, kto je ručiteľom a zaručuje tak vykonanie dohody.

Výraz „sprostredkovateľ“ alebo „mediátor“ je príliš úzkym prekladom pre mesités, pretože sa zameriava iba na prvé dve alebo tri použitia gréckeho výrazu. V Liste Hebrejom sa však kladie dôraz na štvrtú funkciu. Áno, Ježiš je „prostredník“, ktorý svojou obeťou preklenul priepasť hriechu, ktorá nás delila od Boha. Áno, pomáha nám prísť k Otcovi a hovoriť s ním, keďže sami by sme nešli. Áno, je aj svedkom, ktorý dosvedčuje existenciu zmluvy a jej naplnenie. Podľa Listu Hebrejom je však Ježiš aj zárukou novej zmluvy (Heb 7,22). Výraz „prostredník“ je v liste ekvivalentnom výrazu „ručiteľ“. Ježiš zaručuje, že sľuby zmluvy budú splnené.

Kristova smrť umožňuje ustanovenie novej zmluvy, pretože spĺňa nároky prvej zmluvy s Izraelom (a dokonca s prvými ľuďmi v Edene), ktorá bola porušená (Heb 9,15–22). Ježiš je teda ručiteľom, ktorý vzal na seba všetky zákonné povinnosti zmluvy. Ježišovo nanebovstúpenie zaručuje, že Boh naplní sľuby, ktoré dal ľuďom (Heb 6,19-20). Ježiš je zárukou zmluvy, pretože ukázal, že Božie sľuby sú pravdivé. Otec vzkriesil Ježiša a posadil ho po svojej pravici. Tým nám potvrdil, že aj nás vzkriesi a privedie nás k sebe.

Ježiš je väčším Prostredníkom ako Mojžiš, pretože slúži v nebeskej svätyni a priniesol seba samého ako dokonalú obeť za nás (Heb 8,1–5; 10,5–10). Mojžišova tvár odrážala Božiu slávu (2Moj 34,29–35), ale Ježiš je Božia sláva (Heb 1,3; Jn 1,14). Mojžiš hovoril s Bohom tvárou v tvár (2Moj 33,11), ale Ježiš je zosobnené Božie Slovo (Heb 4,12.13; Jn 1,1–3.14).

**Aplikácia**

`Kristus splnil požiadavky zmluvy, čo sa týka poslušnosti. Aká je úloha poslušnosti v našom živote a prečo je stále dôležitá?`

---

#### Dodatečné otázky k diskuzi

`Jaké povinnosti měli pozemští kněží v židovské svatyni?`

`Proč Ježíš nemohl být knězem v pozemské svatyni?`

`V čem se liší pozemská a nebeská svatyně?`

`Která z funkcí, popisovaných termínem „prostředník“, vystihuje nejlépe to, co pro nás dělá Ježíš? Proč?`

`Už jsi byl někdy ručitelem? Jaký je to pocit? Proč?`

`V jaké oblasti je Ježíš našim ručitelem? Za co a čím „ručí“?`

`Proč je pro nás tak důležité vědět, že Ježíš je veleknězem v nebeské svatyni?`