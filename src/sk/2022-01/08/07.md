---
title:  Podnety na zamyslenie
date:  18/02/2022
---

„Ak je naše srdce obnovené na Božiu podobu a ak je do duše človeka vštepená božská láska, či sa v našom živote nebude uplatňovať Boží zákon? Keď je v srdci vrytá zásada lásky, keď je človek obnovený na obraz svojho Tvorcu, napĺňa sa zasľúbenie o novej zmluve: Svoje zákony im vložím do sŕdc a vpíšem im ich do mysle. (Heb 10,16) A či zákon napísaný v srdci nebude utvárať život? Poslušnosť – služba a oddanosť lásky – je pravým znamením učeníctva. Písmo hovorí: ,Lebo je to láska k Bohu, aby sme zachovávali jeho prikázania.‘ ,Kto hovorí: Znám ho, ale nezachováva jeho prikázania, je luhár a niet v ňom pravdy.‘ (1Jn 5,3; 2,4) Viera nás nezbavuje poslušnosti, naopak, jediná nás robí účastníkmi Kristovej milosti, ktorá nám dáva schopnosť poslúchať.“ (SC 60.61; CK 41)

„Čím bližšie budeš k Ježišovi, tým hriešnejší si budeš pripadať, pretože tvoj duchovný postreh sa zjasní a tvoje nedostatky vyniknú v porovnaní s jeho dokonalou povahou. To je dôkaz, že satanove zvody stratili svoju moc a že ťa prebúdza oživujúci vplyv Božieho Ducha. V srdci, ktoré si neuvedomuje vlastnú hriešnosť, nemôže byť nijaká hlboká láska k Ježišovi. Milosťou premenený človek bude obdivovať Kristov božský charakter, no ak nevidíme vlastnú mravnú znetvorenosť, je to neomylný dôkaz, že sme nevideli ani Kristovu krásu a vznešenosť.“ (SC 64.65; CK 44)

**Námety na spoločné uvažovanie**

`Zamyslite sa nad hore uvedenými citátmi z knihy Cesta ku Kristovi. Čím bližšie sme ku Kristovi, tým hriešnejšími sa staneme vo svojich očiach. Ako zabezpečiť, že neodídeme v zúfalstve od viery, keď si budeme uvedomovať svoju vlastnú hriešnosť?`

`Pozastavme sa nad myšlienkou, že zákon sa nám zapisuje do srdca. Čo to znamená pre duchovný život kresťana? Ako by nám porozumenie a prežívanie tejto pravdy mohli pomôcť vyhnúť sa poslušnosti, ktorá je iba zákonníctvom, „mŕtvymi skutkami“ (Heb 9,14)?`

Západ slnka: 17.07

---

#### Dodatečné otázky k diskuzi

`Udělalo ti během tvého osobního studia něco radost? Co a proč?`

`Zjistil jsi díky této lekci o Ježíši něco nového? Co to bylo?`

`Jak ti vědomí toho, že je Ježíš tvůj „ručitel“, pomáhá lépe vnímat jistotu spasení a radovat se z ní?`

`Jsi rád, že žiješ „pod novou smlouvou“, nebo bys raději žil pod tou „starou“?`

`V čem ti pomohla naše společná diskuze?`