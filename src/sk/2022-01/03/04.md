---
title:  Ježiš je odbleskom Božej slávy
date:  11/01/2022
---

> <p></p>
> <sup>2</sup>V týchto posledných dňoch prehovoril k nám v Synovi, ktorého ustanovil za dediča všetkého a cez ktorého stvoril aj svet. <sup>3</sup>On je odblesk jeho slávy a obraz jeho podstaty a všetko udržuje svojím mocným slovom. 

**Osobné štúdium**

**Náš úvodný text hovorí o tom, že Ježiš je „odbleskom Božej slávy“. Uvažuj o nasledovných textoch. Ako ti tieto texty pomáhajú porozumieť, čo je Božia sláva?**

`2Moj 24,16.17`

`Žalm 4,7`

`Žalm 36,10`

`Žalm 89,16`

V Starej zmluve sa Božia sláva týka Božej viditeľnej prítomnosti medzi jeho ľudom (2Moj 16,7; 2Moj 24,16.17; 3Moj 9,23; 4Moj 14,10). Božia prítomnosť je často spojená so svetlom alebo odleskom.

Písmo hovorí, že Ježiš je svetlo, ktoré prišlo na tento svet, aby šírilo Božiu slávu (Heb 1,3; Jn 1,6–9.14–18; 2Kor 4,6). Zamysli sa nad tým, ako sa Ježiš zjavil pri premenení. „Tam sa pred nimi premenil: tvár sa mu zaskvela sťa slnko a rúcho mu zbelelo ako svetlo.“ (Mt 17,2)

Rovnako ako slnko nemožno pochopiť inak než pozorovaním jeho svetla, Boh sa nám dáva poznať prostredníctvom Ježiša. Z nášho pohľadu je Boh Otec a Boh Syn jedno. Pretože Božia sláva je svetlo samotné, neexistuje medzi Bohom a Ježišom žiadny rozdiel v bytí a charaktere, podobne ako neexistuje rozdiel medzi svetlom a jeho žiarením.

V Liste Hebrejom sa tiež hovorí, že Ježiš je „obraz“ Otcovej podstaty (Heb 1,3). Táto metafora objasňuje, že medzi Otcom a Synom existuje dokonalé súznenie v bytí alebo podstate. Je pozoruhodné, že ľudské bytosti nesú Boží obraz, ale nie jeho podstatu (1Moj 1,26). Syn však zdieľa rovnakú podstatu ako Otec. Niet divu, že Ježiš povedal: „Kto ma videl, videl Otca.“ (Jn 14,9)

**Aplikácia**

`Prečo je pre nás skvelou správou, že Ježiš zjavuje charakter a slávu Otca? Čo nám Ježiš hovorí o tom, aký je Otec?`