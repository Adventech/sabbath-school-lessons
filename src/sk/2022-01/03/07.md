---
title:  Podnety na zamyslenie
date:  14/01/2022
---

Príchod Ježiša ako Božieho Syna splnil niekoľko funkcií súčasne. V prvom rade, ako Syn Boží nám Ježiš prišiel zjaviť Otca. Ježiš nám svojimi činmi a slovami ukázal, aký je Otec, prečo mu môžeme dôverovať a prečo ho máme poslúchať.

Ježiš prišiel aj ako sľúbený Syn Dávida, Abraháma a Adama, prostredníctvom ktorého Boh podľa zasľúbenia porazí nepriateľa a prevezme vládu nad svetom. Ježiš teda prišiel zaujať miesto Adama na čele ľudstva a splniť pôvodný zámer, ktorý s ľuďmi Boh mal (1Moj 1,26–28; Žalm 8,4–9). Ježiš sa stal spravodlivým vládcom, ktorého Boh zasľúbil.

„Oslovenie Ježiša pri Jordáne: Ty si môj milovaný Syn, v tebe mám zaľúbenie, zahŕňa celé ľudstvo. Boh oslovil Ježiša ako nášho zástupcu. Boh nás napriek všetkým našim hriechom a slabostiam nezavrhol ako bezcenné bytosti. Vzal nás na milosť, ktorou nás omilostil v milovanom (Ef 1,6). Sláva, ktorá spočinula na Kristovi, je zárukou Božej lásky k nám. ... Svetlo, ktoré z otvorených brán dopadalo na hlavu nášho Spasiteľa, osvieti aj nás, ak budeme prosiť o pomoc, aby sme odolali pokušeniu. Hlas, ktorý oslovil Ježiša, hovorí každému veriacemu človekovi: ,Toto je moje milované dieťa, v ktorom mám zaľúbenie.‘“ (DA 113; TV 67.68)

**Námety na spoločné uvažovanie**

`Naučili sme sa, že lepšie porozumenie Ježišovým slovám a skutkom nám tiež pomôže lepšie porozumieť Bohu – Otcovi. Akými praktickými spôsobmi by malo porozumenie Ježišovi obohatiť váš vzťah s Otcom?`

`Dozvedeli sme sa, že spôsob, akým Boh hovoril s Ježišom a ako sa k nemu správal, je spôsob, akým chce hovoriť aj s nami a ako sa k nám správa. Čo nám to hovorí o tom, ako by sme sa mali správať k druhým?`

`Premýšľajte o dôležitosti Kristovho božstva. Čo strácame, ak veríme, že Ježiš bol stvorenou bytosťou ako my, len s tým rozdielom, že ho pribili na kríž? Porovnaj túto myšlienku s faktom, že Kristus je večný Boh, ktorý sám seba vydal na smrť. Aký obrovský je rozdiel medzi týmito dvomi pohľadmi!`

`Rozprávajte sa o tom, ako môžeme vzdávať Bohu slávu. Prečítajte si Zjavenie 14,7. V čom je vzdanie slávy Bohu súčasťou súčasnej pravdy a posolstva troch anjelov?`

Západ slnka: 16.11