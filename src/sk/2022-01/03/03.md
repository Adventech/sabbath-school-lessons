---
title:  Boh k nám prehovoril prostredníctvom svojho Syna
date:  10/01/2022
---

> <p></p>
> <sup>1</sup>Mnoho ráz a rozličným spôsobom hovoril kedysi Boh otcom ústami prorokov. <sup>2</sup>V týchto posledných dňoch prehovoril k nám v Synovi, ktorého ustanovil za dediča všetkého a cez ktorého stvoril aj svet. <sup>3</sup>On je odblesk jeho slávy a obraz jeho podstaty a všetko udržuje svojím mocným slovom. Keď vykonal očistenie od hriechov, posadil sa po pravici Velebnosti na výsostiach. <sup>4</sup>Stal sa o toľko dôstojnejším od anjelov, o koľko vznešenejšie meno zdedil než oni.  

**Osobné štúdium**

`Uvažuj o texte Heb 1,1–4. Čo je ústrednou myšlienkou týchto veršov?`

V origináli je text Heb 1,1–4 vyjadrený jediným dlhým súvetím. Mnohí majú za to, že z hľadiska rétorického umenia ide o najkrajšie vyjadrenie v Novej zmluve. Hovorí sa v ňom, že Boh k nám prehovoril prostredníctvom svojho Syna Ježiša Krista.

Židia v prvom storočí nášho letopočtu prežívali už veľmi dlhý čas bez priameho posolstva od Boha. Posledné zjavenie v písanom Božom slove dostali prostredníctvom proroka Malachiáša a služby Ezdráša a Nehemiáša už štyri storočia dozadu. Cez Ježiša k nim Boh opäť prehovoril.

Božie zjavenie prostredníctvom Ježiša je nadradené zjaveniu, ktoré Boh zoslal prostredníctvom prorokov, pretože Ježiš je najväčším sprostredkovateľom zjavenia. Je Bohom, ktorý stvoril nebo i zem a vládne vesmíru. Pavol nikdy nespochybňoval Kristovo božstvo. Bola to pre neho istota.

Pre apoštolov a celú prvú generáciu bola aj Stará zmluva jasným Božím slovom. Ten istý Boh, ktorý hovoril v minulosti, hovorí aj v prítomnosti. Stará zmluva pomáha ľuďom poznať Božiu vôľu.

Plnší význam Božej vôle bolo možné pochopiť iba vtedy, keď Ježiš, Boží Syn, prišiel na zem. V autorovej mysli poskytlo Otcovo zjavenie sa v Synovi kľúč k pochopeniu skutočnej šírky Starej zmluvy, rovnako ako obrázok na škatuli od skladačky poskytuje kľúč k nájdeniu správneho miesta pre všetky jej časti. Ježiš objasnil mnohé z príbehov Starej zmluvy.

Ježiš sa stal naším Zástupcom a naším Spasiteľom. Zaujal naše miesto vo veľkom spore a porazil satana. V Liste Hebrejom je Ježiš opísaný ako „pôvodca“ a „predchodca“ veriacich (Heb 2,10; Heb 6,20). Bojuje za nás a reprezentuje nás. Znamená to, že to, čo Boh urobil pre Ježiša, nášho predchodcu, chce urobiť aj pre nás. Ten, ktorý vyvýšil Ježiša po svojej pravici, chce, aby sme sedeli s Ježišom na Jeho tróne (Zj 3,21). Božie posolstvo, ktoré sme dostali prostredníctvom Ježiša, zahŕňa nielen to, čo Ježiš povedal, ale aj to, čo Otec urobil prostredníctvom neho a pre neho – všetko pre naše terajšie aj večné požehnanie.

**Aplikácia**

`Zamysli sa nad tým, čo znamená, že Ježiš, Boh, prišiel na túto zem. Prečo by mala byť táto pravda pre nás zdrojom nádeje?`

---

#### Dodatečné otázky k diskuzi

`Proč byla v Ježíšově době taková touha po „Božím slově“? Co v té době Židé prožívali už několik století?`

`Také se ti stává, že Bůh mlčí a neposílá žádné slovo? Co pak děláš?`

`V čem je Ježíšovo „promluvení“ lepší, než když hovořili a psali proroci?`

`Proč Bůh v historii lidstva používá různé způsoby pro komunikaci s lidmi?`

`Který z těchto způsobů je ti nejbližší? Který Bůh používá, když mluví s tebou?`

`Jakou moc má „slovo“ Božího Syna – Ježíše Krista?`

`Proč je dobré vědět, jako obrovskou moc má slovo našeho Spasitele?`

`Jak vnímal Pavel Ježíšovo „božství“? Co nám o něm prozrazuje?`

`Jak nám přijetí Ježíšova „božství“ pomáhá v pochopení poselství Písem?`

`Proč v boji se satanem potřebujeme, aby nás zastupoval právě Ježíš?`