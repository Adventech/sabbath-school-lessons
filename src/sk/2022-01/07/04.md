---
title:  Nezostala žiadna obeť za hriechy
date:  08/02/2022
---

> <p></p>
> <sup>26</sup>Veď ak dobrovoľne hrešíme po tom, čo sme prijali poznanie pravdy, niet už viac obety za hriechy, <sup>27</sup>ale iba hrozné očakávanie súdu a žeravý oheň, ktorý strávi odporcov. <sup>28</sup>Ak niekto poruší Mojžišov zákon, zomrie bez milosrdenstva na základe svedectva dvoch alebo troch svedkov. <sup>29</sup>Uvážte, o čo horší trest si zaslúži ten, čo pošliape Božieho Syna, zneváži krv zmluvy, ktorou bol posvätený, a potupí Ducha milosti. 

**Osobné štúdium**

Varovanie z Heb 6,4–6 je veľmi podobné varovaniu z Heb 10,26–29. Pavol vysvetľuje, že odmietnutie Ježišovej obety ponechá čitateľov bez akýchkoľvek prostriedkov na odpustenie hriechov, pretože okrem Ježiša neexistuje iný spôsob odpustenia (Heb 10,1–14).

`Uvažuj o texte z úvodu (Heb 10,26–29). Ako autor opisuje hriech, pre ktorý neexistuje odpustenie?`

Autor nehovorí, že by Boh neodpúšťal človeku hriechy, ktorých sa veriaci dopúšťa po prijatí pravdy. Boh ustanovil Ježiša za nášho obhajcu (1Jn 2,1). Prostredníctvom neho máme odpustenie hriechov (1Jn 1,9). Hriech, za ktorý nie je žiadna obeť ani zmierenie, je opísaný ako pošliapanie Božieho Syna, zneváženie krvi zmluvy a potupenie Svätého Ducha (Heb 10,29). Pozrime sa na význam týchto výrazov.

Výraz „pošliape Božieho Syna“ (Heb 10,29) opisuje odmietnutie Ježišovej vlády. Titul „Boží Syn“ poslucháčom pripomenul, že Boh ustanovil Ježiša po pravici a sľúbil, že jeho nepriateľov urobí „podnožkou“ pre jeho nohy (Heb 1,13; pozri tiež Heb 1,5–12.14). Pošliapanie Ježiša znamená, že odpadlík zaobchádzal s Ježišom ako s nepriateľom. V kontexte argumentu tohto listu (Heb 1,13) bolo naznačené, že tí, ktorí odpadli od viery, zosadili Ježiša z trónu (ktorý teraz okupuje sám odpadlík) a namiesto toho ho položili pod svoje nohy ako podnožku. To je to, čo chcel Lucifer urobiť v nebi (Iz 14,12–14) a čo by sa „syn zatratenia“ pokúsil urobiť v budúcnosti (2Tes 2,3.4).

Výraz „zneváži krv zmluvy“ sa týka odmietnutia Ježišovej obete (Heb 9,15–22). Znamená to, že Ježišova krv nemá očistnú silu.

Výraz „potupí Ducha milosti“ je veľmi silný. Grécke sloveso enybrizó („urážať“; „potupovať“) zahŕňa prejav odmietnutia, ktorý označuje „drzosť“ alebo „aroganciu“. Tento termín je v úplnom kontraste k opisu Svätého Ducha ako „ducha milosti“. Znamená to, že odpadlík reagoval na Božiu ponuku milosti tým, že Ducha Svätého urazil.

Odpadlík je v neudržateľnej pozícii. Odmieta Ježiša, jeho obeť a Svätého Ducha.

**Aplikácia**

`Prečo je dôležité každodenné vyznávanie vlastných hriechov?`

---

#### Dodatečné otázky k diskuzi

`Kdo patří do skupiny těch, kdo „poznali pravdu“?`

`Co je to „svévolné hřešení“?`

`Jakým smýšlením a jednáním mohu „zneuctít Božího Syna“ a „vysmívat se Duchu milosti“?`

`Proč „vědomým“ odmítnutím Ježíše ztrácím šanci na spasení?`

`Co se podle tohoto textu stane s Božími odpůrci?`

`Jak rozumíš tomu, že ty, kdo odmítnou milost, „stráví žár ohně“? (Dává tento text nějaký prostor pro existenci věčného trápení?)`

`Může být odmítnutím Ježíše i to, když k milosti přidávám, že ještě musím (světit sobotu, být vegetarián, abstinent, dávat desátky...)?`