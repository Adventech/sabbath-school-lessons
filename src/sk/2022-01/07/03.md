---
title:  Nemožná obnova
date:  07/02/2022
---

> <p></p>
> <sup>4</sup>Pretože tých, ktorí už raz boli osvietení, okúsili nebeský dar a majú účasť na Duchu Svätom, <sup>5</sup>okúsili dobré Božie slovo i moc budúceho veku <sup>6</sup>a potom odpadli, nie je možné znova obnovovať k pokániu, pretože v sebe opäť križujú Božieho Syna a vystavujú ho na posmech. 

> <p></p>
> Vtedy povedal Ježiš svojim učeníkom: „Ak niekto chce ísť za mnou, nech zaprie sám seba, vezme svoj kríž a nasleduje ma.“ 

> <p></p>
> Veď vieme, že náš starý človek bol spolu s ním ukrižovaný, aby bolo zneškodnené telo hriechu, aby sme už viac neboli otrokmi hriechu. 

**Osobné štúdium**

**Porovnaj uvedené texty. Ako by si na základe týchto veršov vysvetlil, čo to znamená „ukrižovať Krista“?**

`Heb 6,4–6`

`Mt 16,24`

`Rim 6,6`

`Ga 2,20`

`Ga 5,24`

`Ga 6,14`

Pôvodný text v gréčtine zdôrazňuje slovo „nemožné“. Je nemožné, aby Boh obnovil tých, ktorí „odpadli“, pretože „opäť križujú Božieho Syna“ (Heb 6,6). Pisateľ chce zdôrazniť, že neexistuje iný spôsob spásy než prostredníctvom Krista (Sk 4,12). Spása akýmkoľvek iným spôsobom je nemožná podobne, ako „Boh nemôže klamať“ (Heb 6,18) alebo ako nie je možné páčiť sa Bohu „bez viery“ (Heb 11,6).

Opätovné ukrižovanie Božieho Syna je obrazným výrazom, ktorý sa snaží opísať niečo, čo sa deje v osobnom vzťahu medzi Ježišom a veriacim.

Keď náboženskí vodcovia ukrižovali Ježiša, urobili to, pretože Ježiš predstavoval hrozbu pre ich nadradenosť a nezávislosť. Dúfali, že odstránia Ježiša, a tak sa zbavia mocného a nebezpečného nepriateľa. Evanjelium podobným spôsobom spochybňuje nezávislosť a sebaurčenie jednotlivca na najzákladnejšej úrovni. Podstatou kresťanského života je vziať na seba kríž a zaprieť seba samého (Mt 16,24). To znamená ukrižovať „svet“ (Ga 6,14), „starého človeka“ (Rim 6,6) a „telo s vášňami a žiadosťami“ (Ga 5,24). Cieľom kresťanského života je, aby sme podstúpili smrť (hriechu a vlastného egoizmus). Pokiaľ túto smrť nezažijeme, nemôžeme prijať nový život, ktorý nám Boh chce dať (Rim 6,1–11).

Boj medzi Ježišom a sebou samým je bojom na smrť (Rim 8,7.8; Ga 5,17). Je to ťažký boj, ktorý sa nedá vyhrať naraz. Tieto verše sa nevzťahujú na tých, ktorí niekedy zlyhajú v boji proti „starému človekovi“ a „telu“. Týkajú sa tých, ktorí zažili skutočnú spásu a jej význam (Heb 6,4.5), a napriek tomu sa rozhodli, že Ježiš je prekážkou pre život, ktorý si vybrali. Preto zničia svoj vzťah s ním. To znamená, že pokiaľ sa človek úplne nerozhodne odvrátiť od Krista, stále existuje nádej na záchranu.

**Aplikácia**

`Čo znamená zomrieť „sebe“, vziať na seba „kríž“? Akú vec je pre teba najťažšie odovzdať pod Kristovu vládu?`

---

#### Dodatečné otázky k diskuzi

`Jak rozumíš tomu, že „není jiná cesta“?`

`Určitě existují lidé, kteří nikdy neslyšeli o Ježíši ani o Bibli. Mají šanci na spasení? Jakou?`

`Spasení je dar. Proč tedy Ježíš hovoří o nutnosti sebezapření?`

`Co přivedlo židovské duchovní k tomu, že souhlasili s ukřižováním Ježíše?`

`Existuje hranice, za níž už není možný návrat k Bohu? Pokud ano, kde se nachází?`

`Jak to Pavel myslí, když tvrdí, že je „ukřižován spolu s Kristem“?`

`Pokud není jiná cesta, než s Ježíšem, co bychom měli každý den dělat?`