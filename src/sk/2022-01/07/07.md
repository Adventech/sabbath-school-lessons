---
title:  Podnety na zamyslenie
date:  11/02/2022
---

V knihe Skutky apoštolov si prečítaj kapitolu „Milovaný Ján“ (AA 539–545; SA 324–327) a v knihe Túžba vekov kapitolu „Judáš“ (DA 716–722; TV 500–505).

„Boj proti vlastnému ja je zo všetkých najťažší. Zrieknuť sa vlastného ja a bezvýhradne sa podriadiť Božej vôli si vyžaduje určitý zápas, no poddanie sa Bohu je nevyhnutným predpokladom obnovy k svätosti.“ (SC 43; CK 30)

„Ján sa chcel podobať Ježišovi a pod znovuzrodzujúcim vplyvom Kristovej lásky sa stal miernym a pokojným človekom. Bol skrytý v Ježišovi. Ján sa zo všetkých učeníkov najviac poddal moci onoho obdivuhodného života. ... Práve táto hlboká láska ku Kristovi viedla Jána k tomu, že chcel byť stále pri ňom. Spasiteľ miloval všetkých dvanásť učeníkov, no Ján bol spomedzi nich najvnímavejší. Bol z nich najmladší a svoje srdce otváral Ježišovi s detinskou úprimnosťou a dôverou. Tak sa dostával do stále užšieho spoločenstva s Kristom a sprostredkoval Spasiteľov najhlbší duchovný odkaz. ... Krása svätosti, ktorá ho zmenila, mu zdobila obličaj, akoby z neho vyžarovala Kristova tvár. S obdivom a láskou hľadieval na Spasiteľa, takže mu zostalo jediné prianie: Podobať sa Kristovi a bývať s ním, aby sa v jeho živote odzrkadľovala Majstrova povaha.“ (AA 544.545; SA 327)

**Námety na spoločné uvažovanie**

`Život Jána, milovaného učeníka, a život Judáša Iškariotského predstavujú dôležitý protiklad. Keď Ježiš videl Jána a jeho brata, nazval ich „synovia hromu“. Ján mal veľa chýb. Judáš mal tiež chyby, ale neboli dramatickejšie ani vážnejšie ako Jánove. Prečo sa Ján premenil na Ježišov obraz, zatiaľ čo Judáš spáchal hriech proti Svätému Duchu? V čom bol rozdiel?`

`Ježiš pozýva veriacich, aby zobrali svoj kríž a nasledovali ho. Aký je rozdiel medzi prijatím kríža a vystavením sa zneužívaniu inými?`

`Prečo Boh požaduje, aby sme sa mu úplne odovzdali? Aký je vzťah medzi slobodnou vôľou a spásou?`

Západ slnka: 16.55

---

#### Dodatečné otázky k diskuzi

`Co zajímavého jsi objevil během svého studia Bible v týdnu?`

`K jakým nadějím se upínají lidé, kteří neznají Ježíše?`

`Myslíš, že lidé ve tvém okolí na tobě poznávají, že máš naději, kterou ti dává tvé přátelství s Ježíšem? Podle čeho?`

`Jakou proměnu prožil, podle citátu EGW, apoštol Jan?`

`Co si chceš odnést z dnešní diskuze?`