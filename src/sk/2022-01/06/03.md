---
title:  Kňaz na spôsob Melchisedeka
date:  31/01/2022
---

> <p></p>
> <sup>1</sup>Tento Melchisedek, kráľ Šalému, kňaz najvyššieho Boha, vyšiel v ústrety Abrahámovi, keď sa Abrahám vracal z porážky kráľov, a požehnal ho. <sup>2</sup>A Abrahám mu zo všetkého dal desiatok. Jeho meno sa prekladá najprv ako Kráľ spravodlivosti, potom však aj Kráľ Šalému, čo znamená Kráľ pokoja. <sup>3</sup>Je bez otca, bez matky, bez rodokmeňa; jeho dni nemajú začiatok a jeho život je bez konca. A tak podobný Božiemu Synovi ostáva navždy kňazom. 

**Osobné štúdium**

`Uvažuj o textoch 1Moj 14,18–20 a Heb 7,1–3. V čom bol Melchizedek predobrazom Ježiša?`

Melchizedek bol kráľom aj kňazom. Bol tiež nadradený Abrahámovi, pretože mu Abrahám zaplatil desiatok. Podobne je Ježiš kráľom a kňazom (Heb 1,3). Na rozdiel od Melchisedeka bol však Ježiš bez hriechu (Heb 7,26–28).

Text Heb 7,15 vysvetľuje, že Ježiš bol kňazom a v tom bol „podobný Melchisedekovi“. Práve to znamená predchádzajúci výraz v Liste Hebrejom „na spôsob Melchisedeka“ (Heb 5,6). Ježiš nebol Melchisedekovým nástupcom, ale Jeho kňazstvo bolo podobné Melchisedekovmu.

Pavol hovorí, že Melchisedek bol bez otca, matky, rodokmeňa, narodenia a smrti. Niektorí tvrdili, že Melchizedek bol vtelením Ježiša v čase Abraháma. Takéto uvažovanie však nezodpovedá myšlienke z Listu Hebrejom. Melchizedek „sa podobá“ na Ježiša, čo znamená, že bol iný ako Ježiš (Heb 7,3).

Niektorí teológovia dokonca navrhovali, že Melchisedek bol nebeskou bytosťou. To by však protirečilo tvrdeniu z Listu Hebrejom. Keby bol Melchisedek bez otca, matky, začiatku alebo konca, bol by sám Bohom. To prináša problém. Melchisedekovo nebeské, božské kňazstvo by predchádzalo Ježišovej službe. Ak by to tak bolo, „načo by bolo treba ustanoviť ešte iného kňaza na spôsob Melchisedeka?“ (Heb 7,11)

List Hebrejom využíva mlčanie Starej zmluvy o Melchisedekovom narodení, smrti a rodokmeni na vytvorenie typológie a symbolu pre Ježišovu kňazskú službu (1Moj 14,18–20) a poukazuje na to, že Ježiš bol večný. Stručne povedané, Melchisedek bol kananejským kráľom a kňazom, ktorý slúžil ako predobraz Krista.

„Bol to Kristus, kto prehováral ako Melchisedek, kňaz najvyššieho Boha. Melchisedek nebol Kristus, ale bol Božím hlasom vo svete, zástupcom Otca. Kristus prehováral vo všetkých pokoleniach minulých dôb. Kristus viedol svoj ľud a bol svetlom sveta.“ (1SM 409)

**Aplikácia**

`Čo nás učí príklad Melchisedeka, ktorý nebol Žid, o tom, ako Boh pracuje medzi tými, ktorí nikdy nepočuli misionárov rozprávať o zvesti evanjelia?`

---

#### Dodatečné otázky k diskuzi

`Kdo to byl Melchisedech? Co o něm víš?`

`Proč dal Abraham tomuto knězi desátek z kořisti, kterou si ale sám nevzal?`

`Jaký význam má jméno Melchisedech v našem jazyce?`

`V čem se Ježíš podobá Melchisedechovi?`

`Jak to Pavel myslí, když tvrdí, že Melchisedech nemá počátek ani konec?`

`Proč není možné přijmout myšlenku, že Ježíš a Melchisedech jsou jedna a ta samá osoba?`

`V čem bychom se Melchisedechovi měli podobat? Proč?`