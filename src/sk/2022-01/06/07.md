---
title:  Podnety na zamyslenie
date:  04/02/2022
---

„Kristus sa pozerá. Vie všetko o našich bremenách, nástrahách a ťažkostiach. Jeho ústa sú naplnené našou obhajobou. Prihovára sa za každého hriešnika jednotlivo. Pozná jeho potreby, podobne ako to bolo v prípade Petra. ... Náš obhajca prichádza s argumentmi, ktoré majú jeho unaveným a pokúšaným dodať odvahu v zápase so satanovými útokmi. Ukazuje na každý nepriateľov krok.“ (7BC 931)

„Kristus svojím životom a smrťou dosiahol viac, než len nápravu toho, čo bolo hriechom zničené. Satanovým zámerom bolo človeka navždy odlúčiť od Boha; v Kristovi sme však s Bohom užšie spojení, než keby sme neboli nikdy padli. ... To je záruka, že Boh splní svoje slovo. Dieťa sa nám narodilo, Syn nám je daný, na jeho pleciach spočinie kniežatstvo. (Iz 9,6) Boh v osobe svojho Syna adoptoval ľudskú prirodzenosť a preniesol ju do neba. Je to Syn človeka, kto sedí na tróne vesmíru. Je to Syn človeka, ktorý sa bude volať Predivný radca, Silný Boh, Udatný hrdina, Otec večnosti, Knieža pokoja (9,6). SOM je prostredníkom medzi Bohom a človekom, ktorý spája oboch. Ten svätý, nevinný, nepoškvrnený, oddelený od hriešnikov, nehanbí sa menovať ich bratmi (Heb 7,26; 2,11). V Kristovi je pozemská rodina spojená s rodinou nebeskou. Oslávený Kristus je naším bratom. Nebesá sú skryté v človečenstve a človečenstvo je prijaté do náručia Večnej lásky.“ (DA 25.26; TV 13.14)

**Námety na spoločné uvažovanie**

`Prvý citát hovorí: „Jeho ústa sú naplnené našou obhajobou.“ Čo pre vás znamená toto zasľúbenie? Zamyslite sa nad tým, čo nás to učí o Božej láske k nám. Prečo je táto myšlienka taká povzbudzujúca? Prečo potrebujeme, aby nás niekto obhajoval?`

`V druhom citáte sa píše: „V Kristovi sme však s Bohom užšie spojení, než keby sme neboli nikdy padli.“ Čo to znamená? Ako môžeme túto blízkosť zažívať a aké povzbudenie môžeme čerpať z tejto skúsenosti? Opíšte, čo táto blízkosť pre vás znamená a aké je to prežívať ju. Ako nám pomáha prežívať túto skúsenosť vedomie, že Ježiš je naším Obhajcom?`

Západ slnka: 16.44