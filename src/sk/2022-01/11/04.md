---
title:  Mojžišova viera v neviditeľné
date:  08/03/2022
---

> <p></p>
> <sup>20</sup>Vo viere Izák požehnal Jákoba a Ezáva v pohľade do budúcnosti. <sup>21</sup>Vo viere Jákob, keď umieral, požehnal každého z Jozefových synov a poklonil sa opretý o vrch svojej palice. <sup>22</sup>Vo viere Jozef, keď zomieral, hovoril o odchode synov Izraela a pripomenul im, čo majú urobiť s jeho kosťami. <sup>23</sup>Vo viere ukrývali rodičia Mojžiša tri mesiace po jeho narodení, lebo videli, že dieťa je krásne, a nebáli sa kráľovho rozkazu. <sup>24</sup>Keď Mojžiš dospel, vo viere odoprel volať sa synom faraónovej dcéry. <sup>25</sup>Radšej si zvolil trpieť s Božím ľudom, než mať dočasné potešenie z hriechu, <sup>26</sup>a Kristovu potupu pokladal za väčšie bohatstvo ako poklady Egypta. Mal totiž na zreteli budúcu odmenu. <sup>27</sup>Vo viere opustil Egypt a nezľakol sa kráľovho hnevu, ale vydržal, akoby videl Neviditeľného. <sup>28</sup>Vo viere slávil Paschu a pokropil dvere krvou baránka, aby sa zhubca nedotkol prvorodených. 

**Osobné štúdium**

`Uvažuj o úvodnom texte (Heb 11,20–28). Čo urobili títo muži viery? Ako súvisia ich činy s nádejou a s tým, čo nevidieť?`

Mojžiš je druhým veľkým príkladom v tejto kapitole viery. Jeho život sa začína a končí skutkami vzdoru voči kráľovi. Rodičia skryli Mojžiša, keď sa narodil, pretože sa „nebáli kráľovho rozkazu“ (Heb 11,23). Mojžiš opustil Egypt, „nezľakol sa kráľovho hnevu“ (Heb 11,27). Jeho najvýznamnejším činom však bolo, že „vo viere odoprel volať sa synom faraónovej dcéry“ (Heb 11,24). Odkaz na Mojžišovu adoptívnu matku ako „faraónovu dcéru“ naznačuje, že sa mohol stať budúcim faraónom. Mojžiš však bol ochotný zanechať vyhliadku stať sa vládcom najmocnejšieho národa tej doby a namiesto toho sa stal vodcom oslobodených otrokov a utečencov.

`Porovnaj texty Heb 11,24–27 a Heb 10,32–35. Aké boli podobnosti medzi situáciou adresátov Listu Hebrejov a skúsenosťou Mojžiša?`

Mojžiš je pokladaný za muža viery, lebo dokázal vidieť nad rámec prísľubov egyptského kráľa a pozerať sa smerom k neviditeľným Božím zasľúbeniam. List Hebrejom považuje za najdôležitejšie to, že sa Mojžiš zameral na „odmenu“, nie na egyptské bohatstvo. Táto odmena je stále rovnaká a je tu aj pre nás. Boh ju prisľúbil všetkým, ktorí v neho veria (Heb 10,35).

Pavlove slová o Mojžišovom rozhodnutí sa museli silne odraziť v srdciach jeho čitateľov. Pre vieru v Krista znášali výčitky a urážky. Boli prenasledovaní a mnohí prišli o majetok (Heb 10, 32–34). Niektorí boli vo väzení (Heb 13, 3). V porovnaní s nimi, Mojžiš sa rozhodol znášať utrpenie spolu s Božím ľudom. Vymenil egyptské bohatstvo za urážky spojené s Kristom, pretože veril, že Kristova odmena je väčšia než čokoľvek, čo môže Egypt ponúknuť.

**Aplikácia**

`Aké zápasy si musel pre svoju vieru prekonať? Čoho si sa musel vzdať? Prečo sa nakoniec odmena oplatí, aj keď ju teraz nemožno vidieť?`

---

#### Dodatečné otázky k diskuzi

`Kdy se v životě Mojžíšových rodičů projevila velká víra?`

`Proč se Mojžíš v určité chvíli svého života rozhodl, že se dál už nebude „nazývat synem faraónovy dcery“?`

`Mojžíš „Kristovo pohanění pokládal za větší bohatství než všechny poklady Egypta“. Jak je to možné, když o Ježíši nic nevěděl?`

`Mojžíš věřil, „jako by Neviditelného viděl“. Co je tím myšleno?`

`Jak se projevila Mojžíšova víra během „desíti ran“, které postihly Egypt?`

`Co dodávalo Mojžíšovi odvahu, když „ustanovil hod beránka“?`

`Které další „milníky“ v životě Mojžíše vnímáš při čtení jeho příběhu?`

`Co by ses chtěl od Mojžíše naučit? Proč?`