---
title:  Podnety na zamyslenie
date:  11/03/2022
---

„Vierou si sa stal Kristovým vlastníctvom a vierou máš v ňom rásť tak, že budeš dávať a prijímať. Dávať máš všetko – svoje srdce, svoju vôľu, svoju službu – odovzdávať sa Bohu tým, že budeš napĺňať všetky jeho požiadavky. Musíš aj všetko brať – Krista, úplnosť všetkých požehnaní, aby ti zostal v srdci, bol tvojou silou, tvojou spravodlivosťou, tvojím stálym pomocníkom – len vtedy budeš schopný poslúchať.“ (SC 70; CK47)

„Boh od nás nežiada, aby sme verili, kým nám nedá dostatočnú istotu, o ktorú môžeme svoju vieru oprieť. Jeho existencia, jeho charakter, pravdivosť jeho Slova – to všetko sa opiera o spoľahlivé svedectvo, ktoré oslovuje náš rozum. Boh však nikdy neodstraňuje možnosť pochybovať. Pilierom našej viery musí byť istota, nie viditeľný prejav. Tí, čo chcú pochybovať, budú mať na to vždy príležitosť, no tí, čo úprimne túžia po pravde, nájdu mnoho dôkazov, o ktoré môžu oprieť svoju vieru.

Nie je možné, aby obmedzená ľudská myseľ úplne pochopila povahu diela večného Tvorcu. Aj tomu najbystrejšiemu rozumu, najvzdelanejšej mysli musí oná svätá Bytosť vždy zostať zahalená tajomstvom. Či vystihneš Božiu podstatu a vystihneš dokonalosť Všemohúceho? Je vyššia ako nebesá, čo môžeš spraviť? Je hlbšia ako podsvetie, čo vieš o tom? (Jób 11,7.8)“ (SC 105; CK 72)

**Námety na spoločné uvažovanie**

`Istý kresťanský učenec kedysi napísal: Credo ut Intelligam, čo v preklade z latinčiny znamená „Verím, aby som porozumel.“ List Hebrejom 11,3 hovorí, že „vo viere chápeme“. Aký je vzťah medzi vierou a porozumením? Prečo viera často predchádza porozumeniu? Prečo musíme ísť niekedy vpred vo viere v to, čomu spočiatku nerozumieme?`

`Grécke slovo pistis znamená „viera“ aj „vernosť“. Prečo sú oba významy dôležité pri snahe porozumieť tomu, čo znamená žiť „vo viere“? Ako ľudia z Hebrejom 11 svojou vernosťou ukázali svoju vieru? Ako môžeme urobiť to isté?`

`Hoci chápeme, že viera je Boží dar (Rim 12,3), akú úlohu (ak vôbec) zohrávame pri prijímaní a udržiavaní tohto daru?`

Západ slnka: 17.41

---

#### Dodatečné otázky k diskuzi

`Objevil jsi během studia Bible v týdnu nějaký zajímavý text? Čím tě zaujal?`

`Vzpomeneš si ještě na začátky své víry? Jaké to bylo?`

`Co z těch začátků ti dnes schází a v čem je to naopak lepší?`

`Těšíš se na chvíli, kdy Ježíš dokoná „tvé spasení“? Proč?`

`Co a proč ti dnes během naší diskuze udělalo radost?`