---
title:  Ježiš – pôvodca a završovateľ našej viery
date:  10/03/2022
---

> <p></p>
> <sup>1</sup>Preto aj my, obklopení takým veľkým zástupom svedkov, odhoďme všetku príťaž a hriech, čo nás opantáva a vytrvajme v behu, ktorý máme pred sebou. <sup>2</sup>Upierajme zrak na Ježiša, pôvodcu a završovateľa našej viery. Miesto radosti, ktorá sa mu ponúkala, pretrpel muky na kríži, pohrdol potupou a teraz sedí po pravici Božieho trónu. <sup>3</sup>Myslite na toho, ktorý zniesol od hriešnikov voči sebe také protirečenie, aby ste neochabovali a neklesali na duchu.  

**Osobné štúdium**

`Uvažuj o úvodnom texte (Heb 12,1–3). Aká výzva zaznieva v týchto veršoch?`

Skutočné vyvrcholenie výkladu o viere, ktorá prichádza spolu s Ježišom, nachádzame v Hebrejom 12. Pavol začal list Ježišom, ktorý je „prichádzajúcim“ a ktorý „nebude meškať“ (Heb 10,37), a končí ho Ježišom ako „završovateľom“ našej viery (Heb 12,2). Ježiš je „pôvodca a završovateľ našej viery“. To znamená, že Ježiš je ten, kto nám umožňuje veriť. Je príkladom, ktorý dokonale stelesňuje to, o čom je život vo viere. V Ježišovi viera dosiahla svoje dokonalé vyjadrenie.

Ježiš je „pôvodca“ („autor“ alebo „priekopník“) našej viery najmenej v troch oblastiach.

Po prvé, on jediný dokončil „preteky“ v plnom zmysle. Ostatní, o ktorých sa hovorilo v predchádzajúcej kapitole, ešte nedosiahli svoj cieľ (Heb 11,39.40). Ježiš však vošiel do Božieho nebeského odpočinku a sedí po Otcovej pravici. Spolu s ostatnými veriacimi budeme raz aj my kraľovať s Ježišom v nebesiach (Zj 20,4).

Po druhé, Ježišov dokonalý život umožnil ostatným bežať svoj beh (Heb 10,5–14). Ak by Ježiš neprišiel, beh všetkých ostatných ľudí by bol zbytočný.

Po tretie, Ježiš je dôvod, prečo veríme. Je jedno s Bohom a ako taký vyjadrilBožiu vernosť voči nám. Boh sa nikdy nevzdal svojho úsilia zachrániť nás. Ak sa nevzdáme, nakoniec dosiahneme odmenu aj my. Ježiš bežal trpezlivo a zostal verný, aj keď sme boli neverní (2Tim 2,13). Naša viera je odpoveďou na Jeho vernosť.

Ježiš je „završovateľom“ viery, pretože dokonale ukazuje, ako sa realizuje beh viery. Ako Ježiš bežal? Odložil všetko, čo by ho mohlo zaťažovať (a všetku svoju vážnosť) tým, že sa kvôli nám všetkého vzdal (Fil 2,5–8). Nikdy nezhrešil. Ježiš pevne upieral svoj zrak na odmenu, ktorou bola radosť z toho, že ľudstvo bude vykúpené Jeho milosťou. Znášal nepochopenie a zneužívanie. Niesol na sebe hanbu kríža (Heb 12,2.3).

Teraz sme na rade my. Aj keď nikdy nemôžeme dosiahnuť to, čo Ježiš urobil vlastnou silou, máme pred sebou Jeho dokonalý príklad. Ak budeme v neho veriť a mať svoj zrak upretý na Jeho tvár, môžeme dobojovať dobrý boj viery a dostať sľúbenú odmenu.

**Aplikácia**

`Čo ťa inšpiruje upierať svoj pohľad na Ježiša? V čom ti takto upretý pohľad pomáha?`

---

#### Dodatečné otázky k diskuzi

`Ve kterých třech oblastech je Ježíš původcem naší víry?`

`V čem je zásadní rozdíl mezi Ježíšem a postavami v 11. kapitoly?`

`Co nám Ježíš umožňuje svým „dokonalým životem“?`

`Proč je osobní poznání Ježíše dostatečným důvodem pro naši víru?`

`Na jakou odměnu se Ježíš těšil, když trpěl místo nás?`

`Na co bychom se měli soustředit, když přichází pochybnosti a my máme chuť svůj boj zabalit a vzdát to?`

`Co se chceš naučit od Ježíše, jako svého vzoru víry?`