---
title:  Keď svetlo víťazí nad temnotou
date:  22/04/2024
---

> <p></p>
> <sup>3</sup>Milovaní, veľmi som sa usiloval napísať vám o našej spoločnej spáse; teraz pokladám za nevyhnutné napísať vám a napomenúť vás, aby ste bojovali za vieru raz navždy odovzdanú svätým. <sup>4</sup>Vkradli sa totiž medzi vás niektorí ľudia, o ktorých bol už dávno napísaný súdny výrok. Sú to bezbožníci, ktorí zamieňajú milosť nášho Boha za výstrednosti a zapierajú jediného vládcu a nášho Pána, Ježiša Krista. (Júda 1,3.4)

> <p></p>
> Neboj sa toho, čo máš vytrpieť! Hľa, diabol niektorých z vás uvrhne do väzenia, aby ste prešli skúškou, a budete sužovaní desať dní. Buď verný až do smrti a dám ti veniec života! (Zj 2,10)

**Osobné štúdium**

`Aké varovanie sa nachádza v úvodnom texte (Júda 1,3.4)? Ako sa vzťahovalo na neskoršiu kresťanskú cirkev?`

List Júdov bol napísaný niekedy pred rokom 65. Adresovaný je verným kresťanom, „ktorí sú od Boha Otca milovaní a Ježišom Kristom chránení“ (Júda 1,1). Títo veriaci dostali výzvu, aby „bojovali za vieru raz navždy odovzdanú svätým“ (Júda 1,3). Ako dôvod Júda udáva, že sa do cirkvi vkradli „bezbožníci, ktorí zamieňajú milosť nášho Boha za výstrednosti“ (Júda 1,4). Táto výzva mala veľký význam aj pre veriacich v stredoveku, keď cirkev zaplavili pohanské praktiky a tradície, čím sa spreneverili Božiemu slovu. Po mnoho storočí tu však boli ľudia, ktorí boli zástancami právd Písma. Patrili medzi nich napríklad valdénci. Verili, že Kristus je ich jediným prostredníkom a Biblia ich jediným zdrojom autority. „V každom období žili Boží svedkovia, ktorí verili v Ježiša Krista ako jediného Sprostredkovateľa medzi Bohom a človekom. Títo ľudia pokladali Písmo sväté za jediné pravidlo života a zachovávali sobotu podľa prikázania.“ (GC 61; ZTDS 45)

`Aké zasľúbenie dáva Boh tým, ktorí sú mu verní aj zoči-voči samotnej smrti (Zj 2,10)?`

Tieto slová boli adresované spoločenstvu veriacich v Smyrne. Jedným z patrónov mesta bol Dionýzos, pohanský boh zábavy a plodnosti. Keď zomrel niektorý z jeho kňazov, pri pohrebnom sprievode mu položili na hlavu korunu. Ján dáva do protikladu takúto pozemskú korunu nasadenú na hlavu pri smrti s korunou života, ktorou budú ovenčení tí, čo zvíťazia nad silami zla. Korunu („veniec“) života dostanú tí, ktorí obstáli aj napriek skúškam, ťažkostiam, utrpeniu, a dokonca aj napriek smrti pre Krista.

Koruna života inšpirovala týchto verných kresťanov, aby zniesli pre Krista aj samotnú smrť. Koruna života môže byť povzbudením vždy, keď sa ocitneme v ťažkej situácii. Toto zasľúbenie inšpirovalo aj valdéncov, keď prechádzali bolesťou a prenasledovaním. Vedeli, že jedného dňa uvidia Ježiša a budú s Ním žiť naveky. Koruna života je symbolom odmeny a povzbudenia aj pre nás dnes. Uprostred skúšok a utrpenia majme svoj pohľad upretý na Ježiša a buďme mu verní.

**Aplikácia**

`Čo je pre teba povzbudením v náročných časoch? Čo ťa desí? Na aké zasľúbenia sa môžeš odvolať v čase trápenia a prenasledovania?`

---

#### Dodatečné otázky k diskuzi

`V úvodním biblickém textu se píše, že máme „zápasit o víru“. Jak si tento zápas představuješ?`

`Jaký vliv mohou mít na naši víru „bezbožní lidé“, kteří se vloudili do církve?`

`Co znamená „záměna Boží milosti za nezřízenost“?`

`Můžeme i my zapírat Ježíše? Kdy nám to hrozí?`

`Umíš si představit, že bys pro Ježíše musel zemřít? Co při tom cítíš?`

`Věříš tomu, že má Ježíš i pro tebe „vítězný věnec života“? Proč?`
