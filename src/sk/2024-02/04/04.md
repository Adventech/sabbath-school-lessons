---
title:  Odvaha obstáť
date:  23/04/2024
---

> <p></p>
> <sup>10</sup>Napokon posilňujte sa v Pánovi a v sile jeho moci. <sup>11</sup>Oblečte sa do plnej Božej výzbroje, aby ste mohli obstáť proti úkladom diabla. <sup>12</sup>Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a proti duchom zla v nebesiach. (Ef 6,10–12)

> <p></p>
> Prídem čoskoro! Pridŕžaj sa pevne toho, čo máš, aby ti nikto nevzal veniec! (Zj 3,11)

**Osobné štúdium**

`Prečítaj si Sk 5,28–32 a porovnaj tento text s úvodnými veršami (Ef 6,10–12 a Zj 3,11). Aký základný princíp sa nachádza v týchto textoch?`

Jednou z charakteristických čŕt valdéncov (a každého reformátora) bola ich absolútna vernosť Bohu, poslušnosť autorite Písma, oddanosť zvrchovanosti Krista a odmietnutie pápežstva. Ich mysle boli presýtené novozmluvnými príbehmi viery a odvahy.

Spolu s Petrom a ostatnými apoštolmi mohli povedať: „Boha treba poslúchať viac ako ľudí.“ (Sk 5,29) Pochopili Pavlovu výzvu: „Posilňujte sa v Pánovi a v sile jeho moci.“ (Ef 6,10) A napokon, brali vážne Ježišovu radu: „Pridŕžaj sa pevne toho, čo máš, aby ti nikto nevzal veniec!“ (Zj 3,11) Títo verní muži a ženy viery boli odhodlaní postaviť sa za pravdy Božieho slova a za žiadnych okolností sa nepodriadiť rímskej cirkvi, ktorej učenie bolo poznačené náukami ľudí a pohanskou tradíciou.

Valdénci boli jednou z prvých skupín, ktorej sa podarilo získať Bibliu vo vlastnom jazyku, keď dal jej časti v druhej polovici 12. storočia preložiť do galčiny Valdes z Lyonu. Dojemný záznam o ručnom odpisovaní častí Biblie obsahuje informácie o ich práci. Valdénci tajne ručne kopírovali časti Biblie vo svojich horských komunitách v severnom Taliansku a južnom Francúzsku. Mladí ľudia dostali od rodičov pokyny, aby sa naučili naspamäť veľké časti Písma. Na namáhavom prepisovaní spolupracovali celé tímy pisárov. Mnohí z týchto mladých ľudí patriacich medzi valdéncov cestovali po Európe ako obchodníci, ktorí tajne hovorili o pravdách Písma a záujemcom poskytovali zhotovené odpisy. Niektorí sa zapísali na univerzity a keď sa naskytla príležitosť, delili sa o časti Písma so svojimi spolužiakmi. Vedení Svätým Duchom v správnom momente, keď pocítili vnímavosť zo strany nejakého poctivého hľadača, odovzdali mu vzácny prepis časti Písma. Mnohí za svoju vernosť a oddanosť zaplatili životom. Hoci valdénci nerozumeli jasne každému biblickému učeniu, po stáročia zachovávali pravdu Božieho slova tým, že sa oň delili s ostatnými.

„Chodník spravodlivých je ako svetlo brieždenia, ktorého jas prechádza do plného dňa.“ (Prísl 4,18) Cestu, ktorou Boh vedie svoje deti, prirovnáva Šalamún k slnku, čo na oblohe vystupuje čoraz vyššie. Keby sa slnko len zrazu rozžiarilo na oblohe, oslepilo by nás. Potom, čo tma po stáročia zahaľovala svet, Boh povolal ľudí oddaných Jeho slovu, ktorí niesli posolstvo ďalším.

**Aplikácia**

`Ako môžeš ty sám odzrkadľovať Kristovo svetlo a svietiť vo svojom okolí? Ako sa ti to darí? Čo by ti mohlo pomôcť v tvojej službe?`

---

#### Dodatečné otázky k diskuzi

`Co víš o Valdenských?`

`V čem jsou pro nás příkladem?`

`Jaký vliv měli tito věrní křesťané na středověkou církev a společnost?`

`Pavel nás vybízí, abychom hledali sílu u Pána. Jak se to dělá?`

`Proč je dobré vědět, kdo je našim skutečným nepřítelem?`

`Čeho a proč se máme podle Ježíše držet?`

`Kdo nás může připravit o „vavřín vítěze“?`
