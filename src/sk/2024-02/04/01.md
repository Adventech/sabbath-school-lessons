---
title:  Stáť na strane pravdy
date:  20/04/2024
---

Vernosť kresťanov v smutných dobách odpadnutia

### Texty na tento týždeň
Dan 7,23–25; Zj 12,6.14; Júda 3,4; Zj 2,10; Sk 5,28 – 32; Ž 19,8–12; 1Ján 5,11–13

> <p>Úvodný text</p>
> 14A ako Mojžiš vyzdvihol hada na púšti, tak musí byť vyzdvihnutý aj Syn človeka, 15aby každý, kto v neho verí, mal večný život. (Ján 3,14.15)

Novodobé turecké pobrežné mesto Izmir bolo kedysi biblickou Smyrnou, o ktorej sa hovorí v knihe Zjavenie. Koncom prvého a počas druhého storočia toto starobylé mesto s približne stotisíc obyvateľmi prekvitalo. Darilo sa mu, prosperovalo a voči Rímu bolo veľmi lojálne.

Povinnosťou všetkých obyvateľov Smyrny bolo raz do roka zapáliť kadidlo rímskym bohom. V druhom storočí sa však v Smyrne dokázateľne nachádzala aj rozrastajúca sa kresťanská komunita. Mnohí z týchto veriacich sa odmietli podriadiť príkazu o obetovaní pohanským bohom. Polykarpus (asi 69 – 155), ktorý v Smyrne pôsobil ako biskup miestneho kresťanského spoločenstva, odmietol zradiť svojho Pána a páliť kadidlo modlám. Bol za to odsúdený a na námestí v Smyrne upálený na hranici. Keď ho vladár naposledy vyzval, aby sa vzdal Krista a potupil ho, starý muž odpovedal: „Osemdesiatšesť rokov mu slúžim a v ničom mi neukrivdil. Ako by som mohol zlorečiť svojmu Kráľovi, ktorý ma vykúpil?“ („Umučení smyrnenského biskupa svatého Polykarpa“ in Třetí patristická čítanka, ed. Novák, J., Praha: ČKCH, 1985, str. 15–26; dostupné na https://fatym.com/taf/knihy/patrol/p_upol.htm.)

V priebehu storočí žilo mnoho mužov a žien, ktorí radšej podstúpili mučenícku smrť, než by sa vzdali svojej viery v Krista. Ich obeť nanovo roznecuje našu odvahu. Príbeh ich oddanosti Kristovi obnovuje našu vlastnú vernosť.

Tento týždeň sa pozrieme na niektoré biblické princípy, ktoré motivovali valdéncov a neskorších reformátorov, ako boli Ján Hus a Jeroným Pražský, aby zostali verní Pánovi za každých okolností – dokonca aj pri hrozbe smrti od tej istej moci, ktorá zabila Polykarpa. Tentoraz ňou bol Rím vo svojom pápežskom období.

**Osnova lekcie**

Pri štúdiu štvrtej lekcie sa necháme inšpirovať vernosťou tých, ktorí dokázali stáť na strane Božej pravdy aj v temných obdobiach 1260 prorockých rokov, keď kresťanská cirkev zneužila svoju moc proti tým, ktorí sa nehodlali vzdať posolstva čistého evanjelia.

- Dan 7,23–25; Zj 12,6.14: Predpovedaných 13 storočí prenasledovania verných (nedeľa)
- Júda 1; Zj 2,10: Výzva a povzbudenie k vernosti v čase odpadnutia (pondelok)
- Ef 6,10–12; Zj 3,11: Odvaha niesť Božie svetlo ako valdénci (utorok)
- 2Tim 2,1–3: Wycliffe ako príklad verného nesenia evanjelia (streda)
- Ján 5,24; 11,25.26; 1Ján 5,11–13: Nádej, ktorá posilňovala reformátorov (štvrtok)

---

#### Dodatečné otázky k diskuzi

`Jak se ti líbí příběh o Polykarpovi z úvodu této lekce?`

`Souhlasíš s autorem, který tvrdí, že příběhy mučedníků „rozněcují naši odvahu“ a „posiluji naši vlastní věrnost“? Proč?`

`Jaké pocity zaplavují tvé nitro, když připustíš, že bys mohl být mučedníkem pro víru v Ježíše?`

`Jak rozumíš Ježíšovým slovům v základním biblickém textu?`

`Stát na straně pravdy. Co to dnes znamená?`
