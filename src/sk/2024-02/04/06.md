---
title:  Povzbudení nádejou
date:  25/04/2024
---

> <p></p>
> Amen, amen, hovorím vám: Kto počúva moje slovo a verí tomu, ktorý ma poslal, má večný život a nejde na súd, ale prešiel zo smrti do života. (Ján 5,24)

> <p></p>
> <sup>25</sup>Ježiš jej povedal: „Ja som vzkriesenie a život. Kto verí vo mňa, aj keď zomrie, bude žiť. <sup>26</sup>Nik neumrie naveky, kto žije a verí vo mňa. Veríš tomu?“ (Ján 11,25.26)

> <p></p>
> <sup>11</sup>A to je svedectvo, že nám Boh dal večný život a tento život je v jeho Synovi. <sup>12</sup>Kto má Syna, má život; kto nemá Božieho Syna, nemá život. <sup>13</sup>Toto som napísal vám, čo veríte v meno Božieho Syna, aby ste vedeli, že máte večný život. (1Ján 5,11–13)

**Osobné štúdium**

`Prečítaj si Heb 2,14.15. Čo tento text hovorí o realite veľkého sporu?`

Čo povzbudzovalo verných valdéncov počas hrozných prenasledovaní? Čo dodalo reformátorom, medzi ktorých patrili Ján Hus, Jeroným Pražský, William Tyndale, Hugh Latimer a ďalší mučeníci stredoveku, odvahu postaviť sa plameňom a meču? Bola to viera v Božie zasľúbenia. Uverili Kristovým slovám: „Ešte máličko a svet ma už viac neuvidí. Ale vy ma uvidíte, pretože ja žijem, aj vy budete žiť.“ (Ján 14,19) Pochopili, že Jeho moc je dostatočná, aby obstáli aj v tých najväčších skúškach. Dokázali dokonca prežívať radosť z toho, že majú účasť na Kristovom utrpení. A ich vernosť sa stala dôležitým a mocným svedectvom pre celý svet.

Dovideli za svoje utrpenie a pohľadom viery sa pozerali na to, čo bude v budúcnosti. Vedeli, že vďaka Kristovmu vzkrieseniu je smrť porazeným nepriateľom. Títo odvážni kresťania vierou videli, ako sa lámu putá smrti. Držali sa zasľúbení Božieho slova a z tohto sveta odišli víťazne.

`Aké záruky prinášajú zasľúbenia z úvodných veršov (Ján 5,24; Ján 11,25.26 a 1Ján 5,11–13)? Ako nám tieto zasľúbenia pomáhajú v životných skúškach?`

Ján Hus nezakolísal tvárou v tvár väzeniu, nespravodlivosti ani samotnej smrti. Vo väzení sa trápil a mesiace čakal na rozsudok. V chladnom a vlhkom väzení ochorel a takmer zomrel. Napriek tomu „Husa podopierala Božia milosť. Počas týždňov pred vynesením konečného rozsudku ho sprevádzal nebeský pokoj. Priateľom napísal: Tento list vám píšem v žalári v putách a v očakávaní zajtrajšieho výroku o treste smrti nado mnou. Keď sa z milosti Ježiša Krista opäť stretneme v tom nádhernom pokoji budúceho života, dozviete sa, aký milostivý bol Boh ku mne, ako účinne ma podopieral v mojich pokušeniach a skúškach. Hus v temnote žalára predvídal víťazstvo pravej viery.“ (GC 107.108; ZTDS 77.78)

Výzva apoštola Pavla k nám aj dnes prehovára veľmi nástojčivo: „Neochvejne sa pridŕžajme nádeje, ktorú vyznávame, lebo ten, čo nám dal prisľúbenia, je verný.“ (Heb 10,23) Ako Božie zasľúbenia povzbudzovali Jeho ľud v minulých vekoch, tak môžu byť povzbudením aj pre nás dnes.

**Aplikácia**

`Ako rozumieš slovám: „Veď čo osoží človeku, ak získa aj celý svet, ale uškodí svojmu životu?“ (Mar 8,36) Čo znamená stratiť všetko pre Krista? Čo sa môžeme naučiť od valdéncov a reformátorov? Ako nám môže byť ich skúsenosť povzbudením v záverečnom konflikte na zemi?`

---

#### Dodatečné otázky k diskuzi

`Proč Ježíš tak často hovoří o jistotě spasení, kterou můžeme získat?`

`Ježíš říká, že když v něho věříme, MÁME ŽIVOT VĚČNÝ. Proč se z toho tak málo radujeme?`

`Proč byli Valdenští a později i reformátoři a jejich následovníci ochotní pro svou víru i umírat?`

`Jak se jistota spasení promítá do našeho každodenního života?`

`Jaký vliv má prožívání jistoty spasení na naši ochotu sdílet se o svou víru?`

`Co potřebujeme změnit, abychom i my prožívali radost z jistoty spasení?`
