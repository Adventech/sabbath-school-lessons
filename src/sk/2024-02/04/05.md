---
title:  Ranná hviezda reformácie
date:  24/04/2024
---

> <p></p>
> <sup>1</sup>Ty teda, syn môj, posilňuj sa milosťou v Ježišovi Kristovi <sup>2</sup>a to, čo si skrze mnohých svedkov počul odo mňa, predkladaj verným ľuďom, ktorí budú schopní učiť aj iných. <sup>3</sup>Spolu so mnou znášaj utrpenie ako dobrý vojak Ježiša Krista. (2Tim 2,1–3)

**Osobné štúdium**

**Ako nasledovné verše vyjadrujú postoje Dávida a Jeremiáša k Božiemu slovu? Ako to podľa teba súvisí s reformáciou?**

`Ž 19,8–12`

`Ž 119,140`

`Ž 119,162`

`Jer 15,16`

Každý z reformátorov sa „radoval“ z Božieho slova. Reformátori konali Božiu vôľu „s potešením“. „Milovali“ Jeho zákon. Jednou z najvýraznejších čŕt reformácie bola radosť, ktorú ľuďom prinášalo štúdium Písma. Štúdium Biblie nebolo pre nich namáhavou nutnosťou, zákonníckou povinnosťou ani prísnou požiadavkou. Božie slovo a pravdy Písma ich napĺňali radosťou.

Keď študovali Písmo, premieňala ich moc Svätého Ducha. „Wycliffov charakter je dôkazom, že Písmo sväté má účinnú výchovnú moc. Wycliffe sa len pod vplyvom Písma stal tým, čím bol. Snaha pochopiť slávne pravdy Božieho zjavenia rozširuje a umocňuje všetky schopnosti človeka. Rozvíja rozum, bystrí chápavosť a zlepšuje úsudok. Štúdium Písma zušľachťuje zmýšľanie, cítenie a túžby ľudského srdca viac než akékoľvek iné štúdium. Podnecuje cieľavedomosť, trpezlivosť, odvahu a silu; zušľachťuje povahu a posväcuje srdce. Úprimným a pokorným štúdiom Písma, umožňujúcim spojenie ľudskej mysle s večnou Božou mysľou, pomôže záujemcovi stať sa človekom bystrejšieho a činorodejšieho intelektu, vznešenejších zásad, než aké mohlo priniesť štúdium čisto ľudskej múdrosti.“ (GC 94; ZTDS 68)

`Akú radu dal apoštol Pavol Timotejovi (2Tim 2,1–3) v súvislosti s Božím slovom?`

Pravda Božieho slova a radosť zo spasenia v Kristovi tak veľmi napĺňali srdcia reformátorov, že sa o ňu museli podeliť. John Wycliffe strávil svoj život prekladaním Božieho slova do angličtiny len z dvoch dôvodov: (1) živý Kristus ho zmenil prostredníctvom Slova a (2) Kristova láska ho motivovala podeliť sa o to, čo sa naučil.

Pred Wycliffom existovali v angličtine len malé časti Písma. Wickliffe zomrel skôr, než na neho dosiahla nepriateľská ruka Ríma. Ani to však nepriateľov pravdy neodradilo. Jeho pozostatky vykopali, spálili a popol hodili do rieky. Ale tak, ako bol popol tohto významného muža rozptýlený vodou, tak sa aj Božie slovo, voda života, šírilo doďaleka ako výsledok jeho práce. Jeho osoba a dielo boli neskôr označené za „rannú hviezdu reformácie“.

**Aplikácia**

`Je aj pre teba štúdium Písma a poznávanie právd o Bohu radosťou a potešením? Ako sa to prejavuje v tvojom živote?`

---

#### Dodatečné otázky k diskuzi

`Raduješ se, když můžeš číst Bibli? Vždy?`

`Má smysl číst Bibli, i když se při tom zrovna neradujeme tak, jako třeba David a Jeremjáš? Proč?`

`Středověká církev bránila lidem ve čtení Bible. Proč to dělala?`

`Co se stalo, když se Bible po vynálezu knihtisku začala šířit mezi lidi?`

`Proč tehdy tolik lidí tak toužilo po tom, aby měli svou Bibli?`

`Proč už dnes není taková touha po čtení Bible?`

`Můžeme lidem pomoci v tom, aby si oblíbili studium Bible? Jak?`
