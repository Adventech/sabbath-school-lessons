---
title:  Prenasledovaný, a predsa víťazný
date:  21/04/2024
---

> <p></p>
> <sup>23</sup>Takto povedal: Štvrtým zvieraťom bude štvrté kráľovstvo na zemi, ktoré bude rozdielne od všetkých kráľovstiev a požerie celú zem a pomláti ju a rozdrví ju. <sup>24</sup>A desať rohov znamená, že z toho kráľovstva povstane desať kráľov, a po nich povstane iný, ktorý bude rozdielny od predošlých a poníži troch kráľov. <sup>25</sup>A bude vravieť slová proti Najvyššiemu a unaví svätých Najvyšších a bude pomýšľať na to, že premení časy a zákon. A budú vydaní do jeho ruky až do času a čias a do polovice času. (Dan 7,23–25; Roh.)

> <p></p>
> <sup>6</sup>Žena utiekla na púšť, kde jej Boh pripravil miesto, aby ju tam živili tisícdvestošesťdesiat dní. ... <sup>14</sup>Ale tej žene boli dané dve krídla veľkého orla, aby mohla letieť do pustatiny na svoje miesto, kde skrytá pred hadom bude živená čas a časy a pol času. (Zj 12,6.14)

**Osobné štúdium**

`O akom prorockom období hovoria úvodné texty (Dan 7,23–25 a Zj 12,6.14)? Čím sa toto obdobie vyznačovalo?`

Vždy, keď Boží ľud zostáva verný svojmu Stvoriteľovi a Vykupiteľovi, satan zúri. V takých obdobiach veľmi často prichádza prenasledovanie. Prorok Daniel opísal udalosti, ktoré sa ešte len mali odohrať v ďalekej budúcnosti. Jeho proroctvo hovorí o čase, keď stredoveká cirkev „rozpúta vojnu so svätými“ a „bude sužovať“ Boží ľud (Dan 7,21.25). Prorok Ján opísal toto obdobie ako čas, keď bude Božia cirkev donútená utiecť na púšť, kde mala byť „živená čas a časy a pol času“ (Zj 12,14). Ján v Zjavení ďalej dodáva: „Žena [cirkev] utiekla na púšť, kde jej Boh pripravil miesto...“ (Zj 12,6) Boží ľud sa ocitol na púšti, kde ho Boh sýtil, posilňoval a podporoval svojím Slovom. Dialo sa tak počas celého dlhého a temného obdobia, keď veľký spor zúril v podobe pápežskej nadvlády.

Boží ľud našiel miesto, ktoré mu „pripravil“ Boh. V najväčších životných výzvach Boh vždy pripraví miesto pre svojich verných nasledovníkov. V časoch najväčšej skúšky Jeho ľud našiel útočisko v Jeho láske a starostlivosti (pozri Žalm 46).

Obdobie tisícdvestošesťdesiat dní v Zj 12,6 je totožné s obdobím označeným ako čas, časy a pol času v Zj 12,14 (3½ „časov“ alebo rokov x 360 dní /čo je jeden rok/ = 1260 dní). Biblické proroctvá sú často napísané v symboloch. V prorockých častiach Daniela a Zjavenia sa jeden prorocký deň rovná jednému doslovnému roku. Tento princíp „deň za rok“ nachádzame v 4Moj 14,34 a Ezech 4,6, ale dosvedčujú ho aj iné texty Písma, prípadne aj staré mimobiblické židovské spisy.

Vizigóti, Vandali a Ostrogóti boli kmene, ktoré verili doktrínam v rozpore s oficiálnym učením Ríma. Obdobie tisícdvestošesťdesiat dní sa začalo, keď bol v roku 538 z Ríma vyhnaný posledný z týchto barbarských kmeňov – Ostrogóti. Toto obdobie duchovnej temnoty pokračovalo až do roku 1798, keď Napoleonov generál Berthier odstránil pápeža z Ríma. Počas tohto dlhého obdobia bolo umučených nespočetné množstvo kresťanov, pretože neboli ochotní podriadiť sa ničomu inému okrem Božieho slova. Aj napriek smrti však boli víťazmi. V Kristovi boli oslobodení od viny a nadvlády hriechu, „zvíťazili pre Baránkovu krv a pre slovo svojho svedectva“ (Zj 12,11). Kristovo víťazstvo nad satanom na kríži bolo aj ich víťazstvom. Hoci zomreli, ich smrť je len odpočinkom až do Kristovho návratu.

**Aplikácia**

`Aký vplyv majú na tvoju vieru naplnené biblické proroctva?`

---

#### Dodatečné otázky k diskuzi

`Jak popisuje Daniel období středověku? Čím se vyznačuje vládnoucí moc?`

`Jak se tato slova SZ proroka naplnila?`

`Kam musela „žena“ uprchnout před pronásledováním?`

`Co je tou pouští, na kterou uprchla „žena“?`

`Ke kterému SZ příběhu Jan směřuje naši pozornost, když hovoří o poušti?`

`Jak se Bůh staral o putující Izrael? Co jim na poušti chybělo?`

`Jaké poučení si z tohoto příběhu můžeme vzít pro budoucnost?`

`Jak je možné, že „žena“ dokázala přežít útoky „draka“?`
