---
title:  Náš veľkňaz
date:  04/04/2024
---

> <p></p>
> <sup>14</sup>Keďže máme vznešeného veľkňaza, ktorý prenikol nebesia, Ježiša, Božieho Syna, držme sa vyznania. <sup>15</sup>Veď nemáme veľkňaza, ktorý by s nami nemohol súcitiť v našich slabostiach, ale veľkňaza, ktorý vo všetkom prešiel skúškami podobne ako my, avšak bez hriechu. <sup>16</sup>Pristúpme teda s dôverou k trónu milosti, aby sme dosiahli milosrdenstvo a našli milosť a pomoc v pravý čas. (Heb 4,14–16)

> <p></p>
> <sup>24</sup>No tento, pretože zostáva naveky, má kňazstvo, ktoré neprechádza na iného. <sup>25</sup>A preto môže aj dokonale spasiť tých, čo prostredníctvom neho prichádzajú k Bohu, lebo žije neustále, aby sa za nich prihováral. (Heb 7,24.25)

**Osobné štúdium**

To, čo pre nás Ježiš urobil na kríži, Mu umožňuje prihovárať sa za nás aj v nebi. Náš vzkriesený Pán je úžasný Veľkňaz, ktorý nám poskytuje všetko, čo potrebujeme, aby sme boli spasení a mohli navždy žiť v Božom kráľovstve.

**Aké uistenie vo svete pokušenia, utrpenia, chorôb a smrti nám prinášajú nasledovné verše?**

`Heb 4,14–16`

`Heb 7,24.25`

Text hovorí, že „vo všetkom prešiel skúškami podobne ako my, avšak bez hriechu“ (Heb 4,15), a dodáva: „Pristúpme teda s dôverou k trónu milosti, aby sme dosiahli milosrdenstvo a našli milosť a pomoc v pravý čas.“ (Heb 4,16)

Inými slovami, Ježiš nás predstavuje pred vesmírom ako oblečených v Jeho spravodlivosti, spasených Jeho smrťou a vykúpených Jeho krvou. On bol všetkým, čím sme mali byť my. V Kristovi niet odsúdenia za hriechy našej minulosti. V Kristovi je naša vina zmazaná a vďaka Jeho príhovornej službe sme vyslobodení z otroctva hriechu. Reťaze, ktoré nás viazali, sú uvoľnené – a my sme slobodní.

`Čo je podľa veršov Ján 17,24–26 Kristovou túžbou vo veľkom spore medzi dobrom a zlom?`

„Keď Kristus priniesol obeť svojho života a po vzkriesení vstúpil do neba, neprijal úctu anjelov, kým nezaznela jeho známa prosba: Otče, chcem, aby aj tí, ktorých si mi dal, boli so mnou tam, kde som ja. (Ján 17,24) Vtedy z Otcovho trónu zaznela nevýslovne láskyplná a mocná odpoveď: Nech sa mu klaňajú všetci Boží anjeli! (Heb 1,6) Ježiš zostal bez poškvrny. Na základe svojho poníženia a prinesenej obete nesie meno nad každé iné meno.“ (GC 501.502; DV 340) Ježiš chce, aby sme s Ním boli v nebi. Najväčšou túžbou Jeho srdca, dôvodom Jeho smrti a príhovornej služby je zachrániť nás. Ak niečo v živote potrebuješ, povedz o tom Ježišovi. Tam, kde je smútok, On prináša útechu. Tam, kde je strach, prináša pokoj. Tam, kde je vina, prináša odpustenie. Tam, kde je slabosť, On prináša silu.

**Aplikácia**

`Prečo sa podľa teba Kristus za nás obetoval? Prečo máme pre Neho takú veľkú cenu?`

---

#### Dodatečné otázky k diskuzi

`Jakou roli měl velekněz ve Starém zákoně? K čemu ho Izrael potřeboval?`

`Podle dopisu „Židům“ je Ježíš naším veleknězem. K čemu je to dobré?`

`V čem je Ježíš lepším veleknězem, že byli ti starozákonní?`

`Věříš tomu, že byl Ježíš pokoušen „ve všem“?`

`Prošel Ježíš nějakým pokušením, které nám nehrozí? Jakým?`

`Jak a komu Ježíš „přináší dokonalé spasení“?`

`Co rozhoduje o spasení člověka? Koho Ježíš spasit nemůže?`

`Jsi rád, že můžeš směle přistupovat k trůnu milosti? Proč?`

`Co prožíváš u trůnu milosti?`