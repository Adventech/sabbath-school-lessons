---
title:  Vojna v nebi
date:  31/03/2024
---

> <p></p>
> <sup>7</sup>Na nebi sa strhol boj. Michal a jeho anjeli bojovali proti drakovi; aj drak a jeho anjeli bojovali. <sup>8</sup>No neobstáli a nebolo už pre nich miesto v nebi. <sup>9</sup>Veľký drak, starý had, ktorý sa volá diabol a satan, zvodca celého sveta, bol zvrhnutý na zem a s ním boli zvrhnutí aj jeho anjeli. (Zj 12,7–9)

**Osobné štúdium**

`Čo odhaľuje úvodný text o slobode existujúcej v nebi a o pôvode zla? Akým spôsobom mohol Boh reagovať na Luciferovu vzburu?`

Tieto verše opisujú kozmický konflikt medzi dobrom a zlom. Satan a jeho anjeli sa vzbúrili a bojovali proti Kristovi a napokon boli vyhnaní z neba. Zdá sa mimoriadne zvláštne, že vojna vypukla na takom dokonalom mieste, akým je nebo. Prečo sa to stalo? Stvoril milujúci Boh démonického anjela, ktorý inicioval tento konflikt? Bola v tomto anjelovi nejaká fatálna chyba, ktorá ho viedla k vzbure? Biblia jasne vysvetľuje pôvod zla. Odkrýva oponu a vedie nás k pochopeniu podstaty konfliktu medzi dobrom a zlom.

`Porovnaj texty Ezech 28,12–15 a Iz 14,12–14. Čo sa dialo v mysli anjelskej bytosti zvanej Lucifer? Čo ho priviedlo k vzbure?`

Boh nestvoril diabla. Stvoril bytosť oslnivého jasu menom Lucifer. Táto anjelská bytosť bola dokonalá. Súčasťou jeho dokonalosti bola sloboda voľby, čo je základný princíp Božej vlády, ktorá sa riadi láskou, nie nátlakom. Hriech má svoj pôvod v Luciferovi v samotnom nebi. Neexistuje žiadne logické vysvetlenie ani odôvodnenie, prečo by mal tento dokonalý anjel dovoliť, aby sa pýcha a žiarlivosť zakorenili v jeho srdci a prerástli do vzbury proti jeho Stvoriteľovi.

Lucifer ako stvorená bytosť zatúžil po uctievaní, ktoré náležalo iba Stvoriteľovi. Spochybňovaním Božej autority si začal uzurpovať Boží trón. Jeho vzbura viedla k otvorenej vojne v nebi.

Hoci Boh mal s Luciferom dlho trpezlivosť, nemohol mu dovoliť, aby svojou vzburou skazil a ohrozil celé nebo. „Nebeská rada sa snažila Lucifera presvedčiť. Boží Syn ho upozornil na veľkosť, dobrotu a spravodlivosť Stvoriteľa, ako aj na svätosť a nemennosť jeho zákona. Boh ustanovil v nebi poriadok a Lucifer by zneuctil Stvoriteľa a zničil sám seba, keby sa týmto poriadkom neriadil. No varovné upozornenie prameniace z večnej lásky a milosti vyvolalo v Luciferovi len odpor.“ (GC 494.495; ZTDS 335)

**Aplikácia**

`Čo sa môžeme naučiť o Božom charaktere zo spôsobu, akým sa vysporiadal so zlom?`

---

#### Dodatečné otázky k diskuzi

`Jak si představuješ tu nebeskou válku, o které se zmiňuje Zjevení?`

`O co se pokoušel drak? Čeho a proč chtěl dosáhnout?`

`Proč drak se svými spojenci nakonec prohrál?`

`Co si myslíš o tom, že Michael svrhl poražené na naši planetu?`

`Co nám Bible prozrazuje o původu draka?`

`Jak je možné, že zlo vzniklo „v nebi“, v dokonalém prostředí?`

`Proč je dobré znát pravdu a proměně Světlonoše v draka?`

`Neudělal Stvořitel chybu, když dal stvoření „svobodnou vůli“? Proč?`