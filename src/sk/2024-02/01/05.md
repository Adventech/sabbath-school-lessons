---
title:  Láska, ktorá prináša nádej
date:  03/04/2024
---

> <p></p>
> <sup>13</sup>Kristus nás vykúpil spod kliatby Zákona tým, že sám sa stal kliatbou za nás, lebo je napísané: Prekliaty je každý, kto visí na dreve, <sup>14</sup>aby v Kristovi Ježišovi prišlo Abrahámovo požehnanie na pohanov, aby sme skrze vieru dostali prisľúbenie Ducha. (Gal 3,13.14)

> <p></p>
> Toho, ktorý nepoznal hriech, urobil za nás hriechom, aby sme sa v ňom stali Božou spravodlivosťou. (2Kor 5,21)

**Osobné štúdium**

Adam a Eva zhrešili, a preto ich Boh vyhnal z ich príbytku, zo záhrady Eden. Odvtedy ich údelom mali byť drina a utrpenie. Budú musieť trpieť a napokon zomrieť bez nádeje? Je smrť naozaj koniec všetkého?

Práve vtedy im Boh dal zasľúbenie zaznamenané v 1Moj 3,15. V súvislosti so satanom (hadom) povedal: „Nepriateľstvo ustanovujem medzi tebou a ženou, medzi tvojím potomstvom a jej potomstvom; ono ti rozšliape hlavu, ty mu však zraníš pätu!“ Adam s Evou možno v tej chvíli ešte úplne nechápali, čo to znamená, ale vedeli, že môžu znova dúfať, že majú nádej. Prostredníctvom „potomstva ženy“ príde ich vykúpenie.

Oným „potomstvom ženy“ („semenom“; Roh.) je samozrejme Ježiš Kristus (Gal 3,16). Na kríži satan „zranil“ („rozdrvil“; Roh.) Ježišovu „pätu“. Ježišovo víťazstvo je však našou zárukou, že jedného dňa bude hlava hada „rozšliapaná“ („rozdrvená“) a dvere utrpenia a smrti, ktoré Adam a Eva otvorili, sa naveky zatvoria.

**Čo hovoria tieto texty o nesmiernosti Kristovej obete na kríži?**

`Heb 2,9`

`Gal 3,13`

`2Kor 5,21`

Do našich životov občas prichádzajú pochybnosti. Pýtame sa, či nás Boh naozaj miluje. Najlepšie je vtedy pozrieť sa na kríž, na tŕňovú korunu, na klince v Kristových rukách a nohách. S každou kvapkou krvi, ktorú Ježiš prelial na Golgote, Boh hovorí: Milujem ťa. Nechcem byť v nebi bez teba. Áno, zhrešil si a predal si sa do rúk nepriateľa. Áno, nič v tebe ťa nerobí hodným mať večný život. Ale zaplatil som výkupné, aby som ťa získal späť. Keď sa pozrieš na kríž, sú otázky, či ťa Boh miluje, úplne zbytočné.

Biblia hovorí o Ježišovi, ktorý prišiel na tento svet, aby prežil bolesť srdca a sklamanie, ktoré prežíva celé ľudstvo. Odhaľuje Krista, ktorý čelil rovnakým pokušeniam ako my – Krista, ktorý zvíťazil nad kniežatstvami a mocnosťami zla. Zvíťazil nielen vo svojom živote, ale prostredníctvom svojej smrti na kríži zvíťazil aj pre každého z nás osobne.

Ježiš, ktorý stvoril vesmír (pozri Ján 1,3), zostúpil z neba a nielenže prišiel do tohto padlého sveta, ale trpel v ňom tak, ako nikto z nás nikdy trpieť nebude (pozri Iz 53,1–5). Ježiš to urobil, pretože miluje každého z nás. Máme naozaj veľký dôvod na nádej!

**Aplikácia**

`Ako Kristus odpovedal na satanove obvinenia na kríži? Čo dokázala Jeho smrť vo svetle veľkého sporu medzi dobrom a zlom?`

---

#### Dodatečné otázky k diskuzi

`Co a proč by čekalo Adama a Evu, kdyby je Bůh jen vyhnal z ráje?`

`Jaké opatření udělal Stvořitel pro záchranu lidského rodu?`

`Za jakou cenu se Stvořitel rozhodl zachránit člověka?`

`Bůh musel zemřít, abychom my mohli žít. Nešlo to jinak? Proč?`

`Jak bychom asi reagovali, kdyby místo Ježíše zemřel třeba anděl? Pomohlo by nám to v poznání Boží lásky? Proč?`

`Jak rozumíš tomu, že Bůh Ježíše „ztotožnil s hříchem“?`

`Proč dává Ježíšova smrt naději na požehnání i nám, pohanům?`