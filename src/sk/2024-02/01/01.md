---
title:  Najstarší boj
date:  30/03/2024
---

Počiatky dejinného sporu medzi dobrom a zlom

### Texty na tento týždeň
Zj 12,7–9; Ezech 28,12–15; Iz 14,12–14; 1Moj 3,15; Ján 17,24–26

> <p>Úvodný text</p>
> 7Na nebi sa strhol boj. Michal a jeho anjeli bojovali proti drakovi; aj drak a jeho anjeli bojovali. 8No neobstáli a nebolo už pre nich miesto v nebi. (Zj 12,7.8)

Ak je Boh dobrý, prečo je svet taký zlý? Ako môže Boh lásky dovoliť, aby existovalo toľko zla? Prečo sa dobrým ľuďom dejú zlé veci? Tento týždeň budeme študovať, čo hovorí Biblia o odvekom konflikte medzi dobrom a zlom. Počnúc Luciferovou vzburou v nebi budeme skúmať pôvod zla a Božiu zhovievavosť pri riešení problému hriechu.

Boh je Bohom neskonalej lásky. Samotnou podstatou Boha je láska (1Ján 4,7.8). Všetky Jeho skutky sú skutkami lásky (Jer 31,3). Lásku nemožno nikomu vnútiť a nemožno ju od nikoho ani vyžadovať. „Lásku nemožno vynucovať, nemožno ju získať násilím ani mocou. Lásku možno vzbudiť len láskou.“ (DA 22, CL 10) Odoprieť možnosť voľby znamená zničiť schopnosť milovať. A bez schopnosti milovať nie je možné prežívať skutočné šťastie. Boh si získava našu vernosť svojou láskou. Veľký spor medzi dobrom a zlom Boh rieši tak, že už nikdy nedovolí, aby vo vesmíre vznikol hriech. Jeho zámerom je ukázať celému vesmíru, že vždy konal v najlepšom záujme svojich stvorení. Pohľad na svet cez optiku Božej lásky, vo svetle veľkého sporu medzi dobrom a zlom, uisťuje každého z nás, že dobro zvíťazí nad zlom a bude to tak navždy.

**Osnova lekcie**

Pri štúdiu prvej lekcie sa najprv zameriame na celkový obraz dejinného veľkého sporu medzi dobrom a zlom, ktorý rámuje dejiny našej zeme, a ktorý sa odohráva na pozadí našich životov. Zameriame sa nielen na počiatok a realitu tohoto sporu, ale aj na jeho riešenie.

- Zj 12,7–9: Satanova vzbura voči Bohu (nedeľa)
- Zj 12,4: Rozhodnutie anjelov pripojiť sa k vzbure (pondelok)
- 1Moj 3,1–3: Rozhodnutie ľudí pripojiť sa k vzbure (utorok)
- Gal 3,13; 2Kor 5,21: Kristova obeť ako odpoveď na satanove obvinenia (streda)
- Heb 4,14–16; 7,24.25: Kristova veľkňazská služba a naša záchrana (štvrtok)

---

#### Dodatečné otázky k diskuzi

`Jaké pocity plní tvé nitro, když přemýšlíš o budoucnosti?`

`S jakými názory na budoucnost se setkáváš u lidí, kteří neznají Bibli?`

`Ovlivňuje Bible tvé vnímání budoucnosti? Jak?`

`Jak bys svému příteli v kostce vysvětlil, o co jde ve „velkém sporu“?`

`Co tě motivuje k tomu, aby ses v tomto sporu postavil na stranu Boha?`

`Jak dlouho podle tvého vnímání proroctví ještě potrvá „velký spor“?`