---
title:  Podnety na zamyslenie
date:  05/04/2024
---

„Boh tým, že vyhnal satana z neba, prejavil spravodlivosť a obhájil česť svojej vlády. Keď však človek podľahol lži odpadnutého kniežaťa anjelov a zhrešil, Boh mu preukázal svoju lásku tým, že poslal svojho jediného Syna, aby na zemi zomrel za ľudstvo padlé do hriechu. V ponuke tejto záchrany človeka sa prejavila Božia povaha. Kristov kríž je svedectvom celému vesmíru, že Boh nie je zodpovedný za Luciferovu cestu zla.“ (GC 500.501; DV 339)

„Golgotský kríž hlása, že Boží zákon je nezmeniteľný a celému vesmíru názorne ukazuje, že odplatou za hriech je smrť. (Rim 6,23) V Kristovom smrteľnom výkriku: Dokonané je! satanovi zaznel umieračik. Takto bol dlhotrvajúci veľký spor s konečnou platnosťou rozhodnutý, a tým bolo zabezpečené aj konečné odstránenie zla. Boží Syn prešiel bránami smrti, aby smrťou zničil toho, ktorý mal moc nad smrťou, to jest diabla. (Žid 2,14)“ (GC 503; DV 341)

**Námety na spoločné uvažovanie**

`Ak Boh vedel, že sa Lucifer vzbúri, prečo mu vlastne dal možnosť voľby? Alebo prečo Lucifera hneď po jeho vzbure nezničil? Ako by mohli nepadlé bytosti reagovať, keby Boh Lucifera okamžite zničil? Prečo je myšlienka, že sa vesmír zaujíma o plán spasenia (1Pet 1,12; Zj 5,13; Zj 16,7), taká dôležitá na pochopenie veľkého sporu?`

`Čo bol podľa vás dôvod Kristovej smrti na kríži? Išlo len o zjavenie Božieho charakteru? Akú úlohu v tom zohrávalo prinesenie výkupného za hriech? Komu bolo vyplatené? Podeľte sa o svoje myšlienky a uveďte pre ne biblické dôvody.`

`Čo máme na mysli, keď používame výraz „veľký spor“? V čom tento veľký spor spočíva? Uvažujte o rôznych aspektoch tohto vesmírneho konfliktu. Ako súvisí lekcia z tohto týždňa s vaším každodenným životom?`

`Ktoré biblické texty hovoria o realite veľkého sporu? Čo o ňom hovoria napríklad verše Jób 1,2 a Ef 6,12?`

`V čom je pohľad adventistov siedmeho dňa na veľký spor jedinečný medzi ostatnými kresťanskými denomináciami?`

Západ slnka: 19.20

---

#### Dodatečné otázky k diskuzi

`Co tě během tvého osobního studia lekce nejvíc zaujalo? Proč?`

`Souhlasíš s EGW, že kříž je důkazem toho, že Bůh nemůže za zlo? Proč?`

`„Golgotský kříž dokazuje, že zákon je neměnný.“ Souhlasíš s tímto tvrzením EGW? Proč?`

`Co z toho, o čem jsme tu dnes mluvili, ti dnes největší radost? Proč?`