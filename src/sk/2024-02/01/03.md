---
title:  Luciferov zvod
date:  01/04/2024
---

> <p></p>
> Jeho chvost zmietol tretinu nebeských hviezd a zhodil ich na zem. Drak sa postavil pred ženu, ktorá mala rodiť, aby zožral jej dieťa, len čo ho porodí. (Zj 12,4)

**Osobné štúdium**

Neexistuje žiadne logické vysvetlenie, prečo dokonalý anjel Lucifer dovolil, aby sa v jeho srdci zakorenila pýcha a žiarlivosť, ktoré napokon prerástli do vzbury proti vlastnému Stvoriteľovi. Satanova pýcha sa rozvinula do otvorenej vzbury. Obvinil Boha, že je nespravodlivý a koná nečestne. Svojimi pochybnosťami a obvineniami nakazil aj časť anjelov.

`Čo odhaľuje úvodný text (Zj 12,4) o satanovej schopnosti klamať? Aký vplyv malo jeho konanie na ostatné bytosti?`

Keď v nebi vypukla vojna, anjeli sa museli rozhodnúť, či budú nasledovať Ježiša, alebo Lucifera. Aká bola povaha vojny v nebi? Bola to fyzická vojna, alebo vojna myšlienok, alebo oboje? Nepoznáme detaily, ale konflikt bol natoľko fyzický, že satan a jeho anjeli boli nakoniec „zvrhnutí“ a „nebolo už pre nich miesto v nebi“ (Zj 12,8.9). Tento boj má teda aj určitý fyzický rozmer.

O vojne v nebi môžeme s určitosťou povedať, že každý anjel sa musel rozhodnúť pre Krista, alebo proti nemu. Koho budú nebeské bytosti nasledovať? Koho hlas budú počúvať? Verní anjeli sa rozhodli poslúchať Kristove láskyplné príkazy, kým jedna tretina anjelov počúvala radšej hlas Lucifera. Neposlúchali Boha a prišli tak o svoje miesto v nebi. Aj dnes stojí každý z nás pred rozhodnutím, či bude na Kristovej strane, alebo sa postaví proti Nemu. V tejto kritickej fáze dejín sa musí každý z nás rozhodnúť, na akú stranu sa postaví. Kde chceš stáť ty?

**Akému základnému princípu veľkého sporu nás učia uvedené texty?**

`1Moj 2,15–17`

`2Moj 32,26`

`Joz 24,15`

`1Kráľ 18,20.21`

`Zj 22,17`

Keď Boh stvoril ľudstvo, hlboko do nášho vnútra vložil schopnosť myslieť, uvažovať a robiť rozhodnutia. Podstatou našej existencie je schopnosť robiť morálne rozhodnutia. Nie sme len akísi roboti. Sme stvorení na Boží obraz. Od zvierat sa líšime tým, že sme schopní zvažovať svoje rozhodnutia a žiť podľa večných duchovných princípov. Od čias Luciferovej vzbury v nebi Boh povolal svoj ľud, aby prijal Jeho lásku, poslúchal Jeho príkazy a slúžil Mu.

**Aplikácia**

`Aké ponaučenie si môžeme vziať z vojny, ktorá vypukla v nebi? Ako to súvisí s tvojím osobným bojom so zlom? Ak satan dokázal oklamať spravodlivé, sväté nebeské bytosti, o čo viac hrozí aj nám, že sa staneme obeťou jeho klamstva?`

---

#### Dodatečné otázky k diskuzi

`Co nám Bible prozrazuje o rozsahu vzpoury proti Stvořiteli?`

`O jakých hvězdách hovoří dnešní biblický text?`

`I andělé, kteří zakoušeli Boží lásku, uvěřili ďáblu. Jak je to možné?`

`Jaké poučení si můžeme vzít z toho, co se stalo v nebi?`

`Proč jsou pýcha a žárlivost tak nebezpečné?`

`Jak se můžeme bránit před pýchou a žárlivostí?`

`Co je to ta schopnost dělat „morální rozhodnutí“, kterou zmiňuje autor?`

`Proč nám dal Bůh schopnost dělat „morální rozhodnutí“?`

`Jsi rád, že máš schopnost dělat „morální rozhodnutí“? Proč?`