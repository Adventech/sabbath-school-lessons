---
title:  Víťazstvo Božej lásky
date:  22/06/2024
---

Záver veľkého sporu medzi dobrom a zlom

### Texty na tento týždeň
Zj 22,11.12; Jer 30,5–7; Ž 91,1–11; Jer 25,33; Zj 21,2; Zj 20,11–15

> <p>Úvodný text</p>
> 3Od trónu som počul mohutný hlas: „Pozri, Boží stánok medzi ľuďmi. Boh bude s nimi prebývať a oni budú jeho ľudom; on sám, ich Boh, bude s nimi. 4Zotrie im z očí každú slzu a smrť už viac nebude, ani smútok, ani nárek, ani bolesť už nebude, lebo čo bolo skôr, sa pominulo.“ (Zj 21,3.4)

Budúcnosť môžeme očakávať s nádejou, aj keď prichádzajú náročné časy. Napriek možnému utrpeniu, navzdory prichádzajúcim ťažkostiam alebo smútku a bolesti, ktoré by mohli zasiahnuť do nášho života, vďaka nádeji, že sa blíži lepší deň, môžeme žiť zmysluplne a s radosťou.

Franklin D. Roosevelt bol prezidentom Spojených štátov v rokoch 1933 – 1945. Išlo o jedno z najťažších období v histórii USA. Roosevelt sám prekonal detskú obrnu, bol čiastočne ochrnutý a nemohol chodiť bez pomoci. Napriek tomu napísal: „Vždy sme sa držali nádeje, viery a presvedčenia, že za obzorom existuje lepší život, lepší svet.“ Geniálny Albert Einstein poznamenal: „Učte sa zo včerajška, žite pre dnešok, dúfajte v zajtrajšok.“ Obľúbený anglický básnik 19. storočia Alfred Tennyson raz napísal: „Nádej sa usmieva na prahu budúceho roka a šepká, že bude šťastnejší.“

V poslednej lekcii tohto štvrťroka sa pozrieme na texty, ktoré zdôrazňujú Kristovu neochvejnú lásku počas strhujúceho obdobia histórie vesmíru. Uvidíme Jeho záverečné, úplné víťazstvo vo veľkom spore medzi dobrom a zlom. Posledná kniha Biblie, Zjavenie, nám dáva nádej pre dnešok, zajtrajšok a aj pre celú večnosť.

**Osnova lekcie**

Témou poslednej lekcie je finále veľkého dejinného sporu medzi dobrom a zlom. Vo svetle posolstva posledných kapitol Biblie sa zameriame na veľkú nádej, ktorou je Kristov návrat spojený so záchranou verných, spravodlivým súdom nad zlom a jeho definitívnou porážkou.

- Zj 22,11–13: Božia blízkosť v čase súženia (nedeľa)
- Ján 14,1–3: Nádej na Ježišov návrat (pondelok)
- Zj 20,1–9: Súd v priebehu tisícročia (utorok + streda)
- Zj 20,14.15; Zj 21,1.2: Porážka zla, víťazstvo dobra a lásky (štvrtok)

---

#### Dodatečné otázky k diskuzi

`Co máš raději – start nebo cíl? Proč?`

`Těšíš se na závěr „velkého sporu“? Z jakých důvodů?`

`Co a proč se ti vybavilo, když jsi četl nadpis této lekce?`

`Věříš tomu, že Boží láska zvítězí na satanem a zlem? Co ti tato víra přináší?`

`Je téma „velkého sboru“ evangeliem – radostnou zprávu? Proč?`

`Jakou naději nám nabízí Bible pro budoucnost?`
