---
title:  Podnety na zamyslenie
date:  28/06/2024
---

„Rozsiahle nížiny sa priblížia k pôvabným pahorkom a Božie vrchy budú majestátne dvíhať svoje štíty. Boží ľud, ktorý bol na svete dlho pútnikom a cudzincom, nájde svoj domov v pokojných rovinách pri živých tokoch. ... Vykúpení, obdarení nesmrteľnosťou, budú nadšene skúmať divy stvoriteľskej moci a tajomstvo zachraňujúcej lásky. Nebude tam krutý nepriateľ, ktorý by ich zvádzal, aby zabudli na Boha. Tam sa rozvinie každý dar a každá schopnosť sa bude zdokonaľovať. Stále nové poznávanie neunaví mysle a nevyčerpá tvorivé sily. Tam sa uskutočnia tie najveľkolepejšie diela, splnia najvznešenejšie túžby a dosiahnu najušľachtilejšie ciele. Stále však zostanú nové výšiny na výstup, nové obdivuhodné zázraky, nové pravdy na skúmanie a nové úlohy na rozvoj duchovných, duševných i telesných schopností.“ (GC 675.677; ZTDS 448.449)

„Veľkým potešením pre pozemšťanov bude spoločenstvo so šťastnými a múdrymi bytosťami nepadlých svetov. Budú mať prístup k pokladom múdrosti a vekmi získaného poznania Božej stvoriteľskej moci. Pravdivo budú môcť pozorovať slávu stvorenia – slnko, hviezdy a ich sústavy v určenom pohybe okolo Božieho trónu. Každé Božie dielo, od najmenšieho po to najväčšie, nesie meno Tvorcu a všetko svedčí o bohatstve jeho moci.“ (GC 677.678; ZSDT 450)

„Veľký spor medzi dobrom a zlom sa skončil. Niet už hriechu ani hriešnikov. Vesmír je čistý. V celom nekonečnom stvorení vládne súlad a šťastie. Od toho, ktorý všetko stvoril, prúdi život, svetlo a blaho do všetkých strán bezmedzného priestoru. Od najmenšieho atómu až po najväčšie vesmírne telesá, všetko živé i neživé v neskonalej kráse a v dokonalej radosti hlása, že Boh je láska.“ (GC 678; ZSDT 450)

**Námety na spoločné uvažovanie**

`Prečo Boh dovolil, aby hriech trval tak dlho? Žiadna ľudská bytosť netrpí na tomto svete dlhšie, než trvá jej život na zemi. To znamená, že nikto netrpí viac ako dĺžku svojho vlastného života. Ľudský život je v porovnaní s tisíckami rokov hriechu krátky. Ako nám tento pohľad môže pomôcť vyrovnať sa s komplikovanou otázkou zla?`

`Ako zapadá tisícročné obdobie do plánu spasenia? Čo sa o Božom charaktere dozvedáme zo skutočnosti, že Boh nevynesie konečný súd nad stratenými dovtedy, kým všetci vykúpení nebudú mať možnosť vidieť a uznať Božiu spravodlivosť a lásku?`

Západ slnka: 20.52

---

#### Dodatečné otázky k diskuzi

`Nad čím jsi během svého osobního studia musel nejvíce přemýšlet? Proč?`

`Na co a proč se nejvíce těšíš v Božím království?`

`Jak si představuješ „věčný život“? Co v něm bude to nejdůležitější?`

`Jak bys zhodnotil přínos tohoto čtvrtletí pro tvůj duchovní život?`
