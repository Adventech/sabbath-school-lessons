---
title:  Nádej v čase súženia
date:  23/06/2024
---

> <p></p>
> <sup>11</sup>„Kto krivdí, nech krivdí ďalej; kto je špinavý, nech sa ešte ušpiní; spravodlivý nech ďalej koná spravodlivosť a svätý nech sa ďalej posväcuje.“ <sup>12</sup>„Hľa, prídem čoskoro a moja odplata príde so mnou, aby som odplatil každému podľa jeho skutkov. <sup>13</sup>Ja som Alfa i Omega, prvý a posledný, počiatok i koniec.“ (Zj 22,11–13)

**Osobné štúdium**

`Prečítaj Zj 22,11–13; Dan 12,1.2 a Jer 30,5–7. Aké udalosti sa odohrajú tesne pred druhým príchodom?`

Po čase, ktorý Boh vo svojej milosti vymeral ľuďom, nasleduje v posledných dňoch „čas súženia, akého nebolo od začiatku národa až doteraz“ (Dan 12,1). Zjavenie 16 opisuje sedem posledných rán, ktoré budú vyliate na skazený svet. Ale ako v prípade rán, ktoré dopadli na Egypt, tak aj teraz bude Boží ľud uchránený pred prejavmi Božieho hnevu. Všimnime si zasľúbenie u proroka Daniela: „V tom čase však bude zachránený tvoj ľud i každý, kto sa nájde zapísaný v knihe.“ (Dan 12,1) Zmienka o „knihe“ upriamuje našu pozornosť na „knihu života“ (pozri Fil 4,3; Zj 13,8; Zj 20,12.15; Zj 22,19). Ak zostávame verní Ježišovi, naše mená nebudú z knihy života vymazané (Zj 3,5).

`Prečítaj si 1Ján 3,1–3; Ján 8,29 a Ján 14,30. Čo je jedinou dostatočnou prípravou na nadchádzajúci čas súženia?`

V čase súženia majú verní taký hlboký osobný vzťah s Ježišom, že ho nemôže nič zmeniť. Ich najväčšou túžbou je vo všetkom konať Jeho vôľu, aby tak vďaka pôsobeniu Svätého Ducha mohli byť čistí, ako je On čistý. V Kristovom srdci nebolo nič, čo by akokoľvek pozitívne reagovalo na satanove podvody. Aj tento aspekt Jeho charakteru môžeme odzrkadľovať.

`Prečítaj si Ž 27,6; Ž 91,1–11 a Zj 3,10–12. Aké zasľúbenia nám Boh dáva na čas súženia?`

Niektorí kresťania majú mylnú predstavu o tom, čo znamená žiť v čase súženia bez Sprostredkovateľa. Ježiš ukončí svoju príhovornú službu v nebeskej svätyni, keď každý človek urobí svoje definitívne rozhodnutie pre Neho alebo proti Nemu. To však neznamená, že budeme v tom čase ponechaní sami na seba. Ježiš nás uistil, že bude vždy s nami (Mat 28,20). Viera dôveruje, aj keď nevidí a nerozumie – a to aj vtedy, keď sa svet okolo nás rozpadáva. V čase súženia sa naša viera posilňuje a naša túžba po večnosti rastie, takže našou jedinou túžbou je žiť s Ježišom naveky.

---

#### Dodatečné otázky k diskuzi

`Jak rozumíš termínu „doba soužení“?`

`Proč už od určitého okamžiku nebudeme schopni změnit naše jednání?`

`Kdo je Míkael, velký ochránce, o kterém píše Daniel?`

`Proč potřebujeme už dnes budovat osobní vztah s Míkaelem?`

`Jak se buduje a utužuje vztah s Ježíšem?`

`Proč pro nás „doba soužení“ nemá být strašákem?`

`Spousta adventistů se „doby soužení“ bojí. Proč tomu tak je?`

`V čem spočívá tvá naděje pro případ, že se dočkáš „doby soužení“?`

`Jak rozumíš tomu, že po konci doby milosti budeme „bez prostředníka“?`
