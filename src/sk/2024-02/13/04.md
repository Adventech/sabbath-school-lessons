---
title:  Tisíc rokov na Zemi
date:  25/06/2024
---

> <p></p>
> <sup>1</sup>Videl som anjela zostupujúceho z neba. Mal kľúč od priepasti a v ruke veľkú reťaz. <sup>2</sup>Zmocnil sa draka, toho starého hada, ktorým je diabol, satan, a sputnal ho na tisíc rokov. <sup>3</sup>Hodil ho do priepasti, zavrel a zapečatil ju nad ním, aby už nezvádzal národy, kým sa nedovŕši tisíc rokov. Potom musí byť na krátky čas uvoľnený. (Zj 20,1–3)

**Osobné štúdium**

Zjavenie 19 sa končí dramatickým zobrazením Ježišovho návratu a zničenia bezbožných. Príbeh sa tým však nekončí. Zjavenie 20 nás uvádza do obdobia trvajúceho tisíc rokov, známeho aj ako „milénium“.

`Aký je podľa úvodných veršov (Zj 20,1–3) satanov osud po Ježišovom návrate?`

Aj opis v Zj 20,1–3 používa symbolický jazyk. Satan nie je doslova spútaný reťazou a hodený do priepasti. Na tisíc rokov je uväznený na pustej, vyľudnenej zemi, spútaný okolnosťami, ktoré sám vytvoril. V 2Pet 2,4 čítame, že satan a jeho anjeli boli strážení na potrestanie „v reťaziach mrákoty“ (Roh.). Satan bude reťazami okolností pripútaný k zemi a nebude mať koho pokúšať. Tisíc rokov bude vidieť skazu, ničenie a katastrofu, ktoré spôsobila jeho vzbura.

Grécke slovo preložené v Zj 20,2 ako „priepasť“ je použité v gréckom preklade Starej zmluvy (Septuaginta) na opis zeme pri stvorení: „Zem bola neladná a pustá, a tma bola nad priepasťou, a Duch Boží sa oživujúci vznášal nad vodami.“ (1Moj 1,2; Roh.). Slovo „priepasť“ alebo tiež „prahlbina“ (SEkP) znie v origináli abyssos a opisuje pustú zem. Tento „podsvetný žalár“ (Roh.) nie je žiadna podzemná jaskyňa. Satanovo dielo hriechu a skazy, spolu s obrovským chaosom predchádzajúcim druhému príchodu, priviedlo Zem späť do temnej, neusporiadanej masy, akou bola na začiatku stvorenia.

**Ako túto scénu opisujú proroci?**

`Jer 4,23–26`

`Jer 25,33`

Proroci zdôrazňujú katastrofickú skazu pri druhom príchode Krista a skutočnosť, že počas tohto tisícročného obdobia nezostanú na zemi žiadni živí ľudia. Satan a jeho padlí anjeli sú ponechaní, aby uvažovali o skaze, ktorú spôsobili. Celý vesmír nanovo uznáva, že odplatou za hriech je smrť. Boh rieši problém hriechu tak, aby už nikdy nenastal (Nah 1,9). Existujú tri hlavné spôsoby, ako to Boh robí: (1) Zjavuje svoju neobmedzenú lásku, vášnivú túžbu a neúnavné úsilie zachrániť celé ľudstvo. (2) Zjavuje svoju spravodlivosť a poctivosť. (3) Celému vesmíru umožňuje pozorovať následky hriechu a vzbury.

**Aplikácia**

`Scény zničenia, zmaru a konca pôsobia zdrvujúco. Čo cítiš pri čítaní veršov opisujúcich tieto udalosti? Čo ti pomáha vyrovnať sa s týmito pocitmi?`

---

#### Dodatečné otázky k diskuzi

`Jak rozumíš tomu, že satan bude spoután?`

`V jakém stavu bude naše Země po dobu satanova spoutání?`

`Stav naší Země bude podobat tomu, jak vypadala před stvořením. Co nám to vypovídá o vlivu hříchu?`

`Jak dlouho bude satan pozorovat, co na naší zemi způsobil? Co při tom bude prožívat?`
