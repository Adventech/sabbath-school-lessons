---
title:  Dve večnosti
date:  27/06/2024
---

> <p></p>
> <sup>14</sup>Smrť a podsvetie boli zvrhnuté do ohnivého jazera. Toto je druhá smrť, ohnivé jazero. <sup>15</sup>A ak sa našiel niekto, kto nebol zapísaný v knihe života, bol hodený do ohnivého jazera. (Zj 20,14.15)

> <p></p>
> <sup>1</sup>Videl som nové nebo a novú zem, lebo prvé nebo a prvá zem sa pominuli a ani mora už niet. <sup>2</sup>A videl som, ako z neba od Boha zostupuje sväté mesto, nový Jeruzalem, pripravené ako nevesta ozdobená pre svojho ženícha. (Zj 21,1.2)

**Osobné štúdium**

**Čo hovoria tieto texty o vzkriesení bezbožníkov? Aký je dôvod tohto vzkriesenia?**

`2Kor 5,10`

`Rim 14,10.11`

`Zj 20,11–15`

Aby Boh mohol vyriešiť problém hriechu tak, že sa už nikdy nezopakuje, každá bytosť musí byť presvedčená, že Boh bol vo všetkých svojich cestách spravodlivý. Nakoniec sa každý skloní pred Bohom a uzná Jeho spravodlivosť vo veľkom spore. Dokonca aj satan a jeho padlí anjeli uznajú, že nikdy neexistovalo žiadne ospravedlnenie pre vzburu proti Bohu. „Len čo sa knihy záznamov otvoria a Kristus sa pozrie na bezbožných, všetkým prídu na myseľ hriechy, ktorých sa v živote dopustili. Uvedomia si, kde sa spreneverili čistote a nevinnosti a ako ich svojvoľnosť a vzbura zviedli k prestupovaniu Božieho zákona. Akoby ohnivým písmom uvidia záznamy o pokušeniach, ktorým nerozvážne podľahli, ako aj požehnania, ktoré zneužili. Uvidia Božích poslov, ktorých neláskavo odmietli, pripomenú si výstrahy, ktoré zanedbali, ale aj ponuky Božej milosti, ktoré ich spupné srdce zavrhlo. ... Celý bezbožný svet bude stáť pred Božím súdom obvinený z velezrady Božej vlády. Nebude nikoho, kto by mohol obvinených obhajovať, nemajú sa čím ospravedlniť a Pán nad nimi vynesie rozsudok večnej smrti.“ (GC 666.668; ZSDT 443.444)

`Prečítaj si texty Zj 20,9; Ž 37,21 a Mal 3,19.20 (Mal 4,1.2; Roh.). Čo sa z nich dozvedáme o konečnom zničení hriechu a hriešnikov? Čo sa dozvedáme o odmene spravodlivých?`

Dobrou správou je, že satan a jeho anjeli budú zničení v ohnivom jazere. Hriech a hriešnici budú pohltení. Podľa Zj 20,9 ich „pohltí“ („strávi“; Roh.) oheň z neba, nebudú teda večne mučení. Vo verši Zj 20,10 je použité vyjadrenie, že pôvodcovia zla budú mučení „na veky vekov“. V závislosti od kontextu slovo „navždy“ síce znamená „nekonečnosť“, ale podľa kontextu môže toto vyjadrenie poukazovať aj na dosiahnutie niečoho alebo dovŕšenie či zavŕšenie určitého diania (pozri 2Moj 21,6; 1Sam 1,22.28; Júda 1,7 a 2Pet 2,4–6). Pre zatratených je večné samotné zničenie, nie akt ničenia. Boh nie je večný mučiteľ.

**Aplikácia**

`Nakoniec nás všetkých čaká jedna z dvoch večností. Stratení, žiaľ, dostávajú „mzdu“, ktorú si zaslúžia – večnú smrť. V čom spočíva naša jediná nádej, že my nedostaneme to, čo si zaslúžime (teda smrť)? Prečo je pre nás v tomto kontexte taká dôležitá dôvera v Ježišovu spravodlivosť?`

---

#### Dodatečné otázky k diskuzi

`Jak rozumíš dnešnímu nadpisu „Dvě věčnosti“?`

`Jakou věčnost slibuje Bůh těm, kdo přijmou dar spasení?`

`Co si myslíš o tom, že „svévolníci“ budou vzkříšeni, aby vyslechli rozsudek druhé (věčné) smrti, ze které už nebude vzkříšení? Není to zbytečné?`

`Většina křesťanů věří, že bezbožní budou věčně trápeni v pekle. Jak bys jim představil skutečnost, že druhá smrt není totéž, co věčné trápení?`

`Proč je víra v peklo a věčné trápení nebezpečná a nebiblická? Kterou základní pravdu o Bohu podkopává?`

`Co ti více koresponduje s Boží láskou? Věčné trápení nebo druhá definitivní smrt, ze které už není vzkříšení? Proč?`

`Která věčnost je ti bližší? Proč?`
