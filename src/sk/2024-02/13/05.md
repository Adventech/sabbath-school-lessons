---
title:  Súd počas tisícročia
date:  26/06/2024
---

> <p></p>
> <sup>4</sup>Videl som tróny. Na ne si sadli tí, ktorí dostali moc súdiť. Videl som aj duše tých, ktorí boli sťatí pre Ježišovo svedectvo a pre Božie slovo, aj tých, ktorí sa neklaňali šelme ani jej obrazu a neprijali znak na svoje čelo a na ruku. Ožili a kraľovali s Kristom tisíc rokov. <sup>5</sup>Ostatní mŕtvi neožili, kým sa nedovŕšilo tisíc rokov. To je prvé vzkriesenie. <sup>6</sup>Blahoslavený a svätý, kto má podiel na prvom vzkriesení. Nad tými druhá smrť nemá moci, ale budú kňazmi Boha a Krista a budú s ním kraľovať tisíc rokov. <sup>7</sup>A keď sa dovŕši tisíc rokov, satan bude uvoľnený zo svojho väzenia. <sup>8</sup>Vyjde, aby zvádzal národy na štyroch uhloch zeme, Góga i Magóga, aby ich zhromaždil do boja. Je ich toľko ako morského piesku. <sup>9</sup>Vyšli na šíru zem a obkľúčili tábor svätých i milované mesto. Zostúpil však oheň z neba a pohltil ich. (Zj 20,4–9)

**Osobné štúdium**

`Čo robia podľa úvodných veršov (Zj 20,4–6) spravodliví počas tisíc rokov? V čom spočíva dôležitosť tohto opisu?`

Počas tisícročia budú mať spravodliví príležitosť na vlastné oči pozorovať Božiu spravodlivosť a lásku v tom, ako sa vysporiadal s problémom hriechu. Každý z nás má mnoho otázok, ktoré súvisia s Božím konaním a s udalosťami, ktoré sa odohrali v našom živote a v živote našich blízkych. Teraz, počas tisícročia v nebi, môžu vykúpení tieto otázky položiť. Ak nie je v nebi niekto z ich milovaných, spasení majú možnosť lepšie pochopiť, čo sa vlastne udialo. Novým spôsobom, lepšie ako kedykoľvek predtým, vykúpení pochopia, ako veľmi sa Boh usiloval zachrániť každého človeka, ktorý kedy žil. Nanovo si uvedomia, že každý, kto je zatratený, prišiel o nebo pre svoje osobné odmietnutie Krista. Až potom, po uplynutí tisíc rokov, Boh vynesie konečný súd nad zatratenými. Rozsudkom je druhá smrť, ktorá je večným zničením.

`Ako sa končí obdobie tisíc rokov (Zj 20,7–9)? Aký je osud satana a jeho nasledovníkov?`

Už tisíc rokov nemá satan nikoho, koho by mohol pokúšať alebo zvádzať. On a jeho anjeli boli sami, aby uvažovali o smrteľných následkoch hriechu. Na konci tisícročia sú hriešni mŕtvi vzkriesení, aby čelili súdu a dostali svoju poslednú odplatu (Zj 20,5).

Teraz má satan obrovskú armádu nasledovníkov. Hoci Boží nepriateľ vo veľkom spore utrpel jednu porážku za druhou, po tisícročí je náhle obklopený obrovským zástupom zatratených. Ešte nie je pripravený ukončiť svoju vzburu a rozhoduje sa zviesť tieto „národy“. Satan ich inšpiruje, aby vynaložili posledné veľké úsilie na zvrhnutie Boha a nastolenie vlastného kráľovstva. Výrazy „Góg a Magóg“ sa používajú na symbolické označenie satana a nespasených všetkých vekov. Satan a jeho nasledovníci obklopujú „tábor svätých i milované mesto“ (Zj 20,9).

Na konci tisícročia nielenže všetci bezbožní vstanú k životu, ale aj Sväté mesto, Nový Jeruzalem, zostúpi z neba na zem (Zj 21,2). Svätí už v tom čase tisíc rokov žijú a kraľujú s Kristom v Novom Jeruzaleme. Teraz, na konci tisícročia, mesto zostupuje na zem spolu s Bohom, Ježišom, anjelmi a všetkými vykúpenými. Všetci sú prítomní, aby boli svedkami záverečnej bitky veľkého sporu. Hriech bude raz a navždy vykorenený!

**Aplikácia**

`Čo hovorí načasovanie posledného súdu o Božom charaktere?`

---

#### Dodatečné otázky k diskuzi

`Umíš si představit tisíc let? Proč?`

`Spasení budou prvních tisíc let v nebi. Co a proč se tam bude odehrávat?`

`Proč je třeba soud nad těmi, kteří již byli odsouzeni? Není to zbytečné?`

`Máš strach, že ti v nebi budou někteří blízcí lidé chybět? Jak nám tento soud pomůže se s tím vypořádat?`

`Je tisíc let dostatečná doba k pochopení a přijetí Boží spravedlnosti ohledně těch, kteří nebudou v Božím království? Co si o tom myslíš?`

`Co se stane po skončení tisíciletí? O co se satan pokusí?`

`Jak tento pokus o zničení Boha dopadne? Proč nemá šanci na úspěch?`
