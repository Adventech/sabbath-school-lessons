---
title:  Nebeská svätyňa
date:  19/05/2024
---

> <p></p>
> <sup>1</sup>Zo všetkého, o čom hovoríme, je hlavné toto: máme takého veľkňaza, ktorý si zasadol po pravici trónu Velebnosti v nebesiach <sup>2</sup>ako služobník svätyne a pravého stanu, ktorý postavil Pán, a nie človek. <sup>3</sup>Veď každý veľkňaz je ustanovený na to, aby prinášal dary a obety, preto aj on musel mať niečo, čo by obetoval. <sup>4</sup>Keby bol na zemi, nemohol by byť kňazom, pretože tu sú tí, čo prinášali dary podľa Zákona. <sup>5</sup>No oni slúžia obrazu a tieňu nebeskej skutočnosti, ako to bolo prikázané Mojžišovi, keď sa chystal zhotoviť stan: Hľaď – povedal mu –, aby si všetko urobil podľa vzoru, ktorý ti bol ukázaný na vrchu. <sup>6</sup>Teraz však dostal o toľko vznešenejšiu službu, o koľko je lepšia zmluva, ktorej je prostredníkom, lebo je ustanovená lepšími prisľúbeniami. (Heb 8,1–6)

**Osobné štúdium**

**Ako spolu súvisia tieto texty? O akých dvoch svätyniach sa v nich hovorí?**

`2Moj 25,8.9.40`

`Heb 8,1–6`

Keď sa raní adventistickí veriaci v mesiacoch nasledujúcich po sklamaní z roku 1844 zahĺbili do štúdia Písma, pochopili, že v Biblii sa hovorí o dvoch svätyniach: o tej, ktorú postavil Mojžiš, a o tej, ktorá je originálom v nebi. V Biblii sa výraz „svätyňa“ vzťahuje (1) na svätostánok, ktorý postavil Mojžiš, ako typ alebo „predobraz“ nebeských vecí; a (2) na „pravý svätostánok“ v nebi, na ktorý ukazovala pozemská svätyňa. Po Kristovej smrti predobrazná služba stratila svoj význam. Svätyňou novej zmluvy je totiž „pravý svätostánok“, ktorý sa nachádza v nebi. A keďže sa v tejto dobe napĺňa proroctvo z Dan 8,14, svätyňa, o ktorej tento text hovorí, musí byť práve svätyňou novej zmluvy.

„Keď sa roku 1844 skončilo obdobie dvetisíc tristo prorockých dní, na zemi už niekoľko storočí neexistovala svätyňa. Preto prorocké slová: Až prejde dvetisíctristo večerov a rán, potom bude svätyňa opäť uvedená do správneho stavu sa nepochybne týkajú svätostánku v nebi.“ (GC 417; ZTDS 287)

Svätyňa na púšti bola zmenšeným modelom postaveným podľa nebeskej svätyne. Bohoslužby v pozemskej svätyni predznamenávali Boží plán spasenia. Každá prinesená obeť poukazovala na Ježišovu obeť na kríži Golgoty (pozri Ján 1,29). Prostredníctvom Kristovej obete sme oslobodení od odsúdenia hriechu. Dostali sme odpustenie. Keď prijmeme Ježišovu obeť za nás a vyznáme svoje hriechy, naša vina je vymazaná (1Ján 1,9). Ježiš nie je len Baránok, ktorý za nás zomrel, ale aj Kňaz, ktorý pre nás žije.

List Hebrejom vysvetľuje: „A preto môže aj dokonale spasiť tých, čo prostredníctvom neho prichádzajú k Bohu, lebo žije neustále, aby sa za nich prihováral.“ (Heb 7,25) Kristova obeť odstraňuje vinu za hriech a zachraňuje nás z moci hriechu (Rim 8,1–4; 2Kor 5,21). Ježišova služba v nebeskej svätyni sa odohráva v náš prospech. Ako následok Jeho príhovornej služby sa lámu putá hriechu, ktorý pôsobí v našich životoch. Už nie sme otrokmi našej hriešnej prirodzenosti. V Kristovi sme slobodní, oslobodení od odsúdenia hriechu a voľní od moci hriechu. Keď sa vierou držíme Krista, máme istotu spasenia.

**Aplikácia**

`Čo pre teba znamená vedieť, že Ježiš je v nebi a koná dielo v tvoj prospech – sprostredkúva ti dar milosti? Prečo potrebujeme takéhoto Sprostredkovateľa, ktorý koná pre naše dobro? Prečo je táto pravda dobrou správou?`

---

#### Dodatečné otázky k diskuzi

`K čemu sloužila pozemská svatyně?`

`Na koho a jak ukazovala svatyně a to, co se v ní odehrávalo?`

`Kdy a proč tato pozemská svatyně ztratila význam?`

`Proč by Ježíš nemohl být veleknězem v pozemské svatyni?`

`Ježíš není jen Beránek, ale i náš velekněz. Proč je to tak důležité?`

`„V Kristu jsme ospravedlnění, svobodní a volní od moci hříchu.“ Souhlasíš s tímto tvrzením autora lekce? Proč?`

`„Když se vírou držíme Krista, máme jistotu spasení.“ Je to pravda? Proč?`
