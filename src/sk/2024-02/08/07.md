---
title:  Podnety na zamyslenie
date:  24/05/2024
---

Všimnime si, ako tento text opisuje Ježišovo dielo na súde a v čom spočíva naša úloha: „Kristus neospravedlňuje ich hriechy, ale poukazuje na ich ľútosť a vieru, preto žiada pre nich odpustenie. Pred Otcom a svätými anjelmi sa odvoláva na svoje prebodnuté ruky a vraví: Poznám ťa po mene. ... Do dlaní som si ťa vyryl. (2Moj 33,12; Iz 49,16) Skrúšený duch, to je obeť Bohu; skrúšeným a zdrveným srdcom nepohŕdaš, Bože. (Ž 51,19) Žalobcovi svojho ľudu vraví: Satan, nech ťa pokarhá Hospodin! Nech ťa pokarhá Hospodin, ktorý si vyvolil Jeruzalem. Či tento nie je hlavňou vyrvanou z ohňa? (Zach 3,2)“ (GC 484; ZSDT 329)

„Skutočnosť, že tí, čo sa považujú za Boží ľud, sú predstavení, ako stoja pred Pánom v špinavom rúchu, by mala viesť k pokore a hlbokému skúmaniu srdca všetkých, ktorí vyznávajú Jeho meno. Tí, ktorí skutočne očisťujú svoje duše poslušnosťou pravde, budú mať o sebe veľmi skromnú mienku. Čím bližšie sa budú pozerať na nepoškvrnený charakter Krista, tým silnejšia bude ich túžba prispôsobiť sa Jeho obrazu a tým menej budú v sebe vidieť čistotu alebo svätosť. A kým si máme uvedomovať svoj hriešny stav, máme sa spoliehať na Krista ako na našu spravodlivosť, naše posvätenie a naše vykúpenie. Na satanove obvinenia voči nám nemáme čo povedať. Iba Kristus sa nás môže účinne zastať. Iba On je schopný umlčať žalobcu argumentmi založenými nie na našich, ale na Jeho vlastných zásluhách.“ (5T 471.472)

„Žijeme v čase veľkého Dňa zmierenia. Keď veľkňaz v starozmluvnej predobraznej službe konal obrad zmierenia za Boží ľud, všetci Izraelci museli úprimne ľutovať svoje hriechy a pokorne činiť pokánie pred Pánom, inak by ich boli spomedzi národa vylúčili. Podobne by mali dnes, v posledných dňoch času milosti, pokoriť svoje srdcia pred Bohom a úprimne ľutovať hriechy všetci, ktorí chcú, aby ich mená zostali zapísané v knihe života.“ (GC 489.490; ZTDS 332.333)

**Námety na spoločné uvažovanie**

`Aké pocity vo vás vyvoláva predstava, že Ježiš za nás dvíha svoje prebodnuté ruky pred Otcom? Prečo je Jeho obeť našou jedinou nádejou na súde?`

`Žijeme v čase veľkého Dňa zmierenia. Zmierenie je Božím dielom pri záchrane stratených hriešnikov. Prečo by sme teda mali každý náš deň zasvätiť Božiemu dielu záchrany hriešnikov prostredníctvom dobrej správy?`

`Všimnite si ešte raz predchádzajúci citát: „Iba Kristus sa nás môže účinne zastať. Iba On je schopný umlčať žalobcu argumentmi založenými nie na našich, ale na Jeho vlastných zásluhách.“(5T 472). Ako sa môže táto nádej stať súčasťou vašej každodennej skúsenosti?`

Západ slnka: 20.31

---

#### Dodatečné otázky k diskuzi

`Co nového jsi objevil při svém osobním studiu Bible a této lekce v týdnu?`

`Koho může Ježíš obhájit a koho ne? Proč?`

`Proč je tak důležité, jaký postoj k hříchu zaujímáme?`

`Čím tě obohatila dnešní diskuze?`
