---
title:  Vo svätyni svätých
date:  20/05/2024
---

> <p></p>
> <sup>23</sup>Bolo nevyhnutné takýmto spôsobom očisťovať napodobeniny nebeských vecí, no samy nebeské veci treba očisťovať lepšími obetami. <sup>24</sup>Veď Kristus nevošiel do svätyne zhotovenej rukou, ktorá je len predobrazom pravej, ale do samého neba, aby sa teraz za nás ukázal pred Božou tvárou. <sup>25</sup>Ani nie preto, aby samého seba viackrát obetoval ako veľkňaz, ktorý rok čo rok vchádza do svätyne s cudzou krvou. <sup>26</sup>Veď ináč by bol musel od založenia sveta trpieť mnohokrát. On sa však zjavil teraz na konci vekov, raz a navždy, aby obetovaním seba zničil hriech. <sup>27</sup>A ako každý človek umiera len raz a potom bude súd, <sup>28</sup>tak aj Kristus bol len raz obetovaný, aby vzal na seba hriechy mnohých, a druhý raz sa zjaví nie pre hriech, ale na spásu tým, čo ho očakávajú. (Heb 9,23–28)

**Osobné štúdium**

`Prečítaj si texty 3Moj 16,21.29–34; 3Moj 23,26–32 a Heb 9,23–28. Prečo bol Deň zmierenia v starovekom Izraeli taký dôležitý?`

Kňazi konali službu vo svätyni každý deň v roku, ale v Deň zmierenia (hebrejsky Jom Kippur) sa oči celého Izraela obrátili k svätyni. V 3. Mojžišovej 16 a 23 sú uvedené podrobné pokyny pre Deň zmierenia. V ten deň ustala každá činnosť a všetci sa postili. Kým veľkňaz pre nich vstúpil do Božej prítomnosti vo svätyni svätých, ľudia skúmali svoje srdcia. Boha hľadali v pokore a úprimnom pokání.

Každý, kto by sa v Deň zmierenia nekajal, mal byť „odstránený“ („vyťatý“; Roh.) spomedzi svojho ľudu (3Moj 23,27.29). V Deň zmierenia vzal veľkňaz krv capa (kozla) pre Hospodina do svätyne svätých a po pokropení zľutovnice potrel všetky rohy oltára, čím celú svätyňu úplne očistil. Keď veľkňaz „dokončí obrad zmierenia svätyne“, mal položiť ruky na živého capa a vyznať hriechy Izraela. Potom mali tohto capa odviesť na púšť, aby bol navždy oddelený od tábora (3Moj 16,20–22).

Krv, ktorú kňazi prinášali do svätyne počas každodennej služby, ukazovala na hriech ľudu (Jer 17,1). Tieto obrady zároveň poukazovali na Božiu zodpovednosť za úplné urovnanie problému hriechu. Teraz, v Deň zmierenia, bol hriech symbolicky prenesený zo svätyne a umiestnený na hlavu obete pre Azázela, ktorý predstavoval satana, čím poukázal na jeho konečnú zodpovednosť za problém hriechu.

Tohto capa odviedli ďaleko do púšte, aby mal Boh na konci Dňa zmierenia čistú svätyňu a čistý ľud. V nebeskej svätyni za nás Kristus koná svoje dielo tiež – najprv vo svätyni a teraz, od roku 1844, po skončení obdobia dvetisíctristo večerov a rán, koná svoju službu v nebeskej svätyni svätých.

Tento veľký nebeský súd nie je na naše odsúdenie, pretože Ježiš Kristus vzal náš hriech na seba, „aby sme my mohli byť ospravedlnení jeho spravodlivosťou, na ktorej nemáme nijaké zásluhy“ (DA 25; CL 13). V dôsledku tejto spravodlivosti – pripočítanej (pripísanej) – sa kajáme, čím sa odvraciame od hriechu. To znamená, že sme sa nezmierili so zlom, ani ho pasívne neprijímame do svojich životov, ani sa nevyviňujeme a ani sa nedržíme obľúbených hriechov, ale rastieme v milosti a žijeme život vo svätosti.

**Aplikácia**

`Aký význam má Deň zmierenia v našom každodennom živote? Ako by malo náš život ovplyvňovať vedomie, že žijeme počas veľkého Dňa zmierenia?`

---

#### Dodatečné otázky k diskuzi

`Co se odehrávalo v den smíření?`

`Proč směl do „svatyně svatých“ vstoupit jen velekněz?`

`Koho a proč představoval kozel, jehož krev vnesl velekněz do velesvatyně?`

`Koho a proč představoval kozel pro Azázela?`

`Velekněz pokládal po návratu z velesvatyně v Den smíření ruce na hlavu druhého kozla. Proč to dělal? Co tím vyjadřoval?`

`Jaký byl osud druhého kozla? Proč nebyl obětován?`

`Co se můžeme z tohoto Dne smíření naučit my?`
