---
title:  Svetlo zo svätyne
date:  18/05/2024
---

Evanjelium objavené v učení o nebeskej svätyni

### Texty na tento týždeň
2Moj 25,8.9.40; Heb 8,1–6; 3Moj 16,21.29–34; 3Moj 23,26–32; Heb 9,23–28; Dan 7,9.10; Mat 25,1–13; Zj 11,19

> <p>Úvodný text</p>
> 1Zo všetkého, o čom hovoríme, je hlavné toto: máme takého veľkňaza, ktorý si zasadol po pravici trónu Velebnosti v nebesiach 2ako služobník svätyne a pravého stanu, ktorý postavil Pán, a nie človek. (Heb 8,1.2)

Krátko po veľkom sklamaní, ktoré nastalo 22. októbra 1844, niektorí z milleritov po modlitbách a štúdiu pochopili svoj omyl. Proroctvo o dvetisíctristo večeroch a ránach sa nevzťahovalo na druhý príchod Ježiša Krista, ako o tom boli mylne presvedčení na základe svojho štúdia Písma. Proroctvo totiž neukazovalo na Kristov príchod, ale na Jeho službu v nebeskej svätyni, ktorej sa podrobne venuje List Hebrejom.

Očistenie svätyne v nebi bolo naplnením očistenia pozemskej svätyne, ako o tom hovorí Tretia Mojžišova kniha. Aby sme lepšie pochopili túto dôležitú pravdu, pozrime sa na paralelu medzi Danielom 7 a Danielom 8.

| Daniel 7 | Daniel 8 |
|----|---|
| Babylon  | ----- |
| Médo-Perzia | Médo-Perzia |
| Grécko | Grécko |
| Rím | Rím |
| Súd v nebi | Očistenie svätyne |

Tieto paralely nám pomáhajú pochopiť skutočnú povahu očistenia svätyne, ktoré poukazuje na veľký predadventný vyšetrovací súd. Tento týždeň sa budeme venovať práve dôležitej biblickej pravde o Kristovej službe v nebeskej svätyni.

**Osnova lekcie**

V tejto lekcii sa zameriame na význam biblického učenia o „nebeskej svätyni“, ktorý bol v súvislosti s očakávaním Kristovho návratu nanovo objavený a pochopený. Pozrieme sa na to, čo sa odohráva v nebeskej svätyni, v kontexte Božej túžby po konečnom víťazstve Jeho lásky.

- Heb 8,1–6: Nebeská svätyňa podľa svedectva Novej zmluvy (nedeľa)
- Heb 9,23–28: Symbolika a význam „dňa zmierenia“ vo svätyni (pondelok)
- Zj 22,10–13: Symbolika a význam „svätyne“ a „predadventného súdu“ (utorok)
- Heb 4,14–16; 10,19–22: Nádej plynúca z Kristovej služby v nebeskej svätyni (streda)
- Heb 10,9–14: Nebeský veľkňaz Ježiš ako náš „Obhajca“ (štvrtok)

---

#### Dodatečné otázky k diskuzi

`Jakou roli měl ve starozákonní spiritualitě velekněz?`

`Kdo a proč je podle listu Židům naším současným veleknězem?`

`Jakou roli má velekněz Ježíš v naší spiritualitě?`

`Kde se náš velekněz nachází a co tam dělá?`

`Co víš o hnutí milleritů a proč je pro nás zajímavé o něm vědět?`

`Jak se millerité vypořádávali se zklamáním, když Ježíš nepřišel?`

`K čemu by nás ve vztahu k proroctví měla vést zkušenost milleritů?`
