---
title:  Ježiš, náš Obhajca na súde
date:  23/05/2024
---

> <p></p>
> <sup>9</sup>Vtedy povedal: Hľa, prichádzam, aby som plnil tvoju vôľu. Ruší prvé, aby ustanovil druhé. <sup>10</sup>V tejto vôli sme raz navždy posvätení obetou tela Ježiša Krista. <sup>11</sup>Každý kňaz stojí a koná denne bohoslužbu a veľa ráz prináša tie isté obety, ktoré nikdy nemôžu odstrániť hriechy. <sup>12</sup>No Kristus priniesol jednu obetu za hriechy a navždy zasadol po pravici Boha. <sup>13</sup>Odvtedy čaká, kým mu nebudú jeho nepriatelia položení ako podnožka pod nohy. <sup>14</sup>Jednou obetou totiž navždy zdokonalil tých, čo sa posväcujú. (Heb 10,9–14)

**Osobné štúdium**

`Aký rozdiel medzi službou kňaza v pozemskej svätyni a Ježišovou službou v nebeskej svätyni naznačuje úvodný text (Heb 10,9–14)?`

Kristus zomrel na kríži ako dokonalá obeť za hriech nás všetkých. Jeho kňazská služba v nebeskej svätyni nás posväcuje. Teraz, keď vstúpil do nebeskej svätyne svätých, stojí ako náš Zástanca na súde (pozri 1Ján 2,1). „Kristus bol len raz obetovaný, aby vzal na seba hriechy mnohých, a druhý raz sa zjaví nie pre hriech, ale na spásu tým, čo ho očakávajú.“ (Heb 9,28) Prostredníctvom Jeho obete a príhovornej (sprostredkovateľskej) služby bol problém hriechu vyriešený. Teraz opäť prichádza pre tých, ktorí „milujú jeho príchod“ (2Tim 4,8; Roh.).

`Prečítaj si text Heb 6,19.20. Prečo nás Kristus pozýva, aby sme Ho nasledovali? Čo objavujeme, keď  Ho naozaj nasledujeme?`

„Skutočnosť, že Kristus v nebeskej svätyni obhajuje človeka, patrí rovnako k plánu vykúpenia ako jeho smrť na kríži. Kristus začal svoje spásne dielo smrťou a po svojom zmŕtvychvstaní odišiel do neba, aby tam toto dielo dokončil. Vierou smieme vojsť za oponu, kam za nás vošiel Ježiš ako predchodca (Heb 6,20). Tam sa zrkadlí svetlo golgotského kríža. Tam môžeme plnšie pochopiť tajomstvo vykúpenia. Záchrana človeka stála Boha nesmiernu obeť. Zástupná obeť spĺňa všetky požiadavky Božieho zákona. Kristus pripravil cestu k Otcovmu trónu a svojou sprostredkovateľskou službou môže Otcovi predkladať úprimné prosby všetkých, ktorí sa k nemu utiekajú vierou.“ (GC 489; ZTDS 332)

Plán spasenia je dokonalý plán na vyriešenie veľkého sporu a na záchranu tejto planéty zo satanovho zovretia. Ježiš svojím životom zjavil Božiu lásku nielen nášmu biednemu svetu, ale aj celému vesmíru, ktorý pozoruje dianie na našej planéte. Kristova smrť odhalila ohavnosť hriechu a poskytla spásu celému ľudstvu. Jeho príhovorná služba v nebeskej svätyni prináša zmierenie každému, kto vo viere toto zmierenie prijíma.

**Aplikácia**

`Ako súvisí Kristova smrť na kríži s Jeho príhovornou službou v nebeskej svätyni? Prečo je súd nevyhnutnou súčasťou plánu spasenia?`

---

#### Dodatečné otázky k diskuzi

`Kdo je to obhájce a jaká je jeho role v životě obviněného?`

`K čemu potřebujeme „nebeského obhájce“?`

`Myslíš, že by nás na Božím soudu mohl obhajovat i někdo jiný? Proč?`

`Jak často a proč byly přinášeny oběti v pozemské svatyni?`

`Kolik obětí musí přinést Ježíš – náš velekněz a obhájce? Proč?`

`Věříš tomu, že Ježíšova oběť byla dokonalá? Co tě přivádí k této víře?`

`Jakou pravdu o hříchu nám odhaluje smrt Ježíše Krista?`

`Dění na naší planetě pozorně sleduje celý vesmír. Proč je zajímá náš osud?`
