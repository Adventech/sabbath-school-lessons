---
title:  Dobrá správa o svätyni svätých
date:  22/05/2024
---

> <p></p>
> <sup>14</sup>Keďže máme vznešeného veľkňaza, ktorý prenikol nebesia, Ježiša, Božieho Syna, držme sa vyznania. <sup>15</sup>Veď nemáme veľkňaza, ktorý by s nami nemohol súcitiť v našich slabostiach, ale veľkňaza, ktorý vo všetkom prešiel skúškami podobne ako my, avšak bez hriechu. <sup>16</sup>Pristúpme teda s dôverou k trónu milosti, aby sme dosiahli milosrdenstvo a našli milosť a pomoc v pravý čas. (Heb 4,14–16)

> <p></p>
> <sup>19</sup>Bratia, keď teda máme smelú dôveru vojsť skrze Ježišovu krv do svätyne, <sup>20</sup>po novej a živej ceste, ktorú nám otvoril cez oponu, čiže cez svoje telo, <sup>21</sup>a keď máme veľkého kňaza nad Božím domom, <sup>22</sup>pristúpme s úprimným srdcom v plnej istote viery, so srdcom očisteným od zlého svedomia a s telom obmytým čistou vodou. (Heb 10,19–22)

**Osobné štúdium**

`Aké uistenie a pozvanie prinášajú úvodné verše (Heb 4,14–16 a Heb 10,19–22) každému z nás?`

V Liste Hebrejom zaznieva mnoho povzbudzujúcich výziev: „držme sa“, „pristúpme s dôverou“ a „majme plnú istotu viery“. Apoštol Pavol upriamuje našu pozornosť na Ježiša, nášho Veľkňaza. V Ježišovi máme všetko, čo potrebujeme. Vierou môžeme vstúpiť do nebeskej svätyne „po novej a živej ceste, ktorú nám otvoril“ svojou obeťou (Heb 10,20).

Pri pohľade na nádvorie vidíme krv na rohoch bronzového oltára. Vo svätyni sa krv nachádza na zlatých rohoch kadidlového oltára. Pred zľutovnicou vidíme krvou pokropenú oponu.

Ježišova krv nám pripravuje cestu. To nám dáva nádej, pretože s Bohom sa môžeme stretnúť len vtedy, keď nám Ježiš odpustí a vymaže naše hriechy. Božie milosrdenstvo je nekonečné, ale rovnako nekonečná je aj Jeho spravodlivosť. A spravodlivosť nemôže prijať Kristovu obeť ako zmierenie za naše previnenia, pokiaľ Ježiš nezaručí, že nám odpustí naše hriechy a že ich úplne vymaže.

`Uvažuj o texte Zj 11,19 v kontexte veľkého sporu. Prečo je toto videnie dôležité? Ako zdôrazňuje neoddeliteľné spojenie zákona s evanjeliom?`

V oslnivej a žiariacej sláve Božej prítomnosti v trónnej sále vesmíru, priamo pri základoch Božieho trónu vidíme archu Jeho zmluvy, v ktorej sa nachádza Boží zákon. Na najsvätejšom mieste sa zjavuje Božia spravodlivosť aj Božie milosrdenstvo. Žiadna pozemská moc nemôže zmeniť Boží zákon, pretože, okrem iných dôvodov, zákon sa nachádza v arche zmluvy v nebi. List Hebrejom hovorí: „Lebo toto je zmluva, ktorú uzavriem s domom Izraela po tých dňoch, hovorí Pán. Svoje zákony vložím do ich mysle a napíšem ich na ich srdcia. Budem ich Bohom a oni budú mojím ľudom.“ (Heb 8,10) Keď vierou vstupujeme do nebeskej svätyne, nachádzame tam odpustenie svojich minulých hriechov a moc žiť poslušným životom prostredníctvom Krista, ktorý za nás zomrel a vpisuje svoj zákon do našich sŕdc. Ježiš nás zachraňuje „dokonale“ (Heb 7,25). Jeho spasenie je úplné a dokonale nás očisťuje od moci hriechu a od trestu za hriech.

**Aplikácia**

`Prečo je Ježišova príhovorná služba takou úžasnou správou? Akú nádej by sme mali bez evanjelia, keby sme mali sami obstáť pred zákonom, ktorý je normou a kritériom spravodlivosti?`

---

#### Dodatečné otázky k diskuzi

`Proč smíme vstoupit do (nebeské) svatyně? Čí je to zásluha?`

`Proč si to smělé vstoupení do nebeské svatyně nemůžeme zasloužit?`

`Co nás má motivovat k tomu, abychom rádi přicházeli do nebeské svatyně?`

`Co je to ta nová a živá cesta, o které čteme v listu Židům? V čem je jiná oproti té, kterou znali starozákonní Židé?`

`Co si myslíš o tom, co bude v nebeské svatyni? Bude tam oltář, stůl s chleby, svícen, schrána smlouvy atd? Proč?`

`Co a proč tě nejvíc přitahuje na nebeské svatyni?`
