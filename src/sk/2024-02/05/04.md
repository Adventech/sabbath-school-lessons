---
title:  Osvietený Duchom
date:  30/04/2024
---

> <p></p>
> <sup>25</sup>Toto som vám povedal, kým som ešte s vami. <sup>26</sup>No Tešiteľ, Duch Svätý, ktorého pošle Otec v mojom mene, ten vás naučí všetko a pripomenie vám všetko, čo som vám hovoril. (Ján 14,25.26)

> <p></p>
> <sup>13</sup>Keď však príde on, Duch pravdy, uvedie vás do celej pravdy, lebo nebude hovoriť sám od seba, ale bude hovoriť, čo bude počuť. Bude vám zvestovať aj to, čo príde. <sup>14</sup>On oslávi mňa, lebo z môjho vezme a zvestuje vám. <sup>15</sup>Všetko, čo má Otec, je moje, preto som vám povedal, že z môjho vezme a zvestuje vám. (Ján 16,13–15)

> <p></p>
> <sup>20</sup>Predovšetkým si buďte vedomí, že žiadne proroctvo v Písme nepripúšťa súkromný výklad. <sup>21</sup>Veď proroctvo nikdy nepovstalo z vôle človeka, ale ľudia poslaní Bohom hovorili z vnuknutia Ducha Svätého. (2Pet 1,20.21)

**Osobné štúdium**

Jedného dňa, počas štúdia v univerzitnej knižnici, Martin Luther naďabil na knihu, ktorá od základov zmenila jeho život. Objavil latinský preklad Biblie! Dovtedy vlastne ani netušil, že niečo také ako Biblia naozaj existuje. S úprimnou radosťou sa pustil do čítania. Čítal kapitolu za kapitolou, verš za veršom. Jasnosť a sila Božieho slova ho ohromili. Keď sa zahĺbil do stránok Písma, Svätý Duch osvietil Lutherovu myseľ. Cítil vedenie Svätého Ducha. Pochopil, že pravdy zatemnené tradíciou sa pred ním otvárajú spolu so stránkami vzácnej knihy. Keď opisoval svoju prvú skúsenosť s Bibliou, povedal: „Ó, keby mi Boh dal takú knihu!“

**Čo hovoria nasledovné texty o spôsobe, akým by sme mali pristupovať k Biblii a ako by sme ju mali vykladať?**

`Ján 14,25.26`

`Ján 16,13–15`

`2Pet 1,20.21`

Tieto texty nás veľmi presvedčivo uisťujú, že pri čítaní Písma nás vedie ten istý Svätý Duch, ktorý inšpiroval pisateľov Biblie. Je nadprirodzeným vykladačom božskej pravdy. Žiaľ, mnohí vyznávači kresťanstva dnes zľahčujú nadprirodzený prvok Písma a zveličujú ľudský prvok. Keďže satan dnes už na rozdiel od minulosti nemá moc znemožňovať nám prístup k Písmu, zmenil taktiku. Zbavil Bibliu jej nadprirodzeného pôvodu a urobil z nej v tom lepšom prípade dobrú literatúru, v tom horšom spravil z Písma tyranský nástroj náboženstva určený na ovládanie más.

Reformátori jasne chápali, že nie kňazi, preláti a pápeži, ale Svätý Duch je neomylným vykladačom Písma. Máme k dispozícii zaujímavú výmenu názorov medzi škótskym reformátorom Johnom Knoxom a škótskou kráľovnou Máriou. „Kráľovná Mária povedala: Vy vykladáte Písmo tak, a oni (rímskokatolícki učitelia) inak. Komu mám veriť a kto to rozsúdi? Reformátor odpovedal: Máte veriť Bohu, ktorý hovorí jasne vo svojom slove. Okrem toho, čomu Vás učí Božie slovo, nemáte veriť ani tomu, ani onomu. Božie slovo je samo osebe jasné a zrozumiteľné. Ak sa na niektorom mieste objaví niečo nejasné, potom Duch Svätý, ktorý si nikdy neprotirečí, vysvetľuje tú istú vec zrozumiteľnejšie na iných miestach, takže nemôže zostať žiadna pochybnosť, iba ak u ľudí, ktorí chcú za každú cenu zostať v nevedomosti. (David Laing, Works of John Knox, zv. 2, str. 281,284)“ (GC 251; ZTDS 177)

**Aplikácia**

`Aká je tvoja skúsenosť so štúdiou Písma pod vedením Svätého Ducha?`

---

#### Dodatečné otázky k diskuzi

`Co nám Ježíš připomíná o roli Ducha svatého? Proč ho pošle místo sebe?`

`Proč Ježíš nazývá Ducha svatého právě Přímluvcem?`

`Jakou roli sehrál Duch svatý při vzniku Bible?`

`Proč můžeme věřit, že nám Duch svatý nabízí při našem studiu Bible stejnou inspiraci, jakou nabídl pisatelům Bible?`

`Jak rozumíš tomu, co odpovídal John Knox své královně?`

`Jak je možné, že i obyčejný člověk najde v Bibli vše, co potřebuje ke spasení?`

`K čemu nám jsou dobří teologové, když je to s tou Biblí tak snadné?`
