---
title:  Ohlasovanie Božieho slova
date:  29/04/2024
---

> <p></p>
> <sup>1</sup>Preto teda, keď máme túto službu, ktorou sme boli z milosrdenstva poverení, neochabujeme. <sup>2</sup>Zriekli sme sa skrytých nehanebností, nepočíname si chytrácky, ani neprekrúcame Božie slovo, ale zjavujeme pravdu, a tak sa pred Bohom odporúčame svedomiu všetkých ľudí. <sup>3</sup>Ak aj naše evanjelium je zahalené, je zahalené pre tých, ktorí hynú. <sup>4</sup>V nich boh tohto veku zatemnil mysle neveriacich, aby nevideli svetlo evanjelia o sláve Krista, ktorý je obrazom Boha. <sup>5</sup>Veď nehlásame samých seba, ale Ježiša Krista, Pána, keďže my sme len vaši služobníci pre Ježiša. <sup>6</sup>Lebo Boh, ktorý povedal: „Nech z temnôt zažiari svetlo!“, zažiaril v našich srdciach, aby priviedol na svetlo poznanie Božej slávy na tvári Ježiša Krista. (2Kor 4,1–6)

> <p></p>
> Ale vďaka Bohu, ktorý nám v Kristovi vždy dáva víťaziť a na každom mieste skrze nás zjavuje vôňu svojho poznania. (2Kor 2,14)

**Osobné štúdium**

`Čo hovoria úvodné texty (2Kor 4,1–6; 2Kor 2,14) o dôvere, ktorú prežíval apoštol Pavol napriek rôznym problémom pri ohlasovaní právd Božieho slova?`

Apoštol Pavol čelil pri šírení evanjelia obrovským prekážkam. Napriek tomu dôveroval, že Božie slovo napokon zvíťazí, lebo, ako povedal, „nič nemôžeme robiť proti pravde, ale len v mene pravdy“ (2Kor 13,8).

Reformátori čelili podobným skúškam, ale vierou zostali verní Božiemu slovu. Príkladom odvahy pri prekonávaní nesmiernych strastí je William Tyndale (1494 –1536). Študoval v Oxforde a Cambridgei. Jeho najväčšou túžbou bolo poskytnúť Anglicku presný a čitateľný preklad Biblie. Rozhodol sa preložiť Bibliu z pôvodných jazykov a opraviť niektoré chyby v takmer stopäťdesiat rokov starom Wycliffovom preklade. Nakoniec bol však aj Tyndale zatknutý a súdený. Mnohé zväzky jeho prekladu Písma, ktoré sa tlačili v nemeckom Wormse, boli skonfiškované a verejne spálené. Súdny proces s týmto mužom viery sa konal v Belgicku v roku 1536. Bol obvinený z kacírstva a odsúdený na smrť na hranici. Jeho kati ho najprv zaškrtili a potom jeho telo spálili. Posledné slová, ktoré vyriekol pred smrťou, boli: „Hospodine, otvor oči anglickému kráľovi.“ Boh neskôr zázračne odpovedal na Tyndaleho modlitbu.

Do štyroch rokov po jeho smrti vyšli štyri anglické preklady Biblie. V roku 1611 bol potom vytlačený preklad nazývaný ako Biblia kráľa Jakuba (King James Version; skratka KJV), ktorá bola z veľkej časti založená práve na Tyndaleho práci. Spolupracovalo na nej 54 teológov a vo veľkej miere pri tom čerpali z Tyndaleovho skoršieho anglického prekladu. V roku 2011 tento preklad oslávil 400 rokov od svojho vzniku tým, že prekonal celkový počet jednej miliardy výtlačkov! Tento preklad sa stal podkladom pre ďalšie preklady, ktoré používali predovšetkým misionári. K dnešnému dňu takto vznikli preklady celej Biblie alebo jej častí do takmer 2500 rôznych jazykov. Obeť Williama Tyndala stála za to. Jeho dielo ovplyvnilo desiatky miliónov ľudí na celom svete a môžeme smelo povedať, že je to dielo, ktoré má presah do večnosti.

Bez ohľadu na ťažkosti Tyndale a jeho spolupracovníci boli presvedčení, že Boh koná všetko podľa svojej vôle.

**Aplikácia**

`Prečítaj si texty Dan 12,3 a Zj 14,13. Ako sa tieto verše vzťahujú na Tyndaleho život? Ako tvoj život ovplyvňuje druhých ľudí? V čom sú tieto texty pre teba motiváciou, aby si bol pre druhých povzbudením a prinášal do ich životov zmenu?`

---

#### Dodatečné otázky k diskuzi

`Pavel při misii nepoužívá žádné lsti a falešné argumenty. Proč to zmiňuje?`

`Někteří lidé věří, že „účel světí prostředky“. Co si o tom myslíš?`

`Proč bychom měli být při zvěstovaní Božího slova čestní a pravdiví?`

`Jak bys zhodnotil život a službu Wiliama Tyndaleho?`

`Proč byl i tento překladatel Bible ochotný zemřít?`

`Jak Bůh zázračně naplnil jeho poslední modlitbu?`

`Co myslíš, jak zareaguje Tyndale, až se v nebi dozví, jaké ovoce přinesla jeho práce (i smrt)?`
