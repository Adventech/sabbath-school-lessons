---
title:  Podnety na zamyslenie
date:  03/05/2024
---

„Verní služobníci však nezostali v Božom diele osamotení. Keď sa proti nim spájali duchovné mocnosti zla, Pán nezabúdal na svoj ľud. Keby mohli vidieť duchovným zrakom, zahliadli by jasné dôkazy Božej prítomnosti a pomoci, aké videl dávny prorok. Keď Elizeov sluha upozornil svojho pána na nepriateľské vojsko, ktoré ich obkľúčilo a nenechalo im žiadnu možnosť ústupu, prorok sa modlil: Hospodine, otvor mu, prosím, oči, aby videl. (2Kráľ 6,17) Sluha zrazu videl, že úbočie je plné vozov a ohnivých koní. Nebeské vojsko bolo pripravené ochrániť Božieho muža. Anjeli teda bdejú nad tými, ktorým záleží na obnove cirkvi.“ (GC 208; ZTDS 146)

„Keď sa proti reformačnej viere spájali mocní nepriatelia a zdalo sa, že proti nej vystúpia tisíce mužov, vtedy Luther napísal: Satan stupňuje svoju zúrivosť, bezbožní veľkňazi stroja úklady, hrozí nám vojna. Vyzvite ľud, aby pred Božím trónom statočne bojoval vierou a modlitbou, aby naši nepriatelia, premožení Božím Duchom, boli prinútení k mieru. To najhlavnejšie, čo musíme robiť, je modliť sa; oznámte ľuďom, že teraz na nich mieri ostrý meč satanovej zlosti a povedzte im, aby sa modlili.“ (GC 209; ZTDS 147)

Ospravedlnenie z viery je veľkou pravdou, ktorú Luther nanovo objavil. Tvorí základ evanjelia. Je to pravda, na ktorej spočíva naša nádej na spasenie. Lutherov hymnus „Hrad prepevný je Pán Boh náš“ mocne vyjadruje myšlienky evanjelia:

„Čo je naša ľudská sila? Sama nás nezachráni, máme však od Hospodina štít v každom bojovaní. Pýtaš sa, kto je ním? Ježiš, Boží Syn, Ten zachránil svet, iného Boha niet, On napokon zvíťazí!“

**Námety na spoločné uvažovanie**

`Ako by ste vlastnými slovami vysvetlili vzťah medzi milosťou a zákonom, medzi vierou a dobrými skutkami?`

`Prečo sme v takom veľkom pokušení skĺznuť do zákonníckeho spôsobu uvažovania? Ako by ste definovali zákonníctvo? V čom spočíva jeho škodlivosť pre našu kresťanskú vieru?`

`V čom spočíva nebezpečenstvo nesprávneho pochopenia toho, čo znamená „spasenie milosťou“? Kam nás môže priviesť takéto nepochopenie?`

`Čo majú ľudia na mysli pod pojmom „lacná milosť“? Môže byť milosť niekedy „lacná“? Prečo?`

Západ slnka: 20.02

---

#### Dodatečné otázky k diskuzi

`Překvapilo tě něco, během tvého osobního studia Bible a této lekce?`

`Co děláš, když máš někdy pocit, že jsi v tom svém boji víry zůstal sám?`

`Jak bychom měli jednat s lidmi zpochybňujícími ospravedlnění z víry? Proč?`

`Co si chceš odnést z naší dnešní diskuze?`
