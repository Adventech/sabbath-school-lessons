---
title:  Jedine Písmo
date:  28/04/2024
---

> <p></p>
> <sup>103</sup>Akú sladkú chuť má tvoja reč, mojim ústam je sladšia ako med. <sup>104</sup>Tvoje rozkazy ma robia múdrejším, preto nenávidím každý chodník lži. ... <sup>147</sup>Pred svitaním vstávam, o pomoc volám, na tvoje slovo čakám. ... <sup>162</sup>Z tvojej reči sa radujem ako ten, kto nachádza hojnú korisť. (Ž 119,103.104.147.162)

**Osobné štúdium**

`Pokús sa podľa úvodných veršov (Ž 119,103.104.147.162) charakterizovať Dávidov postoj k Božiemu slovu. Ako tento postoj ovplyvnil reformátorov? Aký vplyv má Božie slovo na tvoj život?`

Biblia bola základom viery reformátorov a jadrom ich učenia. Pochopili, že majú do činenia s inšpirovaným „živým a večným Božím slovom“ (1Pet 1,23). Vážili si každý jeho výrok, študovali každé jedno slovo. Keď čítali stránky Písma a uverili jeho zasľúbeniam, posilňovalo a obnovovalo to ich vieru. „Tak je to so všetkými zasľúbeniami Písma. Boh sa v nich prihovára každému z nás. Hovorí priamo k nám, aby sme mohli počuť jeho hlas. Práve v týchto zasľúbeniach nám Kristus predstavuje svoju milosť a moc. Sú to tie listy zo stromu na uzdravenie národov (Zj 22,2). Ak prijmeme Božiu milosť a moc, ak si privlastníme jeho zasľúbenia, budú silou pre náš charakter. Budú nás inšpirovať a udržiavať pri živote. Nič iné nemá takú uzdravujúcu moc, nič iné nemôže dať človeku takú odvahu a vieru, ktorá je nevyhnutná pre život celej bytosti.“ (MH 122; CZŽH 76)

Písmo radosťou presvetľuje náš smútok, nádejou pretepľuje našu skľúčenosť, svetlom rozjasňuje našu temnotu. Písmo prináša smer, keď blúdime, dáva nám istotu v našej zmätenosti, posilňuje nás, keď sme slabí a dáva nám múdrosť, keď chradneme v nevedomosti. Keď rozjímame o Božom slove a vierou sa držíme jeho zasľúbení, Božia životodarná sila dodáva energiu celej našej bytosti – telesne, duševne, emocionálne a duchovne.

Reformátori nasýtili svoju myseľ Písmom. Žili Božím slovom a mnohí z nich zomreli pre toto Slovo. Nešlo o ľahostajných, ľahkovážnych a ľahkomyseľných kresťanov s povrchným pohľadom na život. Vedeli, že bez moci Božieho slova by neodolali silám zla, ktoré sa proti nim postavili.

Túžbou Johna Wycliffa bolo preložiť Bibliu do angličtiny, aby si ju mohol prečítať a porozumieť jej každý bežný človek. Takéto konanie však bolo vtedy protizákonné. Wycliffe bol preto za svoju vieru obžalovaný, súdený ako heretik a odsúdený na smrť. Počas procesu sa Wycliffe vážne ohradil: „S kým, podľa vašej mienky, vediete spor? ... So starým mužom na pokraji hrobu? Nie, s pravdou, s pravdou, ktorá je mocnejšia než vy a porazí vás.“ (GC 90; ZTDS 66) Tieto slová, ktoré Wycliffe vyslovil krátko pred svojou smrťou, sa napokon naplnili, keď svetlo Božej pravdy rozptýlilo temnotu stredoveku.

**Aplikácia**

`Ako ťa utešuje Písmo v časoch skúšok?`

---

#### Dodatečné otázky k diskuzi

`Jaké pocity zažíval David, kdy naslouchal Božímu slovu?`

`Prožíváš při čtení Bible stejnou radost jako David? Proč?`

`David říká: Z tvých ustanovení jsem nabyl moudrosti. Co si o tom myslíš?`

`Proč je dobré začínat a končit den uvažováním o Bohu a jeho slovu?`

`Co vše nalézali reformátoři v Bibli? Proč ji tak rádi otevírali?`

`Jak postoj zaujali reformátoři k biblickým zaslíbením?`

`Proč byl Viklef ochotný přeložit Bibli, i když tušil, že za to zaplatí životem?`

`Proč čteš Bibli? Obohacuje tě to nějak? Pokud ano, jak?`
