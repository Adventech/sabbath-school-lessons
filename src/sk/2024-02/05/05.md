---
title:  Jedine Kristus... Jedine milosť...
date:  01/05/2024
---

> <p></p>
> <sup>8</sup>Veď ste spasení milosťou skrze vieru. A to nie je z vás, je to Boží dar. <sup>9</sup>Nie zo skutkov, aby sa nikto nevystatoval. (Ef 2,8.9)

> <p></p>
> <sup>8</sup>No Boh dokazuje svoju lásku k nám tým, že Kristus zomrel za nás, keď sme boli ešte hriešni. <sup>9</sup>Tým skôr teraz, keď sme boli ospravedlnení jeho krvou, budeme skrze neho zachránení pred hnevom. <sup>10</sup>Ak sme smrťou jeho Syna boli zmierení s Bohom, keď sme boli ešte nepriateľmi, tým skôr budeme zachránení jeho životom po tom, keď sme boli zmierení. (Rim 5,8–10)

**Osobné štúdium**

**Čo hovoria nasledovné verše o pláne spasenia?**

`Ef 2,8.9`

`Rim 3,23.24`

`Rim 6,23`

`Rim 5,8–10`

Boh pre nás pripravil spasenie a dáva nám ho ako dar. Svätý Duch nás vedie, aby sme vierou prijali to, čo nám Kristus vydobyl na kríži Golgoty a čo nám zadarmo ponúka. Ježiš, Boží Syn, obetoval svoj dokonalý život, aby odčinil naše hriechy.

Božia spravodlivosť vyžaduje dokonalú poslušnosť. Kristov dokonalý život stojí na mieste našich nedokonalých životov. Boží zákon, ktorý sme porušili, nás odsudzuje na večnú smrť. Biblia však hovorí jasne. Prostredníctvom našich hriešnych rozhodnutí sme „všetci zhrešili“ (Rim 3,23) a nemáme slávu Božiu. Sme hriešnici. Ak by sme boli ponechaní sami na seba, nijako nemôžeme naplniť spravodlivé a dokonalé požiadavky svätého Boha. V dôsledku toho si zaslúžime večnú smrť. Je tu však evanjelium, dobrá správa. Apoštol Pavol nás síce upozorňuje, že „mzdou hriechu je smrť“, ale jedným dychom dodáva, že „darom Božej milosti je večný život v Ježišovi Kristovi, našom Pánovi.“ (Rim 6,23). Spasenie je teda ničím nezaslúžený dar. Ak by sme mohli dosiahnuť spasenie svojimi skutkami, už by to nebol dar, ale išlo by o odplatu, mzdu, odmenu. Obsahom evanjelia je však žiariaca pravda, ktorá ukazuje, že spasenie si nemôžeme nijako zaslúžiť a vždy ide len a len o dar.

Martin Luther a protestantskí reformátori objavili, že zdrojom spásy je „jedine Kristus“. Luther začal hlásať posolstvo o Kristovej spásnej milosti. Davy sa hrnuli, aby si vypočuli jeho vrúcne posolstvá, ktoré ich privádzali k Bohu a menili ich životy. Jeho slová boli ako pohár občerstvujúcej vody podaný blúdiacemu na vyprahnutej púšti života. Ľudí spútavali tradície stredovekej cirkvi. Nachádzali sa v otroctve stáročných rituálov, ktoré ľudí neviedli k Bohu. Lutherove biblické posolstvá sa dotkli mnohých sŕdc a menili životy ľudí.

Keď Luther čítal Novú zmluvu, ohromila ho Božia dobrota. Uveličila ho Božia túžba zachrániť celé ľudstvo. Cirkevní predstavitelia vtedy hlásali a učili, že spasenie je sčasti ľudské dielo a sčasti Božie dielo. Luther zistil, že Kristova smrť na kríži bola dostatočná pre celé ľudstvo.

„S Kristom sa zaobchádzalo tak, ako si zasluhujeme my, aby sa s nami mohlo naložiť tak, ako zasluhuje on. Bol odsúdený pre naše hriechy, na ktorých nemal nijaký podiel, aby sme my mohli byť ospravedlnení jeho spravodlivosťou, na ktorej nemáme nijaké zásluhy. Vytrpel smrť, ktorá mala stihnúť nás, aby sme mohli prijať život, ktorý patril jemu.“ (DA 25; CL 13)

Aké mocné a úžasné zhrnutie evanjelia. Sme ospravedlnení spravodlivosťou, „na ktorej nemáme nijaké zásluhy“. Nádherné zasľúbenie!

**Aplikácia**

`Ak je spasenie Božím dielom v Kristovi, akú úlohu zohrávajú naše dobré skutky v kresťanskom živote? Ako môžeme potvrdiť dôležitosť dobrých skutkov bez toho, aby sme z nich urobili základ našej nádeje?`

---

#### Dodatečné otázky k diskuzi

`Jakým způsobem nám Bůh dokázal, že satan lže, když zpochybňuje jeho lásku k nám?`

`Proč za naše spasení musel zemřít samotný Bůh?`

`Proč i v naší církvi stále přežívá myšlenka, že spaseni budeme, jen když ještě před smrtí dosáhneme dokonalosti?`

`V čem je myšlenka spoléhání se na vlastní dokonalost tak nebezpečná?`

`Věříš tomu, že je spasení nezasloužený dar? Proč?`

`Proč se v naší církvi tak málo lidí raduje z jistoty spasení?`

`Pochybuješ někdy o svém spasení? Proč?`
