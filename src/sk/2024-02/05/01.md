---
title:  Vierou proti všetkým protivenstvám
date:  27/04/2024
---

Protestantská reformácia a jej pohľad na Písmo

### Texty na tento týždeň
Ž 119,162; Ján 16,13–15; 2Pet 1,20.21; Ef 2,8.9; Rim 3,23.24; Rim 6,15–18

> <p>Úvodný text</p>
> V srdci som si skryl tvoju reč, aby som proti tebe nehrešil. (Ž 119,11)

Protestantskí reformátori mali niečo, čo zúfalo potrebujeme aj v 21. storočí: mali zmysel života. Popredný americký psychológ Philip Cushman vo svojej knihe The Empty Self (Prázdne ja) hovorí o ľuďoch, ktorí žijú bezcieľny život. Ich presvedčenie je plytké. Nehľadajú skutočný zmysel života. Nemajú nič, prečo by stálo za to zomrieť. A tak nemajú ani nič, prečo by im stálo za to žiť, najmä keď do života prídu ťažkosti a problémy.

Ale muži, ženy a deti protestantskej reformácie boli diametrálne odlišní. Mali neochvejný cieľ, zmysel, pre ktorý im stálo za to žiť. To, čomu uverili, bolo pre nich dôležité. Za žiadnu cenu neboli ochotní ohroziť svoju integritu. Neurobili by nič, čo by spochybnilo ich nasmerovanie. Ich viera bola neoddeliteľnou súčasťou ich existencie. Akokoľvek poprieť vlastnú vieru by znamenalo zradiť, kým sú. Dokonca aj tvárou v tvár smrti mali vnútorný pokoj.

Na príkladoch niektorých reformátorov budeme tento týždeň skúmať, ako život meniace učenie Písma poskytuje základ pre skutočný cieľ a zmysel života. Pochopenie týchto večných právd nás pripraví na poslednú krízu vo veľkom spore medzi dobrom a zlom. Zápas, ktorý viedli reformátori, sa ešte neskončil. Pred nami stojí výzva, aby sme pokračovali tam, kde oni prestali. Aj my môžeme objaviť Boha, ktorý je dostatočne veľký a mocný aj uprostred ťažkostí a protivenstiev. Je to Boh, ktorý dáva nášmu životu zmysel a cieľ. A robí to spôsobom, ktorému sa nevyrovná nič z toho, čo ponúka tento svet.

**Osnova lekcie**

Táto lekcia pripomína skúsenosť a príklad kresťanských reformátorov – najmä ich prístup k Božiemu slovu a k jeho zásadným témam, ktoré svet vždy potreboval počuť.

- Ž 119,103.104.147.162: Božie slovo ako zdroj radosti a istoty (nedeľa)
- 2Kor 2,14; 4,1–6: Božie slovo, ktoré zvíťazí v konfrontácii s klamstvom (pondelok)
- Ján 14,25.26; 16,13–15; 2Pet 1,20.21: Svätý Duch a pochopenie Božieho slova (utorok)
- Ef 2,8.9; Rim 5,8–10: Posolstvo o Božej milosti ako hlavná téma Božieho slova (streda)
- Rim 8,1–4: Biblické posolstvo o premieňajúcej Božej milosti (štvrtok)

---

#### Dodatečné otázky k diskuzi

`Jak bys definoval „překážku“? Co to je?`

`Jak vnímáš překážky, které musíš během svého života překonávat?`

`Mohou mít překážky na náš život a víru i pozitivní vliv? Kdy?`

`S jakými překážkami se potýkáš v současné době?`

`Máš někdy pocit, že tu překážu, která ti stojí v cestě, nemůžeš zvládnout? Pokud ano, co v takové situaci děláš?`

`Souhlasíš s tím, že dnešním lidem chybí „smysl života“? Proč?`

`Jaký smysl života nám nabízí Ježíš?`
