---
title:  'Poslušnosť: ovocie viery'
date:  02/05/2024
---

> <p></p>
> <sup>1</sup>A tak teraz už nie je žiadne odsúdenie pre tých, čo sú v Kristovi Ježišovi. <sup>2</sup>Veď zákon životodarného Ducha v Kristovi Ježišovi ťa oslobodil od zákona hriechu a smrti. <sup>3</sup>Čo bolo nemožné Zákonu pre slabosť spôsobenú telom, to vykonal Boh, keď poslal svojho Syna v podobe hriešneho tela a pre hriech odsúdil hriech v tele, <sup>4</sup>aby sa splnila požiadavka Zákona v nás, ktorí žijeme nie podľa tela, ale podľa Ducha. (Rim 8,1–4)

**Osobné štúdium**

**Čo sa z nasledovných textov dozvedáme o spasení jedine prostredníctvom Kristovej spravodlivosti?**

`Rim 3,27–31`

`Rim 6,15–18`

`Rim 8,1–4`

Za čias Martina Luthera zavial kresťanskou cirkvou nový vietor. Desaťtisíce ľudí sa naučili odvrátiť zrak od svojho hriešneho ja a namiesto toho hľadieť na Ježiša. Niet pochýb, že keď sa ľudia pozerali sami na seba a na svoj hriech, napĺňal ich pocit znechutenia. Ktorý veriaci by dnes nemal rovnakú skúsenosť? Práve preto musíme mať svoj pohľad upretý jedine na Krista.

Božia milosť nás mení. Jedného dňa sa John Wesley v Londýne zúčastnil na stretnutí Moravskej cirkvi (známej aj ako Obnovená jednota bratská). Wesley ohromene sedel, keď počul čítať Lutherov Úvod k Listu Rimanom. Prvýkrát v živote začal rozumieť evanjeliu. Niečo v jeho vnútri sa pohlo a on pocítil, že tento Kristus, ktorý za neho položil svoj život, ho zvláštnym spôsobom priťahuje. Zvolal: „Cítil som, že som začal dôverovať Kristovi. Jedine Kristus sa stal mojím spasením. Dostal som uistenie, že sňal zo mňa moje hriechy – áno, dokonca aj moje –, a zachránil ma pred zákonom hriechu a smrti.“ (WHITEHEAD John, The Life of the Rev. John Wesley, M.A., Londýn, Stephen Couchman, 1793, s. 331)

**Aké životne dôležité pravdy odhaľujú tieto pasáže o kresťanskom živote?**

`1Pet 2,2`

`2Pet 3,18`

`Kol 1,10`

`Ef 4,18–24`

Reformátori systematicky študovali Písmo v snahe objaviť čo najviac pravdy. Neboli spokojní so situáciou, v ktorej sa nachádzali, ani so strnulou náboženskou skúsenosťou s malým alebo žiadnym duchovným rastom. Neustále túžili lepšie spoznať Krista. Mnohí kresťania, ktorí verili Biblii, zaplatili v stredoveku za svoju oddanosť mimoriadne vysokú cenu. Boli mučení, väznení, vyhnaní a popravení. Ich majetky boli skonfiškované, ich domy vypálené, ich pozemky spustošené a ich rodiny prenasledované. Keď boli vyhnaní zo svojich domovov, hľadali mesto, „ktorého tvorcom a staviteľom je Boh“ (Heb 11,10). Keď ich mučili, žehnali svojim mučiteľom. Keď chradli v tmavých vlhkých kobkách, držali sa Božích zasľúbení o lepších zajtrajškoch. Hoci ich telá boli uväznené, prežívali slobodu – slobodu v Kristovi. Prežívali slobodu v pravdách Jeho slova. Boli slobodní v nádeji na Jeho skorý návrat.

**Aplikácia**

`Ako prežívaš zasľúbenie o spasení ty?`

---

#### Dodatečné otázky k diskuzi

`Hrají v našem spasení naše vlastní skutky a zásluhy nějakou roli? Proč?`

`Spasení je dar! Proč potom mluvíme o poslušnosti?`

`Co je to „zákon Ducha“ a co je to „zákon hříchu“?`

`Jaký je rozdíl mezi skutky zákona a skutky víry?`

`Proč se snažíš poslouchat Boha – jeho rady, příkazy a zákazy?`

`Souhlasíš s tím, že poslušnost je ovocem víry? Jak tomu rozumíš?`

`Jak se ti daří neřídit se svou vlastní vůlí, ale „vůlí Ducha“?`

`Je možné dát do souladu svou vůli s vůlí Ducha? Pokud ano, jak se to dělá?`
