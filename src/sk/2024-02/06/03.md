---
title:  Prorocké časové obdobia
date:  06/05/2024
---

> <p></p>
> Svojim dvom svedkom, oblečeným do vrecoviny, dám prorokovať tisícdvestošesťdesiat dní. (Zj 11,3)

> <p></p>
> <sup>5</sup>A porodila syna, chlapca, ktorý má železnou berlou vládnuť nad všetkými národmi. Jej dieťa však bolo uchvátené k Bohu a k jeho trónu. <sup>6</sup>Žena utiekla na púšť, kde jej Boh pripravil miesto, aby ju tam živili tisícdvestošesťdesiat dní. ... <sup>14</sup>Ale tej žene boli dané dve krídla veľkého orla, aby mohla letieť do pustatiny na svoje miesto, kde skrytá pred hadom bude živená čas a časy a pol času. <sup>15</sup>Had vychrlil za ženou zo svojej tlamy vodu ako rieku, aby ju rieka strhla. (Zj 12,5.6.14.15)

> <p></p>
> Bude hovoriť slová proti Najvyššiemu, bude sužovať svätých Najvyššieho, bude sa pokúšať zmeniť posvätné obdobia a predpisy. Do jeho ruky budú vydaní na čas a časy a polovicu času. (Dan 7,25)

**Osobné štúdium**

`Porovnaj úvodné texty (Zj 11,3; Zj 12,5.6.14.15; Dan 7,25). Aké podobnosti vidíš v opísaných prorockých obdobiach?`

Tisícdvestošesťdesiat dní, počas ktorých budú prorokovať dvaja svedkovia oblečení vo vrecovine (Zj 11,3), predstavujú rovnaké časové obdobie ako štyridsaťdva mesiacov, počas ktorých budú „pohania“ (tí, ktorí sú proti Božej pravde) „pustošiť sväté mesto“ (Zj 11,2). Nepriatelia Boha majú šliapať po Božej pravde 1260 dní (42 /mesiacov/ x 30 /dní/ = 1260 /dní/; v apokalyptickom proroctve každý deň predstavuje jeden rok) a dvaja Boží svedkovia, Stará a Nová zmluva, proti nim počas toho istého obdobia prorokujú.

Ako sme už videli (pozri lekciu štyri), text Dan 7,25 hovorí, že mocnosť „malý roh“, ktorá vzíde z rozpadu Rímskej ríše, bude prenasledovať Boží ľud „na čas a časy [duál; doslova „dva časy“] a polovicu času“. Výraz „čas“ predstavuje jeden rok (360 dní). Takže tri a pol času predstavuje rovnaké obdobie –tisícdvestošesťdesiat dní.

V Zjavení sa stretávame s rôznymi spôsobmi označenia rovnakého časového obdobia: tisícdvestošesťdesiat dní prenasledovania Božieho ľudu (Zj 12,6); čas, [dva] časy a polovica času (Zj 12,14); štyridsaťdva mesiacov (Zj 13,5) a napokon štyridsaťdva mesiacov a tisícdvestošesťdesiat dní (Zj 11,2.3). Všetky tieto texty opisujú rôzne aspekty toho istého historického časového obdobia.

Keď sa spochybní autorita Písma, na jeho miesto sa postavia iné (ľudské) autority. To často vedie k prenasledovaniu tých, ktorí sa zastávajú Božieho slova. Takéto udalosti sa odohrávali v čase pápežskej nadvlády od roku 538 do roku 1798, keď stredoveká cirkev upadla do hlbokej duchovnej temnoty. Na miesto Božích prikázaní sa postavili ľudské nariadenia. Ľudské tradície zatienili jednoduchosť evanjelia. Rímska cirkev sa spojila so svetskou mocou, aby rozšírila svoju moc nad celou Európou.

Počas tohto obdobia bolo Božie slovo – jeho dvaja svedkovia – odiate vo vrecovine. Pravdy dvoch svedkov boli skryté pod obrovskou hromadou tradícií a rituálov. Títo dvaja svedkovia však stále prorokovali; Biblia vydávala svoje svedectvo. Aj uprostred tejto duchovnej temnoty sa Božie slovo zachovalo. Boli takí, ktorí si ho vážili a žili podľa jeho prikázaní. Ale v porovnaní s masami v Európe ich bolo málo. Valdénci, Ján Hus, Jeroným Pražský, Martin Luther, Ulrich Zwingli, Ján Kalvín, bratia Ján a Charles Wesleyovci a množstvo ďalších reformátorov – tí všetci boli podľa svojho poznania verní Božiemu slovu.

**Aplikácia**

`Čo všetko je súčasťou učenia mnohých kresťanských denominácií, hoci to nie je založené na Božom slove, ale na tradícii?`

---

#### Dodatečné otázky k diskuzi

`Koho v tomto proroctví představují žena, dítě a had (drak)?`

`Proč a na jak dlouho musela žena utéci na „poušť“?`

`Proč oněch 1260 dní vykládáme jako 1260 let? Není to omyl?`

`Dva svědci měli prorokovat 1260 dní. Jak se tato předpověď naplnila?`

`Jakým způsobem se středověká církev chovala vůči těm, kdo chtěli žít podle biblických pravidel?`

`Jakou roli v záchraně „dvou svědků“ sehráli reformátoři?`

`Vynález knihtisku stál u nebývalého šíření Bible. Byla to náhoda? Proč?`
