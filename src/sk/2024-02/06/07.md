---
title:  Podnety na zamyslenie
date:  10/05/2024
---

„Verní svedkovia prorokovali vtedy, keď cirkevné i svetské úrady Bibliu zakazovali a keď nepriatelia jej svedectvá prekrúcali a všemožne sa snažili o to, aby ľudia na ňu nemysleli, keď každého, kto by sa opovážil hlásať jej sväté pravdy, väznili a týrali pre vieru, alebo aspoň vyháňali do hôr a jaskýň. Títo Boží svedkovia svedčili po celé obdobie tisícdvestošesťdesiat rokov. Aj v najtemnejších dobách žili verní ľudia, ktorí milovali Božie slovo a horlivo obhajovali Božiu česť. Potrebnú múdrosť, moc a autoritu dostávali od Boha, aby mohli hlásať Božiu pravdu v celom uvedenom období.“ (GC 267.268; ZTDS 188)

„Keď Francúzsko otvorene zavrhlo Boha a odmietlo Bibliu, začali bezbožní ľudia a mocnosti temna jasať, pretože dosiahli cieľ, po ktorom tak dlho túžili – kráľovstvo, v ktorom neplatia medze zahrnuté v Božom zákone. ... Boží Duch, ktorý krotil krutú diabolskú moc, prestal pôsobiť a satan, ktorého jedinou rozkošou je hriešnosť človeka, mohol konať, čo sa mu zachcelo. Jeho sluhovia mohli zožínať ovocie vzbury, kým zem nezaplnili hrôzostrašné zločiny. V spustošených krajoch a zborených mestách znel nárek vrcholnej úzkosti. Francúzsko akoby prežívalo strašné zemetrasenie. Náboženstvo, zákon, spoločenský poriadok, rodina, štát i cirkev – všetko zmietli bezbožné ruky, ktoré sa postavili na odpor proti Božiemu zákonu.“ (GC 286; ZTDS 200)

„Ak cirkev nebude plniť zámer, pre ktorý ju Boh ustanovil, ak neprijme každý lúč svetla a prestane plniť zverené povinnosti, celá jej bohoslužba sa zákonite zvrhne na bezduché zachovávanie foriem a vytratí sa z nej skutočná zbožnosť.“ (GC 316; ZTDS 220.221)

**Námety na spoločné uvažovanie**

`Ktoré princípy veľkého sporu môžeme pozorovať na príklade Veľkej francúzskej revolúcie?`

`Na obhajobu tvrdenia, že Boh neexistuje, jeden človek napísal: „Môžeme si slobodne stanoviť svoje vlastné ciele a odhodlať sa prekročiť akékoľvek intelektuálne hranice bez toho, aby sme v tom videli znaky nejakého prestupovania pravidiel.“ Prečo vyjadrenie „bez toho, aby sme v tom videli znaky nejakého prestupovania pravidiel“ tak jasne ukazuje na pohnútky, ktoré mnohých vedú k odmietnutiu Boha? Ako môžu takéto myšlienky pomôcť vysvetliť niektoré z udalostí, ktoré sa odohrali počas Veľkej francúzskej revolúcie?`

`Aký význam má Jánovo videnie svätyne v súvislosti s udalosťami na konci času?`

Západ slnka: 20.12

---

#### Dodatečné otázky k diskuzi

`Co tě nejsilněji oslovilo v této lekci, když jsi ji studoval?`

`Co se můžeme naučit od těch, kteří milovali Bibli i za cenu svého života?`

`Potřebujeme dnes Bibli? (Nestačilo by jen číst knihy EGW?) Proč?`

`Překvapilo tě dnes něco v naší diskuzi? Co a proč?`
