---
title:  Dvaja svedkovia
date:  04/05/2024
---

Svedectvo o Bohu v dobe nástupu ateizmu

### Texty na tento týždeň
Zj 11,3–6; Zach 4,14; 12,5.6.14.15; Dan 7,25; Iz 54,17; Ž 119,89; Zj 11,15–18

> <p>Úvodný text</p>
> Tráva uschne, kvet zvädne, ale slovo nášho Boha pretrvá naveky. (Iz 40,8)

V priebehu storočí sa odohralo mnoho útokov na Božie slovo. Snažili sa ho spochybniť, zavrhnúť, zničiť. Písmo bolo zamykané v kláštoroch, verejne trhané a pálené na námestiach. Tých, čo verili v Božie slovo a odvolávali sa naň, náboženské autority zosmiešňovali, väznili, mučili a zabíjali. Napriek tomu je tu Božie slovo dodnes a stále má veľkú moc.

Stredoveká cirkev prenasledovala verných kresťanov, ktorí svoju vieru stavali na Písme. Božie slovo však mocne osvetľovalo temnotu. Útlak a prenasledovanie nemohli zastaviť hlásanie Božieho slova. Keď bol prekladateľ anglickej Biblie William Tyndale súdený za svoju vieru, opýtali sa ho, kto mu pri šírení Božieho slova pomáhal najviac. Tyndale sa najprv zamyslel a potom odpovedal: „Biskup z Durhamu.“ Sudcovia zostali zaskočení a zmätení. Tyndale im vysvetlil, že pri jednej príležitosti biskup vykúpil všetky výtlačky jeho anglického prekladu Biblie a verejne ich spálil. Biskup v tom čase nevedel, ako veľmi pomáha veci pravdy. Biblie totiž nakúpil za oveľa vyššiu cenu, než bolo obvyklé. Vďaka takémuto zisku dokázal Tyndale vytlačiť oveľa viac Biblií, než bolo spálených. Pravda zašliapaná do prachu znova povstala, aby žiarila v celej svojej nádhere.

Tento týždeň preskúmame jeden z najkrutejších útokov na Písmo a kresťanskú vieru. Počas Veľkej francúzskej revolúcie tiekla v uliciach Francúzska krv. Gilotína stála na parížskom námestí a tisíce ľudí boli popravované. Ateizmus sa stal štátnym náboženstvom. Napriek tomu sa svedectvo Božieho slova nedalo umlčať.

**Osnova lekcie**

Šiesta lekcia vychádza z jedinečného prorockého textu Zjavenia 11. Tento prorocký obraz vykresľuje obdobie, keď po rokoch satanovho ničenia kresťanstva bludmi a prenasledovaním „zvnútra“ sa proti posolstvu evanjelia postavil nový fenomén – ateizmus. Proroctvo však zároveň ukazuje na konečné víťazstvo svedectva Božieho slova.

- Zj 11,3–6: Prorocká predpoveď verného „svedectva“ Božieho slova (nedeľa)
- Zj 11,3; 12,5.6.14.15; Dan 7,25: Časové zaradenie tohto „svedectva“ (pondelok)
- Zj 11,7–9: Zdanlivá „likvidácia“ Božích svedkov (utorok)
- Zj 11,11: Opätovné „vzkriesenie“ Božieho svedectva (streda)
- Zj 11,15–19: Konečné víťazstvo svedectva Božieho slova (štvrtok)

---

#### Dodatečné otázky k diskuzi

`Jak bys definoval ateismus?`

`Kde se tu ateismus vzal?`

`Co víš o Velké francouzské revoluci? Co bylo její příčinou?`

`Jak se před touto revolucí projevovala francouzská středověká „církev“?`

`Proč mají ateisté tak silnou potřebu útočit na „Boží slovo“?`

`Jak vnímá současná společnost křesťanství? Proč tomu tak je?`

`Co můžeme udělat pro zlepšení obrazu křesťanství?`

`Jak by měla probíhat misie mezi ateisty?`

`Proč je misie mezi ateisty „běh na dlouhou trať“?`
