---
title:  Dvaja svedkovia
date:  05/05/2024
---

> <p></p>
> <sup>3</sup>Svojim dvom svedkom, oblečeným do vrecoviny, dám prorokovať tisícdvestošesťdesiat dní. <sup>4</sup>To sú tie dve olivy a dva svietniky, ktoré stoja pred Pánom zeme. <sup>5</sup>Ak im niekto chce ublížiť, z úst im vyšľahne oheň a strávi ich nepriateľov. Keby im niekto chcel ublížiť, musí takto zahynúť. <sup>6</sup>Oni majú moc zavrieť nebo, aby v dňoch ich prorokovania nepršalo. Majú moc premeniť vody na krv a zasiahnuť zem všelijakými ranami, kedykoľvek to budú chcieť. (Zj 11,3–6)

**Osobné štúdium**

`Pokús sa nájsť päť znakov, ktoré charakterizujú dvoch svedkov z úvodného textu (Zj 11,3–6).`

V 4. kapitole svojej knihy prorok Zachariáš zaznamenáva videnie o dvoch olivovníkoch, ktoré sa nachádzali po oboch stranách zlatého svietnika. Rovnaký obraz nachádzame aj v Zjavení 11. Zachariášovi bolo oznámené, že sú to „dve deti oleja, ktoré stoja pred Pánom celej zeme“ (Zach 4,14; Roh.). Olivovníky privádzali olej do svietnika, aby neustále svietil. Pripomeňme si slová žalmistu: „Sviecou mojej nohe je tvoje slovo, svetlom môjmu chodníku.“ (Ž 119,105) Olej predstavuje Svätého Ducha (Zach 4,2.6). Jánovo videnie v Zjavení 11 opisuje Božie slovo, ktoré je ohlasované v moci Svätého Ducha, aby osvietilo svet.

Títo dvaja svedkovia môžu prorokovať a brániť dažďu tak dlho, ako predpovedajú. Dokážu premeniť vodu na krv a zasiahnuť zem morom. Podľa Božieho slova Eliáš povedal, že na Izrael nepadne dážď. Odpoveďou na jeho modlitbu bolo, že nepršalo tri a pol roka (pozri Jak 5,17). Keď sa potom Eliáš modlil k Bohu, konečne začalo pršať (1. Kráľov 17 a 18). Zároveň sa ukázalo, že proroci pohanského boha Baala nedokázali ukončiť sucho a prinútiť nebesia, aby vrátili zemi vlahu. Mojžiš prostredníctvom Božieho slova priviedol na Egypťanov rany všetkého druhu, vrátane premeny vody na krv, pretože faraón odmietol prepustiť Boží ľud na slobodu (2. Mojžišova 7).

Tých, ktorí sa snažia ublížiť Písmu, pohltí oheň, ktorý vychádza priamo z Písma. Hospodin hovorí: „Pretože hovoria takéto reči, zmením tento ľud na drevo a svoje slová v tvojich ústach na oheň, ktorý ich strávi.“ (Jer 5,14) Božie slovo vynáša súd nad všetkými, ktorí ho odmietajú. Slovo Hospodina je ako spaľujúci oheň, ktorý vychádza z úst Jeho služobníkov.

Vo verši Ján 5,39 Ježiš vyhlasuje, že Písmo o Ňom vydáva svedectvo. Hovorí tiež, že evanjelium bude ohlasované „na svedectvo“ (eis martyrion) celému svetu (Mat 24,14). Základom tohto svedectva je práve Písmo – Stará a Nová zmluva. Slovo, ktoré má rovnaký koreň (martys) ako slová pre svedectvo použité v týchto dvoch veršoch, sa objavuje aj vo verši Zj 11,3, kde sa hovorí o „dvoch svedkoch“.

Kto sú títo dvaja svedkovia? Vzhľadom na spomenuté jazykové prepojenie a v súvislosti s charakteristikou uvedenou v Zjavení 11 môžeme dospieť k predpokladu, že títo dvaja svedkovia sú Stará zmluva a Nová zmluva, ktoré svetu prinášajú svedectvo o Božom svetle a o Jeho pravde.

**Aplikácia**

`Mnohí kresťania majú dnes tendenciu zľahčovať autoritu Starej zmluvy a označujú ju za nepodstatnú a nepotrebnú, pretože dnes máme Novú zmluvu. Čo je na tomto postoji nesprávne a prečo je škodlivý?`

---

#### Dodatečné otázky k diskuzi

`Proč jsou uvedení dva svědci? Proč nestačí jen jeden?`

`Co nás vede k víře, že ti dva svědkové jsou Starý a Nový zákon?`

`Spousta křesťan čte jen Nový zákon, protože mají pocit, že číst Starý zákon by byla ztráta času. Jaké nebezpečí jim hrozí?`

`Jakou roli sehrála Bible v době „temna“?`

`Proč a jak se středověká církev snažila „upozadit Bibli“?`

`Ti svědkové mají mít moc „sežehnout“ nepřátele. Jak tomu rozumíš?`
