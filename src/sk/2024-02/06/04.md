---
title:  Zabitie dvoch svedkov
date:  07/05/2024
---

> <p></p>
> <sup>7</sup>Keď dokončia svoje svedectvo, šelma, ktorá vystúpi z priepasti, bude bojovať proti nim, zvíťazí nad nimi a zabije ich. <sup>8</sup>Ich mŕtvoly budú na námestí veľkého mesta, ktoré sa obrazne volá Sodoma a Egypt, kde bol ukrižovaný aj ich Pán. <sup>9</sup>Mnoho ľudí z rozličných kmeňov, jazykov a národov bude tri a pol dňa vidieť ich mŕtve telá, ale ich telá nedovolia uložiť do hrobu. (Zj 11,7–9)

**Osobné štúdium**

`Čo predpovedajú úvodné verše (Zj 11,7–9) o osude dvoch Božích svedkov? Pri svojej odpovedi maj na pamäti, že jazyk proroctva je symbolický.`

V roku 538 sa Rímska ríša rozpadla. Východorímsky cisár Justinián odovzdal občiansku, politickú a náboženskú autoritu pápežovi Vigiliusovi. Začalo sa dlhé obdobie nadvlády stredovekej cirkvi. Pokračovalo až do roku 1798, keď francúzsky generál Berthier na Napoleonov rozkaz vpochodoval bez odporu do Ríma, 10. februára 1798 zajal pápeža Pia VI. a previezol ho do Francúzska, kde pápež zomrel. Tento dátum označuje prorocky predpovedaný koniec sekulárnej autority rímskej cirkvi, ako to označuje tisícdvestošesťdesiat dní (rokov) znázornených v proroctvách kníh Daniel a Zjavenie.

Ide rozhodne o mocný prejav pravdivosti biblických proroctiev. Daniel, ktorý písal svoju knihu viac ako 500 rokov pred Kristom, veľmi presne predpovedal udalosti, ktoré sa mali odohrať až o viac ako dvetisíctristo rokov neskôr. Je to jeden z dôkazov, že proroctvám Biblie môžeme dôverovať.

Počas celého spomínaného obdobia Písmo uchovávalo pravdy evanjelia. Medzitým však prichádzali ďalšie útoky na biblickú pravdu. Šelma, ktorá vystúpila z priepasti (satan), viedla vojnu proti dvom svedkom (Písmu). V čase Veľkej francúzskej revolúcie, ktorá sa začala v roku 1789, satan inicioval nové útoky na autoritu Biblie.

Vo Francúzsku vláda oficiálne ustanovila Kult rozumu ako štátom podporované ateistické náboženstvo, ktoré malo nahradiť kresťanstvo. Dňa 10. novembra 1793 sa v celej krajine konala oficiálna Slávnosť Rozumu (Fête de la Raison). Všetky kostoly a synagógy vo Francúzsku boli zrušené a stali sa z nich „chrámy rozumu“. Počas obradov bola uctievaná „bohyňa rozumu“ predstavovaná herečkou. Na uliciach sa pálili Biblie. Oficiálne vyhlásili, že Boh neexistuje a smrť označili za nekonečný spánok. Satan prostredníctvom bezbožných ľudí „zabil“ dvoch Božích svedkov. Ako hovorí Zjavenie: „Ich mŕtvoly budú na námestí veľkého mesta, ktoré sa obrazne volá Sodoma a Egypt, kde bol ukrižovaný aj ich Pán.“ (Zj 11,8)

V Egypte existovalo súčasne mnoho bohov a všetci popierali pravého Boha (pozri 2Moj 5,2). Sodoma zasa predstavuje neospravedlniteľnú a neprijateľnú nemorálnosť. Veľká francúzska revolúcia sa rozhodla zabiť dvoch Božích svedkov (Starú a Novú zmluvu). Ľudia počas revolúcie a krviprelievania stratili všetky morálne zábrany, čo vyústilo do ateizmu a vyvyšovania ľudskej múdrosti.

Text Zj 11,9 hovorí, že telá dvoch Božích svedkov budú ležať nepochované „tri a pol dňa“. Toto obdobie predstavuje prorocký čas tri a pol roka. Počas Veľkej francúzskej revolúcie bol ateizmus na vrchole od 26. novembra 1793, keď dekrét vydaný v Paríži zrušil náboženstvo, až do 17. júna 1797, keď francúzska vláda zrušila zákony obmedzujúce náboženstvo.

**Aplikácia**

`Čo by si robil, keby sa kresťanstvo zrušilo zákonom? Čo pre teba osobne znamená posolstvo „dvoch svedkov“?`

---

#### Dodatečné otázky k diskuzi

`Proč dle našeho výkladu začalo období 1260 let v roce 538?`

`Jak církev naložila s mocí, kterou získala po rozpadu Římské říše?`

`Církev hubila křesťany, kteří se drželi Ježíšova učení. Proč to dělala?`

`Jakou roli sehrála v tomto období Bible?`

`Co se stalo na konci období 1260 let?`

`Proč byly během Velké francouzské revoluce veřejně páleny Bible?`

`Jak se vyplnilo proroctví, podle kterého měla těla dvou svědků ležet tři a půl dne „na náměstí velkého města“?`

`Jakou globální roli sehrála Velká francouzská revoluce? Co se změnilo?`
