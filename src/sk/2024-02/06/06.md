---
title:  Víťazná pravda
date:  09/05/2024
---

> <p></p>
> <sup>15</sup>Siedmy anjel zatrúbil. A v nebi zazneli mohutné hlasy: „Kráľovstvo sveta sa stalo kráľovstvom nášho Pána a jeho Pomazaného a bude kraľovať na veky vekov.“ <sup>16</sup>Vtedy dvadsiati štyria starší, ktorí sedeli pred Bohom na svojich trónoch, padli na tvár, klaňali sa Bohu <sup>17</sup>a volali: „Ďakujeme ti, Pane, Bože všemohúci, ktorý si a ktorý si bol, že si sa ujal svojej veľkej moci a začal si kraľovať. <sup>18</sup>Národy sa rozhnevali, ale prišiel tvoj hnev a čas súdiť mŕtvych a odmeniť tvojich sluhov, prorokov, svätých a tých, čo sa boja tvojho mena, malých i veľkých, a zničiť tých, čo ničia zem.“ <sup>19</sup>A v nebi sa otvoril Boží chrám a v Božom chráme bolo vidieť archu jeho zmluvy. Nastali blesky, zvuky, hromy, zemetrasenia a veľké krupobitie. (Zj 11,15–19)

**Osobné štúdium**

Napriek útokom nepriateľa Božie dielo na zemi napokon dospeje k slávnemu vyvrcholeniu. Evanjelium je kázané „obyvateľom zeme, každému národu, kmeňu, jazyku a ľudu“ (Zj 14,6). Veľký spor medzi Kristom a satanom sa skončí tým, že Kristus úplne porazí pekelné mocnosti. Božie kráľovstvo zvíťazí nad zlom a hriech bude z vesmíru navždy odstránený. Zjavenie 11 sa začína satanovým pokusom prostredníctvom Veľkej francúzskej revolúcie zničiť kresťanskú vieru a vykoreniť vieru v Boha. Táto kapitola sa však končí víťazstvom Božieho kráľovstva nad kniežatstvami a mocnosťami zla. Poskytuje povzbudenie všetkým, ktorí prechádzajú ohnivými skúškami pre Krista a Jeho pravdu.

`Aké udalosti sa podľa úvodného textu (Zj 11,15–18) odohrajú na konci času, keď zaznie siedme trúbenie?`

Kráľovstvá tohto sveta sa stali kráľovstvami nášho Pána. Kristus je Víťazom. Zlo utrpelo porážku. Ježiš triumfuje a satan prehráva. Spravodlivosť víťazí. Pravda vládne. Urobili by sme dobre, keby sme dbali na nasledujúci pokyn: „Čokoľvek je postavené na moci človeka, bude zvrhnuté; to však, čo je založené na skale nemenného Božieho slova, pretrvá na veky.“ (GC 288; ZTDS 201)

`Prečítaj si znova text Zj 11,19. Čo videl Ján v nebi? Prečo je obsah tohto videnia dôležitý?`

Mať možnosť vidieť Boží chrám v nebi bolo určite obrovským zážitkom. Keď Ján hľadel na sväté miesto, uvidel archu Božej zmluvy. V starozmluvnej svätyni, ktorá bola postavená podľa veľkého originálu v nebi, sa zjavovala slávna Božia prítomnosť medzi dvomi anjelskými postavami vytvorenými na veku archy zmluvy. Vo vnútri archy bol Boží zákon. Hoci sme spasení iba milosťou prostredníctvom viery, poslušnosť Božiemu zákonu odhaľuje pravosť našej viery. Boží zákon je normou, podľa ktorej sme súdení (Jak 2,12). Táto skutočnosť sa stáva mimoriadne dôležitou a aktuálnou najmä na konci časov (pozri Zj 12,17 a Zj 14,12).

**Aplikácia**

`Ako k nám dnes prehovára výrazný kontrast medzi bezbožnosťou počas Veľkej francúzskej revolúcie a slávnym vyvrcholením dejín zobrazeným v Zjavení 11?`

---

#### Dodatečné otázky k diskuzi

`Jak nakonec skončí bitva mezi drakem a Beránkem?`

`Proč se v nebi všichni těší na okamžik, až bude zničeno zlo?`

`Jak ti v těžkých životních situacích pomáhá vědomí, že zlo bude poraženo?`

`Jak se ti daří bojovat se zlem, které je usazeno ve tvém nitru? Proč?`

`Jakou taktiku používá drak ve svém tažení proti „dvěma svědkům“ dnes?`

`Proč se do boje proti Bibli přidávají i mnozí teologové?`

`Těšíš se na okamžik, kdy pravda zvítězí a zlo zanikne? Jak se to projevuje ve tvém životě?`

`Poznají na tobě ostatní lidé, že jsi na straně „vítězné pravdy“? Podle čeho?`
