---
title:  Vzkriesenie dvoch svedkov
date:  08/05/2024
---

> <p></p>
> O tri a pol dňa však vošiel do nich duch života od Boha, postavili sa na nohy a na tých, čo ich videli, doľahol veľký strach. (Zj 11,11)

> <p></p>
> Hospodin, naveky pevne stojí v nebesiach tvoje slovo. (Ž 119,89)

> <p></p>
> <sup>7</sup>Pravda a právo sú diela jeho rúk, všetky jeho príkazy sú spoľahlivé. <sup>8</sup>Pevné sú na večné veky, utvorené sú podľa pravdy a práva. (Ž 111,7.8)

**Osobné štúdium**

`Akú predpoveď o Božom slove prináša úvodný text (Zj 11,11)?`

Na konci Veľkej francúzskej revolúcie Božie slovo opäť „ožilo“. Nastalo mohutné oživenie. Veľký strach padol na tých, ktorí videli, ako sa Božie slovo znova stalo živou Božou mocou na spasenie. Na konci 18. storočia Boh povolal mužov a ženy, ktorí sa zaviazali niesť evanjelium do všetkých končín zeme. Dialo sa to veľmi rýchlo. Baptistický misionár William Carey napríklad odcestoval do Indie a preložil Bibliu do desiatok indických nárečí. Podobne boli do celého sveta vysielaní mnohí misionári, ktorí sa nechali viesť pôsobením Písma.

Nie je náhodou, že celosvetové misijné snahy vznikli práve po Veľkej francúzskej revolúcii. Božie slovo je živé Slovo, a hoci sa mnohým zdalo „mŕtve“, naďalej žilo v srdciach verných kresťanov. Teraz znova povstalo a ožilo, ako to predpovedali proroctvá Zjavenia. „Neveriaci Voltaire raz vystatovačne povedal: Už ma unavuje počúvať stále to isté, že totiž kresťanstvo založilo dvanásť mužov. Ja dokážem, že stačí jeden muž, aby ho prekonal. Odvtedy žili na svete už mnohé generácie. Milióny ľudí bojovali proti Biblii. Táto kniha však nie je porazená. Tam, kde boli za čias Voltaira stovky, sú dnes desaťtisíce, ba státisíce výtlačkov Božej knihy. Jeden z prvých reformátorov kresťanskej cirkvi vyhlásil: Biblia je nákova, na ktorej sa už zlomilo nejedno kladivo.“ (GC 288; ZTDS 201)

`Čo nám ďalšie úvodné texty (Ž 119,89 a Ž 111,7.8) hovoria o Biblii? Prečo môžeme Písmu dôverovať?`

Božie slovo môže byť napadnuté alebo potlačené, ale nikdy nebude úplne zničené. Dokonca aj mnohí vyznávači kresťanstva rôznymi spôsobmi podrývajú autoritu Písma. Spochybňujú mnohé (alebo všetky) časti Biblie. Iní zdôrazňujú ľudské prvky Písma, takže ho pripravujú o jeho Boží rozmer a podkopávajú Božiu pravdu.

Nikdy a žiadnym spôsobom sa nesmieme nechať zviesť takýmito útokmi na Božie slovo. Ono je stále živé, prehovára k ľudským srdciam a je schopné vdýchnuť nový život tým, ktorí sú ochotní počúvať Slovo a nasledovať jeho učenie.

**Aplikácia**

`Ktoré konkrétne proroctvá prehovárajú práve k tebe? Prečo?`

---

#### Dodatečné otázky k diskuzi

`Co se mělo stát po „třech a půl dnech“? Jak se toto proroctví naplnilo?`

`Jakou roli sehrály v naplnění biblických proroctví „biblické společnosti“?`

`Jak se vyjádřil o budoucnosti Bible nevěřící filozof Voltaire? Proč se jeho proroctví nenaplnilo?`

`Ateisti rádi útočí proti Bibli. O čem to svědčí?`

`Proč není možné ony dva svědky „zabít“? Proč Bible vždy přežije?`

`Co může „zabít“ vliv Bible v našem životě?`

`Jak se můžeme bránit tomu, aby Bible nezmizela z našeho života?`
