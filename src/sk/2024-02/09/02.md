---
title:  Svätyňa a zákon
date:  26/05/2024
---

> <p></p>
> A v nebi sa otvoril Boží chrám a v Božom chráme bolo vidieť archu jeho zmluvy. Nastali blesky, zvuky, hromy, zemetrasenia a veľké krupobitie. (Zj 11,19)

> <p></p>
> Do archy vložíš napísané Svedectvo, ktoré ti dám. (2Moj 25,16)

> <p></p>
> Keď Hospodin na vrchu Sinaj dokončil svoj rozhovor s Mojžišom, dal mu dve tabule svedectva, kamenné tabule písané Božím prstom. (2Moj 31,18)

> <p></p>
> Drak sa na ženu nahneval a odišiel bojovať proti ostatným z jej potomstva, ktorí zachovávajú Božie prikázania a držia sa Ježišovho svedectva. (Zj 12,17)

**Osobné štúdium**

`Preštuduj si úvodné texty (Zj 11,19; 2Moj 25,16; 2Moj 31,18 a Zj 12,17). Čo hovoria o arche zmluvy a svätyni svätých?`

Deň zmierenia bol dňom súdu. Celý Izrael sa mal podľa príkazu zúčastniť na tejto udalosti. Každý sa mal kajať, skúmať svoje vnútro a zdržať sa akejkoľvek práce (pozri 3Moj 23,29–31). Len v tento deň veľkňaz vstupoval do svätyne svätých, aby tam vykonal zmierenie za hriech. A práve tam, v najvnútornejšom priestore svätyne, sa nachádzala archa zmluvy. Vo vnútri archy bol Zákon – Desatoro Božích prikázaní. Tieto prikázania boli napísané na kamenných doskách. Zlaté veko archy sa nazývalo zľutovnica, na ktorú sa kropila krv na očistenie svätyne od hriechu. Božia prítomnosť sa prejavila zostúpením Božej slávy nad zľutovnicu. Každá obeť odhaľovala Božie milosrdenstvo voči hriešnym ľudským bytostiam, ale Deň zmierenia ukazuje, že tieto obete pripomínali hriechy ľudu až do dňa súdu (Heb 10,3). Hriech bol v skutočnosti úplne odstránený až o storočia neskôr, a to len prostredníctvom Kristovej krvi, keď zomrel na kríži. A iba vierou v Jeho obeť (krv) môžeme byť očistení od hriechu (1Pet 1,18.19). Tam, v Božej prítomnosti, sa nádherne spája milosrdenstvo a spravodlivosť.

Pri pohľade do nebeskej svätyne apoštol Ján videl, že „v nebi sa otvoril Boží chrám a v Božom chráme bolo vidieť archu jeho zmluvy.“ (Zj 11,19) „V nebeskej svätyni svätých je Boží zákon – zákon, ktorý vydal Boh za burácania hromov a blýskavice na Sinaji a napísal svojím prstom na kamenné dosky. Boží zákon v nebeskom svätostánku je slávny originál. Prikázania zaznamenané na kamenných doskách, ktoré Mojžiš napísal do kníh, sú jeho presným odpisom. Tí, čo prijali túto významnú pravdu, pochopili svätosť a nemennosť Božieho zákona.“ (GC 434; ZTDS 297)

Keď prví adventisti študovali biblické učenie o svätyni, uvedomili si nielen dôležitosť celého Božieho zákona, ale aj prikázania o sobote, ktoré sa nachádza v srdci Desatora. Prišli k záveru, že ak sa Boží zákon nachádza v arche zmluvy v nebeskej svätyni, je večný a určite by nemohol byť odstránený Ježišovou obeťou na kríži.

**Aplikácia**

`Uvažuj o sobote, ktorá k nám prichádza pravidelne každý týždeň – bez výnimky. Čo nám to hovorí o dôležitosti učenia o stvorení? Ktoré iné učenie o Bohu má takú mocnú a neprestajne sa opakujúcu pripomienku?`

---

#### Dodatečné otázky k diskuzi

`Slyšel jsi nějaké „zaručené zvěsti“ o tom, že je možné najít schránu smlouvy, kterou židé údajně ukryli v jeskyni pod chrámem? Co si o tom myslíš?`

`Co viděl Jan v nebeské svatyni? Kde se nachází schrána smlouvy?`

`Co, kromě desek zákona, se ještě nacházelo ve schráně smlouvy?`

`Kdy roli hrála schrána smlouvy důležitou roli v pozemské svatyni?`

`Proč byl den smíření tak důležitý?`

`Myslíš, že se v budoucnu odehraje i „vesmírný den smíření“? Proč?`

`Proč se můžeme domnívat, že se v nebeské svatyni ve schráně smlouvy stále nacházejí i desky zákona?`
