---
title:  Posolstvo troch anjelov
date:  30/05/2024
---

> <p></p>
> <sup>9</sup>Po nich nasledoval iný, tretí anjel, ktorý mohutným hlasom volal: „Ak sa niekto bude klaňať šelme a jej obrazu a prijme znak na svoje čelo alebo na ruku, <sup>10</sup>aj ten bude piť z vína Božieho hnevu, nezriedeného, naliateho do kalicha jeho hnevu, a bude mučený ohňom a sírou pred svätými anjelmi a pred Baránkom. <sup>11</sup>Dym ich múk vystupuje na veky vekov a nemajú odpočinku vo dne ani v noci tí, ktorí sa klaňajú šelme a jej obrazu, ani ten, kto prijme znak jej mena.“ (Zj 14,9–11)

> <p></p>
> V tomto je trpezlivosť svätých, ktorí zachovávajú Božie prikázania a vieru Ježiša. (Zj 14,12)

**Osobné štúdium**

V Zjavení 14 prvý anjel volá mocným hlasom: „Bojte sa Boha a vzdajte mu slávu, lebo prišla hodina jeho súdu. Klaňajte sa tomu, ktorý stvoril nebo i zem, more i pramene vôd.“ (Zj 14,7) Výzva z neba hovorí, aby sme vo svetle blížiaceho sa súdu vzdávali svoju najvyššiu vernosť Stvoriteľovi a uctievali iba Jeho.

Druhý anjel volá: „Padol, padol ten veľký Babylon, ktorý opájal všetky národy vínom vášne svojho smilstva.“ (Zj 14,8) Babylon predstavuje hriešny, odpadlícky náboženský systém, ktorý odmietol posolstvo prvého anjela a naďalej sa uchyľuje k falošnému spôsobu uctievania. Preto tretí anjel varuje pred uctievaním „šelmy a jej obrazu“ (Zj 14,9–11). V týchto veršoch sú predstavené dve protichodné možnosti – uctievanie Stvoriteľa a uctievanie šelmy. Pred druhým príchodom Krista urobí každý človek na planéte Zem svoje konečné, neodvolateľné rozhodnutie o tom, kto má jeho úplnú oddanosť – Ježiš, alebo satan.

`Aké sú dve charakteristické črty tých, ktorí odmietajú uctievať šelmu (Zj 14,12)? Prečo sú obe tieto charakteristiky dôležité?`

Na konci času bude mať Boh ľudí, ktorí Mu budú oddaní aj tvárou v tvár najväčšiemu odporu a najzúrivejšiemu prenasledovaniu v dejinách sveta. Prostredníctvom daru Kristovej spravodlivosti budú žiť poslušný život naplnený milosťou. Uctievanie Stvoriteľa je v priamom protiklade k uctievaniu šelmy a je vyjadrené dodržiavaním Božích prikázaní. Záverečný konflikt o to, či budú ľudia verní Kristovi, alebo budú nasledovať šelmu, sa sústreďuje práve na uctievanie. A v centre záverečných udalostí veľkého sporu medzi dobrom a zlom je práve sobota ako deň pravého odpočinku.

Oddaní nasledovníci Spasiteľa budú nielen „veriť v Ježiša“, ale budú mať aj „vieru Ježiša“ („vieru Ježišovu“ Zj 14,12; Roh.). Ježišova viera je viera taká hlboká, dôverujúca a oddaná, že ňou nemôžu otriasť ani démoni v pekle a všetky skúšky na zemi. Je to viera, ktorá verí, aj keď nevidí, dôveruje, aj keď sa to vzpiera rozumu, a dúfa, aj keď nechápe. „Viera Ježiša“ je darom, ktorý prijímame vierou. Prenesie nás cez krízu, ktorá ešte len príde. Keď posledná kríza vypukne a budeme čeliť ekonomickému bojkotu, prenasledovaniu, väzneniu a samotnej smrti, Ježišova viera nás prenesie cez posledné hodiny zeme, kým sa Ježiš nevráti.

**Aplikácia**

`Ako dnes Boh pripravuje tvoju vieru na to, čo príde v budúcnosti?`

---

#### Dodatečné otázky k diskuzi

`Co nám oznamuje první anděl?`

`Co připomíná druhý anděl?`

`Před čím varuje „třetí anděl“?`

`Co je to ten „cejch“ a k čemu se používá?`

`Jak můžeme dostat „cejch“ šelmy na ruku a na čelo?`

`Co čeká každého, kdo dovolí šelmě, aby si ho „označila“ jako své vlastnictví?`

`Existuje i nějaká Boží „ochranná značka“? Pokud ano, jaká?`

`Můžeme se bránit tomu, abychom se nezačali klanět šelmě? Jak?`
