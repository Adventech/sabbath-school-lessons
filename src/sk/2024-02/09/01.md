---
title:  Základ Božej vlády
date:  25/05/2024
---

Opätovné objavenie významu Božieho zákona v závere dejín

### Texty na tento týždeň
Zj 14,6–12; Kaz 12,13.14; Prísl 28,9; Dan 7,25

> <p>Úvodný text</p>
> Drak sa na ženu nahneval a odišiel bojovať proti ostatným z jej potomstva, ktorí zachovávajú Božie prikázania a držia sa Ježišovho svedectva. (Zj 12,17)

Prostredníctvom intenzívneho štúdia Biblie adventisti pochopili, aký význam má Zákon v nebeskej svätyni svätých. Pri pohľade do srdca Božieho zákona objavili aj dôležitosť štvrtého prikázania, ktoré hovorí o sobote ako o dni odpočinku. Dá sa povedať, že toto prikázanie – viac ako ktorékoľvek iné – jasne identifikuje Boha ako nášho Stvoriteľa. Skutočnosť, že Boh je naším Pôvodcom, predstavuje základ každého pravého uctievania. Je to téma, ktorá bude mimoriadne dôležitá aj v posledných dňoch dejín zeme (pozri Zj 14,6–12).

Satan mal od začiatku jeden hlavný cieľ: podkopávaním Božieho zákona zmariť uctievanie Boha. Vie, že prestúpiť Zákon „v jednom prikázaní“ znamená „previniť sa proti všetkým“ (Jak 2,10). Práve preto navádza ľudí, aby prestupovali Boží zákon. To je aj dôvod, prečo satan tak nenávidí sobotu. Sobota totiž poukazuje ľuďom na Stvoriteľa a spôsob, akým Ho majú uctievať. Táto skutočnosť je uchovávaná aj v Božom zákone, ktorý sa nachádza v nebeskej svätyni svätých. Zákon definuje, čo je hriech a poukazuje na hriech. A tak kým sa ľudia snažia byť verní Bohu, musí aj Jeho zákon zostávať v platnosti, vrátane prikázania o sobote.

Cieľom tejto lekcie je poukázať na spojenie medzi svätyňou, Božím zákonom, sobotou a nadchádzajúcou krízou v súvislosti so znamení šelmy. Budeme tiež skúmať význam soboty pre ľudí žijúcich v čase konca.

**Osnova lekcie**

Téma tejto lekcie sa dotýka opätovného pochopenia významu a dôležitosti Božieho zákona, ktorý bol po stáročia mnohými kresťanmi prehliadaný a odmietaný. V lekcii sa zameriame aj na to, prečo je a bude vernosť Bohu aj v tejto oblasti dôležitá v závere dejín, a čo Boh očakáva od tých, ktorí Ho chcú verne nasledovať.

- Zj 11,19; 2Moj 25,16: Boží zákon uprostred svätyne (nedeľa)
- Mat 5,17.18: Ježiš potvrdzuje dôležitosť Božieho zákona (pondelok)
- Zj 14,6.7; 2Moj 20,8–11: Trvalý význam prikázaní o sobote (utorok)
- Zj 13,4.8.12.15: „Znamenie šelmy“ – odmietnutie Božieho zákona (streda)
- Zj 14,9–11: „Posolstvo troch anjelov“ – pozvanie k vernosti Bohu (štvrtok)

---

#### Dodatečné otázky k diskuzi

`Koho v úvodním textu představuje drak a koho žena?`

`Proti komu a proč podle knihy Zjevení zahájil drak válku?`

`Co je základem Boží vlády?`

`Proč má ďábel tak velký zájem na tom, abychom přestupovali Desatero?`

`V čem je 4. přikázání tak jedinečné?`

`V čem vidíš hlavní smysl správného prožívání soboty?`

`Kdy nám hrozí nebezpečí, že se z nás stanou “zákoníci“?`
