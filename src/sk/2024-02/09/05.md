---
title:  Znamenie šelmy
date:  29/05/2024
---

> <p></p>
> <sup>4</sup>Klaňali sa drakovi, že dal vládu šelme, a klaňali sa aj šelme, hovorili: „Kto je podobný šelme a kto môže proti nej bojovať?“ ... <sup>8</sup>Budú sa jej klaňať všetci obyvatelia zeme, ktorých meno nie je zapísané v knihe života Baránka zabitého od založenia sveta. ... <sup>12</sup>Vykonáva všetku moc prvej šelmy pred jej očami a pôsobí, aby sa zem a jej obyvatelia klaňali prvej šelme, ktorej smrteľná rana sa zahojila. ... <sup>16</sup>A pôsobí, že všetci – malí i veľkí, bohatí i chudobní, slobodní i otroci – dostanú znak na pravú ruku alebo na čelo, <sup>17</sup>aby nemohol kupovať ani predávať nikto, kto nemá ako znak meno šelmy alebo číslo jej mena. (Zj 13,4.8.12.15)

**Osobné štúdium**

`Prečítaj si texty Zj 12,12.17 a Zj 13,7. Ako tieto texty odhaľujú satanov hnev? Prečo sa diabol v čase konca tak veľmi hnevá na Boží ľud?`

Zjavenie 12 načrtáva kozmický konflikt medzi Kristom a satanom v priebehu vekov. Tento spor vyvrcholí posledným satanovým útokom na Boží ľud. Zjavenie 13 predstavuje dvoch spojencov draka – šelmu z mora a šelmu zo zeme. Tieto dve mocnosti sa spájajú v boji proti Božiemu ľudu.

`Uvažuj nad úvodnými veršami (Zj 13,4.8.12.15) a nad textom Zj 14,7.9–11. (Pozri tiež Zj 15,4; Zj 16,2; Zj 19,20; Zj 20,4; Zj 22,9.) Aká kľúčová téma sa objavuje vo všetkých týchto veršoch?`

Sústreďme sa na kontrast, ktorý nachádzame v týchto veršoch. Buď ľudia uctievajú Stvoriteľa, alebo uctievajú niečo iné. Stvoriteľ je hodný uctievania (Zj 5,9). Spor medzi Kristom a satanom, ktorý sa začal v nebi, sa sústredil práve na otázku uctievania: „Vystúpim do výšin oblakov, prirovnám sa k Najvyššiemu.“ (Iz 14,14) Satan túžil po úcte, ktorá náležala iba Stvoriteľovi. Podľa Zjavenia 13 sa tento zámer bude satanovi dariť napĺňať aj prostredníctvom činnosti šelmy z mora  (Zj 13,4).

Porovnanie s Danielom 7 ukazuje, že šelma má rovnaké vlastnosti ako malý roh, ktorý „bude pomýšľať na to, že premení časy a zákon“ a bude mať moc nad svätými počas obdobia 1260 prorockých „dní“, teda 1260 rokov (Dan 7,25; porovnaj Zj 13,5; pozri aj 6. lekciu). Štvrté prikázanie je jediná časť Desatora, ktorá sa týka času. Táto cirkev sa pokúsila zmeniť deň uctievania Boha zo soboty, siedmeho dňa, na nedeľu, prvý deň v týždni.

Boh ustanovil sobotu ako znamenie svojej moci a autority (2Moj 31,13; Ezech 20,12.20). Tým, že sa pozemská moc snaží zmeniť Bohom daný deň uctievania (sobotu), uzurpuje si autoritu a moc, ktoré náležia jedine Bohu. Ukazuje sa, že stredobodom záverečného konfliktu sa stane spor o to, čo je pravé a čo falošné uctievanie.

Z toho dôvodu hovorí Zjavenie o ľuďoch, ktorí sú verní Bohu, ako o tých, „ktorí zachovávajú Božie prikázania a držia sa Ježišovho svedectva“ (Zj 12,17; Zj 14,12). To zahŕňa aj sobotu ako siedmy deň a nemá to nič spoločné s nedeľou. Tí, ktorí odmietnu poslednú výzvu troch anjelov uctievať Boha v Jeho svätý deň (pozri aj Iz 58,13) a namiesto toho uctievajú šelmu v jej falošný deň odpočinku (v nedeľu), dostanú znamenie šelmy (pozri 11. lekciu).

**Aplikácia**

`Čím je sobota pre teba osobne? Ako sa tvoja skúsenosť so sobotou premieta do jej dôležitosti na konci času?`

---

#### Dodatečné otázky k diskuzi

`Komu a proč se máme klanět? Před kým máme pokleknout?`

`Před čím nás chrání „klanění se Bohu“?`

`Co je to ta kniha života, o které píše Jan ve Zjevení? Jak se do ní může dostat i naše jméno?`

`O jaké šelmě píše Jan? Jaké má znamení a jak se chová?`

`Kdo dává i této šelmě svou moc a sílu? Proč?`

`Komu se nakonec budou klanět ti, kdo se odmítají poklonit Stvořiteli?`

`Co si máme představit pod tím klaněním se šelmě?`
