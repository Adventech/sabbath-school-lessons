---
title:  Sobota a zákon
date:  28/05/2024
---

> <p></p>
> <sup>6</sup>Potom som videl iného anjela letieť stredom neba: Mal večné evanjelium, aby ho zvestoval obyvateľom zeme, každému národu, kmeňu, jazyku a ľudu. <sup>7</sup>Volal mohutným hlasom: „Bojte sa Boha a vzdajte mu slávu, lebo prišla hodina jeho súdu. Klaňajte sa tomu, ktorý stvoril nebo i zem, more i pramene vôd.“ (Zj 14,6.7)

**Osobné štúdium**

`Uvažuj o textoch Zj 14,6.7; Zj 4,11; 1Moj 2,1–3 a 2Moj 20,8–11. Čo z nich môžeme pochopiť o vzťahu medzi stvorením, sobotou a Božím zákonom?`

Stvorenie hovorí o našej hodnote v Božích očiach. Vo vesmíre nie sme len nejakým opusteným, bezvýznamným zrnkom prachu. Nie sme ani produkt náhodných udalostí alebo súhry okolností, ktoré vyústili do vzniku nášho genetického kódu. Inými slovami, bežný vedecký scenár pôvodu života, ktorý prevzali spravodajské médiá a populárna kultúra, predstavuje taký pohľad na náš pôvod, ktorý je v každom ohľade nezlučiteľný s biblickou správou.

Sme tu, pretože nás stvoril Ježiš. A On je hoden nášho uctievania nielen preto, že nás stvoril, ale aj preto, že nás vykúpil. Stvorenie a vykúpenie sú jadrom každého pravého uctievania Boha. Preto je sobota nevyhnutne dôležitou súčasťou pochopenia plánu spasenia. Sobota hovorí o starostlivosti Stvoriteľa a láske Vykupiteľa.

Na záver týždňa stvorenia Boh odpočíval v kráse a majestátnosti sveta, ktorý stvoril. Jeho odpočinok slúži aj ako príklad pre nás. Sobota je každotýždenná prestávka na chválu Toho, ktorý nás stvoril. Keď Boha uctievame v sobotu, otvárame svoje srdcia, aby sme prijali zvláštne požehnanie, ktoré vložil iba na tento deň a na žiadny iný.

Sobota nám ukazuje na Stvoriteľa, ktorý nás miloval tak veľmi, že nás neopustil, keď sme sa vzdialili od Jeho plánov s nami. Sobota je večným symbolom nášho odpočinku v Ňom, je zvláštnym znakom vernosti Stvoriteľovi (Ezech 20,12.20). Sobota je symbolom odpočinku, nie nášho konania; je to symbol milosti, nie zákonníctva; symbol uistenia, nie odsúdenia a symbol spoľahnutia sa na Božie dielo spasenia, nie na našu snahu sa zachrániť. Pravý sobotný odpočinok je odpočinkom milosti v milujúcom náručí Toho, ktorý nás stvoril, Toho, ktorý nás vykúpil, a Toho, ktorý si po nás opäť príde.

Božie posolstvo zo Zjavenia 14 vyzýva ľudí na konci času, aby každú sobotu odpočívali v Jeho láske a starostlivosti. Vyzýva nás, aby sme pamätali na Toho, ktorý nás stvoril, a vzdali Mu slávu. Zachovávanie soboty je tiež spojovacím článkom medzi dokonalosťou Edenu a slávou nového neba a novej zeme, ktoré prídu. Sobota nám pripomína, že jedného dňa bude nádhera Edenu obnovená.

**Aplikácia**

`Väčšina adventistov siedmeho dňa čelila a často aj dnes čelí obvineniu zo zákonníctva. Toto obvinenie sa zvyčajne spája s naším zachovávaním soboty. Uvažuj o sobote ako o symbole vykúpenia a ospravedlnenia z viery. Prečo by poslúchanie Božieho príkazu odpočívať malo niekoho viesť k predstave, že sa snažíme dostať do neba na základe našich vlastných skutkov?`

---

#### Dodatečné otázky k diskuzi

`Jaké poselství zaznívá ve slovech prvního anděla?`

`Proč nám tento anděl připomíná právě 4. přikázání?`

`Proč se podle tohoto anděla máme „bát“ Boha?`

`Jak ovlivňuje víra ve stvoření náš vztah k Bohu?`

`Proč dnes už ani moc křesťanů nevěří ve stvoření a Stvořitele?`

`Jaký vliv má na náš vztah k Bohu uvědomění si toho, že je soudcem?`

`Proč se máme „bát“ Boha a nemáme se bát soudu?`
