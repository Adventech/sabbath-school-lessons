---
title:  Zapečatení pre nebo
date:  17/06/2024
---

> <p></p>
> <sup>1</sup>Potom som videl štyroch anjelov, ako stoja na štyroch uhloch zeme a ako pevne držia štyri vetry zeme, aby nevial vietor ani na zem, ani na more, ani na nijaký strom. <sup>2</sup>A videl som iného anjela, ktorý vystupoval od východu slnka a mal pečať živého Boha. Mohutným hlasom zavolal na štyroch anjelov, ktorí dostali moc škodiť zemi a moru: <sup>3</sup>„Neškoďte zemi, ani moru, ani stromom, kým neoznačíme pečaťou na čelách sluhov nášho Boha.“ (Zj 7,1–3)

**Osobné štúdium**

V nadchádzajúcej kríze ohľadom uctievania sa Boží verný ľud nepoddá nátlaku sveta (Zj 14,12). Verní budú zapečatení Svätým Duchom (Ef 4,30), a preto budú stáť pevne. V dávnych dobách pečať potvrdzovala pravosť úradných dokumentov. Bola charakteristickým a jedinečným znamením majiteľa. Keďže posledný konflikt sa sústreďuje na uctievanie a Božiu autoritu zjavenú v Jeho zákone, je na mieste očakávať, že Božia pečať bude súčasťou Zákona a budeme ju môcť odhaliť (porovnaj Iz 8,16).

`Aké prvky pečate sú súčasťou prikázania o sobote (2Moj 20,8–11)?`

V štvrtom prikázaní môžeme pozorovať tri prvky autentickej, dôveryhodnej pečate: (1) Meno toho, ktorému pečať patrí: „sobota je pre Hospodina, tvojho Boha“. (2) Jeho titul: Hospodin je predstavený ako ten, ktorý „utvoril“, je teda Stvoriteľ. (3) Oblasť jeho panstva: „nebo a zem, more a všetko, čo je v nich“.

Pečať sa niekedy v Biblii nazýva aj znamením (Rim 4,11). Slová pečať a znamenie (niekedy aj znak) sú zameniteľné. Sobota, ktorá sa nachádza v srdci Božieho zákona, je zároveň jeho pečaťou, znamením. Súčasne sa stáva aj stredobodom posledného konfliktu v otázke pravého uctievania (Ezech 20,12.20; Zj 12,17).

`Porovnaj texty Zj 7,1–3 a Zj 14,1 s veršami Zj 13,16.17. Kde sa umiestňuje Božia pečať a kde znamenie šelmy? V čom spočíva rozdiel?`

Božiu pečať dostávajú verní na čelo. Čelo je symbolom mysle a predstavuje vedomé rozhodnutie človeka.

Znamenie šelmy dostávajú ľudia buď na čelo alebo na ruku. Takáto symbolika ukazuje, že ľudia na základe vlastného rozhodnutia prijali satanove lži, alebo sa len svojím konaním prispôsobujú falošnému uctievaniu, aby sa vyhli hrozbe smrti.

Diabol nenávidí tých, ktorí poslúchajú Boha. Veľký spor vyvrcholí, keď drak (satan) povedie vojnu s veriacim ostatkom, ktorý „zachováva prikázania Božie a vieru Ježiša“ (Zj 14,12). Títo ľudia sú pevní vo svojej vernosti Kristovi.

**Aplikácia**

`Prečo je každodenná vernosť Hospodinovi kľúčom k pripravenosti na príchod záverečnej krízy?`

---

#### Dodatečné otázky k diskuzi

`Jak bys vysvětlil malému dítěti, co je to pečeť a k čemu slouží?`

`Kdo nám dává pečeť, která přináší jistotu, že budeme „v nebi“?`

`Jak se projeví naše „zapečetění“ v praktickém životě?`

`Proč je potřeba, abychom byli zapečetěni Bohem?`

`Jakou roli hraje v tomto zapečetění náš vztah k sobotě?`

`Proč bude hrát náš vztah k sobotě v budoucnu ještě důležitější roli?`

`Proč je důležité věřit ve stvoření?`
