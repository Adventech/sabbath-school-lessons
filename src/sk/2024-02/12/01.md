---
title:  Záverečné udalosti Zeme
date:  15/06/2024
---

Doba konca a dôležitosť rozhodnutí

### Texty na tento týždeň
Ján 8,32; Ezech 20,12.20; Zj 7,1.2; Zj 14,1; Joel 2,21–24; Oz 6,3; Jak 5,7.8; Zj 18,1–5

> <p>Úvodný text</p>
> Kúp si pravdu a nepredaj múdrosť, výchovu a rozumnosť. (Prísl 23,23)

Predstav si, že si rodičom vysokoškoláčky, ktorá má prísť domov autom na prázdniny. Keď doma čakáte na jej príchod, úzkostlivo sledujete správy o počasí. Začínate mať obavy, pretože počasie sa rýchlo zhoršuje. Na obzore sa črtajú mraky. Začína husto pršať. Navyše prudko fúka vietor. Pod jeho náporom sa polámali niektoré stromy popri ceste. Čoskoro je hlavná cesta domov úplne neprejazdná. Potom sa od jedného zo susedov, ktorý práve dorazil domov, dozvieš, že sa dá prejsť po vedľajších cestách. Autá síce musia ísť pomaly a obchádzať niektoré spadnuté konáre, ale cesta je zjazdná. Hoci je komunikácia zložitá, môžeš svojej dcére poslať aspoň textovú správu, v ktorej jej podrobne popíšeš, ako sa môže bezpečne dostať domov.

Ježišovi veľmi záleží na tom, aby nás previedol búrkami života a pomohol nám dostať sa domov. Ellen Whiteová píše: „Prichádza búrka, neúprosná vo svojej zúrivosti. Sme pripravení jej čeliť?“ (8T 315) Cieľom Kristovho života a Jeho smrti, vzkriesenia a služby v nebeskej svätyni je zabezpečiť, aby sme sa dostali domov. Prorocké posolstvá kníh Daniel a Zjavenie sú Božie pokyny najmä pre ľudí v čase konca. Rady a proroctvá nám majú pomôcť prekonať životné búrky, aby sme jedného dňa mohli pocítiť vrúcne objatie milujúceho Spasiteľa.

Cieľom lekcie na tento týždeň je odhaliť, čo hovorí prorocké slovo o záverečných udalostiach. Nanovo objavme Kristovu moc, ktorá nás prevedie posledným pozemským konfliktom a privedie nás domov.

**Osnova lekcie**

Predposledná lekcia ponúka súhrnný pohľad na záverečné dni ľudských dejín, keď sa bude musieť každý rozhodnúť, na ktorej strane bude stáť. Zároveň pripomína, že Božie slovo a intenzívne pôsobenie Božieho Ducha budú pomocou a podporou pre všetkých, ktorí budú chcieť stáť na Božej strane.

- 2Pet 1,16–21: Dôvera v pravdu Božieho slova (nedeľa)
- Zj 7,1–3: „Božia pečať“ – vedomé rozhodnutie stáť na správnej strane (pondelok)
- Zj 13,13–17: „Pečať“ Božieho nepriateľa – rozhodnutie ísť proti Bohu (utorok)
- Joel 2,21–24; Zj 18,1–5: Záverečné pôsobenie Svätého Ducha (streda + štvrtok)

---

#### Dodatečné otázky k diskuzi

`Zažil jsi v poslední době nějaké složité rozhodování? Proč?`

`Proč je někdy těžší se pro něco rozhodnout, než to pak realizovat?`

`S jakými nebezpečími se setkají věřící v „době konce“?`

`Myslíš, že už žiješ „v době konce“? Proč?`

`Pokud se dožijeme 2. příchodu JK, co nám pomůže obstát? Proč?`

`Jaké pocity v tobě vyvolává vědomí, že se můžeš dožít Ježíšova příchodu?`

`Proč se často bojíme „doby konce“?`
