---
title:  Podnety na zamyslenie
date:  21/06/2024
---

Už v roku 1851 adventistickí priekopníci identifikovali druhú šelmu zo Zj 13,11–17 ako Spojené štáty americké. Vtedy sa však muselo zdať nepredstaviteľné, ako by mohli práve Spojené štáty spôsobiť, že celý svet bude uctievať prvú šelmu (Zj 13,12). Ešte v 80. rokoch 19. storočia celé námorníctvo Spojených štátov pozostávalo len zo štyridsiatich ôsmich zastaraných lodí.

Od skončenia studenej vojny sa však Spojeným štátom vojensky nevyrovná žiadna veľmoc. A hoci sa Američania tešili z úžasných slobôd, v súčasnom turbulentnom svete sa dá postrehnúť, ako sú tieto slobody pošliapavané alebo dokonca úplne ničené. Mnohí veria, že už teraz sme svedkami napĺňania biblických proroctiev na čas konca.

„Tí, čo sa nebudú chcieť podriadiť tomuto príkazu [zachovávanie falošnej soboty], budú musieť znášať následky aj v podobe vyhlásenia najvyššieho trestu. V Božom zákone je zahrnutý pravý deň odpočinku, ktorý vyžaduje poslušnosť a varuje priestupníkov pred Božím trestom.“ (GC 604; ZTDS 405)

„Viacerí, ktorí prijali posolstvo tretieho anjela bez toho, aby ich posvätilo a utvrdilo v poslušnosti pravde, sa pred blížiacou búrkou zrieknu svojej viery a pridajú sa k odporcom. V tomto spojení so svetom sa názorovo zjednotia a všetko budú nakoniec vidieť rovnako ako svet. V skúške si zvolia pohodlnejšiu cestu. Ľudia nadaní, príjemní, ktorí sa kedysi hlásili k pravde, zneužijú svoje schopnosti na obhajobu klamstiev a zvedú ďalších. Stanú sa najtvrdšími nepriateľmi svojich spoluveriacich. Keď sa obhajcovia soboty dostanú pre svoju vieru pred súdy, títo odpadlíci sa stanú najlepšími pomocníkmi satana, budú obviňovať svojich bývalých spoluveriacich a výmyslami či falošnými informáciami vyprovokujú proti nim predstaviteľov štátnej moci.“ (GC 608; ZTDS 407)

**Námety na spoločné uvažovanie**

`Prečo je v nadchádzajúcej kríze dôležité, aby sme rozumeli udalostiam času konca? Ako nás Písmo chráni pred podvodmi?`

`Demokratické spoločnosti na celom svete boli po stáročia baštami náboženskej slobody. Prečo a ako môže dôjsť k rýchlym zmenám?`

`Prečítajte si ešte raz citáty uvedené vyššie. Ktoré naše dnešné rozhodnutia by mohli spôsobiť, že sa raz pridáme k tým, čo sa „zrieknu svojej viery a pridajú sa k odporcom“? Čo nás môže ochrániť pred takýmto pádom?`

`Ako sa mení posolstvo druhého anjela pri volaní „mohutného hlasu“? Ako sa vy osobne môžete pripravovať na prijatie neskorého dažďa?`

Západ slnka: 20.52

---

#### Dodatečné otázky k diskuzi

`Co tě v této lekci během tvého osobního studia nejvíce oslovilo? Proč?`

`Jak je možné, že naši průkopníci identifikovali druhou šelmu jako USA, které v té době ještě neměly žádnou zvláštní moc?`

`Máš strach z budoucnosti, nebo se těšíš, že konečně skončí vláda zla? Proč?`

`Pomohla ti naše dnešní diskuze? V čem?`
