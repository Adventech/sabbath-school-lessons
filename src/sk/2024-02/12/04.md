---
title:  Koho uctievame?
date:  18/06/2024
---

> <p></p>
> <sup>13</sup>Robí veľké znamenia, takže aj oheň zostupuje z neba na zem pred zrakmi ľudí. <sup>14</sup>Obyvateľov zeme zvádza znameniami, ktoré má dovolené konať pred očami šelmy; nahovára obyvateľov zeme, aby zhotovili obraz šelmy, ktorá má ranu od meča, ale ožila. <sup>15</sup>Dostala moc dať ducha do obrazu šelmy, aby tak obraz šelmy aj hovoril, aj pôsobil, aby boli zabití všetci, čo sa nebudú klaňať obrazu šelmy. <sup>16</sup>A pôsobí, že všetci – malí i veľkí, bohatí i chudobní, slobodní i otroci — dostanú znak na pravú ruku alebo na čelo, <sup>17</sup>aby nemohol kupovať ani predávať nikto, kto nemá ako znak meno šelmy alebo číslo jej mena. (Zj 13,13–17)

**Osobné štúdium**

V posledných dňoch bude dramatickým spôsobom vrcholiť veľký spor o uctievanie. Koho budeme uctievať: Stvoriteľa, alebo šelmu a jej obraz? Neexistuje žiadna stredná cesta. Prvý anjel zo Zjavenia 14 ľudí nabáda: „Klaňajte sa tomu, ktorý stvoril nebo i zem, more i pramene vôd.“ (Zj 14,7) Na zdôraznenie nebeskej výzvy tretí anjel odhaľuje hrozné následky uctievania šelmy, keď každý, kto sa bude klaňať šelme, „bude piť z vína Božieho hnevu, nezriedeného, naliateho do kalicha jeho hnevu.“ (Zj 14,10) Naproti tomu ľudia, ktorí uctievajú Stvoriteľa, sú opísaní ako tí, čo „zachovávajú Božie prikázania a vieru Ježiša“ (Zj 14,12).

Stvorenie je základom pravého uctievania (Zj 4,11). Odkedy Boh „stvoril všetko skrze Ježiša Krista“ (Ef 3,9; Roh.), satan nenávidí Stvoriteľa a pokúša sa prostredníctvom pozemských mocností zmeniť sobotu, pamiatku stvorenia (Dan 7,25). Nadchádzajúci konflikt o Boží zákon sa zameriava na autoritu. Ak sa satanovi podarí zlikvidovať uctievanie soboty, vyhlási, že jeho autorita je väčšia ako Božia autorita. Aby to dosiahol, satan sa pokúsi presvedčiť alebo prinútiť celý svet, aby prijal falošnú sobotu.

Dnes si možno nedokážeme úplne predstaviť, že by sa niečo také naozaj mohlo stať. Už sme si však ukázali, že svet sa dnes mení naozaj dramaticky. Kríza okolo ochorenia COVID-19 nás naučila, že z večera do rána sa náš svet môže zmeniť na úplne iné miesto. Aj keď nepoznáme presné detaily, ktoré povedú k záverečnej kríze a k udeľovaniu znamenia šelmy, môžeme mať aspoň hrubú predstavu, ako sa niečo také môže uskutočniť. Svet je nesmierne nestabilný a zároveň prepojený masovými a sociálnymi médiami. To, pred čím Biblia varuje, sa môže uskutočniť oveľa rýchlejšie, než sme ochotní si pripustiť.

`Aké konkrétne tresty sú podľa úvodného textu (Zj 13,13–17) uvalené na tých, ktorí neprijmú znamenie šelmy?`

Tí, ktorí odmietnu nasledovať šelmu a jej obraz a zostanú verní Kristovi, budú čeliť ekonomickým trestom a hrozbe smrti. Ľudstvo zostáva tým, čím vždy bolo, skazené, prahnúce po moci a uchyľujúce sa k násiliu. Aj keď nevieme, ako presne sa vyvinú záverečné udalosti, nemalo by byť príliš ťažké predstaviť si prenasledovanie na konci času. Hoci sú nasledovné slová v Jánovom evanjeliu napísané v úplne inom kontexte, mnohé naznačujú. Keď apoštol charakterizuje Ježiša, vo svojom svedectva napísal, že Kristus „od nikoho nepotreboval svedectvo o ľuďoch. Sám totiž vedel, čo je v človeku.“ (Ján 2,25)

**Aplikácia**

`Uvažuj o skazenosti ľudstva a o zle, ktoré sú ľudia schopní urobiť. Ako táto skazenosť ukazuje na možné vyhrotenie a kulmináciu záverečných udalosti? Čo by nás mala táto smutná pravda naučiť o ochrane vlastného srdca?`

---

#### Dodatečné otázky k diskuzi

`Jak rozumíš termínu uctívání? Koho můžeme uctívat?`

`Komu (čemu) se dnes klaní lidé ve tvém okolí?`

`Proč je důležité uctívat tu správnou osobu?`

`Co nám hrozí, když budeme uctívat někoho (něco) jiného než Stvořitele?`

`Jaký je zásadní rozdíl mezi Stvořitelem a stvořením?`

`Jakým tlakům budou vystaveni ti, kdo v budoucnu odmítnou uctívat šelmu?`

`Proč se šelma uchýlí k nátlaku a násilí?`

`Jaký „cejch“ ponesou ti, kdo se rozhodnou uctívat šelmu?`

`Jak poznáme ty, kdo ponesou Boží pečeť?`
