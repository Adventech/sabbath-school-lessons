---
title:  Vernosť Bohu a Jeho slovu
date:  16/06/2024
---

> <p></p>
> <sup>16</sup>Keď sme vás oboznamovali s mocou a príchodom Pána Ježiša Krista, nepridŕžali sme sa nejakých vymyslených bájí, lebo sami sme boli očitými svedkami jeho velebnosti. <sup>17</sup>Veď prijal česť a slávu od Boha Otca, keď mu z velebnej slávy zaznel takýto hlas: „Toto je môj milovaný Syn, v ktorom mám zaľúbenie.“ <sup>18</sup>Tento hlas sme počuli prichádzať z neba my, ktorí sme s ním boli na svätom vrchu, <sup>19</sup>a tak sa prorocké slovo stalo pre nás pevnejším. Dobre robíte, keď naň upierate svoj zrak ako na lampu, ktorá svieti na temnom mieste, až kým nesvitne deň a nevyjde vám v srdciach zornička. <sup>20</sup>Predovšetkým si buďte vedomí, že žiadne proroctvo v Písme nepripúšťa súkromný výklad. <sup>21</sup>Veď proroctvo nikdy nepovstalo z vôle človeka, ale ľudia poslaní Bohom hovorili z vnuknutia Ducha Svätého. (2Pet 1,16–21)

**Osobné štúdium**

`Prečítaj si verše Prísl 23,23; Ján 8,32 a Ján 17,17. Aká dôležitá myšlienka zaznieva v týchto textoch?`

Po celé veky bol veľký spor bojom medzi pravdou a bludom. Satan je klamár a otec lži (Ján 8,44). Ježiš je pôvodcom všetkej pravdy. On dokonca vyhlásil: „Ja som cesta, pravda i život.“ (Ján 14,6) Pravda, ktorá nás oslobodzuje od satanových podvodov, sa nachádza v Božom slove. Biblia odhaľuje satanovu stratégiu a ukazuje Božie plány. Písmo je svetlom našim nohám (Ž 119,105). Žalmista hovorí: „Výklad tvojich slov osvecuje, neskúsených robí rozumnými.“ (Ž 119,130) Potom dodáva: „Podstatou tvojho slova je pravda.“ (Ž 119,160)

`Aké uistenie nám dáva apoštol v úvodných veršoch (2Pet 1,16–21) v súvislosti s proroctvami? Akú ilustráciu používa, aby ukázal dôležitosť Božieho prorockého slova?`

Nenasledovali sme „chytrácky vymyslené bájky“ (2Pet 1,16; Roh.). Proroctvá Božieho slova osvetľujú cestu pred nami. Pomáhajú nám odlíšiť pravdu od bludu. Bez Biblie by sme boli ponechaní na rozmary ľudských názorov a ľahko by sme sa nechali oklamať. „Boh vedie veriaci ľud k svojmu Slovu ako k ochrane pred vplyvom falošných učiteľov a pred klamnou mocou démonických síl. Pôvodca všetkého zla sa všemožne snaží, aby ľuďom zabránil poznať Bibliu, pretože táto kniha odhaľuje jeho klamstvá. ... Čoskoro nám predvedie svoj posledný veľký podvod. Antikrist ukáže ohromujúce divy. Klam sa bude tak podobať pravde, že rozpoznať ho bude možné len na základe Písma. ... Vo veľkom záverečnom boji obstoja tí, ktorí si myseľ dostatočne zásobia pravdami Božieho slova. Skúška preverí každého, či Boha poslúcha viac ako ľudí. Rozhodná chvíľa sa blíži. Stojíme pevne na skale nemenného Božieho slova? Sme pripravení neochvejne zotrvať na strane Božích prikázaní a viery v Ježiša Krista?“ (GC 593.594; ZSDT 398)

**Aplikácia**

`Uvažuj o otázke v citáte vyššie. Čo nám umožní obstáť v konečnej kríze? Čo nás odvádza od štúdia Božieho slova? Ako by sme mohli robiť kompromisy s pravdou pre získanie osobného potešenia?`

---

#### Dodatečné otázky k diskuzi

`Jak bys popsal „věrnost Bohu“? Jak se projevuje v praktickém životě?`

`Proč je třeba se už dnes učit věrnosti Bohu?`

`Jakou roli v té věrnosti Bohu hraje Bible?`

`Co jsou to ty vymyšlené báje, o kterých se zmiňuje apoštol Petr?`

`Co je to „prorocké slovo“?`

`Jak se můžeme „držet“ prorockého slova?`

`Jak rozeznáme pravého proroka od toho falešného?`

`Proč má ďábel tak velký zájem na tom, abychom začali zpochybňovat Bibli?`
