---
title:  „Mohutný hlas“
date:  20/06/2024
---

> <p></p>
> <sup>1</sup>Potom som videl zostupovať z neba iného anjela, ktorý mal veľkú moc. Jeho slávou sa rozžiarila zem. <sup>2</sup>I zvolal mohutným hlasom: „Padol, padol veľký Babylon a stal sa príbytkom démonov, skrýšou všetkých nečistých duchov, skrýšou všetkých nečistých vtákov, skrýšou všetkej nečistej a nenávidenej zveri, <sup>3</sup>lebo všetky národy pili z vína vášne smilstva tej neviestky a králi zeme s ňou smilnili a kupci zeme zbohatli z moci jej zhýralého prepychu.“ <sup>4</sup>A počul som iný hlas volať z neba: „Vyjdi z neho, ľud môj, aby ste nemali účasť na jeho hriechoch a nedostalo sa vám z jeho rán, <sup>5</sup>lebo jeho hriechy sa nahromadili až po nebo a Boh sa rozpamätal na jeho neprávosti. (Zj 18,1–5)

**Osobné štúdium**

**Čo hovoria tieto verše o zavŕšení Božieho diela na zemi?**

`Zj 18,1–4`

`Hab 2,14`

`Mat 24,14`

Anjel oznamujúci pád Babylona má „veľkú moc“. Podobne ako anjeli zo Zjavenia 14, aj tento anjel predstavuje ľudských poslov. Je to anjel, ktorý zjavuje Božiu slávu v takej plnosti, že „jeho slávou sa rozžiarila zem“. Grécke slovo pre moc (autoritu) v Novej zmluve je exousia. Často odkazuje na Kristovo víťazstvo nad kniežatstvami a mocnosťami zla. Ježiš používa toto slovo v Evanjeliu podľa Matúša v kontexte vyslania svojich učeníkov. Ježiš dáva svojim učeníkom moc nad nečistými duchmi, ktorí predstavujú kniežatstvá a mocnosti zla (Mat 10,1). Posiela ich v Božej moci, aby zvíťazili v boji dobra a zla. Vo „veľkom poverení“ Ježiš opäť posiela učeníkov ako ten, kto má všetku „moc na nebi aj na zemi“. A práve v tejto moci majú učeníci ísť, aby získavali učeníkov vo všetkých národoch, aby krstili a aby vyučovali (Mat 28,18.19).

Novozmluvná cirkev bola naplnená mocou Svätého Ducha a kráčala vpred v moci živého Krista, ktorý vo svojom živote a smrti zvíťazil nad kniežatstvami a mocnosťami pekla. Práve takéto pôsobenie cirkvi mohlo „rozžiariť zem“ Božou slávou. V priebehu niekoľkých rokov sa Kristovej cirkvi podarilo ohlasovať evanjelium v celom vtedy známom svete (Kol 1,23).

Na konci času bude Svätý Duch vyliaty v takej sile, že sa to nedá prirovnať k ničomu, čo poznáme z minulosti. Evanjelium sa bude nesmierne rýchlo šíriť do všetkých končín zeme. Za deň sa obrátia tisíce ľudí a Božia milosť a pravda ovplyvnia celú planétu. Takýmto spôsobom zaznie nielen varovanie celému svetu, ale aj evanjelium, ktoré prináša nádej.

„Veľké evanjelizačné dielo sa neskončí menším prejavom Božej moci, než akým sa vyznačoval jeho začiatok. Proroctvá, ktoré sa splnili pri zoslaní skorého dažďa na začiatku kresťanských dejín, sa znova splnia v neskorom daždi, v ich závere. ... Boží služobníci, žiariaci svätým nadšením, sa budú ponáhľať z miesta na miesto a všade budú hlásať Božie posolstvo. Tisíce hlasov budú po celom svete šíriť varovnú zvesť. Budú sa diať divy, chorí budú uzdravovaní, veriacich budú sprevádzať znamenia a zázraky.“ (GC 611.612; ZTDS 409)

**Aplikácia**

`Čo bráni tomu, aby bol mocne vyliaty Svätý Duch, aby padol „neskorý dážď“ a aby zaznelo volanie „mohutného hlasu“? Úloha každého jednotlivca sa môže zdať malá. Čo však môže každý z nás uskutočniť, keď budeme otvorení a vnímaví na vyliatie Ducha Svätého?`

---

#### Dodatečné otázky k diskuzi

`S jakou mocí zazní závěrečné „evangelium“?`

`Jan píše, že „země byla ozářena jeho slávou“. Jak tomu rozumíš?`

`Proč potřebuje svět slyšet o tom, že „Babylón padl“?`

`Koho Bůh oslovuje „vyjděte z něho lide můj“? Kde se tento lid nachází?`

`Jak bychom se měli chovat k těm, kdo jsou zatím v Babylónu?`

`Můžeme se i my stát součásti Babylónu? Pokud ano, jak?`

`V jakém duchu máme nést toto poselství? Co by z našich slov měli cítit ti, které se snažíme oslovit?`
