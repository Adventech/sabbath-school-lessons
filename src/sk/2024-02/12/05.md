---
title:  Skorý a neskorý dážď
date:  19/06/2024
---

> <p></p>
> <sup>21</sup>Neboj sa, zem, plesaj a raduj sa, lebo Hospodin vykoná veľké veci. <sup>22</sup> Neboj sa, poľná zver, lebo stepné pastviny sa rozzelenejú, lebo stromy prinesú ovocie. Figovník a vinič vydajú bohatú úrodu. <sup>23</sup>Synovia Siona, jasajte a tešte sa z Hospodina, svojho Boha, veď vám dá spásonosný dážď, zošle vám jesenný i jarný dážď ako prv, <sup>24</sup>takže humná budú plné obilia, lisy budú pretekať muštom a olejom. (Joel 2,21–24)

**Osobné štúdium**

`Preštuduj si texty Joel 2,21–24 a Sk 2,1–4.41–47. Aká predpoveď sa naplnila v prvom storočí? Aký vplyv to malo na cirkev?`

Vyliatie Svätého Ducha na Turíce veľmi mocne „odštartovalo“ činnosť ranej cirkvi. Tritisíc ľudí sa obrátilo za jediný deň. Skutky apoštolov zaznamenávajú sled mnohých zázrakov Božej premieňajúcej milosti: „No mnohí z tých, čo počuli túto reč, uverili, takže počet mužov dosiahol asi päťtisíc.“ (Sk 4,4) Na začiatku sa zhromaždilo stodvadsať veriacich, tí sa modlili a potom sa začali diať zázraky. Cirkev sa veľmi rýchlo rozrástla o tisíce veriacich. Dokonca „aj veľký zástup kňazov sa tejto viere podvolil“ (Sk 6,7). Áno, aj mnohí kňazi sa stali nasledovníkmi Ježiša.

Keď začali byť učeníci v Jeruzaleme kruto prenasledovaní, „rozišli sa po okolí a zvestovali slovo evanjelia“ (Sk 8,4). Kresťanské spoločenstvá začali vznikať po celej Judei, Samárii a Galilei (pozri Sk 9,31). Po svojom obrátení apoštol Pavol ohlasoval Krista v celom stredomorskom svete. Niektorí Židia v Tesalonike sa stavali proti evanjeliu, o kresťanoch však (nechtiac) vydali úžasné svedectvo, keď o nich povedali, že sú to tí, „čo prevracajú celý svet“ (Sk 17,6). Mocou Svätého Ducha sa za pomerne krátky čas dostalo učenie o Kristovi do celého vtedy známeho sveta. Je to mocné svedectvo o tom, čo cirkev pod vedením Svätého Ducha dosiahla. Joelova predpoveď o skorom daždi sa síce naplnila na Turíce, no neskorý dážď dopadne s ešte väčšou silou, aby pripravil pozemskú úrodu na záverečnú žatvu.

**Ako sa podľa týchto veršov dokončí Božie dielo na zemi?**

`Zach 4,6`

`Zach 10,1`

`Oz 6,3`

`Jak 5,7.8`

Pojmy „skorý“ („jesenný“) a „neskorý“ („jarný“) dážď sú prevzaté z izraelského poľnohospodárskeho cyklu. Za skorý dážď sa pokladalo obdobie dažďov na jeseň, ktoré bolo dôležité pre vyklíčenie semena. Neskorý dážď bol súčasťou jarného obdobia a mal zabezpečiť dozretie úrody. Proroci prevzali ilustráciu z prírody, aby ňou opísali dielo a pôsobenie Svätého Ducha pri ohlasovaní evanjelia. „Ako Pán zoslal skorý dážď v prítomnosti Ducha Svätého na začiatku zvestovania evanjelia, aby vzácne semeno mohlo vzklíčiť, tak v závere dejín zošle neskorý dážď, aby úroda dozrela. ... Veľké evanjelizačné dielo sa neskončí menším prejavom Božej moci, než akým sa vyznačoval jeho začiatok. Proroctvá, ktoré sa splnili pri zoslaní skorého dažďa na začiatku kresťanských dejín, sa znova splnia v neskorom daždi, v ich závere.“ (GC 611.612; ZTDS 409)

**Aplikácia**

`Čo očakávaš ty osobne od vyliatia Svätého Ducha v čase konca? Ako v tejto súvislosti vnímaš obdobie „neskorého“ dažďa? Treba čakať na niečo, čo sa udeje v budúcnosti, alebo môžeš túto skúsenosť prežívať „teraz“?`

---

#### Dodatečné otázky k diskuzi

`V jaké době napsal Jóel zaslíbení z dnešního úvodního biblického textu?`

`Proč se ani my nemáme bát, ale máme jásat?`

`Jakou roli hrál v izraelském zemědělství podzimní a jarní déšť?`

`Kdy se naplnilo Jóelovo proroctví o „podzimním dešti“?`

`Proč potřebovala církev na počátku své existence „déšť“ z nebe?`

`Jakou roli tehdy sehrál „Duch svatý“, který sestoupil na církev a její členy?`

`Proč máme očekávat „jarní déšť“?`

`Jak se můžeme na tento déšť připravit?`
