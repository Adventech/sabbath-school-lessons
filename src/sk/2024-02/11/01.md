---
title:  Nastávajúci konflikt
date:  08/06/2024
---

Záverečný spor o to, koho uctievať ako autoritu

### Texty na tento týždeň
Zj 14,7.9.12; Zj 4,11; Zj 13,1.2; Zj 12,3–5.17; Zj 13,11–18

> <p>Úvodný text</p>
> Posväť ich v pravde; tvoje slovo je pravda! (Ján 17,17)

Relatívne nedávno (na prelome tisícročí) sa začala testovať nová zdravotnícka pomôcka, ktorá má veľkosť ako zrnko ryže. Je to forma mikročipu, ktorý je možné pacientovi implantovať pod kožu. Takýto čip obsahuje informácie o anamnéze pacienta, ktoré sa potom dajú načítať prechodom externého skenera ponad tú časť tela, do ktorej bol čip vložený. Niektorí kresťania takúto možnosť nahlas kritizujú a považujú ju za súčasť sprisahania s cieľom presadiť „znamenie šelmy“. Iní sú presvedčení, že znak šelmy nejako súvisí s čiarovými kódmi na konzervách s jedlom, alebo je to záhadné číslo na dolárových bankovkách, ktoré údajne tvorí 666. A ďalší sa zaoberajú tým, že znak šelmy má niečo spoločné so slobodomurármi, s iluminátmi alebo OSN.

Tento týždeň zameriame svoju pozornosť na štúdium biblickej správy o prichádzajúcom konflikte, ktorý súvisí s pravou bohoslužbou. Satan bude spochybňovať Božiu autoritu snahami zničiť Boží zákon. Centrom globálneho konfliktu o pravé uctievanie sa stane sobota. Satan nenávidí sobotu, pretože nenávidí Stvoriteľa. Použije nátlak, obmedzenia a násilie, aby porušil náš záväzok voči Kristovi. Dôjde ku konfliktu medzi vierou v pravý a falošný deň uctievania. Poslednou Božou výzvou je výzva na vernosť Kristovi napriek prenasledovaniu, ekonomickému bojkotu, väzneniu, či dokonca hrozbe smrti. Štúdium na tento týždeň zdôrazňuje Ježišovu moc previesť nás posledným konfliktom na zemi.

**Osnova lekcie**

V tejto lekcii sa zameriame na to, akým spôsobom sa podľa Biblie bude satan v závere dejín snažiť odvrátiť ľudí od vernosti a uctievania pravého Boha. Príbeh symbolických „šeliem“ z knihy Zjavenie je názorným obrazom toho, o čo satanovi ide, a pred akým rozhodnutím bude nakoniec stáť každý človek.

- Zj 12,7; 14,12: Satanov boj proti tým, ktorí zachovávajú Božie prikázania (nedeľa)
- Ján 16,2; Mat 10,22: Predpoveď prenasledovania tých, ktorí zostanú verní (pondelok)
- Zj 13,1–10: „Šelma z mora“ – satanova snaha bojovať proti pravde (utorok + streda)
- Zj 13,11–18: „Šelma zo zeme“ – satanova snaha bojovať proti pravde (štvrtok)

---

#### Dodatečné otázky k diskuzi

`Co je to autorita?`

`Potřebujeme v životě autority? Pokud ano, jaké?`

`Proč mají někteří věřící potřebu vidět „ve všem“ znamení šelmy?`

`Jaký vliv má na naši víru zachovávání soboty jako dne odpočinku?`

`Proč se satan snaží zpochybňovat Boží autoritu?`

`Jaké způsoby v boji o autoritu používá ďábel?`

`Proč je pro tebe nejvyšší autoritou Stvořitel?`
