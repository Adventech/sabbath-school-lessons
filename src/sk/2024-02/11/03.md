---
title:  Prichádzajúca kríza
date:  10/06/2024
---

> <p></p>
> Vylúčia vás zo synagóg, ba prichádza hodina, keď sa každý, kto vás zabije, bude nazdávať, že tým koná službu Bohu. (Ján 16,2)

> <p></p>
> Všetci vás budú nenávidieť pre moje meno. Kto však vytrvá až do konca, bude spasený. (Mat 10,22)

> <p></p>
> A všetci, čo chcú žiť zbožne v Ježišovi Kristovi, budú prenasledovaní. (2Tim 3,12)

> <p></p>
> Milovaní, nebuďte prekvapení ohňom skúšky medzi vami, ktorý na vás prišiel, ako keby sa vám prihodilo niečo neobyčajné. (1Pet 4,12)

**Osobné štúdium**

Proroctvo o znamení šelmy v Zjavení 13 nám hovorí o najzúrivejšej a najhoršej fáze satanovho boja proti Bohu. Odkedy Ježiš zomrel na kríži, nepriateľ vedel, že bol porazený. Je však odhodlaný strhnúť so sebou čo najviac ľudí. Jeho najväčšou stratégiou v tejto kampani je podvod. Keď nefunguje klamstvo, uchýli sa k násiliu. V konečnom dôsledku stojí za nariadením, že každý, kto odmietne uctievať šelmu alebo prijať jej znamenie, bude usmrtený.

Náboženské prenasledovanie nie je novinkou. Prvýkrát sa s ním stretávame, keď Kain zabil Ábela v súvislosti s poslušnosťou Božiemu príkazu. Ježiš povedal, že podobné situácie sa budú odohrávať aj medzi veriacimi.

`Uvažuj o úvodných veršoch (Ján 16,2; Mat 10,22; 2Tim 3,12; 1Pet 4,12). Čo prežívala novozmluvná cirkev? Ako sa táto skúsenosť dotýka Kristovej cirkvi v čase konca?`

Počas kresťanských dejín bolo prenasledovanie bežné. Prvýkrát sa objavilo hneď na začiatku, v pohanskom Ríme, ale vypuklým sa stalo v čase, keď cirkevní predstavitelia prenasledovali kresťanov, ktorí mali Bibliu za jedinú autoritu pre svoju vieru. Znamenie šelmy je však posledným článkom tejto diabolskej reťaze. Rovnako ako minulé prenasledovania, aj toto má za cieľ všetkých prinútiť, aby sa prispôsobili určitému vieroučnému systému a schválenému systému uctievania.

Proroctvo naznačuje, že prenasledovanie sa začne ekonomickými sankciami: nikto, kto nebude mať potrebný znak, nebude môcť kupovať ani predávať. Každý, kto odmietne prijať toto znamenie, bude nakoniec vystavený hrozbe smrti (Zj 13,15.17).

Diabol už pripravuje tých, čo sa hlásia ku kresťanstvu, na prijatie znamenia šelmy v čase poslednej skúšky. Povzbudzuje ich, aby vo svojom živote robili kompromisy. Keď sa zdá, že celý svet v úžasnom obdive nasleduje šelmu (Zj 13,3), zrazu sa scéna zmení a prorocký pohľad sa zameria na Boží ľud. Tento obraz nám prináša Zj 14,12. Boží ľud žije životom zbožnej poslušnosti. Verní a oddaní nasledovníci Krista stoja z Jeho milosti pevne, aj keď sa všetko okolo nich trasie. Kým svet nasleduje šelmu, oni „nasledujú Baránka, kamkoľvek ide“ (Zj 14,4). V Kristovej sile víťazia nad mocnosťami zla, ktoré stoja proti nim.

Ako sme videli v 9. lekcii, ústredným konfliktom medzi dobrom a zlom je uctievanie. Šelma používa klamstvo a podvod a keď to nestačí, uchýli sa k násiliu.

**Aplikácia**

`Stalo sa ti už, že si pre ekonomické otázky musel urobiť kompromis pri zachovávaní soboty? V čom spočíva nebezpečenstvo ekonomického tlaku?`

---

#### Dodatečné otázky k diskuzi

`Jaké formy boje používá satan proti těm, kdo stojí na straně Ježíše?`

`Proč v určité fázi boje nahrazuje satan lež a podvod násilím?`

`S čím by měl počítat každý následovník Ježíše Krista?`

`Jak bys vlastními slovy popsal, co je to pronásledování?`

`S jakými formami pronásledování se křesťané v průběhu dějin potýkali?`

`Jak se můžeme zbavit strachu z budoucnosti?`

`Co ti pomohlo v dobách, kdy jsi zažíval nějaký útlak kvůli víře?`
