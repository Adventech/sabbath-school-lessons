---
title:  Šelma zo zeme
date:  13/06/2024
---

> <p></p>
> <sup>11</sup>Potom som videl inú šelmu vystupovať zo zeme. Mala dva rohy podobné Baránkovým, ale hovorila ako drak. <sup>12</sup>Vykonáva všetku moc prvej šelmy pred jej očami a pôsobí, aby sa zem a jej obyvatelia klaňali prvej šelme, ktorej smrteľná rana sa zahojila. (Zj 13,11.12)

**Osobné štúdium**

`Prečítaj si Zj 13,11–18. Ako sa toto druhé zviera líši od prvého zvieraťa zo Zj 13?`

Prvá šelma vystúpila z mora, druhá šelma vystupuje „zo zeme“ (Zj 13,11). More (vody), to sú „ľudia, zástupy, národy a jazyky“ (Zj 17,15). V protiklade k tomu by teda zem mala predstavovať riedko obývané oblasti sveta. Táto druhá šelma povstáva blízko konca prorockého obdobia, počas ktorého prvá šelma vykonáva svoju moc (Zj 13,5). To znamená, že sa objavuje okolo roku 1798.

Spojené štáty americké tomuto popisu nápadne zodpovedajú. Svoju nezávislosť vyhlásili v roku 1776, v roku 1789 prijali ústavu a koncom 19. storočia začali byť vnímané ako svetová veľmoc.

Ján pokračuje svojím opisom šelmy zo zeme nasledovne: „Mala dva rohy podobné Baránkovým, ale hovorila ako drak.“ (Zj 13,11) Rohy v biblických proroctvách symbolizujú silu. Na rozdiel od šelmy z mora nemá táto šelma na rohoch žiadne koruny, čo naznačuje, že nejde o monarchiu. Dva rohy predstavujú dva hlavné princípy, ktoré sú zdrojom moci a úspechu Spojených štátov – politickú a náboženskú slobodu.

`Čo sa podľa úvodných veršov (Zj 13,11.12) deje so šelmou zo zeme a čo hovorí?`

Hoci šelma v niečom pripomína baránka, hovorí ako drak. „Vykonáva všetku moc prvej šelmy“ (Zj 13,12) a opúšťa zásady náboženskej slobody, ktoré kedysi zastávala. Pôsobí tým, aby sa „zem a jej obyvatelia klaňali prvej šelme“ (Zj. 13,12). Spojené štáty budú presadzovať, aby každý na zemi uctieval prvú šelmu tým, že uzná jej duchovnú a svetskú autoritu. Podľa tohto proroctva Spojené štáty vytvárajú obraz šelmy – spojenie cirkvi a štátu – a od každého budú vyžadovať, aby tento obraz uctieval.

Je fascinujúce, že v čase, keď boli Spojené štáty prvýkrát rozpoznané ako šelma, neboli ani zďaleka takou vojenskou a ekonomickou mocnosťou, akou sa ešte len mali stať a akou sú v súčasnosti.

**Aplikácia**

`Uvažuj o politickej nestabilite vo svete. Ako by sa mohlo stať, že jedného dňa sa naplnia proroctvá, ktorým sme sa dnes venovali.`

---

#### Dodatečné otázky k diskuzi

`Kdy se má objevit šelma, která nepovstala z moře, ale ze země?`

`V čem je tato šelma jiná?`

`Proč se snaží napodobit beránka?`

`Od koho a jak získala tato šelma svou moc?`

`Co znamená „uzdravení smrtelné rány“ první šelmy? Jak se to naplnilo?`

`Jaké zázraky dělá šelma ze země?`

`Jak rozumíš slovům o cejchu na ruce nebo na čele?`

`Čím se můžeme bránit „ocejchování“ šelmou? Čí pečeť máme nést?`
