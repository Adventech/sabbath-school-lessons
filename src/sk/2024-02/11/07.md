---
title:  Podnety na zamyslenie
date:  14/06/2024
---

O uctievaní šelmy a jej obrazu sa hovorí aj v Danielovi 3, kde babylonský kráľ prikázal Šadrachovi, Mešachovi a Abéd-Negovi, aby sa – pod hrozbou trestu smrti – poklonili zlatému obrazu. Nech už hovoríme o starovekom alebo novodobom Babylone, problémom je vždy otázka uctievania. Pravé uctievanie vychádza z mysle, ktorú vyučuje Božie slovo, z duše premenenej Jeho láskou a zo srdca naplneného Jeho Duchom. Potom sa nebudeme „pripodobňovať tomuto svetu“, ale budeme žiť podľa Božej vôle, ktorá sa nachádza v Jeho slove. V tom spočíva jediná naša istota.

„Boh nenúti človeka proti jeho vôli ani neláme jeho svedomie. Satan sa však stále uchyľuje k násiliu a zastrašovaniu, aby zdeptal tých, ktorých nemôže zviesť. Takto sa snaží ovládnuť svedomie a zabezpečiť si oddanosť svojich obetí. Svoje zámery presadzuje prostredníctvom náboženskej i svetskej moci, aby tieto dve vplyvné sily donútili ľudí poslúchať ľudské ustanovenia na úkor Božieho zákona.“ (GC 591; ZTDS 397)

„Nepriateľstvo a výsmech pocítia tí, ktorí sa budú snažiť zachovávať všetky Božie prikázania. Obstáť môžu len v Božej sile. Vydržať v nastávajúcej skúške im pomôže poznanie Božej vôle, ako je zjavená v Božom slove. Boha môžu uctievať na základe správneho chápania jeho svätého charakteru, vlády, jeho zámerov a tomu zodpovedajúcim životom. Vo veľkom záverečnom boji obstoja tí, ktorí si myseľ dostatočne zásobia pravdami Božieho slova.“ (GC 593; ZTDS 594)

„Boh však bude mať na svete tých, ktorým sa Písmo a len Písmo stalo meradlom a základom každého učenia a všetkých reforiem. Názory učených ľudí, vedecké teórie, vierovyznania či rozhodnutia cirkevných snemov, ktorých je toľko, koľko je rôznych cirkví, i hlas väčšiny – veriaci ľud nemôže nič z toho a ani všetko spolu pokladať za dôkaz pre alebo proti ktorémukoľvek článku viery. Skôr, než sa nejaké učenie či zásada prijmú, treba za dôkaz pokladať jasný výrok: Takto vraví Hospodin, Pán. (Iz 49,22; Ez 37,5)“ (GC 595; ZTDS 399)

**Námety na spoločné uvažovanie**

`Ako môžeme žiť v očakávaní Kristovho príchodu a zároveň zdieľať túto nádej bez toho, aby sme panikárili alebo šírili poplašné správy?`

`Zaoberajte sa viac otázkou uctievania. Čo nám hovorí náš každodenný život, naša každodenná rutina o tom, koho alebo čo naozaj uctievame?`

`Ako môžeme pomôcť sebe a ostatným čeliť budúcnosti s dôverou, a nie so strachom?`

`Aký vplyv má na náš každodenný život poznanie proroctiev o udalostiach v čase konca?`

Západ slnka: 20.49

---

#### Dodatečné otázky k diskuzi

`Co tě nejvíc oslovilo během tvého osobního studia této lekce a Bible? Proč?`

`Co se můžeme naučit z příběhu Šadraka, Méšaka a Abed-Nega?`

`S čím musíme počítat, pokud se rozhodneme ctít Boží vůli?`

`Co si chceš odnést z naší dnešní diskuze?`
