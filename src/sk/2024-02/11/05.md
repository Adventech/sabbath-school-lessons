---
title:  Identifikácia šelmy (2)
date:  12/06/2024
---

> <p></p>
> <sup>4</sup>Klaňali sa drakovi, že dal vládu šelme, a klaňali sa aj šelme, hovorili: „Kto je podobný šelme a kto môže proti nej bojovať?“ <sup>5</sup>Dostala ústa, aby hovorila veľké veci a rúhania a mala moc pôsobiť štyridsaťdva mesiacov. (Zj 13,4.5)

**Osobné štúdium**

Uctievanie šelmy – ani kohokoľvek či čohokoľvek iného – nemôže naplniť skutočné potreby človeka. Boží ľud nachádza najväčšiu radosť a najväčšie potešenie v uctievaní Boha. Poslušnosť nasledovníkov Krista vychádza z ich srdca naplneného láskou. Sú mu oddaní, pretože vedia, aký je On oddaný im.

`Ako úvodný text (13,4.5) charakterizuje šelmu?`

Pripomeňme si, že Boh nám dáva kľúč na pochopenie prorockého času – jeden prorocký deň sa rovná jednému doslovnému roku (4Moj 14,34; Ezech 4,6; pozri aj 4. lekciu). Výpočet časového obdobia 42 mesiacov uvedeného v Zj 13,5 pomocou tridsaťdňového hebrejského mesiaca nám ukazuje na obdobie 1260 prorockých dní, respektíve 1260 doslovných rokov.

Pápežstvo malo veľký vplyv od roku 538 do roku 1798. Ale keď Napoleonov generál Berthier v roku 1798 zajal pápeža, skončilo sa prorocké obdobie pápežskej nadvlády a splnilo sa proroctvo Zjavenia: „Ak vedie niekto do zajatia, pôjde do zajatia.“ (Zj 13,10; Roh) Rana, ktorá dopadla na pápežský úrad, bola mimoriadne vážna, ale nie smrteľná. Podľa Zj 13,12 sa smrteľná rana zahojí. Vplyv pápežstva tak mal opäť narásť a prejaviť sa na celom svete.

Dnes svetoví lídri vítajú pápeža ako veľvyslanca rímskej cirkvi a pravidelne ho navštevujú vo Vatikáne. Vo svete bezprecedentnej nestability sa udalosti vyvíjajú tak, že rímsky pápež sa stáva čoraz uznávanejším morálnym vodcom sveta, ktorý navyše dokáže spájať ľudí. Počas svojho prejavu 6. júna 2012 k viac ako pätnástim tisícom ľudí zhromaždeným na Námestí svätého Petra v Ríme pápež Benedikt XVI. vyhlásil: „Nedeľa je dňom Pána a dňom mužov a žien, je dňom, v ktorý každý musí mať možnosť byť slobodný, slobodný pre rodinu a slobodný pre Boha. Pri obrane nedele bránime ľudskú slobodu.“ (https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html)

Kam toto celosvetové hnutie jedného dňa povedie? „Tí, ktorí budú zachovávať biblickú sobotu, budú označení za nepriateľov zákona a poriadku, ktorí podvracajú morálne opory spoločnosti, pôsobia anarchiu, rozvrat a privolávajú na svet Božie tresty. ... Budú ich obviňovať zo sprisahania proti vláde. Kazatelia, ktorí neuznávajú záväznosť Božieho zákona, budú hlásať, že opačne zmýšľajúci sú povinní poslúchať nariadenia svetských úradov, akoby išlo o Božie nariadenia. Tí, ktorí zachovávajú Božie prikázania, budú pred zákonodarcami obvinení a súdmi odsúdení. Ich slová budú zlomyseľne prekrúcané a ich skutkom sa budú pripisovať tie najhoršie pohnútky.“ (GC 592; ZTDS 397)

**Aplikácia**

`Akokoľvek je teraz ťažké dovidieť, že sa raz niečo také udeje, treba si uvedomiť, že v čase konca môžu zmeny nastať naozaj veľmi rýchlo. Čo sa (aj) na základe nedávnych udalostí môžeme naučiť o rýchlosti zmien, ktoré prichádzajú prekvapivo a neočakávane?`

---

#### Dodatečné otázky k diskuzi

`Šelma měla mít absolutní moc po 42 měsíce. Jak se toto proroctví naplnilo?`

`Jaký vztah má šelma k Desateru? Co s ním v průběhu dějin udělala?`

`Co je správným motivem k uctívání Boha?`

`Jak lidi motivuje šelma k tomu, aby se před ní sklonili?`

`Proč Stvořitel nestojí o to, abychom se mu klaněli ze strachu?`

`Šelma používá i násilí? O čem to svědčí?`

`Co můžeme udělat pro to, abychom se neklaněli šelmě?`

`Proč hraje sobota tak důležitou roli v našem uctívání Stvořitele?`
