---
title:  Posledný konflikt v knihe Zjavenie
date:  09/06/2024
---

> <p></p>
> Drak sa na ženu nahneval a odišiel bojovať proti ostatným z jej potomstva, ktorí zachovávajú Božie prikázania a držia sa Ježišovho svedectva. (Zj 12,17)

> <p></p>
> V tomto je trpezlivosť svätých, ktorí zachovávajú Božie prikázania a vieru Ježiša. (Zj 14,12)

**Osobné štúdium**

Posolstvo knihy Zjavenie obsahuje oveľa viac než len záhadné symboly, podivné zvieratá a zvláštne obrazy. Hovorí o večných pravdách, ktoré dal milujúci Boh ľuďom žijúcim v čase konca. Konflikt medzi Kristom a satanom sa začal v nebi a súvisel s otázkou uctievania. Aj záverečné vyvrcholenie tohto sporu sa bude týkať uctievania.

`Porovnaj texty Zj 14,7.9 a Zj 4,11. Čo je zastrešujúcou témou Zjavenia v súvislosti s kozmickým konfliktom medzi dobrom a zlom?`

V celom Zjavení je neoddeliteľne spojené uctievanie a stvorenie. Zjavenie 14,7 nás vyzýva, aby sme uctievali Boha, ktorý je Stvoriteľom. Na pozadí evolučnej teórie, ktorá v posledných dvoch storočiach zasiahla svet, je sobota večnou pripomienkou našej identity. Neustále nám ukazuje, že sme stvorené bytosti a že náš Stvoriteľ je hoden našej vernosti a nášho uctievania. To je aj jeden z dôvodov, prečo diabol tak nenávidí sobotu.

`Akým spôsobom úvodné verše (Zj 12,17 a Zj 14,12) vyjadrujú podstatu pravého uctievania Stvoriteľa?`

Uctievanie Stvoriteľa prostredníctvom zachovávania Božích prikázaní stojí v priamom protiklade k uctievaniu šelmy. Boh bude mať v čase konca ľudí, ktorí mu budú verní aj napriek najväčšiemu odporu a najzúrivejšiemu prenasledovaniu v dejinách.

„Zachovávanie nesprávneho dňa odpočinku podľa štátnych zákonov, ale proti štvrtému prikázaniu, bude prejavom vernosti tej moci, ktorá je voči Bohu nepriateľská. Naproti tomu zachovávanie pravého dňa odpočinku ako výrazu poslušnosti Božiemu zákonu bude dôkazom vernosti Stvoriteľovi.“ (GC 605; ZTDS 405)

Zjavenie 14,12 uvádza, že oddaní nasledovníci Spasiteľa budú mať „vieru Ježiša“. Ježišova viera je taká hlboká, že dôveruje, aj keď nevidí alebo nerozumie. Vytrvá, aj keď nedokáže pochopiť. Je to dar od Ježiša, prijímame ho vierou a pomôže nám zvládnuť blížiaci sa konflikt.

**Aplikácia**

`Sobota siedmeho dňa je základným symbolom Boha ako Stvoriteľa. Siaha totiž až do samotného Edenu. Siahnuť na sobotu, ako to urobil Rím (pozri Dan 7,25), znamená nárokovať si Božiu autoritu na úplne základnej úrovni. Ako nám toto poznanie pomáha pochopiť, prečo bude v závere dejín otázka soboty taká dôležitá?`

---

#### Dodatečné otázky k diskuzi

`Jakou válku rozpoutá podle Zjevení drak na naší zemi?`

`Co vadí satanovi na lidech, vůči kterým povede svůj boj?`

`O co šle ve válce, která proběhla v nebi? Proč byl drak poražen?`

`Co bude hlavním sporem v závěrečném boji na naší zemi?`

`Jakou spojitost má uctívání a stvoření?`

`Proč není možné propojit víru v Ježíše s vírou v evoluci?`

`Co bychom si měli připomínat každou sobotu?`
