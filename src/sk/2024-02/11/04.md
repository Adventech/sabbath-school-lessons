---
title:  Identifikácia šelmy (1)
date:  11/06/2024
---

> <p></p>
> <sup>1</sup>Videl som vystupovať z mora šelmu. Mala desať rohov a sedem hláv, na rohoch desať diadémov a na hlavách rúhavé mená. <sup>2</sup>Šelma, ktorú som videl, podobala sa leopardovi; nohy mala ako medveď a jej tlama bola ako tlama leva. Drak jej dal svoju silu, svoj trón i svoju veľkú moc. ... <sup>6</sup>A aj otvorila svoje ústa, aby sa rúhala Bohu, aby sa rúhala jeho menu a jeho stanu a aj tým, čo prebývajú v nebi. (Zj 13,1.2.6)

**Osobné štúdium**

`Odkiaľ pochádza šelma z úvodného textu (Zj 13,1.2) a kto jej dáva moc?`

Kniha Zjavenie identifikuje draka predovšetkým ako satana. Zjavenie 12,3–5 hovorí, že drak bude chcieť „zožrať“ dieťa ženy, „len čo ho porodí“. Toto dieťa bolo neskôr „uchvátené k Bohu a k jeho trónu“. V tomto prípade to bol diabol pôsobiaci cez pohanský Rím, ktorý sa pokúsil zničiť Krista (pozri Mat 2,16–18). Ukazuje sa, že najväčší nepriateľ Boha a človeka využíva na dosiahnutie svojich zámerov politické a náboženské inštitúcie.

„Šelma z mora“ je mocnosť, o ktorej sa dozvedáme, že „drak jej dal svoju silu, svoj trón i svoju veľkú moc“ (Zj 13,2). Toto proroctvo sa naplnilo o niekoľko storočí neskôr, keď rímsky cisár Konštantín presťahoval hlavné mesto z Ríma do nového Konštantínopolu, v dnešnom Turecku. Takto vzniklo v bývalom meste cisárov a hlavnom meste Rímskej ríše mocenské vákuum. Pohanský Rím odovzdal šelme svoje sídlo, teraz už bývalé hlavné mesto ríše.

Aký to malo vplyv na cirkev? Baptistický kazateľ Isaac Backus v 18. storočí napísal: „Premiestnením sídla ríše do Konštantínopolu... Konštantín uvoľnil cestu rímskemu biskupovi, aby sa výšil nad všetkých ľudí na zemi a nad Boha nebies.“ (The Infinite Importance of the Obedience of Faith, and of Separation from the World, s. 16; citované v FROOM, Le Roy Edwin: The Prophetic Faith of Our Fathers, zv. 3, str. 213). Významný anglický filozof 17. storočia Thomas Hobbes zasa napísal: „Pápežstvo nie je nič iné ako duch zosnulého rímskeho impéria, ktorý sedí korunovaný na jeho hrobe.“ (Leviathan. New York, Oxford University Press, 1996, s. 386) Dôkladná analýza odhaľuje, že šelma z mora zo Zjavenia 13 je odpadlícka náboženská mocnosť, ktorá vychádza z Ríma a stáva sa celosvetovým cirkevným systémom (Zj 13,3.4). Táto šelma nie je osoba; je to náboženská organizácia, ktorá pravdy Božieho slova nahradila ľudskými nariadeniami.

`Aké kľúčové slovo sa v úvodnom texte (Zj 13,1.6) používa na rozpoznanie a stotožnenie šelmy?`

Biblia hovorí o rúhaní v Ján 10,33 a Luk 5,21. V oboch prípadoch je rúhanie prisudzované Ježišovi, keď ho označia za človeka, ktorý (1) predstiera, že je Bohom alebo sa za neho vyhlasuje, a (2) si nárokuje moc odpúšťať hriechy. Tieto obvinenia na Ježišovu adresu boli, samozrejme, nesprávne. Ježiš totiž naozaj je Boh, a preto má aj právo odpúšťať hriechy. Rímske pápežstvo má dve charakteristické doktríny, ktoré Biblia nazýva rúhaním. Tvrdí, že jeho kňazi majú moc odpúšťať hriechy a že pápež má výsady, ktoré náležia Bohu. Ani jedno z tvrdení však neobstojí vo svetle biblického učenia.

**Aplikácia**

`Prečo je nebezpečné každé učenie, ktoré oslabuje autoritu Boha? V akých oblastiach sa môže prejaviť toto podkopávanie autority Boha?`

---

#### Dodatečné otázky k diskuzi

`Co nám Jan prozrazuje o šelmě, která vystupuje z moře?`

`Proč tu Jan v jedné šelmě vnímá znaky všech šelem z proroctví Daniela?`

`Jaké události umožnily „šelmě z moře“ získat na dlouhá staletí  obrovskou moc nad celou planetou?`

`Jan píše, že svou moc tato šelma získala od draka. Jak tomu rozumíš?`

`Proč vnímáme středověké papežství jako šelmu z moře?`

`Co si myslíš o tom, když někteří lidí tvrdí, že tou šelmou je papež?`

`Co je to „rouhání se Bohu“? Může to postihnout i nás? Kdy?`
