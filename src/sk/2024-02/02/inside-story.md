---
title:  Misijný príbeh
date:   12/04/2024
---

#### Věrná gymnastka z Itálie

_Andrew McChesney_

Sedmiletá Sára milovala gymnastiku. Byla pro ni snadná a šlo jí to. Zvlášť ráda dělala kotrmelce. Dokázala dělat jeden kotrmelec za druhým a přestala, jen když upadla.

Ale bylo něco, co Sára milovala ještě víc než gymnastiku. Milovala Pána Boha.

Proto ji nelákalo vynechat sbor, když jí trenérka gymnastiky oznámila, že se v jejím rodném městě Iesi v Itálii bude v sobotu konat velká gymnastická přehlídka. Přehlídka se konala jen jednou ročně a děti na ní měly svým rodičům a rodinám předvést, co se naučily.

Sára byla smutná, když trenérka řekla, že přehlídka je naplánována na sobotu.

Doma matka viděla Sářin skleslý obličej.

"Bůh dokáže vyřešit každý problém," řekla.

Navrhla, že by se Sára mohla se svým problémem se sobotou obrátit na Pána Boha.

Toho večera se Sára modlila: "Drahý Bože, jsem velmi smutná z té zprávy, že budu chybět na tom představení, ale staň se Tvá vůle."

Sára a ostatní děti se každé úterý a čtvrtek scházely na gymnastickém tréninku. Na úterním tréninku trenérka oznámila termín gymnastické přehlídky.

Sára se modlila v úterý večer a ve středu večer. Na čtvrtečním tréninku trenérka náhle oznámila, že termín gymnastické přehlídky byl změněn.

"Kvůli organizačním problémům musíme přehlídku odložit o jeden den, a to na neděli," řekla.

Sára nevěřila vlastním uším. Byla nadšená radostí! Když o chvíli později nadšeně sdělovala tuto novinu matce, měla matka větší úsměv než slunce.

"Musíš vždycky důvěřovat Bohu!" řekla.

A to Sára vždycky dělala. Byla to její první zkušenost s modlitbou, která velmi posílila její víru v Boha. V sobotu vyprávěla ve sboru o tom, co se stalo. Jeden z členů církve si připravil zvláštní kázání o modlitbě a pozval Sáru na pódium, aby vyprávěla svůj příběh.

"Vždycky jsem se modlila, když jsem v životě čelila problémům," řekla Sára, které je nyní 19 let, v rozhovoru pro Adventistickou misii.

_Více o Sáře se dozvíte příští týden._
