---
title:  Spasiteľ so zlomeným srdcom
date:  07/04/2024
---

> <p></p>
> <sup>37</sup>Jeruzalem, Jeruzalem, ktorý zabíjaš prorokov a kameňuješ tých, čo boli poslaní k tebe! Koľko ráz som chcel zhromaždiť tvoje deti, ako sliepka zhromažďuje svoje kuriatka pod krídla, a nechceli ste! <sup>38</sup> Hľa, váš dom vám zostáva spustnutý. (Mat 23,37)

> <p></p>
> <sup>41</sup>Keď sa už priblížil a uzrel mesto, zaplakal nad ním <sup>42</sup>a povedal: „Kiežby si aj ty, aspoň v tento deň, spoznalo, čo ti prináša pokoj! Teraz je to však skryté pred tvojimi očami. <sup>43</sup>Lebo prídu na teba dni, keď ťa tvoji nepriatelia oboženú valom, obkľúčia ťa a zovrú zo všetkých strán. <sup>44</sup>Zrovnajú ťa so zemou a s tebou aj tvoje deti, a nenechajú v tebe kameň na kameni, pretože si nepoznalo čas svojho navštívenia.“ (Luk 19,41–44)

**Osobné štúdium**

Keď Ježiš sedel na Olivovej hore s výhľadom na mesto Jeruzalem, Jeho srdce bolo zlomené. Ján vo svojom evanjeliu hovorí: „Do svojho vlastného prišiel, ale jeho vlastní ho neprijali.“ (Ján 1,11) Ježiš urobil všetko na záchranu svojho ľudu pred blížiacim sa zničením ich milovaného mesta.

Ježišova láska k svojmu ľudu pramenila zo srdca naplneného nekonečným milosrdenstvom. Opakovane ich vyzýval, aby činili pokánie a prijali Jeho láskavé pozvanie k milosti a milosrdenstvu.

**Čo hovoria nasledovné verše o Ježišovom postoji k svojmu ľudu? Ako ľudia reagovali na Jeho láskyplné pozvanie k milosti a milosrdenstvu? Čo sa z toho dozvedáme o povahe Boha?**

`Luk 19,41–44`

`Mat 23,37.38`

`Ján 5,40`

Vo svetle Božieho milujúceho charakteru je ťažké pochopiť udalosť, akou bolo zničenie Jeruzalema (podobne ako iné tragédie, ktoré sa odohrali v priebehu dejín). Dejinné záznamy vydávajú svedectvo o tom, že desaťtisíce ľudí zomreli, keď rímsky generál Titus viedol svoje armády proti mestu. Jeruzalem bol spustošený. Muži, ženy a deti boli vyvraždení. Kde bol Boh, keď Jeho ľud tak veľmi trpel? Odpoveď je jasná, ale nie je ľahké ju úplne pochopiť. Jeho srdce bolo zlomené. Jeho oči sa naplnili slzami. Po stáročia oslovoval svoj ľud. Svojou vzburou proti Jeho milujúcej láskavosti však prišli v danom čase o Jeho božskú ochranu. Boh nie vždy zasahuje, aby obmedzil následky rozhodnutí svojho ľudu. Necháva, aby sa rozvinuli prirodzené následky vzbury. Boh nezapríčinil zabitie nevinných detí pri zničení Jeruzalema. Tragická smrť nevinných bola satanovým činom, nie Božím.

Satan má záľubu v násilí, pretože podnecuje najhoršie vášne ľudského srdca. V priebehu stáročí bolo jeho zámerom klamať a ničiť a potom obviňovať zo svojich zlých činov Boha.

`Prečítaj si text Mat 24,15–20. Aký pokyn dal Ježiš svojmu ľudu, aby ho zachránil pred blížiacim sa zničením Jeruzalema?`

Je dobré si zapamätať, že veľká väčšina kresťanov žijúcich v Jeruzaleme v roku 70 po Kristovi pochádzala zo židovského prostredia. Milujúci Boh chcel zachovať čo najviac svojho ľudu. Preto dal pokyn, aby keď sa priblížia k Jeruzalemu rímske vojská, jeho verní z mesta utiekli.

**Aplikácia**

`Zamysli sa nad týmto výrokom: Boží charakter neposudzujeme podľa udalostí, ktoré vidíme okolo seba. Namiesto toho sa usilujeme vnímať všetky udalosti cez optiku Jeho milujúceho charakteru, ako sa nám zjavuje v Biblii. Prečo je to dobrá rada?`

---

#### Dodatečné otázky k diskuzi

`Proč Ježíš pláče, když vidí Jeruzalém?`

`Co nám tento pláč prozrazuje o našem Spasiteli?`

`Co vše udělal Ježíš pro záchranu Izraele?`

`Ježíš říká, že když chtěl pomoci svému lidu, tak oni o jeho pomoc nestáli – nechtěli. Myslíš, že něco podobného hrozí i nám? Kdy?`

`Jak rozumíš slovům: „Protože jsi nepoznalo čas...“?`

`Jakou výzvu adresuje Ježíš křesťanům, kteří zažijí obléhání Jeruzaléma?`
