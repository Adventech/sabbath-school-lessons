---
title:  Prozreteľná záchrana kresťanov
date:  08/04/2024
---

> <p></p>
> <sup>15</sup>Keď teda uvidíte ohavnosť spustošenia, o ktorej bolo povedané ústami proroka Daniela, stáť na svätom mieste – kto číta, nech rozumie –, <sup>16</sup>vtedy tí, čo budú v Judsku, nech utekajú do hôr. (Mat 24,15.16)

> <p></p>
> Boh je naše útočisko a sila, osvedčená pomoc v súženiach. (Ž 46,2)

> <p></p>
> Neboj sa, veď som s tebou, neobzeraj sa, veď ja som tvoj Boh, posilním ťa a určite ti pomôžem, veď ťa podopieram spravodlivou pravicou. (Iz 41,10)

**Osobné štúdium**

V udalostiach, ktoré viedli k zničeniu Jeruzalema, sa jasne prejavuje Božie milosrdenstvo a Jeho milosť, prozreteľnosť a predzvedenie. Rímske vojská pod vedením Cestia Galla obkľúčili Jeruzalem. Keď sa ich útok zdal neodvratný, nečakane sa stiahli. Židovské vojská ich prenasledovali a dosiahli veľké víťazstvo.

Počas ústupu Rimanov prenasledovaných židovským vojskom sa kresťanom podarilo utiecť do mesta Pella v zajordánskej oblasti Perea. „Čakajúci kresťania dostali sľúbené znamenie a všetci mali možnosť poslúchnuť Spasiteľovo varovanie. Udalosti sa zbehli tak, že úteku kresťanov nemohli zabrániť ani Židia, ani Rimania.“ (GC 30; ZTDS 25)

`Čo hovoria úvodné texty (Mat 24,15.16; Ž 46,2 a Iz 41,10) o Božej prozreteľnosti?`

Boh je zvrchovaný a má moc nad udalosťami na zemi, takže v konečnom dôsledku dosiahne svoje zámery. Hoci Boh niekedy mení svoje pôvodné plány na základe našich ľudských rozhodnutí, Jeho základný plán pre túto planétu sa nemení a Boh ho napokon dosiahne. Sú obdobia, keď Boží ľud zažíva ťažkosti, prenasledovanie, väzenie, a dokonca i smrť pre Krista. Ale aj v tých najnáročnejších časoch satanových najkrutejších útokov Boh podporuje a zachováva svoju cirkev.

`Prečítaj si texty Heb 11,35–38 a Zj 2,10. Akú realitu odhaľujú o našom boji so silami zla? Ako sú tieto pasáže v súlade s myšlienkou ochrany, ktorú Boh zasľubuje svojmu ľudu? Existuje rozpor v myšlienke Božej ochrany a toho, že Boh dovolil niektorým čeliť bolestnému utrpeniu, a dokonca mučeníckej smrti?`

„Satanovo úsilie zničiť Kristovu cirkev násilím bolo márne. Veľký spor, v ktorom Kristovi učeníci položili svoj život, sa smrťou týchto verných svedkov viery neskončil. Smrť spečatila ich víťazstvo. Boží pracovníci síce padli, ale Božie dielo pokračovalo ďalej.“ (GC 41; ZTDS 31)

**Aplikácia**

`Hoci mnohí pisatelia Biblie opakovane prechádzali bolesťou a utrpením, neprestávali hovoriť o realite Božej lásky. Čo sa z toho môžeme naučiť? Ako môžeš vo svojom živote prežívať rovnakú lásku?`

---

#### Dodatečné otázky k diskuzi

`Podle čeho měli křesťané v obleženém Jeruzalému poznat, že nastal vhodný okamžik k útěku?`

`Jak se tato Ježíšova výzva naplnila? Co se tehdy během obléhání stalo?`

`Jak je možné, že církev nejvíce rostla v dobách, kdy bylo přijetí víry v Ježíše trestáno i smrtí?`

`Už jsi někdy pro svou víru trpěl? Co ti v takové době pomáhalo?`

`Podle EGW ti, kdo pro Ježíše položili svůj život, „svou smrtí zvítězili“. Souhlasíš s tím? Proč?`
