---
title:  Podnety na zamyslenie
date:  12/04/2024
---

„Satanovo úsilie zničiť Kristovu cirkev násilím bolo márne. Veľký spor, v ktorom Kristovi učeníci položili svoj život, sa smrťou týchto verných svedkov viery neskončil. Smrť spečatila ich víťazstvo. Boží pracovníci síce padli, ale Božie dielo pokračovalo ďalej. Evanjelium sa šírilo a jeho vyznávačov pribúdalo. Radostná zvesť sa dostala aj tam, kam nemohli doletieť ani rímske orly. Pohanským vládcom, ktorí vytrvalo pokračovali v prenasledovaní, istý kresťan oznámil: Môžete nás zabíjať, mučiť, odsudzovať..., vaša nespravodlivosť je dôkazom toho, že sme nevinní... Nepomôže vám ani vaša krutosť. Takto dávali príklad vytrvalosti a vernosti aj ostatným. Čím viac nás kosíte, tým viac nás pribúda; krv kresťanov je ako sejba. (Tertullian, Apologeticum, kap. 50)“ (DA 41.42; ZTDS 31.32)

„Keďže Božia nevyspytateľná prozreteľnosť dovoľuje, aby nespravodliví prenasledovali spravodlivých, ľudia slabej viery bývajú často v rozpakoch. Niektorí z nich strácajú dôveru v Boha, keď vidia, ako sa bezbožným ľuďom v živote darí a ako sužujú tých najlepších a najčistejších. Pýtajú sa, ako je možné, že spravodlivý, milosrdný a všemohúci Boh takúto nespravodlivosť a tyraniu vôbec trpí!? Tieto otázky nie sú na mieste. Boh svoju lásku prejavil dostatočne. Nemáme právo pochybovať o jeho dobrote len preto, že nevieme pochopiť cesty jeho Prozreteľnosti.“ (DA 47; ZTDS 35)

**Námety na spoločné uvažovanie**

`Má vôbec utrpenie nejaký vyšší zmysel? Prečo podľa vás Boh dovoľuje, aby jeho ľud trpel?`

`Niekedy sa stáva (podobne ako v ranej cirkvi), že sa utrpenia pretavilo do niečoho dobrého. Čo však vtedy, keď nevidíme žiadnu útechu, žiadny vyšší zmysel utrpenia? Prečo je v takýchto situáciách dôležité mať osobnú skúsenosť s Božou láskou, aby sme si zachovali vieru?`

`Ako by ste svojmu priateľovi odpovedali na nasledovné otázky?  „Kde je Boh v mojom utrpení? Ak ma miluje, prečo prežívam také ťažké obdobie?“`

`Ako sa môže váš miestny zbor stať starostlivým spoločenstvom, ktoré má vplyv na svet? Uvažujte, akým praktickým spôsobom sa môže téma tohto týždňa odzrkadliť vo vašej službe.`

Západ slnka: 19.31

---

#### Dodatečné otázky k diskuzi

`Objevil jsi během svého osobního studia něco překvapivého? Co to bylo?`

`Jak vnímáš nás sbor? Je v něm více cítit láska nebo sobectví?`

`Jak se bráníš atakům sobectví, které chce v tvém nitru rozvíjet ďábel?`

`Co tě dnes v naší diskuzi nejvíce zaujalo? Proč?`
