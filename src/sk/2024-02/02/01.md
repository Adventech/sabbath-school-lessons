---
title:  'Hlavná otázka: Láska alebo sebectvo?'
date:  06/04/2024
---

Skúsenosť prvotnej cirkvi

### Texty na tento týždeň
Luk 19,41–44; Mat 23,37.38; Heb 11,35–38; Zj 2,10; Sk 2,44–47; Ján 13,35

> <p>Úvodný text</p>
> Neboj sa, veď som s tebou, neobzeraj sa, veď ja som tvoj Boh, posilním ťa a určite ti pomôžem, veď ťa podopieram spravodlivou pravicou. (Iz 41,10)

Predstav si, že si pastier, ktorý pasie svoje ovce na svahoch Olivového vrchu. Zo stráne sa pozeráš na mesto Jeruzalem. Zrazu počuješ hlasy, medzi ktorými rozpoznáš Ježišov hlas. Jeho slová ťa prekvapia. Aj učeníci majú problém pochopiť ich zmysel. Keď sa zapadajúce slnko odbleskne od snehobielych mramorových múrov chrámu, Ježiš s naliehavosťou v hlase povie: „Vidíte toto všetko? Amen, hovorím vám, že tu neostane kameň na kameni, všetko bude zničené.“ (Mat 24,2) Učeníci sú zmätení – a ty tiež. Čo mal Ježiš na mysli? Aký vzťah majú Jeho slová ku koncu sveta, na ktorý sa pýtali Ježišovi učeníci?

Napäto počúvaš, ako Ježiš majstrovsky spája udalosti, ktoré budú viesť k zničeniu Jeruzalema, s tými, ktoré sa odohrajú tesne pred Jeho návratom. V zničení Jeruzalema objavujeme predobraz satanovej stratégie oklamať a zničiť Boží ľud v čase konca. Ježišove slová v 23. a 24. kapitole Evanjelia podľa Matúša (prípadne v 21. kapitole Evanjelia podľa Lukáša) načrtávajú udalosti posledných dní a jasne ich prirovnávajú k pádu Jeruzalema.

Pri našom štúdiu sa sústredíme na satanovu stratégiu ako oklamať a zničiť Boží ľud. Čo sa mu nepodarí dosiahnuť prenasledovaním, bude sa snažiť dosiahnuť kompromisom. Boh o tom vie a aj v tých najnáročnejších časoch ochráni svoj ľud.

**Osnova lekcie**

V tejto lekcii sa pozrieme na inšpiratívne skúsenosti prvotnej cirkvi vo svetle Ježišovho príhovoru o budúcich udalostiach (Mat 23–24). Napriek prenasledovaniu a všeobecnej nenávisti v spoločnosti bola (a je) cirkev povolaná žiť a šíriť nesebeckú lásku vedúcu k službe všetkým núdznym.

- Mat 23,37: Ježišova láska a túžba zachrániť (nedeľa)
- Mat 24,15.16: Boh chráni svojich verných uprostred problémov (pondelok)
- Mat 24,9.13.14: Vernosť Ježišových nasledovníkov napriek prenasledovaniu (utorok)
- Mat 24,10–14: Prakticky prežívaná láska uprostred nenávisti (streda + štvrtok)

---

#### Dodatečné otázky k diskuzi

`S jakou otázkou přišli učedníci za Ježíšem krátce před jeho smrtí?`

`Proč je tolik zajímal osud chrámu a města Jeruzalém?`

`Co je v jeho odpovědi nejvíce šokovalo? Proč?`

`Jakou taktiku zvolil satan, když zjistil, že násilím církev nepřemůže?`

`Může i křesťan dělat kompromisy? Proč?`

`Před jakými kompromisy nás Bůh varuje?`

`Proč nás Bůh tak často ujišťuje, že nás bude podpírat?`
