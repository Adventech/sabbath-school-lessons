---
title:  Vernosť uprostred prenasledovania
date:  09/04/2024
---

> <p></p>
> <sup>9</sup>Potom vás vystavia súženiu, budú vás zabíjať a všetky národy vás budú nenávidieť pre moje meno. ... <sup>13</sup>Kto však vytrvá až do konca, bude spasený. <sup>14</sup>A toto evanjelium o kráľovstve sa bude hlásať po celom svete na svedectvo všetkým národom. A potom príde koniec. (Mat 24,9.13.14)

> <p></p>
> <sup>1</sup>Saul schvaľoval, že ho [Štefana] zabili. V ten deň sa začalo veľké prenasledovanie cirkvi v Jeruzaleme a všetci okrem apoštolov sa rozpŕchli po krajoch Judska a Samárie. <sup>2</sup>Štefana pochovali zbožní muži a veľmi za ním plakali. <sup>3</sup>Saul však ničil cirkev; chodil po domoch, odvláčal mužov i ženy a vrhal ich do väzenia. <sup>4</sup>Tí, ktorých rozohnali, rozišli sa po okolí a zvestovali slovo evanjelia. (Sk 8,1–4)

**Osobné štúdium**

Počas prvých storočí rástla kresťanská cirkev veľmi rýchlo. Dialo sa to navzdory väzneniu, mučeniu a prenasledovaniu. Veriaci boli úplne oddaní Kristovi a naplnení Svätým Duchom. Mocne ohlasovali Kristovo posolstvo, vďaka čomu sa obrátili desaťtisíce ľudí.

**S čím sa stretávala kresťanská cirkev v prvom storočí? Prečo rástla tak rýchlo?**

`Sk 2,41`

`Sk 4,4.31`

`Sk 5,42`

`Sk 8,1–8`

Učeníci čelili hrozbám (Sk 4,17), väzneniu (Sk 5,17.18), prenasledovaniu (Sk 8,1) a niektorí z nich zomreli násilnou smrťou (Sk 7,59; Sk 12,2). Napriek tomu v moci Svätého Ducha odvážne ohlasovali vzkrieseného Krista a kresťanské zbory sa rozrastali po celej Judei, Galilei a Samárii (Sk 9,31).

Základy pekla sa otriasali. Uvoľnili sa putá, ktorými satan zväzoval ľudí v zajatí hriechu. Pred mocou vzkrieseného Krista sa rozpadali pohanské povery. Šírenie evanjelia bolo úspešné aj napriek obrovskému odporu. Učeníci sa už od strachu neschovávali v hornej miestnosti. Úzkosť a obavy sa rozplynuli.

Namiesto strachu naplnila srdcia učeníkov viera. Jediný pohľad na vzkrieseného Pána zmenil ich životy. Ježiš im dal nový dôvod žiť. Náš Pán im dal nielen veľké poverenie (Mar 16,15), ale aj veľké zasľúbenie: „Teraz však na vás zostúpi Svätý Duch, vy dostanete jeho moc a budete mi svedkami v Jeruzaleme, v celom Judsku i Samárii, až po kraj zeme.“ (Sk 1,8)

Evanjelium preniklo do najvzdialenejších kútov zeme (Kol 1,23). A to aj napriek tomu, že posledný z učeníkov, Ján, zomrel na konci prvého storočia. Prišli ďalší, prevzali pochodeň pravdy a ohlasovali živého Krista. Plínius Mladší pôsobil ako miestodržiteľ v rímskej provincii Bitýnia na severnom pobreží dnešného Turecka. Okolo roku 110 po Kristovi napísal cisárovi Trajánovi list, v ktorom ho informuje, ako postupuje voči kresťanom, a zároveň sa pýta, ako má pokračovať vo vyšetrovaní. Uvádza, že existuje „veľký počet ohrozených, pretože mnoho ľudí každého veku, rôznych spoločenských skupín a oboch pohlaví je – a ešte bude – postavených pred súd. Nákaza tejto povery sa rozšírila nielen do miest, ale aj do menších obcí na vidieku.“

Napriek najkrutejším útokom diabla kresťanská cirkev rýchlo rástla.

**Aplikácia**

`Čo sa môžeme naučiť od ranej cirkvi? Ako nám to môže pomôcť dnes, v čase konca?`

---

#### Dodatečné otázky k diskuzi

`Proč se po Ježíšově ukřižování jeho učedníci schovávali „v horní místnosti“?`

`Jaký vliv mělo na učedníky, když se setkali se vzkříšeným Ježíšem?`

`Jak pronásledování v Jeruzalémě pomohlo celosvětové misii?`

`Proč je třeba, abychom ve své víře vytrvali „až do konce“?`

`Evangelium bude kázáno „na svědectví všem národům“. Jak tomu rozumíš?`

`Co ti pomáhá v sobě znovu probouzet a posilovat odvahu i touhu dělit se s druhými o svou víru a o své poznání Boha?`
