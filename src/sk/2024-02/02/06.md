---
title:  Posolstvo lásky
date:  11/04/2024
---

> <p></p>
> <sup>10</sup>Vtedy sa mnohí pohoršia, budú sa navzájom udávať a nenávidieť. <sup>11</sup>Povstane aj mnoho falošných prorokov a zvedú mnohých. <sup>12</sup>A pretože sa rozmnoží neprávosť, v mnohých vychladne láska. <sup>13</sup>Kto však vytrvá až do konca, bude spasený. (Mat 24,10–13)

> <p></p>
> Podľa toho všetci spoznajú, že ste moji učeníci, ak budete mať lásku jeden k druhému. (Ján 13,35)

> <p></p>
> A toto prikázanie máme od neho, aby ten, kto miluje Boha, miloval aj svojho brata. (1Ján 4,21)

**Osobné štúdium**

`Čo odhaľujú úvodné verše (Ján 13,35; 1Ján 4,21) o satanovom útoku na Boha a Jeho spôsob vlády? Čo hovoria o podstate skutočného kresťanstva?`

Láska bola v prvých storočiach normou kresťanských zborov. Jeden z naj-osobitejších latinských cirkevných spisovateľov Quintus Tertullianus (Terulián, prelom 2. a 3. storočia) vo svojom diele Apologeticum o pohľade pohanov na kresťanov napísal: „Toto ušľachtilé dielo lásky viedlo niektorých k tomu, aby poznamenali: Hľa, ako sa navzájom milujú.“ (Pozri „Tertullianus – Obrana křesťanů – Apologeticum“; dostupné na https://www.tertullian.org/other/czech_apologeticum.htm.)

Jedno z najväčších zjavení Božej lásky sa ukázalo, keď svet v prvých storočiach zasiahli dve ničivé epidémie (okolo rokov 160 a 265). Kresťania slúžili chorým a umierajúcim. Tieto epidémie zabili desaťtisíce ľudí a vyplienili celé dediny a mestá. Nezištná, obetavá, starostlivá a milujúca služba kresťanov mala na obyvateľstvo obrovský vplyv. Postupom času tisíce, neskôr státisíce a napokon milióny obyvateľov Rímskej ríše uverili v Ježiša Krista. Láska, otvorený záujem a organizovaná, nezištná starostlivosť o chorých a zomierajúcich vytvorili obdiv k týmto veriacim a ku Kristovi, ktorého reprezentovali.

Kniha amerického sociológa a religionistu Rodneyho Starka Vzostup kresťanstva zobrazuje tieto dejinné udalosti z nového uhla pohľadu. Opisuje, ako sa počas druhej epidémie celé kresťanské spoločenstvo, ktoré bolo v tom čase ešte silno židovsko-kresťanské, stalo účinnou armádou sestier a ošetrovateľov, ktorí zaisťovali základné potreby na prežitie trpiacej komunity. „Na vrchole druhej epidémie, okolo roku 260 po Kristovi, Dionýzius napísal vo veľkonočnom liste dlhú poctu hrdinskému úsiliu miestnych kresťanov, z ktorých mnohí prišli o život, keď sa starali o druhých. Väčšina našich spoluveriacich prejavila bezhraničnú lásku a lojalitu. Nikdy sa nešetrili a mysleli len jeden na druhého. Nedbali na nebezpečenstvo, starali sa o chorých, napĺňali každú ich potrebu, slúžili im v Kristovi a spolu s nimi odchádzali z tohto života pokojní a šťastní. Nakazili sa od nich, keď boli v ich blízkosti, starali sa o svojich blížnych a radostne a pokojne prijímali ich bolesti.“ (STARK Rodney, The Rise of Christianity. Princeton, New Jersey, Princeton University Press, 1996, s. 82)

**Aplikácia**

`Aký odkaz nám prináša správa o konaní kresťanov v prvých storočiach existencie cirkvi? Ako sa môžeme naučiť prejavovať rovnako nesebeckého ducha? Čo v tomto kontexte znamená zomrieť sám sebe (Mat 16,24.25; Ján 12,24)?`

---

#### Dodatečné otázky k diskuzi

`Jak je možné, že se do církve dostávají lidé, kteří nakonec odpadnou a ještě začnou šířit nenávist?`

`Jak se můžeme bránit působení falešných proroků?`

`Proč je láska poznávacím znamením křesťana i církve?`

`Proč dnes lidé nevnímají církev podobně, jako ji vnímali lidé v Římské říši v době dvou smrtících epidemií?`

`Co si myslíš o dnešní stavu lásky v církvi?`

`Vědí lidé ve tvém okolí, že jsi křesťan? Jak to zjistili?`

`Proč se dnes potýkáme i u sebe s nedostatečnou láskou? Co je řešením?`
