---
title:  Podnety na zamyslenie
date:  19/04/2024
---

„Podobná nenávisť a odpor voči pravde ovláda Božích nepriateľov v každej dobe, preto sa od Božích služobníkov očakáva rovnaká bdelosť a vernosť. To, čo Ježiš Kristus povedal prvým učeníkom, platí aj pre jeho nasledovníkov na konci času: Čo hovorím vám, hovorím všetkým: Bdejte! (Mar 13,37)“ (DA 56.57; ZTDS 42)

V mnohých častiach sveta, najmä tam, kde majú ľudia voľný prístup k Biblii, satan používa na oslabenie jej vplyvu iné prostriedky. Jedným z veľmi účinných spôsobov sú rôzne vedecké pojednania či štúdie, ktoré niekedy zastávajú postoje podkopávajúce dôveru v Božie slovo. Uveďme aspoň jeden príklad. Hoci kniha Daniel samú seba datuje do obdobia viac ako päťsto rokov pred Kristom, mnohí biblickí učenci ju datujú do polovice druhého storočia pred Kristom. Tvrdia, že musela byť napísaná práve v tomto čase, inak by prorok presne predpovedal budúcnosť, čo je nemožné. Preto tvrdia, že kniha Daniel bola napísaná až o niekoľko storočí neskôr. Žiaľ, táto lož o Biblii je len jednou z mnohých, ktoré sa nám súčasná veda snaží podsúvať. Nanešťastie, mnohí ľudia toto klamstvo prijímajú, pretože s ním prichádzajú „biblickí učenci“. Niet divu, že nás Pavol varuje: „Všetko skúmajte; dobrého sa držte!“ (1Tes 5,21)

**Námety na spoločné uvažovanie**

`Pozrite si citát z časti na utorok a potom si položte otázku: Aké podobné metódy dnes satan používa na podkopanie autority Písma?`

`Čo nám môže najviac pomôcť, aby sme neskĺzli do nesprávneho výkladu Božieho slova?`

`Satanovou najväčšou snahou vo veľkom spore medzi dobrom a zlom je znevážiť Boží charakter a predstaviť Boha ako autoritárskeho, nemilujúceho tyrana. Aké nástroje pritom diabol používa? Aká je Božia odpoveď na jeho lži?`

`Apoštol Peter tvrdí, že „proroctvo nikdy nepovstalo z vôle človeka“ (2Pet 1,20). Ako si môžeme byť istí, že neprekrútime význam Písma, aby sme dosiahli svoje vlastné ciele? Prečo je toto pokušenie väčšie, než si uvedomujeme? Prečo sa musíme chrániť pred takýmto konaním? Ako sa proti tomuto pokušeniu môžeme brániť?`

Západ slnka: 19.41

---

#### Dodatečné otázky k diskuzi

`Co tě během tvého osobního studia nejvíce potěšilo? Proč?`

`Proč někteří lidé přímo nenávidí pravdu?`

`Jak můžeme lidem přiblížit světlo evangelia?`

`Slyšel jsi dnes v naší diskuzi nějaké evangelium? Jaké?`
