---
title:  Slovo ako ochrana
date:  16/04/2024
---

> <p></p>
> <sup>15</sup>Neprosím, aby si ich vzal zo sveta, ale aby si ich ochránil pred zlým. <sup>16</sup>Nie sú zo sveta, ako ani ja nie som zo sveta. <sup>17</sup>Posväť ich v pravde; tvoje slovo je pravda! (Ján 17,15–17)

> <p></p>
> Teraz vás odporúčam Bohu a slovu jeho milosti, ktoré má moc budovať a dať dedičstvo všetkým posväteným. (Sk 20,32)

**Osobné štúdium**

`Porovnaj úvodné texty (Ján 17,15–17; Sk 20,32). Čo hovoria Ježiš a apoštol Pavol v súvislosti s našou ochranou pred satanovými podvodmi?`

Biblia je neomylným zjavením Božej vôle. Predstavuje nebeský plán na záchranu ľudstva. Pavol na inom mieste píše: „Celé Písmo je Bohom vnuknuté a užitočné na učenie, karhanie, nápravu a výchovu v spravodlivosti...“ (2Tim 3,16) To znamená, že „celé Písmo“ je inšpirované („vdýchnuté“; Roh.) Bohom, nie iba niektoré časti alebo niektoré časti viac než iné. Celú Bibliu musíme prijímať ako Božie slovo. V opačnom prípade sa doširoka otvárajú dvere pre klamstvo a podvody, ktoré nás odvádzajú od Boha.

Biblia jasne odhaľuje Božiu nekonečnú lásku v kontexte veľkého sporu. Odhaľuje tiež satanské bludy a podvody. Diabol nenávidí Božie slovo a počas storočí sa zo všetkých síl snažil zničiť vplyv Písma.

Veď čo by sme vedeli o pláne spasenia bez Biblie? Pochopili by sme niečo o Ježišovom narodení, živote, učení a o Jeho službe? Boli by sme bez Písma schopní pochopiť hĺbku Kristovej obete, slávu Jeho zmŕtvychvstania, moc Jeho príhovornej služby a majestát Jeho návratu?

Všetky kľúčové pravdy týkajúce sa spasenia nám zjavuje, pripomína a zdôrazňuje Božie slovo. Len ono musí byť základnou normou a rozhodujúcim kritériom na pochopenie všetkých posvätných právd.

Preto musíme bojovať proti všetkým možným pokusom podkopať autoritu Písma. Nebezpečné sú aj postoje tých, ktorí síce vyznávajú veľkú lásku k Biblii, ale zároveň prinášajú pochybnosti o jej inšpirácii a pôvode. Je tragické, že pod vplyvom súčasného myslenia sa mnohí teológovia a kresťania natoľko zameriavajú na ľudskú stránku Písma, že Biblia sa v ich očiach stáva takmer výlučne ľudským slovom a stráca svoj Božský pôvod a autoritu Jeho slova. Tvrdia, že Biblia je dielom kráľov, pastierov, rybárov, kňazov, básnikov a iných, ktorí prezentovali svoje chápanie a predstavy o Bohu, prírode a skutočnosti najlepšie, ako to vo svojej dobe vedeli.

To naozaj? Ak by to bola pravda, prečo by sme sa my, ktorí žijeme v 21. storočí, mali vôbec zaujímať o to, čo si títo ľudia mysleli? A už vôbec nedáva zmysel, prečo by sa práve ich myšlienky mali stať základom našej nádeje na večnosť.

**Aplikácia**

`Prečítaj si verše Ž 119,105.116.130.133.160. Čo hovorí žalmista o význame Božieho slova v pláne spasenia? Ako tieto texty formujú náš pohľad na Písmo?`

---

#### Dodatečné otázky k diskuzi

`O jakém „slovu“ hovoří Ježíš?`

`Jaký vliv má na život křesťana Bible – Boží slovo?`

`Proč se satan tak usilovně snaží, abychom přestali číst Bibli?`

`O čem mluví Pavel, když zmiňuje slovo „jeho milosti“? Proč je třeba, aby byla pravda vždy spojena s milostí?`

`Co se stává s naším svědectvím, když z něho vypustíme Boží milost?`

`Co si myslíš o pravdě? Kdo ji má? Proč?`

`Proč můžeme „mít“ pravdu, jen když budeme „mít“ Syna – Ježíše Krista?`
