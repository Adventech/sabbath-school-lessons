---
title:  Boj o myseľ človeka
date:  18/04/2024
---

> <p></p>
> <sup>3</sup>Ak aj naše evanjelium je zahalené, je zahalené pre tých, ktorí hynú. <sup>4</sup>V nich boh tohto veku zatemnil mysle neveriacich, aby nevideli svetlo evanjelia o sláve Krista, ktorý je obrazom Boha. <sup>5</sup>Veď nehlásame samých seba, ale Ježiša Krista, Pána, keďže my sme len vaši služobníci pre Ježiša. <sup>6</sup>Lebo Boh, ktorý povedal: „Nech z temnôt zažiari svetlo!“, zažiaril v našich srdciach, aby priviedol na svetlo poznanie Božej slávy na tvári Ježiša Krista. (2Kor 4,3–6)

**Osobné štúdium**

`Uvažuj o úvodnom texte (2Kor 4,3–6). Ako rozumieš tomu, že „boh tohto veku zatemnil mysle neveriacich“ (2 Kor 4,4) ? V čom sú ich mysle zatemnené? Čo je opakom zatemnenia? Ako je možné ho dosiahnuť?`

Grécke slovo pre „myseľ“ v tejto pasáži je noéma. Doslova to označuje naše vnímanie alebo mentálne schopnosti. „Boj medzi Kristom a satanom je bojom o mysle ľudí (Rim 7,23.25; 12,2; 2Kor 3,14; 11,3; Fil 2,5; 4,7.8). Satanovým hlavným cieľom je zaslepiť alebo zatemniť ľudské mysle. Robí to tak, že ich odvádza od štúdia Božieho slova. Narušuje schopnosti ľudskej mysle tým, že ju zahlcuje a úplne zamestnáva vecami tohto života a upriamuje ju na pýchu a sebavyvyšovanie.“ (6BC 854)

Nedostatok poznania stratených nespočíva v tom, že by nemohli vedieť. Hlavnou príčinou je, že nechcú vedieť. Mnohí mali každú príležitosť spoznať pravdu, ale rozhodli sa neveriť a satan im zaslepil oči. Satanovo kráľovstvo je kráľovstvom temnoty. „Evanjelium je jediný prostriedok, ktorým sa dajú odhaliť satanove pekelné plány a podvody. Len vďaka evanjeliu môžu ľudia uvidieť cestu z temnoty do svetla.“ (6BC 854) Podstatou novozmluvného posolstva je život, smrť a vzkriesenie Ježiša Krista. On je v centre evanjelia a je stredobodom Písma. Celé Písmo vydáva svedectvo o Ňom (Ján 5,39).

`Ako verše Ján 1,4.5.9.14 opisujú Ježiša?`

Počas prvých storočí kresťanskej cirkvi boli veriaci úplne oddaní Kristovi ako Tomu, ktorý bol Svetlom v ich temnote. Boli vykúpení Jeho milosťou, premenení Jeho mocou a motivovaní Jeho láskou. Ani smrť nemohla zlomiť ich puto vernosti Kristovi. Vďaka veľkolepému svetlu evanjelia rozpoznali diablove podvody. Kristus mal vždy mužov a ženy, ktorí sa z Jeho milosti odvážne postavili za Jeho pravdu. V prvých storočiach zažiarilo v temnote svetlo Kristovej lásky, milosti a pravdy.

**Aplikácia**

`Čo ti pomáha mať myseľ otvorenú pre pravdy evanjelia?`

---

#### Dodatečné otázky k diskuzi

`„Boj o mysl člověka“. Jak si ho představuješ?`

`Pavel o některých lidech píše, že Bůh „oslepil jejich nevěřící mysl“. Kdo je příčinou tohoto „oslepení“? Proč?`

`Může i nám hrozit, že Bůh oslepí i naši „nevěřící mysl“? Kdy a proč?`

`Proč Bůh osvítil „naše srdce“? Máme na tom nějakou „zásluhu“? Jakou?`

`Můžeme pomoci lidem, jejichž srdce ještě není „osvíceno“? Pokud ano, jak?`

`Co je jádrem evangelia, které přináší světlo těm, kdo po něm touží?`
