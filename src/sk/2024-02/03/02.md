---
title:  Kompromisy – satanova ľstivá stratégia
date:  14/04/2024
---

> <p></p>
> Ježiš mu [Tomášovi] povedal: „Ja som cesta, pravda i život. Nik neprichádza k Otcovi, ak len nie skrze mňa.“ (Ján 14,6)

> <p></p>
> <sup>43</sup>Prečo nechápete moju reč? – Preto, že nemôžete počúvať moje slovo. <sup>44</sup>Vaším otcom je diabol a chcete plniť žiadosti svojho otca. On bol od počiatku vrahom ľudí a nestál v pravde, lebo v ňom niet pravdy. Keď hovorí lož, hovorí z toho, čo mu je vlastné, pretože je klamár a otec lži. (Ján 8,43.44)

**Osobné štúdium**

`Aký kontrast medzi Ježišovým a satanovým charakterom vidieť v úvodných textoch (Ján 14,6 a Ján 8,43.44)?`

Ježišove slová sú pravda, pretože On je autorom, pôvodcom pravdy. Pravda vychádza zo srdca múdreho, milujúceho a vševediaceho Boha. On je základom reality a všetkej pravdy.

Naproti tomu satan je klamár a otec lži. Je pripravený použiť klamstvá, podvody, dezinformácie a prekrúcanie pravdy, aby zviedol Boží ľud a spôsobil jeho pád. Takto oklamal aj Evu a Adama v Edene. Prekrúcal pravdu, vytváral pochybnosti a očividne popieral to, čo povedal Boh. Satanov výrok „nie, určite nezomriete!“ (1Moj 3,4) bol v jasnom rozpore s tým, čo o jedení ovocia zo stromu poznania dobra a zla povedal Boh. Počas storočí satan používa rovnakú stratégiu: podkopáva dôveru v Božie slovo, odporuje zjavenej Božej vôli, prekrúca Písmo a nesprávne cituje Bibliu, ak je to v Jeho prospech.

**Akú podobnosť nachádzame v týchto biblických pasážach, týkajúcich sa pravdy Božieho slova? Aké je ich hlavné posolstvo?**

`Prísl 23,23`

`Ján 17,17`

`Ján 8,32`

„Satan dobre vedel, že Písmo sväté umožní ľuďom odhaliť jeho klamstvá a odolať jeho moci. Veď slovami Písma odrážal diablove útoky aj sám Spasiteľ. Kristus nastavil štít večnej pravdy proti každému útoku a bránil sa slovami: „Napísané je.“ Proti každému návrhu protivníka postavil Kristus múdrosť a moc Božieho slova. V snahe udržať si nadvládu nad ľuďmi a utvrdiť moc rímskeho vládcu, satan bránil ľuďom v poznávaní Písma. Biblia vyvyšuje Boha a ľuďom vymedzuje miesto, aké im patrí –, preto tá snaha o utajenie a potlačenie jej posvätných právd. Rímska cirkev prijala túto argumentáciu a po stáročia nedovoľovala šíriť Písmo. Ľuďom ho zakázala čítať alebo vlastniť. Bezzásadoví kňazi a cirkevní hodnostári vykladali učenie Písma tak, aby podoprelo ich domnelé nároky. Tak sa rímsky biskup stal takmer všeobecne uznávaným zástupcom Boha na zemi s nárokom na moc nad cirkvou i štátom.“ (DA 51; ZTDS 38)

**Aplikácia**

`Akými spôsobmi sa dnes satan pokúša prekrútiť alebo nesprávne vyložiť Božie slovo?`

---

#### Dodatečné otázky k diskuzi

`Proč o sobě Ježíš říká, že je cesta, pravda i život?`

`Jaký vztah má Ježíš ke lži?`

`Jak se na lež dívá ďábel?`

`Myslíš, že satan vždy jen lže? Nebo někdy říká i pravdu? Proč?`

`Co je příčinou satanova strachu z toho, že budeme studovat Bibli?`

`Jak je možné, že Adam s Evou věřili více satanově lži než Boží pravdě?`

`Existuje nějaká ochrana proti ďáblovými dezinformacím? Jaká?`
