---
title:  Ľudské názory a autorita Písma
date:  17/04/2024
---

> <p></p>
> Niektorá cesta sa človeku zdá správna, nakoniec však vedie k smrti. (Prísl 16,25)

> <p></p>
> V tom čase ešte nebolo kráľa v Izraeli; každý robil, čo uznal za správne. (Sud 21,25; SEvP)

> <p></p>
> Všetci sme blúdili ako ovce, každý išiel svojou cestou, ale Hospodin na neho uvalil neprávosti nás všetkých. (Iz 53,6)

**Osobné štúdium**

Svätý Duch pôsobí prostredníctvom nášho uvažovania. Pozýva nás preskúmať tajomstvá vesmíru. Ako niekto výstižne povedal: „Kresťania nevypínajú svoj mozog pri vstupe do kostola.“ Na objavenie nadprirodzených právd Písma však samotná genialita ľudského uvažovania nestačí. Pravda nie je otázkou názoru. Ide o Božie zjavenie.

`Čo prezrádzajú úvodné texty (Prísl 16,25; Sud 21,25 a Iz 53,6) o satanovej podvodníckej stratégii?`

Jedným z najúčinnejších diablových podvodov je viesť nás k presvedčeniu, že ľudský rozum stačí na pochopenie Božej vôle aj bez pomoci Svätého Ducha a poučenia Božím slovom. Môže sa stať, že určitý pohľad na svet sa nám (alebo dokonca celým kultúram) bude zdať správny, ale v Božích očiach môže byť úplne neprijateľný.

Pred pár rokmi sme sa s manželkou rozhodli, že si poobede urobíme výlet v lese neďaleko hotela, v ktorom sme boli ubytovaní. Väčšinou sa pomerne dobre orientujem a po asi dvojhodinovej prechádzke rôznymi lesnými chodníkmi som si bol celkom istý, že cestu späť pomerne ľahko nájdem. Čoskoro som však zistil, že sme sa v lese beznádejne stratili. Slnko začalo zapadať a ja som sa bál najhoršieho. Našťastie sme stretli ďalších turistov, ktorí cestu poznali a nasmerovali nás. Boli sme najmenej osem kilometrov od hotela. Našťastie to bolo blízko hlavnej cesty. Keďže ich auto bolo zaparkované neďaleko, ponúkli nám odvoz do nášho hotela. Objavenie niekoho, kto poznal cestu a pomohol nám dostať sa do nášho cieľa, bolo pre nás priam životne dôležité.

Boh nás nenechal na našej životnej púti osamelých. Svätý Duch upriamuje náš pohľad na Písmo, ktoré nás vedie domov. Pravda a lož, správne a nesprávne, dobro a zlo – to možno náležite pochopiť iba vo svetle Božieho slova. To, čo odporuje Bohu a Jeho slovu, je omyl a blud. Takáto cesta je vždy nebezpečná. A naopak, to, čo je v súlade s Bohom, je pravda a dobro. Je dôležité, aby sme Božie slovo prijímali ako konečného rozhodcu vo veciach pravdy a morálky.

**Aplikácia**

`Prečo ľudská myseľ nie je schopná objaviť božskú pravdu bez pomoci Svätého Ducha? Aký je podľa teba vzťah medzi ľudským uvažovaním a Božím zjavením? Ako nám naše uvažovanie pomáha pochopiť Božie zjavenie? Pozri sa napríklad na proroctvo v Daniel 2, ktoré pokrýva svetové dejiny od čias Babylona až po budúcnosť. Aký vplyv má takéto proroctvo na naše uvažovanie?`

---

#### Dodatečné otázky k diskuzi

`Jakou autoritu v životě považuješ za nejvyšší?`

`K čemu nám jsou ty „autority“ dobré?`

`O jakém nebezpečí píše Šalomoun k knize Přísloví?`

`Proč bychom v otázce věčnosti neměli dát jen na vlastní úsudek?`

`Jak můžeme propojit naše myšlení a vnímání s autoritou Písma?`

`V jakých situacích jsi v poslední době nejvíce ocenil rady Bible?`

`Proč má být Boží slovo „konečným arbitrem“?`
