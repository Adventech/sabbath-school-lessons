---
title:  Svetlo svieti v tme
date:  13/04/2024
---

4. a 5. storočie – obdobie kompromisov v cirkvi

### Texty na tento týždeň
Ján 8,44; Prísl 23,23; Sk 20,26–32; 2Tes 2,7–12; Ž 119,105.116.130.133.160; Prísl 16,25; 2Kor 4,3–6

> <p>Úvodný text</p>
> Ježiš im povedal: „Ešte krátky čas je svetlo medzi vami. Kráčajte, kým máte svetlo, aby vás nezastihla tma, lebo kto potme kráča, nevie, kam ide.“ (Ján 12,35)

V Zjavení je diabol zobrazený ako drak a had (Zj 12,9). Je drakom, pretože túži zničiť Boží ľud, a hadom, pretože používa všetky svoje prefíkané lži, aby všetkých oklamal. V rokoch nasledujúcich po Kristovej smrti boli tisíce veriacich vystavené nesmiernemu utrpeniu. Boli mučení, hádzaní levom, upaľovaní na hraniciach a inak týraní – a to všetko len preto, že odmietali uctievať „božstvá“ cisárskeho Ríma. Napriek tomuto krutému zaobchádzaniu mnohí zostávali verní, evanjelium sa naďalej šírilo a cirkev rástla.

Keď to satan videl, zmenil stratégiu. Do cirkvi prichádzalo veľa pohanov, ale mnohí z nich bez dôkladného poučenia o biblickej pravde. Takto sa stalo, že do cirkvi sa dostalo mnoho mylných myšlienok. Pravdy Písma sa premiešali s pohanskými zvykmi. Štvrté a piate storočie bolo obdobím kompromisov, keď cirkevní predstavitelia poprepájali pohanské praktiky s kresťanským učením.

No aj v tých najťažších časoch bol Boh neustále so svojím ľudom. Veriaci nachádzali Ježiša, „cestu, pravdu a život“, a v moci Svätého Ducha obstáli pevne, dokonca aj zoči-voči obrovskému tlaku a pokušenia vzdať sa svojho presvedčenia založeného na poctivosti. Zostali verní Božej vôli zjavenej v Písme a neochvejne stáli za pravdou Jeho slova, bez ohľadu na tlak, ktorý bol na nich vyvíjaný, či už otvorene alebo v skrytosti.

**Osnova lekcie**

Táto lekcia je inšpirovaná skúsenosťami kresťanov 4. a 5. storočia, keď cirkev už nečelila primárne nebezpečenstvu „zvonku“, ale skôr „zvnútra“. Zameriame sa na to, ako Ježiš, ale aj apoštoli pripravovali ďalšie generácie na nebezpečenstvo odklonu od Božej pravdy, čo je jedna z nebezpečných taktík Božieho nepriateľa.

- Ján 8,43.44: Lož a podvod ako satanov nástroj na odvedenie od Krista (nedeľa)
- Sk 20,26–32: Draví vlci – nebezpečenstvo „zvnútra“ cirkvi (pondelok)
- Ján 17,15–17; Sk 20,32: Božie slovo – ochrana pred bludmi (utorok)
- Prísl 16,25; Sud 21,25 a Iz 53,6: Vlastný názor verzus svedectvo Písma (streda)
- 2Kor 4,3–6: Naša oslabená myseľ a istota Božej pravdy (štvrtok)

---

#### Dodatečné otázky k diskuzi

`Co víš o tom, jak vypadal svět ve 4. a 5. století?`

`S jakým problémem se tehdy potýkala církev?`

`Co je to kompromis?`

`Proč nemají křesťané, a adventisté obzvláště, kompromisy rádi?`

`Zažil jsi někdy situaci, kdy jsi byl za kompromis vděčný? O co šlo?`

`Jak se můžeme bránit tomu, abychom neopustili „pravdu“ a přitom jednali s láskou a porozumění k těm, kteří zatím tápou?`
