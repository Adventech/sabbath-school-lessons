---
title:  Draví vlci
date:  15/04/2024
---

> <p></p>
> <sup>26</sup>Preto vám v dnešný deň dosvedčujem, že som čistý od krvi všetkých, <sup>27</sup>lebo som vám ohlasoval celý Boží zámer, nič som nezamlčal. <sup>28</sup>Dávajte pozor na seba i na celé stádo, v ktorom vás Duch Svätý ustanovil za biskupov, aby ste pásli Božiu cirkev, ktorú si získal za cenu svojej vlastnej krvi. <sup>29</sup>Ja viem, že po mojom odchode vniknú medzi vás draví vlci, ktorí nebudú šetriť stádo. <sup>30</sup>Aj spomedzi vás samých povstanú muži, ktorí budú hovoriť prevrátene, len aby strhli učeníkov na svoju stranu. <sup>31</sup>Preto bdejte a pamätajte, že tri roky som so slzami dňom i nocou každého z vás neprestajne napomínal. <sup>32</sup>Teraz vás odporúčam Bohu a slovu jeho milosti, ktoré má moc budovať a dať dedičstvo všetkým posväteným. (Sk 20,26–32)

**Osobné štúdium**

`Prečítaj si Sk 20,26–32. Aké konkrétne varovania dal apoštol Pavol cirkevným predstaviteľom v Efeze v súvislosti s prichádzajúcim odpadlíctvom (Sk 20,26–32)?`

Cieľom Pavlovej rady bolo pripraviť cirkev na prichádzajúce udalosti. V týchto pasážach opisuje svoju veľkú obavu. Apoštol sa znepokojuje, že medzi veriacich vniknú „draví vlci, ktorí nebudú šetriť stádo“ (Sk 20,29). Inými slovami, veriaci budú čeliť prudkému prenasledovaniu, ktoré však bude pôsobiť zvnútra cirkvi.

Apoštol vyjadril svoje obavy slovami: „Aj spomedzi vás samých povstanú muži, ktorí budú hovoriť prevrátene, len aby strhli učeníkov na svoju stranu.“ (Sk 20,30) Do cirkvi sa dostali bludné náuky. Nepravdivé doktríny nahradili večné pravdy a v cirkvi začali prevládať pohanské praktiky. Vo štvrtom a v piatom storočí sa do kresťanskej cirkvi nenápadne vkradol kompromis, pričom pravdepodobným ospravedlnením takéhoto stavu bol zamýšľaný pokrok v misii. Hrozným výsledkom však bol odklon od právd Božieho slova.

`Prečítaj si 2Tes 2,7–12. Ako apoštol Pavol opisuje prichádzajúce odpadlíctvo? Podľa čoho sa dá tento pád rozpoznať?`

Pavlove slová, že „tajomstvo bezzákonnosti už pôsobí“ (2Tes 2,7; Roh.), sú veľmi dôležité. Dokonca aj v Pavlových dňoch totiž dochádzalo k postupnému odklonu od právd Božieho slova v súvislosti s poslušnosťou Božiemu zákonu. Toto postupné odpadnutie pokračovalo aj v neskorších storočiach.

V protiklade k ustanoveniam druhého prikázania sa súčasťou kresťanského uctievania stali modly. Po tisícročia boli modly v popredí všetkých pohanských náboženstiev. Aby bolo kresťanstvo prijateľnejšie pre pohanov prichádzajúcich do kresťanskej cirkvi, pohanské božstvá sa postupne udomácnili v cirkvi prostredníctvom ich transformácie na takzvaných „svätých“. Nedeľa, deň uctievania boha slnka, bola postupne prijatá za deň kresťanskej bohoslužby pod zámienkou pripomínania si Ježišovho zmŕtvychvstania. Tento falošný deň, ktorý nemá žiadnu oporu v Písme, prevláda aj v súčasnosti.

**Aplikácia**

`Aké kompromisy sa dnes stávajú súčasťou cirkvi? Aké kompromisy si v pokušení robiť ty sám? Prečo je nebezpečné miešať pravdu a blud?`

---

#### Dodatečné otázky k diskuzi

`Před jakým nebezpečím varoval Pavel své spoluvěřící?`

`Jak mohl Pavel vědět, co se stane po jeho odchodu?`

`Koho měl na mysli, když psal o vlcích, kteří přijdou zvenčí?`

`Jak se jeho slova naplnila?`

`Jaké nebezpečí hrozí církvi zevnitř? Proč?`

`Jak si představuješ tu bdělost, o které Pavel píše?`

`Koho Bůh vydává do moci klamu? Proč to dělá?`

`Které bludy se v církvi objevily ve 4. a 5. století?`
