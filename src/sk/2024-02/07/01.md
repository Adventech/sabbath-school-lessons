---
title:  Motivovaní nádejou
date:  11/05/2024
---

Očakávanie Kristovho návratu v priebehu dejín

### Texty na tento týždeň
1Tes 4,13–18; Mat 24,27.30.31; 2Pet 1,19–21; Dan 8,14; Dan 9,20–27; Ezd 7,7–13

> <p>Úvodný text</p>
> V ten deň sa povie: „Hľa, on je náš Boh, v neho sme dúfali, on nás spasí! On je Hospodin, v neho sme dúfali, jasajme a radujme sa z jeho spásy!“ (Iz 25,9)

Druhý príchod Ježiša Krista je jednou z ústredných tém Písma. Je to zlatá niť, ktorá sa tiahne posvätnými stránkami Biblie. Jeden učenec odhadol, že v Starej zmluve sa nachádza 1845 zmienok o Kristovom druhom príchode. V dvestošesťdesiatich kapitolách Novej zmluvy je viac ako tristo zmienok o návrate Krista. Dvadsaťtri z dvadsiatich siedmich kníh Novej zmluvy hovorí o tejto veľkej udalosti.

Potom, čo reformácia v Európe stroskotala a zabrzdili ju rozdelenia a spory, protestantizmus zapustil korene v tom, čo vnímal ako Nový svet (neskôr sa z neho stali Spojené štáty americké), kde sa mnohí snažili pozdvihnúť zástavu pravdy, vrátane pravdy o druhom príchode.

Medzi nich patril aj baptistický farmár William Miller. Počas svojho štúdia Biblie prišiel k záveru, že Ježiš príde čoskoro, dokonca ešte počas jeho života. Začal toto posolstvo kázať, a tým odštartoval mohutné hnutie. Hoci toto hnutie čelilo veľkému sklamaniu, mnohým ľuďom sprístupnilo biblické pravdy, ktoré sú dôležité aj dnes.

Tento týždeň budeme skúmať, prečo myšlienka druhého príchodu Krista napĺňala veriacich radosťou v priebehu storočí a ako sa môžeme my sami pripraviť na túto veľkú udalosť.

**Osnova lekcie**

Pri štúdiu tejto lekcie sa zameriame na Kristov návrat ako nádej, ktorá sprevádzala kresťanov po celé stáročia. Osobitná pozornosť bude venovaná biblickým proroctvám o Kristovom návrate, z pochopenia ktorých sa zrodilo spoločenstvo adventistov siedmeho dňa.

- 1Tes 4,13–18: Kristov návrat ako nádej na vzkriesenie a večný život (nedeľa)
- Sk 1,9–11: Kristov návrat ako reálna udalosť (pondelok)
- 1Pet 1,10.11: Dôležitosť pochopenia prorockej zvesti (utorok)
- Dan 8+9: Proroctvo o 2300 prorockých rokoch a dobe konca (streda + štvrtok)

---

#### Dodatečné otázky k diskuzi

`O jakém dni hovoří text z knihy proroka Izajáše?`

`Proč je tento den tak důležitý pro každého, kdo uctívá Stvořitele?`

`Jak je možné, že na tento den středověké křesťanství pozapomnělo?`

`V které době si křesťané začali znovu připomínat návrat Ježíše Krista?`

`Co víš o muži, který se jmenoval William Miller?`

`Proč Bůh dopustil, aby Millerovi následovníci zažili velké zklamání?`

`Jaké poučení si můžeme vzít z tohoto „velkého zklamání“?`
