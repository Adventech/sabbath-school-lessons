---
title:  Proroctvo o dvetisíctristo večeroch a ránach
date:  15/05/2024
---

> <p></p>
> <sup>13</sup>Vtedy som počul hovoriť jedného svätého. Iný svätý sa pýtal toho, ktorý hovoril: „Dokedy bude platiť to videnie o ustavičnej obete, o pustošiacej vzbure a o vydaní svätyne, po ktorej šliape vojsko?“ <sup>14</sup>Odpovedal: „Až keď prejde dvetisíctristo večerov a rán, bude svätyňa opäť obnovená.“ (Dan 8,13.14)

**Osobné štúdium**

William Miller si všimol, že udalosti predpovedané prorokmi sa v priebehu dejín presne uskutočňovali: štyristo rokov vymeraných pre Abrahámových potomkov, štyridsať rokov putovania Izraela po púšti, sedemdesiat rokov izraelského zajatia a Danielových sedemdesiat prorockých týždňov určených Izraelu (1Moj 15,13; 4Moj 14,34; Jer 25,11 a Dan 9,24).

**Čo nám tieto verše hovoria o Božom pláne pre čas prvého adventu?**

`Mar 1,15`

`Gal 4,4`

`Rim 5,6`

Keď Miller študoval proroctvá a porovnával jednotlivé biblické texty, dospel k záveru, že ak v celom Písme existuje nejaký Boží časový plán, potom Boh musí mať nejaký rozvrh, aj pokiaľ ide o druhý príchod nášho Pána.

`Aká udalosť sa mala podľa Dan 8,13.14 odohrať na konci dvetisíctristo večerov a rán?`

William Miller prijal populárny názor, že „obnovenie svätyne“ („ospravedlnenie“ Roh.; „uvedenie do správneho stavu“ SEvP) sa malo uskutočniť prostredníctvom ohňa. Usilovne študoval Písmo, aby pochopil udalosť takého ohromného významu. Objavil spojenie medzi Danielom 8 a Danielom 9. V Danielovi 8 dostal anjel pokyn, aby mužovi vysvetlil videnie (Dan 8,16). Na konci kapitoly zostala nevysvetlená len jediná časť videnia Daniel 8 (pozri Dan 8,27) – a to práve časť o dvetisíctristo dňoch. Neskôr sa anjel vrátil k Danielovi a vyhlásil: „Daniel, práve som vyšiel, aby som ti dal plné poznanie.“ (Dan 9,22; pozri tiež Dan 9,23.25–27) To mu malo pomôcť nielen časovo zaradiť videnie o dvetisíctristo dňoch, ale aj pochopiť význam predpovedaných udalostí.

Vieme o tom na základe opisu toho, čo sa dialo. Najprv zaznela výzva Danielovi: „Pochop to slovo a rozumej videniu“ (Dan 9,23), a potom zazneli slová anjela: „Sedemdesiat týždňov je stanovených pre tvoj ľud a pre tvoje sväté mesto.“ (Dan 9,24) Slovo preložené ako „stanovených“ doslova znamená „odrezaných“. Sedemdesiat týždňov, teda štyristodeväťdesiat rokov, má byť „odrezaných“. Ale od čoho? Súvisí to očividne s videním o dvetisíctristo dňoch. Je to totiž jediná časť Daniela 8, ktorej Daniel nerozumel a ktorú mu teraz prišiel vysvetliť anjel.

Začiatočný bod obdobia sedemdesiatich týždňov bol v Písme stanovený jasne: „Odvtedy, čo zaznelo slovo o návrate a vybudovaní Jeruzalema...“ (Dan 9,25). Miller na základe toho vedel, že keby objavil tento dátum, mohol by poznať presný začiatok obdobia sedemdesiat týždňov, a tým pochopiť aj proroctvo o dvetisíctristo večeroch a ránach.

**Aplikácia**

`Uvažuj o zápale, s akým William Miller študoval Písmo. Mal si aj ty podobné obdobie? Čo si vtedy zistil?`

---

#### Dodatečné otázky k diskuzi

`Čeho si všiml William Miller, když studoval biblická proroctví?`

`Znáš nějaká proroctví, která se už naplnila? Připomeň nám je.`

`K čemu dospěl William Miller při studiu knihy Daniel?`

`Co mají na mysli NZ pisatelé, když hovoří o „naplnění času“?`

`Proč věříme tomu, že i návrat Ježíše Krista nastane, až se naplní čas?`

`K čemu mělo dojít po 2300 večerech a jitrech?`

`Jak si Miller vyložil „očištění svatyně“?`

`Proč Bůh dopustil, aby se Millerovi stal tento omyl, který později dovedl spoustu zklamaných lidí k tomu, že Ježíše opustili?`
