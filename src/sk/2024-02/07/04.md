---
title:  William Miller a Biblia
date:  14/05/2024
---

> <p></p>
> <sup>10</sup>Túto spásu úporne hľadali a neúnavne skúmali proroci, ktorí prorokovali o milosti pripravenej pre vás. <sup>11</sup>Skúmali, na ktorý čas a na aké okolnosti po-ukazuje Kristov Duch, ktorý v nich prebýval, keď vopred svedčil o Kristových utrpeniach a o sláve, ktorá príde po nich. (1Pet 1,10.11)

**Osobné štúdium**

Ako Boh použil protestantských reformátorov na znovuobjavenie pravdy o ospravedlnení len vierou v Krista, povolal si aj Williama Millera na znovuobjavenie pravdy o spôsobe Kristovho druhého príchodu. Keď Miller študoval Písmo, objavil Krista, ktorý ho miloval viac, než si dokázal predstaviť. Mal len Bibliu, zošit na poznámky a pero. Začal čítať od knihy Genezis a neprešiel ďalej, kým si nebol istý, že úplne pochopil študovaný text. Porovnávaním jednotlivých biblických textov dovolil Písmu, aby sa vykladalo samo.

**Aké zásady výkladu Biblie nachádzame v týchto pasážach?**

`Iz 28,9.10`

`Prísl 8,8.9`

`Ján 16,13`

`2Pet 1,19–21`

Keď William Miller porovnával navzájom jednotlivé texty Písma, otvorili sa mu tajomstvá Biblie, o ktorých predtým netušil. Hľadal a skúmal ako človek, ktorý sa usiluje nájsť skrytý poklad. Za svoje úsilie bol bohato odmenený. Svätý Duch mu otvoril Božie slovo. Pri štúdiu Biblie pristupoval k proroctvu s rovnakou usilovnosťou ako k ostatným biblickým pasážam.

**Čo hovoria uvedené texty o pochopení proroctiev Biblie?**

`Dan 1,17`

`Dan 2,45`

`1Pet 1,10.11`

`Zj 1,1–3`

Symboly v prorockých knihách nie sú zamknutým, neprístupným tajomstvom. Milujúci Boh nám dal svoje prorocké slovo, aby nás pripravil na vrcholné udalosti, ktoré sa v tomto svete čoskoro odohrajú. William Miller jasne pochopil, že proroctvo je svojím najlepším vykladačom a netreba doň vkladať žiadne ľudské výmysly. Symboly proroctva objasňuje samotná Biblia: šelmy predstavujú kráľov alebo kráľovstvá (Dan 7,17.23); vietor predstavuje zničenie (Jer 49,36); voda predstavuje ľudí alebo národy (Zj 17,15) a žena reprezentuje cirkev (Jer 6,2; Ef 5,22–32). V časových proroctvách Daniela a Zjavenia sa nachádza symbolický jazyk, kde jeden prorocký deň predstavuje jeden doslovný rok (4Moj 14,34; Ezech 4,6). Keď William Miller aplikoval tieto princípy biblického výkladu, jeho zistenia ho prekvapili. Objavil niečo, čo vnímal ako načasovanie Kristovho návratu.

**Aplikácia**

`Prečo je pre našu vieru dôležité správne pochopenie prorockej symboliky?`

---

#### Dodatečné otázky k diskuzi

`Jak se dívala středověká církev na možnost, že by Bibli četli „laici“?`

`Co se ve vztahu k Bibli změnilo v době reformace?`

`Jaké události probudili v 19. století zájem lidí o studium Bible?`

`Jaký vztah k Bibli a k jejímu výkladu měl William Miller?`

`Co se můžeme od tohoto muže přiučit, když chceme také lépe porozumět tomu, co čteme v Bibli? Kterou zásadu reformace oprášil?`

`Proč i v naší církvi není tak velký „hlad po pravdě“ jako v minulosti?`

`Co ti pomáhá najít radost ze studia Bible? Proč?`
