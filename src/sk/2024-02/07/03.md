---
title:  Očakávanie Kristovho príchodu
date:  13/05/2024
---

> <p></p>
> <sup>9</sup>Po týchto slovách sa pred ich očami vzniesol hore, až im ho vzal oblak z dohľadu. <sup>10</sup>A kým uprene hľadeli k nebu, ako odchádza, zrazu pri nich zastali dvaja muži v bielom rúchu <sup>11</sup>a povedali: „Muži galilejskí, čo stojíte a hľadíte do neba? Tento Ježiš, ktorý bol vzatý od vás do neba, príde tak, ako ste ho videli odchádzať do neba.“ (Sk 1,9–11)

**Osobné štúdium**

Hoci protestantskí reformátori verili v doslovný, viditeľný, počuteľný a slávny návrat Krista, chápanie tejto biblickej pravdy sa postupne menilo. Populárni kazatelia v 19. storočí učili, že Kristus príde, aby založil svoje kráľovstvo na zemi a uviedol tisíc rokov pokoja. To viedlo k duchovnej letargii a ľahostajnej oddanosti duchovným hodnotám.

Ani Kristovi učeníci najprv nepochopili podstatu Mesiášovho príchodu. Mysleli si, že príde ako víťazný generál, ktorý zlomí jarmo rímskeho otroctva. Nevnímali Ho ako niekoho, kto ich vyslobodí z odsúdenia a okov hriechu. Preto nedokázali pochopiť ani význam a podstatu Jeho príchodu.

**Čo nás tieto verše učia o spôsobe návratu nášho Pána?**

`Sk 1,9–11`

`Zj 1,7`

`Mat 24,27.30.31`

Keď Kristus prišiel prvýkrát ako bezbranné dieťa v betlehemských jasliach, len veľmi málo ľudí rozpoznalo Jeho príchod. Keď však príde druhýkrát, „každé oko“ Ho uvidí prichádzať. Každé ucho bude počuť trúbenie ohlasujúce Jeho návrat. Každá ľudská bytosť na zemi uvidí Jeho slávu. Nemusíme byť v nebezpečenstve, že sa necháme oklamať. Písmo objasňuje udalosti týkajúce sa Jeho návratu.

„Jednou z najzávažnejších a súčasne najslávnejších právd zjavených v Písme svätom je pravda o druhom príchode Ježiša Krista, ktorým sa zavŕši veľké dielo vykúpenia človeka. Pre Boží ľud, tak dlho nútený putovať údolím tône smrti, je prísľub o príchode toho, ktorý je vzkriesením a životom a ktorý privedie vyhnancov domov, jedinečnou a radostnou nádejou. Učenie o druhom príchode Spasiteľa je hlavnou myšlienkou Písma svätého. Odvtedy, čo prví ľudia museli v žiali opustiť raj, veriaci čakajú príchod Zasľúbeného, ktorý ich odporcu zbaví moci a verných uvedie do strateného raja.“ (GC 299; ZTDS 210)

Luther Warren, jeden z raných adventistických priekopníkov, zvykol mladým ľuďom hovoriť: „Jediný spôsob, ako byť pripravený na príchod Krista, je pripraviť sa a zostať pripravený.“ Posolstvo o Kristovom skorom návrate je naliehavou výzvou pre každého z nás. Preskúmajme svoje srdce a úprimne zhodnoťme svoj duchovný život. Sme povolaní žiť zbožne. Vo svetle slávy Kristovho návratu nie je priestor na apatiu a váhanie.

**Aplikácia**

`Aké povzbudenie nachádzame v Písme v súvislosti so spôsobom Kristovho príchodu (pozri 1Tes 5,2–5 a Heb 9,28)?`

---

#### Dodatečné otázky k diskuzi

`Jak rozumíš termínu „očekávání“?`

`Co cítili první křesťané, když viděli Ježíše, jak jim mizí v oblacích?`

`Co poradili andělé těm, kteří hleděli k nebi?`

`Jak si představuješ návrat Ježíše Krista? Jaký bude?`

`Proč je dobré vědět, že druhý příchod bude doslovný, viditelný, slyšitelný a také slavný? Před jakým nebezpečím nás to chrání?`

`V čem spočívá příprava na tuto slavnou událost?`
