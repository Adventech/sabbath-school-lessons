---
title:  Najdlhšie prorocké časové obdobie
date:  16/05/2024
---

> <p></p>
> <sup>25</sup>A vedz a rozumej, že odkedy vyjde slovo navrátiť Izraela a vystaviť Jeruzalem až po pomazaného vojvodu, bude sedem týždňov, a šesťdesiatdva týždňov, a zase bude vystavená ulica i priekopa, a to sa bude diať v úzkosti časov. <sup>26</sup>A po šesťdesiatich a dvoch týždňoch bude vyťatý pomazaný, a niet mu. A mesto i svätyňu skazí ľud vojvodu, ktorý príde a jeho koniec bude ako záplava a vojna až do konca, určené pustošenia. (Dan 9,25.26; Roh.)

**Osobné štúdium**

`Prečítaj si text Ezd 7,7–13. Prečo sú tieto verše dôležité? O čom hovoria? Ako potvrdzujú pravidlo, že Písmo sa vykladá samo?`

Dekrét vydal perzský kráľ Artaxerxes v roku 457 pred Kristom. Tento dekrét bol posledným z troch dekrétov, ktoré umožnili Židom vrátiť sa do Jeruzalema, znova ho vybudovať a obnoviť bohoslužby v chráme. Tretí dekrét bol najúplnejší a označuje začiatok proroctva o dvetisíctristo dňoch (rokoch).

`Kedy sa malo začať celé toto prorocké obdobie? Aké hlavné udalosti predpovedajú úvodné verše (Dan 9,25.26)?`

V tomto pozoruhodnom proroctve Daniel predpovedal, že „odvtedy, čo zaznelo slovo o návrate a vybudovaní Jeruzalema“ až po Mesiáša uplynie 69 prorockých týždňov, čo zodpovedá obdobiu 483 prorockých dní (doslovných rokov). Keďže dekrét vyšiel na jeseň roku 457 pred Kristom, obdobie 483 rokov trvá do jesene roku 27. Slovo „Pomazaný“ sa vzťahuje na Mesiáša, teda Krista. Na jeseň roku 27 bol Kristus pokrstený a prijal pomazanie Duchom (Sk 10,38). Ježiš po svojom krste odišiel do Galiley, kde „hlásal Božie evanjelium a hovoril: Naplnil sa čas.“ (Mar 1,14.15)

Na jar roku 31, uprostred posledného prorockého týždňa, tri a pol roka po svojom krste, bol Ježiš ukrižovaný. Systém obetí, ktoré ukazovali na Božieho Baránka, sa skončil Kristovou obeťou na Golgote. Naplnenie proroctva sa stretlo s predobrazom, a tým sa ukončili obete obradného systému.

`Ako sa podľa Dan 9,27 skončilo proroctvo o sedemdesiatich týždňoch?`

Sedemdesiat týždňov alebo štyristodeväťdesiat rokov, osobitne určených pre Židov, sa skončilo v roku 34 tým, že sanhedrin odmietol posolstvo evanjelia (Sk 6,8–7,60).

Odpočítaním 490 rokov od obdobia dvetisíctristo rokov zostáva 1810 rokov na ukončenie proroctva (od roku 34). To nás privádza k roku 1844. William Miller a raní adventisti verili, že svätyňou v Dan 8,14 je zem a predpokladali, že Kristus príde očistiť zem ohňom v roku 1844. (Pozri tabuľku v časti na piatok.)

**Aplikácia**

`Čo je pre teba najdôležitejšie na najdlhšom časovom proroctve, ktoré sa nachádza v Písme? Prečo?`

---

#### Dodatečné otázky k diskuzi

`Jakou dobu obsáhne celé časové období z Danielova proroctví?`

`Co víme o počátku, od kterého začíná běžet 2 300 večerů a jiter?`

`K čemu Bůh oddělit 70 týdnů – prvních 490 let?`

`Co se stalo v posledním týdnu doby určené Židům?`

`Jak Židé naložili s touto dobou?`

`Co se stalo na konci údobí 2 300 večerů a jiter?`

`Jak se ti, kdo očekávali příchod JK v roce 1844, vyrovnali se zklamáním?`

`Jaký výklad „očišťování svatyně“ objevili objevili naši průkopníci?`
