---
title:  Špiritizmus v posledných dňoch (1)
date:  05/06/2024
---

> <p></p>
> <sup>7</sup>To tajomstvo neprávosti už pôsobí, ale len skryte, dokiaľ nebude odstránený ten, čo tomu zabraňuje. <sup>8</sup>A potom sa zjaví ten bezbožník, ktorého Pán Ježiš zahubí dychom svojich úst a zničí svojím slávnym príchodom; <sup>9</sup>toho, čo príde pôsobením satana s celou jeho mocou, znameniami a lživými zázrakmi, <sup>10</sup>a všemožnou neprávosťou bude zvádzať tých, čo hynú, pretože neprijali lásku k pravde, aby boli spasení. (2Tes 2,7–10)

**Osobné štúdium**

`Prečítaj si texty Mat 24,5.11.24; 2Tes 2,7–10; Zj 13,13.14 a Zj 16,13.14. Akému druhu podvodu budú ľudia čeliť v posledných dňoch?`

Diabol použije „znamenia a lživé zázraky“, aby oklamal zástupy tesne pred príchodom Ježiša. Ángel Rodríguez komentuje zradnú moc démonických duchov nasledovne: „Ich moc presviedčať nemá svoj zdroj v obsahu posolstva, ktoré prinášajú, ale v sile nadprirodzených prejavov nazývaných znamenia a zázraky. Konajú/robia (poieó) znamenia, čím sa snažia osloviť skôr citovú stránku ľudí, než ich rozumové schopnosti. Skutočnosť, že tieto znamenia vykonávajú démoni, ukazuje, že zjednocujúca sila posolstva troch démonov [draka, šelmy a falošného proroka] má špiritistický charakter – Boh nie je ich zdrojom ani pôvodcom. Keď sa kozmický konflikt bude blížiť k svojmu vyvrcholeniu, démonická moc vstúpi do arény ľudských dejín bezprecedentným spôsobom. Špiritizmu, ktorého samotným základom je nebiblické učenie o nesmrteľnosti duše, sa takmer podarí ovládnuť celý svet.“ (RODRÍGUEZ, Ángel Manuel: „The Closing of the Cosmic Conflict: Role of the Three Angels’ Messages,“ in The Word, ed. Artur Stele, vol. 2, Silver Spring, MD: BRI, 2021, s. 6)

`Prečo môže byť nebezpečné spoliehať sa na vlastné pocity? Akú úlohu zohrávajú pocity v našej skúsenosti viery? Ako môže satan obísť naše uvažovanie a ovládnuť nás prostredníctvom emócií?`

„Satan dlho pripravoval svoj posledný pokus oklamať svet. ... Satan postupne pripravoval pôdu pre svoj vrcholný podvod, a to rozvíjaním špiritizmu. Cieľ, o ktorý mu ide, ešte celkom nedosiahol, ale jeho úsilie zožne úspech. ... Okrem tých, ktorí na základe viery v Božie slovo budú pod Božou ochranou, svet zachváti satanov klam. Diabol uspáva ľudí v pocite, že im nehrozí nebezpečenstvo, a zobudí ich až pri príchode Božieho hnevu.“ (GC 561.562; ZTDS 377) Naša jediná istota je v Ježišovi a Jeho slove.

Je pochopiteľné, že stá milióny ľudí, ktorí nerozumejú stavu mŕtvych, sa zmietajú v bludoch, ktoré zahŕňajú predstavu, že mŕtvi po smrti žijú ďalej.

**Aplikácia**

`Pred ktorými častými podvodmi sú chránení tí, čo prijímaj biblickú pravdu o spánku mŕtvych?`

---

#### Dodatečné otázky k diskuzi

`O jakém svodu píše Pavel v dnešním textu Bible?`

`Proč jsou i dnes lidé tak fascinováni „divy a zázraky“?`

`Proč bude v „poslední době“ vliv zázraků ještě mocnější než dříve?`

`Kteří lidé budou náchylnější k tomu, aby svodu podlehli?`

`Co je tou pravdou, která nás může před tímto svodem zachránit?`

`Jak poznáme, že milujeme pravdu?`

`Co to znamená „milovat pravdu“? Proč nestačí ji jen znát?`

`Můžeme lidem pomoci v tom, aby si tuto pravdu zamilovali? Jak?`
