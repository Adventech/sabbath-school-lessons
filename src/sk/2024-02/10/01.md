---
title:  Nebezpečenstvo špiritizmu
date:  01/06/2024
---

Ľstivý satanov zvod v závere dejín

### Texty na tento týždeň
Mat 10,28; Kaz 9,5; Iz 8,19.20; Ján 11,11–14.21–25; 1Tes 4,16.17; Zj 16,13.14; Mat 24,23–27; 2Tes 2,9–12

> <p>Úvodný text</p>
> 15Toto vám totiž hovoríme podľa Pánovho slova: My, ktorí zostaneme nažive až do Pánovho príchodu, nepredídeme zosnulých. 16Lebo vo chvíli, keď zaznie povel, hlas archanjela a Božia poľnica, sám Pán zostúpi z neba a prví vstanú tí, čo zomreli v Kristovi; 17potom my, ktorí zostaneme nažive, spolu s nimi budeme uchvátení v oblakoch hore v ústrety Pánovi a budeme tak navždy s Pánom. (1Tes 4,15–17)

Pred niekoľkými desaťročiami sa začalo veľa hovoriť o zážitkoch blízkej smrti (NDE). Ľudia, ktorí sa ocitli v stave klinickej smrti (zastavenie krvného obehu a dýchania), a potom sa ich podarilo oživiť, prichádzali s neuveriteľnými príbehmi o tom, čo videli a počuli, keď boli „mŕtvi“. Tisíce takýchto príbehov boli zadokumentované a podrobené rôznym výskumom. Na celom svete, vrátane toho kresťanského, milióny ľudí veria, že príbehy NDE sú dôkazom, že mŕtvi v skutočnosti mŕtvi nie sú. Táto hlboká viera v špiritizmus je jedným z najrozšírenejších a najúčinnejších satanových podvodov.

Špiritizmus mal svoj počiatok už v Edene, keď had klamal Eve a Adamovi: „Nie, určite nezomriete!“ (1Moj 3,4) Počas histórie nadobudla táto lož rôzne formy, ale základné východisko zostalo – život v nejakej forme pokračuje aj po smrti. Táto myšlienka sa stala základom jedného z najväčších falošných náboženských hnutí 19. storočia. Sestry Foxové tvrdili, že môžu komunikovať s duchmi mŕtvych, ktorí odpovedajú na ich otázky. Hoci sa neskôr samy priznali k podvodu, ošiaľ špiritizmu už naplno zachvátil spoločnosť.

V záverečnom pozemskom konflikte satan oklame milióny ľudí prostredníctvom špiritistických javov. Kniha Zjavenie naznačuje, že to je jeden zo spôsobov, ako sa diabol pokúsi ovládnuť svet.

Cieľom tejto lekcie je ukázať, že našou jedinou ochranou proti satanovým klamom v čase konca je osobný vzťah s Kristom a pevné zakorenenie v učení Biblie. To sa týka aj učenia o smrti a stave mŕtvych, nech už sa nás naše zmysly budú niekedy snažiť presvedčiť o čomkoľvek inom.

**Osnova lekcie**

Desiata lekcia sa venuje dávnej satanovej lži, že smrťou sa život nekončí a s mŕtvymi je možné aj po smrti komunikovať. V rôznych podobách bude satan tento klam využívať aj v závere dejín sveta, aby na ľudí silne zapôsobil a získal si ich na svoju stranu. V lekcii sa preto pozrieme, čo k tejto téme hovorí Biblia.

- Mat 10,28; Kaz 9,5: Lož o možnosti komunikovať s mŕtvymi (nedeľa)
- Ž 115,17; Dan 12,2: Starozmluvné učenie o smrti (pondelok)
- 1Kor 15,51–55; 1Tes 4,15–17: Novozmluvné učenie o smrti (utorok)
- 2Tes 2,7–10; Mat 24,23–27: Špiritizmus – satanov ľstivý zvod (streda + štvrtok)

---

#### Dodatečné otázky k diskuzi

`Co nám apoštol Pavel prozrazuje o stavu člověka po smrti?`

`Jaký smysl by mělo vzkříšení, kdyby „duše“ žila i po smrti a byla v nebi?`

`Proč je víra v nesmrtelnou duši tak přitažlivá?`

`Setkal ses už někdy s nějakými projevy spiritismu? S jakými?`

`V čem je spiritismus tak nebezpečný?`

`Co bys odpověděl člověku, který by tě zval na spiritistickou seanci?`
