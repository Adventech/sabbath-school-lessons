---
title:  Podnety na zamyslenie
date:  07/06/2024
---

Nedávno vyšla kniha od Lee Strobela, The Case for Heaven (Kauza nebo). Je založená na myšlienke, že po smrti zostávajú mŕtvi nažive v nejakom druhu vedomej existencie a „zážitky blízkej smrti“ (NDE) sú považované ako súčasť „dôkazu“ tejto teórie. Stroobel uvádza príklad: „Jedna dievčina mala NDE počas operácie srdca. Povedala, že sa v posmrtnom živote stretla so svojím bratom. To ju však prekvapilo, pretože brata nemala. Keď sa neskôr prebrala a povedala o tejto skúsenosti svojmu otcovi, ten jej vôbec prvý raz prezradil, že skutočne mala brata, ale ten zomrel skôr, ako sa narodila.“ (STROBEL, Lee: The Case for Heaven. Grand Rapids, MI, Zondervan Books, 2021, s. 69) Strobel sa vo svojej knihe snaží zosúladiť myšlienku bezprostredného posmrtného života s jasným biblickým učením, že verní dostanú svoju odmenu až pri Kristovom návrate.

Dostali sme varovanie: „Mnohí ľudia sa stretávajú s duchmi démonov, ktorí sa im zjavujú v podobe zosnulých príbuzných či priateľov a hlásajú im úplné bludy. Títo služobníci zvyknú apelovať na naše city a upozorňujú na zázraky, len aby presadili svoje tvrdenie. Musíme byť pripravení odolať im biblickou pravdou, ktorá jasne hovorí, že mŕtvi nevedia nič a že tak sa zjavujú diabolskí duchovia. Čaká nás hodina pokušenia, ktorá príde na celý svet pokúšať tých, čo bývajú na Zemi. Ten, koho viera nekotví v Božom slove, bude ľahko oklamaný a porazený. Satan pôsobí so všetkým zvádzaním k neprávosti“, len aby ovládol ľudí a jeho klamstvá budú čoraz útočnejšie. Svoj cieľ však dosiahne len vtedy, ak ľudia dobrovoľne podľahnú jeho zvodom. Kto chce poznať pravdu a úprimne ju hľadá, kto usiluje o vnútornú očistu poslušnosťou a všemožne sa snaží pripraviť sa na zápas, nájde v Bohu pravdy bezpečnú ochranu. Spasiteľ sľúbil: Pretože ty si zachoval moje slovo o vytrvalosti, i ja teba ochránim pred hodinou pokušenia. (Zj 3,10) Pán skôr pošle všetkých nebeských anjelov na záchranu svojho ľudu, než by nechal napospas satanovi jediného človeka, ktorý mu dôveruje.“ (GC 560; ZTDS 376)

**Námety na spoločné uvažovanie**

`Akým spôsobom môže satan využiť špiritizmus na ovplyvnenie mysle človeka? Akú úlohu v tom môžu zohrať filmy, televízia alebo sociálne médiá?`

`Ako by ste zdieľali svoju vieru s priateľom, ktorý práve stratil milovanú osobu a uveril, že táto osoba je v nebi? Čo je vhodné povedať a čo nie?`

Západ slnka: 20.45

---

#### Dodatečné otázky k diskuzi

`Co zajímavého jsi objevil během svého osobního studia Bible v týdnu?`

`Proč lidi přitahují příběhy „ze záhrobí“?`

`Už jsi někdy pochyboval o tom, že „duše“ umírá? V jaké souvislosti?`

`Dovedla tě naše diskuze k nějakému rozhodnutí? K jakému a proč?`
