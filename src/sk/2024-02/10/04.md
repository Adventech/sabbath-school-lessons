---
title:  Smrť v Novej zmluve
date:  04/06/2024
---

> <p></p>
> <sup>51</sup>Počúvajte, poviem vám tajomstvo: Nie všetci zomrieme, ale všetci budeme premenení, <sup>52</sup>naraz, v tom okamihu, na posledný zvuk poľnice. Keď zatrúbi, mŕtvi budú vzkriesení neporušiteľní a my budeme premenení. <sup>53</sup>Lebo toto porušiteľné si musí obliecť neporušiteľnosť a toto smrteľné si musí obliecť nesmrteľnosť. <sup>54</sup>Keď si však toto porušiteľné oblečie neporušiteľnosť a toto smrteľné si oblečie nesmrteľnosť, vtedy sa splní, čo je napísané: Smrť pohltilo víťazstvo! <sup>55</sup>Smrť, kde je tvoje víťazstvo? Smrť, kde je tvoj osteň? (1Kor 15,51–55)

**Osobné štúdium**

`Prečítaj si texty Ján 11,11–14.21–25; 2Tim 1,10; 1Kor 15,51–55 a 1Tes 4,15–17. Čo o smrti hovoria novozmluvní pisatelia v porovnaní s textami Starej zmluvy, ktoré sme študovali včera?`

Stará aj Nová zmluva používajú symboliku smrti ako spánku. Najmenej päťdesiattri razy sa v Biblii slovo „spánok“ používa na označenie smrti. Pisatelia Biblie sa zhodujú v tom, že po smrti nie je žiadna vedomá existencia, ktorá by mala formu nejakej nesmrteľnej duše opúšťajúcej mŕtve telo.

Nová zmluva k tomu pridáva ďalší rozmer, ktorý však už naznačovali aj niektoré starozmluvné texty: Pri Kristovom návrate nastane slávne vzkriesenie.

Evanjeliá zdôrazňujú, že večný život spočíva jedine v Kristovi. Ani všetci pekelní démoni nemôžu okradnúť veriacich o ich istotu večného života. Kristus zvíťazil nad smrťou na kríži. Hrob nemôže ďalej zadržiavať svoje obete. Kristovo vzkriesenie je zárukou, že všetci veriaci budú jedného dňa pri Jeho návrate vzkriesení z hrobu.

Apoštol Pavol píše: „16Ak však mŕtvi nevstávajú, ani Kristus nebol vzkriesený. 17Ak však Kristus nebol vzkriesený, márna je vaša viera – ešte vždy ste vo svojich hriechoch. 18A tak by zahynuli aj tí, čo zosnuli v Kristovi.“ (1Kor 15,16–18) Aký zmysel by mali tieto verše, ak by mŕtvi boli po smrti v blaženosti neba? Čo má Pavol na mysli, keď hovorí, že aj mŕtvi by bez vzkriesenia „zahynuli“, ak by už boli v nebi?

Apoštol Pavol zdôrazňuje, že Kristovo vzkriesenie je základom nášho vzkriesenia a že bez vzkriesenia je naša viera márna. Kresťanom v Korinte píše, že bez vzkriesenia „ešte vždy ste vo svojich hriechoch“ a mŕtvi zostanú v zemi, zahynuli.

Tieto verše sú v dokonalom súlade s inými biblickými textami o nádeji, ktorú máme vo vzkriesenie pri Ježišovom návrate, keď dostaneme „nehynúce, nepoškvrnené a nevädnúce dedičstvo pripravené v nebesiach pre vás“ (1Pet 1,4). Ak sú však mŕtvi už v nebi, prečo by Peter hovoril o dedičstve, ktoré je pre nás „pripravené v nebesiach“? Je zrejmé, že novozmluvní veriaci dychtivo očakávali príchod Krista a vzkriesenie mŕtvych. A táto nádej ich inšpirovala k vernosti v skúškach života.

**Aplikácia**

`Prečo je vzkriesenie pre kresťanov takou mocnou nádejou? Čo ak by kresťanstvo hovorilo o kríži, ale nie o vzkriesení? Akú nádej by sme mali? Prečo je teda vzkriesenie dôležitou súčasťou našej viery?`

---

#### Dodatečné otázky k diskuzi

`Koho má Pavel na mysli, když píše, že nezemřeme všichni?`

`Proč je v Bibli stav člověka po smrti tak časti popisován jako spánek?`

`V čem se liší náš bdělý stav od spánku?`

`Pavel píše, že bez vzkříšení by byla naše víra marná. Jak tomu rozumíš?`

`Co se s námi stane po vzkříšení?`

`Jak naši víru ovlivňuje fakt, že nesmrtelnost získáme až po vzkříšení?`

`Proč se máme na tuto proměnu těšit?`

`Jak se toto těšení projevuje ve tvém životě?`
