---
title:  Špiritizmus v posledných dňoch (2)
date:  06/06/2024
---

> <p></p>
> <sup>23</sup>Keby vám vtedy niekto povedal: ‚Hľa, tu je Kristus!‘ alebo: ‚Tam je!‘ – neverte! <sup>24</sup>Lebo vystúpia falošní mesiáši a falošní proroci a budú robiť veľké znamenia a divy, aby zviedli – ak je to možné – aj vyvolených. <sup>25</sup>Hľa, povedal som vám to vopred. <sup>26</sup>Ak vám teda povedia: ‚Hľa, je na pustatine‘ – nevychádzajte! ‚Hľa, je v skrýšach‘ – neverte! <sup>27</sup>Lebo ako blesk vzplanie na východe a zažiari až po západ, tak to bude s príchodom Syna človeka. (Mat 24,23–27)

**Osobné štúdium**

Naša nádej na spasenie má svoje korene v tom, čo pre nás vykonal Kristus. Jeho prebodnuté ruky nás vyzývajú, aby sme prijali Jeho nevyčísliteľne cennú obeť, ktorú nám ponúka zdarma. Kristus sa čoskoro vráti, aby sa ujal vlády. Nová zmluva hovorí o druhom príchode Krista ako o „blahoslavenom splnení nádeje“ (Tít 2,13).

Satanovým cieľom je zničiť túto nádej. Bude konať znamenia a zázraky, bude robiť všetko možné, čo by mohlo ľudí odviesť od biblickej pravdy a od spasenia v Kristovi.

„V tomto je trpezlivosť svätých, ktorí zachovávajú Božie prikázania a vieru Ježiša.“ (Zj 14,12) V konečnom boji satan urobí všetko, čo môže, aby zabránil ľuďom buď dodržiavať „Božie prikázania“, alebo mať „vieru Ježiša“, alebo oboje. Preto je potrebné dávať si pozor na každé učenie, ktoré by nás, hoc aj sprevádzané znameniami či zázrakmi, mohlo odvrátiť od ktorejkoľvek z týchto dvoch charakteristík ostatku.

**Čo nám tieto texty hovoria o satanovej klamlivej moci a o jeho spôsobe práce?**

`Mat 24,23–27`

`2Kor 11,13.14`

`2Tes 2,8–12`

Tesne pred koncom času satan vykoná svoj posledný podvod. „Čoskoro sa na nebi objavia nadprirodzené javy ako znamenia moci démonov, ktorí robia divy. Diabolskí duchovia budú navštevovať vládcov zeme i celý svet a zákerne budú na nich doliehať, aby sa pridali k vládcovi tohto sveta v jeho poslednom boji proti Božej vláde. Títo zlovestní pomocníci oklamú nielen vládcov, ale aj ich poddaných. Prídu falošní ľudia, ktorí sa budú vydávať za Krista a vyžadovať od ľudí pocty a tituly, ktoré patria Vykupiteľovi sveta. Budú konať divy, zázračne uzdravovať a tvrdiť, že z neba dostali zjavenia, ktoré však budú odporovať výrokom Písma. Vrcholným činom veľkého podvodu bude satanovo napodobenie Ježiša Krista. Cirkev dlho tvrdí, že očakáva príchod Spasiteľa ako splnenie svojich nádejí. Boží nepriateľ napodobní aj Kristov príchod. V rôznych častiach sveta sa ukáže ľuďom ako vznešená bytosť žiarivej krásy, podobajúca sa Božiemu Synovi z Jánovho opisu v Zjavení. (Zj 1,13–15)“ (GC 624; ZTDS 416.417)

**Aplikácia**

`Prečo je dôležité poznať biblickú pravdu o povahe Kristovho príchodu a o stave človeka po smrti? V čom spočíva nebezpečenstvo, ak človek o týchto pravdách nevie?`

---

#### Dodatečné otázky k diskuzi

`Jaký svod zmiňuje Ježíš v souvislosti se svým příchodem?`

`Proč se bude ďábel snažit napodobit příchod Ježíše Krista?`

`Co víme o tom, jak bude vypadat skutečný příchod? Proč je důležité to znát?`

`Jakou roli bude hrát v našem očekávání návratu Ježíše trpělivost?`

`Proč je v souvislosti s trpělivostí zmiňována i věrnost?`

`Jak bude vypadat falešný Kristus?`

`Co nám pomůže odhalit tento satanův podvod?`

`Jakou roli bude hrát v odhalení podvodu znalost Bible? Proč?`
