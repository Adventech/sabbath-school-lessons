---
title:  Smrteľné dôsledky špiritizmu
date:  02/06/2024
---

> <p></p>
> Nebojte sa tých, čo zabíjajú telo, ale dušu nemôžu zabiť. Bojte sa skôr toho, kto môže aj dušu, aj telo zahubiť v pekle. (Mat 10,28)

> <p></p>
> Živí vedia, že zomrú, ale mŕtvi nevedia nič. Niet pre nich viac odmeny, lebo ich pamiatka je zabudnutá. (Kaz 9,5)

**Osobné štúdium**

Výmysel, že smrť je v skutočnosti len vstupom do novej etapy života, je založený na koncepte prirodzenej nesmrteľnosti duše. Táto pohanská myšlienka sa dostala do kresťanstva veľmi skoro. Bolo to v čase, keď sa cirkev začala vzďaľovať od svojich biblických základov v snahe sprístupniť svoju vieru širšiemu rímskemu svetu. „Učenie o nesmrteľnosti duše patrí medzi falošné náuky, ktoré Rím prevzal z pohanstva.“ (GC 549; ZTDS 370)

`Čo nám úvodný verš (Mat 10,28) môže naznačiť o údajnej nesmrteľnosti duše?`

Hospodin zakázal svojmu ľudu zapájať sa do okultizmu akéhokoľvek druhu. Izraeliti si mali dať veľký pozor na to, aby v ich strede nebol nijaký „zaklínač, ani vyvolávač duchov, ani veštec, ani ten, čo by sa vypytoval duchov mŕtvych“ (5Moj 18,11). Zákaz bol veľmi vážny a jeho porušenie sa trestalo smrťou ukameňovaním (3Moj 20,27). Cieľom takéhoto tvrdého trestu bolo chrániť Izrael pred uctievaním falošných bohov.

Čarodejníctvo, ktoré si zahráva s temnými silami, je diabolské. Zvádza ľudí k nepravému uctievaniu a falšuje skutočný vzťah s Bohom, nikdy však nemôže uspokojiť najhlbšie potreby ľudského srdca. Špiritizmus je súčasťou satanovho plánu zotročiť si svet. Ale Ježiš svojou milosťou a mocou oslobodzuje zajatcov z reťazí zla, ktoré ich zväzujú.

**Čo nás tieto biblické pasáže učia o smrti a komunikácii s mŕtvymi?**

`Kaz 9,5`

`Jób 7,7–9`

`Iz 8,19.20`

Viera, že mŕtvi idú hneď po smrti do neba, tu existuje veľmi dlho. A hoci je podobne ako zachovávanie nedele táto viera nebiblická, je tak pevne zakorenená, že je veľmi ťažké sa jej vzdať. Ľudia používajú niekoľko textov vytrhnutých z kontextu, aby sa pokúsili ospravedlniť svoje presvedčenie. Toto falošné učenie ich však nijako nechráni pred podvodmi, ktoré sa im satan snaží predložiť. Najväčšiemu nebezpečenstvu podľahnúť podvodu budú takíto ľudia vystavení v záverečnej fáze dejín.

**Aplikácia**

`Aké skúsenosti máš so snahou vysvetliť iným kresťanom stav človeka po smrti? Čo (ak vôbec niečo) ti pri tomto vysvetľovaní pomohlo?`

---

#### Dodatečné otázky k diskuzi

`Koho se máme, podle Ježíše bát? Kdo je tím, kdo může zahubit duši?`

`Proč je lepší se bát Boha, než lidí a ďábla?`

`Proč není dobré bojovat s ďáblem ve vlastní síle?`

`Jak spiritismus narušuje vztah člověka s Bohem?`

`Proč bychom si nikdy neměli zahrávat se spiritismem?`

`Jaké důsledky má spiritismus na naši svobodu?`

`Proč se člověk nedokáže sám osvobodit z pout spiritismu?`

`Proč byla ve Starém zákoně trestem za čarodějnictví smrt?`
