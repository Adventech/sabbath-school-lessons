---
title:  Smrť v Starej zmluve
date:  03/06/2024
---

> <p></p>
> Mŕtvi nebudú chváliť Hospodina, nikto z tých, čo zostupujú do hrobového ticha. (Ž 115,17)

> <p></p>
> Mnohí z tých, čo spia v prachu zeme, sa zobudia: jedni pre večný život, ale druhí na večné zavrhnutie a hanbu. (Dan 12,2)

**Osobné štúdium**

`Prečítaj si texty Ž 6,6; Ž 115,17; 1Kráľ 2,10; 1Kráľ 11,43 a 1Kráľ 14,20. Čo hovoria tieto verše o stave mŕtvych?`

Stará zmluva neučí o nesmrteľnosti duše. Nehovorí ani o tom, že by verní mali byť po smrti vynesení do večnej nebeskej blaženosti, alebo že by hriešni po smrti zostupovali do pekla, kde budú po celú večnosť mučení pekelným ohňom. Písmo učí, že smrť je spánok. Knihy Kráľov používajú na opis smrti výraz „uložil sa k svojim predkom“ (doslova „ľahol si, aby spal“). Žalmy to nazývajú „spánok smrti“ (Ž 13,4; porovnaj Ž 90,5.6). Jób o tomto spánku hovorí: „tak aj človek, ak si ľahol, už nevstane. Kým budú nebesia, ľudia sa zo svojho spánku nepreberú a nevstanú.“ (Jób 14,12) Žalmista dodáva: „Ja však v spravodlivosti uzriem tvoju tvár, keď sa prebudím, nasýtim sa tvojou podobou.“ (Ž 17,15)

Keď bola asýrska armáda porazená a zničená, o smrti vojakov žalmista hovorí, že „spia svojím spánkom“ (Ž 76,6). Predstava mŕtvych ako duchov bez tela, ktorí sa niekde vznášajú pripravení komunikovať so živými, nie je v žiadnom prípade biblická. Ide o zrejmé pohanstvo.

Ľudia, ktorí nechápu alebo nie sú ochotní prijať biblickú pravdu o smrti, stávajú sa bezbrannými voči satanovým podvodom. „Mnohí ľudia sa stretávajú s duchmi démonov, ktorí sa im zjavujú v podobe zosnulých príbuzných či priateľov a hlásajú im úplné bludy. Títo služobníci zvyknú apelovať na naše city a upozorňujú na zázraky, len aby presadili svoje tvrdenie. Musíme byť pripravení odolať im biblickou pravdou, ktorá jasne hovorí, že mŕtvi nevedia nič a že tak sa zjavujú diabolskí duchovia.“ (GC 560; ZTDS 376)

**Aké pravdy o stave mŕtvych pridávajú tieto starozmluvné verše?**

`Dan 12,2`

`Jób 19,25.26`

Smrť je odpočinok v spánku a trvá až do vzkriesenia. Neexistujú žiadni duchovia bez tela, ktorí by komunikovali so živými. Hoci pohania verili v duchovný svet, Izraeliti chápali smrť ako spánok až do rána vzkriesenia.

**Aplikácia**

`Hoci smútime za zosnulými, premýšľajme o tých, čo zosnuli v Kristovi, takto: zatvoria oči pri poslednom výdychu, a potom, bez ohľadu na to, ako dlho bude trvať, kým sa Ježiš vráti, to ďalšie, čo uvidia, bude druhý príchod Krista. Prvá myšlienka, ktorú si uvedomia pri vzkriesení, bude: Nádhera! Tak Ježiš sa predsa len vrátil skoro! V čom spočíva krása tejto nádeje?`

---

#### Dodatečné otázky k diskuzi

`Co se podle SZ textů děje s člověkem po smrti?`

`Proč nemohou mrtví chválit Hospodina?`

`Co je míněno „podsvětím“? Jak máme rozumět tomuto termínu?`

`O jakém procitnutí píše Daniel?`

`Kdo povstane k věčnému životu?`

`Proč k věčnému životu nepovstanou všichni? Co čeká ty druhé?`

`Před jakými svody nás chrání poznání „smrtelnosti duše“?`
