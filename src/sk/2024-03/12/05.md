---
title:  Opustený Bohom
date:  18/09/2024
---

> <p></p>
> <sup>33</sup>O šiestej hodine nastala tma po celej zemi až do deviatej hodiny. <sup>34</sup>O deviatej hodine Ježiš zvolal mocným hlasom: „Eloi, Eloi, lema sabachthani?“, čo v preklade znamená: „Bože môj, Bože môj, prečo si ma opustil?“ <sup>35</sup>Keď to niektorí z okolostojacich počuli, povedali: „Pozrite, volá Eliáša.“ <sup>36</sup>Ktosi odbehol, namočil špongiu do octu, nastokol ju na trstinovú tyč, dával mu piť a hovoril: „Nechajte ho, uvidíme, či ho príde Eliáš sňať.“ <sup>37</sup>No Ježiš zvolal mocným hlasom a vydýchol. (Mar 15,33–37)

**Osobné štúdium**

`Prečítaj si text Mar 15,33–41. Ježiš u Marka prednesie na kríži len jediný výrok. Čo tieto slová znamenajú? Čo v tomto kontexte znamená Kristova smrť pre nás všetkých?`

Evanjelium podľa Marka predstavuje kríž ako veľmi temné miesto, fyzicky aj duchovne. V ten piatok, približne v čase od poludnia do tretej hodiny poobede, zostúpila na Golgotu nadprirodzená tma (Mar 15,33).

Ježišove slová na kríži sa nazývajú „výkrik zavrhnutia“. Ježiš sa modlí, volá k Bohu a pýta sa, prečo bol opustený. Vyslovuje pritom slová Ž 22,2. Ďalšie slová tohto istého žalmu sa vyskytujú v Mar 15,24.29 a naznačujú, že v Ježišovej smrti sa napĺňajú Písma. Aj napriek diabolskému sprisahaniu ľudí sa uskutočňuje Božia vôľa.

Ježišove slová na kríži sú uvedené v aramejčine spolu s prekladom. Slová „Bože môj, Bože môj“ sú zapísané ako Eloi, Eloi (prepis aramejského ‘elahi). Tieto slová mohli byť ľahko zamenené a mohlo sa zdať, že Ježiš volá Eliáša (aramejsky ‘elijah, čo znamená „Môj Boh je Jahve“). Práve tejto chyby sa dopustili niektorí v okolostojacom dave.

Na tejto pasáži je pozoruhodná paralela s Ježišovým krstom opísaným v Mar 1,9–11.

Tabuľka

<table id="table003" class="No-Table-Style"><colgroup><col> <col></colgroup><tbody><tr class="No-Table-Style"><td class="No-Table-Style"><p class="Normal" lang="en-US">Krst (Mar 1,9–11)</p></td><td class="No-Table-Style"><p class="Normal" lang="en-US">Kríž (Mar 15,34–39)</p></td></tr><tr class="No-Table-Style"><td class="No-Table-Style"><p class="Normal" lang="en-US">Ján krstí Ježiša</p></td><td class="No-Table-Style"><p class="Normal" lang="en-US">Ježišov krst (porovnaj s&nbsp;Mar 10,38)</p></td></tr><tr class="No-Table-Style"><td class="No-Table-Style"><p class="Normal" lang="en-US">Ján (symbol Eliáša; pozri Mar 9,11–13)</p></td><td class="No-Table-Style"><p class="Normal" lang="en-US">Volanie Eliáša</p></td></tr><tr class="No-Table-Style"><td class="No-Table-Style"><p class="Normal" lang="en-US">„Roztrhnuté“ nebesia (Roh.)</p></td><td class="No-Table-Style"><p class="Normal" lang="en-US">Roztrhnutá chrámová opona</p></td></tr><tr class="No-Table-Style"><td class="No-Table-Style"><p class="Normal" lang="en-US">Zostúpenie Duch (pneuma)</p></td><td class="No-Table-Style"><p class="Normal" lang="en-US">Ježiš vydýchne (ekpne<span lang="ar-SA">ó</span>)</p></td></tr><tr class="No-Table-Style"><td class="No-Table-Style"><p class="Normal" lang="en-US">Boží hlas „Milovaný Syn“</p></td><td class="No-Table-Style"><p class="Normal" lang="en-US">Stotníkove slová „Boží Syn“</p></td></tr></tbody></table>

Tieto paralely naznačujú, že Ježišova pozemská služba je ohraničená Jeho krstom a ukrižovaním. Kým Ježišov krst (Marek 1) je začiatkom Jeho služby (pozri Dan 9,24–27), udalosti na kríži (Marek 15) sú vyvrcholením a cieľom Jeho služby. Zomiera ako výkupné za mnohých (Mar 10,45). Ježišova smrť je zároveň naplnením časti proroctva z Dan 9,24–27. Roztrhnutie chrámovej opony (Mar 15,38) poukazuje na naplnenie obetného systému, keď sa dávny predobraz stretáva so svojím naplnením, a začína sa nová fáza dejín spásy.

**Aplikácia**

`Aj napriek diabolským plánom ľudí sa Božie zámery naplnili. Prečo by nám to malo pomôcť naučiť sa, že bez ohľadu na to, čo sa okolo nás deje, Bohu môžeme dôverovať a mať istotu, že Jeho dobrota napokon zvíťazí?`