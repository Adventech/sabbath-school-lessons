---
title:  Pohreb
date:  19/09/2024
---

> <p></p>
> <sup>42</sup>Keď sa zvečerilo, keďže bol prípravný deň pred sobotou, <sup>43</sup>prišiel Jozef z Arimatie, vážený člen veľrady, ktorý tiež očakával Božie kráľovstvo. Odvážne predstúpil pred Piláta a vyžiadal si Ježišovo telo. <sup>44</sup>Pilát sa však zadivil, že Ježiš už zomrel. Predvolal si stotníka a spýtal sa, či už dávno zomrel. <sup>45</sup>Keď mu to stotník potvrdil, daroval Jozefovi mŕtve telo. <sup>46</sup>Jozef kúpil jemné plátno, sňal Ježiša z kríža, zavinul ho do plátna a uložil do hrobu vytesaného v skale. Ku vchodu do hrobu privalil kameň. <sup>47</sup>Mária Magdaléna a Jozesova matka Mária sa dívali, kde ho položili. (Mar 15,42–47)

**Osobné štúdium**

`Aký význam má konanie Jozefa z Arimatie, najmä v súvislosti s tým, že Ježišových učeníkov zrazu nebolo nikde vidieť (Mar 15,42–47)?`

Po dramatických a vypätých udalostiach na kríži prichádza teraz niečo „všednejšie“. Mŕtvych treba pochovať. Niektoré z nasledujúcich faktorov majú hlboký duchovný význam, iné sú dôležité z dejinného pohľadu.

V tomto úryvku sa Jozef z Arimatie objavuje v Evanjeliu podľa Marka prvý a posledný raz. Bol uznávaným členom židovskej veľrady a jednou z takzvaných „mestských elít“. Ako bohatý a vážený muž mal u miestodržiteľa svoju reputáciu. To vysvetľuje, prečo sa mohol odvážiť predstúpiť pred Piláta a požiadať ho o Ježišovo telo. Je dojímavé sledovať, ako členovi veľrady záleží na riadnom Ježišovom pohrebe. Kde boli v tom čase Ježišovi učeníci, ktorým tak dôveroval?

Jedným z mimoriadne dôležitých historických detailov je overenie Ježišovej smrti. Najprv sa dozvedáme o Jozefovej prosbe o Ježišovo telo (Mar 15,43). Piláta prekvapilo, že Ježiš je už mŕtvy (Mar 15,44). Preto si zavolal stotníka, ktorý mal na starosti ukrižovanie, aby mu túto správu potvrdil.

Stotníkovo svedectvo bolo dôležité. Neskôr sa totiž objavili tvrdenia, že Ježiš na kríži nezomrel, ale iba omdlel. Stotníkova správa rímskemu miestodržiteľovi tak priamo odporuje takémuto tvrdeniu. Veď napokon, Rimania mali v popravovaní veľmi dobrú prax.

Jozef priniesol ľanové plátno, do ktorého Ježiša zabalil, a Jeho telo uložil do hrobky vytesanej do skaly. Táto hrobka bola dostatočne veľká na to, aby sa do nej telo vošlo (Mar 16,5). Spolu s Jozefom si pisateľ evanjelia všíma dve ženy, ktoré to miesto videli – Máriu Magdalénu a Máriu, Jozefovu matku. Tieto svedkyne spolu so Salomé z diaľky sledovali ukrižovanie. A všetky tri pôjdu v nedeľu ráno k hrobu, aby, ako si myslia, nabalzamovali Ježišovo telo (Mar 16,1).

Zmienka o týchto ženách je dôležitá. Neskôr budú práve ony svedkami nielen prázdneho hrobu (Marek 16), ale aj Ježišovho vzkriesenia.

**Aplikácia**

`Je iróniou, že Ježišovi nasledovníci sa z príbehu postupne vytrácajú a „hrdinom“ sa stáva člen veľrady, teda tej istej inštitúcie, ktorá Ježiša odsúdila. Čo môžeme robiť preto, aby sme v rozhodujúcich situáciách nezlyhali alebo sa nevytratili do bezpečia?`

---

#### Dodatečné otázky k diskuzi

`Kdo a proč požádal Piláta o Ježíšovo tělo? Není to ironie, že to neudělali jeho učedníci? Proč to musel udělat „tajný“ učedník?`

`Proč se Pilát divil, že už Ježíš zemřel?`

`Kdo potvrdil Ježíšovu smrt? Proč je pro nás toto potvrzení důležité?`

`Jak naložil Josef z Arimatie s Ježíšovým tělem?`

`Kdo byl součástí tohoto pohřbu?`

`Jakou odměnu dostaly tyto ženy za svou věrnost Ježíši? Čeho všeho mohly být tyto ženy svědky?`

`Co je po skončení soboty, v neděli brzy ráno, vedlo k tomu, aby navštívily Ježíšův hrob?`
