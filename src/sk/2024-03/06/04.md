---
title:  Omrvinky pre psov
date:  06/08/2024
---

> <p></p>
> <sup>26</sup>No tá žena bola pohanka, rodom Sýrofeničanka, a prosila ho, aby vyhnal z jej dcéry démona. <sup>27</sup>On jej však povedal: „Dovoľ, aby sa najskôr nasýtili deti. Nie je dobré vziať chlieb deťom a hodiť ho šteňatám.“ <sup>28</sup>Žena mu odpovedala: „Iste, Pane, lenže aj šteňatá sa živia pod stolom omrvinkami po deťoch.“ <sup>29</sup>Povedal jej: „Pre toto slovo choď, démon tvoju dcéru opustil.“ <sup>30</sup>Keď sa vrátila domov, našla ležať dieťa v posteli a démon bol preč. (Mar 7,26–30)

**Osobné štúdium**

`Čo sa môžeme naučiť z príbehu zaznamenanom v Mar 7,24–30?`

V nadväznosti na náročnú pasáž vo včerajšej lekcii vyvoláva príbeh v tejto časti pomerne znepokojujúce otázky. Prečo Ježiš reaguje na túto ženu tak tvrdo a pomerne obšírne ju prirovnáva k psom?

Ježiš nevysvetľuje otvorene, prečo so ženou komunikuje takýmto, pre Neho neobvyklým spôsobom. Dve charakteristiky v Ježišovej odpovedi však naznačujú, o čo mu ide. Ak argumentuje, že treba „najprv“ nasýtiť deti (Mar 7,27), zdá sa logické, že by mal nasledovať aj niekto „potom“. Ďalšou charakteristikou je, že Ježiš používa zdrobnenú formu slova pes, ktorá sa síce prekladá ako „šteňatá“, ale v kontexte príbehu znamená skôr (domácich) psov, ktorí na rozdiel od tých pouličných môžu vstúpiť do domu človeka. Žena pochopí tieto dva Ježišove náznaky. Vyplýva to z jej odpovede, vďaka čomu môžeme lepšie vysvetliť jej slová.

Reakcia ženy je pomerne ostrá: „Iste, Pane, lenže aj šteňatá sa živia pod stolom omrvinkami po deťoch.“ (Mar 7,28)

Ako sa žena dopracovala k tejto reakcii? Určite ju motivovala láska k dcére. V Ježišových slovách však počula aj povzbudenie. Práve On totiž použil výraz „najprv“, čím naznačil, že bude nasledovať aj nejaké „potom“. Okrem toho si uvedomila, že ona je niekto ako „pes pod stolom“. Tak ako mohol pes sedieť pod stolom svojho majiteľa, tak ona sa ocitla pri Ježišových nohách a prosila za svoju dcéru. Práve preto hovorí, že aj psovi sa môže ujsť jedlo, ktoré spadlo zo stola jeho majiteľa.

Odpoveď ženy je svedectvom o jej viere. Mocný zázrak uzdravenia jej dcéry, ktorý sa navyše udial na diaľku, nazvala „omrvinkou“. Táto odpoveď má dva významy: (1) Ježišova moc bola mimoriadne veľká. Ak bol takýto zázrak „omrvinkou“, aký by bol asi zázrak veľkosti celého chleba? (2) Vyhovieť žene a naplniť jej prosbu bolo pre Ježiša maličkosťou.

Ježiša jej viera potešila a ženinu dcéru uzdravil.

„Spasiteľ je spokojný. Vyskúšal jej vieru. Svojím správaním k nej ukázal, že ona, ktorú Izraelci pokladali za vyvrheľa, už nie je cudzinkou, ale patrí do Božej rodiny. Ako Božie dieťa má aj právo užívať z otcových darov.“ (DA 401; CL 259)

**Aplikácia**

`Prečo sú predsudky voči iným etnickým skupinám a národnostiam v príkrom rozpore s Ježišovým učením? Čo môžeme urobiť preto, aby sme sa zbavili takéhoto hriešneho uvažovania?`

---

#### Dodatečné otázky k diskuzi

`Proč tato žena, když přichází k Ježíši, padá k jeho nohám? Co tím vyjadřuje?`

`S jakou touhou přistupuje k Ježíši Syrofeničanka? Co po něm chce?`

`Proč jí Ježíš odpovídá tak neurvale a tvrdě?`

`O čem svědčí reakce této ženy na Ježíšovo odmítnutí?`

`Proč se tato žena neurazila a nenechala odbýt?`

`Jedná Ježíš někdy podobně i s námi? Proč to dělá?`

`V čem nám může být tato žena příkladem?`
