---
title:  Podnety na zamyslenie
date:  09/08/2024
---

V knihe Cesta lásky si prečítajte kapitoly „Ježiš a tradícia“, „Kanaánska žena“ a „Pravé znamenie“ (DA 395–409; CL 255–266).

„Ako veľmi je aj medzi dnešnými nasledovníkmi nášho Pána – ako kedysi – rozšírený zákerne zvodný klam! Ako často nám našu službu Kristovi i naše vzájomné spoločenstvo nahlodáva tajná túžba po prvenstve! Ako pohotovo sa hlásia vlastné záujmy a túžba po ľudskej pochvale! Sebecká láska a túžba po ľahšej ceste, než akú vyznačil Boh, vedú k tomu, že ľudia nebeské príkazy nahrádzajú ľudskými teóriami a tradíciami. Kristus varoval svojich učeníkov: Chráňte sa kvasu farizejov. (Luk 12,1)

Kristovo náboženstvo je rýdze a úprimné. Horlivosť pre Božiu slávu je pohnútka, ktorú vštepuje človekovi do srdca Duch Svätý. Jedine on to môže urobiť svojím prenikavým pôsobením. Svetskú lásku a pokrytectvo môže prekonať len Božia moc. Táto zmena je znamením jeho pôsobenia. Keď prijatá viera vypudí sebectvo a pretvárku z nášho srdca, ak nás bude nabádať, aby sme namiesto vlastnej hľadali Božiu slávu, potom smieme vedieť, že je to pravá viera. Hlavnou zásadou Kristovho života bolo: Otče, osláv svoje meno! (Ján 12,28), a ak ho nasledujeme, stane sa aj naším základným pravidlom. Prikazuje nám, aby sme žili, ako žil on; a podľa toho vieme, že sme ho poznali, ak zachovávame jeho prikázania. (1Ján 2,6.3)“ (DA 409; CL 266)

**Námety na spoločné uvažovanie**

`Čo nám môže pomôcť zachovávať si čisté srdce?`

`Kto sú „nečistí“ ľudia vo vašom okolí? Čo môžete urobiť, aby ste ich pritiahli k evanjeliu?`

`Čo môžete urobiť, aby ste nejakým jednoduchým spôsobom zdieľali evanjelium so svojimi blížnymi?`

`Prečítajte si text Mar 8,1–10 o nasýtení štyroch tisícov. Zmení sa nejako výklad tohto príbehu, ak by sme si uvedomili, že išlo pravdepodobne o pohanov? Malo alebo by to nemalo ovplyvniť naše chápanie príbehu? Prečo?`

`Ako sa môžeme aktívne chrániť pred povyšovaním, ktoré je súčasťou našej hriešnej prirodzenosti?`

Západ slnka: 20.11