---
title:  Pozor na skazený chlieb
date:  08/08/2024
---

> <p></p>
> <sup>14</sup>Zabudli si vziať chleby a v člne mali so sebou iba jeden chlieb. <sup>15</sup>Prikazoval im: „Dajte si pozor, vyhýbajte sa kvasu farizejov a kvasu Herodesa!“ <sup>16</sup>Oni hovorili medzi sebou o tom, že nemajú chleby. <sup>17</sup>Ježiš si to všimol a povedal im: „Prečo hovoríte, že nemáte chleby? Ešte stále nerozumiete a nechápete? Máte zatvrdené srdce? (Mar 8,14–17)

**Osobné štúdium**

`Prečítaj si text Mar 8,11–13. Aký prístup farizejov Ježiša hlboko sklamal?`

Prečo by Ježiš nemohol preukázať svoju božskú moc a presvedčiť týchto kritikov a spochybňovačov? Problém siaha až do konca Marka 3, kde Ježiš hovorí o hriechu proti Svätému Duchu. Ak si niekto zapcháva uši a zakrýva oči, nepresvedčí ho ani ďalší zázrak, ani ďalšie znamenie z neba. Odmietol by ich rovnako, ako všetky predchádzajúce. Ak je niekto rozhodnutý neveriť, nepresvedčí ho ani zázrak.

`Prečítaj si text Mar 8,14–21. Na čo učeníci zabudli? Čo je hlavnou myšlienkou Ježišových slov v tomto príbehu?`

Ježiš využíva príležitosť, aby varoval učeníkov pred „kvasom“ farizejov a Herodesa (Mar 8,15). Týmto „kvasom“ má na mysli učenie farizejov (porovnaj s Mat 16,12).

Učeníci však Ježišove slová sprvu vôbec nechápali. Domnievali sa, že hovorí o vyhýbaní sa kupovaniu doslovného, kysnutého chleba. Ako pri iných príležitostiach, aj teraz sa Ježiš snaží učeníkov poučiť, aby pochopili Jeho výstrahy. Tentoraz to robí prostredníctvom celej série otázok, z ktorých niektoré sú rečnícke. Ježiš tak vyjadruje svoje sklamanie, že učeníci ešte stále nechápu, v čom spočíva Jeho poslanie. Ježišove slová pripomínajú to, čo už predtým povedal o cudzincoch, ktorí nerozumejú (Mar 4,10–12). Jeho silné slová majú učeníkov prebudiť z duchovnej letargie.

Otázky, ktoré Ježiš kladie učeníkom, sú jednoduché. Pýta sa na fakty (Mar 8,19.20): koľko košov zvyškov pozbierali po nasýtení piatich tisícov (Mar 6,30–44) a štyroch tisícov (Mar 8,1–10). Týmito otázkami sa ich zjavne usiluje priviesť k pochopeniu, že nedostatok zdrojov nikdy a za žiadnych okolností nebude pre Ježiša problémom. Jeho posledná otázka v tejto časti je opäť rečnícka: „Ešte stále nechápete? (Mar 8,21) Zdá sa to nepochopiteľné, keď si uvedomíme, čo všetko už videli a zažili s Ježišom.

**Aplikácia**

`Čo môžeš urobiť pre to, aby si mal svoje srdce a svoju myseľ otvorené pre Boha a Jeho lásku? Uvažuj o všetkých dôkazoch, ktoré sme dostali o Bohu a o Jeho láske. Prečo je aj napriek tomu často také ľahké skĺznuť k pochybnostiam?`

---

#### Dodatečné otázky k diskuzi

`Jaký problém farizeů popisuje Marek v 8. kapitole svého evangelia?`

`Proč některé lidi nepřivedou k víře v Ježíše ani zázraky?`

`O čem učedníci přemýšleli, když se plavili na druhý břeh jezera?`

`Proč jim Ježíš připomíná, kolik košů úlomků chleba posbírali?`

`Co měl Ježíš na mysli, když je varoval před „kvasem“ farizeů (a Herodesa)?`

`Před jakým kvasem by Ježíš dnes varoval nás?`

`Může se stát kvasem i učení naší církve? Za jakých okolností?`

`Co děláš, kdy při čtení Bible něco nechápeš?`

`Co můžeme dělat pro lepší chápání poselství Bible a Boží vůle?`
