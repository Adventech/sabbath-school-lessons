---
title:  Zviazaný jazyk
date:  07/08/2024
---

> <p></p>
> <sup>31</sup>Potom odišiel z týrskeho kraja a cez Sidon prišiel ku Galilejskému moru naprieč dekapolským krajom. <sup>32</sup>Tu mu priviedli hluchého a takmer nemého človeka. Poprosili ho, aby naň položil ruku. <sup>33</sup>Vzal ho bokom od zástupu, vložil mu prsty do uší, dotkol sa slinou jeho jazyka, <sup>34</sup>pohliadol k nebu, vzdychol a povedal mu: „Effatha,“ čo znamená: „Otvor sa!“ <sup>35</sup>Hneď sa mu otvorili uši a puto jazyka sa uvoľnilo, takže správne rozprával. <sup>36</sup>Ježiš im prikázal, aby to nikomu nepovedali. Ale čím väčšmi im to prikazoval, tým viac to rozhlasovali <sup>37</sup>a s nesmiernym úžasom hovorili: „Všetko robí dobre! Aj hluchým dáva sluch a nemým reč!“ (Mar 7,31–37)

**Osobné štúdium**

`Aká bola Ježišova reakcia na človeka, ktorého k Nemu priviedli v dnešnom príbehu (Mar 7,31–37)?`

Ježiš pri svojom návrate z Týru a Sidonu do Galiley nešiel najkratšou cestou. Zdá sa, že najprv putoval z Týru na sever cez Sidon, potom do vnútrozemia, na juh cez oblasť severovýchodne od Galilejského jazera, až napokon dorazil k samotnému jazeru. Bola to kľukatá cesta plná zachádzok, na ktorej mal Ježiš pravdepodobne dosť času, aby učil svojich učeníkov.

Text neuvádza presne, kto muža k Ježišovi priviedol. Vieme však, že mal vážny problém: nepočul a len veľmi ťažko komunikoval. Strata sluchu izoluje ľudí od ich okolia a hlboká hluchota môže sťažiť schopnosť naučiť sa rozprávať. Mužov problém bol pravdepodobne dlhodobý.

Ježiš chápe ťažkú situáciu tohto muža. Vezme si ho bokom od ostatných, aby s ním bol sám a venoval mu svoju úplnú pozornosť. Spôsob, akým ho uzdravuje, je z dnešného pohľadu veľmi nezvyčajný. Vkladá mužovi do uší prsty, slinami sa dotkne jeho jazyka, pohliadne k nebu – a „vzdychne“. Ježiš sa dotýka postihnutých častí človeka a uzdravuje ich. Ale prečo ten povzdych? „Ježiš teraz neuzdravil muža ako obyčajne len slovom, ale odviedol ho bokom od zástupu, vložil mu svoje prsty do uší a dotkol sa jeho jazyka, pohliadol k nebu a povzdychol pri pomyslení, koľko uší zostane hluchých a koľko jazykov ho neuzná za Vykupiteľa.“ (DA 404; CL 262)

Ježiš zázračne prinavrátil mužovi sluch a umožnil mu zreteľne hovoriť. Jeho povzdych ilustruje hranice, ktoré si Boh dal v súvislosti so slobodnou vôľou každého človeka. Nikoho nebude do ničoho nútiť. Všetci ľudia sa môžu slobodne rozhodnúť, kam budú vo svojom živote smerovať – k Princovi života alebo ku kniežaťu temnoty. Ježiš mohol nepočujúcemu uzdraviť sluch, mohol mu „otvoriť uši“, ale nemohol prinútiť hluché srdce, aby sa otvorilo a prijalo Mesiáša.

Tento krátky príbeh ukazuje, čo môže Boh urobiť pre tých, ktorí sa na Neho s dôverou obrátia. Možno máš osobnú skúsenosť s akousi ostýchavosťou či zdržanlivosťou pri zdieľaní svojej viery. Možno si mal pocit, že máš zviazaný jazyk a nevieš, čo presne povedať. Zázrak v tomto príbehu prináša povzbudenie, že Ježiš môže otvoriť naše uši, aby sme boli vnímaví k potrebám druhých a vedeli sa podeliť o pripravené slovo, ktoré ľudí povzbudí na ich ceste k Bohu.

**Aplikácia**

`Schopnosť počúvať a hovoriť sú dary, ktoré sme dostali od Boha. Ako ich využívaš ty?`

---

#### Dodatečné otázky k diskuzi

`Jak se ten hluchý a možná koktavý muž dostal k Ježíši?`

`Proč Ježíš tohoto muže nejprve odvedl stranou a teprve pak ho uzdravil?`

`Co si myslíš o komentáři EGW k tomuto textu?`

`Umíš naslouchat potřebám druhých lidí? Proč?`

`Přeješ si umět lépe mluvit o Ježíši? Co pro to hodláš udělat?`

`Máte někdo zkušenost s tím, že vám dal Bůh vhodná slova ke svědectví o vaší víře? V jaké situaci a jak to dopadlo?`

`Znáš někoho, kdo špatně slyší nebo špatně mluví? Jak takovému člověku můžeme pomoci?`
