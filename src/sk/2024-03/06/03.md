---
title:  Čisté ruky alebo čisté srdce?
date:  05/08/2024
---

> <p></p>
> <sup>14</sup>Keď znova zavolal zástup, povedal im: „Všetci ma počúvajte a pochopte! <sup>15</sup>Človeka nemôže poškvrniť to, čo doňho vchádza zvonku, ale čo z neho vychádza, to poškvrňuje človeka.“ <sup>17</sup>Keď odišiel od zástupu a vošiel do domu, učeníci sa ho pýtali na zmysel podobenstva. <sup>18</sup>Povedal im: „Tak aj vy ste nechápaví? Nerozumiete, že človeka nemôže poškvrniť, čo vchádza doňho zvonka? <sup>19</sup>Veď to mu nepreniká do srdca, ale vchádza do žalúdka a odtiaľ vychádza do stoky.“ Tým vyhlásil všetky pokrmy za čisté. (Mar 7,14–19)

**Osobné štúdium**

`Uvažuj o úvodnom texte (Mar 7,14–19). Čo myslel Ježiš podivným výrokom vo verši 7,15?`

Zmysel Ježišových slov v tomto verši sa stal pre mnohých záhadou. Pri uvažovaní o príkazoch z 3. Mojžišovej 11 o čistých a nečistých pokrmoch si kládli otázku: Odstraňuje Ježiš takéto rozdelenie? Mýlia sa adventisti siedmeho dňa, keď učia, že ak veriaci jedia mäso, mali by si vybrať len zo zoznamu čistých zvierat?

Pozrime sa na niektoré argumenty: (1) Bolo by zvláštne, keby Ježiš zrazu v Mar 7,14–19 zavrhol Mojžišove pokyny, keď len pred chvíľou bránil Mojžiša a staval ho proti tradícii (Mar 7,6–13). (2) Samotná tradícia, ktorú podporovali farizeji, nemá základ v učení Starej zmluvy, ale nariadenia o pokrmoch áno. (3) Význam textu Mar 7,19, kde sa hovorí: „Tým vyhlásil všetky pokrmy za čisté,“ nespočíva v zrušené nariadení o pokrmoch, ale v zrušení farizejmi vytvorenej tradície, podľa ktorej sa obradná nečistota prenáša neumytými rukami. Táto tradícia presadzovala napríklad aj mylnú predstavu, že ak sa človek môže znečistiť kontaktom s pohanmi, potom sa môže kontaminovať aj kontaktom s jedlom, ktorého sa dotkli.

`Prečítaj si text Mar 7,20–23. Čo podľa Ježiša spôsobuje znečistenie človeka?`

V Mar 7,19 Ježiš poznamenáva, že potrava nejde do srdca, ale do žalúdka a potom odchádza cez vylučovaciu sústavu. Ale v Mar 7,21–23 ukazuje, že zlo pochádza zvnútra srdca, zo stredu toho, kým človek je. Potom spomína pomerne dlhý zoznam nerestí a hriechov, ktoré majú svoj pôvod práve v srdci človeka. Za povšimnutie stojí, že na prvom mieste sú práve „zlé myšlienky“ a zoznam pokračuje hriešnymi skutkami alebo postojmi („smilstvá, krádeže, vraždy, cudzoložstvá, chamtivosť, podlosť, podvody, neviazanosť, závistlivé pohľady, rúhania, pýcha, pochabosť“).

Okrem už spomenutého piateho prikázania (Mar 7,10) sa Ježišov zoznam dotýka každého prikázania z druhej tabuľky Desatora. Ďalej Ježiš hovorí o márnom („zbytočnom“) uctievaní (Mar 7,7), o porušení toho, čo je jadrom prvých štyroch prikázaní Desatora. Ježiš v tejto pasáži vystupuje ako obranca Božieho zákona.

**Aplikácia**

`Človek môže mať správnu vierouku, ale dôležitá otázka je, komu patrí jeho srdce. Ako je to v tvojom prípade?`

---

#### Dodatečné otázky k diskuzi

`Pokud Ježíš neřešil hygienu ale rituální čistotu, co nás může znesvětit?`

`Podle Ježíše nás znesvěcuje např.: smilství, loupeže, vraždy... Jak se můžeme bránit takovému znesvěcení?`

`Mnozí považují tento text za zrušení zákona o pokrmech. Co si o takovém výkladu Ježíšových slov myslíš ty?`

`Co je snadnější získat – čisté ruce nebo čisté srdce? Proč?`

`Proč máme usilovat a toužit po čistotě srdce?`

`Jak je možné získat čisté srdce? Co pro to musíme dělat?`

`Proč žádá žalmista Boha, aby mu stvořil čisté srdce?`
