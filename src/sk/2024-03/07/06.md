---
title:  Zdraví ľudia v pekle
date:  15/08/2024
---

> <p></p>
> <sup>42</sup>Kto by zviedol na hriech jedného z takýchto malých, čo veria vo mňa, pre toho by bolo lepšie, keby mu na krk zavesili mlynský kameň a hodili ho do mora. <sup>43</sup>Ak ťa zvádza na hriech tvoja ruka, odtni ju! Lepšie ti bude vojsť do života okyptený, ako byť uvrhnutý s oboma rukami do pekla, do neuhasiteľného ohňa. (Mar 9,42.43)

**Osobné štúdium**

`Prečítaj si text Mar 9,42–50. Čo je hlavnou myšlienkou Ježišových slov v týchto veršoch?`

Na prvý pohľad sa môže zdať, že táto pasáž je zbierkou nesúrodých Ježišových výrokov, ktoré sú pospájané bez akéhokoľvek zmyslu. Pri bližšom pohľade však zistíme, že každý nasledujúci výrok nejakým spôsobom súvisí s tým predchádzajúcim. V pasáži sa spomínajú tri hlavné pojmy, ktoré postupne rozvíjajú Ježišovo učenie: „zviesť na hriech“, „oheň“ a „soľ“.

Jeho prvý výrok o „malých“ sa týka nových veriacich. Učitelia a vodcovia majú v Božom kráľovstve za úlohu postarať sa o novoobrátených ľudí s osobitnou starostlivosťou. Takýto postoj nadväzuje na starozmluvnú etiku starostlivosti o tých najslabších v starovekej spoločnosti – vdovy, siroty a cudzincov. Na zdôraznenie tejto témy Ježiš používa hyperbolu, že by bolo lepšie utopiť sa v mori, ako spôsobiť hriech jedného z týchto „malých“.

Myšlienka „zviesť na hriech“ („pohoršiť“; Roh.) tvorí v tomto odseku najdlhšiu časť. Pred čitateľom stoja dva rébusy. Po prvé, naozaj Ježiš vedie ľudí k tomu, aby si odťali ruku či nohu alebo vylúpli oko? Po druhé, naozaj prichádza s učením o večne horiacom pekle?

Na prvú otázku musí zaznieť rozhodné „nie“. Ježiš neučí nič o mrzačení. Takúto prax judaizmus odmietal (porovnaj s 5Moj 14,1; 1Kráľ 18,27.28). Ježiš používa hyperbolu (zveličenie), aby vyjadril dôležitosť svojich slov. Ak je hrozná čo i len predstava straty ruky, nohy alebo oka, o čo väčšou pohromou by mal byť pre kresťana hriech!

Aj na druhú otázku treba odpovedať záporne. Nie, Ježiš neučí o večne horiacom pekle. Ako to vieme? Po prvé, pasáž obsahuje určitý komický aspekt. Vykresľuje pred nami obraz ľudí, ktorí vstupujú do nebeského mesta s jedným okom, jednou nohou alebo jednou rukou. Ako by potom vyzeral zástup ľudí smerujúcich do pekla? Nemalo by to byť práve naopak? Naozaj sa do pekla dostanú zdraví a do neba okyptení a slepí? Táto predstava je komická. Ak takáto vážna téma vyznieva smiešne, je zrejmé, že Ježiš na zdôraznenie svojich slov používa hyperbolu. Hriech treba brať natoľko vážne, že by bolo lepšie prísť o ruku, nohu alebo oko, ako zhrešiť.

Pokiaľ ide o to, či je peklo večné, treba povedať, že večné sú jeho dôsledky, nie samotný oheň pekla. „Veď Boh tak miloval svet, že dal svojho jednorodeného Syna, aby nik, kto verí v neho, nezahynul, ale mal večný život.“ (Ján 3,16; zvýraznenie pridané). Tí, čo sú stratení, nehoria navždy; namiesto toho zahynú navždy – a v tom je veľmi veľký rozdiel!

**Aplikácia**

`Ktoré tvoje slová alebo skutky by potenciálne mohli novoobráteného človeka priviesť do hriechu? Prečo? Na čo si treba dávať pozor?`

---

#### Dodatečné otázky k diskuzi

`Proč si máme dávat dobrý pozor, abychom někoho „nesvedli“?`

`Co může být svodem pro nás?`

`Jak bychom asi vypadali, kdybychom se doslovně řídili tím, co Ježíš radí?`

`Jak je možné, že Ježíš hovoří o pekle, když my na peklo nevěříme?`

`Co nás vede k přesvědčení, že tu jde o obraznou řeč (hyperbolu)?`

`Čeho jsi ochotný se vzdát, abys mohl vejít „do života“?`

`Proč podle Ježíše do pekla míří zdraví lidé a do nebe mrzáci?`
