---
title:  Cena učeníctva
date:  12/08/2024
---

> <p></p>
> <sup>34</sup>Zavolal k sebe zástup aj s učeníkmi a povedal im: „Ak ma niekto chce nasledovať, nech zaprie sám seba, vezme svoj kríž a nasleduje ma. <sup>35</sup>Lebo kto by si chcel zachrániť život, stratí ho. Kto však stratí svoj život pre mňa a pre evanjelium, zachráni si ho. <sup>36</sup>Veď čo osoží človeku, ak získa aj celý svet, ale uškodí svojmu životu?“ (Mar 8,34–36)

**Osobné štúdium**

`Prečítaj si text Mar 8,31–38. Čo Ježiš hovorí o cene za nasledovanie Krista?`

Učeníci dospeli vo vzťahu k Ježišovi k rozhodujúcemu bodu. Odteraz vedia, že On je Mesiáš. Čitatelia Marka to však vedia už od úplného začiatku knihy (Mar 1,1), a preto majú oproti často zmäteným a tápajúcim učeníkom výhodu.

Keď Ježiš prvýkrát povolal učeníkov, povedal im, že ich urobí rybármi ľudí (Mar 1,17). Nespomenul žiadne problémy ani možné ťažkosti. Ale teraz, keď už naozaj vedia, kto On je, odhaľuje im cieľ svojho poslania – že je potrebné, aby veľa trpel, bol odmietnutý a zabitý, a napokon po troch dňoch vstal z mŕtvych.

Pre učeníkov je to nesmierne šokujúca správa! Peter, ktorý práve vyznal, že Ježiš je Mesiáš, si Ho vezme bokom a začne Mu za slová o zavrhnutí a zabití dohovárať. Autor opisuje celý príbeh formou nepriamej reči. Až na konci nechá prehovoriť priamo Ježiša: „Choď za mňa, satan, lebo nemyslíš na Božie veci, ale na ľudské.“ (Mar 8,33) Tieto slová museli Petra nesmierne zabolieť. Ježiš nazýva Petra satanom a hovorí mu, aby Mu nestál v ceste, pretože také myšlienky nie sú v súlade s Božou vôľou.

„Petrove slová nemohli Ježišovi pomôcť ani ho potešiť pred ťažkou skúškou. Nezhodovali sa s Božím milostivým zámerom s hynúcim svetom ani s učením o sebaobetovaní, ktoré prišiel Ježiš potvrdiť vlastným príkladom.“ (DA 415; CL 271)

Ježiš svojich nasledovníkov povoláva mať rovnaký cieľ ako On – vziať kríž a nasledovať Ho. Ukrižovanie bolo v Rímskej ríši najkrutejším, najponižujúcejším a najzastrašujúcejším spôsobom popravy. Každý sa chcel vyhnúť krížu. Prečo by teda niekto mal chcieť niesť kríž ako symbol svojej oddanosti Ježišovi?

Ježiš vysvetľuje nielen cenu učeníctva, ale aj jeho veľký význam. V paradoxe kresťanskej viery sa strata života stáva spôsobom, ako ho získať. Naproti tomu snaha získať celý svet, ale prísť o večný život, pôsobí absurdne. Elegantne to vyjadril misionár Jim Elliott vo svojom denníku z 28. októbra 1949: „Nie je hlupák ten, kto sa vzdáva toho, čo si nemôže nechať, aby získal to, o čo nemôže prísť.“

**Aplikácia**

`„Kto miluje svoj život, stratí ho, a kto svoj život na tomto svete nenávidí, zachová si ho pre večný život.“ (Ján 12,25) Akú osobnú skúsenosť máš s týmito slovami?`

---

#### Dodatečné otázky k diskuzi

`Ve kterém okamžiku učedníci uvěřili, že Ježíš je Mesiáš?`

`Proč mohli mít ohledně Ježíšova poslání jistotu?`

`Proč se Petr tak vyděsil, když Ježíš mluvil o své smrti na kříži?`

`Co bylo na Petrových slovech tak špatné, že ho Ježíš nazývá satanem?`

`Jak je možné zachránit svůj život tím, že ho ztratím?`

`Jak rozumíš slovům Johna Elliota?`

`Myslíš, že je i dnes nesnadné být Ježíšovým učedníkem? Proč?`

`Jaký kříž má nést každý, kdo chce jít za Ježíšem? Co je tím křížem?`

`V čem se může lišit můj kříž od toho tvého?`
