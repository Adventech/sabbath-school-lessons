---
title:  Misijný príbeh
date:   16/08/2024
---

#### Výběr potravy vyvolává poprask

_Andrew McChesney_

Jednou v sobotu se Anuš s matkou vrátily ze sboru a dozvěděly se, že otec naplánoval piknik. "Budeme grilovat," řekl.

Anuš si vzpomněla, jak Izraelci chystali jídlo na sobotu už v pátek, ještě před začátkem soboty (Exodus 16), a přemýšlela, zda je dobrý nápad grilovat v sobotu. Nahlas řekla: "Ne, otče. To není dobrý plán. Vždyť já ani nejím maso." Stala se totiž vegetariánkou.

Otec piknik odvolal, ale stále mu nedošlo, že Anuš už nejí maso. Druhý den připravil k nedělnímu obědu kuře a kousek ji podal. "Otče, já nejím maso," řekla Anuš.

Teď už to otec pochopil a byl naštvaný. Myslel si, že je nenormální nejíst maso. Další den zakázal Anuš a matce chodit na modlitební setkání do domácího sboru v jejich městě. Když dvojice protestovala, otec rozzlobeně ventiloval frustrace, které proti adventistům nashromáždil.

Kritizoval biblický požadavek dávání desátků a darů (Mal 3,8-10). "Desátky a dary jsou byznys," řekl. "Vy jej jen podporujete."

Obvinil Církev adventistů z toho, že je zahraniční skupinou, která má v úmyslu zničit Arménii.

Zaútočil také na Anušin životní styl. Řekl ji: "Dnes říkáte: 'Nejím maso' a zítra budete říkat: 'Nemám otce'."

Anuš seděla klidně a tiše se modlila: "Co mám říct, Pane?" Pokaždé, když otec mluvil proti Bohu nebo církvi, modlila se: "To není adresováno mně. Je to adresováno Tobě. Je na Tobě, abys odpověděl." Vzpomněla si na List Římanům 2,4, kde se píše: "Boží dobrota vede... k pokání". Vycítila, že Bůh říká, aby podobnou dobrotu projevila i svému otci. Modlila se: "Nemohu udělat nic jiného, než otce milovat."

Otec vlastnil malý obchod s potravinami. Když odešel a nechal obchod na starosti matce nebo Anuš, neprodávaly alkohol ani cigarety. Teď, když jim otec nadával, měl pocit viny. "Myslíte si, že já jsem zlý a vy hodní, protože já prodávám alkohol a cigarety a vy ne?" zeptal se. "Já jsem lepší křesťan než vy. Odteď budu vést sobotní bohoslužby já. Vy už do sboru chodit nebudete. Bohoslužby budu vést já."

Tím rozhovor skončil. Anuš odešla do svého pokoje a matka ji následovala. Obě byly v šoku. "Co budeme dělat?", ptala se matka.

Anuš navrhla s otcem spolupracovat, pokud se nebude stavět proti Bibli. "Říkal, že budeme mít v sobotu bohoslužby doma. Nevzal nám naše Bible. Dokonce respektuje i sobotu. Počkejme si na sobotu. Pokud dodrží své slovo, budeme s ním sobotu slavit doma. Pokud na své slovo zapomene, budeme se modlit a uvidíme, jak nás Bůh povede."

_Část darů třinácté soboty z minulého čtvrtletí šla na otevření centra vlivu pro rodiny, jako je rodina od Anuš, v arménském Jerevanu. Děkujeme, že svými dary pomáháte šířit evangelium._

_Příští týden: Otec dovolí Anuš a matce vrátit se do sboru._
