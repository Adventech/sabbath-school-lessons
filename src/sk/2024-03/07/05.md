---
title:  Kto je najväčší?
date:  14/08/2024
---

> <p></p>
> <sup>35</sup>Ježiš si sadol, zavolal si Dvanástich a povedal im: „Kto chce byť prvý, nech je posledný zo všetkých a služobník všetkých!“ <sup>36</sup>A vzal dieťa, postavil ho doprostred nich, potom ho zobral do náručia a povedal im: <sup>37</sup>„Kto prijíma jedno takéto dieťa v mojom mene, mňa prijíma. A kto mňa prijíma, nie mňa prijíma, ale toho, ktorý ma poslal.“ (Mar 9,35–37)

**Osobné štúdium**

`Prečítaj si text Mar 9,30–41. Čo majú spoločné a v čom sa líšia prvé dve Ježišove predpovede o Jeho smrti a zmŕtvychvstaní (porovnaj s Mar 8,31)? Aký spor vznikol medzi učeníkmi? Ako ho Ježiš rieši?`

V prvej predpovedi Ježiš hovorí o tých, ktorí Ho odmietnu a zabijú. V druhej predpovedi Ježiš pridáva informáciu, že bude zradený. Neoznačuje konkrétne svojho zradcu, ale čitateľ už vie, kto ním je, pretože autor evanjelia ho stotožňuje už na začiatku s Judášom (pozri Mar 3,19). Ježiš opäť hovorí o svojom zabití a následnom vzkriesení po troch dňoch. Zdá sa však, že učeníci sa o podrobnosti tejto predpovede zaujímajú ešte menej ako pri prvej predpovedi. Neželané správy nevedú k diskusii.

Pri svojej prvej predpovedi sa Ježiš nachádzal na sever od Galilejského mora, neďaleko Cézarey Filipovej (Mar 8,27). Pri tejto druhej predpovedi prechádza Galileou (Mar 9,30) a vchádza do Kafarnauma (Mar 9,33). Celkom dobre si preto vieme predstaviť Jeho cestu zo severu na juh. Do Kafarnauma však vstupuje sám, keďže dvanásť učeníkov zaostáva. Keď sa opäť stretnú, Ježiš sa učeníkov pýta, o čom sa rozprávali počas cesty. Všetci sú ticho, čo je jasné znamenie, že im je Jeho otázka nepríjemná, akoby boli malé deti prichytené pri niečom zlom. Učeníci sa totiž dohadovali, kto z nich je najdôležitejší. Nie každý je ochotný si to priznať, ale otázku, kto je najdôležitejší či najväčší, si kladieme všetci. V Božom kráľovstve však táto otázka platí presne naopak.

Ježiš odpovedá na problém v dvoch krokoch. Najprv vysloví jasné vyhlásenie, že ak chce byť niekto prvý (najväčší), musí sa stať sluhom. Potom Ježiš ilustruje svoju myšlienku skutkom. Neďaleko zrejme stálo dieťa a počúvalo. Ježiš dieťa vzal a postavil ho do stredu skupiny. Možno sa dieťa cítilo neisto, preto Ježiš zodvihol dieťa a podržal ho v náručí. Takto, s dieťaťom na rukách, svojim učeníkom vysvetľuje: „Kto prijíma jedno takéto dieťa v mojom mene, mňa prijíma. A kto mňa prijíma, nie mňa prijíma, ale toho, ktorý ma poslal.“ (Mar 9,37) Takto spája maličké dieťa so samotným Bohom.

Ján sa potom pýta na cudzincov, ktorí v Jeho mene vyháňajú démonov. Nepozdáva sa to ani jemu, ani ostatným učeníkom. Ježiš ich však učí dôležitú lekciu: „Kto nie je proti nám, je s nami!“ (Mar 9,40) Ukazuje, že pomoc tým, ktorí konajú kresťanskú službu, dokonca aj v malých veciach, nezostane v nebi nepovšimnutá.

**Aplikácia**

`Aká je biblická myšlienka dôležitosti a veľkosti v protiklade k svetským predstavám? O aký druh veľkosti sa usiluješ ty?`

---

#### Dodatečné otázky k diskuzi

`Jaká otázka trápila učedníky Pána Ježíše?`

`Proč se zajímali o to, kdo z nich je největší?`

`Jak jim Ježíš odpověděl?`

`Co je důležitější – jaké postavení máme v Božím království, nebo to, zda jsme jeho občany? Proč?`

`Proč se tak rádi poměřujeme s druhými? Zvláště s těmi, kteří se nám nezdají být tak „velcí“ jako my?`

`V čem je toto poměřování nebezpečné?`

`Jakou roli hraje v naší „velikosti“ služba druhým lidem?`

`Učedníci se báli Ježíše zeptat na to, čemu nerozuměli? Co by tím na sebe prozradili?`

`Proč se i my často tváříme, že rozumíme, i když tomu tak není?`
