---
title:  Ďalšia Ježišova služba v sobotu
date:  09/07/2024
---

> <p></p>
> <sup>29</sup>Len čo vyšli zo synagógy, vošli s Jakubom a Jánom do Šimonovho a Ondrejovho domu. <sup>30</sup>Šimonova svokra ležala v horúčke. Hneď mu o nej povedali. <sup>31</sup>Ježiš k nej pristúpil, chytil ju za ruku a pomohol jej vstať. Horúčka ju opustila a ona ich obsluhovala. <sup>32</sup>Keď slnko zapadlo a nastal večer, prinášali k nemu všetkých chorých a posadnutých zlými duchmi. <sup>33</sup>Celé mesto sa zhromaždilo pri dverách. <sup>34</sup>Ježiš vtedy uzdravil mnohých postihnutých, ktorých trápili rozličné choroby, vyhnal mnohých démonov a nedovolil im hovoriť, lebo ho poznali. (Mar 1,29–34)

**Osobné štúdium**

`Ako Ježiš pomohol Petrovej rodine a aké duchovné ponaučenie si môžeme vziať z tejto udalosti (Mar 1,29–34)?`

Po úžasnej bohoslužbe v synagóge sa Ježiš utiahol so svojou malou skupinkou učeníkov (Peter, Ondrej, Jakub a Ján) do Petrovho domu. Chcel tam zrejme stráviť zvyšok sobotného dňa pri dobrom jedle a v priateľskom spoločenstve.

Scénu však naruší znepokojivý tón: Petrova svokra má horúčku. Príčinou mohlo byť čokoľvek, ale v staroveku takéto príznaky boli nebezpečné a mohli mať fatálne následky. Ježiš sa dozvedá o chorobe, berie Petrovu svokru za ruku a pomôže jej vstať. Ženu horúčka hneď opustila a ona ich začala obsluhovať. Aká mocná ilustrácia princípu, že tí, ktorých Ježiš zachránil a uzdravil, budú slúžiť iným!

V celom Markovi sa často stáva, že Ježiš uzdravuje dotykom (pozri Mar 1,41 a 5,41), hoci niekedy sa o žiadnom dotyku nehovorí (pozri Mar 2,1–12; 3,1–6 a 5,7–13).

Tým sa však Ježišova služba v ten deň zďaleka neskončila. Po západe slnka mnohí prichádzali do Petrovho domu, aby tu našli uzdravenie. Buď boli priamymi svedkami toho, čo sa odohralo v synagóge, alebo sa o zázračných uzdraveniach dozvedeli z počutia. Skutočnosť, že pisateľ evanjelia nekomentuje západ slnka a večerný príchod ďalšej skupiny chorých, naznačuje, že jeho čitatelia vedeli o pravidlách sobotného odpočinku. Pre Evanjelium podľa Marka ide o charakteristickú vlastnosť a ukazuje, že čitateľmi Marka sú ľudia, ktorí zachovávajú sobotu.

Marek hovorí, že v ten večer sa pri dverách zhromaždilo celé mesto (Mar 1,33). Ježišovi trvalo nejaký čas, kým pomohol všetkým, ktorí prišli.

„Chorí stále prichádzali a odchádzali. Nikto totiž nevedel, ako dlho Lekár zostane medzi nimi. Taký deň v Kafarnaume ešte nebol. Uzdravení od radosti z úľavy jasali. Spasiteľ sa tešil z ich šťastia. Keď videl utrpenie tých, čo prichádzali, bolo mu ich ľúto a tešil sa, že im môže vrátiť zdravie a šťastie. Ježiš neprestal pomáhať, kým neuzdravil posledného chorého človeka. Len v noci sa zástup rozišiel a v Šimonovom dome zavládol pokoj. Skončil sa dlhý, rušný deň a Ježiš si šiel odpočinúť. Kým mesto spalo, Spasiteľ zavčasu nadránom, ešte za tmy vstal a vyšiel von. Odobral sa na osamelé miesto a tam sa modlil. (Mar 1,35)“ (GC 259; CL 164)

**Aplikácia**

`V Kafarnaume sa toho v onú sobotu dialo naozaj veľmi veľa. Prežil si aj ty takéto „bohaté“ soboty? Čo ti pomáha mať pohľad upriamený na Ježiša?`

---

#### Dodatečné otázky k diskuzi

`Co se stalo poté, co Ježíš osvobodil posedlého?`

`Jak je možné, že Ježíš uzdravoval v sobotu?`

`Proč farizeům vadilo Ježíšovo „sobotní uzdravování“?`

`Co se stalo když tato sobota skončila? Proč ti lidé nepřišli dřív?`

`Myslíš, že i dnes hrozí lidem „posedlost zlými duchy“? Kdy?`

`Proč Ježíš tak důsledně bojoval proti zákonickému přístupu k sobotě?`

`V čem je zákonický přístup k sobotě nebezpečný?`