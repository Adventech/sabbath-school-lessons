---
title:  Tajomstvo Ježišovej služby
date:  10/07/2024
---

> <p></p>
> <sup>35</sup>Nadránom, zavčasu, ešte za tmy vstal a vyšiel von. Odišiel na osamelé miesto a tam sa modlil. <sup>36</sup>Šimon a tí, čo boli s ním, sa ponáhľali za ním. <sup>37</sup>Keď ho našli, povedali mu: „Všetci ťa hľadajú!“ <sup>38</sup>On im povedal: „Poďme inde, do blízkych mestečiek, aby som aj tam kázal; veď nato som prišiel.“ <sup>39</sup>Chodil po celej Galilei, kázal v ich synagógach a vyháňal démonov. (Mar 1,35–39)

**Osobné štúdium**

`Čo sa môžeme naučiť z Ježišovho konania opísaného v úvodných veršoch (Mar 1,35–39)?`

Ježiš vstal pred východom slnka a vyšiel na tiché, opustené miesto modliť sa. Text zdôrazňuje modlitbu ako ohnisko Ježišovho konania. Vo verši 1,35 sa nachádzajú štyri slovesá. Prvé tri – vstal, vyšiel a odišiel – sú v gréčtine vyjadrené formou minulého času, ktorý znamená úplnosť, dokonanie deja. Ale sloveso „modliť sa“ je v tvare imperfekta, ktorý vyjadruje neukončený, prebiehajúci dej. Ježiš sa modlil, stále sa modlil, neprestával sa modliť. Text tiež zdôrazňuje časovú stránku deja. Ježiš sa modlil „nadránom, zavčasu, ešte za tmy“, čo zvýrazňuje, že sa modlil naozaj dlho.

V evanjeliách sa stretávame s Ježišom ako s mužom modlitby (pozri Mat 14,23; Mar 6,46; Ján 17). Zdá sa, že toto je jedno z kľúčových tajomstiev sily Ježišovej služby.

`Čo sa o Ježišovom modlitebnom živote môžeme naučiť z verša Luk 6,12?`

Mnohí kresťania si vyhradili na modlitbu konkrétny čas. Takáto prax je dobrá a správna. Treba si však dať pozor, aby sa pre nás modlitba nestala len bezmyšlienkovitou rutinou. Jedným zo spôsobov, ako sa tomu vyhnúť, je občas zmeniť miesto či čas modlitby, alebo sa niekedy modliť dlhšie ako zvyčajne. Ide o to, aby sme sa neuzavreli do nejakej nezmeniteľnej a zmechanizovanej schémy.

Peter a jeho spoločníci nesprevádzali Ježiša na miesto, kde sa modlil. Zrejme však vedeli, kde sa nachádza, pretože sa za Ním vybrali a našli Ho. V ich poznámke, že Ježiša všetci hľadajú, zaznieva výčitka. Vidia potreby ľudí a text naznačuje, že Ježiša vyzývajú, aby nadviazal na vzrušujúcu skúsenosť z predchádzajúceho dňa ďalším uzdravovaním a učením. Ježiš prekvapivo nesúhlasí a učeníkom dáva poučenie, že Jeho (a ich) služba sa nebude sústreďovať len na jedno miesto: „Poďme inde, do blízkych mestečiek, aby som aj tam kázal; veď nato som prišiel.“ (Mar 1,38)

**Aplikácia**

`Ježiš trávil na modlitbe veľa času. Ak to potreboval On, koľko času by sme mali venovať modlitbe my? Čo sa môžeme naučiť z Ježišovho príkladu?`

---

#### Dodatečné otázky k diskuzi

`Jak to máš s modlitbou? Modlíš se pravidelně? Proč?`

`Co asi vedlo Ježíše k tomu, že se rád modlil za svítání?`

`Proč potřeboval „pusté místo“?`

`Máš také své „pusté místo“? V čem ti pomáhá?`

`Co tě na Ježíšově potřebě modlitby nejvíce fascinuje?`

`Proč někdy zapomínáme na modlitbu?`

`Proč Ježíš putoval z místa na místo? Proč nezůstal na jednom místě?`