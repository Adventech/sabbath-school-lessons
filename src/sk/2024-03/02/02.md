---
title:  „Poďte za mnou“
date:  07/07/2024
---

> <p></p>
> <sup>16</sup>Keď prechádzal popri Galilejskom mori, videl, ako Šimon a jeho brat Ondrej hádžu sieť do mora; boli totiž rybári. <sup>17</sup>Ježiš ich oslovil: „Poďte za mnou a urobím z vás rybárov ľudí.“ <sup>18</sup>Hneď zanechali siete a nasledovali ho. <sup>19</sup>Keď odišiel trochu ďalej, videl Zebedejovho syna Jakuba a jeho brata Jána, ako v člne opravovali siete. <sup>20</sup>Hneď ich povolal. Oni zanechali svojho otca Zebedeja s nádenníkmi v člne a odišli za ním. (Mar 1,16–20)

**Osobné štúdium**

`Koho Ježiš povolal za svojich učeníkov? Aká bola ich odpoveď? (Mar 1,16–20)`

V 1. kapitole Evanjelia podľa Marka sa nevyskytuje veľa Ježišových slov. V Mar 1,17 však nachádzame Ježišove slová adresované dvom rybárom: Šimonovi, ktorý sa neskôr bude volať „Peter“, a jeho bratovi Ondrejovi. Dvaja muži stoja na brehu Galilejského mora a do vody práve hádžu sieť.

Nie je tam žiadna zmienka o lodi alebo inom rybárskom vybavení, čo môže naznačovať, že títo dvaja muži na tom nie sú finančne práve najlepšie. V Mar 1,19.20 sú Jakub a Ján na lodi so svojím otcom a služobníkmi, z čoho by mohlo vyplývať, že na tom boli finančne lepšie ako Peter a Ondrej. Lukáš ukazuje, že Peter mal loď a že Jakub a Ján boli v skutočnosti partnermi Petra a Ondreja (pozri Luk 5,1–11). Evanjelium podľa Marka nás však upozorňuje na kontrast medzi dvomi pármi bratov. Napriek tomuto rozdielu však Ježiš povoláva za učeníkov nielen tých, ktorí majú menej, ale aj tých, čo majú viac.

Ježišova výzva adresovaná týmto mužom je jednoduchá, priama a prorocká. Volá ich, aby Ho nasledovali. Mali sa teda stať Jeho učeníkmi. Zároveň im hovorí, že ak prijmú Jeho výzvu, On sám z nich urobí „rybárov ľudí“.

`Prečo podľa teba títo muži „hneď“ (Mar 1,18.20) opustili všetko a nasledovali Ježiša?`

Evanjelium podľa Jána nám podáva úplnejší obraz povolania učeníkov (pozri Ján 1,29–42). Zdá sa, že bratia boli nasledovníkmi Jána Krstiteľa a počuli jeho vyhlásenie, že Ježiš je „Baránok Boží, ktorý sníma hriech sveta.“ (Ján 1,29) Stretli Ježiša a strávili s Ním nejaký čas pri rieke Jordán. Ich prijatie Ježišovho povolania do služby teda nebolo ani náhlym činom, ani kratochvíľou. Tento svoj krok mali dobre premyslený.

Prečo však Marek neuvádza ďalšie podrobnosti? Pravdepodobne chce zdôrazniť Ježišovu autoritu. Povoláva mužov pri ich každodennej činnosti. Ochotní rybári odpovedajú kladne a ich životy už nikdy nebudú ako predtým. A nielen ich životy, ale ani svet už nebude rovnaký.

**Aplikácia**

`Čoho si sa musel vzdať, aby si mohol nasledovať Ježiša? (Zamysli sa nad dôsledkami svojej odpovede, najmä ak ti nenapadá nič, čo by si musel kvôli Ježišovi zanechať.)`

---

#### Dodatečné otázky k diskuzi

`Které první čtyři učedníky Ježíš „povolal“?`

`Co dělali Šimon a Ondřej, když je Ježíš potkal na břehu jezera?`

`Co právě dělali Jakub a Jan v době „povolání“?`

`Co opustili Šimon a Ondřej a co Jakub a Jan?`

`Co tím Ježíš myslel, když jim řekl, že z nich udělá rybáře lidí?`

`Musel jsi něco opustit i ty, když jsi přijal povolání do služby ve sboru (církvi)?`

`Nechybí ti to, co jsi opustil kvůli Ježíši?`