---
title:  Podnety na zamyslenie
date:  12/07/2024
---

V knihe Cesta lásky si prečítajte kapitoly „V Kafarnaume“ (DA 252–261; CL 159–165) a „Zázračné uzdravenia“ (DA 262–271; CL 166–172).

Aký obraz Ježiša prináša Marek 1? Ježiš má právomoc povolať učeníkov a tí odpovedajú. Je Svätý na rozdiel od nečistých démonov, ktorým vládne satan. Vo svete sa odohráva veľký zápas medzi dobrom a zlom a Ježiš má väčšiu moc ako démoni. Ježiš má súcit s chorými ľuďmi, pomáha im a ako možno jediný sa ich dotýka a uzdravuje ich.

„V synagóge hovoril Ježiš o kráľovstve, ktoré prišiel zriadiť, a o svojom poslaní vyslobodiť ľudí zo satanovho zajatia. Jeho reč prerušil strašný výkrik. Zo zástupu sa dral človek posadnutý nečistým duchom a kričal: Čo ťa do nás, Ježiš Nazaretský? Prišiel si nás zahubiť? Viem, kto si: Svätý Boží. (Mar 1,24) Nastal zmätok a zhon, ľudia odvrátili pozornosť od Krista a nepočúvali, čo vraví. Satan zámerne viedol svoju obeť do synagógy. Ježiš však pokarhal démona slovami: Mlč a vyjdi z neho! Vtom nečistý duch človekom zalomcoval a s veľkým krikom z neho vyšiel. (Mar 1,25.26) ... Ten, ktorý na púšti zvíťazil nad satanovým pokušením, znova sa stretáva so svojím nepriateľom. Satan sa všemožne snažil, aby obeť nemusel prepustiť. Jeho porážka by tu znamenala Kristovo víťazstvo. ... Spasiteľ však mocným príkazom väzňa vyslobodil.“ (DA 255.256; CL 161)

Medzitým je náš Pán naplno zaneprázdnený službou ľuďom, presúva sa z miesta na miesto, takmer neustále je v kontakte s mnohými ľuďmi. Ako si udržiaval pokojný a pevný prístup k službe a ľuďom? Bolo to nepochybne prostredníctvom Jeho každodennej skúsenosti s modlitbou.

Zamyslite sa nad tým, aký by mohol byť pre vás najlepší fungujúci rozvrh, pokiaľ ide o čas na modlitbu a štúdium Písma. Nájdite to, čo vám vyhovuje, a venujte tento čas rozvoju pokojného ducha, ktorý vedie Duch a Božie slovo.

**Námety na spoločné uvažovanie**

`Uvažujte v triede o otázke modlitby a o tom, prečo je taká dôležitá v živote kresťana. Aké otázky majú ľudia v súvislosti so zmyslom a účinnosťou modlitby?`

`Kedy by bolo lepšie nehovoriť príliš veľa o našej viere? Ak by aj také okolnosti nastali, ako to môžeme urobiť bez toho, aby sme ohrozili naše svedectvo?`

`Kto sú dnes „malomocní“ v našej kultúre? Ako by mohol náš zbor osloviť a „dotknúť sa“ týchto jednotlivcov, aby im priniesol evanjelium?`

Západ slnka: 20.46

---

#### Dodatečné otázky k diskuzi

`V čem tě tato lekce nejsilněji oslovila během osobního studia?`

`Na co se v sobotu nejvíce těšíš? Proč?`

`Setkáváš se v sobotu s Ježíšem? Jak a kdy?`

`Už jsi někdy musel zpětně přiznat, že jsi mluvením škodil Ježíši? Kdy a jak?`

`Co tě dnes v naši diskusi nejvíce povzbudilo? Proč?`