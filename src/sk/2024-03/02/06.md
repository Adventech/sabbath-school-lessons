---
title:  Vieš udržať tajomstvo?
date:  11/07/2024
---

> <p></p>
> <sup>40</sup>Tu prišiel k nemu malomocný a na kolenách ho prosil: „Ak chceš, môžeš ma očistiť.“ <sup>41</sup>Ježiš sa nad ním zľutoval, vystrel ruku, dotkol sa ho a povedal mu: „Chcem, buď čistý!“ <sup>42</sup>Jeho malomocenstvo hneď zmizlo a bol očistený. <sup>43</sup>Prísne ho napomenul a hneď ho poslal preč. <sup>44</sup>Povedal mu: „Nie, aby si niekomu niečo hovoril, ale choď, ukáž sa kňazovi a prines obetu za svoje očistenie, ako prikázal Mojžiš – im na svedectvo.“ <sup>45</sup>On však odišiel a začal o tom mnoho rozprávať a dookola rozširovať, čo sa stalo, takže Ježiš už nemohol verejne vojsť do mesta a zdržiaval sa vonku na osamelých miestach. No i tak za ním ľudia zovšadiaľ prichádzali. (Mar 1,40–45)

**Osobné štúdium**

`Čo sa z úvodného textu (Mar 1,40–45) môžeme naučiť o Ježišovi a o Jeho vzťahu k ľuďom na okraji spoločnosti?`

Malomocenstvo, ako je opísané v tejto pasáži a tiež v Starej zmluve, sa nevzťahovalo len na to, čo je dnes známe ako Hansenova choroba. Biblická terminológia by sa dala lepšie preložiť ako „obávaná kožná choroba“ a mohla by zahŕňať aj iné ochorenia kože. Hansenova choroba sa mohla dostať na staroveký Blízky východ asi až v treťom storočí pred Kristom (pozri WRIGHT, David P. a Richard N. Jones: „Leprosy“, The Anchor Bible Dictionary, zv. 4, New York: Doubleday, 1992, s. 277–282). Malomocný, o ktorom sa hovorí v tejto pasáži, mohol mať Hansenovu chorobu, ale s istotou vieme povedať len to, že veľmi trpel a jeho stav bol vážny.

Malomocný verí, že ho Ježiš môže očistiť. Podľa 3. Mojžišovej 13 bol malomocný rituálne nečistý a musel sa vyhýbať kontaktu s inými (pozri 3Moj 13,45.46).

Ježiš je však pohnutý súcitom a muža sa dotýka. „Ježiš sa nad ním zľutoval, vystrel ruku, dotkol sa ho a povedal mu: Chcem, buď čistý!“ (Mar 1,41) Takéto konanie malo poškvrniť Ježiša až do večera, keď sa od neho bude vyžadovať, aby sa umyl a takto sa opäť stal rituálne čistým (pozri 3. Mojžišova 13–15). Marek však veľmi jasne ukazuje, že Ježiš sa dotknutím malomocného nepoškvrnil. Práve naopak, Ježišov dotyk očistil chorého od malomocenstva.

Ježiš posiela muža ku kňazovi s pokynom, aby priniesol obeť, ktorú pre takéto prípady prikázal Mojžiš (3. Mojžišova 14). V celom Evanjeliu podľa Marka Ježiš vystupuje ako obhajca a zástanca toho, čo učil Mojžiš (pozri Mar 7,10; 10,3.4 a 12,26.29–31). Tento názor je v ostrom protiklade k náboženským vodcom, ktorí v kapitolách Marek 7; 10 a 12 prevracajú pôvodný zámer učenia, ktoré Izraeliti dostali prostredníctvom Mojžiša. Tieto okolnosti vysvetľujú ďalší Ježišov príkaz, aby uzdravený muž mlčal o tom, čo sa mu stalo (Mar 1,44). Ak by povedal o tom, že za jeho uzdravením stojí Ježiš, mohlo by to ovplyvniť rozhodnutie kňaza, ak by bol voči Ježišovi zaujatý.

Zdá sa však, že očistený malomocný tomu nerozumie. Napriek Ježišovmu priamemu zákazu šíri túto novinu široko-ďaleko, čím znemožňuje Ježišovi otvorene vstupovať do miest a konať tam službu.

**Aplikácia**

`V čom musíme byť opatrní pri šírení evanjelia? Ktoré naše slová alebo činy by mohli brániť pri hlásaní dobrej správy, aj keby boli naše úmysly akokoľvek čisté?`

---

#### Dodatečné otázky k diskuzi

`V čem spočíval největší problém onoho „malomocného“?`

`Umíš si představit, že bys byl kvůli nakažlivé nemoci sociálně vyloučený? Co by ti asi nejvíce vadilo?`

`Proč měl jít ten malomocný muž po svém uzdravení za knězem?`

`Jak je možné, že neudržel tajemství, které mu Ježíš svěřil?`

`Jaký problém způsobil  svým mluvením o Ježíši?`

`Proč je někdy o Ježíši lépe mlčet?`

`Můžeme být někdy i my překážkou Ježíši, aby mohl „vstoupit“ do života lidí, kteří ho ještě nepoznali? Jak a kdy?`