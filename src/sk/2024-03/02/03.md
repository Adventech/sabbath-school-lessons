---
title:  Nezabudnuteľná bohoslužba
date:  08/07/2024
---

> <p></p>
> <sup>21</sup>Tak prišli do Kafarnauma. Hneď v sobotu vošiel Ježiš do synagógy a učil. <sup>22</sup>Žasli nad jeho učením, lebo ich učil ako ten, čo má moc, a nie ako zákonníci. <sup>23</sup>Práve vtedy bol v ich synagóge človek posadnutý nečistým duchom. Ten vykríkol: <sup>24</sup>„Čo ťa do nás, Ježiš Nazaretský? Prišiel si nás zničiť? Viem, kto si: Boží Svätý.“ <sup>25</sup>No Ježiš mu pohrozil slovami: „Mlč a vyjdi z neho!“ <sup>26</sup>Vtom nečistý duch človekom zalomcoval a s veľkým krikom z neho vyšiel. <sup>27</sup>Všetci sa čudovali a medzi sebou sa dohadovali: „Čo je to? Nové učenie s mocou. Rozkazuje aj nečistým duchom a poslúchajú ho.“ <sup>28</sup>A zvesť o ňom sa hneď rozniesla všade, po celom galilejskom kraji. (Mar 1,21–28)

**Osobné štúdium**

`Aká mimoriadna udalosť sa stala v synagóge v Kafarnaume a aké duchovné pravdy si môžeme vziať z tohto príbehu (Mar 1,21–28)?`

Väčšina kresťanov prežila na svojej ceste viery niekoľko nezabudnuteľných momentov: rozhodnutie nasledovať Ježiša; deň svojho krstu; dôležitú kázeň, počas ktorej hlboko pocítili Božiu milosť, prítomnosť a lásku. Niektoré z týchto momentov môžu byť nielen nezabudnuteľné, ale môžu aj úplne zmeniť život človeka.

Niečo podobné sa zrejme udialo aj v sobotný deň opísaný v Markovi 1. Život niektorých ľudí v Kafarnaume sa zmenil a oni: „Žasli nad jeho učením, lebo ich učil ako ten, čo má moc, a nie ako zákonníci.“ (Mar 1,22) Keď Ježiš učil, akýsi muž posadnutý nečistým duchom, nepochybne ovplyvnený mocou Ježišovho učenia, zakričal: „Čo ťa do nás, Ježiš Nazaretský? Prišiel si nás zničiť? Viem, kto si: Boží Svätý.“ (Mar 1,24) Ježiš z neho démona vyhnal.

Uvažujme o dvoch dôsledkoch slov, ktorých pôvodcom bol onen nečistý duch.

(1) Démon pozná Ježiša ako „Božieho Svätého“. Uznáva, že Ježiš je Svätým Božím vyslancom – na rozdiel od nečistých a nesvätých zástupov satana. Na mieste, kde sa uctieva Boh, by sme očakávali sväté veci a svätých jednotlivcov, nie nesväté a nečisté veci. V tomto príbehu teda nachádzame ostrý kontrast medzi silami dobra a mocnosťami zla. V texte môžeme pozorovať realitu veľkého sporu. Ľudia možno ešte nevedia, kto je Ježiš, ale démon to vie veľmi dobre a dokonca o tom hovorí verejne.

(2) Ježišov príkaz, aby nečistý duch z muža vyšiel je pochopiteľný. Prečo však súčasne zaznieva ono príkre „Mlč!“? Počnúc týmto miestom sa v Markovi objavuje pozoruhodný motív: Ježišova výzva mlčať o tom, kým je. Teológovia to nazývajú „mesiášske tajomstvo“.

Ježišovu výzvu mlčať o Jeho osobe môžeme lepšie pochopiť v súvislosti s politickým podtextom mesiášskych očakávaní v tej dobe. Byť mesiášom bolo riskantné. Na jednej strane teda sledujeme výzvy na mlčanie, na strane druhej však pozorujeme neklamné zjavenia o tom, kto Ježiš je. Časom sa ukáže, že Ježišova identita nemôže byť skrytá a pravda o tom, kým je, sa stáva stredobodom posolstva evanjelia. Ľudia potrebujú nielen vedieť, kto je Ježiš, ale musia sa tiež rozhodnúť, ako budú reagovať na Jeho príchod a na význam tejto udalosti.

**Aplikácia**

`Kedy by mohlo byť rozumné nehovoriť pri vydávaní svedectva o všetkom, čomu v súvislosti s „prítomnou pravdou“ veríme?`

---

#### Dodatečné otázky k diskuzi

`Jak Ježíš prožíval sobotu? Co k ní v jeho životě patřilo?`

`Proč v sobotu Ježíš vyhledával společenství věřících v synagóze?`

`Co vedlo toho posedlého na bohoslužbu?`

`Myslíš, že posedlý muž toužil po osvobození? Proč?`

`Co chtěl Ježíš tímto zázrakem dokázat Židům?`

`Proč zakazoval zlému duchu, aby mluvil o tom, kým Ježíš je?`

`Má Ježíš stejnou moc i dnes? Kam mohou přijít posedlí pro svobodu?`