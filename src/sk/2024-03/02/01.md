---
title:  Sobota s Ježišom
date:  06/07/2024
---

### Texty na tento týždeň
Mar 1,16–45 (Ján 1,29–42; Mar 5,41; Luk 6,12; 3. Mojžišova 13)

**Úvodný text**
> Ježiš ich oslovil: „Poďte za mnou a urobím z vás rybárov ľudí.“ (Mar 1,17)

Každý z pisateľov evanjelií opisuje začiatok Ježišovej služby určitým jedinečným spôsobom.

Matúš predstavuje Ježiša ako Toho, kto povoláva učeníkov, a potom prednáša svoje inšpirujúce a revolučné kázanie na Vrchu blahoslavenstiev.

Lukáš rozpráva o udalostiach v nazaretskej synagóge, kde Ježiš prednesie svoje inauguračné kázanie.

Ján spomína povolanie prvých učeníkov a svadbu v Káne, kde Ježiš vykonal svoje prvé znamenie.

Marek hovorí o povolaní štyroch učeníkov a opisuje sobotu v Kafarnaume a udalosti, ktoré nasledovali.

Táto „sobota s Ježišom“ na začiatku Evanjelia podľa Marka dáva čitateľovi tušiť, kto je Ježiš. V texte, ktorému sa budeme venovať tento týždeň, je zaznamenaných len veľmi málo Jeho slov: krátka výzva na učeníctvo, príkaz démonovi, plán navštíviť iné miesta a uzdravenie malomocného s pokynmi, aby sa ukázal kňazovi a bol vyhlásený za čistého. Dôraz sa kladie na činnosť, najmä na liečenie ľudí. Pisateľ evanjelia veľmi často používa slovo „hneď“, aby dal príbehu dynamiku a ilustroval rýchly sled udalostí v Ježišovej službe.

**Osnova lekcie**

Pri čítaní druhej časti prvej kapitoly Evanjelia podľa Marka budeme sledovať počiatok Ježišovho verejného pôsobenia v oblasti Galiley. Osobitnú pozornosť autor venuje povolaniu prvých učeníkov a následnej sobote, kde sa Ježiš predstaví ako Ten, ktorý uzdravuje a oslobodzuje spútaných satanom.

- Mar 1,16–20: Povolanie prvých učeníkov (nedeľa)
- Mar 1,21–28: Ježišova sobota v synagóge v Kafarnaume (pondelok)
- Mar 1,29–34: Ježišova služba uzdravovania (utorok)
- Mar 1,35–39: Modlitba ako tajomstvo Ježišovej služby (streda)
- Mar 1,40–45: Uzdravenie malomocného (štvrtok)

---

#### Dodatečné otázky k diskuzi

`Jak vypadá tvoje běžná sobota?`

`Co je pro tebe v sobotu nejdůležitější?`

`Jak reaguješ, když někdo sobotu prožívá jinak než ty?`

`Jakou roli hraje ve tvém prožívání soboty Ježíš?`

`V čem se lišil přístup Ježíše k sobotě od toho, jak ji vnímali zákoníci?`