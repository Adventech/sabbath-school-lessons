---
title:  Misijný príbeh
date:   05/07/2024
---

#### Zmatený šaman: Část 1.

_Andrew McChesney_

Otec byl nejvýznamnější osobou ve svém malém městě v Nepálu. Každý u něj hledal pomoc. Obyvatelé města věřili, že jeho zvířecí oběti dokážou vyléčit jakoukoli nemoc. Otec pocházel z dlouhého rodu šamanů a sám se stal šamanem po smrti svého otce, který byl také šamanem.

Otec věřil, že jeho rituály mají v duchovním světě velkou moc, a tak byl zmatený, když nemohl pomoci člověku, kterého miloval nejvíce - své ženě. Nedokázal ji vyléčit, dokonce ani diagnostikovat její nemoc. Obětoval kuře, ale její bolest zůstala. Dal peníze jinému šamanovi, ale ona zhubla. Vzal ji k lékaři, ale ona stále slábla.

Otcova zmatenost vzrostla, když se jeho dospělá dcera Divya vrátila domů, aby matce pomohla. Jednoho dne přišel domů a nemohl najít matku ani Divyu. Prohledal dům a nakonec je našel v pokoji v patře, jak klečí na podlaze a mluví s někým, koho neviděl.

Otec byl ohromen. Tušil, že je něco špatně. Tiše však vyklouzl z místnosti, aby je nerušil. Přemýšlel, zda se jeho dcera tajně nestala šamankou jako on.

Když se později s Divjou setkal, zeptal se jí, co s matkou dělaly.

"Modlili jsme se k mému Bohu, aby matku uzdravil," řekla Divya.

"K jakému Bohu?", zeptal se otec, který uctíval mnoho bohů.

"K mému Bohu, Ježíši," řekla. "Opustila jsem naše rodinné náboženství a našla jsem nového Boha v Ježíši." Vysvětlila, že její Bůh stvořil nebe a zemi. "Když se budu modlit, vyslyší mě a matku uzdraví," řekla.

Otec tomu nevěřil. Nechápal, jak by tento Bůh mohl být mocnější než kterýkoli z rodinných bohů.

Když se Divja potřebovala vrátit do svého domova v jiném městě, požádala, aby mohla vzít matku s sebou. "Je nemocná a ty nemáš čas se o ni starat, protože pracuješ," řekla. "Vezmu ji s sebou."

Otec, který pracoval nejen jako jako šaman, ale i jako stavební dělník, souhlasil. Matce nemohl pomoci a pochyboval, že ta ve svém stavu dlouho vydrží.

"Je to tvá matka," řekl. "Jestli zemře, dej mi vědět."

Uplynulo šest měsíců, než otec matku znovu spatřil. Vydal se do Divyina domu a byl překvapen, že našel Matku zdravou. Byl plný otázek.

"Jakto, že je matka zdravá?" zeptal se. "Jaký lék jsi jí dala?"

Divja odpověděla, že se pouze modlila k Bohu. "Bůh mou prosbu vyslyšel," řekla. "Teď je matka zdravá a šťastná a chodí se mnou do církve."

Otec tomu nevěřil. Smál se tomu. Nikdy neslyšel o takovém Bohu, který uzdravuje bez zvířecí oběti nebo jiného rituálu.
