---
title:  Ježišov krst
date:  03/07/2024
---

> <p></p>
> <sup>9</sup>V tých dňoch prišiel Ježiš z galilejského Nazareta a Ján ho pokrstil v Jordáne. <sup>10</sup>A vtom, ako vystupoval z vody, videl otvorené nebesia a Ducha, ktorý ako holubica zostupoval na neho. <sup>11</sup>Vtom z nebies zaznel hlas: „Ty si môj milovaný Syn, v tebe mám zaľúbenie.“ <sup>12</sup>Hneď nato ho Duch hnal na púšť. <sup>13</sup>Na púšti bol štyridsať dní a satan ho pokúšal. Žil medzi divou zverou a anjeli mu slúžili. (Mar 1,9–13)

**Osobné štúdium**

`Kto bol podľa Mar 1,9–13 prítomný na Ježišovom krste? Čo sa počas krstu udialo?`

Ján krstí Ježiša v rieke Jordán. Keď vystupuje z vody, vidí, ako sa nebo roztrháva a Svätý Duch zostupuje na Neho ako holubica. Počuje Boží hlas z neba: „Ty si môj milovaný Syn, v tebe mám zaľúbenie.“ (Mar 1,11)

Opísané udalosti poukazujú na dôležitosť Ježišovho krstu. V jednu chvíľu sú na jednom mieste prítomní Otec, Syn aj Svätý Duch. Spoločne potvrdzujú začiatok Ježišovej služby. Význam tejto udalosti nachádza svoju odozvu pri Ježišovom ukrižovaní (Marek 15). Mnohé z rovnakých prvkov príbehu sa budú v tejto scéne opakovať.

Duch „hnal“ Ježiša na púšť. Sloveso „hnať“ je z gréckeho ekballó, ktoré v Evanjeliu podľa Marka opisuje vyháňanie démonov. Prítomnosť Svätého Ducha ilustruje Jeho moc v Ježišovom živote. Kristus ešte len začína svoju službu a už čelí satanovým útokom. Napätie tohto stretu zdôrazňuje odkaz na štyridsať dní pokušenia, prítomnosť divých zvierat a zmienka o anjeloch slúžiacich Ježišovi.

Nezvyčajnou charakteristikou úvodnej scény Evanjelia podľa Marka je, že Ježiš je predstavený ako osoba zároveň božská aj ľudská. Medzi Jeho božské charakteristiky patria: On je Kristus, Mesiáš (Mar 1,1); Pán ohlásený poslom (Mar 1,2.3); mocnejší ako Ján (Mar 1,7); milovaný Syn, na ktorého zostupuje Duch (Mar 1,10.11). Ježišovo človečenstvo sa prejavuje nasledovne: nechá Jána, aby Ho pokrstil (nie naopak, Mar 1,9); je „hnaný“ Duchom (Mar 1,12); satan Ho pokúša (Mar 1,13), je s divými zvieratami (Mar 1,13) a slúžia Mu anjeli (Mar 1,13).

Čo sa dozvedáme z týchto kontrastov? Poukazujú na úžasnú podstatu Krista, nášho Pána a Spasiteľa, nášho Boha, ale aj človeka, nášho brata a náš príklad. Dajú sa tieto skutočnosti pochopiť? Nie. Vierou však prijímame a žasneme nad tým, čo nám tieto pravdy odhaľujú o Božej láske k ľudstvu.

**Aplikácia**

`Čo sa dozvedáme o Božej láske zo skutočnosti, že Ježiš na seba vzal naše človečenstvo, aby nás zachránil?`

---

#### Dodatečné otázky k diskuzi

`Bezhříšný Ježíš se nechal pokřtít. Proč to udělal?`

`Co vedlo tebe k tomu, že ses také nechal pokřtít?`

`Jak ovlivnil a ovlivňuje křest tvůj život?`

`Během Ježíšova křtu se v jednu chvíli setkává Otec, Syn a Duch svatý. O čem nám to vypovídá?`

`Co nám dnešní text vypovídá o pravdivosti křesťanského učení o „Trojici“?`

`Proč nebeský Otec tímto způsobem potvrzuje Ježíšův nebeský původ?`

`Proč vedl Duch svatý Ježíše na poušť? Bylo smyslem, aby ho ďábel pokoušel? Co si o tom myslíš?`

`Co Ježíši pomohlo odolat ďáblovým pokusům svést ho k hříchu?`

`Jak můžeme podobným svodům odolávat my?`
