---
title:  Posol
date:  02/07/2024
---

> <p></p>
> <sup>1</sup>Začiatok evanjelia Ježiša Krista, Božieho Syna. <sup>2</sup>Ako je napísané u proroka Izaiáša: Hľa, posielam pred tvojou tvárou svojho posla, aby ti pripravil cestu. <sup>3</sup>Hlas volajúceho na púšti: Pripravte cestu Pánovi, vyrovnajte mu chodníky! <sup>4</sup> – tak vystúpil Ján Krstiteľ na púšti a hlásal krst pokánia na odpustenie hriechov. <sup>5</sup>Prichádzala celá judská krajina i všetci Jeruzalemčania. Vyznávali svoje hriechy a on ich krstil v rieke Jordán. <sup>6</sup>Ján nosil odev z ťavej srsti a kožený opasok okolo bedier. Živil sa kobylkami a medom divých včiel. <sup>7</sup>Hlásal: „Po mne prichádza mocnejší ako ja. Nie som hoden zohnúť sa a rozviazať mu remienok na sandáloch. <sup>8</sup>Ja som vás krstil vodou, no on vás bude krstiť Duchom Svätým.“ (Mar 1,1–8)

**Osobné štúdium**

`O kom hovorí úvodný text (Mar 1,1–8)? Kto sú, čo hovoria a čo robia osoby v týchto veršoch?`

V uvedených veršoch sa spomínajú tri hlavné postavy: Ježiš Kristus (Mar 1,1); Boh Otec (nepriamo vyjadrený v Mar 1,2) a Ján Krstiteľ, posol a kazateľ, ktorého slová a konanie sledujú verše Mar 1,3–8.

Text Mar 1,2.3 obsahuje citát zo Starej zmluvy, prostredníctvom ktorého Marek ukazuje, čo sa v príbehu stane. Uvedené slová sú nielen z proroka Izaiáša (Iz 40,3), ale sú k nim pridané aj myšlienky z 2Moj 23,20 a Mal 3,1.

**Čo majú uvedené pasáže spoločné?**

`Iz 40,3`

`2Moj 23,20`

`Mal 3,1`

Text v Iz 40,3 súvisí nielen so službou Jána Krstiteľa, ale zameriava sa aj na prípravu cesty Hospodinovi, nášmu Bohu. V Evanjeliu podľa Marka je Pán Ježiš na ceste. Príbeh rozprávaný v rýchlom tempe v nás umocňuje pocit z tejto cesty, ktorá privedie Ježiša na kríž a k obeti za nás.

Ale skôr, ako Ježiš doputuje ku krížu, musí sa odohrať ešte veľa udalostí. V prvej kapitole sa cesta ešte len začína a Marek nám o nej vyrozpráva všetko dôležité.

V súlade s citátom zo Starej zmluvy v Mar 1,2.3 Ján Krstiteľ vyzýva na pokánie, odvrátenie sa od hriechu a návrat k Bohu (Mar 1,4). Odetý ako staroveký prorok Eliáš (porovnaj Mar 1,6 a 2Kráľ 1,8) Ján Krstiteľ hovorí o tom, ktorý prichádza po ňom a je mocnejší ako on (Mar 1,7.8). Jeho vyhlásenie, že nie je hoden ani len rozviazať remienok na sandáloch Prichádzajúceho, poukazuje na úctivý a pokorný pohľad, ktorý má na Ježiša.

**Aplikácia**

`Ako sa pripravuje cesta Pánovi? Prečo bolo dôležité „pripraviť cestu“ Pánovi kedysi? Prečo je to dôležité dnes?`

---

#### Dodatečné otázky k diskuzi

`Co víme o Janu Křtiteli?`

`K jaké službě se nechal povolat Bohem?`

`Proč jeho kázání obsahovala výzvy k pokání?`

`Co to vlastně je to pokání?`

`Proč tehdy lidé potřebovali „činit pokání“?`

`Bylo by stejné kázání aktuální i dnes? Proč?`

`Jaký význam měl pro lidi Janův křest?`

`Autor lekce píše, že „Ježíš byl na cestě“. Jak tomu rozumíš?`
