---
title:  „Začiatok evanjelia Ježiša Krista...“
date:  29/06/2024
---

### Texty na tento týždeň
Mar 1,1–15 (Sk 13,1–5.13; Sk 15,36–39; Iz 40,3; Dan 9,24–27)

**Úvodný text**
> 14Keď Jána uväznili, prišiel Ježiš do Galiley a hlásal Božie evanjelium. 15Hovoril: „Naplnil sa čas a priblížilo sa Božie kráľovstvo. Kajajte sa a verte v evanjelium!“ (Mar 1,14.15)

Kto napísal Evanjelium podľa Marka a aký je cieľ tejto knihy? Žiadne zo štyroch evanjelií v Biblii neuvádza meno autora. Najbližšie je zrejme Ján s odkazom na milovaného učeníka (pozri Ján 21,20.24).

Od raných čias sa však každé z kanonických evanjelií spájalo buď s niektorým z apoštolov (Matúš, Ján), alebo so spoločníkom apoštola. Evanjelium podľa Lukáša je spojené s apoštolom Pavlom (pozri Kol 4,14; 2Tim 4,11; Filem 1,24). Podobne sa Evanjelium podľa Marka spája s apoštolom Petrom (pozri 1Pet 5,13).

Hoci autor Evanjelia podľa Marka nikde v texte neuvádza svoje meno, raná cirkevná tradícia naznačuje, že autorom je Ján Marek, ktorý bol istý čas spoločníkom Pavla a Barnabáša na ich misijných cestách (Sk 13,2.5) a neskôr pôsobil ako Petrov spoločník (1Pet 5,13).

Tento týždeň sa budeme venovať najprv osobe Jána Marka na základe biblického záznamu – uvidíme jeho zlyhanie a nápravu. Potom sa zameriame na úvodnú časť Evanjelia podľa Marka. V nej budeme sledovať pohľad do budúcnosti – kam sa príbeh uberá –, a obzrieme sa smerom späť s otázkou, čo viedlo autora (kedysi neúspešného a potom zmeneného misionára) k napísaniu práve takéhoto textu.

**Osnova lekcie**

V úvodnej lekcii sa najprv bližšie pozrieme na osobu a skúsenosť Jána Marka, ktorý by mal byť, podľa dôveryhodnej kresťanskej tradície, autorom zrejme najstaršieho biblického evanjelia. Potom sa už zameriame na to, akým spôsobom predstavil na začiatku svojho spisu Ježiša a Jeho posolstvo.

- Predstavenie (pravdepodobného) autoraSk 13,1–5.13: Marek – neúspešný misionár (nedeľa)Sk 15,36–39: Marek – kresťan, ktorý využil druhú šancu (pondelok)
- Úvod Evanjelia podľa MarkaMar 1,1–8: Ján Krstiteľ pripravuje cestu pre Ježiša (utorok)Mar 1,9–13: Ježišov krst (streda)Mar 1,14–15: Ježišovo posolstvo evanjelia (štvrtok)

---

#### Dodatečné otázky k diskuzi

`Potřebuje dnešní člověk evangelium? Proč?`

`Jaké evangelium nabízíš lidem ve svém okolí? Proč?`

`Jak rozumíš nadpisu dnešní lekce?`

`Co je hlavním poselstvím všech čtyř evangelií?`

`Které ze čtyř evangelií je ti nejbližší? Proč?`

`Co víme o autorovi „evangelia podle Marka“?`
