---
title:  Druhá šanca
date:  01/07/2024
---

> <p></p>
> <sup>36</sup>Po niekoľkých dňoch povedal Pavol Barnabášovi: „Vráťme sa a ponavštevujme bratov, aby sme videli, ako sa majú vo všetkých tých mestách, kde sme hlásali Pánovo slovo.“ <sup>37</sup>Barnabáš chcel vziať so sebou aj Jána, prímením Marek, <sup>38</sup>ale Pavol usúdil, že netreba brať so sebou toho, kto ich v Pamfýlii opustil a nešiel pracovať vedno s nimi. <sup>39</sup>Došlo medzi nimi k ostrému sporu, a tak sa rozišli. Barnabáš si vzal Marka a odplavil sa na Cyprus, <sup>40</sup>Pavol si zasa vybral Sílasa. Bratia ho zverili do Pánovej milosti a tak sa vydal na cestu. <sup>41</sup>Chodil po Sýrii a Cilícii a posilňoval cirkvi. (Sk 15,36–41)

**Osobné štúdium**

`Prečo apoštol Pavol odmietol Jána Marka a prečo mu dal Barnabáš druhú šancu (Sk 15,36–41)?`

Dôvod Pavlovho odmietnutia mladého muža je uvedený v Sk 15,38. Marek od nich odišiel (gr. apostanta znamená doslova „zanechal“ alebo „zbehol“) a nepokračoval v diele služby. Pavlov postoj je stroho odmietavý, ale pochopiteľný. Misijná služba bola (aj) v staroveku náročná a nebezpečná (porovnaj s 2Kor 11,23–28). Pavol sa spoliehal na svojich spolupracovníkov, ktorí mu pomáhali niesť bremeno namáhavej a často aj riskantnej služby. Z jeho pohľadu si ten, kto raz zutekal, nezaslúžil miesto v misijnom tíme bojujúcom zoči-voči silám zla.

Barnabáš s Pavlom nesúhlasil. V Markovi videl potenciál a nechcel mladého muža zavrhnúť. Medzi Pavlom a Barnabášom vznikol taký hlboký spor o Jána Marka, že sa ich cesty rozišli. Pavol si vybral na ďalšie misijné cesty Sílasa a Barnabáš sa rozhodol vziať si so sebou Marka.

Skutky nevysvetľujú, čo stálo za týmto Barnabášovým rozhodnutím. V Skutkoch sa dokonca nachádza posledná zmienka o Barnabášovi a Markovi. Súčasne treba dodať, že to zďaleka nie je posledný novozmluvný text, ktorý hovorí o Markovi.

**Aké podrobnosti o Markovi a jeho premene a službe sa dozvedáme v týchto veršoch?**

`Kol 4,10`

`2Tim 4,11`

`Filem 1,24`

`1Pet 5,13`

Zdá sa, že u Marka nastala úžasná premena. V týchto textoch apoštol Pavol naznačuje, aký dôležitý je Marek nielen pre jeho službu, ale aj pre neho osobne. Pavol ho považuje za jedného zo svojich spolupracovníkov a chce, aby ho Timotej priviedol so sebou. Aj apoštol Peter hovorí o blízkom vzťah s Markom. Uvedené listy vznikli začiatkom šesťdesiatych rokov, teda približne pätnásť až dvadsať rokov po skúsenosti opísanej v Skutkoch 15. Marek prežil obrovskú zmenu a vo svojom živote sa posunul od zlyhania k oddanej službe. Takmer určite sa tak stalo vďaka dôvere, ktorú mu preukázal jeho bratranec Barnabáš.

**Aplikácia**

`Uvažuj o čase, keď si zlyhal, ale napriek tomu si dostal druhú šancu. Ako táto skúsenosť zmenila teba a tých, ktorí ti pomohli? Ako to zmenilo tvoju službu pre iných?`

---

#### Dodatečné otázky k diskuzi

`Proč to byl zrovna Barnabáš, kdo ochotný to s Markem znovu zkusit?`

`Pavel byl vychován jako farizeus – s důrazem na dokonalost. Mohla tato výchova ovlivnit jeho názor na Marka? Jak?`

`Proč je někdy lépe, když se s někým v oblasti misie „rozejdeme“?`

`Kdo je ti v této oblasti sympatičtější – Pavel nebo Barnabáš? Proč?`

`Jakou roli hraje „nová šance“ ve tvém životě?`

`Jsi příznivcem „druhých šancí“ i pro lidi v našem sboru? Jak bychom měli postupovat?`
