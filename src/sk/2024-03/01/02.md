---
title:  Neúspešný misionár
date:  30/06/2024
---

> <p></p>
> <sup>1</sup>V antiochijskej cirkvi boli prorokmi a učiteľmi Barnabáš, Simeon, ktorého volali Niger, Lucius z Cyrény, Manaen, ktorý v detstve vyrastal spolu s tetrarchom Herodesom, a Saul. <sup>2</sup>Keď slúžili Pánovi a postili sa, povedal im Duch Svätý: „Oddeľte mi Barnabáša a Saula na dielo, na ktoré som ich povolal.“ <sup>3</sup>Potom sa postili a modlili sa, a keď vložili na nich ruky, prepustili ich. <sup>4</sup>Oni, vyslaní Duchom Svätým, prišli do Seleukie a odtiaľ sa preplavili na Cyprus. <sup>5</sup>Keď prišli do Salamíny, hlásali Božie slovo v židovských synagógach. Ako pomocníka mali so sebou aj Jána. ... <sup>13</sup>Keď sa Pavol a jeho spoločníci odplavili z Pafu a prišli do Perge a Pamfýlie, Ján sa od nich odlúčil a vrátil sa do Jeruzalema. (Sk 13,1–5.13)

**Osobné štúdium**

`Ako je Marek prvýkrát predstavený v knihe Skutky apoštolov (Sk 12,12)?`

Udalosti v Skutkoch 12 sa odohrali približne v prvej polovici štyridsiatych rokov. Zdá sa, že Ján Marek, najpravdepodobnejší autor Evanjelia podľa Marka, bol vtedy mladý muž (mladík). Vo verši 12 je predstavený ako syn ženy menom Mária, ktorá zjavne patrila medzi štedrých podporovateľov cirkvi. V jej dome sa dokonca uskutočnilo aj známe modlitebné stretnutie, o ktorom hovoria Skutky 12. Opis Petrovho zázračného vyslobodenia z väzenia a následných udalostí vrcholiacich smrťou Herodesa je popretkávaný pozoruhodnými a miestami dokonca vtipnými rozdielmi medzi apoštolom Petrom a vládcom. Ján Marek síce nemá v príbehu žiadnu rolu, ale skutočnosť, že je predstavený práve na tomto mieste, vytvára priestor na jeho neskoršie spojenie s Barnabášom a Saulom.

`Ako podľa úvodných veršov (Sk 13,1–5.13) došlo k spojeniu Jána Marka so Saulom a Barnabášom? Ako sa toto spojenie skončilo?`

Skutky 13 opisujú prvú misijnú cestu Saula (Pavla) a Barnabáša, ktorá sa začína okolo roku 46 n. l. Ján Marek sa spomína vo verši 5 a jeho úloha spočíva v tom, aby bol pomocníkom a spoločníkom apoštolov. Žiadna iná zmienka sa o mladíkovi neuvádza až do verša 13, kde sa zo stručnej správy dozvedáme, že sa vrátil do Jeruzalema.

V texte nenachádzame žiadny dôvod jeho odchodu. Absencia akéhokoľvek opisu jeho pocitov ponecháva čitateľovi priestor na hľadanie motivácie, ktorá ho priviedla k ukončeniu misijného snaženia. Misijné dielo bolo nepochybne plné nebezpečenstiev a výziev. Ellen Whiteová naznačuje, že „Marek, stiesnený strachom a znechutený, načas zakolísal vo svojom úmysle celým srdcom slúžiť Pánovmu dielu. Nebol zvyknutý znášať príkoria. Skľučovali ho rôzne nebezpečenstvá a núdza na ceste.“ (AA 169; PN 98) Zdá sa teda, že okolnosti misijnej služby prinášali príliš veľa ťažkostí, a tak sa rozhodol túto činnosť zanechať.

**Aplikácia**

`Mnohí (ak nie všetci) máme skúsenosť, že sme sa vzdali alebo sme zutekali z nejakej dôležitej činnosti. Možno sa to dokonca týkalo nejakej duchovnej aktivity alebo sme zlyhali v našom kresťanskom snažení. Čo si sa z takejto skúsenosti naučil?`

---

#### Dodatečné otázky k diskuzi

`Jakou roli hraje Duch svatý při organizaci „misie“ v církvi?`

`V jaké situaci byl Pavel povolán do misie?`

`Proč byl Pavel povolán k apoštolství tak zázračně?`

`Povolává i dnes Duch svatý lidi do misijních týmů? Jak se to děje?`

`Jak a proč dopadl Markův první pokus být součástí „misijního týmu“?`

`Zažil jsi někdy něco podobného jako Jan Marek? Co jsi prožíval?`

`Znáš příběh nějakého podobného „neúspěšného misionáře“? Jak můžeme těmto lidem pomoci?`
