---
title:  „Nezostane tu kameň na kameni“
date:  02/09/2024
---

> <p></p>
> <sup>1</sup>Keď vychádzal z chrámu, povedal mu jeden z jeho učeníkov: „Pozri, učiteľ, aké kamene a aké stavby!“ <sup>2</sup>Ježiš odpovedal: „Vidíš tieto mohutné stavby? Nezostane tu kameň na kameni, všetko bude zničené.“ (Mar 13,1.2)

> <p></p>
> <sup>12</sup>Brat vydá na smrť brata a otec dieťa; deti povstanú proti rodičom a usmrtia ich. <sup>13</sup>Všetci vás budú nenávidieť pre moje meno. Kto však vytrvá až do konca, bude spasený. (Mar 13,12.13)

**Osobné štúdium**

`Prečítaj si text Mar 13,1–13. Ako reagovali učeníci na Ježišov výrok o chráme? V čom spočíva dôležitosť Ježišovej odpovede?`

Spomenuli sme už, že chrámový komplex bol veľkolepou stavbou. Josephus Flavius poznamenáva, že Kráľovská kolonáda na južnej strane komplexu mala 162 stĺpov, z ktorých každý bol taký mohutný, že na jeho objatie boli potrební traja muži (Starožitnosti 15.11.5). Ježiš hovorí, že to „všetko bude zničené“. Takéto proroctvo týkajúce sa úžas budiacej stavby znelo v ušiach učeníkov ako predpoveď konca sveta.

„Čo si asi myslel zavrhnutý a nepochopený Kristus, keď bol upozornený na veľkoleposť chrámu! Aj keď pohľad na chrám bol úchvatný, on len smutno poznamenal: To vidím, stavba je skutočne obdivuhodná. Vám sa zdá, že tieto múry sú nezničiteľné, ale poviem vám: Príde deň, keď tu nezostane kameň na kameni, ktorý by nebol zborený (Mat 24,2).“ (DA 627; CL 407)

Učeníci chcú vedieť, kedy sa táto Ježišova predpoveď naplní. V Mar 13,4 sa Ho malá skupina učeníkov – Peter, Jakub, Ján a Ondrej – pýta na načasovanie. Chcú vedieť, kedy sa Ježišove predpovede uskutočnia a čo ich bude sprevádzať.

Je pozoruhodné, že Ježiš sa vo svojej odpovedi nevenuje primárne opisu pádu Jeruzalema, ale varovaniu svojich učeníkov, čo môžu očakávať od svojej služby pri zakladaní ranej kresťanskej cirkvi (Mar 13,5–13). Na základe Jeho slov sa dalo očakávať, že to vôbec nebude ľahké.

V skutočnosti budú veriaci prenasledovaní, postavení pred súd a niektorí budú zabití. Zároveň im však Ježiš naznačuje, že tento čas ešte nenastal. Upozorňuje ich, aby sa nedali oklamať búrlivými udalosťami. Navyše, Svätý Duch im dá v správny čas slová, ktoré budú mať hovoriť. A to aj napriek tomu, že ich opustia ich najbližší – rodina a priatelia.

Z týchto úvodných slov Ježišovho proroctva vyplýva, že Boží ľud sa nemá báť nepokojov a skúšok. Veriaci majú byť bdelí, pretože Boží Duch ich prevedie cez všetky ťažkosti.

**Aplikácia**

`Aká je tvoja skúsenosť so skúškami, ktoré prichádzajú v súvislosti s nasledovaním Ježiša? Čo ak do tvojho života žiadne problémy neprišli?`

---

#### Dodatečné otázky k diskuzi

`Jaký vztah měli Židé (i učedníci), k chrámu? Proč byl pro ně tak důležitý?`

`Jak reagovali na Ježíšovu předpověď zničení chrámu?`

`Proč chtějí vědět, kdy dojde k této katastrofě?`

`Na co klade Ježíš důraz ve své odpovědi?`

`Proč Ježíš své následovníky opakovaně varuje před nebezpečím, že budou „svedeni“ nepřítelem?`

`Proč Ježíš mluví současně o zničení chrámu i o konci světa?`

`Na co se můžeme spolehnout, pokud se ocitneme kvůli víře v nesnázích?`
