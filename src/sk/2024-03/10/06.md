---
title:  Príchod Syna človeka
date:  05/09/2024
---

> <p></p>
> <sup>24</sup>V tých dňoch, po tom súžení, zatmie sa slnko a mesiac nevydá svoj svit. <sup>25</sup>Z neba budú padať hviezdy a mocnosti, ktoré sú v nebesiach, sa budú chvieť. <sup>26</sup>Vtedy uvidia Syna človeka prichádzať na oblakoch s veľkou mocou a slávou. <sup>27</sup>Vtedy pošle anjelov a zhromaždí svojich vyvolených zo štyroch svetových strán, od kraja zeme až po kraj neba. (Mar 13,24–27)

**Osobné štúdium**

`V čom spočíva dôležitosť udalosti opísanej vo veršoch Mar 13,24–32?`

Text hovorí o návrate Ježiša Krista v sláve. Tomuto príchodu majú predchádzať znamenia na slnku, mesiaci a hviezdach. Nová zmluva je plná proroctiev poukazujúcich na túto úžasnú udalosť. Apoštol Pavol to podrobne opisuje v 1Tes 4,13–18, kde hovorí, že tí, čo zosnuli v Kristovi, budú vzkriesení a uchvátení so živými svätými, aby sa stretli s Kristom. V 1. Korinťanom 15 apoštol podrobne hovorí o realite zmŕtvychvstania, ku ktorému dochádza pri Kristovom návrate.

Aj apoštol Peter opisuje tento veľký deň. V 2Pet 3,3–13 vysvetľuje, že Pán nemešká so svojím zasľúbením, ale chce, aby všetci ľudia prišli k pokániu. A napokon, aj v knihe Zjavenie nachádzame farbisté opisy Kristovho návratu (pozri Zj 1,7; 6,12–17; 14,14–20 a 19,11–21). Toto jednotné učenie Novej zmluvy hovorí, že Kristov návrat je osobný, doslovný, viditeľný a počuteľný. Každý uvidí Ježišov príchod.

Ako však máme rozumieť Ježišovým slovám o „tejto generácii“ a „tomto dni“ alebo „tejto hodine“? Mnohých tieto slová znepokojujú, pretože pokolenie, ku ktorému Ježiš hovoril, už dávno nežije.

Na vysvetlenie tejto state existuje niekoľko prístupov. Niektorí uvádzajú, že slovo „pokolenie“ sa môže vzťahovať na konkrétnu skupinu ľudí, v tomto prípade na Židov. To znamená, že Židia nezahynú a budú žiť až do Kristovho návratu. Ďalším navrhovaným výkladom je hovoriť o pokolení (generácii) ľudí, ktorí uvidia naplnenie všetkých predpovedaných znamení a budú žiť až do Kristovho návratu.

Jednoduchším riešením je však všimnúť si, že v Mar 13,30 Ježiš používa zámeno „toto“ („toto pokolenie“), kým v Mar 13,32 slovo „tom“ a „tej“ („tom dni“ a „tej hodine“). V Markovi 13 sa zámená „tento“, „toto“ a „táto“ (houtos, hauté, touto) vyskytuje predovšetkým vo veršoch 1–13, kde sa hovorí o zničení Jeruzalema. Zámená vo význame „tamten“ sú v gréckom texte charakteristické pre druhú časť kapitoly.

Teda „toto pokolenie“ sa s najväčšou pravdepodobnosťou vzťahuje na generáciu ľudí žijúcich v prvom storočí, ktorí videli zničenie Jeruzalema, ako to opisuje text Mar 13,30. Verš Mar 13,32 sa však odvoláva na druhý príchod Krista. To bola pre Jeho poslucháčov nielen budúca udalosť, ale aj veľmi vzdialená udalosť. V dôsledku toho Mar 13,32 hovorí doslova o „dni tamtom“ (gr. tés hémeras ekeinés) a odkazuje tak na udalosti, ktoré budú časovo vzdialené od prvého storočia.

**Aplikácia**

`Na čo sa v súvislosti s druhým príchodom Krista tešíš najviac? Prečo?`

---

#### Dodatečné otázky k diskuzi

`Těšíš se na příchod Ježíše? Proč?`

`Co někdy kalí tvé těšení se na návrat Mesiáše?`

`Proč je v celé Bibli kladen tak velký důraz na „příchod Syna člověka“?`

`Co rozhoduje o tom, jak na náš budou působit znamení Kristova návratu? Zda v nás probudí radostné očekávání nebo hrůzu z toho, co přichází?`

`Proč se máme i v nesnázích soustředit na to, co přijde po nich?`

`Jaký bude Ježíšův příchod? Přijde tajně, nebo ho zaregistrují všichni? Proč je důležité vědět i toto?`

`O jakém pokolení mluví Ježíš?`
