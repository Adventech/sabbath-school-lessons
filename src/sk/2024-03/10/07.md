---
title:  Podnety na zamyslenie
date:  06/09/2024
---

V knihe Cesta lásky si prečítajte kapitolu „Proroctvo o budúcnosti“ (DA 627–636; CL 407–413).

Vo svete sa odohráva veľa znepokojujúcich udalostí. Ľudia sú skutočne vystrašení. Ako adventisti siedmeho dňa máme určité poznanie týkajúce sa „posledných udalostí“. Ako môžeme toto poznanie využiť na to, aby sme ľuďom ukazovali nádej, ktorú máme v Ježišovi a v zasľúbení o Jeho príchode?

„Pretože nevieme presný čas jeho príchodu, dostali sme príkaz bdieť. Blahoslavení sú sluhovia, ktorých Pán nájde bdieť. (Luk 12,37) Kto očakáva Pánov príchod, nezaháľa. Očakávanie Kristovho príchodu sprevádza bázeň pred Hospodinom a jeho súdmi. Ide o to, aby ľudia bdeli a nedopustili sa hriechu tým, že jeho ponúkanú milosť zavrhnú. Kto očakáva Pána, žije podľa pravdy, a tým sa očisťuje. Bdelosť sa spája s opravdivým úsilím. Veriaci vedia, že Pán je blízko. Prebúdza sa v nich túžba spolupracovať s nebeskými anjelmi a zo všetkých síl pomáhať pri záchrane hynúcich. Verní a múdri služobníci sú tí, čo dávajú Božiemu domu načas... určenú stravu. (Luk 12,42) Zvestujú pravdu, ktorá je potrebná práve pre dnešok. Ako kedysi Noach, Enoch, Abrahám a Mojžiš zvestovali pravdu, ktorá bola naliehavá v ich dobe, majú Kristovi služobníci zvestovať zvláštne varovné posolstvo svojim súčasníkom.“ (DA 634; CL 412)

**Námety na spoločné uvažovanie**

`Keď človek dáva dary, má dve možnosti: Prvou je dávať na Božie dielo. Druhou možnosťou je, že človek dáva obetavo. Aký je rozdiel v týchto dvoch spôsoboch dávania? Prečo je tento rozdiel dôležitý?`

`Prečo Boh „nezabránil“ prenasledovaniu svojho ľudu počas storočí a nerobí to ani v dnešnom svete? Ako nám motív veľkého sporu pomáha aspoň sčasti pochopiť, prečo existuje prenasledovanie?`

`Aké znamenia Kristovho príchodu sa ukážu ako mimoriadne dôležité v súčasnom svete?`

`Myslite na stav mŕtvych a na to, že spia, kým sa Kristus nevráti. Čo bude to prvé, čo ľudia uvidia pri svojom vzkriesení? Ako nám táto myšlienka pomáha pochopiť, že pre každého jednotlivca je druhý príchod Krista vždy veľmi blízko?`



Západ slnka: 19.17