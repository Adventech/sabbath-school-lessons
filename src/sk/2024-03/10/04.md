---
title:  Ohavnosť spustošenia
date:  03/09/2024
---

> <p></p>
> <sup>14</sup>Keď uvidíte ohavnosť spustošenia stáť na mieste, kde nemá byť – kto číta, nech rozumie –, vtedy tí, čo budú v Judsku, nech utekajú do hôr. <sup>15</sup>Kto bude na streche, nech neschádza vziať si niečo z domu. <sup>16</sup>A kto bude na poli, nech sa nevracia späť vziať si plášť. <sup>17</sup>Beda tehotným a tým, ktoré budú v tých dňoch dojčiť! <sup>18</sup>Modlite sa, aby sa to nestalo v zime! (Mar 13,14–18)

**Osobné štúdium**

`Aký návod dáva Ježiš na rozpoznanie toho, čo znamená „ohavnosť spustošenia“ (Mar 13,14–18)?`

Ježiš prichádza k hlavnej myšlienke svojho rozprávania o páde Jeruzalema (Mar 13,14). Hovorí o „ohavnosti spustošenia“. V texte nachádzame upozornenie, že by sme mali čítať s porozumením. Týmito slovami Ježiš odkazuje učeníkov na knihu Daniel. Slová o spustošení sa nachádzajú v textoch Dan 9,27; Dan 11,31 a Dan 12,11 s paralelou v Dan 8,13.

`Prečítaj si text Dan 9,26.27. Kto je v tomto texte „Pomazaný“ a kto je „knieža, ktoré príde“?`

„Pomazaný“ v Dan 9,26 je prekladom hebrejského slova mašiach, teda Mesiáš. Pri pozornom štúdiu textu Dan 9,24–27 je zrejmé, že tento Pomazaný odkazuje na príchod Ježiša Krista.

Ale kto je „knieža, ktoré príde“ („vojvoda“ Roh.)? Kto to je, kto spôsobí spustošenie mesta Jeruzalem? Mesto zničil rímsky generál Titus. Mohlo by sa teda zdať logické, že práve on je „kniežaťom, ktoré príde“, ako o tom hovorí Dan 9,26.27. Títo dvaja jednotlivci sú prepojení, pretože spôsob, akým sa zaobchádzalo s Mesiášom, znamenal záhubu mesta.

Čo je však táto „ohavnosť spustošenia“, o ktorej Ježiš hovorí, keď odkazuje na text Daniela? Nanešťastie, mnohí učenci veria, že táto ohavnosť sa vzťahuje na znesvätenie chrámu Antiochom Epifanom v druhom storočí pred Kristom. Takýto prístup však nie je v súlade s historickými udalosťami a biblickým textom. Ježiš totiž opisuje „ohavnosť spustošenia“ ako niečo, čo nastane v budúcnosti. Nemôže sa to teda vzťahovať na niečo, čo sa stalo dve storočia pred Kristovým pozemským pôsobením.

Ohavnosť pustošenia sa teda pravdepodobne vzťahuje na čas, keď rímske vojská vytiahli do boja proti Izraelu. Obliehanie Jeruzalema koncom šesťdesiatych rokov po Kristovi bolo pre kresťanov znamením, aby utiekli z mesta a vyhli sa tak skaze, ktorá mala čoskoro nastať.

**Aplikácia**

`Jeruzalem padol tak, ako to Ježiš predpovedal. Prečo je dôležité naučiť sa dôverovať Ježišovým slovám? Čo ti v tom pomáha?`

---

#### Dodatečné otázky k diskuzi

`Jak měli zareagovat věřící, až uvidí „znesvěcující ohavnost“?`

`Na který text Bible odkazuje Ježíš své následovníky?`

`Jak nám kniha Daniel pomáhá pochopit „dobu konce“?`

`Co podle tebe bylo tou „znesvěcující ohavností“?`

`Jak tento termín chápali ti, kteří včas utekli z Jeruzaléma a zachránili si tím život?`

`Co se z tohoto textu můžeme naučit pro naše očekávání „konce“?`

`Za co prosíš, když přemýšlíš o událostech „doby konce“? Proč?`
