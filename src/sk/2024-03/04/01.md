---
title:  Ježišove podobenstvá
date:  20/07/2024
---

### Texty na tento týždeň
Marek 4,1–34 (Jak 1,21; Iz 6,1–13; Ž 104,12; Dan 4,10–12)

**Úvodný text**
> „24Ďalej im hovoril: „Dávajte si pozor, čo počúvate! Akou mierou meriate, takou vám bude namerané, ba ešte aj pridané, 25lebo kto má, tomu bude pridané, a kto nemá, tomu bude vzaté aj to, čo má.“ (Mar 4,24.25)

Tento týždeň sa budeme venovať štúdiu podobenstiev v štvrtej kapitole Evanjelia podľa Marka. Marek má najmenej podobenstiev zo všetkých synoptických evanjelií (Matúš, Marek a Lukáš).

Učenci sa stáročia dohadujú, aký je význam Ježišových podobenstiev. Kladú si otázky, ako podobenstvá vykladať, čo znamenajú, prečo ich Ježiš používal, aké ponaučenia mali odhaliť, či ide o alegóriu alebo ich treba brať doslovne.

Je zrejmé, že tento týždeň nezodpovieme všetky uvedené otázky. Preskúmame však aspoň podobenstvá v 4. kapitole a s prosbou o Božiu milosť sa budeme snažiť pochopiť, čo Ježiš prostredníctvom nich povedal.

Marek 4 obsahuje päť podobenstiev: o rozsievačovi, o lampe, o meraní, o rastúcom zrne a horčičnom zrnku. Väčšina kapitoly sa venuje podobenstvu o rozsievačovi. Najprv toto podobenstvo zaznie, potom Ježiš vysvetlí, prečo učí v podobenstvách, a napokon podobenstvo vysvetlí. Týmto trom bodom sa budeme venovať v nedeľu, pondelok a utorok. Vo zvyšku týždňa sa budeme venovať ďalším štyrom podobenstvám.

**Osnova lekcie**

Pri štúdiu štvrtej kapitoly Evanjelia podľa Marka sa zameriame nielen na niekoľko špecifických „podobenstiev“, ktoré Ježiš svojim poslucháčom rozprával, ale aj na to, prečo vôbec učil a kázal touto metódou.

- Mar 4,1–20: Podobenstvo o rozsievačovi

- Rozprávanie podobenstva (nedeľa)

- Jeho výklad (pondelok)

- Dôvod reči v podobenstvách (utorok)

- Mar 4,21–23: Podobenstvo o lampe a správnom „meraní“ (streda)
- Mar 4,26–34: Dve podobenstvá o raste semena (štvrtok)

---

#### Dodatečné otázky k diskuzi

`Jak bys malému dítěti vysvětlil, co je to podobenství?`

`Proč Ježíš používal ve svých kázáních i podobenství?`

`Máš rád podobenství? Proč?`

`Jakou hlavní myšlenku jsi nalezl v dnešním úvodním textu z Bible?`

`Proč si máme dávat pozor na to, jak soudíme druhé?`

`Souhlasíš s tím, že když se dělíš, tak také dostáváš?`

`Proč musím neustále bojovat s vlastním sobectvím?`
