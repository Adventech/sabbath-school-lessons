---
title:  Misijný príbeh
date:   26/07/2024
---

#### Jiskření kvůli sobotě

_Andrew McChesney_

Otec si nedělal starosti, když se matka nechala pokřtít poté, co navštěvovala shromáždění adventistů sedmého dne v jejich městské škole v Arménii.

Otec si nedělal starosti, když jeho dcera Anuš a její sestra začaly jezdit na adventistické letní tábory. Dokonce je na tábor vozil.

Otec si nedělal starosti ani tehdy, když se Anuš jako sedmnáctiletá studentka univerzity rozhodla nechat se pokřtít a vstoupit do Církve adventistů.

Rozzuřilo ho však, když mu z univerzity zavolali a stěžovali si, že Anuš v sobotu vynechává vyučování. Studenti zameškávali výuku z různých důvodů a univerzita neřešila, že Anuš chce dodržovat sobotu jako den odpočinku. Problém byl v tom, že ostatní studenti si své důvody nechávali pro sebe, ale Anuš svou absenci bez ostychu oznamovala jako věc náboženské svobody.

"Když nechce chodit na hodiny, tak tam chodit nemusí," řekl otci jeden z univerzitních administrátorů. "Ale proč dělá kolem toho takový humbuk? Poškozuje tím pověst univerzity."

Otec byl v šoku. Měl pocit, že víra jeho dcery vrhá na rodinu špatné světlo. Když se vrátila domů, pokáral ji.

“Why did you have to announce that at the university?” he asked. “If this is the way that things are going to be, I forbid you from going to church.”

"Proč jsi to musela ohlašovat na univerzitě?" zeptal se. "Pokud to takhle bude pokračovat, zakazuji ti chodit do sboru."

Zakázal jí také nechat se pokřtít.

"Jsem zodpovědný za tvou ochranu," řekl. "Až budeš starší, můžeš se rozhodovat sama. Ale zatím jsem tvým opatrovníkem já."

Anuš se nehádala. Arménie je převážně patriarchální společnost, kde slovo otce je zákon. Přemýšlela však, kde je hranice mezi čtvrtým a pátým přikázáním. Mohla by chodit do sboru a zároveň ctít otce? Před Bohem se rozhodla, že se nechá pokřtít, ale obávala se, že by otec mohl matce zakázat chodit do sboru, kdyby na tom trvala. Matka Anuš navrhla, aby počkala. Podporu pro odklad našla v Numeri 30,3-5, kde se říká, že pokud dcera složí slib, když žije v otcově domě, a otec to schválí, Bůh to přijme. Pokud však dcera učiní slib, který otec zruší, Bůh dceru od slibu osvobodí.

"Myslím, že Bůh podporuje rozhodnutí počkat se křtem," řekla matka.

Anuš čekala. Byly to těžké čtyři roky na univerzitě. Věřila, že otec je dobrý člověk, který pro ni chce jen to nejlepší. Ale také toužila chodit do sboru a nechat se pokřtít. Radost jí udělal křest spolužačky, ženy, která se o sobotě dozvěděla, když Anuš odmítla v tento den chodit do školy. Spolužačka se stala prvním člověkem, kterého Anuš přivedla ke Kristu.

_Část darů třinácté soboty z minulého čtvrtletí šla na otevření centra vlivu pro rodiny, jako je rodina od Anuš, v arménském Jerevanu. Děkujeme, že svými dary pomáháte šířit evangelium._

_Příští týden: Otec změní názor na Anušin křest._