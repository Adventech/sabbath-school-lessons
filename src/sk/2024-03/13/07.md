---
title:  Podnety na zamyslenie
date:  27/09/2024
---

V knihe Cesta lásky si prečítajte kapitoly „Zmŕtvychvstanie“ (DA 779–787; CL 505–509) a „Posledné stretnutie“ (DA 818–828; CL 527–534).

„Pre veriaceho je Kristus vzkriesením i životom. Život, ktorý pre hriech zahynul, je v Spasiteľovi obnovený, lebo on má život sám v sebe a oživuje, koho chce. On má právo dávať ľuďom nesmrteľnosť. Život, ktorý ako človek obetoval, berie späť a dáva ho ľuďom. Povedal: Ja som prišiel, aby život mali a aby ho mali hojnejšie. (Ján 10,10) Kto sa napije z vody, ktorú mu ja dám, nebude žízniť naveky. A voda, ktorú mu dám, stane sa v ňom prameňom vody prúdiacej do večného života. (Ján 4,14) Kto je moje telo a pije moju krv, má večný život a ja ho vzkriesim v posledný deň. (Ján 6,54) Pre veriaceho smrť nie je podstatná. Kristus o nej hovorí ako o nepatrnom okamihu. Kto zachová moje slovo, neuvidí smrti naveky. (Ján 8,51.52) Pre kresťana je smrť len spánkom, chvíľou ticha a tmy. Život je skrytý s Kristom v Bohu a keď sa zjaví Kristus, váš život, vtedy sa aj vy zjavíte s ním v sláve (Kol 3,4).“ (DA 786.787; CL 508.509)

Dokonca aj ateistickí historici, ktorí nedokážu prijať realitu vzkriesenia, pripúšťajú nielen to, že Ježiš bol zabitý, ale aj to, že po Jeho smrti mnohí ľudia tvrdili, že videli vzkrieseného Krista. To bol základ pre vytvorenie toho, čo sa neskôr stalo kresťanskou cirkvou. Niektorí v snahe vysvetliť tvrdenia učeníkov zašli až tak ďaleko, že prišli s teóriou, že Ježiš mal dvojča alebo že prví učeníci mali halucinácie, pretože si mysleli, že videli Ježiša. Iní hovorili, že Ježiš v skutočnosti nikdy nezomrel, ale iba omdlel a potom, neskôr, opäť precitol. A objavili sa aj teórie, že Ježišovo telo vzali mimozemšťania.

**Námety na spoločné uvažovanie**

`Prečo by učeníci klamali o Ježišovom zmŕtvychvstaní? Podľa všetkého, čo vieme, pre svoju vieru museli čeliť nenávisti, odcudzeniu a prenasledovaniu. Čo by získali vymyslením tohto príbehu?`

`Ktorý dôkaz Ježišovho zmŕtvychvstania je pre vás najpresvedčivejší? Podeľte sa o svoje dôvody so svojou triedou sobotnej školy.`

`Uvažujte nad veľkou nádejou, ktorú nám ponúka Ježišovo zmŕtvychvstanie. Prečítajte si 1. Korinťanom 15. Akú dôležitosť prikladá Pavol Ježišovmu vzkrieseniu?`

Západ slnka: 18.32

---

#### Dodatečné otázky k diskuzi

`Objevil jsi během svého studia této lekce něco zajímavého? Co to bylo?`

`Proč je tak důležité znát důkazy toho, ze Ježíš „vstal z mrtvých“?`

`Co si odnášíš z tohoto čtvrtletí? Čím tě tyto lekce obohatily?`

`Jak bys popsal hlavní myšlenku naší dnešní diskuze i celého čtvrtletí?`
