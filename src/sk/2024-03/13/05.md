---
title:  Zjavenie sa Márii a ostatným
date:  25/09/2024
---

> <p></p>
> <sup>9</sup>Keď v prvý deň po sobote včasráno vstal, zjavil sa najprv Márii Magdaléne, z ktorej kedysi vyhnal sedem démonov. <sup>10</sup>Ona to bežala oznámiť tým, čo bývali s ním, ktorí teraz trúchlili a plakali. <sup>11</sup>Keď počuli, že žije a že ho videla, neverili tomu. ... <sup>14</sup>Napokon sa zjavil Jedenástim, keď stolovali. Vyčítal im nevieru a tvrdosť srdca, pretože neuverili tým, čo ho videli vzkrieseného. (Mar 16,9–11.14)

**Osobné štúdium**

`Prečítaj si text Mar 16,9–20. Čo tieto verše pridávajú k príbehu o vzkriesení?`

Takmer celý text Mar 16,9–20 má paralely s inými pasážami v Novej zmluve: Mária Magdaléna pri hrobe videla Ježiša (Mat 28,1.9.10; Ján 20,11–18; porovnaj s Luk 8,2); dvaja učeníci sa stretávajú s Ježišom na ceste (Luk 24,13–35); poverenie Jedenástich (Mat 28,16–20; Luk 24,36–49; Ján 20,19–23).

Prvá osoba, ktorá videla Ježiša živého, bola Mária Magdaléna (Ján 20,11–18). Videli Ho aj iné ženy (Mat 28,8–10). Je príznačné, že prví ľudia, ktorí videli vzkrieseného Pána, boli ženy. Svedectvo žien sa v starovekom svete nepovažovalo za príliš dôležité. Ak by bol príbeh vymyslený, bolo by oveľa pravdepodobnejšie, že ako prví svedkovia by vystupovali muži. Svedectvo však neprinášajú muži. Nikto z Dvanástich. Svedectvo o vzkriesení prináša žena. To ona ide oznámiť dobrú správu učeníkom. Nie je prekvapením, že jej svedectvu sprvu nikto neverí. Pravdepodobne sa učeníkom niečo také zdalo príliš fantastické a, žiaľ, aj preto, že Mária bola žena.

Obhajcovia Ježišovho príbehu o vzkriesení považujú práve skutočnosť, že ženy videli Ježiša ako prvé, za silný dôkaz pravdivosti celého príbehu.

`Čo sa dozvedáme z verša Mar 16,14? Prečo by tento text nedával zmysel, keby išlo o vymyslený príbeh?`

Ak by si učeníci príbeh vymysleli, určite by samých seba nevykresľovali takto zle. Ježiš ich karhal a vyčítal im „tvrdosť srdca“ a nevieru. Od času Ježišovho zatknutia až po Jeho zjavenie sa po vzkriesení zobrazujú evanjeliá Ježišových nasledovníkov vo veľmi negatívnom svetle: utekajú, zapierajú, klamú, boja sa, neveria. Ak by išlo o vymyslený príbeh, nedával by takýto opis zmysel.

Naproti tomu ich neskoršie odvážne a neochvejné ohlasovanie zmŕtvychvstalého Krista a nádeje, ktorú ponúka každému, predstavuje silný dôkaz o pravdivosti ich posolstva.

**Aplikácia**

`Ako sa môžeme chrániť pred pádom do duchovnej pasce pochybností a nevery? Prečo potrebujeme byť každý deň spojení so vzkrieseným Kristom?`

---

#### Dodatečné otázky k diskuzi

`Proč se Ježíš jako první zjevil Marii z Magdaly?`

`Jak na toto setkání reagovala? Jak to, že mu uvěřila?`

`Proč jí učedníci nevěřili?`

`Komu dalšímu se vzkříšený Ježíš ještě „zjevil“?`

`Proč je důležité, že evangelisté uvádějí jako první svědky Ježíšova vzkříšení právě ženy?`

`Proč jsou učedníci popisování jako ti, co dlouho nevěří zprávám, že je Ježíš zase živý?`

`Kdyby vymýšlel „evangelium“, co by v něm bylo jiné než v těch, které máme v Bibli? Jak bys v něm popsal sebe a další „učedníky“?`
