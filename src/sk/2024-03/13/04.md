---
title:  Ženy pri hrobe
date:  24/09/2024
---

> <p></p>
> <sup>1</sup>Keď sa skončila sobota, Mária Magdaléna, Mária Jakubova a Salomé nakúpili voňavé oleje, aby ho išli pomazať. <sup>2</sup>Včasráno prvého dňa po sobote, hneď po východe slnka, prišli k hrobu. <sup>3</sup>Hovorili si medzi sebou: „Kto nám odvalí kameň od vchodu do hrobu?“ <sup>4</sup>Keď zdvihli zrak, videli, že kameň je už odvalený. Bol totiž veľmi veľký. (Mar 16,1–4)

**Osobné štúdium**

„Ženy, ktoré stáli pod Kristovým krížom, čakali, kým sa skončí sobota. Prvý deň týždňa, hneď zavčasu ráno, šli k hrobu a vzali so sebou voňavé masti, aby pomazali Spasiteľovo telo. Nemysleli na jeho zmŕtvychvstanie. Slnko nádeje im pohaslo a v srdci sa rozhostila tma. Cestou spomínali na Kristove skutky milosrdenstva a na jeho povzbudzujúce slová. Nespomenuli si však na prísľub: Zase vás uvidím. (Ján 16,22)“ (DA 788; CL 510)

`Znova si prečítaj text Mar 16,1–8. Čo sa stalo pri Ježišovom hrobe a ako na to reagovali prítomné ženy?`

Od začiatku evanjelia čitateľ vie, že Ježiš je Mesiáš. Ale v samotnom texte je prvou osobou (neposadnutou démonom), ktorá Ježiša vyhlasuje za Mesiáša, až Peter v Mar 8,29. O tomto vyznaní sa dozvedáme až v polovici knihy!

V Evanjeliu podľa Marka Ježiš opakovane ľuďom hovorí, aby mlčali o tom, kým je a o uzdraveniach, ktoré urobil. V Mar 1,44 hovorí malomocnému, aby nikomu nehovoril o svojom uzdravení. V Mar 5,43 hovorí Jairosovi a jeho manželke, aby nikomu nehovorili o vzkriesení ich dcéry. V Mar 7,36 hovorí zhromaždeným, aby nikomu nehovorili o tom, že uzdravil hluchonemého muža. A napokon, svojim učeníkom prikazuje, aby nehovorili o tom, že je Mesiáš (Mar 8,30; pozri tiež Mar 9,9). Niet pochýb, že hlavným dôvodom týchto Ježišových výziev bolo získať dostatok času na dokončenie Jeho služby, ako o tom hovoril prorok (Dan 9,24–27).

Teraz, keď sa ženy dozvedeli o Ježišovom vzkriesení, vystrašené a užasnuté utiekli od hrobu a aspoň spočiatku nehovorili o tom, čo sa stalo.

Ticho však netrvalo dlho. Čo sa dozvedáme na konci Evanjelia podľa Marka? „Oni sa rozišli a všade kázali. Pán im pomáhal a ich slovo potvrdzoval znameniami, ktoré ich sprevádzali.“ (Mar 16,20)

Motív mlčania o Ježišovi a o tom, kto je a čo urobil, sa skončil. Záver knihy nám ukazuje, že učeníci kázali dobrú správu „všade“.

**Aplikácia**

`Prečo nesmieme mlčať o Ježišovi a o tom, čo urobil? Komu môžeš dnes povedať o Ježišovi a o pláne spasenia?`

---

#### Dodatečné otázky k diskuzi

`Proč Ježíš tak dlouho zakazoval mluvit o tom, že je Mesiáš?`

`Ježíš opakovaně mluvil o smrti a vzkříšení. Proč si na to nikdo nevzpomněl?`

`Jak tento výpadek paměti ohledně Ježíšových slov o vzkříšení vysvětluje EGW?`

`Proč chtěly ženy pomazat Ježíšovo tělo?`

`Jak reagovaly na zprávu, že byl Ježíš vzkříšen? Proč tomu nechtěly uvěřit?`

`Všechny tři ženy utekly a s nikým o setkání s andělem nemluvily. Proč?`

`Proč se i dnes lidé zdráhají věřit tomu, že byl Ježíš vzkříšen?`
