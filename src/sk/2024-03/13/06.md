---
title:  Choďte do celého sveta
date:  26/09/2024
---

> <p></p>
> <sup>12</sup>Potom sa dvom z nich zjavil v inej podobe na ceste, keď išli na vidiek. <sup>13</sup>Vrátili sa a oznámili to ostatným. Ani im neverili. <sup>14</sup>Napokon sa zjavil Jedenástim, keď stolovali. Vyčítal im nevieru a tvrdosť srdca, pretože neuverili tým, čo ho videli vzkrieseného. <sup>15</sup>Povedal im: „Choďte do celého sveta a hlásajte evanjelium všetkému tvorstvu. <sup>16</sup>Kto uverí a dá sa pokrstiť, bude spasený. Kto však neuverí, bude odsúdený.“ (Mar 16,12–16)

**Osobné štúdium**

`Čo povedal Ježiš svojim učeníkom, keď sa im zjavil? Čo tieto slová znamenajú pre nás dnes? (Mar 16,14–20)`

Prvé slová Ježiša učeníkom sú zaznamenané iba nepriamo (Mar 16,14). Ježiš učeníkom vyčíta nevieru a tvrdohlavosť. Otázka neviery teda nie je len súčasným problémom. Ako sme už videli, aj prví Ježišovi učeníci zápasili s nedostatkom viery (Mat 28,17; Ján 20,24–29). A to osobne strávili s Ježišom niekoľko rokov a opakovane boli svedkami Jeho zázrakov a znamení.

Ježiš im však rôznymi spôsobmi poukázal na realitu svojho vzkriesenia. Svedectvo učeníkov v kombinácii s dôkazmi zhrnutými v pondelkovej lekcii tvorí pevný základ viery.

Ježiš napokon poverí svojich učeníkov, aby niesli evanjelium svetu. Jeho príkaz má široký záber a rozsiahly dosah. Učeníci majú ísť do celého sveta a ohlasovať evanjelium celému stvoreniu. Ježiš im potom vysvetľuje aj výsledok ich práce: „Kto uverí a dá sa pokrstiť, bude spasený. Kto však neuverí, bude odsúdený.“ (Mar 16,16)

Nasleduje opis znamení, ktoré budú sprevádzať prácu Jeho učeníkov: vyháňanie démonov, hovorenie novými jazykmi, ochrana pred hrozbami a uzdravovanie chorých. Niektorí ľudia si mylne vyložili text Mar 16,18 ako tvrdenie, že kresťania majú prejaviť svoju vieru chytaním jedovatých hadov. Žiadne takéto trúfalé konanie tu nie je povolené. To, čo Ježiš opisuje, je ochrana pri zapojení sa do misijného diela, ako sa to prejavuje napríklad aj v Pavlovej službe pre druhých (Sk 28,3–6).

Samozrejme, Biblia neučí, že kresťania budú vždy úplne chránení pred zlom. Niekedy Boh považuje za vhodné urobiť zázrak na podporu evanjelia. Ale niekedy kresťania pre svoje svedectvo trpia. V takejto situácii sa ich trpezlivá vytrvalosť stáva ďalším znamením pre neveriacich o sile viery.

„Keď im to Pán Ježiš povedal, bol vzatý do neba a zasadol po Božej pravici.“ (Mar 16,19) Ježiš vystúpil, aby sedel po Božej pravici, čo predstavuje miesto najvyššej moci. Ježiš porazil všetky sily zla.

Posledný verš je dôležitý. Hoci učeníci išli a kázali evanjelium „všade“, nešli sami. „Pán im pomáhal a ich slovo potvrdzoval znameniami, ktoré ich sprevádzali.“ (Mar 16,20) Ježiš bol vtedy so svojimi učeníkmi a sľubuje, že bude aj s nami teraz, keď budeme pokračovať v práci, ktorú začali oni vtedy dávno.

**Aplikácia**

`„Ja som s vami po všetky dni až do konca sveta.“ (Mat 28,20) V čom je ti toto zasľúbenie útechou a povzbudením, keď sa ty sám usiluješ ohlasovať evanjelium „všade“?`

---

#### Dodatečné otázky k diskuzi

`O čem Ježíš mluvil s učedníky, když se konečně zjevil i jim?`

`Marek píše, že Ježíš „káral jejich nevěru a tvrdost srdce“. Jak rozumíš termínu „tvrdost srdce“?`

`Jak to, že Ježíš právě ty, kteří zprávám o jeho vzkříšení uvěřili nejpozději, pověřuje tím, aby o tom kázali po celém světě?`

`Jakou roli hraje křest v otázce spasení?`

`Co je důležitější – víra nebo křest? Proč?`

`Jak rozumíš znamením, která mají provázet misii? Proč se tak neděje vždy?`

`Kterými slovy končí Marek své evangelium?`

`Působí Pán i s námi? Jakým způsobem? Jakou s tím máš osobní zkušenost?`
