---
title:  Odvalený kameň
date:  23/09/2024
---

> <p></p>
> <sup>1</sup>Keď sa skončila sobota, Mária Magdaléna, Mária Jakubova a Salomé nakúpili voňavé oleje, aby ho išli pomazať. <sup>2</sup>Včasráno prvého dňa po sobote, hneď po východe slnka, prišli k hrobu. <sup>3</sup>Hovorili si medzi sebou: „Kto nám odvalí kameň od vchodu do hrobu?“ <sup>4</sup>Keď zdvihli zrak, videli, že kameň je už odvalený. Bol totiž veľmi veľký. <sup>5</sup>Vošli do hrobu a napravo videli sedieť mládenca oblečeného do bieleho rúcha a zľakli sa. <sup>6</sup>No on im povedal: „Neľakajte sa! Hľadáte Ježiša Nazaretského, toho ukrižovaného? Niet ho tu – bol vzkriesený. Hľa, miesto, kde ho položili.“ (Mar 16,1–6)

**Osobné štúdium**

`Prečítaj si Mar 16,1–8 a 1Kor 15,1–8. Čo majú tieto pasáže spoločné?`

Príbeh o vzkriesení sa objavuje vo všetkých evanjeliách. Každý z pisateľov predstavuje tento príbeh z inej perspektívy, ale všetky podania obsahujú zá-kladné pojmy, ktoré sa objavujú aj v 1Kor 15,1–8.

Štyri myšlienky sa objavujú opakovane – zomrel, bol pochovaný, vstal z mŕtvych, bol videný. V Markovi sa o smrti a pochovaní hovorí v 15. kapitole. O skutočnosti, že vstal a že bol videný sa hovorí v 16. kapitole. U Marka však nachádzame aj určitú odlišnosť, keď sa od bytosti v bielom rúchu dozvedáme, že ženy sa s Ježišom stretnú v Galilei. „Tam ho uvidíte, ako vám povedal.“ (Mar 16,7; pozri aj Ján 21)

Niektorí ľudia považujú za ohromujúce, že kresťania veria vo vzkrieseného Pána. Ale dôkazy o Jeho vzkriesení sú dostatočné a opodstatnené.

Na začiatok stačí veriť v Boha ako Stvoriteľa (pozri 1. Mojžišovu 1 a 2) a myšlienka zázraku vzkriesenia sa stáva oprávnenou. Boh, ktorý stvoril vesmír a potom život na zemi, mal určite moc vzkriesiť Ježiša. Existencia Boha neznamená, že Ježišovo vzkriesenie je nevyhnutné, ale že dáva zmysel.

Ďalším dôkazom vzkriesenia je prázdny hrob. Túto skutočnosť uznávajú aj ateistickí historici. Ak by hrob nebol prázdny, tvrdenie o Ježišovom vzkriesení by zlyhalo hneď na začiatku, pretože existencia Jeho tela by zničila akékoľvek tvrdenia o vzkriesení.

Nefunguje ani pokus spochybniť prázdny hrob tvrdením, že Ježišovo telo ukradli učeníci. Pri hrobe stála stráž, ktorá mala niečomu takému zabrániť. Ak by sa učeníkom predsa len podarilo ukradnúť Ježišovo telo, prečo neboli nikdy za túto krádež ani obžalovaní, ani zatknutí? Náboženskí vodcovia totiž vedeli, že učeníci nič také neurobili.

Okrem toho existovalo príliš veľa svedkov, ktorí dosvedčili, že videli vzkrieseného Krista. Mnohí, vrátane učeníkov, najprv neverili. A dokonca aj nepriateľ kresťanov, istý Saul, prišiel s veľmi presvedčivým tvrdením, že videl vzkrieseného Pána. Neskorší život apoštola Pavla je svedectvom, že táto skúsenosť veľmi radikálnym spôsobom zmenila celé nasmerovanie jeho života.

A napokon (hoci existuje mnoho iných dôvodov), ako by bolo možné vysvetliť rozmach kresťanskej cirkvi založenej ľuďmi, ktorí tvrdili, že videli vzkrieseného Pána? Prečo by títo ľudia boli ochotní zomrieť za to, o čom vedeli, že je lož? Po celý život prinášali konzistentné svedectvo – nielen bezprostredne po Ježišovej smrti (Sk 3,15), ale aj po rokoch (1Pet 1,3). Takéto silné svedectvo je dôležitým a presvedčivým dôkazom o Ježišovom vzkriesení.

**Aplikácia**

`Ako by si odpovedal na otázku, aké máš dôkazy o Kristovom zmŕtvychvstaní?`

---

#### Dodatečné otázky k diskuzi

`Jak nám víra ve Stvořitele pomáhá uvěřit tomu, že byl JK vzkříšen?`

`Proč dnes ďábel i v křesťanských církvích bojuje proti víře ve stvoření?`

`O čem svědčil prázdný hrob a chybějící Ježíšovo tělo? Která Ježíšova slova si mohly ženy (a později i učedníci) připomenout?`

`Proč neobstojí tvrzení, že Ježíšovo tělo ukradli učedníci?`

`Jak to, že stovky lidí svědčily o setkání se vzkříšeným Ježíšem?`

`Co je pro tebe nejsilnějším důkazem toho, že Ježíš žije?`
