---
title:  Spory
date:  13/07/2024
---

### Texty na tento týždeň
Mar 2,1–3,6; Mar 3,20–35 (Mich 6,6–8; 1Sam 21,1–6; Luk 12,53; Luk 14,26)

**Úvodný text**
> 27I povedal im: „Sobota bola ustanovená pre človeka, a nie človek pre sobotu! 28Preto Syn človeka je pánom aj soboty.“ (Mar 2,27.28)

Text, ktorý budeme tento týždeň študovať (Mar 2,1–3,6), obsahuje päť príbehov ilustrujúcich Ježišovo učenie v kontraste s učením náboženských vodcov. Príbehy sú napísané špecifickým spôsobom: každý nasledujúci príbeh súvisí s tým predchádzajúcim prostredníctvom určitej paralely a posledný príbeh sa oblúkom spája s prvým.

Každý z piatich príbehov predstavuje určitý aspekt toho, kto je Ježiš (pozri Jeho výroky v Mar 2,10.17.20.28). V častiach na nedeľu, pondelok a utorok sa hlbšie pozrieme na význam týchto opisov a na Kristove výroky v nich.

V stredu a vo štvrtok bude predmetom nášho štúdia text Mar 3,20–35.

Podrobnejšie si všimneme aj spôsob rozprávania príbehu, ktorý pisateľ evanjelia používa najmenej šesťkrát a ktorý sa nazýva „sendvičový príbeh“. V každom príbehu je stredobodom buď (1) konkrétny aspekt Ježišovho charakteru a Jeho úlohy ako Mesiáša, alebo (2) podstata a povaha učeníctva.

**Osobná služba**

Druhá a tretia kapitola Markovho evanjelia predstavujú postupne päť príbehov, v ktorých dochádza v nejakej podobe ku stretu medzi Ježišom a Jeho odporcami. Jednotlivé príbehy sa dotýkajú Jeho identity, charakteru a poslania.

- Mar 2,1–12: Uzdravenie ochrnutého a spor o Ježišovo božstvo (nedeľa)
- Mar 2,13–22: Povolanie Léviho a spor o pôst (pondelok)
- Mar 2,23–28: Cesta obilným poľom a spor o sobotu (utorok)
- Mar 3,20–35: Spor o duchovné pozadia Ježišovej služby (streda)
- Mar 3,20.21.31–35: Ježišova rodina a spor o Jeho zdravý rozum (štvrtok)

---

#### Dodatečné otázky k diskuzi

`Máte rádi spory? Proč?`

`Co děláte, když jste zataženi do nějakého sporu?`

`Proč se i Ježíš dostával do sporu o své učení s farizei a zákoníky?`

`Jak reagoval v takových situacích Ježíš?`

`Co se můžeme od Ježíše naučit ohledně sporů a konfliktů?`

`Umíš uznat chybu? Proč je to důležité a kdy se to přiznání stává vítězstvím?`
