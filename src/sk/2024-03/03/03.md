---
title:  Povolanie Léviho a otázka pôstu
date:  15/07/2024
---

> <p></p>
> <sup>16</sup>Keď zákonníci zo skupiny farizejov videli, že jedáva s hriešnikmi a mýtnikmi, vyčítali jeho učeníkom: „Prečo jedáva s mýtnikmi a hriešnikmi?“ <sup>17</sup>Keď to Ježiš začul, povedal im: „Lekára nepotrebujú zdraví, ale chorí. Neprišiel som povolať spravodlivých, ale hriešnikov.“ <sup>18</sup>Jánovi učeníci a farizeji sa postili. Niektorí prichádzali za ním s otázkou: „Prečo sa Jánovi učeníci a učeníci farizejov postia, a tvoji učeníci sa nepostia?“ <sup>19</sup>Ježiš im povedal: „Môžu sa azda svadobní hostia na svadbe postiť v prítomnosti ženícha? Kým je ženích s nimi, nemôžu sa postiť. <sup>20</sup>Príde však čas, keď im ženích bude vzatý a vtedy, v ten deň sa budú postiť“. (Mar 2,16–20)

**Osobné štúdium**

`Prečítaj si text Mar 2,13–22. Kto bol Lévi, syn Alfeov? V čom spočívali námietky voči jeho osobe?`

Výbercovia daní boli v Ježišových časoch štátnymi zamestnancami miestnej alebo rímskej vlády. Medzi židovským obyvateľstvom v Judei neboli obľúbení, pretože často vyžadovali vyššie poplatky, než určoval zákon, a bohatli tak na úkor svojich krajanov. V zbierke ustanovení rabínskeho judaizmu Mišna sa v časti zvanej „Tohorot“ („Čistota“) hovorí: „Ak vyberači daní vstúpia do domu [všetko, čo je v ňom], bude nečisté...“

Preto nás neprekvapuje, že sa zákonníci pobúrene pýtajú: „Prečo jedáva s mýtnikmi a hriešnikmi?“ (Mar 2,16)

Ako Ježiš reagoval na ich otázku? Nezavrhuje ju, neoponuje. Namiesto toho ich otázku obracia, aby zdôraznil, že lekára potrebujú chorí, nie zdraví (Mar 2,17). Hovorí teda o sebe ako o duchovnom lekárovi, ktorý dokáže uzdraviť dušu trpiacu chorobou nazývanou „hriech“.

Text Mar 2,18–22 otvára ďalšiu tému. Ide o najdôležitejší z piatich navzájom prepojených príbehov v tejto časti. Kým predchádzajúci príbeh sa venoval hostine u Léviho, tento sa sústreďuje na problematiku pôstu. Pozostáva z otázky, prečo sa Ježišovi učeníci nepostia tak, ako sa postia učeníci Jána Krstiteľa a farizejov. Ježiš odpovedá podobenstvom, v ktorom svoju prítomnosť prirovnáva k svadobnej hostine. Išlo by o mimoriadne podivnú svadbu, keby sa na nej všetci hostia postili. Ježiš však zároveň predpovedá, že príde deň, keď „ženích bude vzatý“, čím poukazuje na kríž. Potom bude dosť času na pôst.

Ježiš pokračuje dvomi príkladmi, ktoré zvýrazňujú kontrast medzi Jeho učením a učením náboženských vodcov: nová (nezrazená) látka ako záplata na starom odeve a nové víno v starých mechoch. Naozaj zaujímavý spôsob, ako ukázať nielen rozpor v oboch prístupoch, ale aj skazenosť a pomýlenosť učenia náboženských vodcov. Ak ľudia nebudú opatrní, môže ich aj pravé náboženstvo priviesť do temnoty.

**Aplikácia**

`Na koho by sa dnes dalo pozerať ako na „mýtnikov“ v Ježišových dňoch? V čom potrebuješ zmeniť svoj pohľad na tieto skupiny ľudí?`

---

#### Dodatečné otázky k diskuzi

`Jaký vztah měli Židé k celníkům? Proč taková nenávist?`

`Proč Ježíš mezi učedníky pozval i celníka Leviho?`

`Co vedlo Ježíše k tomu, že šel na hostinu do domu Leviho a stoloval s dalšími celníky (možná dokonce v době, kdy se ostatní Židé postili)?`

`Byli zákoníci skutečně zdraví, nebo si jen neuvědomovali svou „nemoc“?`

`Proč se tehdy lidé postili a co tím chtěli dokázat?`

`Jak rozumíš Ježíšově odpovědi ohledně půstu?`

`Na jaké nebezpečí upozorňuje Ježíš učedníky Jana Křtitele a farizeů?`
