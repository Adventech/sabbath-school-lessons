---
title:  Rúhanie proti Svätému Duchu
date:  17/07/2024
---

> <p></p>
> <sup>22</sup>Zákonníci, ktorí zišli z Jeruzalema, hovorili: „Je posadnutý Belzebulom a mocou vládcu démonov vyháňa démonov.“ <sup>23</sup>Zavolal ich k sebe a hovoril im v podobenstvách: „Ako môže satan vyháňať satana? <sup>24</sup>Ak je nejaké kráľovstvo vnútorne rozdelené, také kráľovstvo nemôže obstáť. <sup>25</sup>Ak je nejaký dom vnútorne rozdelený, taký dom nemôže obstáť. <sup>26</sup>Ak satan povstal proti sebe a je rozdelený, nemôže obstáť a je s ním koniec. <sup>27</sup>Nik nemôže vniknúť do domu siláka a okradnúť ho o jeho veci, ak toho siláka najprv nezviaže; a potom môže vylúpiť jeho dom. <sup>28</sup>Amen, hovorím vám, že všetko bude ľudským synom odpustené, hriechy i rúhania, akokoľvek by sa rúhali. <sup>29</sup>Kto by sa však rúhal Duchu Svätému, tomu nebude odpustené naveky, ale je vinný večným hriechom.“ <sup>30</sup>Lebo hovorili: „Je posadnutý nečistým duchom.“ (Mar 3,22–30)

**Osobné štúdium**

Pasáž Mar 3,20–35 je prvým príbehom u Marka, ktorý má takzvané „sendvičové“ usporiadanie. Znamená to, že stať sa začína jedným príbehom, ktorý je následne prerušený iným, až sa na záver autor opäť vráti k pôvodnému príbehu a pasáž uzavrie.

„Vonkajší“ príbeh je o Ježišových príbuzných, ktorí za Ježišom prichádzajú, aby si Ho odviedli. Nadobudli totiž presvedčenie, že sa „pomiatol“ (Mar 3,21). Vnútorný príbeh je o zákonníkoch z Jeruzalema, ktorí obviňujú Ježiša z tajnej dohody s diablom. (Dnes budeme študovať práve tento príbeh v Mar 3,22–30.)

`V čom spočíva Ježišova obrana voči obvineniu zákonníkov v úvodnom texte (Mar 3,22–27)?`

Zákonníci Ježiša obviňujú, že Jeho uzdravujúca moc pochádza od diabla (Mar 3,22). Ježiš najprv odpovedá ústrednou otázkou: „Ako môže satan vyháňať satana?“ Podľa neho nedáva zmysel, aby satan konal sám proti sebe. Ježiš pokračuje v rozprávaní o rozdelení, ktoré by mohlo nastať v kráľovstve, v rodine a dokonca v samotnom satanovi. Takáto nejednota by robila akýkoľvek úspech nemožným. Aby Ježiš potvrdil svoju myšlienku, začne hovoriť o tom, že ak by chcel niekto vykradnúť dom silného muža, musí tohto siláka najprv zviazať. V tomto poslednom príklade je to Ježiš, kto ako zlodej vstupuje do satanovho domu a zväzuje knieža temnoty, aby mohol oslobodiť jeho zajatcov.

`Čo je podľa Mar 3,28–30 neodpustiteľný hriech? Ako tejto myšlienke rozumieš?`

Neodpustiteľný hriech je hriech proti Svätému Duchu. Je to také konanie či zmýšľanie, ktoré označuje konanie Ducha za dielo diabla. Prečo Ježiš vysloví také tvrdé slová o neodpustení a o večnom hriechu (Mar 3,28.29)? Dôvodom sú tvrdenia zákonníkov, že Ježiš je „posadnutý nečistým duchom“ (Mar 3,30). Túto svoju tézu rozširovali napriek tomu, že Ježiš bol v skutočnosti „plný Ducha“ (pozri Luk 1,15 a 4,1). Ak niekto nazýva konanie Svätého Ducha dielom diabla, potom samozrejme nebude počúvať Svätého Ducha. Veď nikto rozumný nebude chcieť nasledovať diablovo vedenie.

**Aplikácia**

`Čo môžu o človeku prezrádzať jeho obavy, že sa dopustil „neodpustiteľného hriechu“? Prečo už samotné takéto obavy naznačujú pravý opak?`

---

#### Dodatečné otázky k diskuzi

`Z čeho Ježíše obvinili zákoníci z Jeruzaléma?`

`Jak na toto obvinění reaguje Ježíš?`

`Zákoníci dobře věděli, v jaké moci Ježíš vyhání zlé duchy. Proč lhali?`

`Ježíš hovoří o „rouhání proti Duchu svatému“. Jak rozumíš tomuto termínu?`

`Můžeme se dnes rouhat proti Duchu svatému i my? Jak?`
