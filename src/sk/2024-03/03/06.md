---
title:  Ježišova rodina
date:  18/07/2024
---

> <p></p>
> <sup>20</sup>Potom vošiel do domu a znova sa zišiel zástup, takže si nemohli ani chleba zajesť. <sup>21</sup>Keď sa to dopočuli jeho príbuzní, prišli, aby ho odviedli, lebo hovorili, že sa pomiatol. ... <sup>31</sup>Vtom prišla jeho matka a jeho bratia. Zostali vonku a dali si ho zavolať. <sup>32</sup>Okolo neho sedel zástup. Oznámili mu: „Vonku ťa hľadá tvoja matka a tvoji bratia.“ <sup>33</sup>On im odpovedal: „Kto je moja matka a moji bratia?“ <sup>34</sup>Rozhliadol sa po okolosediacich a povedal: „Hľa, moja matka i moji bratia! <sup>35</sup>Lebo každý, kto plní Božiu vôľu, je môj brat, sestra a matka.“ (Mar 3,20.21.31–35)

**Osobné štúdium**

`Aká skúsenosť viedla Ježišovu rodinu k tomu, aby pochybovala o Jeho zdravom rozume (Mar 3,20.21)?`

Pochybnosti o duševnej stabilite sú vážne. Zvyčajne sa o nej uvažuje vtedy, keď konanie človeka ohrozuje jeho vlastnú bezpečnosť, alebo sa stáva hrozbou pre okolie. Ježišova rodina videla Jeho konanie ako sebazničujúce. Ježiš bol taký zaneprázdnený, že si často nenašiel čas ani na to, aby sa najedol. Prichádzajú preto za Ním, aby sa o Neho postarali. Tu sa príbeh preruší vnútorným príbehom o tom, ako zákonníci obviňujú Ježiša z tajnej dohody s diablom.

Medzi vonkajším a vnútorným príbehom tohto „sendvičového príbehu“ existuje zvláštna paralela. Zdá sa, že Ježišova vlastná rodina má na Neho rovnaký pohľad ako zákonníci. Rodina hovorí, že je blázon. Zákonníci hovoria, že je v spolku s diablom.

`O čo išlo Ježišovej rodine? Ako reagoval na ich príchod (Mar 3,31–35)?`

Táto scéna sa nám môže zdať zvláštna. Ak za nami príde mama alebo iní členovia rodiny, nemali by sme sa s nimi stretnúť? Problém bol v tom, že Ježišova rodina v tom čase nekonala a nezmýšľala v súlade s Božou vôľou. Ježiš to rozpoznal a v tejto pasáži nanovo definuje pojem „rodina“. Len ten, kto koná Ježišovu vôľu, je Jeho matkou, bratom alebo sestrou. On je Božím Synom a tí, ktorí sú v súlade s Božou vôľou, stávajú sa Jeho rodinou.

Tieto dva „sendvičové príbehy“ obsahujú v sebe hlbokú iróniu. Vo vnútornom príbehu Ježiš hovorí, že dom rozdelený proti sebe nemôže obstáť. Na prvý pohľad sa zdá, že vo vonkajšom príbehu je Ježišov vlastný dom rozdelený! Ježiš však tento rébus rieši tak, že nanovo definuje, čo je to rodina. Jeho skutočná rodina sú tí, ktorí konajú Božiu vôľu spolu s Ním (pozri Luk 12,53 a 14,26).

V priebehu dejín sa kresťania mnohokrát ocitli odcudzení od svojich príbuzných. Je to ťažká skúsenosť. Táto pasáž u Marka odhaľuje, že Ježiš prešiel rovnakými problémami. Chápe, aké to je, a môže utešiť tých, ktorí pociťujú bolestivú izoláciu.

**Aplikácia**

`Aká je tvoja skúsenosť so zdieľaním myšlienok viery s najbližšími?`

---

#### Dodatečné otázky k diskuzi

`Proč za Ježíšem přišla jeho matka a bratři? Co měli v plánu?`

`Proč se chtěli Ježíše „zmocnit“? Co je k tomu vedlo?`

`Jak přišli na to, že se Ježíš musel zbláznit?`

`Už jsi někdy o sobě slyšel, že se zbláznil? Proč si to lidé mysleli?`

`Jak bychom měli jednat, když nás někdo považuje za blázna?`

`Jakou roli hraje v našem životě církev (duchovní rodina)?`

`Co Ježíš slibuje věřícím, které jejich nejbližší kvůli jejich víře opustí?`

`Už ti někdy spoluvěřící byli bližší než tví pokrevní příbuzní? Kdy?`
