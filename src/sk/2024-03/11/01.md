---
title:  Zajatie a súd
date:  07/09/2024
---

### Texty na tento týždeň
Marek 14 (Ján 12,4–6; Rim 8,28; 2Moj 24,8; Jer 31,31–34; Zach 13,7)

**Úvodný text**
> Hovoril: „Abba, Otče, tebe je všetko možné! Vezmi odo mňa tento kalich. No nie ako ja chcem, ale ako chceš ty.“ (Mar 14,36)

Kapitoly 14 až 16 v Evanjeliu podľa Marka sú známe ako „Príbeh umučenia“ alebo „Pašiový príbeh“. Opisujú totiž utrpenie, smrť a vzkriesenie Ježiša Krista. Ako sme si povedali v 9. lekcii, posledných šesť kapitol Marka sa venuje jedinému týždňu. Väčšina udalostí v Markovi 14–16 sa odohráva vo štvrtok a v piatok tohto pašiového týždňa. Ježišova smrť sa odohrá v piatok a Jeho vzkriesenie v nedeľu.

Tento týždeň sa naše štúdium zameria na Marka 14, počnúc piatym „sendvičovým príbehom“, ktorý spája dva protikladné postoje vo vzťahu k Ježišovi. Nasleduje Posledná večera, po ktorej Ježiš bojuje svoj zápas v Getsemanskej záhrade. Tam je zatknutý a predvedený pred náboženských vodcov, aby Ho súdili. Scéna súdneho procesu je spojená s Petrovým zapretím Ježiša, čo tvorí posledný „sendvičový príbeh“. Opäť sa tu vyskytujú dve opačné akcie, ktoré však ironickým zvratom potvrdzujú rovnakú pravdu.

Počas celého rozprávania kráčajú ruka v ruke dve kontrastné príbehové zápletky. Marek ostrým štýlom predkladá čitateľovi tieto protichodné zápletky a zároveň odhaľuje Ježišovo víťazstvo.

**Osnova lekcie**

Pri štúdiu štrnástej kapitoly Evanjelia podľa Marka budeme sledovať posledné udalosti Ježišovho pozemského života, ktoré predchádzali Jeho odsúdeniu a poprave. Po spoločnej večeri s učeníkmi odchádza do Getsemanskej záhrady, kde bude zakrátko zatknutý a predvedený pred veľradu.

- Mar 14,1–11: Pomazanie v Betánii (nedeľa)
- Mar 14,12–31: Posledná večera (pondelok)
- Mar 14,32–42: V Getsemanskej záhrade (utorok)
- Mar 14,43–52: Všetci Ho opustili (streda)
- Mar 14,53–72: Výsluch pred radou a Petrovo zapretie (štvrtok)

---

#### Dodatečné otázky k diskuzi

`Ježíš je Bůh. Jak je tedy možné, že má strach ze smrti?`

`Proč je dobré vědět, že se i Ježíš bál?`

`Jak Ježíš překonával své lidské emoce? Co a proč dělal?`

`Z čeho máš dnes obavy ty? Jak to řešíš?`

`Přemýšlíš někdy o svém konci? K čemu docházíš?`

`Proč se i křesťan může bát smrti? O čem to svědčí?`

`Jak máme reagovat, když přichází strach?`
