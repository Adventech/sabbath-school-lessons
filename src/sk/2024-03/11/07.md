---
title:  Podnety na zamyslenie
date:  13/09/2024
---

V knihe Cesta lásky si prečítajte kapitoly „Súd“ (DA 698–715; CL 451–462) a „Judáš“ (DA 716–722; CL 463–467).

„Petrovi ešte neuschlo na perách ponižujúce zaklínanie a v ušiach doznieval prenikavý spev kohúta, keď sa v súdnej sieni Spasiteľ odvrátil od rozhnevaných sudcov a pozrel sa na svojho úbohého učeníka. Peter sa tiež pozrel na svojho Majstra a pohľady sa im stretli. V ušľachtilej tvári Spasiteľa čítal hlbokú ľútosť a zármutok, no nie hnev. Keď Peter videl tú bledú, strápenú tvár, chvejúce sa pery, pohľad plný súcitu a odpustenia, akoby mu srdce zasiahol šíp. Ozvalo sa svedomie. Prebrala sa pamäť. Peter si spomenul na to, čo ešte pred niekoľkými hodinami sľúbil, že pôjde so svojím Pánom aj do väzenia, ba hoc aj na smrť. Spomenul si na svoj žiaľ, keď mu Spasiteľ vo vrchnej sieni povedal, že tej noci zaprie svojho Pána. Peter práve vyhlásil, že Ježiša nepozná, a teraz si uvedomuje, ako dobre ho Pán pozná a ako spoľahlivo rozpoznal v jeho srdci faloš, o ktorej ani sám učeník nevedel.“ (DA 712.713; CL 460)

**Námety na spoločné uvažovanie**

`Porovnajte postoje a konanie Judáša a Petra. V čom boli podobní a v čom sa líšili v súvislosti s Ježišovým príbehom utrpenia?`

`Uvažujte spoločne o význame Večere Pánovej. Ako by sa táto pripomienka Ježišovho diela mohla stať vo vašom zbore dôležitejšou a ako by ste do jej slávenia mohli zapojiť viac členov?`

`Uvažujte o tom, že Boh odpovedal „nie“ na Ježišovu modlitbu v Getsemanskej záhrade. Čo pre vás znamená, keď Boh neodpovie na vašu modlitbu podľa vašich predstáv?`

`Hoci Peter svojimi zapretiami Ježiša veľmi sklamal, Ježiš ho neodvrhol. V čom je pre nás tento Ježišov postoj nádejou?`

Západ slnka: 19.02

---

#### Dodatečné otázky k diskuzi

`Objevil jsi během svého studia této lekce něco důležitého? Co to bylo?`

`Jak je možné, že Ježíše v té nejtěžší chvíli opustili všichni jeho učedníci?`

`Jak bys asi obstál, kdybys byl tehdy jedním z učedníků? Proč?`

`Co považuješ v naší dnešní diskuzi za nejdůležitější? Proč?`
