---
title:  Kto si?
date:  12/09/2024
---

> <p></p>
> <sup>60</sup>Tu vstal veľkňaz, postavil sa uprostred nich a spýtal sa Ježiša: „Nič neodpovedáš na to, čo títo svedčia proti tebe?“ <sup>61</sup>On však mlčal a nič neodpovedal. Veľkňaz sa ho znova spýtal: „Ty si Mesiáš, syn Požehnaného?“ <sup>62</sup>Nato Ježiš odpovedal: „Ja som. Uvidíte Syna človeka sedieť po pravici Moci a prichádzať s nebeskými oblakmi.“ (Mar 14,60–62)

**Osobné štúdium**

`Prečítaj si text Mar 14,53–72. Porovnaj reakcie Ježiša a Petra na udalosti, ktoré nasledovali po Ježišovom zatknutí. V čom sú rozdiely? Čo sa z ich reakcií môžeme naučiť?`

Verše Mar 14,53–59 opisujú Ježišovo privedenie pred židovskú veľradu a prvú časť procesu. Tento príbeh ukazuje zmar a frustráciu. Náboženskí vodcovia sa opakovane snažia vzniesť obvinenie proti Ježišovi. Nedarí sa im však nájsť žiadnych dôveryhodných svedkov. Marek poznamenáva, že svedectvá svedkov sa nezhodovali a všetky sa ukázali ako falošné.

Nakoniec sa postavil veľkňaz a oslovil priamo Ježiša. Ten však najprv neodpovedá. Keď Ho však veľkňaz „zaprisahal“ (pozri Mat 26,63) a položil Mu otázku, či je „Mesiáš, syn Požehnaného“ (Mar 14,61), Ježiš úprimne a otvorene hovorí: „Ja som.“ Potom sa odvoláva na text Dan 7,13.14 o Synovi človeka, ktorý sedí po Božej pravici a prichádza s nebeskými oblakmi (Mar 14,62). To je však už priveľa aj na veľkňaza. Dokonca si roztrhne rúcho, a to aj napriek tomu, že takéto konanie veľkňazom zakazoval zákon (3Moj 21,10). Svojou reakciou ukazuje obrovské rozhorčenie a presvedčenie, že Ježiš sa rúha. Veľkňaz vyzýva veľradu na odsúdenie Ježiša a veľrada sa veľmi rýchlo zhodla, že Ježiš si zaslúži smrť. A nielen to. Aby ukázali svoje pohŕdanie Ježišom, začnú na Neho predstavitelia veľrady kričať a pľuť. Niektorí Ho dokonca bijú a posmievajú sa Mu.

Kým bol Ježiš súdený veľradou a vydával verné svedectvo, Peter je vonku na nádvorí a z jeho úst vychádzajú klamstvá. Ide o posledný „sendvičový príbeh“ a opäť v ňom nachádzame obrovský kontrast. Dve paralelné postavy, Ježiš a Peter, robia úplne protichodné činy. Ježiš vydáva verné svedectvo, Peter falošné. Peter je trikrát napadnutý sluhom alebo okoloidúcimi a zakaždým popiera spojenie s Ježišom, pričom dokonca nadáva a zaprisaháva sa.

Práve vtedy zaspieval kohút druhýkrát a Peter si hneď spomenie na Ježišovo proroctvo, že v tú noc trikrát zaprie svojho Pána. Poznanie vlastného zlyhania ho zlomí a on sa rozplače.

V tomto texte nachádzame zvláštnu iróniu. Na konci svojho súdu má Ježiš zaviazané oči, bijú ho a kážu Mu, aby „prorokoval“! Chceli sa Mu posmievať za to, že nedokáže povedať, kto Ho udrel. Avšak práve vtedy Peter zapiera Ježiša, čím sa napĺňa jedno z Ježišových proroctiev. Práve svojím zapretím Peter vlastne dokazuje, že Ježiš je Mesiáš.

**Aplikácia**

`Ako by si povzbudil niekoho, kto chce nasledovať Ježiša, ale nie vždy sa mu to darí? Kto z nás občas nezlyhal v nasledovaní toho, o čom vieme, že je Ježišova vôľa?`

---

#### Dodatečné otázky k diskuzi

`Jak probíhal „soud“ s Ježíšem?`

`Proč Ježíš většinou „výslechu“ jen mlčel a neodpovídal?`

`Velekněz se vyptává Ježíše, zda je Mesiáš. Copak to už dávno nevěděl? Proč ho to zajímá?`

`Co vše židovští duchovní přichystali, aby měli jistotu, že Ježíše nakonec odsoudí?`

`Proč byl Ježíš židovskými duchovními považován za „nepřítele národa“?`

`„Já jsem!“ odpoví Ježíš na otázku velekněze, zda je Mesiáš. Jak a proč reaguje velekněz na tato Ježíšovy dvě slova?`

`Za co má být Ježíš odsouzen k smrti?`
