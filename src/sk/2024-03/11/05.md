---
title:  Všetci Ho opustili
date:  11/09/2024
---

> <p></p>
> <sup>48</sup>Ježiš im povedal: „Ako na zločinca ste na mňa vyšli s mečmi a kyjmi, aby ste ma zajali? <sup>49</sup>Denne som učil u vás v chráme a nezajali ste ma. Ale musí sa splniť Písmo.“ <sup>50</sup>Vtedy ho všetci opustili a zutekali. <sup>51</sup>Šiel za ním akýsi mladík s plachtou, prehodenou na holom tele. Chytili ho, <sup>52</sup>on však plachtu pustil a utiekol nahý. (Mar 14,48–52)

**Osobné štúdium**

`Aké kľúčové udalosti pre plán spasenia opisuje text Mar 14,43–52?`

Je šokujúce, že jeden z Ježišových najbližších spolupracovníkov Ho zradil Jeho nepriateľom. Evanjeliá nezachádzajú do veľkých podrobností o Judášovej motivácii. V knihe Cesta lásky nachádzame tieto slová: „Judáš vždy miloval peniaze. Nebol však natoľko skazený, aby spáchal taký skutok. Tak dlho sa však poddával lakomstvu, že ho nakoniec úplne ovládlo. Láska k mamonu premohla v ňom lásku ku Kristovi. Tým, že sa stal otrokom jednej neresti, vydal sa napospas satanovi a hriechu. Potom sa už nezastavil pred ničím.“ (DA 716; CL 463)

Zradu odsudzujú všetci, dokonca aj tí, ktorí využívajú zradcov (porovnaj s Mat 27,3–7). Judášov skutok je však mimoriadne hanebný, pretože sa svoju zradu snaží ukryť pod rúško priateľstva. Zástupu ozbrojencov hovorí, že ten, ktorého pobozká, je hľadaný muž, ktorého treba zatknúť. Zdá sa, že Judáš chcel pred Ježišom a ostatnými učeníkmi skryť svoju podlosť.

Keď ozbrojenci Ježiša zatknú, vypukne zmätok. Ktosi dokonca vytasí meč (podľa Ján 18,10.11 to bol Peter) a odreže ucho veľkňazovmu sluhovi. Ježiš karhá tých, čo Ho prišli zatknúť. Podivuje sa nad tým, že sa Ho snažia zajať v tajnosti, hoci Ho mohli zajať kedykoľvek, keď Ho videli učiť v chráme. Ježiš však končí svoje slová odkazom na naplnenie Písma. Je to ďalšie poukázanie na dvojitú dejovú líniu prechádzajúcu príbehom o umučení: na jednej strane je uskutočňovanie Božej vôle, na strane druhej konanie ľudí v snahe zničiť Mesiáša.

Počas zatknutia od Ježiša utečú všetci Jeho učeníci. Utečie dokonca aj Peter, ktorý sa však neskôr v príbehu opäť objaví. Z diaľky bude pozorovať Ježiša a sám sa dostane do problémov. V texte nachádzame aj zmienku o akomsi mladíkovi, ktorý nasledoval Ježiša aj po Jeho zajatí (Mar 14,51.52). Táto správa sa nachádza iba v Evanjeliu podľa Marka. Niektorí si myslia, že išlo o samotného Marka, ale nie je na to dostatok dôkazov. Pozoruhodné je, že uteká nahý. Mladý muž namiesto toho, aby zanechal všetko a „nasledoval“ Ježiša, robí opak – zanecháva všetko a „uteká“ od Ježiša preč.

**Aplikácia**

`Uvažuj o myšlienke, že Judáš bol otrokom „jednej neresti“, ktorá ho napokon priviedla na úplné dno. Čo sa z toho môžeme naučiť o nenávisti k hriechu a o túžbe v Božej milosti zvíťaziť nad pokušením a hriechom?`

---

#### Dodatečné otázky k diskuzi

`Jakou roli sehrál Jidáš v zatčení Ježíše?`

`Proč se i ďábel snaží tvářit jako náš přítel?`

`Proč byl Ježíš zajat v noci?`

`Ježíš se nechal zatknout. Mohl své nepřátele zničit jediným pohledem. Proč se nebránil?`

`Jak Ježíš reagoval, když se ho Petr snažil bránit?`

`V čem je zajímavý příběh mladíka, který prchá nahý?`

`Jak to, že Ježíše v tu noc nakonec opustili úplně všichni?`

`Už jsi byl někdy „všemi opuštěný“. Co jsi prožíval a jak jsi to překonal?`
