---
title:  Getsemanská záhrada
date:  10/09/2024
---

> <p></p>
> <sup>34</sup>Povedal im: „Veľmi smutná je moja duša, až na smrť. Zostaňte tu a bdejte.“ <sup>35</sup>Trochu od nich poodišiel, padol na zem a modlil sa, aby ho, ak je to možné, minula táto hodina. <sup>36</sup>Hovoril: „Abba, Otče, tebe je všetko možné! Vezmi odo mňa tento kalich. No nie ako ja chcem, ale ako chceš ty.“ (Mar 14,34–36)

**Osobné štúdium**

`Prečítaj si text Mar 14,32–42. O čo sa Ježiš modlil? Ako bola Jeho modlitba vypočutá?`

Ježiš a učeníci opúšťajú opevnené mesto Jeruzalem, kde jedli pesachovú večeru a idú cez údolie Kidrón do záhrady na svahoch Olivového vrchu. Názov Getsemani znamená doslova „lis na olej“, čo naznačovalo, že v blízkosti sa nachádzal lis na spracovanie olivového oleja. Presné miesto dnes nie je známe, pretože Rimania počas obliehania mesta v roku 70 vyrúbali všetky stromy na Olivovom vrchu.

Keď Ježiš vchádza do záhrady, necháva tam svojich učeníkov a ďalej ide len s Petrom, Jakubom a Jánom. Potom však opustí aj ich a sám odchádza do ústrania. Tento priestorový odstup naznačuje, že Ježiš je čoraz osamotenejší a izolovanejší. Takto opustený čelí svojmu nadchádzajúcemu utrpeniu.

Ježiš sa modlí, aby bol od neho odňatý kalich utrpenia, ale iba ak je to Božia vôľa (Mar 14,36). Používa aramejský výraz Abba, ktorý Marek prekladá ako „Otče“. Tento výraz neznamená „ocko“, hoci sa to často naznačuje. Výraz, ktorý by dieťa použilo na oslovenie svojho otca, bol abi (pozri BROWN, Raymond E., The Death of the Messiah, Anchor Bible Reference Library. New York: Doubleday, 1994, zväzok 1, s. 172.173). Ale aj použitie výrazu Abba vo význame „Otec“ vyjadruje úzku rodinnú väzbu, ktorú netreba nijako umenšovať.

Ježiš sa modlí za odstránenie kalicha utrpenia. On sa však podriaďuje Božej vôli (porovnaj s Pánovou modlitbou Otče náš v Mat 6,10). Vo zvyšku príbehu o umučení je zrejmé, že Božia odpoveď na Ježišovu modlitbu znie zamietavo. Neodstráni od Neho kalich utrpenia, pretože práve cez túto skúsenosť sa svetu ponúka spása.

Keď čelíme ťažkostiam, je povzbudzujúce mať priateľov, ktorí nás podporujú. Apoštol Pavol píše o tom, že všetko „vládze“ v Kristovi, ktorý ho posilňuje (Fil 4,13). Mnohí však zabúdajú na nasledujúci verš, ktorý apoštol začína slovami: „Ale...“ Verš znie: „Ale dobre ste urobili, že ste sa ma ujali v mojom súžení.“ (Fil 4,14) Presne po tom túžil aj Ježiš v Getsemanskej záhrade. Trikrát prišiel hľadať útechu u svojich učeníkov a trikrát ich našiel spať. Na konci ich prebudí, aby s Ním vyšli čeliť skúške. On je pripravený, oni však pripravení nie sú.

**Aplikácia**

`Je pre teba náročné pripustiť, že to, o čo sa modlíš, sa môže skončiť inak, než si predstavuješ? Čo ti v takých situáciách pomáha?`

---

#### Dodatečné otázky k diskuzi

`Jak se cítil Ježíš krátce před tím, než byl zajat? S čím bojoval?`

`Co Ježíš očekával od svých učedníků? Proč ho zklamali?`

`Proč učedníci usnuli, když je prosil, aby bděli?`

`Co mělo učedníky motivovat k tomu, aby bděli?`

`Máš nějakou zkušenost s modlitební podporou od svých spoluvěřících? Poděl se s námi o ni.`

`Jak je možné, že Ježíše přepadla „úzkost a hrůza“? Jak reaguje?`

`Proč je pro Ježíše důležitější vůle jeho Otce, než jeho vlastní pocity?`

`„Buď vůle tvá.“ Vyslovuje se ti tato věta snadno? Proč?`
