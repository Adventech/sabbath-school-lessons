---
title:  Učenie učeníkov (2)
date:  17/08/2024
---

### Texty na tento týždeň
Marek10 (1Moj 1,27; 1Moj 2,24; Gal 4,1.2; Rim 6,1–11; Iz 11,1–16)

**Úvodný text**
> „Lebo ani Syn človeka neprišiel, aby sa dal obsluhovať, ale aby sám slúžil a dal svoj život ako výkupné za mnohých.“ (Mar 10,45)

Tento týždeň budeme študovať 10. kapitolu Evanjelia podľa Marka. Tým ukončíme dôležitú časť, v ktorej Ježiš pripravuje svojich učeníkov na pochopenie podstaty kríža. Prvá polovica kapitoly sa zaoberá samotnými učeníkmi. Druhá polovica sa venuje otázkam, ktoré sú dôležité pre učeníctvo, ale nahliada na ne optikou tých, čo sa dostávajú do kontaktu s Ježišom. Farizeji prichádzajú a hádajú sa s Ním na tému rozvodu, rodičia prinášajú svoje deti, aby ich Ježiš požehnal, bohatý mládenec sa pýta na večný život a slepý sa pýta na zrak.

Táto kapitola obsahuje dôležité naučenia o tom, čo znamená nasledovať Ježiša, a to najmä v súvislosti s praktickými otázkami každodenného života, medzi ktoré patrí manželstvo, deti, postoj k bohatstvu a odmena a cena za Jeho nasledovanie. Kapitola vrcholí uzdravením druhého nevidomého (Mar 10,46–52; porovnaj s Mar 8,22–26). Toto uzdravenie tvorí záver celej časti (Mar 8,22–10,52) a zároveň ilustruje, aká je cena nasledovania Ježiša a k čomu môže toto nasledovanie viesť.

Tieto naučenia pripravujú Ježišových nasledovníkov na výzvy, ktoré so sebou prináša učeníctvo. A to bez ohľadu na to, či ide o učeníkov žijúcich pred dvetisíc rokmi alebo dnes, v 21. storočí.

**Osnova lekcie**

Pri štúdiu desiatej kapitoly uvidíme (podobne ako v predchádzajúcej lekcii), akým spôsobom učil Ježiš svojich učeníkov o zásadách svojho kráľovstva a o tom, čo znamená byť Jeho učeníkom.

- Mar 10,1–12: Ježišovo učenie o manželstve (nedeľa)
- Mar 10,13–16: Ježišovo učenie o deťoch (pondelok)
- Mar 10,17–31: Ježišovo učenie o životných prioritách (utorok)
- Mar 10,32–45: Ježišovo učenie o skutočnej službe (streda)
- Mar 10,46–52: Uzdravenie slepého – získanie nového učeníka (štvrtok)

---

#### Dodatečné otázky k diskuzi

`Jak Ježíš definuje důvod toho, proč přišel na náš svět?`

`Jakou roli hraje v Ježíšově životě služba potřebným?`

`Proč za nás Ježíš musel položit život?`

`Jaká témata Ježíš otevírá? Proč právě tato?`

`Jak reaguje na útoky židovských duchovních?`

`Co by podle tebe měl vědět každý, kdo se chce stát Ježíšovým učedníkem?`
