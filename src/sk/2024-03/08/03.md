---
title:  Ježiš a deti
date:  19/08/2024
---

> <p></p>
> <sup>13</sup>K Ježišovi prinášali deti, aby sa ich dotkol. Učeníci im však dohovárali. <sup>14</sup>Keď to Ježiš zbadal, rozhorčil sa a povedal im: „Nechajte deti prichádzať ku mne a nebráňte im, lebo takým patrí Božie kráľovstvo. <sup>15</sup>Amen, hovorím vám: Kto neprijme Božie kráľovstvo ako dieťa, nevojde doň.“ <sup>16</sup>A bral ich do náručia, kládol na ne ruky a požehnával ich. (Mar 10,13–16)

**Osobné štúdium**

`Čo urobil Ježiš pre tých, ktorí k Nemu prinášali deti (Mar 10,13–16)?`

Deti boli v starovekom svete považované za veľmi dôležité. V kultúre, kde dominovali muži, sa veľký dôraz kládol na chlapcov. Narodenie a detstvo však vôbec neboli jednoduché. Bez modernej lekárskej starostlivosti existovalo veľké riziko súvisiace nielen s tehotenstvom a pôrodom, ale aj s prvými rokmi života detí. Mnohé kultúry používali tradičné lieky a amulety na ochranu zraniteľných maličkých pred zlými silami.

Hoci deti boli žiadané a dôležité, v skutočnosti mali veľmi nízke sociálne postavenie – podobne ako otroci (Gal 4,1.2). V grécko-rímskom svete boli deti s telesným postihnutím alebo neželané deti ponechané svojmu osudu, alebo dokonca hodené do rieky. Chlapci mali väčšiu cenu ako dievčatá. Niekedy boli tieto opustené deti „zachránené“, len aby ich vychovali a predali ako otrokov.

Zdá sa, že učeníci nepochopili Ježišove slová v predchádzajúcej kapitole o tom, že prijímaním detí prijímame aj Ježiša (Mar 9,33–37). Teraz karhajú tých, ktorí prinášajú deti k Ježišovi, aby ich požehnal. Učeníci majú možno pocit, že je to nedôležité a že Ježiš nebude mať na niečo také čas.

Veľmi sa však mýlili. Ježiša ich konanie dokonca rozhorčilo. Marek vo svojom evanjeliu zaznamenáva niekoľko výrazných reakcií Ježiša na konanie ľudí. Je určite poučné, že jedna z jeho silných reakcií bola voči ľuďom, ktorí sa snažili držať od Neho deti čo najďalej.

Dôrazne trvá na tom, že učeníci nesmú deťom brániť na ceste k Nemu. Prečo? Pretože im patrí Božie kráľovstvo a človek ho musí prijať s postojom a pohľadom dieťaťa. Ide pravdepodobne o odkaz na jednoduchú, bezvýhradnú dôveru v Boha.

„Nedovoľme, aby naša nekresťanská povaha predstavovala Ježiša v zlom svetle. Neodrádzajme ich svojou chladnosťou a nevľúdnosťou. Nebuďme príčinou toho, že v deťoch vznikne pocit, že sa im v nebi nebude páčiť, ak tam budeme my. Nehovorme o náboženstve ako o niečom, čomu deti nemôžu rozumieť. Nevzbudzujme dojem, že nechceme, aby už v detstve prijali Krista. Nevyvolávajme v nich nesprávnu predstavu, že Kristovo náboženstvo je pochmúrne a prísť k Spasiteľovi znamená vzdať sa v živote všetkého radostného.“ (MH 44; CZŽH 24)

**Aplikácia**

`Ako môžete lepšie predstaviť Ježiša deťom vo vašom okolí?`

---

#### Dodatečné otázky k diskuzi

`Proč nechtěli učedníci pouštět děti k Ježíši?`

`Jak se zachoval Ježíš, přestože už musel být po celodenní námaze unaven?`

`Proč Marek připomíná, že se Ježíš na učedníky hněval? Co nám to o něm vypovídá?`

`V čem jsou nám malé děti příkladem v oblasti „přijímání Božího království“?`

`Jakou roli hraje v našem životě objetí?`

`Můžeme si i v církvi prokazovat „fyzickou blízkost“ objetím? Proč?`

`Co můžeme udělat pro to, aby se u nás (doma i v církvi) děti cítily přijímány?`
