---
title:  Najlepšia investícia
date:  20/08/2024
---

> <p></p>
> <sup>17</sup>Keď sa vydával na cestu, ktosi k nemu pribehol, padol pred ním na kolená a pýtal sa ho: „Učiteľ dobrý, čo mám robiť, aby som sa stal dedičom večného života?“ ... <sup>21</sup>Vtedy sa Ježiš naňho s láskou zahľadel a povedal mu: „Jedno ti chýba. Choď, predaj všetko, čo máš, daj chudobným a budeš mať poklad v nebi. Potom príď a nasleduj ma!“ <sup>22</sup>Po týchto slovách mládenec zosmutnel a zarmútený odišiel, lebo mal mnoho majetku. (Mar 10,17.21.22)

**Osobné štúdium**

`Aké kľúčové ponaučenia o viere a cene učeníctva pre kohokoľvek, bohatého alebo chudobného, sa nachádza v texte Mar 10,17–31?`

Mládencov prístup naznačuje jeho úprimnosť a úctu k Ježišovi. Pribehol, kľakol si pred Ním a položil otázku, ktorá je dôležitá pre osud každého človeka: Aké požiadavky musím spĺňať, aby som mohol zdediť večný život ? Ježiš vo svojej odpovedi odkazuje na druhú tabuľku Desatora. Muž opäť prejaví svoje nadšenie. Hovorí, že to všetko zachovával od svojej mladosti.

Zo štyroch evanjelií len Marek poznamenáva, že Ježiš si tohto muža „zamiloval“ (Roh.). Na mužovom nadšení je niečo príťažlivé. Ježiš však skúša jeho úprimnosť žiadosťou, aby všetko predal a nasledoval Ho. Muž odchádza zarmútený, pretože mal veľký majetok. V skutočnosti prikázania nezachovával. Porušil hneď to prvé, keď si vo svojom živote postavil na najvyššie miesto niečo iné ako Boha. Modlou sa mu stalo jeho bohatstvo.

Ježiš potom hovorí o zvodnej podstate bohatstva. Pre veľké zviera, ako je ťava, je ľahšie prejsť malým otvorom ihly, ako pre bohatého človeka vstúpiť do neba.

Učeníci sú ohromení Ježišovými slovami a čudujú sa, kto teda môže byť spasený. Najdôležitejší Ježišov výrok v tejto časti je vo verši Mar 10,27. „Ľuďom je to nemožné, ale Bohu nie; lebo Bohu je všetko možné.“

Tento text sa zdá byť príhodným miestom na ukončenie príbehu: do neba sa nemôžeme dostať sami; na to, aby sme boli spasení, potrebujete Božiu milosť.

Potom však Peter emotívne vyhŕkne, že on a jeho priatelia opustili všetko, aby nasledovali Ježiša. Ježiš odpovedá, že čokoľvek, čo sme zanechali, aby sme Ho nasledovali, nie je ničím v porovnaní s tým, čo dostaneme teraz a „v budúcom veku“.

Hlavná myšlienka teda znie: Kristova smrť je riešením na ľudskú vinu. Kristova milosť a Jeho vzkriesený život sú tým, čo posilňuje poslušnosť Jeho príkazom.

**Aplikácia**

`Prečítaj si text Rim 6,1–11. Ako tieto verše odhaľujú realitu Božej milosti v našom živote, keď nás On ospravedlňuje a robí z nás nových ľudí?`

---

#### Dodatečné otázky k diskuzi

`Jak bys popsal muže, který se Ježíše ptá, co potřebuje k jistotě spasení?`

`Proč se měl tento bohatý muž zbavit všeho, co měl?`

`Které přikázání přestoupil, když dal přednost majetku před Ježíšem?`

`Jak Ježíš reagoval na to, že ho tento muž opustil a vrátil se ke svému bohatství?`

`Jak a proč reagují na tuto příhodu učedníci?`

`Musí se majetku zbavit každý, kdo chce „jít za Ježíšem“? Proč?`

`Jak se můžeme bránit tomu, aby se majetek nestal našim božstvem?`
