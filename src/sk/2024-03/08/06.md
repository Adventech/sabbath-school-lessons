---
title:  „Čo chceš, aby som ti urobil?“
date:  22/08/2024
---

> <p></p>
> <sup>46</sup>Prišli do Jericha. Keď Ježiš vychádzal s učeníkmi a veľkým zástupom z Jericha, sedel pri ceste slepý žobrák, Timaiov syn Bartimej. <sup>47</sup>Keď slepec začul, že je to Ježiš Nazaretský, začal volať: „Ježiš, Syn Dávidov, zmiluj sa nado mnou!“ <sup>48</sup>Mnohí mu dohovárali, aby mlčal, ale on kričal ešte hlasnejšie: „Syn Dávidov, zmiluj sa nado mnou!“ <sup>49</sup>Ježiš sa zastavil a povedal: „Zavolajte ho!“ Nato slepca zavolali a povedali mu: „Dúfaj! Vstaň, volá ťa!“ <sup>50</sup>A on zhodil plášť, vyskočil a prišiel k Ježišovi. <sup>51</sup>Ježiš sa ho spýtal: „Čo chceš, aby som ti urobil?“ Slepec mu povedal: „Rabbúni, aby som videl!“ <sup>52</sup>Tu mu Ježiš povedal: „Choď, tvoja viera ťa uzdravila!“ A hneď videl a šiel po ceste za ním. (Mar 10,46–52)

**Osobné štúdium**

`Ako Bartimej zareagoval na Ježišov príchod? (Mar 10,46–52)`

Pri našom štúdiu Evanjelia podľa Marka sme už hovorili, že Ježiš väčšinou ľuďom bránil, aby iným hovorili o Ňom a o Jeho zázrakoch. V tomto príbehu sa opäť stretávame s podobným motívom. Keď Ježiš opúšťa Jericho, ocitne sa v Jeho blízkosti nevidomý muž, ktorý žobral na kraji cesty. Akonáhle sa dozvie, že okolo prechádza Ježiš, muž začne kričať: „Ježiš, Syn Dávidov, zmiluj sa nado mnou!“ (Mar 10,47) V súlade s už spomínanou myšlienkou odhalenia a tajomstva sú to tentoraz ľudia naokolo, ktorí preberajú úlohu tých, čo sa snažia muža umlčať.

Bartimej sa však nedá odradiť. Čím viac na neho naliehajú, tým hlasnejšie kričí: „Syn Dávidov, zmiluj sa nado mnou!“ (Mar 10,48) Jeho slová sú vyznaním viery v Ježiša ako Mesiáša a dôvery, že ho môže uzdraviť. Titul „Syn Dávidov“ mal v Ježišových dňoch dva významy: (1) odkazoval na obnovu vlády kráľa Izraela (pozri Izaiáš 11; Jer 23,5.6; Jer 33,15; Ezech 34,23.24; 37,24; Mich 5,2–4; Zach 3,8; 6,12) a (2) ukazoval, že táto osoba bude uzdravovať a vyháňať zlých duchov.

Ježiš sa zastaví a ľuďom povie, aby slepého zavolali k Nemu. Je príznačné, že keď slepec prichádza k Ježišovi, zhadzuje svoj plášť. V Ježišovej dobe boli ľudia s postihnutím na úplnom dne spoločenského rebríčka – spolu s vdovami a sirotami. Išlo o jednotlivcov na okraji spoločnosti, bez príjmu a v reálnom ohrození života. Plášť bol pre muža jedinou istotou. Slúžil mu ako lôžko, prikrývka a ochrana súčasne. Vzdať sa ho, zanechať ho kdesi bez dozoru bolo prejavom viery, nádeje a istoty, že Ježiš muža uzdraví.

A Ježiš nesklamal. Každý, kto v evanjeliách prichádza za Ježišom s prosbou o pomoc, túto pomoc vždy nachádza. Ježiš kladie Bartimejovi rovnakú otázku, akú predtým položil Jakubovi a Jánovi: „Čo chceš, aby som ti urobil?“ (Mar 10,51; pozri aj Mar 10,36) Slepý bez váhania žiada, aby mohol vidieť. A Ježiš ho ihneď uzdravuje. Odpoveďou teraz už vidiaceho muža je, že Ježiša nasleduje na Jeho ceste.

Tento príbeh uzatvára časť o učeníctve, ktorá je ohraničená dvomi príbehmi o uzdravení nevidomých (porovnaj Mar 8,22–26 a Mar 10,46–52). Tieto dva príbehy ilustrujú, že učeníctvo znamená vnímať svet novými očami. Niekedy možno nie hneď úplne jasne, ale vždy to vedie k nasledovaniu Ježiša po ceste, ktorú nám ukazuje.

**Aplikácia**

`Kričal si aj ty niekedy (doslovne alebo obrazne) na Ježiša: „Syn Dávidov, zmiluj sa nado mnou!“ V akej si bol vtedy situácii? Čo sa stalo? Čo ťa takéto skúsenosti naučili?`

---

#### Dodatečné otázky k diskuzi

`Proč lidé bránili slepému muži, aby volal na Ježíše?`

`Ježíš volá slepce k sobě a ten, když uslyší jeho hlas, odhazuje plášť. Co tím vyjadřuje?`

`Proč se ho Ježíš ptá, co chce? Copak to nebylo jasné?`

`„Jdi, víra tvá tě uzdravila“, říká Ježíš. Jak tomu rozumíš?`

`Jakou roli hraje naše víra, když prosíme Boha o zázrak?`

`Proč je v Markově evangeliu část věnovaná učednictví ohraničena dvěma příběhy o uzdravení slepých?`

`Jak mění učednictví náš pohled na svět a na budoucnost?`
