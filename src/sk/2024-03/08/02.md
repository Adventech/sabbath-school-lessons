---
title:  Boží plán pre manželstvo
date:  18/08/2024
---

> <p></p>
> <sup>2</sup>Tu prišli farizeji a skúšali ho otázkou, či je mužovi dovolené prepustiť manželku. <sup>3</sup>Odpovedal im: „Čo vám prikázal Mojžiš?“ <sup>4</sup>Odpovedali: „Mojžiš dovolil napísať prepúšťací list a prepustiť ju.“ <sup>5</sup>Ježiš im však povedal: „Takéto ustanovenie vám napísal pre tvrdosť vášho srdca. <sup>6</sup>No už na začiatku ich Boh stvoril ako muža a ženu. <sup>7</sup>Preto opustí človek svojho otca i matku a priľne k svojej žene <sup>8</sup>a budú dvaja jedno telo. Takže potom už nie sú dvaja, ale jedno telo. <sup>9</sup>Čo teda Boh spojil, človek nech nerozlučuje.“ (Mar 10,2–9)

**Osobné štúdium**

`Prečítaj si text Mar 10,1–12 a porovnaj s 1Moj 1,27 a 1Moj 2,24. Aká pasca sa skrývala v otázke farizejov o rozvode? Aké ponaučenie dal Ježiš vo svojej odpovedi?`

V tejto pasáži sa farizeji pýtajú Ježiša, či je dovolené, aby sa muž rozviedol so svojou manželkou. Farizeji považovali rozvod za zákonný. Líšili sa len v otázke dôvodov, pre ktoré bolo možné legitimizovať rozvod. V zásade existovali dva prístupy predstavované nasledovníkmi dvoch veľkých rabínov – Šamaja a Hilela. Šamajovi nasledovníci vykladali Tóru prísnejšie a podľa nich mohli byť príčinami rozvodu len bezdetnosť, materiálne či citové zanedbávanie alebo manželská nevera. Hilelovi nasledovníci boli oveľa zhovievavejší a umožňovali rozvod takmer z akéhokoľvek dôvodu, hoci ich proces udeľovania rozvodu bol oveľa zložitejší, čo mnohých v konečnom dôsledku od rozvodu odrádzalo.

Môže sa preto zdať nezvyčajné, že farizeji kladú Ježišovi všeobecnú otázku, či je rozvod vôbec prijateľný. Na pozadí tejto otázky sa však skrývalo sprisahanie, ktoré malo dostať Ježiša do problémov u Herodesa Antipasa. Ten bol vládcom regiónu na východ od Jordánu, kde sa Ježiš práve vtedy nachádzal. Antipas sa totiž rozviedol so svojou manželkou a oženil sa s Herodiadou, manželkou svojho brata. Herodes dal sťať Jána Krstiteľa pre jeho výčitky súvisiace s týmto nezákonným vzťahom (pozri Mat 14,1–12).

Ježiš odpovedá protiotázkou. Pýta sa farizejov, čo v tejto veci prikázal Mojžiš. Farizeji sa vo svojej odpovedi odvolávajú na text 5Moj 24,1–4, ktorý opisuje konkrétny prípad nového manželstva po rozvode. Izraeliti v Mojžišových dňoch už praktizovali rozvod. Judikatúra opísaná v 5. Mojžišovej 24 mala poskytovať žene ochranu. Ale v Ježišových dňoch toto učenie Hilelova škola prekrútila, aby sa uľahčil rozvod takmer z akéhokoľvek dôvodu. Zákon, ktorý mal ženu chrániť, sa teda používal na jednoduchšie ukončenie manželstva a zbavenie sa nechcenej ženy.

Namiesto diskusie o judikatúre v 5. Mojžišovej 24 sa Ježiš odvoláva na pôvodný Boží ideál pre manželstvo, ako ho vyjadruje 1. Mojžišova 1 a 2. Poznamenáva, že na počiatku Boh stvoril muža a ženu (1Moj 1,27), dvoch jednotlivcov. Potom spája túto pravdu s myšlienkou, že muž opustí svojich rodičov a pripojí sa k svojej manželke a stanú sa jedným telom (1Moj 2,24). Tento koncept jednoty sa stáva základom Ježišovho potvrdenia manželského zväzku. Čo Boh spojil, ľudia by nemali rozdeľovať.

**Aplikácia**

`Čo môže vaše zborové spoločenstvo urobiť pre posilnenie manželstiev vo vašom strede? Ako pomáhate tým, ktorým sa manželstvo rozpadlo?`

---

#### Dodatečné otázky k diskuzi

`Jakou otázku dostává Ježíš od farizeů?`

`Proč se ho ptají na rozvod a následné manželství?`

`Co by se stalo, kdyby Ježíš rozvod a následné manželství jednoznačně odsoudil?`

`Jaký byl původní Boží plán pro manželství muže a ženy?`

`Proč Bůh v určitých situacích souhlasí s rozvodem?`

`Jak bychom měli jednat s těmi, kterým se rozpadá manželství, nebo kteří chtějí uzavřít nové manželství?`

`Proč bychom měli být opatrní v odsuzování těch, kterým se jejich manželství nevydařilo?`

`Co můžeme udělat pro to, aby naše manželství naplnilo Boží plán s námi?`
