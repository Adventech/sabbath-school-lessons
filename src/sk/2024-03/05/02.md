---
title:  Upokojenie búrky
date:  28/07/2024
---

> <p></p>
> <sup>35</sup>V ten deň, keď sa zvečerilo, im povedal: „Prejdime na druhý breh.“ <sup>36</sup>Nato opustili zástup a jeho vzali so sebou, tak ako bol, v člne. Sprevádzali ho aj iné člny. <sup>37</sup>Tu sa strhla mohutná búrka s víchricou a vlny sa valili na čln, takže čln sa už napĺňal. <sup>38</sup>Ježiš však spal na vankúši v zadnej časti člna. Zobudili ho a povedali mu: „Učiteľ, nedbáš, že hynieme?“ <sup>39</sup>Zobudil sa, pohrozil víchru a prikázal moru: „Mlč, utíš sa!“ Vtedy víchor ustal a nastalo veľké ticho. <sup>40</sup>A im povedal: „Čo ste takí ustrašení? Ešte stále nemáte vieru?“ <sup>41</sup>Prenikol ich veľký strach a jeden druhému hovorili: „Ktože je to, že ho i vietor, i more počúva?“ (Mar 4,35–41)

**Osobné štúdium**

`Čo sa môžeme naučiť z príbehu v úvodnom texte (Mar 4,35–41)? Čo je hlavnou myšlienkou príbehu?`

Na začiatku štvrtej kapitoly Ježiš nastupuje do člna, aby učil veľké množstvo ľudí, ktorí sa zhromaždili na brehu (Mar 4,1). Zdá sa, že potom z člna vystúpil a rozprával sa s učeníkmi niekde osamote (Mar 4,10–12). Teraz, po dlhom dni vyučovania, učeníci berú Ježiša na čln „tak ako bol“ (Mar 4,36), teda veľmi unaveného. Okamžite zaspal na poduške v zadnej časti člna. Na jazere sa strhla veľká búrka a hrozilo, že sa loďka potopí. Ustrašení, zmätení a nahnevaní učeníci Ježiša zobudili. Za dramatických okolností Ježiš „pohrozil“ vetru a „prikázal“ moru, aby sa utíšili (Mar 4,39). Všetko stíchne a nad jazerom zavládne veľký pokoj. Je pochopiteľné, že učeníkov sa zmocnil hlboký strach z prejavu božskej moci, ktorého boli svedkami.

`Prečítaj si text Žalm 104,1–9. V čom sa obraz Hospodina v týchto veršoch podobá Kristovi, ktorý utíšil búrku?`

Príbeh v Mar 4,35–41 zapadá do bežného biblického obrazu „teofánie“, teda zjavenie sa Boha alebo jedného z Jeho anjelov. Pre tieto udalosti je spoločných päť charakteristík: (1) prejav božskej moci, (2) ľudský strach, (3) príkaz nebáť sa, (4) slová posolstva, pre ktoré sa zjavil Boh alebo anjel a (5) ľudská odpoveď na zjavenie. Štyri z piatich charakteristík sú prítomné aj v tomto príbehu: upokojenie búrky je prejavom božskej moci, strach učeníkov je ľudským strachom. Otázka „Čo ste takí ustrašení?“ je paralelou onoho „Nebojte sa!“. Otázka učeníkov: „Ktože je to, že ho i vietor, i more počúva?“ je ľudskou odpoveďou na zjavenie. V tomto príbehu teda chýba len štvrtá charakteristika: slová zjavenia. Tento chýbajúci detail je v súlade s motívom „zjavenia a utajenia“ prítomného v celej knihe. Napriek tomu napokon pravda vyjde najavo. V tomto príbehu otázka učeníkov „Ktože je to...?“ tlačí čitateľa, aby si sám doplnil chýbajúce slová zjavenia: On je Boží Syn, sám Hospodin.

**Aplikácia**

`Uvažuj o Božej moci. Ako sa môžeš naučiť spoľahnúť sa na túto moc a dôverovať Bohu vo všetkom, čím v živote prechádzaš?`

---

#### Dodatečné otázky k diskuzi

`Čeho se báli učedníci, když je zastihla bouře na lodi?`

`Jak je možné, že Ježíš klidně spí, přestože se loď skoro potápí?`

`Jaké pocity naplnily nitra učedníků, když Ježíše vzbudili a on bouři utišil?`

`Zažil jsi někdy podobný pocit přítomnosti Boží moci?`

`104. žalm popisuje Boží majestát. Zažil jsi už něco z toho, co popipsuje?`

`Učedníci se ptají: „Kdo to jen je?“ Proč Marek nenabízí odpověď?`

`Existují i životní bouře? Co nám v nich nabízí tento příběh?`
