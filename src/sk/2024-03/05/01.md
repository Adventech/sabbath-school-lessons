---
title:  Zázraky pri jazere
date:  27/07/2024
---

### Texty na tento týždeň
Mar 4,35–41; Mar 5,1–43 (Ž 104,1–9; 4Moj 27,17)

**Úvodný text**
> Ježiš mu to však nedovolil, ale mu povedal: „Choď domov k svojim a porozprávaj im, čo všetko ti urobil Pán a ako sa nad tebou zmiloval.“ (Mar 5,19)

Ježišova služba sa z veľkej časti zameriavala na Galileu, najmä na okolie Galilejského mora. Ide o jazero dlhé približne 21 km a široké 13 km. Je to najväčšia vodná plocha v oblasti a bola centrom života ľudí žijúcich v jeho okolí.

Marek 4 sa končí tým, že Ježiš a Jeho učeníci sa plavia na protiľahlý breh Galilejského mora. Počas plavby sa strhla silná búrka, ktorú Ježiš upokojil tým, že prehovoril k vetru a vlnám. Marek 6 sa končí podobnou scénou, ale tentoraz Ježiš kráča po vode smerom k učeníkom plaviacim sa na lodi. Medzi týmito dvomi scénami na vode sa nachádza množstvo Ježišových zázrakov, ktoré sa udiali na zemi. V tom čase sa uskutočnila aj prvá misijná cesta Jeho učeníkov. Spomenutým udalostiam sa budeme venovať tento týždeň.

Hlavnou charakteristikou týchto dramatických príbehov je snaha umožniť čitateľovi vidieť, kto je Ježiš. On je Ten, kto dokáže utíšiť búrku, vyhnať démona, vyliečiť ženu, ktorá sa dotkne Jeho odevu, vzkriesiť mŕtve dievča, kázať vo svojom rodnom meste, poslať svojich učeníkov šíriť evanjelium, chodiť po vode a nasýtiť päťtisícový zástup niekoľkými chlebmi a rybami. Ide o nesmierne prejavy moci, ktoré učeníkom pomáhajú pochopiť, že On je Boží Syn.

**Osnova lekcie**

V tejto lekcii sa budeme venovať predovšetkým piatej a šiestej kapitole Evanjelia podľa Marka. Ich dej sa odohráva na brehu Galilejského mora. Jednotlivé „zázraky“, ktoré tu Ježiš vykoná, mali (a stále majú) ľuďom pomôcť pochopiť, kým Ježiš je a aký bol zmysel Jeho pozemskej služby.

- Mar 4,35–41: Utíšenie búrky (nedeľa)
- Mar 5,1–20: Vyslobodenie posadnutého (pondelok)
- Mar 5,21–43: Vzkriesenie mladého dievčaťa a uzdravenie ženy (utorok)
- Mar 6,1–30: Odmietnutie Ježiša a vyslanie učeníkov (streda)
- Mar 6,31–52: Nasýtenie davu a pochopenie Ježišovho poslania (štvrtok)

---

#### Dodatečné otázky k diskuzi

`Co je to zázrak? Jak bys ho popsal?`

`Myslíš, že se zázraky dějí i dnes? Jaké?`

`Zažil jsi někdy nějaký zázrak?`

`Proč dělal zázraky i Ježíš?`

`Musí být za „zázraky“ vždy Bůh? Proč?`

`Jak bychom měli postupovat, když zažijeme zázrak?`

`Proč není moudré stavět svou víru jen na přítomnosti zázraků?`
