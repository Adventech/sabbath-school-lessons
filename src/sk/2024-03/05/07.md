---
title:  Podnety na zamyslenie
date:  02/08/2024
---

V knihe Cesta lásky si prečítajte kapitoly „Búrka“ (DA 333–341; CL 217–222) a „Dotyk dôvery“ (DA 342–348; CL 223–225).

„Každý, kto sa učí od Boha, by mal žiť životom, ktorý sa odlišuje od zvyklostí a spôsobov sveta, a mal by mať osobnú skúsenosť z poznávania Božej vôle. Potrebujeme osobne počuť, ako nás Boh oslovuje. Keď sa pred Bohom stíšime a budeme očakávať jeho hlas, započujeme ho. Vyzýva nás: Utíchnite a poznajte, že ja som Boh. (Ž 46,11) Len tu nájdeme pravý odpočinok. To je najúčinnejšia príprava tých, čo pracujú v Božom diele. Kto sa takto posilňuje, bude aj uprostred uponáhľaného davu a nadmerného pracovného vypätia obklopený ovzduším svetla a pokoja. Taký život bude šíriť vôňu a stane sa svedectvom o Božej moci, ktorá získava srdcia ľudí.“ (DA 363; CL 236)

„Vo svojom nespokojnom srdci sa pýtali: Keď Kristus vedel urobiť toľko zázračných skutkov, ktorých boli svedkami, nemohol by dať zdravie, silu a bohatstvo všetkým, celému svojmu ľudu, zbaviť ho utláčateľov a prednostne ho obdariť mocou a slávou? Nemohli pochopiť tajomstvo, že sa pokladal za Božieho Syna, a predsa odmietol stať sa izraelským kráľom. Jeho odmietnutie si nesprávne vykladali. Mnohí sa domnievali, že sa neodvažuje uplatniť svoje nároky, pretože sám nemá istotu o božskej podstate svojho povolania a poslania. Tým otvorili cestu nevere a toto satanské dielo prinieslo ovocie svojho druhu: nepochopenie a odpadnutie.“ (DA 385; CL 247)

**Námety na spoločné uvažovanie**

`Čo by ste odpovedali na otázku: „Od čoho vás Ježiš oslobodil?“`

`Prečo Boh niekedy dopustí, aby dobrý človek, ako napríklad Ján Krstiteľ, bol uväznený a dokonca popravený? Akú útechu alebo nádej môžeme nájsť napriek týmto ťažkým situáciám?`

`Aké ponaučenie vyplýva z nasýtenia piatich tisícov pre zborové spoločenstvo s malými finančnými či ľudskými prostriedkami?`

`Porovnajte dnes populárne názory na Ježiša s Jeho obrazom v Markovi 5 a 6. V čom robia chybu tí, ktorí sa snažia využiť Ježiša na získanie politickej moci a na ovládnutie druhých?`

Západ slnka: 20.22

---

#### Dodatečné otázky k diskuzi

`Pomohlo ti osobní studium lekce objevit něco důležitého? Co to bylo?`

`Který z uvedených zázraků tě nejvíce zaujal? Proč?`

`Proč i nás tolik lákají a přitahují „zázraky“? Proč o nich tak rádi mluvíme?`

`Co tě dnes nejsilněji oslovilo v naší diskuzi? Proč?`
