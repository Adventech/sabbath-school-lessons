---
title:  Príbeh plný emócií
date:  30/07/2024
---

> <p></p>
> <sup>22</sup>Tu prišiel k nemu jeden z predstavených synagógy menom Jairos. Len čo uzrel Ježiša, padol mu k nohám <sup>23</sup>a úpenlivo ho prosil: „Dcérka mi umiera. Poď, polož na ňu ruky, aby vyzdravela a žila!“ <sup>24</sup>Ježiš s ním odišiel. Nasledoval ho veľký zástup a tlačili sa na neho. <sup>25</sup>Bola tam istá žena, ktorá dvanásť rokov trpela na krvotok. (Mar 5,22–25)

**Osobné štúdium**

`Prečítaj si text Mar 5,21–24. Aké vlastnosti vynikajú na Jairosovi?`

Náboženskí vodcovia, medzi ktorých patril aj Jairos, neprechovávali zvyčajne k Ježišovi priateľské postoje (pozri Mar 1,22; Mar 3,2.6 a Luk 13,14). Jairos je však zúfalý. Prichádza k Ježišovi a padá pred Ním na kolená. Jeho úpenlivej prosbe rozumie každý – dcérka umiera a on potrebuje zázrak, aby vyzdravela a mohla žiť. Verí, že Ježiš jej môže pomôcť. A Ježiš bez slova odchádza s otcom do jeho domu.

`Prečítajte si Mar 5,25–34. Čo prerušilo Ježišovu cestu k Jairovmu domu?`

Príbeh sa zrazu preruší ďalšou scénou, ktorá vyvoláva súcit. Stretávame sa so ženou, ktorá sa dvanásť hrozných rokov trápi chorobou. Príbeh o Jairovi a žene trpiacej na krvotok je druhým „sendvičovým“ príbehom u Marka (pozri Mar 3,20–35 v 3. lekcii). V tomto príbehu sa stretávajú dve rôznorodé postavy, Jairos a žena, a obe prichádzajú za Ježišom v núdzi a s túžbou po pomoci.

Žena sa priblíži k Ježišovi zozadu a dotkne sa Jeho odevu. Okamžite sa uzdraví, bez toho, že by s Ježišom prehovorila. Ježiš sa však zastaví a pýta sa: „Kto sa dotkol môjho rúcha.“ (Mar 5,30)

Žena, ktorá sa roky trápila nepríjemnou chorobou, bola síce uzdravená, teraz však dostala strach (Mar 5,33). „Ustrašená a rozochvená“ pristúpila k Ježišovi, padla pred Ním na zem a rozpovedala Mu svoj príbeh. Ježiš však chcel uzdraviť nielen jej telo, ale aj dušu. Preto jej povedal: „Dcéra, tvoja viera ťa zachránila. Choď v pokoji, buď uzdravená zo svojho trápenia.“ (Mar 5,34)

Potom sa príbeh vracia k Jairovi (pozri Mar 5,35–43). Aj predstavený synagógy prežíva množstvo emócií. Uprostred davu sa dozvedá o smrti svojej milovanej dcéry. Ježiš posilňuje jeho vieru a pokračuje s ním domov. Je pozoruhodné, že Ježiš zastavuje zástup a okrem troch učeníkov – Petra, Jakuba a Jána – nedovolí nikomu inému, aby Ho nasledoval do Jairovho domu. Po príchode na miesto Ježiš povie, že dievča nie je mŕtve, ale spí. Vyháňa všetkých smútiacich a ide do izby s mŕtvym dieťaťom len s rodičmi a učeníkmi. Ježiš chytí dievča za ruku a povie: „Talitha kum“, čo samotný Marek prekladá ako „Dievča, hovorím ti, vstaň!“ (Mar 5,41) Aramejské slovo talitha môže okrem „dievčatko“ či „panna“ znamenať aj „jahniatko“ a vyjadruje prejav lásky a nežnosti. Ježišov dôrazný príkaz udržať veci v tajnosti je opäť súčasťou už spomínaného motívu „zjavenia a tajomstva“. Poukazuje na to, kto je Ježiš a že v konečnom dôsledku nemôže zostať skrytý.

**Aplikácia**

`Zúfalí ľudia robia zúfalé činy. V čom môže byť pre nás povzbudením skutočnosť, že Ježiš chápe aj naše zúfalé činy?`

---

#### Dodatečné otázky k diskuzi

`Jakou roli hrají emoce v naší víře, v našich modlitbách a prosbách?`

`S jakou prosbou přichází k Ježíši představený synagógy?`

`Co asi prožíval, když se Ježíš najednou zastavil a začal rozmlouvat s ženou, která se uzdravila, když se dotkla Ježíšových šatů?`

`Proč tato žena tak moc toužila po uzdravení?`

`Proč Jairos uvěřil, že Ježíš může vzkřísit jeho dceru, která mezitím zemřela?`

`Co nám tento příběh prozrazuje o tom, jak se Bůh dívá na smrt?`

`Proč Ježíš nedělá podobné zázraky častěji i dnes?`
