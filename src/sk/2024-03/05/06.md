---
title:  Iný Mesiáš
date:  01/08/2024
---

> <p></p>
> <sup>49</sup>Keď ho videli kráčať po mori, nazdali sa, že je to prízrak a vykríkli. <sup>50</sup>Všetci ho totiž videli a preľakli sa. On sa im však hneď prihovoril: „Vzmužte sa! Ja som to! Nebojte sa!“ <sup>51</sup>Potom k nim nastúpil do člna a vietor sa utíšil. Od úžasu zostali celkom ohromení. <sup>52</sup>Nepochopili totiž udalosť s chlebmi; ich srdce bolo zatvrdené. (Mar 6,49–52)

**Osobné štúdium**

`Prečítaj si text Mar 6,34–52. Akému problému čelili Ježiš a Jeho učeníci a ako sa to vyriešilo?`

Po návrate učeníkov z misie ich Ježiš pozval „do ústrania“, aby si oddýchli. Spolu s Ježišom smerujú do odľahlej oblasti na východnom brehu Galilejského mora. Skôr, než sa tam preplavili, zhromaždil sa obrovský dav ľudí („päťtisíc mužov“). Ježiš videl, že sú „ako ovce bez pastiera“ (Mar 6,34), a tak ich začal vyučovať. Takto strávili celý deň.

Večer učeníci odporúčajú Ježišovi, aby poslal ľudí nakúpiť si v okolitých osadách a dedinách jedlo. Nasledujúci dialóg (Mar 6,35–38) ilustruje, že učeníci sa snažia vyriešiť problém pomocou ľudských nástrojov. Ježiš však vyrieši problém tak, že zázračne nasýti veľký zástup pomocou piatich chlebov a dvoch rýb.

Tento príbeh je napísaný spôsobom, ktorý napĺňa takú predstavu o Mesiášovi, ktorá bola v Ježišových dňoch nesmierne populárna. Očakávalo sa, že Mesiáš oslobodí Izrael od nepriateľov a nastolí spravodlivosť a pokoj. Veľké množstvo mužov zhromaždených na opustenom mieste evokuje vojenské motívy a možnú vzburu (porovnaj s Ján 6,14.15 a Sk 21,38).

Táto predstava je posilnená odkazom na Ježišov pohľad na ľudí ako na „ovce bez pastiera“. Ide o čiastočný citát z 4Moj 27,16.17, kde Mojžiš žiada Hospodina, aby po ňom ustanovil vodcu pre Izrael. Takýto slovník opisujúci pastiera pre Boží ľud nachádzame aj na iných miestach Starej zmluvy. Typicky odkazuje na to, že Izraelu chýba vodca alebo kráľ (porovnaj s 1Kráľ 22,17; 2Par 18,16 a Ezech 34,5.6).

Ježiš však nehodlá naplniť mylné očakávania ľudí. Namiesto toho „prinútil“ učeníkov odplaviť sa preč a On sám rozpustí zástup – pošle ich domov. A čo urobí namiesto toho, aby viedol vzburu proti Rímu? Odoberie sa na vrch modliť.

Namiesto populárneho pohľadu na Mesiáša ako kráľa, ktorý konečne vyslobodí Izrael, Ježiš prichádza vyslobodiť ľudí z otroctva hriechu. Jeho chodenie po vode učeníkom ukazuje, že je skutočne Pánom prírody, stvorenia. Neprichádza však vládnuť, ale dať svoj život ako výkupné za mnohých (Mar 10,45).

**Aplikácia**

`Čo sa môžeme z tohto príbehu naučiť o dôležitosti správne chápať biblické proroctvá? Ak mylné chápanie Kristovho prvého príchodu viedlo niektorých k sklamaniu, o čo viac by mohlo chybné chápanie spôsobiť podobné problémy tým, ktorí čakajú Jeho druhý príchod?`

---

#### Dodatečné otázky k diskuzi

`Jaké očekávání probudily Ježíšovy zázraky v jeho učednících?`

`Jakého Mesiáše očekávali Židé? Co měl udělat?`

`Co možná očekával zástup, ve kterém bylo jen mužů pět tisíc?`

`Jaké pocity asi lidé v tomto zástupu prožívali, když je Ježíš po „hostině“ posílá domů, místo aby je vyzval k povstání proti okupantům?`

`Proč i učedníci tak těžko opouštěli populární představu politického Mesiáše?`

`Kdy plně pochopili, kdo je Ježíš a proč přišel na naši Zemi?`

`Jakou svobodu přišel nabídnout Ježíš i nám?`

`Jakého „Mesiáše“ při druhém příchodu očekáváme my? Není také jiný?`
