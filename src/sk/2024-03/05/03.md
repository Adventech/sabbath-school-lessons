---
title:  Započuť šepot uprostred kriku
date:  29/07/2024
---

> <p></p>
> <sup>6</sup>Keď z diaľky zbadal Ježiša, pribehol a poklonil sa mu. <sup>7</sup>Potom mocným hlasom vykríkol: „Čo ťa do mňa, Ježiš, Syn Boha, Najvyššieho? Zaprisahám ťa na Boha, nemuč ma!“ <sup>8</sup>Ježiš mu totiž prikazoval: „Nečistý duch, vyjdi z tohto človeka!“ <sup>9</sup>A spýtal sa ho: „Ako sa voláš?“ On povedal: „Volám sa Légia, lebo je nás mnoho.“ <sup>10</sup>A úpenlivo ho prosil, aby ich z toho kraja neposielal preč. (Mar 5,6–10)

**Osobné štúdium**

`Prečítaj si text Mar 5,1–20. Čo sa z neho môžeme naučiť o veľkom spore a o Ježišovej moci?`

Ak bola predchádzajúca noc na jazere nezabudnuteľná, príchod do gerazského kraja na druhý deň ráno bol rovnako pôsobivý. Príbeh muža posadnutého démonmi je opísaný do bolestných detailov. Nedokázal sa ovládať, nemal žiadne zábrany, žil v hrobkách a tĺkol sa kameňmi. „Nik nemal silu skrotiť ho.“ (Mar 5,4) A potom stretol Ježiša.

Keď Ježiša z diaľky uvidel, rozbehol sa smerom k Nemu. O učeníkoch nevieme nič, je možné, že zo strachu utiekli. Keď sa muž priblížil k Ježišovi, poklonil sa Mu. Slovo „pokloniť sa“ je prekladom gréckeho slovesa proskyneó, ktoré sa zvyčajne prekladá ako „uctievať“. Zdá sa, že muž rozpoznal v Ježišovi niekoho, kto mu môže pomôcť. Ale keď otvoril ústa, zlí duchovia, ktorí v ňom prebývali, zakričali na Ježiša, aby ich nechal na pokoji. Ježiš však počul viac ako len krik démonov. Počul takmer nepočuteľné, ale o to zúfalejšie volanie jeho vnútra po záchrane. Keď duchovia požiadali o prepustenie do stáda ošípaných, Ježiš im dovolil do nich vojsť. Asi dvojtisícové stádo sa vyrútilo po úbočí, spadlo do mora a utopilo sa. Pre majiteľov to bola finančná katastrofa.

Úžasné je, že démoni presne vedeli, kto je Ježiš. Chápali, že sú voči Nemu bezmocní, a preto Ho dvakrát „prosili“ (Mar 5,10.12), aby splnil ich žiadosť. Je zrejmé, že poznali, akú moc má nad nimi.

Tento príbeh má dve základné charakteristiky. Po prvé, je naplnený odkazmi na obradnú nečistotu podľa Starej zmluvy. Hroby boli nečisté a mŕtvi v nich boli nečistí tiež (4Moj 19,11.16); krvácanie človeka poškvrňovalo (3Moj 15) a ošípané patrili medzi nečisté zvieratá (3Moj 11,7).

Po druhé, odkazy na obradné znečistenie vyjadrujú prebiehajúci spor medzi dobrom a zlom. Ježiš vyháňa démonov (bod pre Ježiša), démoni zabíjajú svine (bod pre satana). Obyvatelia mesta žiadajú Ježiša, aby odišiel (bod pre satana), ale Ježiš vysiela uzdraveného muža ako svojho svedka (dva body pre Ježiša). V niektorých ohľadoch bol tento muž tým najnepravdepodobnejším misionárom. Rozhodne však mal úžasný príbeh, prostredníctvom ktorého mohol vydávať svedectvo.

**Aplikácia**

`Akú nádej môžeš čerpať z tohto príbehu o Ježišovej moci pomôcť nám vo všetkom, s čím zápasíme?`

---

#### Dodatečné otázky k diskuzi

`Co je to ta „posedlost zlým duchem“?`

`Jak se člověk může dostat do stavu posedlosti?`

`Proč si posedlý člověk nemůže pomoci sám?`

`Obyvatelé města v příběhu se zděsili, když viděli, že se posedlý muž chová normálně a zdravě. Proč se neradovali?`

`Proč posílá Ježíš tohoto muže, zbaveného zlých duchů, domů?`

`Můžeme i my zaslechnout ten „šepot“? Jak bychom na něj měli reagovat?`

`Proč bychom měli být obezřetní, když se chystáme pomoci „posedlému“?`
