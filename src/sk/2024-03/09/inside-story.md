---
title:  Misijný príbeh
date:   30/08/2024
---

#### Sen změnil otci život

_Andrew McChesney_

Anuš se několik let modlila, aby otec přišel k Bohu. Poté, co otec jí a matce dovolil zase chodit v sobotu do sboru, začala se modlit ještě vroucněji a úpěnlivě prosila Boha, aby se otci odhalil.

"Nechci být středem tohoto příběhu. Nevšímej si mě," modlila se. "Promluv k Otci prostřednictvím snů, vizí nebo přátel. Chci jen jeho spásu."

Odevzdala celou záležitost Bohu. "Jde o Tebe a o něj," řekla.

Pak měl otec sen. Viděl v něm oheň, který se snášel na město ležící nedaleko jejich města v Arménii. Viděl některé lidi, kteří utíkali a křičeli, a jiné, kteří byli klidní a zpívali. Otec byl ohromen. Vyprávěl o tom snu Anuš a matce.

Přibližně ve stejnou dobu Anuš sledovala na internetu kázání o Duchu svatém a řekla o něm otci: "Kazatel říkal, že oheň Ducha svatého nás chrání před pekelným ohněm. Když získáš oheň Ducha svatého, nebudeš se bát ohně při konci světa."

Tehdy to otci docvaklo. Otec pochopil, že vystrašení lidé v jeho snu neměli Ducha svatého a báli se pekelného ohně, zatímco lidé, kteří byli klidní, se nebáli, protože dostali oheň Ducha svatého. Vzpomněl si, jak četl, že Duch svatý v podobě holubice sestoupil na Ježíše při jeho křtu (Mt 3,16).

"Potřebuji se nechat pokřtít," řekl otec.

Ale ta slova mu zněla divně, už když vycházela z jeho úst. Arménie se pyšní tím, že jako první země přijala křesťanství, a to v roce 301 n. l., a mnoho Arménů považuje za svou povinnost být křesťanem. Byli pokřtěni jako nemluvňata, ne jako dospělí. Teď si otec nebyl jistý, co má dělat.

"Máš Bibli," řekl Anuš. "Čti si ji. Ať ti Bible odpoví na tvé otázky. Ať tě Bible dovede ke správné církvi."

Otec začal číst Bibli ještě usilovněji. Jednoho dne se ho přítel zeptal, proč čte Bibli tak soustředěně. "Je to něco, čím bys se mohl chlubit?" zeptal se přítel. "Kdyby zítra přišel Ježíš, řekl bys: 'Přečetl jsem Bibli?' Stačilo by to?"

Otázky otce šokovaly. Celé jeho tělo se zachvělo. O chvíli později, když opustil přítelův dům a zůstal sám v autě, vylil si své srdce Bohu. "Kdyby zítra přišel Ježíš, co bych mu řekl?" modlil se. "Kdyby Ježíš opravdu přišel, co bych mu řekl?"

Vrátil se domů a řekl matce: "Příští sobotu s tebou půjdu do sboru."

Ale otec nechtěl jít do městského domácího sboru, kde chodilo pouze sedm žen. "Půjdeme do sboru ve vedlejším městě," řekl.

Od té soboty začal Otec každý týden chodit na bohoslužby do sboru.

_Část darů třinácté soboty z minulého čtvrtletí šla na otevření centra vlivu pro rodiny, jako je rodina od Anuš, v arménském Jerevanu. Děkujeme, že svými dary pomáháte šířit evangelium._

_Příští týden: Otec je pokřtěn._
