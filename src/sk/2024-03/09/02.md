---
title:  Triumfálny vstup
date:  25/08/2024
---

> <p></p>
> <sup>7</sup>Priviedli osliatko k Ježišovi. Prehodili naň svoje plášte a on si naň sadol. <sup>8</sup>Mnohí prestierali na cestu svoje plášte a iní hádzali ratolesti nasekané v poli. <sup>9</sup>Tí, čo šli pred ním i za ním, volali: „Hosanna! Požehnaný, ktorý prichádza v mene Pánovom! <sup>10</sup>Požehnané kráľovstvo nášho otca Dávida, ktoré prichádza! Hosanna na výsostiach!“ <sup>11</sup>Potom vošiel do Jeruzalema, do chrámu. Keď si všetko poprezeral a pretože už bolo neskoro, odišiel s Dvanástimi do Betánie. (Mar 11,7–11)

**Osobné štúdium**

`O čom hovoria texty Mar 11,1–11 a Zach 9,9.10?`

Polovica príbehu v Mar 11,1–11 ukazuje Ježiša, ako posiela dvoch učeníkov do neďalekej dediny, aby mu priviedli osliatko, na ktorom chce pokračovať na ceste do Jeruzalema. Prečo autor venuje toľko času tomuto opisu?

Odpoveď je dvojaká. Po prvé, poukazuje na Ježišovu prorockú moc, čím zvyšuje dôstojnosť Jeho príchodu a spája ho s Božou vôľou. Po druhé, tento aspekt prepája príbeh s textom Zach 9,9.10, v ktorom sa o kráľovi hovorí, že prichádza do Jeruzalema na osliatku. Pripomína to vstup Šalamúna na mulici do Jeruzalema (1Kráľ 1,32–48), keď sa Adonija pokúsi zmocniť trónu a Dávid prikáže, aby Šalamúna čo najskôr korunovali za kráľa.

„Týmito slovami predpovedal prorok Zachariáš päťsto rokov pred Kristovým narodením príchod izraelského kráľa. Jeho proroctvo sa malo práve naplniť. Ten, ktorý tak dlho odmietal kráľovské pocty, prichádza teraz do Jeruzalema ako zasľúbený dedič Dávidovho trónu.“ (DA 569; CL 367)

Jeruzalem sa nachádza v kopcovitej oblasti, v nadmorskej výške asi 740 metrov nad morom. V Ježišových dňoch tam žilo štyridsať až päťdesiattisíc obyvateľov, ale počas sviatku Paschy prichádzalo do mesta veľké množstvo pútnikov. Jeruzalem mal v tom čase rozlohu okolo sto hektárov, z toho oblasť Chrámovej hory pokrývala asi pätnásť hektárov. Mestu dominoval nádherný chrámový komplex.

Ježiš prišiel k mestu z východnej strany, zostúpil z Olivovej hory a pravdepodobne vstúpil cez Zlatú bránu na Chrámovú horu (táto brána je teraz zamurovaná). Jeho vstup priniesol do mesta veľa vzruchu. Každý si totiž uvedomoval symbolický význam Jeho konania. Zástup, ktorý sprevádzal Ježiša, kričal hosanna, čo je výraz, ktorý pôvodne znamenal „Pane, zachraňuj“, ale časom sa jeho význam posunul na „sláva Bohu“.

V Markovi sme doteraz čítali, že Ježiš nechcel, aby sa o Jeho pôsobení hovorilo verejne. Ten čas sa teraz skončil. Ježiš vstupuje do Jeruzalema formou známej kráľovskej symboliky. Po príchode do mesta vojde do chrámu, ale keďže je už neskoro, odoberie sa s dvanástimi učeníkmi do Betánie. To, čo sa mohlo zmeniť na nepokoje alebo vzburu, skončí sa Jeho tichým odchodom do ústrania. Nasledujúci deň však bude v mnohom úplne iný.

**Aplikácia**

`Obraz jazdy na osliatku vyvoláva myšlienku pokory. Prečo je pokora dôležitou vlastnosťou? Na čo by sme mali byť vo svetle kríža hrdí?`

---

#### Dodatečné otázky k diskuzi

`Kam a proč posílá Ježíš své dva učedníky?`

`Jak mohl vědět, že mu majitel půjčí oslíka, když se neznali?`

`Jak reagovali poutníci na Ježíšův přijezd na oslíkovi? Co tím vyjadřovali?`

`Proč se Ježíš rozhodl pro tak triumfální vjezd do Jeruzaléma?`

`Jak na jeho příjezd reagovali náboženští vůdcové? Proč neměli radost?`

`Ježíš se pak večer potichu vytratit. Proč to udělal?`
