---
title:  Spory v Jeruzaleme
date:  24/08/2024
---

### Texty na tento týždeň
Marek11; Mar 12,1–34 (1Kráľ 1,32–48; Zach 9,9.10; Iz 56,7; Jer 7,11)

**Úvodný text**
> Keď sa chystáte na modlitbu, odpúšťajte všetko, čo proti niekomu máte, aby aj vám váš Otec na nebesiach odpustil vaše previnenia. (Mar 11,25)

V tretej lekcii sme sa venovali sérii piatich sporov medzi Ježišom a náboženskými vodcami (Marek 2 a 3). V textoch týkajúcich sa Ježišovho príchodu do Jeruzalema, ktoré budeme študovať tento týždeň, sa okrem iného sústredíme na sériu šiestich sporov s náboženskými vodcami. Tieto dve skupiny sporov ohraničujú v Evanjeliu podľa Marka začiatok a koniec Ježišovej pozemskej služby. Každý z týchto súborov sporov sa zaoberá dôležitými otázkami kresťanského života. Pokyny, ktoré v tých sporných situáciách Ježiš prináša, nás usmerňujú nielen v základných otázkach viery, ale aj v praktických otázkach každodenného života.

Náboženskí vodcovia na Ježiša opakovane útočia, spochybňujú Ho a snažia sa Ho poraziť, ale ani raz sa im to nepodarí. Časť lekcie na tento týždeň sa bude týkať analýzy toho, čo privádza ľudí do odporu voči Bohu. Budeme tiež uvažovať, čo môžu kresťania urobiť, aby prelomili predsudky a prihovorili sa k srdciam tých, ktorí vzdorujú volaniu Ducha.

V Markovi 11 sa Ježišova služba odohráva v Jeruzaleme na Veľkú noc (marec – apríl). Kapitoly Marek 11–16 hovoria o udalostiach, ktoré sa odohrali počas niekoľkých dní. Čas a tempo rozprávania sa tu výrazne spomalili. Veď prvých desať kapitol pokrýva približne tri a pol roka Ježišovej služby. Toto spomalenie poukazuje na dôležitosť záverečných udalostí.

**Osnova lekcie**

Jedenásta a dvanásta kapitola Evanjelia podľa Marka opisujú udalosti spojené s Ježišovým slávnostným vjazdom do Jeruzalema v samotnom závere Jeho pozemskej služby. Tu dôjde v nasledujúcich dňoch k niekoľkým „stretom“ s vtedajšími náboženskými vodcami a predstaviteľmi.

- Mar 11,1–11: Triumfálny vjazd do Jeruzalema (nedeľa)
- Mar 11,12–26: Spor o význam chrámu a jeho vyčistenie (pondelok)
- Mar 11,27–12,12: Spor o Ježišovu právomoc (utorok)
- Mar 12,13–27: Spory o dane a manželstvo (streda)
- Mar 12,28–34: Diskusia o najväčšom prikázaní (štvrtok)

---

#### Dodatečné otázky k diskuzi

`Jak bys definoval, co je to spor?`

`Máš rád spory? Proč?`

`Proč Marek zaznamenal některé spory Ježíše s náboženskými vůdci?`

`Jak se Ježíš v těchto sporech choval?`

`Kdy je dobré se sporům vyhnout a kdy naopak ne?`

`Ježíš připomíná odpuštění. Jakou roli má hrát v našich sporech?`
