---
title:  „Kto ti dal moc, aby si to robil?“
date:  27/08/2024
---

> <p></p>
> <sup>27</sup>Zase sa vrátili do Jeruzalema. Keď prechádzal chrámom, prišli k nemu veľkňazi, zákonníci a starší <sup>28</sup>a pýtali sa ho: „Akou mocou to robíš? Alebo kto ti dal moc, aby si to robil?“ (Mar 11,27.28)

**Osobné štúdium**

`Preštuduj si text Mar 11,27–33. Čo sa Ježiša pýtali náboženskí vodcovia? Ako na ich výzvu zareagoval?`

Deň po vyčistení chrámu náboženskí vodcovia Ježiša konfrontovali otázkou, kto Mu dal právo a moc robiť to, čo deň predtým vykonal v chráme. Nehľadali však pravdu, snažili sa chytiť Ježiša do pasce. Ak odpovie, že Jeho moc je od Boha, odmietnu, že by jednoduchý vidiecky tesár mohol mať takúto autoritu. Ak pripustí, že Jeho autorita je ľudská, odmietnu Ho ako blázna.

Ježiš však vidí ich zámer. Povie im, že na ich otázku odpovie vtedy, keď Mu najprv oni zodpovedia Jeho protiotázku. Pýta sa ich, či krst Jána Krstiteľa bol od Boha alebo od ľudí. Náboženskí vodcovia okamžite pochopia, že sa sami dostali do pasce. Ak povedia, že Jánov krst bol od Boha, Ježiš sa ich právom opýta, prečo teda Jánovi neuverili. Báli sa však označiť Jánovo konanie za čisto ľudské, pretože ľudia vnímali Jána ako proroka. Preto radšej odpovedajú vyhýbavo, že nevedia. To dáva Ježišovi príležitosť odmietnuť odpovedať na ich otázku.

`Prečítaj si text Mar 12,1–12. Ako Ježiš pokračoval po tom, čo odmietol odpovedať na otázku náboženských vodcov? Akú to malo odozvu?`

Ježiš rozpráva podobenstvo o zlých vinohradníkoch, v ktorom hovorí o vinici, o majiteľovi vinice a o nájomníkoch, ktorým majiteľ prenajíma svoju vinicu. Toto podobenstvo nesie znaky podobenstva o vinici, ktoré nachádzame u proroka Izaiáša. V tomto podobenstve Boh žaluje neverný Izrael (Izaiáš 5). Paralelu si musel uvedomiť každý, vrátane náboženských vodcov.

Príbeh v podobenstve sa odvíja veľmi nezvyčajne. Nájomníci totiž odmietajú dať majiteľovi čo i len časť z úrody, ktorú priniesla vinica. Namiesto toho týrajú a zabíjajú sluhov, ktorých k nim posiela. Nakoniec majiteľ pošle svojho milovaného syna a očakáva, že jeho budú rešpektovať. Ale ani to sa nestalo. Nájomníci sú z nejakého dôvodu presvedčení, že ak zabijú majiteľovho syna, vinica bude patriť im. Ich nelogické uvažovanie je zarážajúce. Súd, ktorý bude nasledovať, sa zdá viac ako jasný a opodstatnený.

Ježiš v tomto podobenstve priniesol náboženským vodcom vážne varovanie. Vzhľadom na vážnosť ich konania vyznieva Jeho podobenstvo ako láskyplné varovanie. Ešte totiž nebolo neskoro, aby sa zmenili a vyhli istému odsúdeniu. Niektorí budú činiť pokánie, zmenia sa a prijmú Ježiša. Iní sa zatvrdia a Ježiša úplne odmietnu.

**Aplikácia**

`Prečo je pri zvestovaní evanjelia dôležité, že konáme to, na čo nás zmocnil Ježiš?`

---

#### Dodatečné otázky k diskuzi

`Proč se náboženští vůdcové ptali Ježíše, v jaké moci jedná?`

`Máme se i my zajímat o to, v jaké moci jednají lidé kolem nás? Proč?`

`Nemáš někdy pocit, že dnes už Ježíšova moc není tak mocná jako bývala dříve? Co a proč si o tom myslíš?`

`Proč Ježíš odpovídá náboženským vůdcům protiotázkou?`

`Proč mu na jeho otázku neodpověděli?`

`Myslíš, že je moudré odpovídat na každou otázku?`

`Jakou roli hraje v diskuzích, které přerostou ve spor, naše ego?`
