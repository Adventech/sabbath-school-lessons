---
title:  Podnety na zamyslenie
date:  29/10/2021
---

Je nepochopiteľné, že aj v tých najlepších časoch kráľovstva, za vlády Dávida a Šalamúna, keď Izraeliti prežívali obrovské Božie požehnanie, dopustili sa útlaku chudobných, zraniteľných a vydedencov.

„11Pretože šliapete po chudobnom a dávky beriete od neho v obilí: staviate si síce domy z tesaného kameňa, ale nebudete v nich bývať, a hoci ste si nasadili krásne vinice, nebudete piť ich víno. 12Viem totiž, že vašich previnení je mnoho a ťažké sú vaše hriechy: utláčate spravodlivého, vyberáte výkupné a pri súde odstrkujete biednych.“ (Amos 5,11.12)

„Hospodin začína súd nad staršími svojho ľudu a jeho kniežatami: Vy ste spásli vinicu, v dome máte korisť od úbožiaka.“ (Iz 3,14)

**Námety na spoločné uvažovanie**

`Izraeliti si mali pamätať, že boli „cudzincami“ v Egypte. To bol aj jeden z dôvodov, prečo sa mali k cudzincom a ľuďom na okraji správať tak, ako by si oni sami želali, aby sa k nim správali v čase, keď boli otrokmi. Ako táto pravda súvisí s evanjeliom a so skutočnosťou, že sme prostredníctvom Ježišovej krvi boli vykúpení z otroctva hriechu? Ako by malo to, čo Ježiš vykonal pre nás, ovplyvňovať spôsob, akým sa správame k druhým – a predovšetkým k tým bezmocným v našej blízkosti?`

`Môžeme Boha uctievať v správny deň, môžeme správne chápať biblické pravdy o pekle, o stave mŕtvych po smrti a o znamení šelmy... aký by to však malo zmysel, keby sme sa k druhým správali nevraživo a povýšenecky, alebo by sme utláčali slabých v našom okolí, alebo sa nestavali na stranu spravodlivosti, keby to bolo potrebné v prospech iných? Ako to súvisí s poznaním pravdy? Prečo si máme dávať pozor na to, aby sme sa neuspokojili s tým, že stačí mať povedomie o pravde a Boh od nás nič viac nechce? Prečo je takéto uvažovanie nebezpečné?`

`Ako nám naša viera pomáha pochopiť to, čo sa všeobecne označuje ako „ľudské práva“?`

Západ slnka: 17.30