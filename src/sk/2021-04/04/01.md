---
title:  „Milovať budeš Hospodina, svojho Boha!“
date:  16/10/2021
---

### Texty na tento týždeň
5Moj 6,4.5; 5Moj 10,12; Ef 2,1–10; Zj 14,6.7; 5Moj 4,37; 5Moj 11,1; Mar 12,28–30

> <p>Základný text</p>
> Milovať budeš Hospodina, svojho Boha, celým srdcom, celou dušou a celou silou.  (5Moj 6,5)

Medzi najdôležitejšie modlitebné texty židovského náboženstva patria verše pochádzajúce z knihy Deuteronómium. Sú známe ako „šema“ podľa prvého hebrejského slova tejto modlitby. Hebrejský koreň šama‘ znamená „počúvať“ alebo aj „poslúchať“. Toto slovo sa vyskytuje opakovane nielen v Deuteronómiu, ale aj v celej Starej zmluve.

Prvý riadok „šema“ znie v hebrejčine nasledovne: Šema Israel, Adonaj Elohejnu, Adonaj Echad a znamená „Počúvaj, Izrael, Hospodin je tvoj Boh, Hospodin je Jediný!“ Keď sa Židia modlia túto modlitbu, často si zakrývajú oči, aby ich nič nevyrušovalo od uvažovania o Hospodinovi. Táto prvá veta sa pokladá za potvrdenie monoteistickej povahy Adonaj Elohejnu, „Hospodina, „nášho Boha“, a zároveň vyjadruje oddanosť Izraelitov tomuto Bohu, o ktorom vyznávajú: „Hospodin je náš Boh“.

Táto veta je súčasťou prvého príhovoru, ktorý Mojžiš predniesol Izraelitom pred ich plánovaným vstupom do Zasľúbenej krajiny. Všetko, čo nasleduje, je mocným vyjadrením právd, ktoré sú dnes rovnako dôležité ako kedysi.

**Osnova lekcie**

V tejto lekcii sa zameriame na neprehliadnuteľnú tému lásky v knihe Deuteronómium. Zamyslíme sa nad tým, čo od nás Boh očakáva, čo nás k láske motivuje a nad tým, ako sa láska prejavuje v praxi.

`Božia výzva5Moj 6,1–5: Miluj Boha! (nedeľa)5Moj 10,12: Boj sa Boha! (pondelok)`

`Naše reakcia5Moj 4,37; 7,7.8; 23,6: Motivácia k láske – On miluje nás! (utorok)5Moj 7,9; 10,12.13; 11,1: Odpoveď lásky – poslušnosť (streda)`

`Ježišova aplikáciaMar 12,28–30: Ježišova citácia z Deuteronómia (štvrtok)`