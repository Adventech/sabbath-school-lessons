---
title:  Nedá sa zvoliť zlatá stredná cesta
date:  15/11/2021
---

> <p></p>
> <sup>24</sup>A tak každý, kto počúva tieto moje slová a plní ich, bude sa podobať múdremu mužovi, ktorý si postavil dom na skale. <sup>25</sup>Spustil sa lejak, prihnali sa rieky, strhol sa víchor a oborili sa na ten dom, ale nespadol, lebo mal zá-klady na skale. <sup>26</sup>No každý, kto počúva tieto moje slová a neplní ich, bude sa podobať na hlúpeho muža, ktorý si postavil dom na piesku. <sup>27</sup>Spustil sa lejak, prihnali sa rieky, strhol sa víchor a oborili sa na ten dom a dom padol a jeho zrúcanina bola veľká.  

**Osobné štúdium**

V celej Biblii dostávame na výber dve možnosti. Rozhodnutie je na nás.

**Prečítaj si nasledovné texty. Aké dve možnosti, dve rozhodnutia sa nachádzajú v týchto textoch alebo sa z nich dajú vydedukovať? Ako sú tieto možnosti predstavené?**

`Ján 3,16`

`1Moj 7,22.23`

`Rim 6,23`

`Rim 8,6`

`1Ján 5,12`

`Mat 7,24–27`

Keď sa nad tým poriadne zamyslíme, prídeme k záveru, že žiadna zlatá stredná cesta nie je v ponuke. Kým sa veľký spor vekov ukončí, hriech, satan, zlo, neposlušnosť a vzbura budú úplne vymazané. Keď sa to stane, každý z nás bude mať buď život, večný život, ktorý pre nás Boh pôvodne naplánoval pred stvorením sveta, alebo budeme čeliť večnej smrti, dostaneme sa do „večnej záhuby, ďaleko od Pánovej tváre a od slávy jeho moci“ (2Tes 1,9).

Aký osud si volíš svojimi každodennými rozhodnutiami? Voľba je len a len v tvojich rukách. Nech to znie akokoľvek naliehavo, je to otázka života a smrti.

**Aplikácia**

`Prečo je biblická pravda o tom, že peklo nie je miestom večného ohňa a mučenia, potešujúcou správou v kontexte večného života a večnej smrti? Čo by to hovorilo o Božom charaktere, ak by bolo konečným osudom zatratených večné vedomé týranie?`