---
title:  Zvoľ si život
date:  13/11/2021
---

### Texty na tento týždeň
1Moj 2,8.9; Rim 6,23; 1Ján 5,12; 5Moj 30,1–20; Rim 10,6–10; 5Moj 4,19; Zj 14,6–12

> <p>Základný text</p>
> Dnes volám za svedkov proti vám nebesia i zem. Predložil som vám život i smrť, požehnanie i kliatbu. Vyvoľ si teda život, aby si zostal nažive aj so svojím potomstvom.  (5Moj 30,19)

Podobné prípady sú vždy smutné: mladému človeku, v tomto prípade 22-ročnej žene, diagnostikovali smrteľné ochorenie. Nádor na mozgu. Ani všetky zázraky modernej medicíny nevedeli pre ňu nič urobiť. Koniec bol neodvratný. Ale táto mladá žena, Sandy, nechcela zomrieť.

Mala plán. Keď zomrie, jej hlavu zmrazia pri veľmi nízkych teplotách v tekutom dusíku. Dúfala, že takto sa zachovajú jej mozgové bunky. Možno bude čakať päťdesiat, sto, tisíc rokov, až kým niekedy v budúcnosti, keď bude technológia dostatočne vyspelá, napoja jej mozog, ktorý sa skladá z nervových spojení, na počítač. A Sandy bude môcť „žiť“ snáď aj naveky.

Je to smutný príbeh nielen preto, že táto mladá žena bola pred smrťou, ale aj preto, kam vložila svoju nádej. Ako väčšina ľudí, Sandy chcela život, chcela žiť. Ale zvolila si cestu, ktorá, žiaľ, napokon nebude fungovať.

Tento týždeň sa pri našom štúdiu knihy Deuteronómium zameriame na príležitosti, ktoré v živote dostávame. A preskúmame tú najdôležitejšiu voľbu, ktorú potrebujeme urobiť – rozhodnúť sa pre život za podmienok, ktoré nám Boh, Darca a Udržiavateľ života, milostivo ponúka.

**Osnova lekcie**

`Rozhodnutie pre život – celkový biblický pohľad1Moj 3,22.23: Rozhodnutie pre život v raji (nedeľa)Mat 7,24–27: Naše rozhodnutie a jeho dôsledky (pondelok)`

`Rozhodnutie pre život v knihe Deuteronómium5Moj 30,15–20: Predložil som ti... (utorok)5Moj 30,11–14: Dar života na dosah ruky (streda)5Moj 8,19; 11,16: Podmienka zachovania daru – zostať na Božej strane (štvrtok)`