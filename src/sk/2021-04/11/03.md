---
title:  Bohu patria aj nebesia nebies
date:  06/12/2021
---

> <p></p>
> Hospodinovi, tvojmu Bohu, patria nebesia i nebesia nebies, zem a všetko, čo je na nej.  

> <p></p>
> Môže vôbec Boh prebývať na zemi? Veď samotné nebesia, ba ani najvyššie nebo ťa nemôžu obsiahnuť! Tým menej tento dom, ktorý som postavil.  

> <p></p>
> Ty si jediný, Hospodin, ty si stvoril nebesia, nebesia nebies a všetky ich zástupy, zem a všetko, čo je na nej, moria i všetko, čo je v nich. Ty všetkému dávaš život a nebeské zástupy sa ti klaňajú.  

> <p></p>
> Chváľte ho, nebesia nebies i vody, ktoré sú nad nebesami!  

**Osobné štúdium**

Deuteronómium jasne ukazuje, že zákon a zmluva definovali nielen vzťah Izraelitov k Bohu, ale aj skutočnosť, že Izraeliti boli „vyvoleným“ národom (5Moj 7,6; 14,2 a 18,5).

`Uvažuj o veršoch 5Moj 10,12–15, v ktorých sa zdôrazňuje myšlienka zákona a to, že Izrael je Božím vyvoleným ľudom. Ako rozumieš výrazu „nebesia nebies“ (verš 14)? Na čo Mojžiš poukazuje týmto slovným spojením?`

Nevieme s úplnou istotou, čo znamená výraz „nebesia nebies“ v kontexte tohto verša. Mojžiš však jasne ukazuje na majestátnosť, moc a veľkoleposť Boha. Nepatrí mu iba samotné nebo, ale aj „nebesia nebies“. Je to pravdepodobne výraz, ktorý zdôrazňuje Božiu suverenitu nad celým stvorenstvom.

**Prečítaj si nasledovné verše, v ktorých sa nachádza rovnaké spojenie ako v Deuteronómiu. O čo ide v jednotlivých prípadoch a ako v nich môžeme vidieť vplyv Deuteronómia?**

`1Kráľ 8,27`

`Neh 9,6`

`Žalm 148,4`

Najjasnejšie je téma Boha ako Stvoriteľa, ktorý jediný by mal byť velebený, predstavená u Nehemiáša 9. Utvoril všetko, dokonca aj „nebesia nebies a všetky ich zástupy“ (Neh 9,6). Nehemiáš 9,3 hovorí, že „čítali v knihe zákona Hospodina,“ čo bola najpravdepodobnejšie – podobne ako v dobe Joziáša –, kniha Deuteronómium. Vysvetľovalo by to, prečo o niekoľko veršov ďalej leviti počas svojej oslavy a bohoslužby použili frázu „nebesia nebies“, ktorá pochádza priamo z Deuteronómia.

**Aplikácia**

`Boh je Stvoriteľ nielen zeme, ale aj „nebies nebies“. Tento istý Boh zomrel na kríži! Prečo je bohoslužba vhodnou odpoveďou na to, čo pre nás Boh urobil?`