---
title:  Ozveny knihy Deuteronómium v Starej zmluve
date:  04/12/2021
---

### Texty na tento týždeň
2. kráľov 22; Neh 9,6; Jer 7,1–7; Žalm 148,4; Jer 29,13; Mich 6,1–8; Dan 9,1–19

> <p>Základný text</p>
> No len k tvojim otcom sa Hospodin vinul s láskou, zamiloval si ich a vyvolil si ich potomstvo, totiž vás, spomedzi všetkých národov, ako je to dodnes.  (5Moj 10,15)

Jednou z fascinujúcich vecí v Písme, a najmä v Starej zmluve je to, že sa často odvoláva na ostatné časti, alebo z nich priamo cituje. Pisatelia neskorších kníh Starej zmluvy sa odvolávajú na skorších pisateľov, používajú ich texty, aby na niečo poukázali.

Žalm 81 sa vracia späť k Exodu a potom cituje takmer doslovne úvod k Desatoru, keď žalmista píše: „Ja som Hospodin, tvoj Boh, ja som ťa vyviedol z egyptskej krajiny...“ (Žalm 81,11)

V celej Starej zmluve sa spomína príbeh Genezis, najmä príbeh stvorenia. Prorok pripomína: „Pozeral som na krajinu, no bola pustá a prázdna, na nebesá, no ich svetla nebolo.“ (Jer 4,23; pozri aj 1Moj 1,2)

Neskorší pisatelia Starej zmluvy, napríklad aj proroci, mnohokrát spomínajú knihu Deuteronómium, ktorá zohrala hlavnú úlohu v zmluvnom živote raných Izraelitov. Aké časti Deuteronómia použili a na aké myšlienky upozornili, ktoré môžu mať význam aj dnes?

**Osnova lekcie**

V rámci tejto lekcie sa pozrieme na spôsob, akým sa posolstvo (alebo jedinečné výrazy a koncepty) knihy Deuteronómium odzrkadľovali na iných miestach Starej zmluvy.

`2Kráľ 22,8–11: Nález „Knihy zákona“ za vlády Joziáša (nedeľa)`

`1Kráľ 8,27; Neh 9,6; Žalm 148,4: Boh, ktorému patria „nebesia nebies“ (pondelok)`

`Jer 4,4; 7,5–7; 29,11–13: Ozveny v knihe proroka Jeremiáša (utorok)`

`Mich 6,1–8: Božie očakávania od jeho ľudu podľa Micheáša (streda)`

`Dan 9,1–19: Danielova spomienka na „Mojžišov zákon“ (štvrtok)`