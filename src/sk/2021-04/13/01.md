---
title:  Mojžiš a jeho život, smrť a vzkriesenie
date:  18/12/2021
---

### Texty na tento týždeň
4Moj 20,1–13; 34,1–12; Júda 1,9; 1Kor 15,13–22

> <p>Základný text</p>
> Veď archanjel Michal, keď sa prel v hádke s diablom o Mojžišovo telo, neodvážil sa vyniesť nad ním rúhavý súd, iba čo povedal: „Nech ťa Pán potrestá!“  (Júda 1,9)

Počas celého štvrťroka sme videli, že Mojžiš je najdôležitejšou ľudskou postavou v Deuteronómiu. Jeho život, charakter a posolstvo sú pretkané celou knihou. Samozrejme, Deuteronómium je v prvom rade o Bohu a jeho láske k „ľudu Izraela“, Boh často používa Mojžiša, aby ľudu ukázal túto lásku a prehovoril k nim.

Teraz, keď sa blížime ku koncu nášho štúdia Deuteronómia, prichádzame tiež na koniec Mojžišovho života, aspoň na koniec jeho pozemského života.

„Mojžiš pochopil, že musí zomrieť osamote, nikto z pozemšťanov nemá byť svedkom jeho skonu. Blížila sa tajuplná chvíľa, ktorej sa ľakal. Najmučivejšou skúškou bola rozlúčka s ľudom, o ktorý sa s toľkou láskou staral, s ktorým ho tak dlho spájal záujem o ich blaho. Naučil sa však dôverovať Bohu a v neochvejnej dôvere odovzdal seba i svoj ľud do láskyplných a milosrdných rúk svojho Boha.“ (PP 470.471; PP /sk/ 352).

Mojžišov život a služba ukazujú veľa o Božom charaktere, podobne ako jeho smrť a vzkriesenie.

**Osnova lekcie**

Mojžiš

`4Moj 20,7–13: Mojžišovo zlyhanie (nedeľa a pondelok)`

`5Moj 34,1–4: Mojžišova smrť (utorok)`

`5Moj 34,5.6; Júda 1,9: Mojžišovo vzkriesenie (streda)`

`1Kor 15,13–22: Nádej na vzkriesenie pre nás (štvrtok)`