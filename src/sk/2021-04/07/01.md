---
title:  Zákon a milosť
date:  06/11/2021
---

### Texty na tento týždeň
Ezech 28,15.16; 5Moj 4,44; Rim 3,20; 5Moj 10,1–15; 5Moj 5,6–22; 5Moj 9,1–6

> <p>Základný text</p>
> Nepohŕdam Božou milosťou, lebo ak je spravodlivosť skrze Zákon, potom Kristus nadarmo umrel. (Gal 2,21)

Kresťania z takmer všetkých denominácií hovoria o zákone a milosti a snažia sa vyjadriť vzťah medzi nimi. Zákon je Boží štandard svätosti a spravodlivosti. Porušenie zákona je hriech. „Každý, kto pácha hriech, porušuje zákon, lebo hriech je porušenie zákona.“ (1Ján 3,4) A hoci všetci sme porušili zákon, „Písmo všetko uzavrelo pod hriech, aby sa prisľúbenie dostalo z viery Ježiša Krista tým, ktorí veria.“ (Gal 3,22) Zachrániť nás môže iba Božia milosť. „Veď ste spasení milosťou skrze vieru. A to nie je z vás, je to Boží dar.“ (Ef 2,8)

Aj keď rôznymi spôsobmi a v rôznych variáciách, téma zákona a milosti sa vyskytuje v celom Písme, vrátane knihy Deuteronómium. Áno, aj v Deuteronómiu sa opisuje vzťah medzi zákonom a milosťou, hoci sa to deje v jedinečnom kontexte.

**Osnova lekcie**

Pri štúdiu tejto lekcie sa zameriame na to, čo hovorí kniha Deuteronómium o Božom zákone a jeho zmysle v živote Božích detí.

`Ezech 28,15.16; Rim 7,7: Všeobecný úvod – zákon, láska a sloboda (nedeľa)`

`5Moj 17,18.19; 30,10: Zákon v knihe Deuteronómium (pondelok)`

`5Moj 10,12–15: Zákon ako pozitívny dar (utorok)`

`5Moj 5,12–15: Prikázanie o sobote – symbol spasenia z milosti (streda)`

`5Moj 9,1–6: Spasenie jedine z milosti (štvrtok)`