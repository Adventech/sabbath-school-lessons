---
title:  Pamätaj a nezabúdaj
date:  27/11/2021
---

### Texty na tento týždeň
1Moj 9,8–17; 5Moj 4,36–40; 4,9.23; 8,11–18; 24,18.22

> <p>Základný text</p>
> Pamätaj na to a nezabúdaj, ako si hneval Hospodina, svojho Boha, na púšti. Odvtedy, ako ste vyšli z Egypta, až kým ste neprišli na toto miesto, priečili ste sa Hospodinovi.  (5Moj 9,7)

V Biblii nájdeme slová pamätaj a zabudni. Obe poukazujú na niečo ľudské, na niečo, čo sa deje v našich životoch. Sú to slovesá a tiež antonymá (slová s opačným významom). Pamätať znamená nezabúdať. Zabúdať znamená nepamätať si.

Boh často svojmu ľudu pripomína, aby si pamätali všetko, čo pre nich robí, aby si pamätali jeho milosť a dobrotu. Veľká časť Starej zmluvy sa zakladá na tom, že proroci hovorili ľudu, izraelskému ľudu, aby nezabudli na to, čo pre nich Hospodin urobil. Nemali však zabudnúť ani na to, aké bolo ich povolanie ako národa a akým ľudom sa mali stať–, čo malo byť odpoveďou na toto povolanie. „Chcem sa rozpomínať na Hospodinove skutky, premýšľať o tvojich dávnych divoch.” (Žalm 77,12)

Neplatí aj pre nás ako cirkev aj ako jednotlivcov, že nemáme zabudnúť na to, čo pre nás Boh urobil? Zabudnúť je veľmi ľahké.

Tento týždeň sa zameriame na dôležitý princíp vyjadrený v Deuteronómiu. Pozrieme sa, ako nezabúdať a ako pamätať na to, ako Boh pracuje v našich životoch.

**Osnova lekcie**

Pamätať

`Úvod: Boh pamätá na človeka1Moj 9,8–17: Dúha – uistenie, že Boh na nás pamätá (nedeľa)`

`Boh túži, aby človek pamätal na neho5Moj 4,36–40: Spomienka na veľké Božie činy (pondelok)5Moj 4,9.23.24; 8,11–18: Nebezpečenstvo zábudlivosti (utorok, streda)5Moj 24,18.22: „Pamätaj, že si bol otrokom“ (štvrtok)`