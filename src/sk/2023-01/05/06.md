---
title:  A čo ak pôžičku naozaj potrebujem?
date:  02/02/2023
---

> <p></p>
> <sup>1</sup>Na konci každého siedmeho roka odpustíš dlžoby. <sup>2</sup>Spôsob odpustenia bude takýto: Keď bude na počesť Hospodina vyhlásený rok odpustenia dlžôb, každý veriteľ odpustí svojmu blížnemu, čo mu požičal. <sup>3</sup>Od cudzinca to smieš vymáhať, ale čo máš u svojho brata, to mu veľkoryso odpusť. <sup>4</sup>Nebude u teba núdzneho, lebo Hospodin ťa štedro požehná v krajine, ktorú ti dá Hospodin, tvoj Boh, aby si ju dedične obsadil, <sup>5</sup>ak budeš ochotne poslúchať Hospodina, svojho Boha, pozorne a dôsledne zachovávať všetky príkazy, ktoré ti dnes dávam. (5Moj 15,1–5)

**Osobné štúdium**

`Uvažuj o úvodnom texte (5Moj 15,1–5). Čo Hospodin požadoval od svojho ľudu podľa týchto veršov?`

V Písme nachádzame aj ďalšie príkazy (2Moj 21,2; 3Moj 25,3.4), ktoré sa týkali nielen otrokov, sluhov a pôdy, ale aj tých, čo požičiavali pôdu. Keďže veritelia často nechceli odpustiť žiadne dlhy, najdlhšie sa človek mohol zadlžiť na sedem rokov. Nech už je posolstvo týchto veršov pre dnešnú dobu akékoľvek, ukazuje nám, že Hospodinovi záležalo aj na takomto druhu majetkových a finančných otázok. Osobitné postavenie v otázke odpustenia dlhu mali „bratia“, teda členovia vyvoleného národa. Tieto verše tiež ukazujú, že Hospodin uznáva existenciu pôžičky a dlhu, aj keď vo všeobecnosti ich nepovažuje za šťastné riešenie a takýmto praktikám sa treba radšej vyhýbať.

Dnes, je realita taká, že v mnohých oblastiach sveta (aj u nás) si ľudia berú hypotekárne úvery na kúpu bytu alebo domu na obdobie tridsať a viac rokov. Zdá sa, že jedným z dôvodov, prečo bývanie stojí tak veľa, je samotná možnosť financovať bývanie formou hypotéky.

Mnoho rodičov a detí sa zaujíma aj o iný druh pôžičiek – na vzdelanie. Získanie vysokoškolského titulu spravidla zvýši príjmovú schopnosť človeka po zvyšok jeho života. Niektorí ľudia si možno budú musieť požičať nejaké peniaze na zaplatenie svojho vzdelania, najmä ak chcú študovať v zahraničí. Treba však mať na pamäti, že takúto pôžičku musíme splatiť aj s úrokmi, ktoré ju často predražia. Je preto lepšie uchádzať sa najprv o všetky dostupné granty a štipendiá. Mladý človek môže popri štúdiu pracovať. Na školu si môže odkladať všetky peniaze, ktoré dostane alebo si zarobí. Pri získavaní vzdelania je múdre poradiť sa s rodičmi a prípadne ich poprosiť o finančnú výpomoc. V biblických časoch dávali rodičia svojim deťom poľnohospodársku pôdu, aby si mohli zarobiť na živobytie. Dnes rodičia často dávajú takéto „dedičstvo“ formou investície do vzdelania dieťaťa, aby sa z neho mohol stať nezávislý dospelý.

V ideálnom svete by neexistovali žiadne pôžičky a dlhy. My však v ideálnom svete nežijeme. Môže sa preto stať, že si naozaj musíme požičať. Vtedy je dôležité uistiť sa, že dostávame tú najlepšiu ponuku, najnižšiu úrokovú sadzbu a najnižšie náklady na úver. Keď si už požičiavame, požičajme si čo najnižšiu čiastku a pokúsme sa uver splácať čo najrýchlejšie, aby sa nám zbytočne nepredražil na úrokoch. Stále však platí, že by sme sa mali zo všetkých síl snažiť vyhýbať sa zadlženiu. Dodržiavajme biblické princípy týkajúce sa financií. Zbytočné zadlženie môže spôsobiť ťažkosti nielen nám, ale aj našim blízkym.

**Aplikácia**

`Bol si niekedy v situácii, že si niekomu požičal peniaze? Aké princípy si pri tom použil? Ako by sa na tvoj postup pozeral Boh? (Pozri aj Kaz 12,14.)`

---

#### Dodatečné otázky k diskuzi

`Existují nějaké půjčky, kterým se nevyhneme?`

`Co si myslíš o půjčce na vzdělání? Je to moudré řešení? Proč?`

`Co bys poradil lidem, kteří uvažují o hypotéce na bydlení?`

`Jak postupuješ, když se ocitáš v situaci, kterou by mohla vyřešit půjčka?`

`Co si myslíš o „půjčce“ od rodiny? Kdy je vhodná a kdy ne?`

`Mohou rodiče odmítnout dětem půjčit peníze? Proč?`

`Na co bys svým dětem (nebo příbuzným) půjčil a na co ne?`

`Můžeme v rodině požadovat „úročení“ půjčky, nebo by měla být bezúročná? Proč?`