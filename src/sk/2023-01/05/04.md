---
title:  Ako sa zbaviť dlhov
date:  31/01/2023
---

> <p></p>
> Boháč panuje nad chudobnými, dlžník je otrokom veriteľa. (Prísl 22,7)

**Osobné štúdium**

`Ako rozumieš tomu, že „dlžník je otrok veriteľa“ (Prísl 22,7)?`

Ako sa dá uniknúť zo stavu, ktorý je v dnešnom svete taký rozšírený? Zadlženému človeku (či už si to ty alebo niekto z tvojich blízkych), môže nasledujúci prehľad pomôcť začať proces oddlženia. Plán je jednoduchý. Zahŕňa v sebe jeden predpoklad a tri dôležité kroky.

Predpokladom je záväzok voči Bohu, že človek bude verný pri vracaní Jeho svätých desiatkov, čím získa prístup k Jeho múdrosti a požehnaniu. Boh túži požehnať tých, ktorí Ho poslúchajú.

Prvým krokom je vyhlásenie moratória na ďalšie dlhy – už žiadne nové pôžičky alebo čerpanie z kreditnej karty. Ak si človek nebude požičiavať, nebude sa ďalej zadlžovať.

Druhý krok spočíva v tom, že zadlžený uzavrie zmluvu s Bohom, že od tejto chvíle bude čo najrýchlejšie splácať svoje dlhy a bude pripravený prijímať Božie požehnanie. Keď ho Boh finančne požehná, použije tieto prostriedky prednostne na zníženie dlhu – nie na nákup ďalších vecí. Tento krok je nesmierne dôležitý. Keď ľudia dostanú nečakané peniaze (odmena, dar a podobne), väčšinou ich minú. Ak sa zadlžený snaží znížiť svoj dlh, takéto prostriedky by mal využiť na uskutočnenie svojho plánu.

Tretí krok je veľmi praktický. Treba si urobiť zoznam všetkých svojich dlhov – od najväčšieho po najmenší (od najvyššej čiastky po najnižšiu. Väčšina rodín má na prvom mieste hypotéku a na poslednom kreditnú kartu alebo osobný dlh. Na začiatok je dobré, keď človek splatí aspoň minimálnu požadovanú mesačnú splátku každého zo svojich dlhov. Postupne by sa mal pokúsiť zvýšiť svoje platby akýmkoľvek spôsobom na úhradu dlhu na konci zoznamu. Dotyčný bude milo prekvapený, ako rýchlo dokáže odstrániť ten najmenší dlh. Keď je dlh na konci zoznamu splatený, prostriedky, ktorými ho splácal, môže použiť na splácanie ďalšieho dlhu. Takto sa môže postupne prepracovávať vo svojom zozname hore. Keď sa mu podarí odstrániť najmenšie dlhy (často však s najvyšším úrokom), uvoľní sa mu prekvapivo dosť prostriedkov na splácanie ďalších dlhov.

Boh zjavne nechce, aby sme sa zadlžili. Po uzavretí takejto zmluvy s Bohom mnohé rodiny zistia, že On ich začal požehnávať nečakaným spôsobom a dlh sa znižuje rýchlejšie, než očakávali. Dodržaním týchto troch jednoduchých krokov sa mnohé rodiny dokázali zbaviť dlhov alebo ich aspoň podstatne znížili. Ak máš podobný problém, môže sa to podariť aj tebe. Keď dáš Boha na prvé miesto, dostaneš Jeho múdrosť a požehnanie na spravovanie toho, čo ti zveril.

**Aplikácia**

`„Vaše správanie nech neovláda láska k peniazom; buďte spokojní s tým, čo máte. Veď Boh povedal: Nezanechám ťa, ani ťa neopustím.“ (Heb 13,5) Ako môže aplikácia slov tohto verša výrazne pomôcť ľuďom vyhnúť sa zadlžovaniu?`

---

#### Dodatečné otázky k diskuzi

`Proč musí každý, kdo se snaží zbavit svých dluhů, začít slibem, že bude věrně odevzdávat desátky?`

`Není to hloupost, dávat desátky, když mám dluh? Proč?`

`Co je to „moratorium na další dluhy“?`

`Autor radí uzavřít smlouvu s Bohem, že budeme i díky jeho požehnání co nejrychleji splácet dluhy. Proč je to dobré?`

`Proč potřebujeme získat přehled o tom, co vše a komu dlužíme?`

`Jakou výhodu získáme, když začneme splácet všechny dluhy alespoň malou částkou?`

`Proč máme splácet nejen ty velké, ale i malé dluhy? Jak nám usnadní život splacení malých dluhů a co nám naopak hrozí, pokud nesplácíme?`

`Jaký pocit máš, když splatíš nějaký dluh?`