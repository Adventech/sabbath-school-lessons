---
title:  Ako zaobchádzať s dlhom
date:  28/01/2023
---

### Texty na tento týždeň
5Moj 28,1.2.12; Mat 6,24; 1Ján 2,15; Prísl 22,7; Prísl 6,1–5; 5Moj 15,1–5

> <p>Úvodný text</p>
> Boháč panuje nad chudobnými, dlžník je otrokom veriteľa. (Prísl 22,7)

Jednou z definícií dlhu je „žiť dnes z očakávaných budúcich príjmov“. Zdá sa, že život na dlh sa stal všeobecne prijímaným spôsobom existencie. Biblia však odrádza od dlhov a kresťan by si mal veľmi dobre rozmyslieť, či sa zadlží. V Písme nachádzame desiatky zmienok o dlhu – a všetky sú negatívne. Biblia netvrdí, že požičať si peniaze je hriechom, poukazuje však na časté neblahé následky takéhoto konania. Apoštol Pavol v súvislosti s finančnými záväzkami radil: „7Dávajte každému, čo ste povinní: Komu daň, tomu daň, komu clo, tomu clo, komu bázeň, tomu bázeň, komu česť, tomu česť. 8Nikomu nebuďte nič dlžní, okrem toho, aby ste sa navzájom milovali, lebo kto miluje blížneho, naplnil Zákon.“ (Rim 13,7.8)

Prečo je dlh takmer medzinárodnou pohromou na rôznych úrovniach – osobnej, podnikovej aj štátnej? Každá spoločnosť mala vždy aspoň malé percento zadlžených. Dnes je zadlžených oveľa viac ľudí a takmer nikdy to nie je v ich prospech.

Tento týždeň budeme uvažovať o tom, čo vedie ľudí k zadlženiu a ako pristupovať k dlhu. Aj keď ty sám možno žiješ bez dlhov, o získané informácie sa môžeš podeliť s rodinou a priateľmi, ktorí by z nich mohli mať úžitok.

**Osnova lekcie**

Témou tejto lekcie sú biblické princípy aplikovateľné aj do dnešnej doby na situácie, keď sa ľudia dostávajú do dlhov, ktoré môžu byť pre nich a pre ich blízkych nebezpečné. Aj k tejto téme prináša Božie slovo dosť prekvapivo aktuálnych rád a podnetov.

`5Moj 28,1.2.12: Boží ideál pre nás – život bez dlhov (nedeľa)`

`Mat 6,24; 1Ján 2,15: Prevencia dlhov – správne nastavené hodnoty (pondelok)`

`Prísl 22,7: Cesta z dlhovej pasce (utorok)`

`Prísl 17,18; 22,26.27; 28,20: Ručenie za druhých – nemúdre riziko (streda)`

`5Moj 15,1–5: Minimalizovanie pôžičiek (štvrtok)`

---

#### Dodatečné otázky k diskuzi

`Co je to dluh a jak vzniká?`

`Šalomoun napsal, že „dlužník se stává otrokem věřitele“. Souhlasíš? Proč?`

`Pokud není dluh „hříchem“, tak proč bychom se mu měli vyhýbat?`

`Myslíš, že je dnes možné žít bez dluhů, když i náš stát dluží?`

`Jaké zkušenosti máš s dluhem ty? Jsi rád dlužníkem? Proč?`

`Proč je nejsnadnějším řešením dluhů je nedělat?`