---
title:  Podnety na zamyslenie
date:  03/02/2023
---

Trojkrokový proces znižovania dlhu sa nachádza v jednom zo spisov Ellen G. Whiteovej. Na zvýraznenie bodov bol pridaný dôraz.

„Buďte odhodlaní už nikdy si neurobiť ďalšie dlhy. Radšej si odoprite tisíc vecí, než sa zadlžovať. Upadnúť do dlžôb bolo prekliatím vášho života. Vyhnite sa tomu ako kiahňam.

Urobte slávnostnú zmluvu s Bohom, že Jeho požehnaním zaplatíte svoje dlhy, a potom nebudete nikomu nič dlžní, aj keby ste mali žiť len na ovsenej kaši a chlebe. ... Neváhajte, nenechajte sa odradiť ani sa nevracajte späť. Odoprite si chute, zaprite pôžitok z jedla, šetri svoje centy a zaplať svoje dlhy.

Splaťte svoje dlhy tak rýchlo, ako je to len možné. Keď budete môcť opäť vystúpiť ako slobodný človek, ktorý nebude nikomu nič dlžný, dosiahnete veľké víťazstvo.“ (CS 257)

Ak potrebujete ďalšiu pomoc, aby ste sa dostali z dlhov, vyskúšajte nasledujúce tipy:

- Vytvorte si rozpočet. Urobte si jednoduchý rozpočet evidovaním všetkých vašich príjmov a výdavkov/nákupov za obdobie troch mesiacov. Mnohí sú prekvapení, keď zistia, koľko peňazí míňajú na nepotrebné veci.

- Skoncujte s kreditnými kartami. Kreditné karty sú jednou z hlavných príčin zadlžovania rodín. Sú ľahko dostupné a použiteľné, ale často je náročné ich splácať. Ak zistíte, že sumu požičanú na karte nesplácate každý mesiac, alebo že ich používate na nákup vecí, ktoré by ste si inak nekúpili, mali by ste sa svojich kreditných kariet zbaviť skôr, než zničia vás, vaše manželstvo alebo oboje.

- Urobte úsporné opatrenia. Niekedy si neuvedomujeme, koľko by sme mohli ušetriť na našich mesačných výdavkoch, ak by sme si dávali pozor na niektoré zdanlivo nepatrné výdavky. Ak ich je veľa, môžu tvoriť závratne veľkú sumu.

**Námety na spoločné uvažovanie**

`Výška dlhu, ktorý na seba vzali mnohé národy alebo jednotlivci, je ohromujúca. Aké sú vaše skúsenosti s dlhom a problémami, ktoré dlhy spôsobili vám alebo iným?`

`Čo by mohol urobiť váš miestny zbor, aby pomohol členom naučiť sa zvládať dlhy alebo finančné problémy vo všeobecnosti?`

`Ktoré biblické zasľúbenia vám pomôžu chrániť sa pred lákadlami sveta a zradnosťou niektorých finančných transakcií? Čo vám môže pomôcť vyhnúť sa chamtivosti?`

Západ slnka: 16.42

---

#### Dodatečné otázky k diskuzi

`Co a proč tě potěšilo během týdne při tvém studiu Bible a sš?`

`Změnilo studium této lekce tvůj postoj k dluhům a půjčkám? Jak?`

`Který z tipů uvedených v dnešní části je pro tebe aktuální? Kde ti hrozí nebezpečí, že se zadlužíš?`

`Co tě dnes nejvíce oslovilo? Proč?`