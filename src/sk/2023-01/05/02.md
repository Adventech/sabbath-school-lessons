---
title:  Problémy s dlhom
date:  29/01/2023
---

> <p></p>
> <sup>1</sup>Ak budeš naozaj počúvať hlas Hospodina, svojho Boha, zachovávať a uskutočňovať všetky jeho príkazy, ktoré ti dnes dávam, Hospodin, tvoj Boh, ťa vyvýši nad všetky národy zeme. <sup>2</sup>Keď budeš poslúchať slovo Hospodina, svojho Boha, spočinú na tebe všetky tieto požehnania a budú ťa sprevádzať. ... <sup>12</sup>Hospodin ti otvorí štedrú pokladnicu, nebesia, a v pravý čas pošle na tvoju krajinu dážď; bude požehnávať každé dielo tvojich rúk. Budeš požičiavať mnohým národom, ale ty si nebudeš požičiavať od nikoho. (5Moj 28,1.2.12)

**Osobné štúdium**

`Preštuduj si úvodný text (5Moj 28,1.2.12). Aký je Boží ideál pre jeho deti v súvislosti so zadlžovaním sa? Ako sa dá tento ideál dosiahnuť? Aj keď je kontext týchto veršov odlišný, ako môžeme aplikovať princípy, ktoré sa v nich nachádzajú?`

Štúdie ukazujú, že existujú tri hlavné dôvody, prečo sa ľudia dostávajú do finančných ťažkostí. Uveďme si ich stručne v poradí od najčastejších.

Prvým dôvodom je nevedomosť. Veľa ľudí, aj vzdelaných, je finančne negramotných. Nikdy sa k nim nedostali základné informácie o hospodárení s peniazmi, nehovoriac o biblických princípoch. Je preto dôležité hovoriť o tejto téme. Nádejou je získať nové informácie a začať robiť lepšie rozhodnutia.

Druhým dôvodom finančných ťažkostí je chamtivosť, nenásytnosť a sebectvo. V reakcii na reklamu a osobné túžby si ľudia často žijú nad pomery. Nie sú ochotní bývať, jazdiť alebo sa obliekať podľa svojich skutočných možností. Zároveň si mnohí z nich myslia, že sú príliš chudobní na to, aby dávali desiatky. V dôsledku toho žijú bez zasľúbenej Božej múdrosti a Božieho požehnania (pozri Mal 3,10.11 a Mat 6,33). Nádejou pre takýchto ľudí je zmena a získanie ducha spokojnosti.

Tretím dôvodom, prečo sa ľudia ocitnú vo finančných ťažkostiach, je osobné nešťastie. Možno prežili úraz alebo ťažkú chorobu a dlhý čas zostali bez adekvátnych prostriedkov. Možno ich opustil márnotratný manželský partner. Prírodná katastrofa ich mohla pripraviť o majetok. Alebo sa narodili a vyrastali v extrémnej chudobe. Aj pre týchto ľudí existuje nádej. Určite nepôjde o ľahkú cestu, ale ich problémy sa dajú prekonať. Zmena môže prísť. Takýmto ľuďom môže pomôcť podpora priateľov, poradenstvo a/alebo asistencia, tvrdá práca spojená s osobným vzdelávaním a napokon požehnanie a Božia prozreteľnosť.

Nech sú už príčiny zadlženia akékoľvek, dlh sa dá zmierniť. Tí, ktorí sú zadlžení, však budú musieť urobiť dôležité zmeny vo svojom živote, vo výdavkoch a finančných prioritách.

**Aplikácia**

`Uvažuj o druhom dnešnom texte (1Tim 6,6–9). Na čo si máme podľa apoštola Pavla dávať pozor? Aké poučenie si môžeš vziať z týchto slov?`

---

#### Dodatečné otázky k diskuzi

`Které tři hlavní důvody finančních potíží odhalily podle autora studie?`

`Co můžeme udělat pro zvýšení své „finanční gramotnosti“?`

`Kdy a jak máme pomáhal lidem, kteří nejsou schopní zvládnout své finance?`

`Kterým lidem bychom naopak pomáhat raději neměli?`

`Jak můžeme bojovat se svou chamtivostí a sobectvím?`

`Co můžeme udělat pro lidi, které postihlo „osobní neštěstí“?`

`Proč by se na řešení dluhu měl vždy podílet v první řadě i dlužník?`