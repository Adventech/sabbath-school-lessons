---
title:  Abrám, Otec verných
date:  06/02/2023
---

> <p></p>
> <sup>8</sup>Vo viere Abrahám poslúchol, keď ho Boh volal, aby odišiel na miesto, ktoré mal dostať ako dedičstvo. Odišiel, hoci nevedel, kam ide. <sup>9</sup>Na základe viery sa usadil v prisľúbenej zemi ako v cudzej a býval v stanoch s Izákom a Jákobom, spoludedičmi toho istého prisľúbenia. <sup>10</sup>Očakával totiž mesto s pevnými základmi, ktorého tvorcom a staviteľom je Boh. <sup>11</sup>Vo viere aj neplodná Sára dostala silu počať potomka, hoci už prešiel jej čas, lebo pokladala za verného toho, čo jej dal prisľúbenie. <sup>12</sup>A tak z jedného muža, ktorého sila odumrela, sa narodilo také množstvo potomkov, ako je hviezd na nebi a piesku na morskom brehu, ktorý sa nedá spočítať. <sup>13</sup>Títo všetci umierali vo viere, aj keď nedosiahli to, čo bolo prisľúbené, ale iba z diaľky to videli a pozdravovali. Vyznávali, že sú na zemi cudzincami a pútnikmi. (Heb 11,8– 13)

**Osobné štúdium**

Boh povolal Abráma, aby opustil svoju vlasť a svojich príbuzných a odišiel do krajiny, ktorú mu ukáže. Hoci nepoznáme všetky podrobnosti, vieme, že Abrám musel opustiť krajinu svojho narodenia a mladosti. Určite to nebolo ľahké rozhodnutie a nepochybne sa kvôli tomu vzdal časti pohodlia, pozemských pôžitkov a vymožeností.

`Uvažuj o texte 1Moj 12,1–3. Ako boli v Abrahámovi „požehnané všetky pokolenia zeme“ ako následok prijatia tohto zasľúbenia?`

Pre Abráma a jeho rodinu išlo o veľkú životnú zmenu. „Vo viere Abrahám poslúchol, keď ho Boh volal, aby odišiel na miesto, ktoré mal dostať ako dedičstvo. Odišiel, hoci nevedel, kam ide.“ (Heb 11,8) „Abrahámova neochvejná poslušnosť je jedným z najjasnejších príkladov viery, aký v Písme svätom nachádzame.“ (PP 126; PP /sk/ 87)

Väčšina z nás by nechcela opustiť svoju vlasť, svojich priateľov a rodinných príslušníkov. Ale Abrám to urobil. Abrám bol spokojný, že je tam, kde ho Hospodin chce mať. Akokoľvek sa to môže zdať zvláštne, Abrám, Izák a ani Jákob túto krajinu nikdy počas svojho života nedostali – no napriek tomu zostali verní Bohu.

`Uvažuj o úvodnom texte (Heb 11,8–13). Aký je aktuálny odkaz týchto veršov pre teba dnes?`

Ľudia poznali Abráma ako knieža. Bol známy ako veľkorysý, statočný a pohostinný služobník Najvyššieho Boha. Jeho svedectvo o Hospodinovi bolo nasledovaniahodné. Z Božej milosti sme Abrahámovi spoludedičia. „6Je to ako s Abrahámom, ktorý uveril Bohu a počítalo sa mu to za spravodlivosť. 7Vedzte teda, že tí, čo sú z viery, sú Abrahámovými synmi.“ (Gal 3,6.7) „A ak ste Kristovi, ste Abrahámovo potomstvo a podľa prisľúbenia dedičia.“ (Gal 3,29)

Podobne ako u Noacha, aj v Abrahámovi vidíme človeka robiaceho zásadné rozhodnutie. Aj jeho rozhodnutie urobené ako odozva na Božie volanie zmenilo nielen jeho život, ale aj životy ďalších ľudí.

**Aplikácia**

`Uvažuj o texte 2Kor 4,17.18. Ako by malo posolstvo o tom, že „nehľadíme na viditeľné, ale na neviditeľné, lebo viditeľné je dočasné, neviditeľné však večné“ ovplyvniť rozhodnutia, ktoré potrebuješ urobiť? Ako sa touto zásadou riadil Abrahám?`

---

#### Dodatečné otázky k diskuzi

`Abraham sice neví kam, ale jde. Co si o tom myslíš?`

`Kde se v Abrahamovi vzala tak silná důvěra v Boha, že mění bezpečí města za kočování a bydlení ve stanu?`

`Jaké město Abraham vyhlížel?`

`Jaký vliv měla Abrahamova víra na jeho manželku?`

`Dokázal bys opustit svou „rodnou zemi“ a jít za „Božím slibem“, i když bys věděl, že se jeho naplnění nedožiješ? Proč?`

`Autor lekce píše, že „Abraham byl spokojen, že je tam, kde ho chce mít Hospodin“. Co a proč si o tomto tvrzení myslíš?`