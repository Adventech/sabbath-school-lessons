---
title:  Podnety na zamyslenie
date:  10/02/2023
---

Boh dodržal svoju časť zmluvy tým, že požehnal Abraháma. A Abrahám vzdal Bohu česť tým, že si neukladal poklady na tejto zemi. „Dedičstvo, ktoré zasľúbil Boh, nie je z tohto sveta. Abrahám nemal na zemi „ani na stopu nohy dedičstva“ (Sk 7,5). Bol síce veľmi bohatý, ale svoj majetok užíval na Božiu slávu a pre dobro blížnych. Tento svet však nepokladal za svoj domov. Boh ho vyzval, aby odišiel zo svojho modloslužobného prostredia s prísľubom, že mu do večného vlastníctva dá kanaánsku krajinu. Nezískal ju však ani Abrahám, ani jeho syn, ani jeho vnuk. Keď Abrahám potreboval miesto, kam by pochoval svoju mŕtvu manželku, kúpil ho od Kanaáncov. Tento skalný hrob pri machpelskej jaskyni mu zostal jediným majetkom v zasľúbenej zemi.“ (PP 169; PP /sk/ 120.121)

V živote sa nám stáva, že sme v pokušení usilovať sa o bohatstvo a pohodlie. Uspokojiť sa s tým, že naplnenie niektorých túžob sa uskutoční až v nebi, si od človeka vyžaduje niekedy veľmi veľkú vieru. „Mojžiš bol poučený o konečnej odmene tých, čo pokorne a poslušne slúžili Bohu, a v porovnaní s ňou pokladal každý pozemský zisk za celkom bezvýznamný. Ako návnada bol Mojžišovi ponúknutý panovnícky trón i veľkolepý faraónsky palác. On však vedel, že kniežacie priestory sú hniezdom hriešnych orgií, pre ktoré ľudia zabúdajú na Boha. Mojžiš mal však napriek skvostnému palácu a panovníckej korune na zreteli zvrchovanú slávu, ktorou Najvyšší odmení svätých vo svojom nepoškvrnenom kráľovstve. Vierou videl nevädnúci veniec, ktorým kráľ neba ozdobí hlavy víťazov. Pre túto vieru sa odvrátil od vznešených ľudí tejto krajiny a pripojil sa k poníženému, chudobnému a opovrhnutému národu, ktorý sa rozhodoval radšej poslúchať Boha, ako slúžiť hriechu.“ (PP 246; PP /sk/ 180)

**Námety na spoločné uvažovanie**

`Čo sa stane s naším majetkom, keď príde Ježiš? (Pozri 2Pet 3,10.) Čo sa môže stať ešte pred Ježišovým príchodom? (Pozri Mat 6,20.) Prečo je dôležité, aby sme si vždy zachovali správny pohľad nielen na duchovné, ale aj materiálne záležitosti?`

`Ježiš varoval pred „mámením bohatstva“ (Mar 4,19). Čo mal na mysli? Ako nás môže bohatstvo oklamať?`

`Uvažujte o spôsoboch, akými mohol Mojžiš ospravedlniť svoj pobyt v Egypte namiesto toho, aby všetko zanechal a utiekol s národom otrokov do prázdnej púšte? Čo bolo podľa vás hlavným motívom jeho rozhodnutia opustiť vymoženosti Egypta?`

Západ slnka: 16.54

---

#### Dodatečné otázky k diskuzi

`Co tě nejvíc zaujalo během tvého osobního studia Bible a této lekce?`

`Které pozemské poklady tě nejvíc přitahují? Proč?`

`Proč ses rozhodl být raději občanem „Božího království“ než tohoto světa?`

`Co si odnášíš z dnešní diskuze?`