---
title:  Aktívne pracovné obdobie
date:  21/02/2023
---

> <p></p>
> Ak sa niekto nestará o svojich blízkych, najmä o členov rodiny, ten zaprel vieru a je horší než neveriaci. (1Tim 5,8)

> <p></p>
> Každá námaha prináša zisk, no prázdne reči len núdzu. (Prísl 14,23)

> <p></p>
> <sup>23</sup>Čokoľvek robíte, robte z tej duše ako Pánovi, a nie ako ľuďom. <sup>24</sup>Veď viete, že od Pána dostanete za odmenu dedičstvo. Slúžte Pánovi, Kristovi! (Kol 3,23.24)

**Osobné štúdium**

Ukázali sme si, že Božím zámerom je, aby každý z nás takým či onakým spôsobom pracoval. Táto časť nášho života od skončenia prípravy na zamestnanie až po nástup do dôchodku trvá okolo štyridsať rokov. Pre mnohých ľudí je to čas (najmä na začiatku), keď vychovávajú svoje deti, kupujú nehnuteľnosť a robia iné veľké investície. Finančne môže ísť o veľmi náročné obdobie. Zároveň ide o citlivé obdobie, pretože rodina sa učí spolupracovať a jej členovia si vytvárajú putá na celý život. Často sa deje, že finančný stres manželstvo poznamená alebo úplne zničí. Rodine môže pomôcť, ak sú obaja partneri veriaci a sú ochotní riadiť sa biblickými zásadami.

**Uvažuj o úvodných textoch. Čo z nich môžeme aplikovať do života rodiny?**

`1Tim 5,8`

`Prísl 14,23`

`Kol 3,23.24`

V mnohých prípadoch je hlavným živiteľom manžel, hoci často pracujú obaja manželia. Manželka zostáva určité obdobie doma a venuje sa výchove detí (v tejto oblasti nastávajú postupné zmeny a časť tohto obdobia môže zostať s deťmi manžel). Do života však môžu vstúpiť nečakané okolnosti – choroba, ekonomický pokles, dočasná nezamestnanosť –, ktoré plány rodiny zničia alebo sťažia. Ľudia sa musia neustále prispôsobovať meniacej sa situácii.

Deti, ktoré prichádzajú do rodiny, sa v Písme nazývajú „dedičstvo Hospodina“ (Ž 127,3). Musíme pamätať na to, že deti so sebou prinášajú obrovskú zodpovednosť. Cieľom kresťanských rodičov je vychovať z detí nezávislých dospelých a vštepiť im lásku k Bohu a základné pravidlá života. Tu sú tri body, ktoré môžu rodičom pomôcť prebudiť v deťoch zodpovednosť v oblasti financií:

1. Poskytnúť deťom vyvážené kresťanské rodinné prostredie. To v sebe zahŕňa aj pravidelné a zaujímavé rodinné bohoslužby, navštevovanie bohoslužieb a vernosť v desiatkoch a daroch. Je dobré, ak si tieto návyky deti osvoja už v ranom veku.

2. Naučiť deti ochotne pracovať a oceniť ich za to. Deti zistia, že usilovnosť a čestnosť v práci sa vyplatí, že po nich nasleduje pochvala a odmena. Naučia sa, že odmena prichádza ako výsledok toho, že venujú svoj čas práci pre iných ľudí, pre ktorých je táto činnosť dôležitá.

3. Poskytnúť dobré vzdelanie. Deťom treba pomôcť nielen s výberom dobrej a vhodnej školy, ale často ich aj povzbudzovať a viesť k zodpovednosti a trpezlivosti. Investícia do vzdelania sa určite oplatí, lebo dáva dieťaťu v neskoršom živote širšiu možnosť voľby.

**Aplikácia**

`Život je komplikovaný. Ani to najväčšie úsilie zo strany rodičov nie je zárukou, že ich deti sa budú uberať dobrým smerom. Prečo je dôležité, aby sa rodičia neobviňovali za nesprávne rozhodnutia, ktoré môžu urobiť ich deti v neskoršom veku?`

---

#### Dodatečné otázky k diskuzi

`Jak bys charakterizoval životní období, kdy „musíme pracovat“?`

`Která nebezpečí musí překonávat člověk v době, kdy pracuje, zakládá rodinu, hledá místo k bydlení, vychovává děti...?`

`Jak se můžeme vyrovnávat s nenadálými komplikacemi (nezaměstnanost, nemoc, postižené dítě...)?`

`Jak můžeme naše děti učit finanční zodpovědnosti?`

`Měly by naše děti vědět, že dáváme desátky, podporujeme církev, ADRU...? Proč?`

`Co je důležitější – víra, vztah k práci nebo dobré vzdělání? Proč?`