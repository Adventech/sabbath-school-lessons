---
title:  Podnety na zamyslenie
date:  24/02/2023
---

„Žiadny obchodný zámer, žiadny životný plán nie je dobrý a úplný, ak ráta len s krátkym časom tohto prítomného života a ak nerobí opatrenia pre nekončiacu budúcnosť. Naučme mladých ľudí, aby večnosť zahrnuli do svojich kalkulácií. ...Všetci, čo to robia, konajú to najlepšie pre život na tomto svete. Žiaden človek si nemôže uložiť v nebi poklad bez toho, aby nezistil, že si tým obohatil a zušľachtil aj svoj život na zemi.“ (Ed 145; Vých 124.125)

„Základom obchodnej bezúhonnosti a pravého úspechu je uznanie Božieho vlastníctva. Stvoriteľ všetkých vecí je pôvodným majiteľom a všetko, čo máme, nám zveril, aby sme to používali podľa jeho smerníc.“ (Ed 137; Vých 118)

Tlak na zabezpečenie našich rodín nás vedie k presvedčeniu, že naším poslaním je zabezpečiť dostatočný príjem. Ale ako kresťania máme zároveň podiel na veľkom poverení, ktoré dal Ježiš všetkým svojim nasledovníkom. „Kristov rozkaz pre jeho nasledovníkov znie: Choďte do celého sveta a hlásajte evanjelium všetkému stvoreniu. (Mar 16,15) Niežeby všetci boli povolaní byť služobníkmi či misionármi v bežnom zmysle slova, ale môžu byť jeho spolupracovníkmi v prinášaní dobrých správ svojim spolublížnym. Rozkaz je daný všetkým, veľkým i malým, učeným i nevzdelaným, starým i mladým.“ (Ed 264; Vých 227.228)

„Potrebujeme lepšie sledovať Boží plán pre náš život. Čo najlepšie vykonávať prácu, ktorá je pred nami, zveriť svoje cesty Bohu a hľadať znamenia jeho pro-zreteľnosti – to sú pravidlá, ktoré pri výbere zamestnania zaručujú bezpečné vedenie.“ (Ed 267; Vých 230)

**Námety na spoločné uvažovanie**

`Ako by ste zadefinovali, čo je „úspešný“ život? V čom sa vaša definícia líši od spôsobu, ako vníma úspech spoločnosť, v ktorej žijete? Ako by ste charakterizovali život Jána Krstiteľa z pohľadu úspechu alebo neúspechu? Aké dôvody môžete uviesť pre svoju odpoveď?`

`Ako by ste vysvetlili skutočnosť, že existuje veľa veľmi „úspešných“ ľudí, ktorí sa neriadia žiadnym z biblických princípov o správe majetku alebo o živote vo všeobecnosti? A čo tí, ktorí sa ich snažia dodržiavať, a napriek tomu sa im v živote nedarí alebo nemajú šťastie? Ako máme rozumieť podobným situáciám?`

Západ slnka: 17.17