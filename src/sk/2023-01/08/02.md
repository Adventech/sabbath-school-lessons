---
title:  Najprv to najdôležitejšie
date:  19/02/2023
---

> <p></p>
> <sup>10</sup>Keď Jákob uvidel Ráchel, dcéru brata svojej matky Labána, a jeho ovce, pristúpil, z otvoru studne odvalil kameň a napojil ovce matkinho brata Labána. <sup>11</sup>Potom Jákob pobozkal Ráchel a hlasno zaplakal. <sup>12</sup>Jákob povedal Ráchel, že je príbuzný jej otca a Rebekin syn. Ona to bežala povedať svojmu otcovi. ... <sup>18</sup>Jákob si zamiloval Ráchel a povedal: „Za tvoju mladšiu dcéru ti budem slúžiť sedem rokov.“ <sup>19</sup>Labán odvetil: „Bude lepšie, keď ju dám tebe než cudziemu mužovi. Zostaň u mňa!“ <sup>20</sup>Jákob teda slúžil za Ráchel sedem rokov, ale pripadalo mu to len ako niekoľko dní, lebo ju miloval. (1Moj 29,9–12.18–20)

**Osobné štúdium**

Keď mladí ľudia dospievajú, začínajú si uvedomovať svoju zodpovednosť za zabezpečenie základných potrieb – jedla, oblečenia a prístrešia. Sám Ježiš ukázal, ako si máme zoradiť hodnoty a priority: „Hľadajte však najprv Božie kráľovstvo a jeho spravodlivosť a toto všetko sa vám pridá.“ (Mat 6,33) Čím skôr sa človek rozhodne žiť podľa Božieho ideálu, tým lepšie nasmerovanie v živote získa (Kaz 12,1). Samozrejme, pre tých, ktorí sú už starší a pre Ježiša sa nerozhodli v mladosti, je stále čas urobiť správne rozhodnutia týkajúce sa správcovstva.

Ako sme videli v 1Moj 28,20–22, Jákob urobil niekoľko dôležitých životných rozhodnutí – duchovných aj materiálnych. Vo videní sa Boh predstavil Jákobovi nasledovne: „Ja som Hospodin, Boh tvojho otca Abraháma a Boh Izáka.“ (1Moj 28,13) Potom Jákob ako súčasť svojho sľubu Bohu povedal: „Hospodin bude mojím Bohom.“ (1Moj 28,21).

`Prečítajte si text 1Moj 29,9–20. Čo je dôležité na načasovaní opísanej udalosti v Jákobovom živote?`

Keď Jákob urobil svoje dôležité duchovné a finančné záväzky voči Bohu (1Moj 28,20–22), Hospodin ho nasmeroval k Ráchel pri studni. Pred uzavretím manželstva je vhodné urobiť základné duchovné rozhodnutia o vlastnom životnom nasmerovaní. Náš budúci životný partner by mal vedieť, „do čoho ide“. Bude môj partner oddaným kresťanom? Akému druhu práce sa bude venovať? Bude učiteľ, zdravotná sestra, právnik, robotník, alebo niečo iné? S kým zviažem svoj život? Ďalšie otázky, ktoré si vyžadujú odpovede pred uzavretím manželstva, sú: Aký stupeň vzdelania ste ukončili? S akým dlhom vstupujete do manželstva? Som ochotný prijať tento stav alebo situáciu ako súčasť svojej zodpovednosti?

**Aplikácia**

`Prečo je pri hľadaní životného partnera také dôležité, aby mali spoločné nasmerovanie v základných otázkach (2Kor 6,14.15)? Hoci ani spoločné duchovné zameranie nie je zárukou šťastného manželstva, môže výrazne zvýšiť šance na dobré manželstvo. Prečo?`

---

#### Dodatečné otázky k diskuzi

`Co by ses asi dověděl, pokud by ses ptal lidí, co je pro ně to nejdůležitější?`

`Co je tím nejdůležitějším pro tebe (mimo spasení)?`

`Jak nám život podle „Božího ideálu“ pomáhá dělat správná rozhodnutí?`

`Proč máme vědět, co je naší prioritou, ještě před vstupem do manželství?`

`Proč máme životního partnera hledat mezi věřícími?`

`Je partnerovo „členství v církvi“ zárukou dobrého manželství? Proč?`

`V čem nám může být příkladem Jákob a jeho starost o budoucnost rodiny?`