---
title:  Keď sa nebude dať kupovať ani predávať
date:  16/03/2023
---

> <p></p>
> <sup>11</sup>Potom som videl inú šelmu vystupovať zo zeme. Mala dva rohy podobné Baránkovým, ale hovorila ako drak. <sup>12</sup>Vykonáva všetku moc prvej šelmy pred jej očami a pôsobí, aby sa zem a jej obyvatelia klaňali prvej šelme, ktorej smrteľná rana sa zahojila. <sup>13</sup>Robí veľké znamenia, takže aj oheň zostupuje z neba na zem pred zrakmi ľudí. <sup>14</sup>Obyvateľov zeme zvádza znameniami, ktoré má dovolené konať pred očami šelmy; nahovára obyvateľov zeme, aby zhotovili obraz šelmy, ktorá má ranu od meča, ale ožila. <sup>15</sup>Dostala moc dať ducha do obrazu šelmy, aby tak obraz šelmy aj hovoril, aj pôsobil, aby boli zabití všetci, čo sa nebudú klaňať obrazu šelmy. <sup>16</sup>A pôsobí, že všetci – malí i veľkí, bohatí i chudobní, slobodní i otroci – dostanú znak na pravú ruku alebo na čelo, <sup>17</sup>aby nemohol kupovať ani predávať nikto, kto nemá ako znak meno šelmy alebo číslo jej mena. (Zj 13,11–17)

**Osobné štúdium**

Biblia vykresľuje bolestný obraz sveta pred druhým príchodom Ježiša. Daniel hovorí, že príde „čas súženia, akého nebolo od začiatku národa až doteraz.“ (Dan 12,1) Keď uvažujeme o temných obdobiach dejín, to, o čom Daniel hovorí, musí byť naozaj veľmi zlé.

Aj kniha Zjavenie poukazuje na znepokojivé časy pred Kristovým návratom.

`Uvažuj o úvodnom texte (Zj 13,11–17). Ako súvisí otázka finančných záležitostí s prenasledovaním na konci času?`

Nemôžeš niečo kúpiť alebo predať? Koľko z našich životov sa dnes točí okolo nákupu a predaja? Naša práca je v istom zmysle predajom nášho času, zručností a tovaru tým, ktorí si ich chcú kúpiť. Nemožnosť čokoľvek kúpiť alebo predať však znamená, že nie sme schopní fungovať v spoločnosti, v ktorej žijeme. Tlak na tých, ktorí ostanú verní, bude potom obrovský. Navyše, čím viac peňazí máme, tým väčší podiel budeme mať na tomto svete (aspoň čo sa týka materiálnych statkov), a tak tlak na prispôsobenie sa bude určite ešte silnejší.

Ako sa na to pripraviť? Teraz sa pripravujme tak, že sa prostredníctvom Božej milosti uistíme, že nie sme otrokmi „vecí sveta“, teda svojich peňazí a svojho majetku. Ak sa teraz nepripútame k majetku, budeme mať oveľa menší problém vzdať sa ho, ak si to budú okolnosti vyžadovať.

`Prečítaj si text 5Moj 14,22.23. Čo malo byť motiváciou pre odvádzanie desiatku? Čo sa z toho môžeme naučiť v súvislosti s dobou konca?`

Boh prostredníctvom Mojžiša vysvetlil, že jedným z dôvodov, prečo ustanovil systém desiatkov, bolo „aby si sa učil báť sa Hospodina, svojho Boha, po všetky dni“ (5Moj 14,23). V texte Žalmu 31,20 vidíme, že strach je synonymom dôvery: „Aká nesmierna je tvoja dobrota! Uchoval si ju pre tých, čo sa ťa boja. Preukázal si ju tým, čo sa zjavne utiekajú k tebe.“

Tento paralelizmus nám ukazuje, že báť sa Hospodina znamená dôverovať Mu. Preto chápeme, že Boh ustanovil systém desiatkov, aby nás chránil pred sebectvom a povzbudzoval nás k dôvere, že sa o nás postará. Hoci vernosť v desiatkoch určite nie je zárukou, že ľudia nakoniec zostanú verní, tí, ktorí nie sú verní v desiatkoch, budú v budúcnosti prežívať veľký zápas.

**Aplikácia**

`Čoho sa v súvislosti s budúcnosťou najviac obávaš? Čo môžeš urobiť so svojím strachom?`

---

#### Dodatečné otázky k diskuzi

`S čím se budou potýkat křesťané těsně před Ježíšovým návratem?`

`Jaké pocity tě plní, když si představíš dobu pronásledování?`

`Proč bychom se neměli zbytečně trápit strachem z budoucnosti?`

`Myslíš, že se na tu dobu můžeme nějak připravit? Jak?`

`Proč je tím nejdůležitějším bodem přípravy každodenní vztah s Bohem?`

`Jak ti jistota spasení pomáhá bojovat s paralyzujícím strachem z toho, co jednou přijde na tento svět?`

`Jak nám „jednoduchý život“ usnadní se vyrovnat s pronásledováním, pokud se ho dožijeme?`