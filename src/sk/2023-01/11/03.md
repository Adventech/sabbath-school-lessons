---
title:  Spoliehaj sa na Hospodina, nie na vlastnú silu
date:  13/03/2023
---

> <p></p>
> <sup>1</sup>Proti Izraelu povstal satan a naviedol Dávida, aby sčítal Izrael. <sup>2</sup>Dávid prikázal Joábovi a hodnostárom ľudu: „Choďte a spočítajte Izrael od Beér-Šeby po Dán. Prineste mi výsledok, aby som vedel, koľko ho je.“ <sup>3</sup>Joáb však namietal: „Nech Hospodin stonásobne rozmnoží svoj ľud! Beztak sú všetci, môj pán a kráľ, sluhami môjho pána. Prečo si to môj pán žiada? Prečo by sa tým mal Izrael previniť?“ <sup>4</sup>Kráľov príkaz však Joába prinútil. Tak sa Joáb vydal na cestu, prešiel celý Izrael a prišiel do Jeruzalema. (1Kron 21,1–4)

**Osobné štúdium**

Kráľ Dávid sa mohol zariadiť oveľa lepšie. Zo skúsenosti svojho najlepšieho priateľa Jonatána mal vedieť, že keď je človek v zmluvnom vzťahu s Bohom, nezáleží na tom, či má zopár mužov alebo veľké vojsko. Boh nám môže dať víťazstvo bez ohľadu na našu silu. V 1Sam 14,1–23 pisateľ zaznamenáva príbeh o tom, ako Šaulov syn Jonatán a jeho zbrojnoš porazili celú posádku Filištíncov – a bolo to dielo Hospodina. V texte sa veľmi jasne hovorí, že konal Hospodin (1Sam 14,6.10.12.23). Napriek tejto skúsenosti, keď nastali pre kráľa Dávida ťažké časy, dovolil satanovi pokúšať ho, aby dôveroval svojej vlastnej sile a vynaliezavosti.

`Prečítaj si text 1Kron 21,1–14. Prečo sa Dávid rozhodol „spočítať Izrael“? Prečo bol jeho veliteľ Joáb proti?`

Dávidovi šlo hlavne o to, aby zistil počet bojaschopných mužov (1Kron 21,5). Problémom bolo, že s celým nápadom prišiel satan. Ten zviedol Dávida, aby sa pri obrane spoliehal viac na vlastné sily než na Hospodinovu prozreteľnosť. Joáb, veliteľ Dávidovej armády, sa pokúšal presvedčiť Dávida, aby sčítanie ľudu nerobil. Videl totiž, ako Boh pracuje pre Izrael. Mal množstvo skúseností s Božím vedením a v Písme nie je ani jedna zmienka o tom, že by vojsko pod jeho vedením nejakú bitku prehralo. Dávid však trval na tom, aby sčítanie pokračovalo. Z textu sa dozvedáme, že Dávidovo konanie prinieslo národu pohromu.

Naša viera v Boha nikdy nevyjde naprázdno. Kedykoľvek budete bojovať pre Hospodina, dobre sa pripravte. Existuje výrok, ktorý sa pripisuje britskému vládcovi a veliteľovi armády Oliverovi Cromwellovi (1599 – 1658). Pred jednou z bitiek občianskej vojny povedal svojmu vojsku: „Dôverujte Bohu, chlapci moji, a majte pušný prach suchý!“ Inými slovami, urobte všetko, čo môžete, aby ste uspeli, ale uvedomte si, že víťazstvo nám môže dať iba Boh.

V súvislosti s témou, o ktorej premýšľame, je veľmi lákavé spoliehať sa na výšku sumy na našom bankovom účte alebo na to, že sa o nás postará vláda. Písmo nás však učí, že nech sa Boží ľud ocitol v akejkoľvek kríze, ak dôveroval Bohu, On sa o nich postaral.

Prítomný čas by sme mali využiť na to, aby sme sa dostali do súladu s Bohom, zbavili sa dlhov a boli štedrí v tom, čo sme dostali. Slovami starej duchovnej piesne: „Ak sme niekedy predtým potrebovali Hospodina, určite ho potrebujeme aj teraz.“

**Aplikácia**

`Ako nájsť správnu rovnováhu medzi tým, čo môžeme urobiť sami (napríklad postarať sa o finančné zabezpečenie seba a svojej rodiny), a tým, že máme vo všetkom dôverovať v Hospodina?`

---

#### Dodatečné otázky k diskuzi

`Davida ovládla touha zjistit, jak velké má vojsko. Kde se v něm vzala?`

`Jakými cestami se nás ďábel snaží svést k tomu, abychom spoléhali na sebe a svou sílu?`

`Jak reagoval Jóab na Davidův rozkaz ke sčítání lidu? Proč nesouhlasil?`

`Proč Bůh nechal dopadnout následky tohoto hříchu na celý národ?`

`Můžeme rozeznat, co máme udělat sami, od toho, co je musíme přenechat Bohu? Jak?`

`Proč se tak rádi pleteme do toho, co je Boží práce a proč někdy chceme po Bohu, aby udělal to, co máme udělat my? Jak to většinou končí?`