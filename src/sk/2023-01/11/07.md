---
title:  Podnety na zamyslenie
date:  17/03/2023
---

Hoci nič v Biblii nehovorí, že bohatstvo je vyslovene zlé, zároveň nenachádzame texty, ktoré by spájali bohatstvo so zväčšovaním oddanosti Bohu. V skutočnosti platí opačné nebezpečenstvo. „Treba sa vzdať všetkého, čo by mohlo odvracať srdce od Boha. Modlou mnohých je bohatstvo. Satan ich zotročuje milovaním peňazí a túžbou po majetku. Iným ide o dobrú povesť a svetskú slávu. Idolom ďalších je sebecky pohodlný a bezstarostný život. Tieto otrocké putá treba však zlomiť. Nemôžeme napolo patriť Pánovi a napolo svetu. Božími deťmi sme len vtedy, keď sme nimi úplne.“ (SC 44; CK 31)

V predchádzajúcich lekciách sme hovorili o tom, ako cirkev napredovala a ako prví kresťania rástli v štedrosti. Nikdy v minulosti sa cirkev nemala tak dobre, ako sa má dnes v mnohých krajinách sveta. Otázkou je, za akú cenu. Blahobyt ovplyvňuje našu spiritualitu – a určite nie k dobrému. Prečo? Bohatstvo a materiálna hojnosť nepodporujú kresťanské cnosti sebazaprenia a sebaobetovania. Dá sa nemilovať svet a veci sveta, keď máme v chladničke viac jedla, než dokážeme skonzumovať, keď vlastníme dobré auto, keď nakupujme online cez pol sveta, keď máme najnovšie televízory, počítače a telefóny? Mnohí členovia našej cirkvi samozrejme takýto luxus nemajú. My však žijeme v krajine, ktorá – aj keď si to neradi pripúšťame – patrí medzi tie bohatšie. Luxus a bohatstvo sú nebezpečné. Nehovoríme o „milionároch“, ktorí sú si svojho bohatstva vedomí a ak sa rozhodnú, môžu mnoho prostriedkov venovať na charitu či rozvoj Božieho diela. Chceme poukázať na tých, čo patria do strednej triedy. Uprostred smartfónov, počítačov, klimatizácií a SUV sú natoľko oklamaní, že vôbec nemajú pocit, že ako (iba) „stredná trieda“ sú v nebezpečenstve, že ich vlastné pohodlie duchovne pokazí. Preto môže byť desiatok, ak nič iné, mocnou duchovnou protilátkou proti nebezpečenstvu bohatstva, dokonca aj pre tých, ktorí nepatria k najbohatším ľuďom v krajine.

**Námety na spoločné uvažovanie**

`Aj keď nepatríme medzi najbohatších ľudí na zemi, prečo si všetci musíme dávať pozor na svoj postoj k peniazom a bohatstvu?`

`Aké pomocné praktické kroky, okrem odovzdávania desiatkov, môžeme urobiť, aby sme sa príliš nezamotali do vecí tohto sveta?`

`Čo by sa stalo, keby si od zajtra zrazu nemohol kupovať alebo predávať, pretože patríš medzi tých, „ktorí zachovávajú Božie prikázania a vieru Ježiša“ (Zj 14,12)? Čo by to asi urobilo s tvojou vierou?`

Západ slnka: 17.50

---

#### Dodatečné otázky k diskuzi

`Cítíš se obohacen studiem Bible a sš v tomto týdnu? Jak a čím?`

`Co děláš, když tě přepadá strach z budoucnosti?`

`Co nás, podle EGW, odvádí od Boha a připoutává s satanovi? Proč?`

`Co si chceš odnést z naší dnešní diskuze? Proč právě toto?`