---
title:  Správcovstvo v ťažkých časoch
date:  11/03/2023
---

### Texty na tento týždeň
2Kron 20,1–22; 1Kron 21,1–14; 2Pet 3,3–12; 1Ján 2,15–17; Zj 13,11–17

> <p>Úvodný text</p>
> 14Prines Bohu obetu vďaky a splň Najvyššiemu svoje sľuby! 15Vzývaj ma v deň súženia, ja ťa zachránim a ty mi vzdáš úctu. (Ž 50,14.15)

Zdá sa, že náš svet sa čoraz viac vymyká spod kontroly: vojny, krviprelievanie, zločiny, nemravnosť, prírodné katastrofy, pandémie, ekonomické krízy, politická korupcia a ďalšie. Jednotlivci aj rodiny pociťujú silnú potrebu starať sa o vlastné prežitie. Je pochopiteľné, že v týchto neistých časoch mnohí hľadajú bezpečie a istotu.

Každodenná námaha nás stojí mnoho síl. Pred nami sú každodenné neľahké výzvy: splácanie dlhov, výchova detí a zabezpečenie rodiny – potrebujeme oblečenie, jedlo a prístrešie. Ježiš sa vo svojej Kázni na vrchu venoval aj základným potrebám človeka a svoje posolstvo zhrnul slovami: „32Váš nebeský Otec predsa vie, že to všetko potrebujete. 33Hľadajte však najprv Božie kráľovstvo a jeho spravodlivosť a toto všetko sa vám pridá.“ (Mat 6,32.33)

V ťažkých časoch, keď sa musíme opierať o Boha viac než kedykoľvek predtým, mali by sme sa riadiť niekoľkými veľmi praktickými krokmi, ktoré sú založené na biblických princípoch.

**Osnova lekcie**

Pri štúdiu tejto lekcie sa budeme venovať krízovým situáciám, v ktorých môže byť ohrozené ekonomické blaho a zaistenie jednotlivcov a spoločnosti. Ako sa má v takýchto situáciách prejaviť naše kresťanstvo? Čo od nás Boh očakáva?

`2Kron 20,6–12: Boh vždy na prvom mieste (nedeľa)`

`1Kron 21,1–4: Dôvera a spoliehanie sa na Božiu starostlivosť (pondelok)`

`1Kron 3,3.4.8–12: Život v očakávaní Kristovho návratu (utorok)`

`Mat 6,24; 1Ján 2,15–17: Jasne stanovené priority (streda)`

`Zj 13,11–17: Dôvera v období krízy (štvrtok)`