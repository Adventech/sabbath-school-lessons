---
title:  Súčasť Božej rodiny
date:  31/12/2022
---

### Texty na tento týždeň
Gal 3,26.29; Ž 50,10–12; 1Kron 29,13.14; Fil 4,19; 1Ján 5,3; Mat 6,19–21

> <p>Úvodný text</p>
> Pozrite, akú veľkú lásku nám daroval Otec, aby sme sa volali Božími deťmi. A nimi sme. Svet nás preto nepozná, lebo nepoznal jeho. (1Ján 3,1)

Úžasnou črtou nášho vzťahu s Bohom je skutočnosť, že Boh nám dôveruje. A to až tak veľmi, že nám zveruje do správy jeho záležitosti na zemi. Na samom počiatku ľudských dejín Boh výslovne poveril Adama a Evu osobnou starostlivosťou o bezchybné stvorenstvo (pozri 1Moj 2,7–9.15). Boh dal týmto spôsobom najavo, že ľudia majú konať v Jeho prospech v širokej škále úloh: od pomenovávania zvierat až po stráženie záhrady a naplnenie zeme potomstvom.

Boh nás požehnáva rôznymi zdrojmi, vrátane finančných. Zároveň nám zveril do správy starostlivosť o tieto zdroje. My sme tí, čo nadobúdame peniaze, robíme bankové prevody, zostavujeme rozpočty, prinášame desiatky a organizujeme zbierky. Boh nás povzbudzuje, aby sme zverené prostriedky používali nielen na uspokojovanie vlastných potrieb, ale aj na napĺňanie potrieb iných a na napredovanie jeho diela. Hoci sa to môže zdať neuveriteľné, práve nás ako jeho nasledovníkov Boh poveril výchovou detí, budovaním budov a vzdelávaním nasledujúcich generácií.

Tento týždeň budeme skúmať výsady a povinnosti, ktoré vyplývajú zo skutočnosti, že sme súčasťou Božej rodiny.

**Osnova lekcie**

Úvodná lekcia sa zameriava na biblické zásady týkajúce sa našej „zodpovednosti“ na tomto svete. Vychádza z toho, kým je pre nás Boh a do akej roly sme boli stvorení my, aby následne poukázala na praktické dôsledky, ktoré z toho pre nás vyplývajú.

I. Dve základné východiská

• Ef 3,14.15; Gal 3,2–29: Sme súčasťou rodiny Božích detí (nedeľa)

• Ž 50,10–12; 24,1.2: Všetko na tomto svete patrí Bohu (pondelok)

II. Praktické dôsledky pre náš život

• Ž 23,1–3; 37,25: Istota, že Boh sa s láskou stará o svoje deti (utorok)

• 5Moj 6,4.5; 1Ján 5,2.3: Boh očakáva, že aj my budeme milovať jeho a druhých (streda)

• Mat 6,19–21: Toto vedomie ovplyvňuje naše priority (štvrtok)

---

#### Dodatečné otázky k diskuzi

`Která myšlenka úvodního biblického textu ti udělala největší radost? Proč?`

`Co to pro tebe znamená, že jsi „Boží dítě“?`

`Jaké výsady máme díky tomu, že jsme se stali Božími dětmi?`

`Jaká povinnosti nám plynou z toho, že nás Bůh nazval svými dětmi?`

`Věříš tomu, že už nyní JSI Boží dítě, nebo je to spíše něco, co bude platit až jednou, v budoucnu? Proč?`

`Jak skutečnost, že jsi Boží dítě, ovlivňuje tvé vztahy s ostatními lidmi?`