---
title:  Sme súčasťou Božej rodiny
date:  01/01/2023
---

> <p></p>
> <sup>14</sup>Preto zohýnam kolená pred Otcom, <sup>15</sup>od ktorého má meno každý rod na nebi i na zemi... (Ef 3,14.15)

> <p></p>
> <sup>25</sup>Ale keď prišla viera, už nepodliehame vychovávateľovi, <sup>26</sup>lebo vierou ste všetci Božími synmi v Kristovi Ježišovi. <sup>27</sup>Veď všetci, čo ste boli pokrstení v Krista, Krista ste si obliekli. <sup>28</sup>Nie je ani Žid, ani Grék, nie je ani otrok, ani slobodný, nie je muž a žena, lebo všetci ste jedno v Kristovi Ježišovi. <sup>29</sup>A ak ste Kristovi, ste Abrahámovo potomstvo a podľa prisľúbenia dedičia. (Gal 3,25–29)

**Osobné štúdium**

`Aký obraz predstavuje text Ef 3,14.15? O akej nádeji hovoria tieto verše?`

Na začiatku svojej služby Ježiš hovorí: „Vy sa teda modlite takto: Otče náš, ktorý si na nebesiach, posväť sa meno tvoje...“ (Mat 6,9) Neskôr rovnakú modlitbu opakuje svojim učeníkom v súkromí (Luk 11,2). Ježiš svojim nasledovníkom povedal, aby sme jeho Otca oslovovali „Otče náš, ktorý si v nebesiach“. Keď Ježiš po svojom vzkriesení stretol Máriu, tá ho chcela objať. Ježiš jej však povedal: „Nedotýkaj sa ma zato, že som ešte nevystúpil k Otcovi, ale choď k mojim bratom a povedz im: ‚Vystupujem k svojmu Otcovi a k vášmu Otcovi, k svojmu Bohu a k vášmu Bohu.‘“ (Ján 20,17)

Všetci máme toho istého Otca ako Ježiš. On je náš brat a my všetci sme bratia a sestry v Pánovi. Ježiš sa stal členom pozemskej rodiny, aby sme sa my mohli stať členmi nebeskej rodiny. „Rodina nebeská s rodinou pozemskou sú spojené.“ (DA 835; TV 584)

**Čo hovoria uvedené verše o Božom vzťahu k nám? V čom sú tieto myšlienky povzbudzujúce?**

`2Moj 3,10`

`2Moj 5,1`

`Gal 3,25–29`

Na rozdiel od takého pohľadu na stvorenie, v ktorom sme považovaní len za produkt náhody a ľahostajných prírodných zákonov, Písmo nás učí nielen o existencii Boha, ale aj o jeho láske a jeho láskyplnom vzťahu k nám. V Písme sa obraz rodiny často používa na zobrazenie tohto vzťahu. Či už Hospodin nazýval Izraelitov „môj ľud“, alebo nás Boh nazýva „Božími synmi“, či Kristus hovorí o Bohu ako o „našom Otcovi“, myšlienka je rovnaká: Boh nás miluje láskou, ktorú k sebe navzájom majú mať členovia rodiny. Aká dobrá správa vo svete, v ktorom sa prejavuje toľko nepriateľstva!

**Aplikácia**

`Predstav si svet, v ktorom by sme sa k sebe navzájom správali ako k rodine. Ako sa môžeš naučiť mať lepší vzťah ku všetkým ľuďom ako k svojim bratom a sestrám?`

---

#### Dodatečné otázky k diskuzi

`Jak si představuješ Boží rodinu? Kdo všechno ji tvoří?`

`Představ si vesmír a v něm všechny „nebešťany“. Jak na tebe působí vědomí, že jsi součástí tohoto ohromného zástupu?`

`Co bys poradil člověku, který si tváří v tvář Boží rodině uvědomuje svou nehodnost být její součástí, protože je hříšný?`

`Jak rozumíš tomu, že Ježíš smazal rozdíly mezi židem a pohanem, otrokem a svobodným, mužem a ženou? Je to pro tebe dobrá zpráva? Proč?`

`O jakém dědictví píše Pavel v listu Galatským?`