---
title:  Podnety na zamyslenie
date:  06/01/2023
---

„Božie srdce túži po pozemských deťoch láskou silnejšou než smrť. V jedinom dare svojho Syna nám dal Boh celé nebo. Spasiteľov život, smrť i príhovor za nás pred Bohom, služba anjelov, prosby Ducha, Otcovo pôsobenie nad všetkým a prostredníctvom všetkého, ustavičný záujem nebeských bytostí – to celé slúži vykúpeniu človeka.“ (SC 21; CK 15)

„Ak ste sa zriekli vlastného ja a odovzdali sa Kristovi, ste členmi Božej rodiny a všetko, čo patrí Otcovi, patrí aj vám. Boh vám sprístupnil všetky poklady nielen súčasného, ale aj budúceho sveta. Služba anjelov, dar Božieho Ducha a úsilie Božích služobníkov – to všetko je pre vás. Svet so všetkým, čo je v ňom, patrí vám do takej miery, do akej vám to môže prospieť. (MB 110; MVB 114)

**Námety na spoločné uvažovanie**

`Pri všetkých tých úžasných daroch, ktoré Boh dáva svojim deťom, si musíme klásť podobnú otázku ako žalmista: „Čím sa odvďačím Hospodinovi za všetko dobré, čo mi urobil?“ (Ž 116,12) Urobte si zoznam Božích požehnaní a darov, ktoré ste v živote dostali (duchovné dary, vzťahy aj hmotné požehnanie). Podeľte sa o svoje zistenia v triede sobotnej školy. Čo sa z toho môžete naučiť o vďačnosti?`

`Hoci Boha vnímame predovšetkým ako nášho Stvoriteľa, Písmo opakovane zdôrazňuje, že On je aj naším Udržiavateľom (pozri Heb 1,3; Jób 38,33–37; Žalm 135,6.7; Kol 1,17; Sk 17,28 a 2Pet 3,7). Všetko – od galaxií vo vesmíre cez tlkot nášho srdca až po sily, ktoré držia pohromade atómové štruktúry tvoriace všetku známu hmotu – udržiava v existencii len Božia moc. Ako by nám táto biblická pravda mala pomôcť pochopiť náš záväzok voči Bohu: ako používame všetko, čo nám dal? Ako nám táto realita pomáha udržiavať zmysel nášho života v správnej perspektíve?`

`Lekcia hovorila o tom, že zo všetkých Božích darov je Ježiš a plán spasenia tým najväčším darom, ktorý sme dostali. Prečo je to tak? Čo by sme mali, nebyť Ježiša, spasenia a nádeje na večný život? Istý ateistický spisovateľ vykreslil ľudí ako „kusy kaziaceho sa mäsa na rozpadajúcich sa kostiach“. Prečo by mal pravdu, keby nebolo daru evanjelia?`

Západ slnka: 16.01

---

#### Dodatečné otázky k diskuzi

`Co zajímavého jsi objevil během svého soukromého studia Bible v týdnu?`

`Podle EGW se musíme zříci svého já, abychom se stali členy Boží rodiny. Jak tomu rozumíš?`

`Zažil jsi tento týden nějaký projev Boží lásky? V čem spočíval?`

`Co a proč tě dnes v diskuzi nejvíce zaujalo?`