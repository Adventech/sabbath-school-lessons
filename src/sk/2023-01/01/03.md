---
title:  Boh je vlastníkom všetkého
date:  02/01/2023
---

> <p></p>
> <sup>10</sup>Lebo moja je všetka lesná zver a na vrchoch dobytka na tisíce. <sup>11</sup>Poznám všetko vtáctvo hôr, moje je všetko, čo sa hýbe na poliach. <sup>12</sup>Ak by som bol hladný, nepovedal by som to tebe, veď môj je svet so všetkým, čo je v ňom. (Ž 50,10–12)

> <p></p>
> <sup>1</sup>Hospodinovi patrí zem i to, čo ju napĺňa, svet i tí, čo ho obývajú. <sup>2</sup>Veď on ho založil na moriach a upevnil na vodných prúdoch. (Ž 24,1.2)

> <p></p>
> <sup>13</sup>Teraz však, Bože náš, ďakujeme ti a chválime tvoje slávne meno. <sup>14</sup>Ako to, že ja a môj ľud sme sa zmohli na toľké milodary? Keďže všetko od teba pochádza, dali sme ti vlastne z tvojho. (1Kron 29,13.14)

> <p></p>
> ‚Moje je striebro, moje je zlato,‘ znie výrok Hospodina zástupov. (Ag 2,8)

**Osobné štúdium**

**Ako posolstvo obsahujú úvodné texty? Ako by to malo ovplyvniť náš vzťah ku všetkému, čo vlastníme?**

`Ž 50,10–12`

`Ž 24,1.2`

`1Kron 29,13.14`

`Ag 2,8`

Prvá kniha kroník (1. Paralipomenon) od 17. kapitoly zaznamenáva túžbu kráľa Dávida postaviť dom pre Hospodina. O túto túžbu sa podelil s prorokom Nátanom, ktorý mu povedal: „Urob všetko, čo máš na mysli, lebo Boh je s tebou.“ (1Kron 17,2) V tú noc však Nátan dostal „slovo Boha“, že Dávid nemôže postaviť Boží dom (pozri aj 1Kráľ 5,17–18), pretože prelial veľa krvi (1Kron 22,8). Namiesto neho má toto dielo vykonať Dávidov syn (1Kron 17,11–13; 1Kron 22,9.10). Dávid však vnímal neskúsenosť svojho syna Šalamúna (1Kron 22,5), a preto strávil zvyšok svojho života zhromažďovaním obrovského množstva tesaného kameňa, cédra, železa, zlata, striebra a mosadze „bez miery“. Keď bol na stavenisku pripravený všetok stavebný materiál, Dávid zvolal vodcov Izraela na obrad chvály a vďakyvzdania.

Z textu 1Kron 29,13.14 sa dozvedáme, ako kráľ Dávid vnímal, kto je skutočným zdrojom všetkého stavebného materiálu, na ktorého prípravu on a ľudia vynaložili čas a peniaze. Dávid v podstate povedal: Nemôžeme si pripísať žiadnu zásluhu za všetok materiál na stavbu. „Keďže všetko od teba pochádza, dali sme ti vlastne z tvojho.“

Hlavná myšlienka tohto Dávidovho vyznania je dôležitá pre nás všetkých, nech už sme bohatí alebo chudobní. Keďže Boh je Stvoriteľ všetkého (pozri 1Moj 1,1; Ján 1,3; Ž 33,6.9), je právoplatným vlastníkom všetkého, čo existuje, vrátane všetkého, čo vlastníme – bez ohľadu na to, ako ťažko, usilovne a poctivo sme pracovali, aby sme svoj majetok nadobudli. Keby nebolo Boha a Jeho milosti, nemali by sme nič, neboli by sme ničím, dokonca by sme ani len ne-existovali. Preto musíme vždy žiť s vedomím, že v konečnom dôsledku Bohu patrí všetko, čo existuje. Na toto máme myslieť, keď Bohu ďakujeme a keď ho chválime za všetku jeho dobrotu.

**Aplikácia**

`„Ako to, že ja a môj ľud sme sa zmohli na toľké milodary? Keďže všetko od teba pochádza, dali sme ti vlastne z tvojho.“ (1Par 29,14) Aké princípy sú vyjadrené v týchto slovách? Ako by sa mali prejaviť v našom postoji k Bohu a k tomu, čo vlastníme?`

---

#### Dodatečné otázky k diskuzi

`Jak na tebe působí poznání, že Bůh je vlastníkem všeho? Co vše (a jak) to ve tvém životě ovlivňuje?`

`Představ si, že jsi právě vlastními silami dostavěl dům. Nemáš na něm žádné dluhy. A teď ti Bůh řekne, že dům patří jemu. Jak bys reagoval?`

`David ve své modlitbě říká: „Dáváme ti, co jsme přijali z tvých rukou!“ Proč zdůrazňuje právě toto? Vždyť jim trvalo několik let, než vše připravili.`

`Pokud Bohu patří vše, můžeme se vůbec radovat z toho, když mu přinášíme „naše dary“? Co má být zdrojem naší radosti?`

`Vzato do důsledku, patříme Bohu i my, ať už si o tom myslíme cokoliv. Jaké pocity v tobě probouzí poznání, že jsi Boží, protože mu patříš? Proč?`