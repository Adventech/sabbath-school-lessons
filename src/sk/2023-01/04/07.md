---
title:  Podnety na zamyslenie
date:  27/01/2023
---

Nebeské knihy zaznamenávajú aj finančnú vernosť členov Božej rodiny. „Anjel verne zaznamenáva každú obeť venovanú Bohu, každý dar odovzdaný do pokladne a tiež konečný výsledok takejto štedrosti. Božie oko vie o každom cente venovanom na jeho dielo a pozná ochotu a neochotu darcu. Zaznamenávajú sa aj pohnútky, ktoré viedli k dávaniu. Tí, čo obetavo a oddane vracajú Bohu podľa jeho ustanovení, čo je jeho, budú odmenení podľa svojich skutkov. Aj keby sa stalo, že sa takéto posvätné prostriedky použijú nesprávne a nesplnia cieľ, ktorý mal darca na mysli, teda Božiu slávu a spásu duší – tí, čo obetovali úprimne a s pohľadom upretým na Božiu slávu, neprídu o svoju odmenu.“ (2T 518)

„Boh túži, aby ľudia plánovali a modlili sa za pokrok jeho diela. Ale podobne ako Kornélius, potrebujeme spojiť modlitbu s dávaním. Naše modlitby a dary na podporu núdznych majú vystúpiť pred Boha ako pamiatka. Viera bez skutkov je mŕtva a bez živej viery nie je možné páčiť sa Bohu. Modlime sa a zároveň dávajme všetko, čo je v našich silách – prácu aj prostriedky, aby sa naše modlitby mohli naplniť. Keď konáme vo viere, Boh na nás nezabudne. Zaznamenáva každý skutok lásky a sebazaprenia. Pripraví spôsoby, aby sme činmi mohli prejaviť svoju vieru.“ (AUGleaner, 17. jún 1903)

**Námety na spoločné uvažovanie**

`Ako sú prepojené modlitba a dávanie? Ako nám môže modlitba pomôcť vedieť, čo, kedy a koľko máme dať?`

`Populárny časopis priniesol reportáž o finančníkoch z Wall Street, ktorí síce zarábali množstvo peňazí, ale napriek tomu boli mrzutí, nešťastní, plní úzkosti a strachu. Jeden z nich, manažér investičného fondu, povedal: „Keď zomriem, vôbec nebude záležať na tom, či môj fond zarobil o jedno percento viac alebo nie.“ Čo sa z tejto skúsenosti môžeme naučiť? Ako môže dávanie (dokonca aj sebaobetavé dávanie) priniesť darcovi duchovný prospech? Ako môže dávanie oslobodiť človeka od „mámenia bohatstva“ (Mat 13,22)?`

`Uvažujte o vyššie spomenutej myšlienke o požehnaní darcu napriek „nesprávnemu použitiu darov“. V čom môže byť pre nás ako darcov dôležitý tento princíp?`

Západ slnka: 16.30

---

#### Dodatečné otázky k diskuzi

`Udělal jsi v týdnu během studia Bible a lekce sobotní školy nějaký zajímavý objev? Poděl se o něj s námi.`

`Jakou roli mají v našem dávání hrát pohnutky? Proč jsou pro Boha tak důležité?`

`Je lepší dávat dary „plánovitě“, nebo na základu „emocí“? Jaké výhody a nevýhody má jeden či druhý způsob?`

`Co tě dnes nejvíce oslovilo? Proč?`