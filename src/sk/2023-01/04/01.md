---
title:  Dary a dávanie
date:  21/01/2023
---

### Texty na tento týždeň
2Kor 9,6.7; 5Moj 16,17; Ž 116,12–18; 1Kron 16,29; Mar 12,41–44; Mar 14,3–9

> <p>Úvodný text</p>
> 12Čím sa odvďačím Hospodinovi za všetko dobré, čo mi urobil? 13Pozdvihnem kalich spásy a budem vzývať meno Hospodina. 14Čo som Hospodinovi sľúbil, splním pred všetkým jeho ľudom.  (Ž 116,12–14)

Okrem desiatkov sa v Písme hovorí o rôznych druhoch darov, ktoré môžeme vnímať ako špecifický typ obetí. Tie Boží ľud prinášal z toho, čo mu zostalo po vrátení desiatku. Práve tu sa začína štedrosť. Medzi takéto obete (dary) patrili napríklad obete za hriechy, ktoré sa dávali ako odpoveď na Božiu milosť, alebo obete vďaky, ktoré sa dávali ako uznanie Božej ochrany a požehnania zdravia a prosperity. Nechýbali ani obetné dary pre chudobných a obete na stavbu a údržbu Hospodinovho domu.

Keď sa zamyslíme nad veľkosťou darov, ktorými nám Boh žehná, začneme vnímať hlbšiu podstatu darov. Už nejde len o to, že sa má za čo vymaľovať modlitebňa alebo urobiť nový plot. Dary budeme vnímať ako našu odpoveď na to, čo pre nás Boh koná – a čo pre nás vykonal prostredníctvom Ježiša Krista. „My milujeme, lebo on nás miloval prvý.“ (1Ján 4,19) Cirkev, či už na úrovni miestneho zboru, združenia alebo na celosvetovej úrovni, využíva naše dary na šírenie evanjelia. Tento týždeň sa sústredíme na to, čo hovorí Biblia o obetiach v súvislosti so starostlivosťou o Božie záležitosti na zemi.

**Osnova lekcie**

Štvrtá lekcia zameria našu pozornosť na kresťanskú štedrosť, ktorá nie je prejavom vernosti (ako napríklad desiatok), ale vďačnosti a lásky k Bohu a blížnym.

`Mat 6,31–34: Motivácia dávať: vďačnosť za Božiu lásku a starostlivosť (nedeľa)`

`5Moj 16,17: Veľkosť daru: každý podľa svojich možností (pondelok)`

`Ž 96,8.9; 116,16–19: Dary vďačnosti: súčasť bohoslužby (utorok)`

`Mar 12,41–44: Ježišovo ocenenie našich darov (streda)`

`Mar 14,3–9: Výnimočné dary na výnimočné ciele (štvrtok)`

---

#### Dodatečné otázky k diskuzi

`Jak bys definoval, co je to dar?`

`Vzpomeneš si na nějaký dar, který jsi dostal a který tě stále plní vděčností?`

`Co děláš, když máš potřebu vyjádřit Bohu vděčnost za dar spasení?`

`Jaké druhy darů (obětí), o kterých se mluví v Bibli, znáš?`

`Proč nacházíme v Bibli tolik druhů různých obětí?`

`Proč je vděčnost tou nejlepší motivací k dávání darů?`