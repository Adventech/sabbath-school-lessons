---
title:  Boh vie o našich daroch
date:  25/01/2023
---

> <p></p>
> <sup>41</sup>Ježiš si sadol oproti chrámovej pokladnici a pozoroval, ako do nej ľudia hádžu peniaze. Mnohí bohatí dávali veľa. <sup>42</sup>Tu prišla jedna chudobná vdova a vhodila dve drobné mince, dovedna kvadrans. <sup>43</sup>Zavolal si učeníkov a povedal im: „Amen, hovorím vám, že táto chudobná vdova dala viac ako všetci ostatní, ktorí hádzali do pokladnice. <sup>44</sup>Všetci tam dali zo svojho nadbytku, ona však pri svojej chudobe dala všetko, čo mala na svoje živobytie.“ (Mar 12,41–44)

> <p></p>
> <sup>1</sup>V Cézarei žil istý muž menom Kornélius, ktorý bol stotníkom kohorty nazývanej Italika. <sup>2</sup>Bol zbožný a bohabojný, on, aj celý jeho dom. Dával ľudu štedré almužny a ustavične sa modlieval k Bohu. <sup>3</sup>Raz okolo deviatej hodiny mal videnie: Jasne videl, ako vošiel k nemu Boží anjel a oslovil ho: „Kornélius!“ <sup>4</sup>On uprel oči na neho a preľaknutý povedal: „Čo je, Pane?“ Anjel povedal: „Tvoje modlitby a tvoje almužny vystúpili pred Boha a on sa na teba rozpamätal.“ (Sk 10,1–4)

**Osobné štúdium**

`Uvažuj o úvodnom texte (Mar 12,41–44). Nech je naša finančná situácia akákoľvek, aké posolstvo si môžeme vziať z tohto príbehu? Aký princíp nás tento príbeh učí? Ako ho môžeme aplikovať do vlastného života?`

Ježiš a jeho učeníci boli na chrámovom nádvorí, kde sa nachádzala pokladnica. Ježiš pozoroval, ako do pokladnice ľudia vhadzujú svoje dary. Všimol si pritom vdovu, ktorá dala dve medené mince. Hoci išlo o malý obnos, pre ženu to bola veľká suma. Napriek tomu dala všetko, čo mala. „Ježiš pochopil jej motív. Verila, že služba v chráme je ustanovená Bohom, a chcela urobiť všetko, čo bolo v jej silách, aby ju podporila. Urobila, čo mohla, a jej konanie sa malo stať pamätníkom tu na zemi a malo byť jej radosťou vo večnosti. Svoj dar dala z úprimného srdca. Veľkosť jej daru sa nehodnotila podľa jeho finančnej hodnoty, ale podľa lásky k Bohu a záujmu o Jeho dielo.“ (CS 175)

Za zmienku stojí, že ide o jediný dar, ktorý Ježiš verejne pochválil – dar cirkvi, ktorá sa Ho práve chystala odmietnuť, cirkvi, ktorá sa tak veľmi odklonila od svojho povolania a poslania.

`Uvažuj o ďalšom dnešnom texte (Sk 10,1–4). Prečo rímskeho stotníka navštívil nebeský anjel? Ktoré dva jeho činy boli zaznamenané v nebi?`

Zdá sa, že nebo nielen počuje naše modlitby, ale si aj všíma pohnútky, ktoré nás vedú k dávaniu. Text hovorí, že Kornélius bol štedrý darca. „Veď kde je tvoj poklad, tam bude aj tvoje srdce.“ (Mat 6,21) A srdce Kornélia nasledovalo jeho dary. Bol pripravený dozvedieť sa o Ježišovi viac. Modlitba a almužna spolu úzko súvisia a dokazujú našu lásku k Bohu a k našim blížnym. V tomto spojení sa odzrkadľujú dve veľké zásady Božieho zákona:  „Milovať budeš Pána, svojho Boha, z celého svojho srdca, celou svojou dušou, celou svojou silou a celou svojou mysľou, a svojho blížneho ako seba samého.“ (Luk 10,27) Prvá sa zjavuje v modlitbe, druhá v dávaní núdznym.

---

#### Dodatečné otázky k diskuzi

`V čem se lišil dar chudé vdovy od toho, co dávali ostatní?`

`Jak se ta žena asi cítila, když dávala své dva poslední „měďáky“?`

`Co ji motivovalo k tomu, aby dala to poslední, co měla?`

`Jaké myšlenky ji asi napadaly, když zjistila, že ji při tom pozoruje Ježíš?`

`V čem je podle tebe toto Ježíšovo posouzení „výše“ daru povzbudivé?`

`V jakém stavu byla tehdy „církev“? Proč jí tato žena přesto obdarovává?`

`Už jsi dal Bohu někdy to poslední, co jsi měl? Proč?`

`Co vedlo anděla k tomu, aby navštívil „římského“ důstojníka?`

`Bůh ví o všem, co mu dáme. Ať už prostřednictvím církve nebo bližních. Jaké pocity v tobě toto zjištění vyvolává? Proč?`