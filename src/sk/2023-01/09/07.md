---
title:  Podnety na zamyslenie
date:  03/03/2023
---

Pri dobytí Jericha Achán nebol jediným mužom, ktorý niesol striebro a zlato späť do izraelského tábora. Jozua povedal mužom, aby priniesli späť striebro a zlato a medené a železné nádoby do pokladnice domu Božieho (Joz 6,19.24). Všetko ostatné malo byť spálené. Achán si však ako jediný nechal niečo pre seba. „Z celého Izraela sa našiel len jediný muž, ktorý sa v slávnej chvíli víťazstva a súdu odvážil prestúpiť Boží zákaz. Achána okamžite zlákalo skvostné babylonské rúcho. Ešte krátko pred smrťou povedal, že šlo o „pekný babylonský plášť“. Jeden spáchaný hriech viedol k druhému hriechu: Achán ukradol zlato a striebro, ktoré bolo určené do Pánovej pokladnice. Tým olúpil Hospodina o prvé plody kanaánskej krajiny.“ (PP 496; PP /sk/ 370)

V Pavlovom zozname znamení posledných dní prvé dve položky zahŕňajú náš postoj k peniazom a majetku. „1Uvedom si však, že v posledných dňoch nastanú ťažké časy. 2Ľudia budú sebeckí, budú milovať peniaze, budú chvastaví, namyslení, rúhači, neposlušní voči rodičom, nevďační, bezbožní, 3neláskaví, neľútostní, ohovárači, nezdržanliví, bezohľadní, bez lásky k dobru, 4zradcovia, nerozvážni, namyslení, viac milujúci rozkoše ako Boha. 5Budú mať výzor nábožnosti, ale jej moc budú popierať. Aj od týchto sa odvracaj.“ (2Tim 3,1–5) Sebectvo a láska k peniazom sú významnými opismi ľudstva posledných dní – našej doby.

**Námety na spoločné uvažovanie**

`Prečítajte si text 1Tim 6,6–10: „6Veľkým ziskom je však zbožnosť spojená so spokojnosťou. 7Nič sme si totiž nepriniesli na svet a nič si z neho nemôžeme odniesť. 8Ak máme pokrm a odev, buďme s tým spokojní. 9Lebo tí, čo chcú zbohatnúť, upadajú do osídel pokušenia a sú pod vplyvom mnohých nerozumných a škodlivých žiadostí, ktoré ponárajú ľudí do skazy a záhuby. 10Veď koreňom všetkého zla je láska k peniazom. Z túžby po nich niektorí zblúdili z cesty viery a spôsobili si mnoho bolestí.“ V triede sobotnej školy sa zamyslite nad tými, ktorí z lásky k peniazom „zblúdili z cesty viery a spôsobili si mnoho bolestí“. Poznáte takých príkladov veľa? Ako môžeme nájsť vyváženosť medzi skutočnosťou, že peniaze k životu potrebujeme, a zároveň si dali pozor, aby sme nespadli do pasce, pred ktorou varuje apoštol Pavol?`

`Čo všetko – okrem peňazí – sa môže stať predmetom našej chamtivosti a žiadostivosti?`

`Aký je rozdiel medzi zdravou, oprávnenou túžbou po niečom a žiadostivosťou? Kedy sa môže oprávnená túžba zmeniť na žiadostivosť?`

Západ slnka: 17.28

---

#### Dodatečné otázky k diskuzi

`Co a proč tě nejvíce zaujalo během tvého osobního studia v týdnu?`

`Který biblický „chamtivec“ se ti nejvíce protiví? Proč?`

`Proč je chamtivost a sobectví jednou z charakteristik lidí posledních dnů?`

`Jak ses dnes cítil v naší skupině? Co tě nejvíc oslovilo? Proč?`