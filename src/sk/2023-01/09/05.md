---
title:  Ananiáš a Zafira
date:  01/03/2023
---

> <p></p>
> <sup>1</sup>Istý muž menom Ananiáš, spolu s manželkou Zafirou, predal majetok. <sup>2</sup>S manželkiným vedomím si časť peňazí odložil a zvyšok priniesol a položil apoštolom k nohám. <sup>3</sup>No Peter mu povedal: „Ananiáš! Prečo ti satan naplnil srdce, aby si klamal Duchu Svätému a odložil si si z peňazí za predané pole? <sup>4</sup>Nebolo vari tvoje, kým si ho mal? A keď si ho už predal, nemohol si s peniazmi zaň voľne nakladať? Ako si sa mohol rozhodnúť pre takúto vec? Neklamal si ľuďom, ale Bohu.“ (Sk 5,1–4)

**Osobné štúdium**

Byť členom ranej cirkvi muselo byť vzrušujúce. Po veľkom vyliatí Svätého Ducha na Turíce apoštoli mocne kázali evanjelium a k cirkvi sa pripájali tisíce ľudí. A nielen to. Celková atmosféra v spoločenstve veriacich bola obdivuhodná aj z dnešného pohľadu: „32A všetci, čo uverili, boli jedno srdce a duša, a bolo ich mnoho. A nikto nepokladal za svoje nič z toho, čo mu patrilo, ale všetko mali spoločné. 33Apoštoli s veľkou mocou vydávali svedectvo o zmŕtvychvstaní Pána Ježiša a na všetkých spočívala veľká milosť. 34Nikto totiž medzi nimi nebol núdzny, pretože všetci, čo mali polia a domy, ich predávali a čo za ne utŕžili, prinášali 35a kládli k nohám apoštolov a každému pridelili toľko, koľko potreboval.“ (Sk 4,31–35).

Manželia Ananiáš a Zafira mali prednosť byť pri tom. Videli, ako cirkev rastie, a boli svedkami mocných prejavov Svätého Ducha. Práve v tomto prostredí Ananiáš a Zafira zatúžili byť súčasťou veľkej veci. Rozhodli sa predať nejaký majetok a utŕžené peniaze venovať cirkvi. Pozoruhodné a obdivuhodné, keby...

`Prečítaj si text Sk 5,1–11. Čo považuješ za horšie – ponechať si časť peňazí, alebo o tom klamať? Prečo Ananiáša a Zafiru stihol taký tvrdý trest?`

Spočiatku sa zdalo, že obaja manželia sú úprimní a túžia podporiť rozrastajúce sa dielo. „Neskôr však Ananiáš a Zafira podľahli lakomstvu, čím zarmútili Ducha Svätého. Svoj sľub začali ľutovať a čoskoro prestalo pôsobiť aj blahodarné požehnanie, ktoré ich nadchlo tak, že zatúžili vykonať pre Kristovo dielo niečo veľké.“ (AA 72; SA 47) Hoci začali s tými najlepšími pohnútkami, lakomstvo ich prinútilo nasadiť si masku a predstierať, že sú niekým, kým v skutočnosti neboli.

**Aplikácia**

`„Celej cirkvi a všetkých, čo o tom počuli, zmocnil sa veľký strach.“ (Sk 5,11) Po tejto tragédii ľudia začali konať opatrnejšie. Uvedomili si, že pokrytectvo v cirkvi nemá miesto. Smutná správa o zlom konci dvoch veriacich ľudí je súčasťou Biblie ako výstraha pred pokryteckým konaním. Čo nás tento príbeh učí o následkoch pokrytectva (v tomto prípade predstieranej obetavosti)?`

---

#### Dodatečné otázky k diskuzi

`Z jakých prostředků „žila“ mladá církev v Jeruzalémě?`

`Jaký vliv měla na štědrost prvních křesťanů víra, že se Ježíš brzy vrátí?`

`Proč Ananiáš a Safira prodali svůj pozemek? Jaký měli původně plán?`

`Co je přivedlo k tomu, že si nakonec část peněz nechali?`

`S jakým tvrzením přinesli peníze lidem ve vedení církve?`

`Proč musel Petr nad oběma vynést tak tvrdý soud?`

`V čem jsou pro nás odstrašujícím příkladem?`

`Jak je to s našimi dary? Podle čeho máme určovat jejich výši?`