---
title:  Charita na smrteľnej posteli
date:  08/03/2023
---

> <p></p>
> Bohatým v terajšom veku prikazuj, aby neboli namyslení a neskladali nádej v neisté bohatstvo, ale v Boha, ktorý nás štedro zabezpečuje všetkým, čo potrebujeme. (1Tim 6,17)

> <p></p>
> <sup>17</sup>Veď toto naše terajšie ľahké súženie nám získa nesmierne bohatstvo večnej slávy, <sup>18</sup>keďže nehľadíme na viditeľné, ale na neviditeľné; lebo viditeľné je dočasné, neviditeľné však večné. (2Kor 4,17.18)

> <p></p>
> <sup>8</sup>Vzdiaľ odo mňa klamstvo a lživé slovo! Nedávaj mi chudobu ani bohatstvo, udeľ mi toľko chleba, koľko potrebujem, <sup>9</sup>aby som sa nepresýtil, nezaprel ťa a nepovedal: „Kto je Hospodin?“ Aby som neschudobnel a nekradol a nezneuctil tak meno svojho Boha. (Prísl 30,8.9)

> <p></p>
> Keď sa rozmáha majetok, pribúdajú aj tí, čo z neho jedia. Aký osoh má z toho majiteľ? Iba toľko, že jeho oči naň hľadia. (Kaz 5,10)

**Osobné štúdium**

**Aké zásady si môžeme vziať z nasledujúcich textov o tom, ako by sme mali nakladať s peniazmi?**

`1Tim 6,17`

`2Kor 4,17.18`

`Prísl 30,8.9`

`Kaz 5,10`

Peniaze môžu byť užitočné a môžu byť použité na mnoho dobrého. Môžu však mať aj skazonosný vplyv. Kto by nepočul o ľuďoch, ktorí sa pre peniaze dopustili hrozných činov? A to často aj vtedy, keď už predtým mali veľa peňazí.

Hoci každý z nás je v nebezpečenstve, že ho túžba po peniazoch a majetku privedie na scestie, pokora, skromnosť, čestnosť a podriadenie sa Bohu nás môžu ochrániť. S Božou mocou môžeme prekonať pokusy nepriateľa zneužiť to, čo má byť pre človeka požehnaním (v tomto prípade majetok), a zmeniť to na kliatbu.

Niektorí ľudia sú v pokušení neustále hromadiť majetok a keď príde na pretras otázka dávania, povedia, že po smrti všetko rozdajú a venujú na dobročinnosť. Aj keď je takýto postoj lepší, než všetko počas života márnivo minúť (jeden miliardár povedal, že vie, že žil správne, ak nebude z čoho zaplatiť jeho pohreb), určite existuje aj lepší variant.

„Videla som, že mnohí počas svojho života nepodporujú dielo a svoje svedomie chlácholia tým, že dobrý skutok urobia po smrti. Neodvažujú sa žiť podľa svojej viery a dôverovať Bohu, aby dali aspoň niečo počas svojho života. Ale takáto dobročinnosť zo smrteľnej postele nie je to, čo Kristus vyžaduje od svojich nasledovníkov, a nijako nemôže ospravedlniť sebectvo živých. Tí, čo sa do poslednej chvíle pevne držia svojho majetku, venujú ho radšej smrti ako dielu. K stratám dochádza neustále. Banky krachujú a majetok sa utráca rôznymi spôsobmi. Mnohí aj chcú niečo urobiť, ale odkladajú to. Satan sa im snaží zabrániť v tom, aby prostriedky niekedy poslali do pokladnice. Majetok zmizne skôr, než sa dostane k Bohu, a satan sa z toho raduje.“ (5T 154)

**Aplikácia**

`Prečo musíme byť veľmi opatrní v tom, aby sme svoje sebectvo ospravedlňovali napríklad tým, že sme ťažko pracovali a teraz máme nárok užívať si plody svojho snaženia – a nikto nám do toho nemá čo hovoriť?`

---

#### Dodatečné otázky k diskuzi

`Myslíš, že bohatství mění člověka a jeho povahu? Jak a kdy?`

`Proč si někteří bohatí lidé myslí, že jsou nedotknutelní?`

`Proč jiní boháči svěřují velkou část svého jmění různým nadacím? Co a proč od toho očekávají?`

`Jak ti víra pomáhá ve tvém uvažování nad tím, co (a kdy) uděláš se svým majetkem?`

`V čem je nebezpečné přemýšlení o tom, že na pomoc druhým bude dost času po mé smrti, když odkážu část majetku „na charitu“? Co mi hrozí?`

`O co se ochuzuje ten, kdo neumí pomáhat během života?`

`Jak se cítíš, když někoho obdaruješ a vidíš jeho radost?`