---
title:  Nič si zo sveta neodnesieme
date:  06/03/2023
---

> <p></p>
> <sup>6</sup>Veľkým ziskom je však zbožnosť spojená so spokojnosťou. <sup>7</sup>Nič sme si totiž nepriniesli na svet a nič si z neho nemôžeme odniesť. (1Tim 6,6.7)

> <p></p>
> Za previnenie napomínaš ľudí trestom, ako moľ ničíš to, po čom túžia. Veru, každý človek je len vánok. (Ž 39,12)

> <p></p>
> <sup>13</sup>A teraz vy, ktorí hovoríte: „Dnes alebo zajtra pôjdeme do toho a toho mesta, pobudneme tam rok a budeme obchodovať a zarábať“ – <sup>14</sup>vy predsa neviete, čo bude zajtra s vaším životom. Veď ste para, ktorá sa na chvíľu ukáže a potom mizne. (Jak 4,13.14)

**Osobné štúdium**

Ktosi raz položil známemu evanjelistovi Billymu Grahamovi otázku, čo sa mu ako zrelému človeku (Graham mal vtedy šesťdesiat rokov) zdá na živote najprekvapujúcejšie. Graham odpovedal: „Jeho krátkosť.“

Niet pochýb, život plynie rýchlo.

**Čo hovoria o ľudskom živote uvedené texty?**

`Ž 49,18`

`1Tim 6,6.7`

`Ž 39,12`

`Jak 4,13.14`

`Kaz 2,18–22`

Nielenže život plynie rýchlo, ale keď zomrieme, nezoberieme si so sebou nič materiálne – žiadne financie, hmotné statky, drahé veci. „Veď keď [človek] zomrie, nič si nevezme so sebou.“ (Ž 49,18) To znamená, že svoj majetok zanechá niekomu inému. Kto ho dostane, závisí vo veľkej miere od toho, ako si svoje záležitosti vopred naplánujeme a zorganizujeme.

Hoci väčšina z nás nevlastní veľké množstvo majetku, počas života sme si mnoho vecí nakúpili. Mali by sme zvážiť, čo sa s nimi stane, až tu už nebudeme.

Pre mnohých ľudí je uvažovanie o tom, čo sa stane s ich majetkom po smrti, veľmi citlivou otázkou a radšej sa jej vyhýbajú, aby si náhodou „neprivolali niečo zlé“. Nech je to už akokoľvek, naplánovať, čo sa stane s naším majetkom, môže byť posledným činom zodpovedného a starostlivého spravovania toho, čím nás Boh požehnal. Ak človek napríklad formou závetu nerozhodne, čo bude s jeho majetkom, vstúpia do hry zákony štátu. Ak zomrieme bez závetu, v dedičskom konaní rozhodne o našom majetku notár podľa platnej legislatívy. Náš majetok pripadne našim príbuzným – partnerovi, deťom a podobne – bez toho, aby sme to vedeli nejako ovplyvniť. Bez závetu nikto nemusí prihliadať na naše priania. Preto je múdre vypracovať závet, v ktorom v rámci zákonných možností určíme, ako sa má naložiť s časťou našej pozostalosti. Niektorí sa rozhodnú vo viere a z vďačnosti za to, ako im Boh počas života požehnal, venovať časť svojho majetku nejakej filantropickej nadácii, charitatívnej organizácii alebo cirkvi – a to najmä vtedy, ak nemajú žiadnych blízkych právoplatných dedičov a nechcú, aby majetok prepadol štátu, prípadne vtedy, keď sú potreby ich milovaných naplno uspokojené.

**Aplikácia**

`Smrť môže prísť kedykoľvek a nečakane – aj dnes. Ako sú zabezpečení tvoji blízki, keby si dnes zomrel? Čo by sa stalo s tvojím majetkom? Áno, sú to náročné otázky, ale človek by si ich mal klásť a riešenie by nemal odkladať.`

---

#### Dodatečné otázky k diskuzi

`Přemýšlíš někdy o tom, že se blíží tvá smrt? Jak důležitý ti v takových chvílích připadá tvůj majetek?`

`David říká, že Bůh umí to, po čem dychtíme, rozložit jako mol. Je to pravda? Jak tomuto tvrzení rozumíš?`

`Co nám radí Jakub ohledně našich plánů?`

`Je to pravda, že si ze světa nic neodneseme? Proč?`

`Někteří lidé tvrdí, že si odneseme jen naši povahu. Chtěl bys žít věčně s tou povahou, jakou máš? Máme nějakou šanci na změnu?`

`Proč bychom měli mít napsanou závěť?`

`Pokud chceme část našeho majetku darovat církvi nebo na dobročinnost, měla by o tom vědět rodina? Proč?`