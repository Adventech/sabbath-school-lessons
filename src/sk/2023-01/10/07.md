---
title:  Podnety na zamyslenie
date:  10/03/2023
---

„Tých, ktorí zanedbávajú poznanú povinnosť, obchádzajú požiadavky, ktoré na nich Pán kladie v tomto živote a chlácholia svoje svedomie tým, že pred smrťou pripravia svoj závet, Majster ich nepochváli a neobdržia za svoje konanie odmenu. Nezapreli samých seba, ale sebecky si ponechávali prostriedky, kým len mohli, a neuvoľnili ich, kým ich neodvolala smrť. Keby títo ľudia boli ozajstnými kresťanmi, urobili by ešte pri plnom vedomí to, o čom chcú rozhodnúť až na smrteľnej posteli. Seba a svoj majetok by venovali Bohu a svojím poctivým správcovstvom by získali uspokojenie z verného plnenia svojej povinnosti. Keby sa tak rozhodli, mohli by byť sami vykonávateľmi Božích požiadaviek, namiesto toho, aby kládli zodpovednosť na iných.“ (4T 480)

Tento text zdôrazňuje, že včasným rozhodnutím môže človek sám určiť, ako sa má po smrti naložiť s jeho majetkom. Takýmto konaním môže ešte počas života získať uspokojenie s výsledkami svojho rozhodnutia a zároveň bude mať istotu, že správne narába so zverenými Božími darmi.

Pre kresťana je druhý príchod Krista „blahoslavenou nádejou“. Všetci si predstavujeme, aké úžasné bude vidieť Ježiša prichádzať na nebeských oblakoch. Túžime počuť slová: „Správne, dobrý a verný sluha!“ (Mat 25,21.23) Ale čo ak sa náš život zavŕši skôr, ako sa Ježiš vráti? Ak sme sa riadili Jeho zjavenou vôľou, môžeme mať teraz zadosťučinenie z toho, že vidíme, ako Božie dielo napreduje aj vďaka nášmu úsiliu, s vedomím, že môže pokračovať aj vtedy, keď tu už my nebudeme.

**Námety na spoločné uvažovanie**

`Hoci si už teraz môžeme zhromažďovať poklad v nebi, prečo to nie je to isté, ako snažiť sa zaslúžiť si alebo dokonca „kúpiť“ svoje spasenie?`

`Napriek tomu, že by sme mali byť štedrí v dávaní toho, čo máme, mali by sme byť aj rozvážni a zodpovední. V minulosti sa mnohí snažili určovať presné dátumy, a potom vyzývali ľudí, aby sa rýchlo zbavili majetku, lebo po konci sveta im už bude nanič. Prečo by akýkoľvek dar mal byť daný po zodpovednom uvážení a porade s blízkymi? Čo nám môže pomôcť robiť vo finančných záležitostiach (nielen v súvislosti so závetom) rozumné rozhodnutia? Čo by ste robili, keby ste videli, že sa niekto nechal zmanipulovať a plánuje darovať alebo odkázať svoj majetok na pochybné ciele?`

Západ slnka: 17.39

---

#### Dodatečné otázky k diskuzi

`Zažil jsi během svého studia Bible a sš v týdnu nějakou radost? Poděl se o ni s námi.`

`Proč bychom neměli nechávat „štědrost“ až na smrtelnou postel?`

`Co nám hrozí, pokud „dávání“ odkládáme na pozdější dobu?`

`Čím tě obohatila dnešní diskuze?`