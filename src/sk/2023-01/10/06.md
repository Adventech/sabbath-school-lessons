---
title:  Duchovné dedičstvo
date:  09/03/2023
---

> <p></p>
> Hospodinovi patrí zem i to, čo ju napĺňa, svet i tí, čo ho obývajú. (Ž 24,1)

> <p></p>
> Veď každý dom musí niekto postaviť; a ten, kto postavil všetko, je Boh. (Heb 3,4)

> <p></p>
> <sup>18</sup>Šalémsky kráľ Melchisedek priniesol chlieb a víno. Bol totiž kňazom Najvyššieho Boha. <sup>19</sup>Požehnal ho a povedal: „Nech Abráma požehná Najvyšší Boh, Tvorca neba i zeme. <sup>20</sup>Nech je zvelebený Najvyšší Boh, ktorý ti vydal do rúk tvojich nepriateľov.“ Vtedy mu Abrám dal desiatok zo všetkého. (1Moj 14,18–20)

> <p></p>
> <sup>15</sup>On je obraz neviditeľného Boha, prvorodený všetkého tvorstva. <sup>16</sup>Veď v ňom bolo stvorené všetko na nebi i na zemi, viditeľné i neviditeľné, tróny i panstvá, kniežatstvá a mocnosti, všetko je stvorené skrze neho a pre neho. <sup>17</sup>A on je pred všetkým a všetko pretrváva v ňom. (Kol 1,15–17)

**Osobné štúdium**

Aj keď je ťažké vedieť, aký by bol život na zemi, keby ľudia nezhrešili, jednu vec môžeme vedieť s istotou: neexistovalo by žiadne hromadenie, žiadna chamtivosť ani závisť a žiadna chudoba – teda to, čo sužuje náš svet od začiatku dejín. Postoj, že si zaslúžime výsledky svojej usilovnej práce a že patria len nám, je prejavom života v padlom svete – nepochopenia Božieho plánu a požehnania. Bez ohľadu na to, koľko toho vlastníme, nikdy by sme nemali zabudnúť na jednu dôležitú skutočnosť.

**Uvažuj o úvodných textoch. Čo zdôrazňujú? Ako by tento fakt mal ovplyvniť náš postoj k akýmkoľvek materiálnymi prostriedkom, ktorými nás Boh požehnal?**

`Ž 24,1`

`Heb 3,4`

`1Moj 14,18–20`

`Kol 1,15–17`

Sme správcami a hospodármi toho, čo nám Boh zveril. On je v konečnom dôsledku vlastníkom všetkého. On nám dáva život, existenciu a silu, aby sme mohli niečo nadobudnúť. S tým väčšina z nás problém nemá a vo svojich modlitbách vyznávame, že sme závislí od Boha. Ale aký je náš postoj k tomu, že keď sa postaráme o seba a svoju rodinu, mali by sme Bohu vrátiť to, čo nám zostane?

„Keď dávate na Božie dielo, zhromažďujete si poklady v nebi. Všetko, čo si uložíte hore, je chránené pred zničením a stratou a rastie na večný, trvalý majetok ... [a] bude pripísané na váš účet v nebeskom kráľovstve.“ (CS 342)

Dávať teraz, kým žijeme, má veľa výhod. Tu je niekoľko:

- 	Darca môže vidieť ozajstné výsledky plynúce z daru – deti nasýtené v krajine sužovanej hladomorom, mladého človeka na vysokej škole, financovanie evanjelizačnej kampane atď.
- 	Určitá služba alebo osoba môže mať z daru úžitok už teraz.
- 	Po našej smrti nebudú spory o dedičstvo.
- 	Ochotné srdce je pre druhých ľudí dobrým príkladom štedrosti a lásky.
- 	Minimalizuje straty spôsobené dedičskou daňou.
- 	Zaručuje, že dar bude poskytnutý vami požadovanému subjektu (žiadne zasahovanie súdov alebo nespokojných príbuzných).
- 	Ukazuje, že srdce darcu sa zmenilo zo sebectva na nesebeckosť.
- 	Ukladá poklady v nebi.

**Aplikácia**

`Prečo musia byť rozhodnutia o zverení časti majetku charitatívnej organizácii, filantropickej nadácii alebo cirkvi dobrovoľné? Prečo je neprípustné tlačiť ľudí do toho, aby svoj majetok prepísali na cirkev a zabezpečili si tak večný život?`

---

#### Dodatečné otázky k diskuzi

`Jak by asi vypadal náš svět, kdybychom nezhřešili? V čem by se lišil?`

`Proč bych si nikdy neměli myslet, že do toho, jak naložím s tím, co jsem si vydělal a ušetřil, nikomu nic není?`

`Pokud je Bůh vlastníkem všeho, jak bychom měli nakládat s tím, co máme?`

`Jaký je rozdíl mezi vlastníkem a správcem?`

`Co od nás, správců, očekává Hospodin, majitel?`

`Jaké výhody získáváme, pokud dáváme ještě během života?`