---
title:  Dávať späť
date:  04/03/2023
---

### Texty na tento týždeň
Luk 12,16–21; Kaz 2,18–22; Prísl 27,23–27; 2Kor 4,18; Kaz 5,10; Kol 1,15–17

> <p>Úvodný text</p>
> Potom som počul hlas z neba, ktorý hovoril: „Napíš: Blahoslavení sú mŕtvi, ktorí odteraz umierajú v Pánovi. Áno, hovorí Duch, nech si odpočinú od svojich námah, lebo ich skutky idú s nimi.“ (Zj 14,13)

Keď sa blížime ku koncu produktívneho veku, z finančného pohľadu sa zameriavame na ochranu a udržanie nášho majetku v očakávaní konca života. Prechod z aktívneho pracovného zaradenia do dôchodku môže byť veľmi traumatizujúcou skúsenosťou. Ako sa na toto obdobie pripraviť v otázke financií?

Ako ľudia starnú, prirodzene sa začínajú obávať o budúcnosť. Najčastejšími obavami sú: príliš skoré úmrtie (Čo ak nestihnem všetko, čo som chcel stihnúť? Čo ak si neužijem vnúčatá?), ťažká choroba (Čo ak sa nestihnem o seba postarať?) a nedostatok financií (Budem mať z čoho žiť?).

„Všetky tieto obavy majú svoj pôvod u satana. ...Ak by títo ľudia konali podľa Božieho priania, ich posledné dni by mohli byť najlepšie a najšťastnejšie. ...Mali by zanechať úzkosť, odložiť bremená a žiť na sklonku života šťastne v dozrievaní pre nebo.“ (1T 424)

Tento týždeň spoločne preskúmame Božie rady týkajúce sa neskoršieho obdobia ľudského života. Čo by sme mali robiť, čomu by sme sa mali vyhýbať a aké zásady by sme mali dodržiavať?

**Osnova lekcie**

Desiata lekcia nášho štúdia zameria našu pozornosť na biblické princípy, ktoré sa dotýkajú múdreho hospodárenia s tým, čo máme v zrelom veku a v závere života.

`Luk 12,16–21: Bohatý blázon sa zaisťuje pre budúcnosť (nedeľa)`

`1Tim 6,6.7; Jak 4,13.14: Vedomie pominuteľnosti života (pondelok)`

`Prísl 27,23–27: Múdre hospodárenie (utorok)`

`1Tim 6,17; 2Kor 4,17.18: Odkladanie dobročinnosti (streda)`

`Ž 24,1; Heb 3,4: Ochota dávať, kým sme nažive (štvrtok)`

---

#### Dodatečné otázky k diskuzi

`Co a proč tě motivuje k ochotnějšímu dávání?`

`Jaké obavy máme, když se blíží odchod do důchodu?`

`Je to špatné, když si člověk „šetří“ na důchod? Proč?`

`Je možné „dávat vše Bohu“ s tím, že se o nás postará, až nebudeme schopni pracovat? Co si o této možnosti myslíš?`

`Jak nám víra mění náš pohled na umírání a smrt?`