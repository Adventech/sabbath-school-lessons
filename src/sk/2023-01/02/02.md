---
title:  Zmluva spasenia
date:  08/01/2023
---

> <p></p>
> Toto som napísal vám, čo veríte v meno Božieho Syna, aby ste vedeli, že máte večný život. (1Ján 5,13)

> <p></p>
> Všetci vás budú nenávidieť pre moje meno. Kto však vytrvá až do konca, bude spasený. (Mat 10,22)

> <p></p>
> Ježiš im odpovedal: „Toto je Boží skutok, aby ste verili v toho, ktorého on poslal.“ (Ján 6,29)

> <p></p>
> <sup>10</sup>Preto sa tým viac usilujte, bratia, upevniť svoje povolanie a vyvolenie. Keď to budete robiť, nikdy sa nepotknete. <sup>11</sup>Tak budete mať štedro zaistený prístup do večného kráľovstva nášho Pána a Spasiteľa Ježiša Krista. (2Pet 1,10.11)

**Osobné štúdium**

Kristova smrť na Golgote priniesla ponuku každému človeku, ktorý kedy žil alebo bude žiť. Na rozdiel od prísľubu ročných období, spása nie je jednostranná. Boh ju síce ponúka každému ako dar, ale závisí od nás, ako na tento dar zareagujeme. Nesprávne presvedčenie, že každý bude spasený – či chce alebo nie, bez ohľadu na jeho postoj k daru spasenia – sa nazýva „univerzalizmus“.

Ježiš však jasne učil, že aj keď zomrel za celé ľudstvo, mnohí ľudia kráčajú po širokej ceste k zničeniu a večnej smrti (Mat 7,13.14).

**Čo hovoria nasledujúce texty o spôsobe, akým ľudia prijímajú dar spasenia v Ježišovi Kristovi?**

`1Ján 5,13`

`Mat 10,22`

`Ján 6,29`

`2Pet 1,10.11`

Apoštol Pavol vnímal dvojstrannú povahu zmluvy spasenia. Pavol vedel, že ho čoskoro popravia, a napriek tomu, že ho mnohí jeho spoločníci opustili, s dôverou napísal svojmu drahému priateľovi Timotejovi, že dodržal svoj koniec dohody: „6Ja mám byť už obetovaný, nastal už čas môjho odchodu. 7Dobrý boj som dobojoval, beh som dokončil, vieru som zachoval. 8Už mám pripravený veniec spravodlivosti, ktorý mi dá v onen deň Pán, spravodlivý sudca, no nie iba mne, ale aj všetkým, čo s láskou očakávajú jeho zjavenie.“ (2Tim 4,6–8)

Pavol vlastne hovorí: Som pripravený, [pretože] bojoval som dobrý boj, dokončil som svoju púť, zachoval som si vieru. Hoci odkazuje na to, že splnil svoj diel záväzku, bolo mu jasné, že spasený je len vierou, nie skutkami zákona. Svoje skutky alebo úspechy preto nevníma ako zásluhy, vďaka ktorým dostáva spasenie. „Veniec spravodlivosti“, ktorý ho čaká, je Ježišova spravodlivosť, ktorú si Pavol vierou privlastnil a držal sa jej až do konca svojho života.

**Aplikácia**

`Hoci spasenie je nezaslúžený dar, aký je rozdiel medzi tými, ktorí dar prijímajú a tými, ktorí ho neprijímajú? Čo si vyžaduje prijatie tohto daru?`