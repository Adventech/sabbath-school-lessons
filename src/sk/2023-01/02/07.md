---
title:  Podnety na zamyslenie
date:  13/01/2023
---

„Keď Boží ľud v ktoromkoľvek dejinnom období s nadšením a ochotne plnil Boží plán pravidelných darov [desiatkov] a prinášal svoje dary a obete, vždy prežíval večne platné zasľúbenie, že zdar vo všetkom konaní je úmerný tomu, ako poslúchajú Hospodinove požiadavky. Keď ľud uznal Božie nároky, plnil Božie požiadavky a svojimi darmi prejavil úctu voči Bohu, stodoly sa vrchovato naplnili. Keď však ľudia okrádali Boha v desiatkoch a obetiach, pocítili, že okrádajú nielen jeho, ale aj seba, pretože Boh obmedzil svoje požehnania takou mierou, akou ľud obmedzil svoje obete Bohu.“ (3T 395)

Biblia veľmi jasne hovorí, že sme spasení jedine vierou, pretože spasenie je darom Božej milosti. Naša poslušnosť Božím príkazom a požiadavkám je odpoveďou na Božiu milosť, nijako nám však na ňu nevzniká nárok. Veď ak by to tak bolo, nešlo by ani o dar a ani o milosť (pozri Rim 4,1–4).

Keď sa pozrieme na Božiu dvojstrannú zmluvu s nami, môžeme vidieť na jednej strane Božie požehnania a na druhej strane našu zodpovednosť. Naša pozitívna reakcia na Božiu ponuku spôsobuje, že si s ním vytvárame vzťah a ovplyvňujeme tým náš osud. Poslušnosť – vernosť a služba lásky – to je skutočný znak učeníctva. Viera nás neoslobodzuje od poslušnosti, naopak, je to viera a iba viera, čo nás robí účastníkmi Kristovej milosti, a to nám umožňuje žiť v poslušnosti, ktorú od nás Boh žiada.

**Námety na spoločné uvažovanie**

`Hovorí sa, že ak by bol každý adventista verný v dávaní desiatkov, naša cirkev by mala viac než dosť peňazí na to, aby urobila všetko, čo potrebuje na šírenie posolstva. Ako v tejto oblasti pomáhate cirkvi, aby mohla konať dielo, na ktoré bola povolaná?`

`Zamyslite sa viac nad myšlienkou, aké dôležité sú naše rozhodnutia a naše skutky vo vzťahu k Bohu. Čo potrebujeme urobiť, aby sme sa pri uvažovaní o dôležitosti skutkov poslušnosti (vrátane vernosti v desiatkoch a dobrého spravovania zverených darov) nechytili do pasce zákonníctva?`

`V triede sobotnej školy sa porozprávajte o aplikačnej otázke z utorkovej lekcie. Prečo prichádzajú do života ťažkosti aj napriek našej vernosti? Čo môžeme urobiť preto, aby sme sa v problémoch nenechali odradiť od Boha a od viery?`

Západ slnka: 16.10