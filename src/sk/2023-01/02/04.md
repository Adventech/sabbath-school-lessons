---
title:  Cti Pána
date:  10/01/2023
---

> <p></p>
> <sup>1</sup>Syn môj, nezabudni na moju náuku a tvoje srdce nech dodržiava moje príkazy, <sup>2</sup>lebo ti predĺžia dni a roky života a pridajú ti pokoj. <sup>3</sup>Milosrdenstvo a vernosť nech ťa neopustia. Priviaž si ich na krk, napíš si ich na tabuľu srdca <sup>4</sup>a získaš si tak priazeň a dobrú povesť v očiach Boha a ľudí. <sup>5</sup>Dôveruj celým srdcom Hospodinovi a nespoliehaj sa na svoj rozum. <sup>6</sup>Na všetkých svojich cestách ho poznávaj a on sám ti urovná chodníky. <sup>7</sup>Nerob sa múdrym vo svojich očiach, ale maj bázeň pred Hospodinom a odvráť sa od zla. <sup>8</sup>Uzdraví sa tvoje telo a vzpružia sa tvoje kosti. <sup>9</sup>Ucti si Hospodina zo svojho majetku a z prvotín každej úrody; <sup>10</sup>potom sa tvoje sýpky naplnia obilím a tvojimi lismi bude pretekať mušt. <sup>11</sup>Syn môj, neodvrhuj Hospodinovu výchovu a nezarmucuj sa pre jeho karhanie, <sup>12</sup>lebo Hospodin karhá toho, koho miluje, ako otec syna, ktorého má rád. (Prísl 3,1–12)

**Osobné štúdium**

Kniha Prísloví nie je ani tak o tom, čo je dobré a čo zlé, ako o tom, čo je múdre a čo hlúpe, bláznivé. Pri čítaní knihy si človek uvedomí výhody múdrosti a úskalia hlúposti.

`Aké zasľúbenia sa nachádzajú v úvodnom texte Prísl 3,1–12? Čo sú „prvotiny každej úrody“? Akú úlohu zohrávajú v našom vzťahu k Bohu?`

Boh od nás žiada, aby sme ho mali na prvom mieste aj pri správe nášho majetku. Vyjadrujeme tým, že On je vlastníkom všetkého a že sa o nás stará. Boh zároveň hovorí, že ak ho dáme na prvé miesto, potom požehná všetko ostatné. Dať Boha na prvé miesto je činom viery. Prejavujeme tým dôveru v Hospodina celým svojím srdcom. Ukazujeme, že sa spoliehame na Boha, nie na vlastnú múdrosť. To je mimoriadne dôležité, pretože v živote sa odohráva príliš veľa situácií, ktorým nerozumieme a nedávajú nám zmysel.

Zo všetkého najviac nás k viere v Boha a jeho lásku podnecuje to, čo vykonal na kríži. Ježiš je nielen náš Stvoriteľ (Ján 1,1–4) a náš Udržiavateľ (Heb 1,3), ale aj náš Vykupiteľ (Zj 5,9). Ak si to uvedomujeme, potom dať Bohu prvotinu zo všetkého, čo nadobúdame, je to najmenej, čo môžeme urobiť.

„Pán si nielen činí nárok na desiatok, ale hovorí dokonca, ako mu má byť vyhradený. Ucti si Hospodina zo svojho majetku a z prvotín každej úrody. Zisťujeme, že nemáme najprv minúť svoje finančné prostriedky pre seba a Pánovi priniesť zvyšok, aj keby išlo o poctivý desiatok. Boží podiel má byť oddelený na prvom mieste.“ (RH 10. 11. 1896)

Boh hovorí, že ak ho dáme na prvé miesto, „potom sa tvoje sýpky naplnia obilím“ (Prísl 3,10). To však neznamená, že sa jedného dňa zobudíme a naše stodoly a sýpky budú zázračne naplnené. V živote veriaceho človeka to funguje inak. Biblia obsahuje mnoho zásad dobrého správcovstva, starostlivého plánovania a finančnej zodpovednosti. Našou prvou a hlavnou zodpovednosťou je vernosť v tom, k čomu nás Boh povoláva.

**Aplikácia**

`Ako sa môžeme naučiť dôverovať Bohu a Jeho zasľúbeniam aj v čase finančných ťažkostí a problémov, keď aj napriek našej vernosti zostávajú naše „stodoly“ prázdne?`

---

#### Dodatečné otázky k diskuzi

`Jak bys vlastními slovy popsal „moudrost“?`

`Proč moudrý člověk nespoléhá na vlastní rozumnost, ale raději důvěřuje Bohu celým svým srdcem?`

`Šalomoun dává důraz  na „srdce“. Jak tomu rozumíš?`

`Jak bys malému dítěti vysvětlil, co to znamená někoho „ctít“?`

`Jak si představuješ „ctění Hospodina“?`

`Jak rozumíš výzvě: „Boj se Hospodina“?`

`Co to znamení „ctít Hospodina ze svého majetku i prvotinami...“?`

`Proč má to „první“ patřit Bohu a ne nám? Z jakého poznání to vychází?`