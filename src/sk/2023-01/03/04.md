---
title:  Určenie desiatku
date:  17/01/2023
---

> <p></p>
> Všetky desiatky krajiny, z obilia poľa i z ovocia stromov, patria Hospodinovi. Sú zasvätené Hospodinovi. (3Moj 27,30)

> <p></p>
> <sup>21</sup>Léviovcom dávam v Izraeli dedične do vlastníctva všetky desiatky za ich službu, ktorú vykonávajú, za službu pri stane stretávania. ... <sup>23</sup>Službu pri stane stretávania budú vykonávať len Léviovci a budú niesť zodpovednosť za svoje previnenia. Toto je trvalé ustanovenie pre vaše pokolenia. Medzi Izraelitmi nebudú mať dedičný majetok. <sup>24</sup>Namiesto toho dávam Léviovcom za dedičný majetok desiatky od Izraelitov, ktoré prinášajú Hospodinovi ako pozdvihovanú obetu. Preto som im povedal, že medzi Izraelitmi nebudú mať dedičný majetok. (4Moj 18,21.23.24)

**Osobné štúdium**

`Na čo mali podľa textov 3Moj 27,30 a 4Moj 18,21.23.24 slúžiť desiatky?`

Pretože Boh je vlastníkom všetkého (Ž 24,1), očividne nepotrebuje peniaze. Ale pretože desiatok je Jeho, hovorí nám, čo s ním máme robiť. Desiatky majú podporovať službu evanjelia. A preto sa majú potreby kazateľov a evanjelistov kryť z prostriedkov Božieho desiatku.

Kmeň Lévi – starozmluvní kňazi – nezískali žiadny dedičný majetok ako ostatné kmene. Lévi dostal určité mestá, vrátane útočiskových miest, a dostatok pôdy okolo týchto miest na súkromné záhrady. Desiatky slúžili na podporu kmeňa Lévi. Oni sami tiež odvádzali desiatky zo svojich príjmov.

`Aké posolstvo hovorí svojim poslucháčom apoštol Pavol podľa textu Sk 20,35?`

Desiatok je dôležitý, pretože nám pomáha nadviazať vzťah dôvery s Bohom. Vziať desatinu svojho príjmu a „rozdať ju“ (hoci technicky aj tak patrí Bohu), to si skutočne vyžaduje akt viery. Praktizovaním tohto pravidla sa bude naša viera posilňovať.

Zamyslime sa nad časom konca, keď verní nebudú môcť kupovať ani predávať, ako je to opísané v Zjavení 13–14 (pozri aj 11. lekciu). Uvedomujúc si, že čas konca bude komplikovaným obdobím, potrebujeme už dnes rozvíjať svoju dôveru v Boha a v jeho prozreteľnosť, moc a lásku. Verné dávanie desiatku určite pomáha rozvíjať túto dôveru. Už dnes sa potrebujeme naučiť dôverovať Bohu, nech sa nachádzame v akejkoľvek situácii.

Druhým veľkým dôvodom na vernosť vo finančnej oblasti je prístup k zasľúbeným hmatateľným Božím požehnaniam. Ako súčasť zmluvy o desiatkoch Boh svojim verným zasľúbil požehnania, ktoré presahujú naše predstavy. Svojimi darmi môžeme nielen pomáhať núdznym, ale aj prispieť na podporu Božieho diela.

**Aplikácia**

`Aká je tvoja skúsenosť s princípom, že je blaženejšie dávať ako prijímať (Sk 20,35)?`

---

#### Dodatečné otázky k diskuzi

`Všechny desátky jsou „svaté Hospodinu“. Jak tomu rozumíš?`

`Proč lévijci nedostali „uprostřed Izraelců dědictví“?`

`Proč i levijci (stejně jako dnes kazatelé) odváděli desátek?`

`Proč máme dávat Bohu desátek (peníze nebo naturálie), když on nic z toho nepotřebuje?`

`Nebylo by lépe, kdyby církev neměla žádné „placené“ kazatele a misionáře, ale raději byla založena jen na „laicích“? Proč?`

`Pomáhá ti „odevzdávání desátků“ prohlubovat důvěru vůči Bohu? Jak?`

`Má odevzdávání desátků vliv i na naši přípravu na dobu konce? Jaký?`

`Zažíváš nějaké „hmatatelné požehnání“ v souvislosti s desátky? Jaké?`