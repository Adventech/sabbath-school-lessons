---
title:  Verný desiatok
date:  19/01/2023
---

> <p></p>
> <sup>1</sup>A tak nech nás každý pokladá za Kristových služobníkov a za správcov Božích tajomstiev. <sup>2</sup>A od správcov sa napokon vyžaduje, aby bol každý uznaný ako verný. 

> <p></p>
> <sup>19</sup>Po dlhom čase sa pán týchto sluhov vrátil a začal s nimi účtovať. <sup>20</sup>Keď prišiel ten, čo dostal päť talentov, priniesol ďalších päť a povedal: ‚Pane, zveril si mi päť talentov a hľa, získal som ďalších päť.‘ <sup>21</sup>Pán mu povedal: ‚Správne, dobrý a verný sluha! Bol si verný nad málom, ustanovím ťa nad mnohým. Vojdi do radosti svojho pána!‘ 

**Osobné štúdium**

`Čo je podľa textu 1Kor 4,1.2 najdôležitejšou charakteristikou Božích služobníkov a správcov? Ako tejto požiadavke rozumieš?`

Čo znamená byť verný v súvislosti s dávaním desiatkov? Tento týždeň sme preskúmali niekoľko základných pohľadov na desiatok:

1. Výška desiatku – je to desatina z nášho príjmu alebo prírastku.
2. Miesto určenia – „zásobáreň“, alebo miesto, z ktorého sú platení služobníci evanjelia.
3. Desiatok ako vyjadrenie rešpektu voči Bohu a uznanie, že mu patrí prvá časť nášho príjmu.
4. Použitie desiatku na správny účel – na podporu služby evanjelia.

Ako členovia cirkvi máme zodpovednosť za všetky tieto aspekty desiatkov. A hoci o konkrétnom využití (bod štyri) rozhodujú predovšetkým poverení pracovníci cirkvi, nezbavuje nás to zodpovednosti za správne využitie finančných prostriedkov v cirkvi.

Na rozdiel od rôznych darov, dávanie desiatkov nie je ponechané na naše vlastné uváženie. Pravidlá nestanovujeme my, ale Boh. Ak mu nevraciam celý desiatok, v skutočnosti nejde o desiatok. A ak desiatok neprinášam do „zásobárne“, potom desiatok tiež nedávam.

`Uvažujte o texte Mat 25,19–21. Kedy zaznieva výzva na skladanie účtov, ako sme hospodárili s Božími prostriedkami? Aké slová zaznievajú na adresu tých, ktorí boli „verní“ vo svojom spravovaní Božích vecí?`

„Prineste celý desiatok do zásobárne (Mal 3,10) je Boží rozkaz. Nie je to výzva na vďačnosť či štedrosť. Je to jednoducho otázka cti. Desiatok je Pánov a on nás zaväzuje, aby sme mu vrátili, čo mu patrí.“ (Ed 138; Vých 119) Hospodáriť pre Boha je nielen jedinečná výsada, ale aj obrovská zodpovednosť. Boh nám žehná a zachováva nás. Žiada od nás len desatinu z toho, čo z jeho milosti môžeme nadobudnúť. Potom Boh používa svoj desiatok, aby sa postaral o tých, ktorý konajú službu evanjelia, podobne ako to robil pre kmeň Lévi v časoch starovekého Izraela.

**Aplikácia**

`Niektorí argumentujú, že sa im nepáči, ako sa používajú ich peniaze z desiatkov, a preto buď neodvádzajú desiatky, alebo ich posielajú niekam inam. Boh však nikde nepovedal: „Prineste celý desiatok do zásobárne, ale len v prípade, že sa ste si istí, že sú využité správne...“ Ako vnímate tento problém?`