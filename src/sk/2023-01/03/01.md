---
title:  Desiatky
date:  14/01/2023
---

### Texty na tento týždeň
1Moj 14,18–20; Mal 3,10; 5Moj 12,5–14; 3Moj 27,30; 1Kráľ 17,9–16; 1Kor 4,1.2

> <p>Úvodný text</p>
> „Prinášajte celé desiatky do zásobárne. Keď bude potrava v mojom dome, potom ma vyskúšajte,“ vraví Hospodin zástupov, „či vám neotvorím okná nebies a nevylejem na vás nadmieru požehnania. A bude po nedostatku.“  (Mal 3,10)

V 1Moj 14,17–24 sledujeme Abráma, ako sa vracia z úspešnej misie na záchranu svojho synovca Lóta, jeho rodiny a ďalších ľudí odvlečených zo Sodomy. Sodomský kráľ ponúkol Abrámovi všetku korisť z bitky. Abrám však túto ponuku odmietol. Išlo o mocný dôkaz toho, že Abrám sa spoliehal len a len na Hospodina. Okrem toho dal Melchisedekovi, kráľovi Sálema, „desiatok zo všetkého“, čo mal (1Moj 14,20).

Po týchto udalostiach Hospodin patriarchovi povedal: „Neboj sa, Abrám, ja som tvoj štít, tvoja hojná odmena.“ (1Moj 15,1) Tento výrok znamená, že Boh sa k Abrámovi priznáva ako jeho Ochranca a Poskytovateľ. O niekoľko storočí neskôr povedal Mojžiš Izraelitom, ktorí sa pripravovali na vstup do Kanaánu: „Odvádzaj desiatok z celej úrody svojej sejby, ktorú každoročne prináša pole... aby si sa učil báť Hospodina, svojho Boha, po všetky dni.“ (5Moj 14,22.23)

Ellen G. Whiteová napísala: „Od ľudí sa vyžadovalo, aby obetovali Bohu dary na náboženské účely už dávno predtým, než Mojžiš dostal jasné pravidlá a príkazy. Dialo sa tak dokonca už za čias Adama.“ (3T 393)

Čo sa z uvedených príkladov môžeme naučiť pre náš život viery?

**Osnova lekcie**

V tretej lekcii sa osobitne zameriame na biblické nariadenie o prinášaní desiatkov, jeho praktickú podobu a význam v Božom pláne.

`1Moj 14,18–20: Desiatky a Božie deti (nedeľa)`

`Mal 3,10: Miesto určenia desiatkov (pondelok)`

`3Moj 27,30; 4Moj 18,21–24: Desiatky a podpora služby evanjelia (utorok)`

`1Kráľ 17,8–16: Desiatky ako prioritná „platba“ (streda)`

`1Kor 4,1.2: Desiatky ako prejav vernosti (štvrtok)`

---

#### Dodatečné otázky k diskuzi

`Jak bys popsal, co je to desátek?`

`Proč chce Bůh, abychom mu dávali „úplné desátky“?`

`Co slíbil Stvořitel Izraeli, pokud se vrátí k praxi „úplných desátků“?`

`Nebyl to hřích, že se Abraham vydal do boje? Neměl se jen modlit? Copak tím „neeskaloval násilí“? Co se z toho můžeme poučit pro dnešní dobu?`

`Proč Abraham odmítl „válečnou kořist“?`

`Co vyjádřil Abraham odevzdáním „úplného desátku“?`

`Souhlasíš s tvrzením autora, že desátek platili lidé už od dob Adama? Proč?`