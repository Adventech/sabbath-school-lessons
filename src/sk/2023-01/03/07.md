---
title:  Podnety na zamyslenie
date:  20/01/2023
---

„Ak by všetky desiatky nášho ľudu prúdili do pokladnice Pána tak, ako by mali, prinieslo by to také požehnanie, že dary a obete na posvätné účely by sa zdesaťnásobili a spojenie medzi Bohom a človekom by zostalo otvorené.“ (4T 474)

Uvedené tvrdenie je úžasné. Keby sme boli všetci verní v dávaní desiatkov, Boh by nás požehnal finančnými prostriedkami a základ pre naše dary by sa znásobil.

„V tretej kapitole Malachiáša sa nachádza zmluva, ktorú Boh uzavrel s človekom. Hospodin tu konkretizuje spôsob, akým bude svojimi darmi požehnávať tých, ktorí sa k Nemu verne vrátia v desiatkoch a obetiach.“ (RH, 17. decembra 1901)

„Mali by sme myslieť na to, že Božie nároky na nás majú prednosť pred všetkými inými požiadavkami. Boh nám dáva štedré dary. S človekom uzavrel zmluvu, že desatinu svojho majetku bude vracať Bohu. Pán milostivo zveruje svojim správcom svoje poklady, ale o desiatom diele hovorí: Toto je moje. Práve tak, ako Boh dal svoj majetok človeku, tak má človek vrátiť Bohu verný desiatok zo všetkého svojho majetku. Pôvodcom tohto jasného opatrenia je samotný Ježiš Kristus.“ (6T 384)

**Námety na spoločné uvažovanie**

`Uvažujte o skutočnosti, že prax desiatkov nepochádza zo starovekého Izraela. Ako nám táto skutočnosť pomáha pochopiť trvalosť tejto povinnosti voči Bohu?`

`Uvažujte o otázke položenej na konci pondelkovej lekcie. Zamyslite sa nad tým, čo by sa stalo, keby sa ľudia rozhodli posielať svoje desiatky niekam inam. Čo by sa stalo s našou cirkvou? Existovala by ešte? Čo je zlé na postoji, ktorý hovorí: No, môj desiatok je taký malý, že vlastne nezáleží na tom, či ho dávam alebo nie. Čo by sa stalo, keby mali všetci rovnaký prístup?`

`Podeľte sa o vaše skúsenosti s dávaním desiatku. Ako sa môžete navzájom obohatiť v tom, ako vás Boh požehnáva?`

Západ slnka: 16.20

---

#### Dodatečné otázky k diskuzi

`Co tě nejsilněji oslovilo běhen studia Bible a lekce v minulém týdnu? Proč?`

`Proč mají mít podle EGW Boží požadavky přednost před všemi ostatními?`

`Souhlasíš s tím, že původcem opatření „desátků“ je samotný Ježíš? Proč?`

`Co tě dnes v naší diskuzi nejvíce potěšilo? Proč?`