---
title:  Desiatky ako priorita
date:  18/01/2023
---

> <p></p>
> <sup>8</sup>Hospodin oslovil Eliáša: <sup>9</sup>„Zober sa a odíď do Sarepty, ktorá patrí Sidonu, a usaď sa tam. Prikázal som tam totiž jednej vdove, aby sa o teba starala.“ <sup>10</sup>Tak sa vybral do Sarepty. Keď prišiel k mestskej bráne, práve tam akási vdova zbierala drevo. Zavolal na ňu: „Prines mi, prosím, trochu vody v nádobe, nech sa napijem.“ <sup>11</sup>Keď ju šla nabrať, zavolal na ňu: „Prines mi so sebou aj kúsok chleba.“ <sup>12</sup>Povedala: „Akože žije Hospodin, tvoj Boh, nemám nič upečené. Mám iba za hrsť múky v hrnci a trochu oleja v nádobe. Práve zbieram pár kúskov dreva a potom pôjdem niečo pripraviť sebe a svojmu synovi. Keď to zjeme, čaká nás smrť.“ <sup>13</sup>Eliáš jej však povedal: „Neboj sa, choď a urob, čo si povedala. No urob z toho najprv malý posúch pre mňa a prines mi ho. Sebe a svojmu synovi ho pripravíš potom. <sup>14</sup>Lebo takto vraví Hospodin, Boh Izraela: ‚Múky v hrnci neubudne ani nádoba s olejom sa nevyprázdni, kým Hospodin nezošle na zem dážď.‘“ <sup>15</sup>Odišla i urobila, ako prikázal Eliáš. Dlhší čas mala čo jesť ona, on i jej domácnosť. <sup>16</sup>Múky v hrnci neubúdalo ani nádoba s olejom sa nevyprázdňovala podľa Hospodinovho slova, ktoré vyslovil Eliáš. (1Kráľ 17,8–16)

**Osobné štúdium**

`Uvažuj o úvodnom texte (1Kráľ 17,8–16). Aká bola situácia vdovy predtým, ako k nej prišiel Eliáš? Čo od nej prorok žiadal ako prvé, kým sa mala postarať o seba a svojho syna? Čo sa môžeme z tohto príbehu naučiť?`

Vdove zo Sarepty Boh povedal, že za ňou prichádza Boží muž (1Kráľ 17,9). Keď Eliáš prišiel, vysvetlila mu svoju hrozivú situáciu. Eliáš najprv požiadal o vodu, potom aj o jedlo. Prorok ju žiadal, aby najprv naplnila jeho potreby, čo mohlo vzbudiť oprávnené obavy. Eliáš však ženu povzbudil: „Neboj sa...“ (1Kráľ 17,13). Potom dodal: „Lebo takto vraví Hospodin, Boh Izraela: ‚Múky v hrnci neubudne ani nádoba s olejom sa nevyprázdni, kým Hospodin nezošle na zem dážď.“ (1Kráľ 17,14)

Je zrejmé, že zo strany proroka nešlo o sebecké počínanie, ale chcel ženu vystaviť skúške viery. „Každý má posudzovať samého seba a dať podľa svojho rozhodnutia.“ (4T 469)

Občas zaznieva otázka, z akej sumy máme počítať desiatky. Desiatky počítame z nášho „príjmu“, ak sme platení hodinovou mzdou alebo platom. Ak sme samostatne zárobkovo činné osoby a máme vlastné podnikanie, platíme desiatok z nášho „prírastku“ alebo zisku. V mnohých krajinách (vrátane našej) sa z platu zamestnanca odvádzajú povinné dane a poplatky, ktoré slúžia na pokrytie výdavkov štátu (bezpečnosť, cesty a mosty, podpora v nezamestnanosti) a tiež na povinné odvody sociálneho a zdravotného zabezpečenia. Otázka je, či máme desiatky odvádzať z hrubej (alebo dokonca takzvanej superhrubej /celková cena práce/) alebo čistej mzdy. Tí, ktorí sú samostatne zárobkovo činnými osobami, si oprávnene odpočítajú náklady na podnikanie, aby určili svoj skutočný zisk pred odpočítaním ich osobných daní.

Štúdie darcovských zvykov členov cirkvi ukazujú, že väčšina z nich dáva desiatok z hrubého príjmu, teda pred odpočítaním daní. V skutočnosti podľa zásad a smerníc o platení desiatkov, ktoré zverejnila Generálna konferencia v roku 1990: „Desiatok by sa mal počítať z hrubej sumy príjmu zo mzdy alebo z platu pred zákonnými alebo inými povolenými zrážkami. To zahŕňa štátne dane z príjmu, ktoré poskytujú služby a iné výhody zodpovedného občianstva. Príspevky do sociálneho zabezpečenia sa môžu odpočítať.“ (Pozri Tithing Principles and Guidelines, 111-F, p. 22.)

**Aplikácia**

`Ako by si vysvetlil požehnania plynúce z dávania desiatkov niekomu, kto nemá vlastnú skúsenosť z dávania desiatkov? O aké požehnania ide a ako môžu posilniť našu vieru?`

---

#### Dodatečné otázky k diskuzi

`Proč poslal Bůh Elijáše do Sarepty, mimo Izrael?`

`Zkus si představit, že bys byl v roli této vdovy. Jak bys reagoval? Proč?`

`Nebylo to od proroka sobecké? Proč?`

`Proč tato žena poslechla proroka a dala najíst nejprve jemu?`

`Jak Bůh odměnil vdovu za její víru?`

`Co vyjadřujeme, když jako první dáváme z výplaty bokem desátek?`

`Jak a z čeho počítáš desátek?`