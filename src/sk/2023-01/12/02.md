---
title:  Odmena za vernosť
date:  19/03/2023
---

> <p></p>
> Bez viery však nie je možné zapáčiť sa Bohu. Veď kto pristupuje k Bohu, musí veriť, že Boh je a že odmeňuje tých, čo ho hľadajú. (Heb 11,6)

> <p></p>
> Pozri, Pán, Hospodin, prichádza v moci, vládne svojím ramenom. Hľa, nesie odmenu a jeho pláca ide pred ním. (Iz 40,10)

> <p></p>
> Hľa, Hospodin oznamuje až po končiny zeme: „Povedzte dcére Siona: ‚Hľa, tvoj spasiteľ prichádza! Hľa, jeho odmena je s ním a jeho odplata pred ním!“‘ (Iz 62,11)

> <p></p>
> „Hľa, prídem čoskoro a moja odplata príde so mnou, aby som odplatil každému podľa jeho skutkov.“ (Zj 22,12)

**Osobné štúdium**

`O čom hovoria dnešné texty? Ako by sme mali reagovať na ich posolstvo?`

`Heb 11,6`

`Iz 40,10`

`Iz 62,11`

`Zj 22,12`

Odmena od Boha jeho verným je jedinečná a podobne ako mnohé duchovné veci presahuje naše chápanie. „Ľudská reč nemá pojmy, aby mohla vystihnúť odmenu, ktorá čaká spravodlivých. Pochopia ju len tí, ktorí ju dostanú. Rozum smrteľného človeka nemôže pochopiť slávu Božieho raja.“ (GC 675; VSV 483)

Ježiš zakončil blahoslavenstvá, ktorými sa začína Kázanie na vrchu, týmito slovami: „11Blahoslavení ste, keď vás budú pre mňa haniť, prenasledovať a všetko zlé na vás lživo hovoriť. 12Radujte sa a veseľte sa, lebo v nebesiach máte veľkú odmenu. Veď takto prenasledovali prorokov, ktorí boli pred vami.“ (Mat 5,11.12) Po kapitole, v ktorej sa hovorí o hrdinoch viery a ich nádeji (Hebrejom 11), autor začína ďalšiu kapitolu vysvetlením, prečo bol Ježiš ochotný zomrieť na kríži.

„1Preto aj my, obklopení takým veľkým zástupom svedkov, odhoďme všetku príťaž a hriech, čo nás opantáva a vytrvajme v behu, ktorý máme pred sebou. 2Upierajme zrak na Ježiša, pôvodcu a završovateľa našej viery. Miesto radosti, ktorá sa mu ponúkala, pretrpel muky na kríži, pohrdol potupou a teraz sedí po pravici Božieho trónu.“ (Heb 12,1.2)

Dostať odmenu za vernosť však nie je to isté ako spasenie zo skutkov. Nikto z nás a ani žiadny hrdina viery spomenutý v Písme, nemal skutky dosť dobré na to, aby sa z toho stala pred Bohom nejaká zásluha. To je podstata kríža. Keby sme sa mohli zachrániť skutkami, Ježiš by nikdy nemusel zomierať na kríži. Spasenie však je a navždy zostane darom milosti. „Ak však z milosti, tak už nie zo skutkov, veď inak by milosť už nebola milosťou.“ (Rim 11,6) Akákoľvek odmena, ktorú od Boha dostaneme, je len výsledkom toho, čo Boh pre nás a v nás urobil.

**Aplikácia**

`Ako rozumieš rozdielu medzi spasením z milosti a odmenou podľa skutkov? Naformuluj svoju odpoveď a podeľ sa o ňu v triede sobotnej školy.`