---
title:  Nový Jeruzalem
date:  21/03/2023
---

> <p></p>
> <sup>1</sup>Videl som nové nebo a novú zem, lebo prvé nebo a prvá zem sa pominuli a ani mora už niet. <sup>2</sup>A videl som, ako z neba od Boha zostupuje sväté mesto, nový Jeruzalem, pripravené ako nevesta ozdobená pre svojho ženícha. <sup>3</sup>Od trónu som počul mohutný hlas: „Pozri, Boží stánok medzi ľuďmi. Boh bude s nimi prebývať a oni budú jeho ľudom; on sám, ich Boh, bude s nimi. <sup>4</sup>Zotrie im z očí každú slzu a smrť už viac nebude, ani smútok, ani nárek, ani bolesť už nebude, lebo čo bolo skôr, sa pominulo.“ <sup>5</sup>A ten, čo sedel na tróne, povedal: „Hľa, všetko tvorím nové.“ A dodal: „Napíš, že tieto slová sú verné a pravdivé.“ (Zj 21,1–5)

**Osobné štúdium**

Biblický opis Nového Jeruzalema je to, čo Abrahám videl vierou. „Očakával totiž mesto s pevnými základmi, ktorého tvorcom a staviteľom je Boh.“ (Heb 11,10) Nový Jeruzalem je Božie majstrovské dielo postavené pre tých, ktorí Ho milujú a zachovávajú Jeho prikázania. Nový Jeruzalem bude domovom verných Božích detí v nebi počas milénia a potom na novej zemi po celý zvyšok večnosti. Pre tých  z nás, ktorí sa neradi balia a sťahujú, je tu dobrá správa: Boh sa postará o všetko. Ján hovorí, že videl mesto Nový Jeruzalem zostupovať od Boha.

`Prečítaj si kapitolu Zjavenie 21. Pokús sa zhrnúť, aké rôzne zasľúbenia zaznievajú v tejto kapitole.`

Len niektoré zasľúbenia z týchto veršov si dokážeme predstaviť. Naša myseľ je príliš opantaná hriechom a poznáme iba padlý, hriechom zatemnený svet. Ale to, čo k nám z týchto slov preniká, je naplnené nádejou.

Tak ako Ježiš prebýval s nami v tomto padlom svete, keď prišiel v tele, bude s nami prebývať aj na novej zemi. Aká prednosť to musela byť pre tých, ktorí videli Ježiša zblízka a osobne! Túto príležitosť budeme mať raz aj my. Pri druhom príchode však bude vládnuť len čistá radosť a vďačnosť. Žiadny závoj hriechu nebude skresľovať túto skúsenosť.

Potom aj my, ktorí poznáme len slzy a smútok, plač a bolesť, porozumieme jednému z najväčších zasľúbení v celej Biblii: „4Zotrie im z očí každú slzu a smrť už viac nebude, ani smútok, ani nárek, ani bolesť už nebude, lebo čo bolo skôr, sa pominulo.“ (Zj 21,4) Pominie sa všetko, „čo bolo“ a čo nikdy nemalo byť súčasťou stvorenstva.

Z Božieho trónu prúdi čistá rieka života a na oboch stranách rieky je strom života. Bude tam Boží trón a „budú hľadieť na jeho tvár“ (Zj 22,4). Vykúpení budú žiť v blízkosti Boha, ktorý nám teraz tak bolestne chýba.

**Aplikácia**

`Uvažuj o texte Zj 21,8. Aký osud čaká tých, ktorí budú čeliť druhej smrti? Ktorý zo spomenutých hriechov by Ježiš nemohol odpustiť? Prečo sú teda títo ľudia stratení, kým iní, ktorí sa dopustili rovnakých hriechov, budú zachránení? Aký je zásadný rozdiel medzi týmito dvomi skupinami?`

---

#### Dodatečné otázky k diskuzi

`Jak si představuješ „Nový Jeruzalém“? Na co se v tomto „zlatém městě“ nejvíce těšíš?`

`Máš rád stěhování? Proč?`

`Jak bude probíhat naše stěhování do Nového Jeruzaléma?`

`Jaká zásadní změna nás čeká v novém domově?`

`Co bude náplní našeho života během tisíciletí?`

`Podle autora lekce „při druhém příchodu bude vládnout jen čistá radost a vděčnost“ a tuto „úžasnou zkušenost nebude zkreslovat žádný závoj hříchu“. Jak tomu rozumíš? Co si o tom myslíš?`

`Ve kterém okamžiku nám bude moci Spasitel utřít poslední slzu? Proč?`