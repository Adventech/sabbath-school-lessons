---
title:  Rozhodnutie bohatého mládenca
date:  14/02/2023
---

> <p></p>
> <sup>16</sup>Tu k nemu ktosi prišiel a povedal: „Učiteľ, čo dobré mám robiť, aby som mal večný život?“ <sup>17</sup>Ježiš mu odpovedal: „Čo sa ma pýtaš na dobro? Jeden je Dobrý! Ak však chceš vojsť do života, zachovávaj prikázania.“ <sup>18</sup>„A ktoré?“ opýtal sa ho. Ježiš mu povedal: „Tieto: Nezabiješ! Nescudzoložíš! Nepokradneš! Nebudeš krivo svedčiť! <sup>19</sup>Cti otca a matku! a Milovať budeš svojho blížneho ako seba samého!“ <sup>20</sup>Mládenec mu povedal: „Toto všetko som zachovával. Čo mi ešte chýba?“ <sup>21</sup>Ježiš mu odpovedal: „Ak chceš byť dokonalý, choď, predaj svoj majetok, daj chudobným a budeš mať poklad v nebi. Potom príď a nasleduj ma!“ <sup>22</sup>Keď mládenec počul toto slovo, odišiel zarmútený, lebo mal mnoho majetku. (Mat 19,16–22)

**Osobné štúdium**

Príbeh o bohatom mládencovi je taký dôležitý, že ho nachádzame vo všetkých troch synoptických evanjeliách: Mat 19,16–22; Mar 10,17–22 a Luk 18,18–23. O mládencovi toho nevieme veľa, ale na základe biblického záznamu vieme, že bol mladý (Mat 19,20), bohatý (Luk 18,23) a že mal vysoké postavenie (mohol byť predstaveným synagógy alebo dokonca členom veľrady; Luk 18,18). Okrem toho sa horlivo zaujímal o duchovné veci. Marek píše o jeho stretnutí s Ježišom tak, že mládenec „pribehol, padol pred ním na kolená“ (Mar 10,17). Z celého srdca túžil dozvedieť sa o večnom živote čo najviac.

`Uvažuj o úvodnom texte (Mat 19,16–22). Čo mal Ježiš na mysli, keď mládencovi povedal: „Ak chceš byť dokonalý, choď, predaj svoj majetok, daj chudobným a budeš mať poklad v nebi. Potom príď a nasleduj ma!“ (Mat 19,21)?`

Ježiš od väčšiny z nás nežiada, aby sme predali všetko, čo máme, a peniaze rozdali chudobným. Peniaze však museli byť pre tohto mladého muža tým, čo mu bránilo posunúť sa v živote ďalej. A hoci Ježišova odpoveď sa môže zdať krutá, vedel, že toto bola jediná nádej na záchranu tohto muža.

Biblia hovorí, že mládenec odišiel veľmi zarmútený, pretože bol veľmi bohatý. Tieto slová ukazujú, že majetok mal v jeho živote dôležité a zároveň nezdravé miesto. Dostal ponuku istoty večného života, dostal ponuku nasledovať Ježiša (slová „príď a nasleduj ma“ použil Ježiš pri povolaní dvanástich učeníkov). S týmto mladíkom sa však už nikde v Písme nestretávame. Večnosť vymenil za pozemský majetok.

Aký tragický kompromis! Aký smutný príklad nenasledovania „odloženého uspokojenia“, o ktorom sme hovorili v predchádzajúcej lekcii. Voľba, pre ktorú sa rozhodol bohatý mládenec, bola veľmi zradná. Bez ohľadu na to, aké materiálne bohatstvo môžeme nadobudnúť, skôr či neskôr všetci zomrieme a bude rozhodnuté o našom večnom osude. Toľko bohatých ľudí už zistilo, že majetok im nedáva pokoj a šťastie, o ktorých snívali. Zdá sa, že v mnohých prípadoch sa stal pravý opak. Príliš veľa životopisov obsahuje zmienku o tom, akí nešťastní boli mnohí veľmi bohatí ľudia. Jedno z najlepších zobrazení toho, aké neuspokojivé môže byť bohatstvo samo osebe, sa nachádza v knihe Kazateľ. Nech si z toho vezmeme akékoľvek ďalšie ponaučenie, jedno je jasné: za peniaze si pokoj a šťastie nekúpime.

**Aplikácia**

`„35Lebo kto by si chcel zachrániť život, stratí ho. Kto však stratí svoj život pre mňa a pre evanjelium, zachráni si ho. 36Veď čo osoží človeku, ak získa aj celý svet, ale uškodí svojmu životu? 37Čo dá človek na výmenu za svoj život?“ (Mar 8,35–37) Čo to znamená stratiť život pre Ježiša a pre evanjelium?`

---

#### Dodatečné otázky k diskuzi

`Proč přišel mladý muž za Ježíšem? Co a proč od něho nejspíše očekával?`

`Do jakého vztahu dává Ježíš dodržování přikázání a pomoc potřebným?`

`Jaký vztah měl mladík k majetku a ke svým bližním?`

`Co nám tento příběh vypovídá o tom, že nestačí mít jen zájem o duchovní věci (studium Bible, sš, EGW...), ale je třeba i praktické prožívání naší víry?`

`Můžeš jmenovat něco cenného, co si za peníze nekoupíme?`

`Co by ti Ježíš asi řekl, kdybys za ním přišel s otázkou: „Co mi ještě schází?“`

`Proč od Ježíše někteří lidé odcházejí smutní, zatímco jiní poskakují radostí?`