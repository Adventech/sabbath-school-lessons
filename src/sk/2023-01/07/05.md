---
title:  Zachejovo rozhodnutie
date:  15/02/2023
---

> <p></p>
> <sup>1</sup>Potom vošiel do Jericha a prechádzal cezeň. <sup>2</sup>A tu bol muž, menom Zachej, ktorý bol hlavným mýtnikom a bol bohatý. <sup>3</sup>Chcel vidieť Ježiša, aby vedel, kto to je, no pre zástupy ho nemohol zazrieť, lebo bol malej postavy. <sup>4</sup>Bežal teda napred a vyliezol na divý figovník, aby ho odtiaľ videl, lebo tadiaľ mal prechádzať. <sup>5</sup>Keď Ježiš prišiel na to miesto, pozrel hore a povedal mu: „Zachej, poď chytro dolu, lebo dnes musím zostať v tvojom dome.“ <sup>6</sup>On chytro zliezol a s radosťou ho prijal. <sup>7</sup>Všetci, ktorí to videli, reptali: „K hriešnemu človeku si vošiel oddýchnuť.“ <sup>8</sup>Ale Zachej povedal Pánovi: „Pane, polovicu svojho majetku dávam chudobným a ak som niekoho v niečom oklamal, vrátim to štvornásobne.“ <sup>9</sup>Ježiš mu odpovedal: „Dnes prišla spása do tohto domu, veď aj on je Abrahámovým synom. <sup>10</sup>Lebo Syn človeka prišiel hľadať a spasiť, čo zahynulo.“ (Luk 19,1–10)

**Osobné štúdium**

Zachej bol bohatý Žid, ktorý si zarábal ako vyberač daní a poplatkov pre nenávidených Rimanov. Zacheja jeho okolie nenávidelo a pokladalo za „hriešnika“. Výber daní bol totiž dobrým biznisom – mnoho peňazí končilo vo vrecku výbercu.

Zachej žil v Jerichu, ktoré sa nachádzalo na frekventovanej obchodnej ceste. Stretnutie Zacheja a Ježiša nebolo náhodné. V Zachejovi sa zrejme pohlo svedomie a zatúžil urobiť vo svojom živote zmenu. Dopočul sa o Ježišovi a chcel Ho vidieť. Zrejme sa roznieslo, že skupina, s ktorou Ježiš putoval, príde v ten deň do Jericha. Ježiš na svojej poslednej ceste do Jeruzalema potreboval prejsť z Galiley cez Jericho. Prvé Kristove slová adresované Zachejovi odhalili, že Ježiš o ňom vedel všetko ešte skôr, ako vstúpil do mesta.

`Uvažuj o úvodnom texte (Luk 19,1–10). Porovnaj, ako dopadli stretnutia bohatého mládenca a Zacheja s Ježišom. V čom boli tieto stretnutia podobné a v čom sa líšili?`

Zachej a bohatý mládenec mali mnoho spoločného. Obaja boli bohatí, obaja sa chceli veľmi stretnúť s Ježišom a obaja chceli večný život.

Všimnime si, že keď Zachej povedal, že chudobným rozdá „polovicu svojho majetku“ (Luk 19,8), Ježiš prijal toto gesto ako vyjadrenie skutočnej skúsenosti obrátenia. Nepovedal mu: „Pozri, chlapče, platí to, čo vždy – buď všetko, alebo nič. Polovica ťa nezachráni.“ Prečo? S najväčšou pravdepodobnosťou preto, že hoci Zachejovi sa jeho bohatstvo určite páčilo, pre bohatého mládenca boli peniaze „bohom“. Aj keď nevieme, čo presne mu Ježiš povedal, samotný Zachej ako prvý hovorí o rozdávaní peňazí chudobným. V prípade bohatého mládenca to bol Ježiš, kto musel veľmi konkrétne mladého muža vyzvať, aby sa všetkého vzdal, ak nechce skončiť zle. Hoci si Zachej ako každý bohatý človek musel dávať pozor na nebezpečenstvo bohatstva, zdá sa, že mu nepodľahol tak, ako bohatý mládenec.

„Keď sa bohatý mládenec odvrátil od Ježiša, učeníci sa zadivili nad Majstrovými slovami: Ako ťažko sa dostanú bohatí do kráľovstva Božieho! Udivení učeníci si hovorili medzi sebou: Kto potom môže byť spasený? Teraz videli dôkaz pravdivosti Kristových slov: Čo je nemožné ľuďom, je možné Bohu. (Mar 10,23.26; Luk 18,27). Videli, ako zásahom Božej milosti aj bohatý človek môže vojsť do Božieho kráľovstva.“ (DA 555; TV 382)

**Aplikácia**

`Zachejovo rozhodnutie predať polovicu majetku a rozdať ho chudobným, bolo výsledkom jeho obrátenia a pochopenia Božej milosti. Ako ovplyvňuje Božia milosť tvoj život? Aké rozhodnutia robíš ako reakciu na milosť, ktorá je nová každé ráno (Náreky 3,23)?`

---

#### Dodatečné otázky k diskuzi

`Co vedlo Zachea k tomu, že lezl na strom?`

`Proč se Ježíš zastavil právě pod stromem, na kterém byl Zacheus?`

`Jak se asi Zacheus musel cítit, když ho Ježíš oslovil a všem tak prozradil, že je na stromě?`

`Existuje něco, proč bys i ty „vylezl na strom“? Co to je?`

`Ježíš se Zachem nemluví o majetku. On přesto slibuje vrátit to, co nakradl a navíc, že se ještě postará o chudé. O čem to svědčí?`

`U jednoho bohatství vadí, u druhého ne. Není Ježíš „přijímač osob“? Proč?`

`Souhlasíš s tím, že Zacheova změna vztahu k majetku je důkazem jeho obrácení? Proč?`

`Jak jsi na tom se spasením ty? Už přišlo do tvého domu? Kdy a jak?`