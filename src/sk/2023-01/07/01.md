---
title:  Jednému z týchto mojich najmenších...
date:  11/02/2023
---

### Texty na tento týždeň
Luk 4,16–19; Iz 62,1.2; 5Moj 15,11; Mat 19,16–22; Luk 19,1–10; Jób 29,12–16

> <p>Úvodný text</p>
> Potom kráľ povie tým po pravici: ‚Poďte, požehnaní môjho Otca, zaujmite kráľovstvo, ktoré je vám pripravené od založenia sveta.‘ (Mat 25,34)

Biblia často hovorí o sirotách, vdovách, cudzincoch a prisťahovalcoch. Všetci títo ľudia patria do skupiny tých, o ktorých Ježiš hovoril ako o „týchto mojich najmenších bratoch“ (Mat 25,40).

Kto patrí do tejto skupiny dnes? Cudzinci boli v biblických časoch jednotlivci, ktorí museli opustiť svoju vlasť, často pre vojny alebo hladomor. Ekvivalentom by v našej dobe mohli byť milióny utečencov, ktorí sa ocitli v núdzi vinou okolností, za ktoré nemôžu.

Bez rodičov sú deti, ktoré prišli o otca alebo matku vo vojne, pri nehode alebo pre chorobu. Do tejto skupiny by mohli patriť aj tí, ktorých rodičia sú vo väzení alebo sú závislí od drog a nemôžu alebo sa nechcú starať o svoje deti. Takéto deti potrebujú veľa pomoci a lásky, aby sa aspoň čiastočne dokázali vyrovnať s rôznymi bolesťami a traumami a podarilo sa im napriek hendikepu zvládnuť štart do života.

Vdovy alebo vdovci prišli o svojich partnerov z podobných dôvodov, ako deti prichádzajú o svojich rodičov. Mnohí z nich sú hlavou neúplnej rodiny a potrebujú pomoc, ktorej časť môže na seba prevziať aj cirkev.

Tento týždeň budeme uvažovať o tom, že ako správcovia Božích záležitostí nemáme na výber. Ak chceme nasledovať Ježišov príkaz a byť verní jeho príkazom, potom pomoc núdznym nie je vec voľby, ale povinnosť.

**Osnova lekcie**

Pri štúdiu tejto lekcie budeme venovať pozornosť Božej túžbe, aby jeho deti „odzrkadľovali“ jeho lásku tým, že budú prakticky pomáhať chudobným a núdznym. V tom je nám príkladom nielen Ježiš, ale aj mnoho biblických postáv, ktoré sa v živote pevne držali dobrého Boha.

`Luk 4,16–21: Ježišova služba núdznym (nedeľa)`

`3Moj 23,22; 5Moj 15,11: Starozmluvné sociálne zákony (pondelok)`

`Mat 19,16–22: Neochota bohatého mladého muža (utorok)`

`Luk 19,1–10: Zachejova ochota pomáhať núdznym (streda)`

`Jób 29,12–16: Jóbova ochota pomáhať núdznym (štvrtok)`

---

#### Dodatečné otázky k diskuzi

`Bible klade silný důraz na pomoc o ochranu těch nezranitelnějších. Proč?`

`Jak bys popsal člověka, který je „potřebný“?`

`Ocitl ses někdy v roli „potřebného“? Jak ses cítil a co ti nejvíc vadilo?`

`Kde jsi v té době našel zastání a pomoc?`

`Co vypovídají naše skutky o našem spasení?`

`Je správné pomáhat, protože chci být spasen? Co si o tom myslíš?`

`Autor tvrdí, že pomáhat potřebným je naše povinnost. Co ty na to?`