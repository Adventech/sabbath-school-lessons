---
title:  Podnety na zamyslenie
date:  17/02/2023
---

„Keď príde Syn človeka vo svojej sláve a s ním všetci anjeli, zasadne na trón svojej slávy. Zhromaždia sa pred neho všetky národy a oddelí jedných od druhých. (Mat 25,31.32) Tak stručne opísal Kristus na Olivovom vrchu svojim učeníkom veľký deň súdu. Podľa jeho slov tu bude rozhodovať jedno jediné. Keď sa pred neho zhromaždia všetky národy, budú len dve triedy ľudí a o ich večnom určení sa rozhodne podľa toho, čo urobili alebo neurobili pre neho, totiž pre chudobných a trpiacich.“ (DA 637; TV 446)

„Keď otvárate dvere Kristovým chudobným a trpiacim, prijímate neviditeľných anjelov. Pozývate nebeské bytosti. S nimi prichádza k vám posvätné ovzdušie radosti a pokoja. Prichádzajú s nimi aj chválospevy s ozvenou v nebesiach. Tam znie každý milosrdný skutok ako hudba. Náš nebeský Otec počíta nebeských pracovníkov medzi svoje najvzácnejšie klenoty.“ (DA 639; TV 447)

**Námety na spoločné uvažovanie**

`„Chudobní nevymiznú z krajiny...“ (5Moj 15,11) Tieto tisíce rokov staré slová stále platia. Ako im máme rozumieť dnes? Niektorí používajú tieto slová ako ospravedlnenie, že nepomáhajú chudobným a núdznym. Tvrdia: „Boh povedal, že chudobní budú vždy medzi nami, takže to tak aj bude a my na tom nič nezmeníme.“ V čom spočíva omyl takéhoto uvažovania?`

`Apoštol Pavol napísal mladému Timotejovi: „17Bohatým v terajšom veku prikazuj, aby neboli namyslení a neskladali nádej v neisté bohatstvo, ale v Boha, ktorý nás štedro zabezpečuje všetkým, čo potrebujeme. 18Prikazuj im, aby konali dobro, aby boli bohatí na dobré skutky, boli štedrí a vedeli sa rozdeliť s inými. 19Tak si budú zhromažďovať poklad ako dobrý základ do budúcnosti, aby uchopili skutočný život.“ (1Tim 6,17–19) Všimnite si, v čom podľa apoštola spočíva nebezpečenstvo: namiesto dôvery v živého Boha vkladať dôveru do vlastného bohatstva. Prečo sú bohatí v takomto nebezpečenstve, aj keď vedia, že ani všetky peniaze ich nakoniec neudržia pri živote? Prečo si všetci musíme dávať pozor, aby sme vo veciach spásy, večnosti a životného nasmerovania nedôverovali nikomu a ničomu inému ako živému Bohu?`

Západ slnka: 17.05