---
title:  Božie zaopatrenie pre chudobných
date:  13/02/2023
---

> <p></p>
> Keď sa bude vo vašej krajine zožínať obilie, nezožni pole až po okraj a klasy po svojej žatve nevyzbieraj. Nechaj to chudobnému a cudzincovi. Ja som Hospodin, váš Boh. (3Moj 23,22)

> <p></p>
> Chudobní nevymiznú z krajiny, preto ti prikazujem: Vo svojej krajine ochotne otváraj ruku núdznemu a chudobnému bratovi! (5Moj 15,11)

**Osobné štúdium**

V Písme nachádzame mnoho opatrení, ktoré Hospodin nariadil na pomoc chudobným, cudzincom, vdovám a sirotám. S prvými sa stretávame už pod vrchom Sinaj. „10Šesť rokov budeš obsievať pôdu a zbierať z nej úrodu, 11ale v siedmom roku ju necháš ležať úhorom a neobrobíš ju. Nech sa z nej živia chudobní tvojho ľudu a zvyšok nech spasie poľná zver. To isté urob so svojou vinicou i so svojím olivovým sadom.“ (2Moj 23,10.11)

`Uvažuj o úvodných textoch (3Moj 23,22 a 5Moj 15,11). Nech už je kontext týchto veršov akokoľvek odlišný od našich dnešných životov, aké zásady by sme si z nich mali vziať?`

Vo všeobecnosti sa rozumie, že „brat“ sa tu vzťahuje na iných Izraelitov alebo spoluveriacich. Hoc chudobní, nemôžeme nimi pohŕdať, pretože v Božích očiach majú rovnakú hodnotu a dôstojnosť, aj keď patria medzi „najmenších bratov“. Žalmy dávajú návod, ako by sme sa mali správať k tým, ktorí pomoc potrebujú. „3Prisúďte právo utláčanému a sirote, poníženému a chudobnému vymáhajte spravodlivosť. 4Ochráňte utláčaného a chudobného, vytrhnite ho z moci bezbožníkov!“ (Ž 82,3.4) Táto pasáž naznačuje, že naša angažovanosť by mala zahŕňať viac než len zasýtenie hladu.

Niektoré texty obsahujú zasľúbenia tým, ktorí pomáhajú núdznym. „Kto dáva chudobnému, nebude mať nedostatok, no toho, čo si zakrýva pred ním oči, postihne veľa kliatob.“ (Prísl 29,14) A kráľ Dávid poznamenal: „Blahoslavený, kto myslí na bedára. Hospodin ho zachráni v deň nešťastia.“ (Ž 41,2). Pomoc núdznym mala byť vždy prioritou, aj keď sa to, žiaľ, neraz stratilo zo zreteľa.

Na rozdiel od biblického posolstva existovali aj rôzne iné prístupy. Dokonca aj v nedávnej dobe (napríklad v Anglicku) mal veľký vplyv takzvaný „so-ciálny darvinizmus“. Jeho zástancovia boli presvedčení, že neexistuje žiadny morálny imperatív pomáhať chudobným. Pomoc núdznym sa považovala za nesprávnu, dokonca škodlivú. Riadiac sa prírodným pravidlom, že silní prežívajú na úkor slabých, „sociálni darvinisti“ verili, že pre spoločnosť je škodlivé pomáhať chorým a chudobným, pretože ak by sa rozmnožili, len oslabia sociálnu štruktúru národa ako celku. Takéto kruté uvažovanie bolo len logickým vyústením evolučného pohľadu a do absurdnosti aplikovaným naratívom, ktorý so sebou priniesol.

**Aplikácia**

`Ako by malo evanjelium ovplyvniť naše postoje a pristupovanie ku každému človeku – bez ohľadu na jeho pôvod, pohlavie, bohatstvo, spoločenské postavenie, vek, národnosť či vzdelanie?`

---

#### Dodatečné otázky k diskuzi

`Co je to „paběrkování“?`

`Můžeme dnes i my nechávat chudým něco k „paběrkování“? Co a jak?`

`Jak vnímáš SZ důraz na pomoc potřebným? Proč ji Bůh „uzákonil“?`

`Proč SZ opakovaně vybízí, abychom pomáhali nejprve těm potřebným, kteří patří k rodině?`

`Jak vnímá pomoc potřebným „sociální darwinismus“?`

`Proč i my máme tendenci se z pomáhání nějak vymluvit?`

`Jak se motivuješ, když se ti pomáhat prostě nechce?`