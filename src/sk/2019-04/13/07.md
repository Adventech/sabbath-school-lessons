---
title:  Podnety na zamyslenie
date:   27/12/2019
---

V knihe Cesta ku Kristovi si prečítaj kapitolu „Prednosť modlitby“ (SC 93–104; CK 62–70).

„Obnovné dielo izraelských navrátilcov pod vedením Zerubábela, Ezdráša a Nehemiáša je príkladom duchovnej obnovy v poslednom úseku svetových dejín. Zvyšok Izraela bol slabý, vydaný na milosť a nemilosť nepriateľom, ale Hospodin chcel prostredníctvom izraelského národa zachovať na zemi poznanie o sebe a o svojom zákone. Izraelci mali byť strážcami pravej viery a posvätných proroctiev. Ľud musel pri výstavbe chrámu a jeruzalemských hradieb všeličo zažiť. Bol tu od samého začiatku veľmi silný odpor, ktorý bolo treba prekonať. Vedúci tohto diela napriek ťažkému bremenu, ktoré museli znášať, napredovali v pevnej viere, pokore a v neochvejnom spoľahnutí sa na Boha. Viera ich uisťovala, že Božia pravda zvíťazí. Ako kráľ Chizkija, tak aj Nehemiáš držal sa Hospodina, neodstúpil od neho a zachovával prikázania... a Hospodin bol s ním (2 Kráľ 18,6.7).“ (PK 677; PK /sk/ 359)

**Námety na spoločné uvažovanie**

`1.	Prečo by sme mali v cirkvi podporovať ľudí, ktorým bolo zverené vedúce postavenie? Kde sú hranice takejto podpory? Keď niekomu v cirkvi zveríme nejakú vedúcu služobnosť, sami sa nezbavujeme zodpovednosti za to, ako bude daná oblasť fungovať. Ako tomu rozumieš?`

`2.	Vedenie formou slúženia je zložité a náročné, zároveň však prospešné. Prečo je pre kresťana vo vedúcom postavení dôležité, aby bol zároveň služobníkom?`

`3.	V Nehemiášovom spise môžeme sledovať, ako sa Nehemiáš neustále modlí. Ezdráš aj Nehemiáš boli mužmi modlitby. Pokúste sa spočítať, koľkokrát sa v knihách Ezdráš a Nehemiáš hovorí o modlitbe a modlení. Čo sa z toho môžete naučiť pre svoj modlitebný život?`

`4.	„Pevne sa [Chizkija] pridržiaval Hospodina, neodstúpil od neho, ale zachovával prikázania, ktoré dal Hospodin Mojžišovi.“ (2Kráľ 18,6) Ako sa môže človek „pridržiavať Hospodina“? Čo to znamená? Ako to súvisí so zachovávaním prikázaní a ako s preukazovaním milosti a milosrdenstva?`