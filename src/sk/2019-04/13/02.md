---
title:  Vplyv vodcov
date:   22/12/2019
---

> <p></p>
> 1Kráľ zvolal k sebe všetkých starších Judska a Jeruzalema. 2Vystúpil do Hospodinovho domu a s ním všetci judskí muži, obyvatelia Jeruzalema, kňazi, proroci, všetok ľud, chatrní i významní, a zverejnil všetky slová knihy zmluvy, nájdenej v Hospodinovom dome. 3Potom sa kráľ postavil k stĺpu a uzavrel pred Hospodinom zmluvu, že ho budú nasledovať a zachovávať jeho prikázania, svedectvá a ustanovenia celým srdcom a celou bytosťou a plniť slová tejto zmluvy, napísané v tejto knihe. Všetok ľud sa postavil za zmluvu.  (2Kráľ 23,1–3)

V Písme nachádzame príklady mnohých ľudí, ktorí mali možnosť viesť Boží ľud a ovplyvňovať ho. Mnohí z nich viedli ľud dobrým smerom, iní ho priviedli na scestie alebo do záhuby. Aj dobrí vodcovia občas urobili chybu a naopak, aj zlí vodcovia urobili z času na čas dobré rozhodnutia. Každý vodca je len človek – omylný a chybujúci. To je koniec koncov skúsenosť každého z nás.

Keď však máme vedúce postavenie, máme aj veľký vplyv, a ten môže byť dobrý aj zlý. Je nešťastím, keď šírime svoj zlý vplyv v rodine, na pracovisku alebo na inom mieste. Ale keď sme vo vedúcej pozícii, náš duchovný alebo mravný vplyv je oveľa väčší. Nech je teda naša rola akákoľvek, je dôležité, aby sme odzrkadľovali princípy, ktoré nachádzame v Písme.

**Aké príklady vodcovstva sa dajú nájsť v nasledujúcich veršoch? Vysvetli pozitívny alebo negatívny vplyv uvedených ľudí.**

`Rechabeám (1Kráľ 12,1–16)`

`Peter (Sk 15,7–11)`

`Joziáš (2Kráľ 23,1–10)`

`Debora (Sud 4,1–16)`

`Achab (1Kráľ 21,1–16)`

`Čo sa môžeme naučiť z týchto príkladov o rôznych vplyvoch, ktoré môžu mať ľudia na celé spoločenstvo? Ako to môžeš aplikovať tam, kde je tvoja sféra vplyvu?`