---
title:  Podnety na zamyslenie
date:   08/11/2019
---

V knihe Proroci a králi si prečítaj kapitolu „Čítanie z knihy Božieho zákona“.

„Teraz musia veriť Božím zasľúbeniam. Boh prijal ich pokánie; teraz sa smú radovať z istoty, že hriechy im boli odpustené, a môžu sa tešiť z Božej priazne. ... Každý úprimný návrat k Bohu prináša do života trvalú radosť. Len čo sa hriešnik podriadi vplyvu Ducha Svätého, spozná rozdiel medzi vlastnou hriešnosťou a svätosťou veľkého Znalca ľudských sŕdc. Poznáva, že je síce odsúdeným hriešnikom, ale že si nemusí zúfať, lebo sa môže spoľahnúť na istotu odpustenia svojich vín. Smie sa radovať nielen z vedomia odpustených hriechov, ale aj zo (353) stálej lásky odpúšťajúceho nebeského Otca. Božia sláva spočíva práve v tom, že hriešnych kajúcnych ľudí prijíma do svojho láskyplného náručia, že im obväzuje rany, očisťuje ich od hriechov a odieva ich rúchom spásy.“ (PK 668; PK /sk/ 353.354)

**Námety na spoločné uvažovanie**

`1.	Za akých okolností môžeme prežívať „Hospodinovu radosť“ (Neh 8,10) ako svoju silu? Čo môžeme urobiť preto, aby sme mohli prežívať Božiu moc a jeho odpustenie v našich životoch?`

`2.	Ako môžeme nájsť vyváženosť medzi zármutkom nad vlastnými hriech-mi a radosťou v Hospodinovi? Nie je medzi týmito dvomi postojmi rozpor? Akú odpoveď môžeme nájsť v zákone a v evanjeliu? (Pozri Rim 3,19–24)`

`3.	Nehemiáš hovorí ľudu: „Choďte, jedzte dobroty, pite sladké nápoje a pošlite niečo aj tým, čo nemajú nič pripravené, lebo tento deň je zasvätený nášmu Pánovi. Nebuďte smutní, lebo robiť radosť Hospodinovi je vaším útočiskom.“ (Neh 8,10) Izraeliti mali jesť a piť a poslať niečo aj tým, čo nemali nič pripravené, pretože „tento deň je zasvätený nášmu Pánovi“. Ako v tomto kontexte rozumiete slovu „zasvätený“?`