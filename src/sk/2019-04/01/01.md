---
title:  'Ezdráš: jeho doba a poslanie'
date:   28/09/2019
---

### Texty na tento týždeň
Jer 29,10; Ezd 1,1–3; Ezd 4,1–7; Ezd 7,6–13

> <p>Základný text</p>
> Takto hovorí perzský kráľ Kýros: Hospodin, Boh nebies, mi dal všetky kráľovstvá zeme a on ma poveril, aby som mu postavil dom v Jeruzaleme, ktorý je v Judsku.  (Ezd 1,2)

Zo spisov proroka Jeremiáša sa dozvedáme o Božom zasľúbení, podľa ktorého sa po uplynutí sedemdesiatich rokov má Boží ľud vrátiť z babylonského zajatia. Kráľ Kýros (Cýrus) bol Božím nástrojom, vďaka ktorému sa mohol tento návrat uskutočniť. Kýros, pomazaný Bohom (Iz 45,1), vydal v roku 538 pred Kristom dekrét, ktorý dával Božiemu ľudu slobodu a možnosť vrátiť sa do svojej krajiny a znova vybudovať chrám.

Bol to Boh (nie Kýros), koho želaním bolo: „Povie Jeruzalemu: Budeš vybudovaný! A chrámu: Budú založené tvoje základy!“ (Iz 44,28) Boh ručil za to, že Jeruzalem bude nanovo postavený, a preto priviedol Kýra k vydaniu povolenia stavať chrám.

Je vždy povzbudzujúce, keď vidíme Boží ľud pozitívne reagovať na Hospodinovo konanie: „A tak sa vybrali rodoví náčelníci Júdu a Benjamína, kňazi a leviti a vôbec každý, v kom Boh vzbudil svojho ducha, aby šiel a staval Hospodinov dom, ktorý bol v Jeruzaleme.“ (Ezd 1,5)

Je to príklad kladnej reakcie na mocné a láskavé Božie konanie. Tie najlepšie rozhodnutia a činy robíme motivovaní poznaním, kým Boh je, čo pre nás urobil a s akou láskou koná v prospech svojho ľudu.