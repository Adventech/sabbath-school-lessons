---
title:  Podnety na zamyslenie
date:   06/12/2019
---

V knihe Cesta ku Kristovi si prečítaj kapitolu „Vzrast v Kristovi“. (SC 67–75; CK 45–51)

„Budú stále premýšľať a spievať o Kristovom kríži. V oslávenom Kristovi budú vidieť Krista ukrižovaného. Nikdy nezabudnú, že Pán, ktorý svojou mocou stvoril a udržuje nespočetné svety v nekonečnom vesmíre, milovaný Boží Syn, vládca nebies, ktorého radostne uctievajú cherubíni a serafíni, sa ponížil, aby pozdvihol človeka, ktorý padol do hriechu. Nezabudnú, že za ľudský hriech znášal trest a hanbu, ani to, že nebeský Otec skryl pred ním svoju tvár tak, že mu nad úbohosťou strateného sveta puklo srdce a jeho utrpenie sa skončilo na golgotskom kríži. Skutočnosť, že Stvoriteľ všetkých svetov a Sudca všetkých stvorených bytostí odložil svoju slávu a z lásky k človekovi sa ponížil, bude vždy vzbudzovať obdiv a úctu vesmíru. Keď budú zástupy vykúpených hľadieť na svojho Vykupiteľa a v jeho tvári uvidia odlesk večnej slávy Otca, keď zahliadnu večný Boží trón a poznajú, že jeho kráľovstvo bude bez konca, nadšene zajasajú: (651) Hoden, hoden je Baránok, ktorý bol zabitý a zmieril nás s Bohom svojou drahou krvou!“ (GC 651.652; VSV 467)

**Námety na spoločné uvažovanie**

`1.	Ako by sa dala nájsť vyváženosť medzi radosťou a vážnosťou? Alebo si položte túto otázku inak: Je možné prežívať radosť a vážnosť zároveň, alebo sa navzájom úplne vylučujú (stoja v rozpore)?`

`2.	Prostredníctvom vysviacky Izraeliti vložili jeruzalemské hradby úplne do Božích rúk. Vyjadrili tak, že ak nie sú ako národ pod Božou ochranou, samotné hradby sú im úplne zbytočné. Šalamún povedal: „Ak Hospodin nestavia dom, márne sa namáhajú tí, čo ho stavajú; ak Hospodin nestráži mesto, márne bedlí strážnik.“ (Ž 127,1) Čo vám to hovorí o všetkom našom diele, ktoré konáme pre Boha?`

`3.	Aké miesto má hudba pri bohoslužbe vo vašom zbore?`

`4.	Písmo je jasné: Ježiš je náš Veľkňaz v nebeskej svätyni. Čo presne tam teraz robí? Ako tomu rozumiete? Čo nás učí služba kňazov v pozemskej svätyni o tom, čo pre nás koná Ježiš v nebeskej svätyni?`