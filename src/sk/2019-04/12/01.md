---
title:  Zlé rozhodnutia – a čo ďalej?
date:   14/12/2019
---

### Texty na tento týždeň
Neh 13,23–25; 5Moj 7,3.4; 2Kor 6,14; Ezdráš 9 a 10; 1Kor 7,10–17

> <p>Základný text</p>
> „A vravel som: Môj Bože, pýrim sa a hanbím sa pozdvihnúť svoju tvár k tebe, môj Bože, lebo naše neprávosti nám prerástli cez hlavu a naše previnenia siahajú až po nebesia.“  (Ezd 9,6)

Ezdráš a Nehemiáš sa stali vodcami v spoločenstvách, v ktorých sa stali normou zmiešané manželstvá s ľuďmi nepochádzajúcimi z Izraela. Obaja vodcovia sa tým veľmi trápili, keďže sa usilovali viesť národ k blízkemu vzťahu s Bohom. Uvedomovali si negatívny vplyv, ktorý mali na Izraelitov uctievatelia modiel a ľudia neveriaci v Hospodina. Videli hrozivé následky takéhoto konania v dejinách židovského národa. Kanaánske náboženstvá čoraz viac ovplyvňovali židovský národ, až sa báalovia a aštarty uctievali takmer na každom vyvýšenom mieste. Netreba zabúdať ani na ničivý vplyv, ktorý mali na rodinu a manželských partnerov ich neveriaci partneri. Bileám radil Moábčanom, aby k Izraelitom poslali svoje ženy. Uistil ich, že keď si ich Izraeliti vezmú za svoje manželky, určite sa odvrátia od svojho Boha (pozri 4Moj 31,15.16). Nanešťastie mal pravdu. Nielenže sa manželskí partneri navzájom ovplyvňujú, ale vplýva to aj na vieru ich detí.

Čo sa Ezdráš a Nehemiáš rozhodli urobiť so zmiešanými manželstvami Izraelitov? Nevšímali si ich, alebo sa ostro postavili proti nim? Tento týždeň budeme sledovať, ako Ezdráš a Nehemiáš pristúpili k riešeniu tohto celonárodného problému.