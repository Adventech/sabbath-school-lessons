---
title:  Podnety na zamyslenie
date:   18/10/2019
---

Z kapitoly „Príchod Vykupiteľa“ z knihy Proroci a králi si pozorne prečítaj časť o proroctve o sedemdesiatich týždňoch a o jeho dejinnom naplnení (PK 697–699; PK /sk/ 370.371).

„Čas Kristovho príchodu, jeho pomazanie Duchom Svätým, jeho smrť a kázanie evanjelia pohanom – to všetko bolo v Písme presne predznačené. Židovský ľud mal prednosť, že tieto proroctvá smel pochopiť a v Ježišovom poslaní poznať ich naplnenie. Kristus zdôraznil učeníkom význam štúdia prorockého odkazu. Keď hovoril o Danielovom proroctve vo vzťahu k svojej dobe, povedal: Kto číta, nech pochopí. (Mat 24,15) Po svojom zmŕtvychvstaní vysvetľoval učeníkom všetkých prorokov, čo sa naňho v celom Písme vzťahovalo (Luk 24,27). Spasiteľ hovoril ústami všetkých prorokov. Kristov duch, ktorý bol v nich, ... vopred svedčil o Kristových utrpeniach a o sláve, ktorá po nich nasledovala. (1Pet 1,11)“ (DA 234; TV 153)

**Námety na spoločné uvažovanie**

`1.	Uvažujte o myšlienke, že Boh vás povoláva vykonať niečo, čo sa vám páči. Na základe akých princípov sa môžete utvrdiť, že konáte Božiu vôľu, nielen to, čo sa vám osobne páči? Ako si tým môžete byť istí aj v ostatných situáciách?`

`2.	Prečítajte si Jonášov príbeh. Aká bola jeho reakcia na Božie povolanie? Čo sa môžeme naučiť z jeho skúsenosti? Ako reagoval na Božie povolanie apoštol Pavol? (Pozri Sk 9,1–20.) Pokúste sa nájsť základné rozdiely medzi postojom Jonáša a Pavla.`

`3.	„Judáš predstavuje žalostný príbeh života, ktorý mohol Boha osláviť. Keby bol Judáš zomrel pred svojou poslednou cestou do Jeruzalema, bol by pokladaný za muža hodného svojho miesta medzi dvanástimi, ktorého strata by bola veľmi citeľná.“ (DA 716; TV 500) Uvažujte o príbehu Judáša Iškariotského. Bolo jeho „povolaním“ zradiť Ježiša? Ak by to tak bolo, zrejme by to voči nemu bolo nespravodlivé. Ako môžeme správne pochopiť Judáša a možnosti, ktoré mal, v protiklade k tomu, ako sa rozhodol a ako napokon skončil? Čo sa z jeho príbehu môžeme naučiť o sile slobodnej vôle v našom živote?`

`4.	Ako môžete rozpoznať, že vás Boh povoláva vykonať nejakú konkrétnu úlohu? Ako môžete pomôcť iným rozpoznať Božie povolanie v ich živote?`