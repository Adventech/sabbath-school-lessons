---
title:  Nehemiášov príklad
date:   31/10/2019
---

> <p></p>
> 14Od toho dňa, keď ma kráľ ustanovil za miestodržiteľa v Judsku, teda počas dvanástich rokov – od dvadsiateho do tridsiateho druhého roku kráľa Artaxerxa – ani ja, ani moji bratia sme si nenárokovali miestodržiteľskú stravu. 15Predchádzajúci miestodržitelia, moji predchodcovia, zaťažovali ľud a vyberali od neho denne na chlieb a víno po štyridsať šekelov striebra. Aj ich sluhovia zneužívali svoju moc nad ľudom, ale ja som tak nerobil z bázne pred Bohom. 16Podieľal som sa i na práci na hradbách. Nekúpili sme pole, ale všetci moji služobníci sa zapojili do práce. ... 19Pamätaj na mňa, Bože môj, na moje dobro, na všetko, čo som urobil pre tento ľud!  (Neh 5,14–19)

`Uvažuj o texte Neh 5,14–19. Ako by si charakterizoval Nehemiášovo konanie? Pokús sa v tejto súvislosti uvažovať o jeho pohnútkach a charakteristikách ako zodpovedného miestodržiteľa.`

Nehemiáš pravdepodobne napísal toto zhrnutie svojej činnosti po návrate na dvor kráľa Artaxerxa, teda po ukončení svojej dvanásťročnej služby miestodržiteľa v Judsku. Hoci správcovia mali nárok na príjmy od svojich „poddaných“, Nehemiáš si toto právo nikdy neuplatňoval a radšej sa snažil svoje výdavky hradiť z vlastných prostriedkov. Staral sa nielen o svoju rodinu, ale aj o celý dvor. Keď hovorí o „predchádzajúcich miestodržiteľoch“, s veľkou pravdepodobnosťou hovorí o svojich predchodcoch, ktorí boli guvernérmi v období medzi ním a Zerubbábelom. Je možné, že na konci svojej „vlády“ bol takmer bez finančných prostriedkov. A tak namiesto toho, aby nadobudol bohatstvo – ako by sa dalo očakávať –, vzdal sa bohatstva a majetku. Nehemiáš bol zrejme bohatý, čo mu umožňovalo starať sa o mnohých ľudí (Neh 5,17.18). A hoci nešlo o rovnakú vec, akú urobil Abrahám pre tých, ktorých oslobodil zo zajatia okolitých národov (pozri 1. Mojžišova 14), Nehemiášovo konanie zjavuje podobný dôležitý princíp.

`Uvažuj o texte Neh 5,19. Ako rozumieš Nehemiášovým slovám v kontexte posolstva evanjelia?`

Keď skúmame správy o Nehemiášovom živote, všimneme si, že je príkladom niekoho, kto dáva Hospodinovi a jeho dielu prednosť pred vlastným ziskom a prospechom. Z jeho života sa môžeme poučiť bez ohľadu na našu konkrétnu situáciu. Je totiž oveľa ľahšie pracovať pre Hospodina, keď nás to veľa nestojí.

`Prečítaj si text Fil 2,3–8. V ktorých oblastiach tvojho života sa práve v tomto období prejavuje sebaobetavý princíp, ktorý je vyjadrený v uvedenom texte?`