---
title:  Podnety na zamyslenie
date:   11/10/2019
---

Prečítaj si kapitolu „Muž činu“ z knihy Patriarchovia a králi.

„Nehemiáš často prosieval za svoj ľud, ale pri tejto modlitbe sa mu v mysli zrodilo posvätné predsavzatie. Rozhodol sa, že ak od kráľa získa súhlas, potrebné prostriedky (629) a inú materiálnu pomoc (333), sám sa podujme na úlohu znova vystaviť múry Jeruzalema a obnoviť národnú vládu Izraela. Prosil Hospodina o kráľovu priazeň, aby tento zámer mohol uskutočniť. Daj úspech svojmu služobníkovi dnes a daj mu nájsť zľutovanie u tohto muža. (Neh 1,11) Nehemiáš čakal celé štyri mesiace na vhodnú príležitosť, aby kráľovi predložil svoju žiadosť.“ (PK 629.630; PK /sk/ 333.334)

**Námety na spoločné uvažovanie**

`1.	Čo pre vás znamená skutočnosť, že v celej Biblii sa opakovane stretávame s mnohými príkladmi ľudí, ktorí boli povolaní Bohom a súčasne (takmer vždy) čelili veľkému odporu a nepriateľstvu? Pokúste sa v tejto súvislosti nájsť takých Božích poslov, ktorí nemuseli čeliť žiadnemu odporu. Čo sa z toho môžete naučiť?`

`2.	Uvažujte o texte Neh 2,18. Čo sa môžete z uvedenej udalosti naučiť o sile osobného svedectva a pozitívnej reakcii, ktorú Nehemiáš získal od svojich blízkych?`

`3.	Ezdráš ani Nehemiáš by v danej situácii nedosiahli nič bez pomoci kráľa. Títo Boží mužovia konali dielo v spolupráci s pohanskými politickými autoritami. Čo sa z toho môžeme naučiť a uplatniť pri našej snahe konať Božie dielo?`

`4.	Znovu spoločne uvažujte o texte Nehemiášovej modlitby (1,5–11). Čo si z nej môžete vziať na posilnenie alebo prehĺbenie svojho vzťahu s Bohom? Čo sa z modlitby dozvedáte o podriadení, vyznaní a odvolávaní sa na zasľúbenia?`

`5.	Prečo je vytrvalosť v duchovnom živote (ale aj v živote celkovo) dôležitá?`

`6.	Boh povolal Nehemiáša, aby konal mimoriadne dielo. Nehemiáš sa však pred rozhovorom s kráľom modlil a postil. Prečo je plánovanie dôležité aj v súvislosti s našimi duchovnými rozhodnutiami a činmi?`