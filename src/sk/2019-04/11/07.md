---
title:  Podnety na zamyslenie
date:   13/12/2019
---

V knihe Cesta ku Kristovi si prečítaj kapitolu „Radosť v Pánovi“. (SC 115–126; CK 77–85)

„Keď im pripomenul Božie príkazy, hrozby i tvrdé tresty, ktoré na Izrael privolala v minulosti práve táto neprávosť, svedomie mnohých sa ozvalo a začala sa náprava, ktorá odvrátila Boží hnev a následkom bola znova Božia priazeň a Božie požehnanie.

Niektorí z tých, ktorí zastávali posvätné povolanie, sa prihovárali za svoje pohanské ženy a vyhlasovali, že sa od nich nemôžu odlúčiť. Príkaz však platil pre všetkých bez ohľadu na hodnosť a postavenie. Kto tento príkaz odmietol, či to bol kňaz, alebo šľachtic, musel Hospodinovu službu opustiť. Veľkňazov vnuk, ktorý sa oženil s dcérou slávneho Sanballata, prišiel nielen o úrad, ale bol vylúčený aj zo spoločenstva Izraela. Nehemiáš prosil: Pamätaj to, môj Bože, tým, ktorí poškvrnili kňazstvo a tú zmluvu, ktorú si s kňazmi a levitmi uzavrel! (Neh 13,29).“ (PK 673.674; PK /sk/ 357)

**Námety na spoločné uvažovanie**

`1.	Uvažujte o uvedenom citáte z knihy Proroci a králi. Aký je váš názor na Nehemiášovo rozhodnutie nerobiť žiadne výnimky ani v prípade tých, ktorí naozaj milovali svoje manželky a nechceli sa od nich oddeliť? Nebol Nehemiáš predsa len príliš tvrdý a neústupčivý? Nemohol urobiť aspoň nejaké ústupky alebo výnimky? Prečo nie? V tomto kontexte uvažujte o spôsobe, akým cirkev napomína svojich členov. Prečo by cirkev mala konať s láskou a porozumením a zároveň neznižovať Božie štandardy?`

`2.	Hoci vieme, že na zachovávaní soboty nie je nič zákonnícke, podobne ako nie je nič zákonnícke na nevraždení alebo nekradnutí, prečo si musíme dávať pozor, aby sa pre nás svätenie soboty (alebo zachovávanie iných prikázaní) nestalo len prázdnou formou? Ako nás vedomie toho, čo pre nás Kristus vykonal na kríži, môže chrániť pred pascou zákonníctva?`

`3.	Ako sa môžeme brániť pred nebezpečenstvom, ktoré hrozí z pomalého, ale stáleho robenia kompromisov, proti ktorému bojoval aj Nehemiáš?`