---
title:  Boh zmluvy
date:   16/11/2019
---

### Texty na tento týždeň
Nehemiáš 10; 1Moj 9,16; Heb 13,20.21

> <p>Základný text</p>
> 1Pre toto všetko uzatvárame písomne pevnú dohodu spečatenú našimi kniežatami, našimi levitmi a našimi kňazmi. ... 40Nebudeme zanedbávať dom svojho Boha.  (Neh 10,1.40)

V Biblii sa na mnohých miestach spomína uzatváranie rôznych dohôd a zmlúv. Keď sa hovorí o zmluve v náboženskej oblasti, potom ide väčšinou o právne usporiadanie vzťahu medzi Bohom a jeho ľudom. Boh hovorí: „Vy ste môj ľud a ja som váš Boh.“ V starovekom svete sa uzatvárali aj písomné zmluvy medzi vládcami (šľachticmi, lénnymi pánmi a podobne) a ich vazalmi či poddanými.

Tieto zmluvy boli vytvorené, pretože prinášali úžitok obom stranám. Vládca sa staral o svoj ľud (poskytoval im pôdu, ochranu a podobne) a ľudia mu za to platili odvody. Ale zmluva s Bohom má úplne iný charakter. Boh ako zmluvná strana nemá zo zmluvy v podstate nič, napriek tomu zasľubuje svoju vernosť zmluve aj v prípade, že jeho ľud zmluvné ustanovenia poruší. Samozrejme, požehnania a prekliatia spojené so zmluvou umožňovali Izraelitom na základe rôznych ťažkostí a nepríjemností rozpoznať, že porušili zmluvu.

Tento týždeň sa budeme venovať zmluve, o ktorej sa píše v kapitole Nehemiáš 10 a ktorá ukazuje na obnovenie zmluvného vzťahu medzi Izraelitmi a Bohom. Pozrieme sa aj na všeobecné informácie o dôležitých aspektoch uzatvárania zmlúv v Písme.