---
title:  Dávid ako podobenstvo o čakaní
date:  06/09/2022
---

> <p></p>
> <sup>7</sup>Keď Dávid s Abišajom vnikli v noci k ľudu, Šaul ležal a spal uprostred tábora, kopiju mal zabodnutú do zeme blízko hlavy. Abnér a ľud ležali vôkol neho. <sup>8</sup>Abišaj povedal Dávidovi: „Boh ti dnes vydal do moci tvojho nepriateľa. Dovoľ teda, aby som ho jednou ranou pribodol kopijou na zem, druhý úder nemusím dať.“ <sup>9</sup>Dávid však odvetil Abišajovi: „Neubližuj mu! Kto smie beztrestne napadnúť Hospodinovho pomazaného?“ <sup>10</sup>Dávid dodal: „Akože žije Hospodin, len Hospodin ho môže zasiahnuť, a to tak, že zomrie prirodzenou smrťou alebo vytiahne do boja a v ňom zahynie. <sup>11</sup>Nech ma chráni Hospodin, aby som napadol jeho pomazaného. Vezmi mu teraz kopiju, čo má pri hlave, i poľnú fľašu a odíďme!“ (1Sam 26,7–11)

**Osobné štúdium**

V 1Sam 16,1–13 sa dozvedáme, ako prorok Samuel pomazal chlapca Dávida za kráľa. Cesta z otcovho poľa na trón do Jeruzalema však trvala veľmi dlho. Počas tohto obdobia sa mnohokrát ocitol v ťažkých skúškach.

Najprv malého Dávida volali ku kráľovi, aby svojou hudbou upokojil Šaulovho nepokojného ducha (1. Samuelova 16). Keď zabil Goliáša, stal sa z neho izraelský národný hrdina (1. Samuelova 17). Potom nasledovalo dlhé obdobie, počas ktorého Dávid utekal a musel sa skrývať, aby si zachránil holý život. Šaul aj jeho syn Jonatán vedeli, že ďalším kráľom bude Dávid (1Sam 23,17; 24,20). Dávid však neurobil nič, aby urýchlil naplnenie Božieho zámeru. Skôr sa nám môže zdať, že robí presný opak. Keď sa Šaul usiloval Dávida zabiť, ten mu (hoci mal možnosť raz a navždy sa Šaula zbaviť) odrezal cíp z kráľovského plášťa, z čoho mal napokon len výčitky svedomia (1Sam 24,5–7). Napriek tomu, že sa ho Šaul znova pokúsil zabiť, Dávid odmietol usmrtiť Šaula, hoci sa mu na to naskytla ďalšia príležitosť (1Sam 26,7–11).

`Uvažuj o úvodnom texte (1Sam 26,1–11). Prečo Dávid odmietol zabiť Šaula? Čo sa z toho môžeš naučiť o spôsobe, akým Boh uskutočňuje svoje plány v našom živote?`

`Prečítaj si text 1Sam 26,12–25. Dávid odmietol zabiť kráľa. Ako to ovplyvnilo Šaula? Aké výhody môže priniesť čakanie na Boha?`

Dlhú cestu Dávida na trón môžeme zhrnúť do stručnej múdrosti: Neber si, čo ti Boh ešte nedal. Božie dary vždy dostávame z Jeho ruky a v Jeho čase. Niekedy možno musíme čakať veľmi dlho. Fazuľka vyklíči za niekoľko hodín či dní, ale mohutný dub rastie desaťročia. Keď však príde silný vietor, nevyvráti ho.

**Aplikácia**

`Dávid mal mnoho dôvodov, pre ktoré by mohol Šaula zabiť. (Napríklad: Trón mal napokon aj tak dostať Dávid a Šaul bol stelesnením zla.) Dávidovo konanie však svedčilo o skutočnej viere v Boha. Čo sa z tohto príkladu môžeme naučiť o našom čakaní?`

---

#### Dodatečné otázky k diskuzi

`V jaké situaci se David nacházel v době, o které píše dnešní biblický text?`

`Jak dlouho David čekal od pomazání po usednutí na trůn?`

`David odmítl Abíšajovu výzvu. Bylo to správné? Jak mohl vědět, že to není příležitost připravená Bohem?`

`Představ si, že jsi v Davidově kůži. Jak bys zjišťoval, co máš udělat? Jak by sis ověřil, co je Boží vůlí?`

`Co ti pomáhá v situacích, kdy se zdá, že jde vše opačným směrem, než jak to podle tvého poznání chce Bůh?`

`Co si myslíš o autorově větě: „Neber si sám, co ti Bůh ještě nedal?“`