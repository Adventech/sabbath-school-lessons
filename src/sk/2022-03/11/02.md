---
title:  Boh trpezlivosti
date:  04/09/2022
---

> <p></p>
> <sup>4</sup>Veď čo bolo kedysi napísané, bolo napísané nám na poučenie, aby sme pre trpezlivosť a útechu z Písem mali nádej. <sup>5</sup>Nech vám Boh trpezlivosti a útechy dá o sebe navzájom zmýšľať podľa Krista Ježiša... (Rim 15,4.5)

> <p></p>
> Utíš sa pred Hospodinom, vyčkaj na neho a nerozčuľuj sa nad tým, kto má úspech, a nad tým, kto je zákerný. (Ž 37,7)

> <p></p>
> <sup>3</sup>No nielen to, ale chválime sa aj súženiami, lebo vieme, že súženie vedie k vytrvalosti, <sup>4</sup>vytrvalosť k skúsenosti, skúsenosť k nádeji. <sup>5</sup>A nádej nezahanbuje, lebo Božia láska je rozliata v našich srdciach skrze Ducha Svätého, ktorého sme dostali. (Rim 5,3–5)

**Osobné štúdium**

`Ako rozumieš úvodnému textu (Rim 15,4.5)? K čomu nás povzbudzuje apoštol Pavol?`

Naša netrpezlivosť sa prejavuje najviac vtedy, keď niečo veľmi chceme, alebo keď sme dostali od niekoho sľub, ale doteraz ho nesplnil. Často sa upokojíme až vtedy, keď dostaneme, čo sme očakávali. V živote to však chodí tak, že na väčšinu vecí treba čakať. Z čakania sme často podráždení a netrpezliví. Vtedy je takmer nemožné prežívať pokoj a dôverovať Bohu.

Keď sa v Žalme 37 hovorí o čakaní, text nám radí, aby sme čakali v utíšení a bez hnevu (v. 7). Naučiť sa byť trpezlivým nie je ľahké. Niekedy je práve to podstatou našej skúšky.

**Uvažuj o nasledovných veršoch. Čo hovoria o trpezlivosti?**

`Ž 27,14`

`Ž 37,7`

`Rim 5,3–5?`

Počas čakania máme dve možnosti. Buď sa zameriame na to, čo očakávame, alebo na Toho, kto má všetko vo svojich rukách. Pri čakaní totiž nejde ani tak o to, ako dlho čakáme, ale aký je náš postoj počas čakania. Ak Bohu veríme, ak sme svoj život odovzdali do jeho rúk a ak sme mu podriadili svoju vôľu, potom mu môžeme dôverovať, že urobí to, čo je pre nás najlepšie, a že to urobí vtedy, keď to bude pre nás najlepšie. A dôverovať mu budeme aj napriek tomu, že to niekedy nie je vôbec jednoduché.

**Aplikácia**

`Na čo v živote zúfalo čakáš už dlhý čas? Ako prijať to, že Boh má svoj čas a svoje meradlo dôležitosti? Modli sa, aby si sa vo všetkom vedel spoľahnúť na Boha a podriadiť sa jeho vôli.`

---

#### Dodatečné otázky k diskuzi

`Které dvě možnosti máme při čekání?`

`Jaký vliv má na nás zaměření pozornosti na to, na co čekáme?`

`Co se změní, když se zaměříme na toho, kdo nám dal slib?`

`Proč si můžeme být jistí tím, že Bůh splní všechny své sliby?`

`Proč nám Bible radí, abychom se při čekání „ztišili“? V čem nám to pomůže?`

`Myslíš, že i Bůh potřebuje trpělivost?`

`Kdy tě naposledy Bůh nějak povzbudil? Jak to udělal?`