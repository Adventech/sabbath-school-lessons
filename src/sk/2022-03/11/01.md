---
title:  Trpezlivosť v skúškach
date:  03/09/2022
---

### Texty na tento týždeň
Rim 15,4.5; Rim 5,3–5; 1. Samuelova 26; Žalm 37;1–11

> <p>Úvodný text</p>
> 22No ovocie Ducha je láska, radosť, pokoj, zhovievavosť, láskavosť, dobrota, vernosť, 23miernosť, sebaovládanie. Proti takýmto veciam nie je zákon.  (Ga 5,22.23)

Vedci urobili zaujímavý experiment so štvorročnými deťmi známy ako cukríkový test („The Marshmallow Test“). Pred každé dieťa položili cukrík s tým, že ak ho nezje hneď, ale chvíľu počká, kým si dospelý niečo vybaví a vráti sa, dostane ešte jeden. Niektoré deti si dali cukrík do úst hneď, iné zápasili samy so sebou a dokázali chvíľu čakať, niektoré vydržali až do návratu dospelého.

Vedci sledovali tieto deti až do dospievania. Ukázalo sa, že tie, čo vydržali až do príchodu dospelého, boli lepšími študentmi, lepšie sa vedeli prispôsobiť iným a boli spoľahlivejší ako tí, ktorí čakať nezvládli. Zdá sa, že trpezlivosť má obrovský vplyv na život človeka. Nie div, že nám Boh radí rozvíjať túto vlastnosť, ba čo viac, táto vlastnosť je ovocím pôsobenia jeho Ducha.

V tejto lekcii budeme hovoriť o jednej z najťažších skúšok v živote. Je ňou schopnosť čakať.

**Osnova lekcie**

Prečo musíme niekedy čakať tak dlho? Čo sa môžeme v skúškach a problémoch naučiť o trpezlivosti? V tejto lekcii budeme hovoriť o jednej z najťažších skúšok v živote – o schopnosti trpezlivo čakať s dôverou v Božie vedenie a lásku.

- Rim 15,4.5 – Boh trpezlivosti a naša netrpezlivosť (nedeľa)
- Rim 5,6; Ga 4,4 – Boh konajúci „v pravý čas“ (pondelok)
- 1Sam 26,7–11 – Dávidovo trpezlivé čakanie na Božiu pomoc (utorok)
- 1Krľ 19,1–9 – Eliášova netrpezlivosť (streda)
- Ž 37,1–11 – Dávidov žalm o trpezlivosti (štvrtok)