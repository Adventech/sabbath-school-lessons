---
title:  Naučiť sa radovať v Hospodinovi
date:  08/09/2022
---

> <p></p>
> <sup>1</sup>Dávidov. Nerozčuľuj sa nad ničomníkmi, nežiarli na páchateľov bezprávia! <sup>2</sup>Veď rýchlo uschnú ako tráva a zvädnú ako zelená bylina. <sup>3</sup>Dúfaj v Hospodina a konaj dobro, bývaj vo vlastnej krajine a zachovávaj vernosť. <sup>4</sup>Raduj sa v Hospodinovi a dá ti, po čom túži tvoje srdce. <sup>5</sup>Zver svoju cestu Hospodinovi, dôveruj mu a on sa o všetko postará. <sup>6</sup>Tvojej spravodlivosti dá vyjsť ako svetlu a tvojmu právu ako jasnému poludniu. <sup>7</sup>Utíš sa pred Hospodinom, vyčkaj na neho a nerozčuľuj sa nad tým, kto má úspech, a nad tým, kto je zákerný. <sup>8</sup>Prestaň sa hnevať a zanechaj zlosť! Nerozčuľuj sa, vedie to len k zlému! <sup>9</sup>Veď ničomníci budú vyhubení, ale tí, čo očakávajú Hospodina, budú vlastniť krajinu. <sup>10</sup>Ešte chvíľku a bude po bezbožníkovi, budeš hľadať, kde je, a nenájdeš ho. <sup>11</sup>Pokorní však budú vlastniť zem a budú sa radovať z hojnosti pokoja. (Ž 37,1–11)

**Osobné štúdium**

`V Žalme 37,4 nachádzame nádherné zasľúbenie. Predstav si, že dostaneš, po čom si vždy túžil. Naplnenie túžob nášho srdca závisí od toho, či sa „raduje v Hospodinovi“. Ako rozumieš tejto myšlienke?`

Uvažuj o úvodnom texte (Ž 37,1–11). Kontext štvrtého verša je možno prekvapivý. Dávid píše, že má okolo seba nepriateľov a bezbožníkov. Keď ľudia konajú proti nám, prirodzenou reakciou je nahnevať sa alebo sa pomstiť. Dávidova reakcia však bola úplne iná.

**Čo radí Dávid Božiemu ľudu v situácii, keď je obklopený nepriateľmi?**

`Ž 37,1`

`Ž 37,5`

`Ž 37,7`

`Ž 37,8`

`Znova uvažuj o verši Ž 37,4. Čo znamená „radovať sa v Hospodinovi“ v kontexte predchádzajúcich veršov?`

Dávid rôznymi spôsobmi opakuje, že máme dôverovať Hospodinovi. Spoľahni sa na neho, On bude konať. Neznepokojuj sa, pretože Hospodin je tvojím Bohom a robí všetko pre tvoje dobro – aj v tejto chvíli. Nemusíš sa trápiť, nemusíš brať veci do vlastných rúk. Tvoj Otec na nebi o tom vie. Dôveruj mu. Vlož celú svoju dôveru do Jeho rúk.

Dávid píše o radosti v Hospodinovi. Radovať sa v Bohu znamená bezmedzne mu vo všetkom dôverovať. Náš pokoj nemôže narušiť vôbec nič, pretože Boh je tu a koná. Môžeme ho chváliť, dokonca sa radovať, pretože nášho Boha nemôže nikto oklamať. Keď sa naučíme takto žiť, dostaneme to, po čom túži naše srdce. Dostaneme to, čo nám náš milujúci Otec chce dať. A stane sa to v čase, ktorý je najvhodnejší pre nás i pre jeho kráľovstvo.

**Aplikácia**

`Ako sa môžeme naučiť „radovať sa v Hospodinovi“? Modli sa a pros o Božie vedenie, aby si sa vedel vo svojom živote takto radovať.`

---

#### Dodatečné otázky k diskuzi

`Která myšlenka v Davidově žalmu tě nejvíc povzbudila?`

`Je v tomto žalmu něco, co bereš jako pobídnutí ke změně? Co to je?`

`Proč se nemáme zabývat lidmi, kteří si vybrali život zlovolníků?`

`Jak můžeme hledat „blaho v Hospodinu“? Co tím David asi myslel?`

`Jak si v praxi představuješ „ztišení před Hospodinem“?`

`Proč máme odložit hněv a rozhořčení? Co nám to přinese?`

`Kdy ti naposledy tvůj vztah s Bohem pomohl najít důvod k radosti? O co šlo?`