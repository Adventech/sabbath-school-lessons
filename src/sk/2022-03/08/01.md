---
title:  Vidieť Neviditeľného
date:  13/08/2022
---

### Texty na tento týždeň
Rim 8,28–39; Jn 14,1–14; Ef 1,18–23; Iz 40,27–31

> <p>Úvodný text</p>
> Vo viere [Mojžiš] opustil Egypt a nezľakol sa kráľovho hnevu, ale vydržal, akoby videl Neviditeľného.  (Heb 11,27)

Definícia viery v Liste Hebrejom nemusí byť vždy jasná na prvé prečítanie. „Viera je podstatou toho, v čo dúfame a zdôvodnením toho, čo nevidíme.“ (Heb 11,1) Ako si môžeme byť istí tým, čo nevidíme? Ale práve to zosobňuje Mojžiš v úvodnom verši: „vydržal, akoby videl Neviditeľného.“

Ešte väčšou výzvou môže byť poznanie, že sme nabádaní vidieť „Neviditeľného“ nielen, keď sa nám darí, ale najmä v období, keď sa nám všetko rúca. Vtedy však potrebujeme vieru, ktorú formuje pravda o Bohu a jeho kráľovstve. Pravda o dobrote nášho nebeského Otca, moci Ježišovho mena, moci vzkriesenia a pravda o Božom milosrdenstve – to všetko sú základné pravdy, ktoré nám pomôžu zostať silnými, keď prídu skúšky a pokušenie všetko spochybniť.

**Osnova lekcie**

Ktoré pravdy o Bohu nám môžu byť oporou aj v najťažších situáciách?

V tejto lekcii si znova pripomenieme, že niekedy je náročné dôverovať Bohu, ktorého nevidíme. Aj v ťažkých chvíľach nás však môže posilniť vedomie toho, aký je náš Boh. Všimneme si preto päť biblických pasáží, ktoré nám pripomenú päť povzbudivých právd o Bohu.

- Rim 8,31–35 – Božia dobrota a štedrosť (nedeľa)
- Jn 14,11–14 – Možnosť prosiť Otca „v Ježišovom mene“ (pondelok)
- Ef 1,15–23 – Vzkriesenie Krista a nádej pre nás (utorok)
- 1Pt 5,7 – Možnosť odovzdať naše trápenie Bohu (streda)
- Iz 40,27–31 – Božia prítomnosť, aj keď ju nevnímame (štvrtok)

---

#### Dodatečné otázky k diskuzi

`Co tě napadlo, když jsi četl nadpis této lekce? Proč?`

`Je možné vidět to, co je neviditelné?`

`Proč nemůže běžný smrtelník vidět Stvořitele?`

`O kom hovoří úvodní text? V čem byla jeho výjimečnost?`

`V čem a proč zůstal Mojžíš pevný? Kde k tomu vzal sílu a odvahu?`

`Jak je možné získat víru založenou na pravdě o Bohu?`

`Mohu mít jistotu, že to, co čtu o Bohu v Bibli, není jen pohádka pro dospělé? Na základě čeho získám tuto jistotu?`