---
title:  V Ježišovom mene
date:  15/08/2022
---

> <p></p>
> <sup>11</sup>Verte mi, že ja som v Otcovi a Otec je vo mne! Ak nie pre iné, aspoň pre tie skutky verte! <sup>12</sup>Amen, amen, hovorím vám, že aj ten, kto verí vo mňa, bude konať skutky, aké ja konám, ba bude konať ešte väčšie, lebo ja idem k Otcovi <sup>13</sup>a urobím všetko, o čo budete prosiť v mojom mene, aby Otec bol oslávený v Synovi. <sup>14</sup>Keď ma budete o niečo prosiť v mojom mene, ja to urobím. (Ján 14,11–14)

**Osobné štúdium**

Ježiš nemal zostať s učeníkmi na zemi navždy. Jeho čas bol ohraničený. Ten, ktorý bol pre učeníkov oporou a ktorý ich povzbudzoval, mal odísť do neba. Učeníci sa cítili bezmocní a zmätení. Ježiš im však dal pozoruhodné zasľúbenie.

Uvažuj o texte Ján 14,1–14. Podľa veršov 13 a 14 Ježiš sľúbil, že pre nás urobí „všetko“, o čo budeme prosiť v jeho mene. Práve preto takmer vždy na konci našich modlitieb dodávame: „V mene Ježiša Krista, amen.“

`Čo máš zvyčajne na mysli, keď sa modlíš „v mene Ježiša Krista“? Čo mal Ježiš na mysli, keď nás vyzval takto sa modliť? Aká bola vlastne hlavná myšlienka Ježišových slov?`

Keď sa modlíme „v mene Ježiša Krista“, môžeme si byť istí, že celé nebesia konajú v náš prospech. Nevidíme síce anjelov, ktorí sú v našej blízkosti, tých však Boh posiela v Ježišovom mene, aby splnili naše prosby.

Možno niekedy, keď sme vyslovili modlitbu „v Ježišovom mene“, otvoríme oči a čakáme, že všetko okolo nás sa zmení. Väčšinou sa však nič mimoriadne nedeje. Božia moc sa niekedy prejaví dramatickým spôsobom, napríklad keď Ježiš utíšil búrku. Ale môže prísť aj celkom potichu, nepozorovane, ako keď Boh pomáhal Ježišovi v Getsemane. Možno sa nedeje nič dramatické, ale to neznamená, že Boh nekoná.

**Aplikácia**

`Ešte raz si prečítaj text Jn 14,1–14. Pri čítaní si predstav, že to Ježiš hovorí priamo tebe. V čom sú pre teba Ježišove zasľúbenia zdrojom nádeje a povzbudenia? Polož si otázku: Čo je v mojom živote prekážkou, aby sa naplnili tieto zasľúbenia? Čo potrebujem zmeniť?`

---

#### Dodatečné otázky k diskuzi

`Věříš v moc modlitby? Jak se tato moc projevuje ve tvém životě?`

`Už jsi někdy zažil zázrak, když ses modlil? V čem spočíval?`

`Co děláš, když se modlíš, ale nic se nemění?`

`Jak se dá „modlit se v Ježíšově jménu“?`

`Už se ti někdy stalo, že jsi chtěl Boha o něco prosit, ale pak ses na to podíval „jeho očima“ a změnil jsi názor? Jak jsi reagoval?`

`Proč Bůh na naše modlitby nereaguje vždy tak, jak bychom si přáli?`