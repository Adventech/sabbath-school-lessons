---
title:  Prihovárať sa za milosť
date:  29/08/2022
---

> <p></p>
> <sup>9</sup>Potom Hospodin povedal Mojžišovi: „Videl som tento ľud; je to tvrdošijný ľud. <sup>10</sup>Teraz ma už nechaj, nech proti nim vzplanie môj hnev a vyhubím ich. Z teba však urobím veľký národ.“ <sup>11</sup>Mojžiš sa však usiloval obmäkčiť Hospodina, svojho Boha, a povedal: „Hospodin, prečo planie tvoj hnev proti tvojmu ľudu, ktorý si svojou veľkou silou a mocnou rukou vyviedol z Egypta? <sup>12</sup>Prečo majú Egypťania hovoriť: ‚Zlomyseľne ich vyviedol, aby ich vyvraždil na vrchoch a zmietol z povrchu zeme?‘ Odvráť svoj prudký hnev, upusť od zlého úmyslu proti svojmu ľudu. <sup>13</sup>Rozpomeň sa na Abraháma, Izáka a Izraela, svojich služobníkov, ktorým si prisahal sám na seba a ktorým si prisľúbil: ‚Rozmnožím vaše potomstvo ako hviezdy na nebi a celú túto krajinu, o ktorej som vám hovoril, dám vášmu potomstvu, aby ju navždy vlastnilo.‘“ <sup>14</sup>Hospodin sa zľutoval a upustil od zla, ktoré ohlásil svojmu ľudu. (2Moj 32,9–14)

**Osobné štúdium**

`Prečítaj si text 2Moj 32,1–14. Sústreď sa na Mojžišovo konanie a uvažuj o jeho motivácii. Odkiaľ bral inšpiráciu zastať sa ľudu?`

Keď ľudia začali uctievať zlaté teľa, Boh rozhodol, že zašli priďaleko, že ich zničí a z Mojžiša urobí veľký národ. Mojžiš však túto ponuku neprijal. Prosil Hospodina, aby ľudu preukázal milosť. A Boh sa nad ľudom zmiloval.

Mojžiš mohol prijať Božie rozhodnutie a dovoliť, aby sa z neho stal veľký národ. Vidíme, že Boží návrh zničiť tvrdohlavý národ a požehnať Mojžiša sa stal pre Mojžiša skúškou. Mojžišova reakcia odhaľuje, koľko zľutovania a súcitu má Mojžiš so vzdorovitým ľudom. Vidíme, že Mojžiš v tejto skúške obstál. Podobne ako Ježiš, aj on prosil o milosť pre hriešnikov. Čo z toho vyplýva? Boh na nás niekedy môže dopustiť skúšku, aby sme my, On i celý vesmír videli, koľko súcitu a trpezlivosti máme s tvrdohlavými a vzdorovitými ľuďmi.

`Opäť uvažuj o dôvodoch, ktoré viedli Mojžiša k „príhovornej modlitbe“ za Izraelitov. Pokús sa jeho motiváciu zhrnúť vlastnými slovami.`

Náš dnešný text je svedectvom o tom, že odpor a neposlušnosť sa môžu stať výzvou na preukázanie milosti. Milosť ľudia najviac potrebujú vtedy, keď si ju najmenej zaslúžia. Práve vtedy však môže byť pre nás mimoriadne náročné milosť a odpustenie ponúknuť. Keď Mojžišova sestra Mária kritizovala svojho brata, on volal k Hospodinovi, aby ju uzdravil z malomocenstva (4Moj 12). Keď sa Boh rozhneval na Kóracha a jeho stúpencov a vážne im hrozil, že ich všetkých usmrtí, Mojžiš padol na tvár a prosil, aby to nerobil. Keď nasledujúci deň Izraeliti reptali proti Mojžišovi pre smrť vzbúrencov a Boh im znova hrozil záhubou, Mojžiš opäť padol na zem a naliehal na Árona, aby za nich bezodkladne vykonal obrad zmierenia (4Moj 16). Mojžiš vo svojej miernosti a pokore prosil o milosť pre tých, ktorí si to nezaslúžili.

**Aplikácia**

`Kto z tvojho okolia potrebuje práve teraz najviac milosti? Ako mu môžeš – v miernosti a pokore – prejaviť Božiu milosť?`

---

#### Dodatečné otázky k diskuzi

`Co si myslíš o příběhu z dnešního úvodního textu Bible? Proč?`

`Opravdu by Hospodin zničil Izraelce, kdyby se za ně Mojžíš nepřimluvil? Jak tomu rozumíš?`

`Proč tedy Mojžíš píše, že jeho řeč pohnula Hospodina k lítosti?`

`Proč Mojžíš takto „smlouvá“ se Stvořitelem o milost pro lidi, se kterými měl jako jejich vůdce tolik starostí?`

`Jaký příklad si můžeme vzít z tohoto Mojžíšova chování?`