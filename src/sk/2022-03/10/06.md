---
title:  Naša skala a útočisko
date:  01/09/2022
---

> <p></p>
> <sup>2</sup>Len v Bohu sa moja duša upokojí, lebo od neho je moja spása. <sup>3</sup>Len on je moja skala, moja spása a moja pevnosť. Nebudem príliš otrasený. <sup>4</sup>Dokedy budete dorážať na človeka a všetci mu hroziť vraždou? Je ako stena na spadnutie, ako múr, čo sa rúca. <sup>5</sup>Len o tom sa radia, ako ho strhnúť z výšky. Milujú lož. Ústami žehnajú, no srdcom preklínajú. – Sela – <sup>6</sup>Len v Bohu sa moja duša upokojí, lebo od neho je moja nádej. <sup>7</sup>Len on je moja skala, moja spása a moja pevnosť. Nebudem otrasený. <sup>8</sup>V Bohu je moja spása a moja česť. Skalou mojej sily a mojím útočiskom je Boh. <sup>9</sup>Ľudia, dúfajte v neho v každom čase, vylievajte si pred ním srdce! Boh je naším útočiskom. – Sela – (Ž 62,2–9)

**Osobné štúdium**

Často je to tak, že najviac pyšní, arogantní a ctižiadostiví sú ľudia, ktorí z nejakého dôvodu trpia pocitom menejcennosti. Ich arogancia a pýcha – a úplný nedostatok pokory – sú plášťom, ktorým, možno nevedomky, zakrývajú svoju vnútornú prázdnotu. Aj oni však potrebujú prežívať pocit bezpečia, prijatia a vlastnej hodnoty – a to najmä vtedy, keď prídu ťažkosti a trápenie. Skutočnú istotu a ozajstné vedomie prijatia a vlastnej hodnoty nám však môže darovať len Boh. Pokora a krotkosť nie sú prejavom slabosti. Skôr naopak, často sú tým najmocnejším prejavom srdca, ktoré je pevne zakotvené na Skale.

`Uvažuj o dnešnom texte (Ž 62,2–9). Čo podľa teba inšpirovalo Dávida na napísanie tohto žalmu? Čo chcel Dávid zdôrazniť? Aké duchovné princípy nachádzaš vo veršoch tohto žalmu? Ako ich môžeš uplatniť vo svojom živote?`

„Ľudia sa stanú bez príčiny našimi nepriateľmi. Pohnútky Božieho ľudu bude nesprávne vykladať nielen svet, ale aj vlastní bratia. Boží služobníci budú vystavení ťažkým situáciám. Ľudia urobia z komára somára, budú zveličovať, aby ospravedlnili svoje sebecké a nespravodlivé obvinenia. ...Vinou falošných obvinení bude Boží ľud zahalený do čierneho rúcha nečestnosti, pretože okolnosti – ktoré nemôže ovplyvniť – uvedú do jeho diela zmätok. Bude sa o nich hovoriť ako o nedôveryhodných ľuďoch. A budú to robiť členovia cirkvi. Boží služobníci sa musia vyzbrojiť mysľou Ježiša Krista. Nesmú sa domnievať, že uniknú urážkam a nepochopeniu. Nazvú ich rojkami a fanatikmi. Nech sa však nenechajú zastrašiť ani znechutiť. Boh vo svojej prozreteľnosti všetko riadi a koná svoje dielo na slávu svojho mena.“ (16LtMs, Ms 156b, 1901)

**Aplikácia**

`Ako sa ti darí čeliť potupe a uštipačným útokom? Čo môžeš urobiť, aby si sa viac primkol k Pánovi, ktorý ťa miluje tak veľmi, že zomrel za tvoje hriechy? Ježiš ti chce pomôcť nadobudnúť zdravé vedomie tvojej hodnoty. To ťa ochráni pred znevažovaním a podceňovaním od iných.`

---

#### Dodatečné otázky k diskuzi

`Souhlasíš s tím, že pokora a tichost nejsou projevem slabosti? Proč?`

`Proč si tedy lidé myslí, že jen slaboch mlčí a nebojuje za svá práva?`

`Jakou roli v naší snaze být se tichými a pokornými lidmi hraje „zmlknutí“ před Bohem?`

`Co prožíváš, když najdeš klid na „zmlknutí před Hospodinem“?`

`Autor píše, že pýcha a arogance jsou jen pláštěm, kterým tito lidé zakrývají svou méněcennost a vnitřní prázdnotu. Co si o tom myslíš?`

`Proč potřebují mít tiší a pokorní lidé jistotu, že je Bůh jejich nedobytným hradem?`

`Co je potřeba dělat, aby se pro nás stal Hospodin spolehlivým útočištěm?`