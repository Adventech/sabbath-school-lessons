---
title:  Podnety na zamyslenie
date:  02/09/2022
---

V knihe Cesta ku zdraviu a životnej harmónii si prečítaj text na stranách 325–327 (MH 453.454) a v knihe Túžba vekov kapitolu „Reč na vrchu“ (DA 298-314; TV 202–214).

„Mali by sme oveľa menej ťažkostí, keby sme vlastnili Kristovu tichosť. Ak sa Majstrovi podobáme pokorou, potom sa povznesieme nad urážky, nevľúdnosť a rozmrzenosť každodenného života; prestane nás to znepokojovať. Najväčším dôkazom ušľachtilosti kresťana je sebaovládanie. Ten, kto si v ponižujúcich a tiesnivých okolnostiach nevie zachovať pokojného a dôverujúceho ducha, bráni Bohu zjaviť v ňom svoju dokonalú povahu. Pokorné srdce je silou, ktorá Kristovým nasledovníkom pomáha víťaziť; svedčí o ich spojení s nebom.“ (DA 301; TV 204.205)

**Námety na spoločné uvažovanie**

`Akým spôsobom nám pokora pomáha povzniesť sa nad urážky a hnev? Čo je podľa vás najdôležitejšou charakteristikou pokory, ktorá to umožňuje?`

`Ako sa spoločnosť, v ktorej žiješ, díva na pokoru a tichosť? Uznáva ich? Opovrhuje nimi? Pociťuješ ty osobne nejaký tlak v tejto oblasti? Ktoré postoje spoločnosti ti bránia rozvíjať pokoru a tichosť?`

`Poznáš medzi súčasnými ľuďmi niektoré veľké vzory tichosti a pokory? Ak áno, koho? Ako sa v ich živote prejavuje pokora a tichosť? Čo sa od nich môžeme naučiť?`

`Prečo si ľudia často zamieňajú pokoru so slabosťou?`

`Čítali sme, že pre Dávida bol Boh útočiskom. Ako sa to prejavovalo v jeho živote? V čom môžeme byť ako zbor a cirkev útočiskom pre tých, ktorí ho potrebujú? Aký druh pomoci poskytuje váš zbor? Ako k tomu môžete prispieť?`

Západ slnka: 19.27