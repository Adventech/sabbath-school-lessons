---
title:  Viera uprostred skúšok
date:  18/07/2022
---

> <p></p>
> <sup>1</sup>Nato Jób odpovedal takto: <sup>2</sup>„Aj dnes sú moje myšlienky trpké, ale svoje vzdychanie ovládam. <sup>3</sup>Keby som len vedel, kde ho nájsť! Išiel by som až do jeho príbytku, <sup>4</sup>predložil by som mu svoj spor a ústa by som mal plné dôkazov. <sup>5</sup>Rád by som spoznal slová, ktorými odpovie, a pochopil, čo mi oznámi. <sup>6</sup>Azda by sa z celej sily so mnou prel? Nie! Len by si ma všimol. <sup>7</sup>Tam uňho môže priamy človek uvádzať dôvody. Tam by som navždy unikol svojmu sudcovi. <sup>8</sup>Nuž, ale keď kráčam vpred, niet ho, keď idem späť, nenachádzam ho, <sup>9</sup>keď koná naľavo, nevidím ho, keď zahne napravo, nespozorujem ho. <sup>10</sup>Veď on dobre vie, kadiaľ chodím, keď ma preskúša, vyjdem ako zlato.“ (Jób 23,1–10)

**Osobné štúdium**

Je zaiste strašné byť súčasťou bitky alebo vojny. Situácia sa ďalej zhoršuje, ak nepriateľa nevidíme a netušíme, z ktorej strany nás napadne. Ako kresťania prežívame niečo podobné. Vieme, že sily Božieho nepriateľa sú kdesi nablízku a môžeme ich cítiť v našich životoch. A predsa musíme vo viere kráčať vpred. Potrebujeme dôverovať Tomu, ktorý je „Neviditeľný“ (Heb 11,27).

`Uvažuj o texte Jób 23,1–10. Čo bolo podstatou Jóbovho zápasu? Čo nemohol vidieť? Čo mu pomáhalo veriť aj napriek všetkému trápeniu, ktorému bol vystavený?`

Aj uprostred strašných skúšok Jób dôveroval Bohu. Napriek všetkému zlému bol odhodlaný vydržať. A jedno z toho, čo mu pomohlo vytrvať, bolo zlato. Nie nejaká zlatá medaila. Jób sa pozeral do budúcnosti a uvedomoval si, že ak sa bude držať Boha, vyjde z tohto zápasu lepší, čistejší – ako prečistené zlato. Z príbehu nevieme, koľko Jób vedel o udalostiach v zákulisí. Bez ohľadu na to, koľko toho bolo pred ním skryté, pokorne a trpezlivo znášal „očisťujúci oheň“.

Bojíš sa ohňa? Máš obavu, že ti ublíži páľava skúšok? Možno, podobne ako v prípade Jóba, sa Božia horúčava zdá byť nevysvetliteľná. Môže ísť o ťažkosti s prispôsobením sa novej práci alebo novému domovu. Môže ísť o nevyhnutnosť prežiť zlé zaobchádzanie v zamestnaní, v škole, alebo dokonca vo vlastnej rodine. Môže ísť o chorobu alebo finančnú stratu. Aj keď je to ťažké pochopiť, Boh môže tieto skúšky použiť na to, aby nás zušľachtil a očistil, a nechal tak zažiariť svojmu obrazu v tvojom charaktere.

Jób chcel, aby bol jeho charakter čistý. Bol to pre neho stimul, dávalo mu to silu vydržať. Upriamil zrak na Boha a takto prekonával ťažkosti a tragédie, ktoré mu prišli do života. Silným svedectvom o jeho povahe je aj to, že uprostred všetkej bolesti a utrpenia dokázal vycítiť realitu očistného procesu. Aj keď tomu nerozumel, vedel, že skúšky ho môžu zdokonaliť.

**Aplikácia**

`Ako podľa tvojej skúsenosti skúšky zušľachťujú a očisťujú? Akými inými spôsobmi (okrem skúšok a bolesti) by mohol tvoj charakter viac odzrkadľovať Božiu lásku, trpezlivosť a milosť?`

---

#### Dodatečné otázky k diskuzi

`Zkus se vžít do situace Jóba. Která ze zkoušek pro něj byla podle tebe nejtěžší? Proč si to myslíš?`

`Nezdá se ti, že byl Jób vůči Stvořiteli drzý? Co si myslíš o stylu, jakým hovoří se Stvořitelem?`

`Už jsi někdy prožil situaci, kdy se ti zdálo, že je Bůh tvým nepřítelem? Co jsi dělal a co ti pomohlo se toho nepříjemného pocitu zbavit?`

`Jak se Jób stavěl k realitě Božího soudu?`

`Co se dělo s Jóbovou vírou a důvěrou v průběhu zkoušek, které si na Bohu vynutil ďábel?`

`Jak se díváš na budoucnost? Kdy se na „zkoušky ohněm“ těšíš a kdy se jich spíše bojíš? Proč?`