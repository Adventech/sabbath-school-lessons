---
title:  Pastier – sprievodca na ceste
date:  26/06/2022
---

> <p></p>
> Hospodin je môj pastier, nič mi nechýba.  

**Osobné štúdium**

Deti dostali za úlohu nakresliť obraz Boha. Každé bez výnimky nakreslilo niekde na obrázku srdiečko. Keď sa ich spýtali prečo, jednomyseľne vyhlásili, že Boh je láska. Bolo to také prirodzené.

Je ľahké mať dobrú mienku o Bohu a jeho zámeroch, keď všetko ide ako po masle. Ale čím sme starší a čím viac starostí a problémov prichádza do nášho života, náš pohľad na Boha sa postupne mení. Boh sa samozrejme nemení (Heb 13,8; Jk 1,17), ale my áno.

Keďže v období vzniku Starej zmluvy bolo pastierstvo veľmi rozšírené, Žalm 23 využíva obraz pastiera na opis spôsobu, akým sa o nás Boh stará. Symbol pastiera sa používa pre Boha – v Starej aj v Novej zmluve. Je to nádherný obraz, ktorý je tiež nemenný. Skôr, než sa sústredíme na text Žalmu 23, pozrime sa, ako rôzni pisatelia Biblie chápu prácu a charakter Pastiera.

**Čo sa o Pastierovi dozvedáme z nasledujúcich veršov?**

`Iz 40,11`

`Jer 23,3.4`

`Ezech 34,12`

`Jn 10,14–16`

`1Pt 2,25`

`Prečítaj si Žalm 23. Čo robí Pastier, aby sa postaral o svoje ovce?`

`Ž 23,2`

`Ž 23,3`

`Ž 23,4`

`Ž 23,5`

`Ž 23,6`

**Aplikácia**

`Čo pre teba znamená poznanie, že sa o teba stará Niekto taký, ako je opísané v Žalme 23? Ako by si mohol tento obraz použiť na povzbudenie niekoho, kto pre zápasy alebo problémy nevidí Boha zreteľne, alebo je pre neho jeho obraz nejasný?`