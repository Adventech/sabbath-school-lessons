---
title:  Ľudské trápenie a Dobrý Pastier
date:  25/06/2022
---

### Texty na tento týždeň
Žalm 23, Rim 12,18–21

> <p>Úvodný text</p>
> Obnovuje mi život, vodí ma správnymi cestami pre svoje meno. (Žalm 23,3)

Sofia sa oprela o dvere svojej spálne a skĺzla na zem. Slzy jej tiekli po tvári a hlasno vzlykala. „Ako to len mohol urobiť?“ Sofia práve dostala správu, ktorá ju úplne zlomila. Niekto, koho považovala za priateľa, koho rešpektovala a komu dôverovala, šíril o nej hrozné klebety, len aby zničil jej povesť a prácu. Vzala z postele Bibliu a pred očami sa jej otvorili známe slová: „Obnovuje mi život, vodí ma správnymi cestami pre svoje meno. Hoc by som šiel temným údolím, nebudem sa báť zlého. Veď ty si so mnou, tvoj prút a tvoja palica sú mi útechou.“ (Ž 23,3.4)

„Takto to určite nie je!“ vyhŕkla zo seba. Zdalo sa však, že logike nemožno uniknúť. Pastier v žalme viedol svoje ovce po cestách spravodlivosti, no zdalo sa, že práve tieto cesty prechádzajú údolím, v ktorom vrhá svoj tieň smrť. Bolo by možné, že aj túto bolestnú zradu zo strany priateľa, toto temné údolie by mohol použiť Boh, aby ju viedol k spravodlivosti?

**Osnova lekcie**

V ktorých obdobiach ste duchovne rástli – v tých ľahkých alebo v tých ťažších? Hlavným textom štúdia na tento týždeň je slávny Žalm 23: „Hospodin je môj pastier.“ V jeho svetle budeme premýšľať nad tým, čo pre nás Boh robí vo chvíľach, ktoré nie sú vôbec ľahké.

- Ž 23,1.2 – Hospodin je môj pastier (nedeľa)
- Ž 23,3 – Vodí ma po cestách spravodlivosti pre svoje meno (pondelok)
- Ž 23,4 – Hoc by som šiel temným údolím, nebudem sa báť zlého (utorok)
- Ž 23,5 – Prestieraš mi stôl pred mojimi protivníkmi (streda)
- Ž 23,6 – Dobrota a milosť budú ma sprevádzať (štvrtok)

---

#### Dodatečné otázky k diskuzi

`Proč se Bůh v Bibli často představuje jako pastýř?`

`Jak vypadal pastýř v biblických dobách a co bylo náplní jeho práce?`

`Proč se v této lekci máme zabývat „dobrým“ pastýřem?`

`Vzpomeneš si, kdy a kde jsi naposledy slyšel 23. žalm?`

`Proč je tento žalm tak populární na pohřbech?`

`Kterou část tohoto žalmu máš nejraději? Proč?`

`Jakou roli hraje tvůj vztah s Pastýřem v období, kdy se něčím trápíš?`