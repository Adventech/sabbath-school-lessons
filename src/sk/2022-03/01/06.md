---
title:  Spoľahlivé zasľúbenie na cestu
date:  30/06/2022
---

> <p></p>
> Áno, dobrota a milosť budú ma sprevádzať po všetky dni môjho života. Vracať sa budem do Hospodinovho domu, pokiaľ budem žiť. (Ž 23,6)

**Osobné štúdium**

Keď sme v údolí alebo sme obklopení nepriateľmi, môžeme byť v pokušení myslieť si, že sme zostali sami. Nie vždy je zrejmé, že Boh pre nás urobil veľa. Môžeme mať pocit, že keby nám On naozaj pomáhal, neboli by sme sa do „temnej“ situácie dostali. Dávid však má na to zjavne iný pohľad.

`Napriek zložitým okolnostiam, v ktorých sa Dávid nachádza, sústreďuje sa na dve skutočnosti, ktorými si je istý. O čo ide? (Pozri tiež Ef 1,4; 2Pt 1,10 a Heb 11,13–15.)`

Naše preklady hovoria, že Božia dobrota a milosť (Boží zmluvný záväzok) budú Dávida „sprevádzať“ po všetky dni jeho života. Pôvodné sloveso je však oveľa silnejšie a verš by mal znieť, že dobro a neutíchajúca láska ho budú „prena-sledovať“ po všetky dni jeho života. (Rovnaké hebrejské sloveso je použité vo veršoch ako 1Moj 14,14; Joz 10,19 a 1Sam 25,29, kde je myšlienka „prenasledovania“ úplne zreteľná.)

`Aký obraz sa ti vybaví, keď si predstavíš, že ťa „prenasleduje“ dobro a neutíchajúca láska? Čo chcel podľa teba Dávid povedať o Bohu, keď takto opísal Jeho starostlivosť?`

Bez ohľadu na to, aké hlboké je údolie alebo akí vytrvalí sú nepriatelia, istota Božej dobroty a neutíchajúcej lásky a istota Jeho vedenia až do konca našej cesty je nespochybniteľná. Ak mohli byť tieto myšlienky Ježišovou oporou na Golgote, mali by sme o nich uvažovať aj my.

Sú však chvíle, keď tí, na ktorých nám záleží, prežívajú neistotu a pochybnosti. Podobne ako v Dávidovom prípade, najlepším spôsobom, ako odpovedať na obavy, nemusí byť teologické vysvetlenie Božích zámerov. Ako nám ukazuje Dávid v 6. verši, odpoveďou na pochybnosti a ťažkosti môže byť skôr uistenie a zdieľanie osobného presvedčenia o pravde o našom Bohu.

**Aplikácia**

`Ktoré skúsenosti z tvojho vlastného poznania Boha môžu ilustrovať istotu, že nás prenasleduje Jeho dobrota a milosť? Aké dôkazy by si mohol pridať z Biblie? Ako by si sa o to mohol podeliť s tými, ktorí možno spochybňujú istotu Božej starostlivosti? Prečo a ako je kríž najväčším príkladom tohto „prenasledovania“?`

---

#### Dodatečné otázky k diskuzi

`David se chce vracet do Hospodinova domu „do nejdelších časů“? Co tímto vyznáním vyjadřuje?`

`Jak bys svému dítěti vysvětlil, co je to ta Boží dobrota a co je milosrdenství?`

`Vnímáš přítomnost Boží dobroty a milosrdenství ve svém životě? Jak se obojí projevuje?`

`Už jsi někdy tu Boží dobrotu a milosrdenství necítil? Co jsi dělal?`

`Co bys poradil člověku, který prožil těžké životní situace a během nich získal pocit, že ho v tom Bůh nechal samotného?`

`Roste v současné době tvá důvěra v Boha, nebo spíše skomírá? Proč?`

`Pomáhají ti Boží zaslíbení během tvého života? Pokud ano, jak?`