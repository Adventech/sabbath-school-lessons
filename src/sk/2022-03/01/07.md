---
title:  Podnety na zamyslenie
date:  01/07/2022
---

V knihe Túžba vekov si prečítajte kapitolu „Nebeský pastier“ (DA 476–484; TV 334–338).

„Tí, ktorí vo svojom náboženskom živote prežívajú veľké utrpenie a skúšky, ktoré sú súčasťou výchovy v Božej škole a dôležitým prostriedkom na očistenie charakteru, ale nezamietajú smelú odvahu, napokon zvíťazia. Boží služobník musí udatne odporovať útokom nepriateľa a zdolať všetky prekážky, ktoré mu satan kladie do cesty. ...Keď však budeš hľadieť hore a nebudeš sa zameriavať na svoje prekážky, nezoslabneš a nebudeš si na ceste zúfať, lebo sa chytíš ponúkanej Ježišovej ruky s detinskou dôverou a necháš sa viesť. ...V Kristovi nájdeš pomoc, aby v tebe sformoval silný, vyrovnaný a krásny charakter. Satan nijako nemôže ovplyvniť svetlo, ktoré vyžaruje z takejto povahy. ...Boh nám daroval svoj najlepší dar, svojho jednorodeného Syna, aby nás pozdvihol, zušľachtil a upevnil tým, že nás zaodeje dokonalosťou svojho vlastného charakteru, a tak pripraví pre svoje kráľovstvo.“ (Messages to Young people, 63.64)

**Námety na spoločné uvažovanie**

`Uvedomujete si, že „veľké utrpenie a skúšky“, ktoré prichádzajú do vášho života, môžu byť v skutočnosti súčasťou „výchovy v Božej škole“? Ako tomu rozumiete?`

`Ako môže byť naša pomoc, útecha a povzbudenie ľuďom v „údolí“ súčasťou Pastierovho spôsobu, ako previesť ľudí cez ich krízy? Čo môžeme ako zbor urobiť, aby nás Pán lepšie využil na pomoc tým, ktorí to potrebujú?`

`Podeľte sa spoločne o to, ako vás v živote „prenasledovala“ Božia dobrota a milosť. Čo sa môžete naučiť zo skúseností tých druhých?`

`Uvažujte o posledných hodinách Kristovho života, keď prežíval „skúšku ohňom“. Ako mohol Kristus vo svojej ľudskosti vydržať ono nesmierne utrpenie? Čo si môžeme vziať z Jeho príkladu do skúšok, ktorým čelíme?`

Západ slnka: 20.52