---
title:  Správne cesty
date:  27/06/2022
---

> <p></p>
> Vodí ma správnymi cestami pre svoje meno. (Ž 23,3)

**Osobné štúdium**

Predstav si „správne cesty“ (Ž 23,3), ktoré sa pred tebou rozprestierajú, kam len tvoje oko dohliadne. Nevidíš ich koniec, ale vieš, že na konci cesty je domov, Boží dom. Keď sa na tie cesty pozrieš pozornejšie, môžeš vidieť, kadiaľ vedú. Niektoré miesta vidíš celkom jasne, ale iné sú úplne zatienené veľkými alebo nebezpečnými prekážkami. Niekedy chodník zmizne za horami. Niektoré časti cesty sa dajú prejsť ľahko a pohodlne, iné sú namáhavé. Rovnako to bolo aj vtedy, keď Izraeliti putovali z Egypta do zasľúbenej krajiny. Žalm 23 túto cestu opisuje podobne.

`Pomenuj miesta, ktorými Dávid vidí prechádzať ovečky, keď kráčajú po cestách spravodlivosti a smerujú do Hospodinovho domu.`

Prečo sa však tieto cesty nazývajú „cesty spravodlivosti“ (Roh.) alebo „správne cesty“ (SEkP)? Tu sú štyri dôležité dôvody: (1) Sú to správne cesty, pretože vedú k správnemu cieľu – k Pastierovmu domu. (2) Sú to správne cesty, pretože nás udržiavajú v harmónii so správnou osobou – samotným Pastierom. (3) Sú to správne cesty, lebo nás vychovávajú, aby sme boli spravodliví – ako je Pastier. (4) Sú to správne cesty, pretože nám vydávajú správne svedectvo – keď sa stávame spravodlivými, vzdávame slávu Pánovi. Sú to správne cesty (alebo cesty spravodlivosti), či už je ľahké, alebo ťažké po nich kráčať.

Je dôležité uvedomiť si, že keď nás vedie Boh, jeho cieľom nie je len „doručiť balík“ na miesto určenia. Z jeho strany ide o oveľa viac než len o vedenie a ochranu. Ako ukazujú mnohé príklady v Písme, v ktorých Boh vedie svoj ľud (či už Abraháma svojimi zasľúbeniami, alebo Izraelitov prostredníctvom ohnivého a oblakového stĺpa), keď Boh vedie, vždy ľudí vychováva k spravodlivosti.

**Aplikácia**

`Ako vnímaš skutočnosť, že Pastierovou prioritou pre tvoj život je výchova k spravodlivosti? Ako môžu skúšky zmeniť tvoj život, aby si lepšie odzrkadľoval Kristov charakter?`

---

#### Dodatečné otázky k diskuzi

`Už jsi někdy zabloudit do míst, kde bylo nebezpečno? Co jsi dělal?`

`Máš za sebou nějakou situaci, kdy ses rozhodl jít svou cestu a pak jsi toho litoval? Jak ses z toho průšvihu vyhrabal?`

`Co si představuješ pod pojmem „stezka spravedlnosti“?`

`O jakých dalších stezkách nebo cestách čteme v Bibli?`

`Jak poznáš, zda jsi na „správné cestě“?`

`Co je třeba udělat, když zjistíme, že jsme „sešli z cesty“ – zhřešili?`

`Jak často kontroluješ, zda jdeš po správné cestě? Proč?`