---
title:  Vtáčia klietka
date:  09/07/2022
---

### Texty na tento týždeň
2. Mojžišova 14; 2Moj 15,22–27; 2Moj 17,1–7; Príslovia 3; Lk 4,1–13; 1Pt 1,6–9

> <p>Úvodný text</p>
> 6Radujte sa z toho, aj keď azda teraz máte ešte nakrátko prejsť zármutkom rozličných skúšok, 7aby vám vaša vyskúšaná viera, oveľa cennejšia ako pominuteľné zlato, ktoré sa tiež preskúšava ohňom, bola na chválu, slávu a česť pri zjavení Ježiša Krista.  (1Pt 1,6)

„Za plného denného svetla a pri počúvaní neznámych zvukov nezaspieva vták v klietke pesničku, ktorú sa ho jeho pán snaží naučiť. Naučí sa z nej iba krátky úryvok, trilok, nie celú melódiu. Jeho majiteľ ale prikryje klietku a dá ju tam, kde vták nebude počuť nič iné, len tú pieseň. V tme skúša znova a znova dovtedy, kým sa ju celú nenaučí. Potom pán klietku odkryje. Vták bude spievať i za svetla. Tak Boh zaobchádza so svojimi deťmi. Chce nás naučiť pieseň života. Keď sa ju v tieni utrpenia naučíme, môžeme ju spievať kedykoľvek.“ (MH 472; CZ 339)

Všimnime si, že v tejto ilustrácii nesie vtáka do tmy samotný pán.

Je ľahké pochopiť, že satan spôsobuje bolesť. Ako je to však s Bohom? Bude sa aktívne podieľať na tom, aby nás priviedol do skúšok, v ktorých prežívame zmätok alebo bolesť?

**Osnova lekcie**

Tretia lekcia otvára tému ťažkých situácií, do ktorých nás niekedy Boh nechá vojsť, aby nás naučil viac mu dôverovať. Ako to môže vyzerať v praxi, nám ukážu štyri základné biblické príbehy.

- 2. Mojžišova 14 – Izraeliti pri Červenom mori (nedeľa)
- 2. Mojžišova 17 – Izraeliti na púšti bez vody (pondelok)
- Lukáš 4 – Ježiš na púšti so satanom (utorok)
- 1Pt 1,6–9 – Prenasledovaní kresťania (streda)
- Rim 8,28 – Kresťania v každej dobe (štvrtok)