---
title:  Podnety na zamyslenie
date:  15/07/2022
---

V knihe Patriarchovia a proroci si prečítajte kapitoly „Odchod“ (PP 281–290; PP /sk/ 204–210) a „Od Červeného mora po Sinaj“ (PP 291–302; PP /sk/ 211–219). V knihe Túžba vekov kapitolu „Pokušenie“ (DA 114–123; TV 69–76).

„Hospodin odpradávna viedol svoj ľud do Refidimu a môže sa rozhodnúť viesť tam aj nás, aby vyskúšal našu vernosť. Nie vždy nás privedie na príjemné miesta. Ak by to tak bolo, vo vlastnej sebestačnosti by sme zabudli, že je naším pomocníkom. Túži sa prejaviť a odhaliť nám bohaté zdroje, ktoré máme k dispozícii, a dovoľuje, aby na nás dopadli skúšky a sklamanie, v ktorých by sme si uvedomili svoju bezmocnosť a naučili sa volať ho o pomoc. Môže spôsobiť, že z tvrdej skaly vytrysknú chladivé prúdy vody. Kým nebudeme stáť tvárou v tvár Bohu a kým si neuvedomíme, ako nás vníma Boh, nikdy nepochopíme, koľko bremien za nás niesol a aký náklad bol ochotný vziať na seba, keby sme mu ho s detskou vierou priniesli.“ (WHITEOVÁ, Ellen G., „Rephidim“, Advent Review a Sabbath Herald, 7. apríla 1903)

**Námety na spoločné uvažovanie**

`O pokušení často hovoríme ako o individuálnej veci, ktorou, samozrejme, aj je. Existujú však aj nejaké spoločné pokušenia, pred ktorými by sme sa mali mať na pozore ako zbor alebo ako cirkev? Ak áno, tak aké?`

`Opýtajte sa tých, ktorí sú ochotní hovoriť o niektorom z „nepríjemných miest“, kam sa dostali. Prečo boli nepríjemné? Ak by sa dnes museli vrátiť k týmto skúsenostiam, pozerali by sa na ne inak?`

`Všetci rozumieme princípu, ktorý stojí za tým, že Boh dovolil, aby sme sa očistili a zušľachtili skúškami. Ako však rozumieme situácii, v ktorej sa zdá, že skúšky nemajú žiadny význam – napríklad, že niekto zomrie okamžite pri havárii auta? Ako trieda sa snažte prediskutovať možné odpovede.`

`Ako trieda si nájdite čas na spoločnú modlitbu jeden za druhého, aby sa každý posilnil, vydržal skúšky a zostal verný.`

`Vie vaša trieda o niekom, kto čelil skúškam a stratil smer? Ak áno, čo konkrétne by ste ako trieda mohli urobiť, aby ste pomohli priviesť túto osobu späť?`

Západ slnka: 20.45

---

#### Dodatečné otázky k diskuzi

`Zaskočilo tě v tomto týdnu něco během tvého osobního studia? Co a proč?`

`Už sis někdy připadal stejně bezmocně jako Židé u Rákosového moře? Jak to nakonec dopadlo?`

`Máš nějaké nevyřešené otázky ohledně zkoušek, kterými jsi už prošel, a stále nevíš, proč tě potkaly? Co s nimi budeš dělat?`

`Pomohla ti naše diskuze v něčem, co ti v týdnu nebylo jasné? Poděl se o to.`