---
title:  Do zasľúbenej krajiny cez slepú uličku
date:  10/07/2022
---

> <p></p>
> Keď sa faraón približoval, Izraeliti sa rozhliadli a videli, ako sa Egypťania rútia za nimi. Vtedy sa Izraeliti veľmi zľakli a volali k Hospodinovi o pomoc.  

> <p></p>
> Keď Izraeliti videli mocnú ruku, ktorú Hospodin vystrel proti Egypťanom, ľud sa bál Hospodina, uverili Hospodinovi a jeho služobníkovi Mojžišovi. 

**Osobné štúdium**

Stalo sa vám už, že vás niekto podviedol alebo na vás nachystal pascu? Niekedy môže byť pekné, keď nečakane vojdete do miestnosti, kde vaši priatelia zvolajú:

„Prekvapenie! Šťastné narodeniny!“ Inokedy to môže byť poriadny šok, dokonca veľmi nepríjemný. Možno ste sa stali terčom šikany v škole či na pracovisku, alebo sa vás snažil podviesť niekto z blízkych.

Odo dňa, keď Izraeliti opustili Egypt, až kým neprišli do zasľúbenej krajiny, „Hospodin ich... predchádzal a ukazoval im cestu vo dne oblačným stĺpom a v noci stĺpom ohnivým, aby im svietil, takže mohli putovať dňom i nocou“ (2Moj 13,21). Každú časť ich cesty viedol sám Boh. Ale pozrime sa, kam ich Hospodin priviedol najprv. Pred nimi sa rozprestieralo more, po oboch stranách sa týčili hory a za nimi sa blížilo faraónovo vojsko!

`Prečítaj si text 2. Mojžišova 14. Prečo Boh priviedol Izraelitov na miesto, kde boli vystavení strachu a úzkosti?`

Nasledovanie „stĺpu“ nám nezaručuje, že budeme neustále šťastní. Môžeme byť vystavení aj náročným situáciám, pretože cvičenie sa v spravodlivosti nás zavedie na miesta, ktoré skúšajú naše „nadovšetko klamlivé“ srdcia (Jer 17,9). Či naozaj nasledujeme Boha, spoznáme niekedy až v čase skúšok. Ozajstné nasledovanie teda nie je potvrdené absenciou skúšok alebo bolesti, ale skôr tým, či sme otvorení pre Božie pokyny a či neustále podriaďujeme našu myseľ a srdce Jeho vedeniu.

`Uvažuj o texte 2Moj 14,31. Čo sa Izraeliti naučili zo skúsenosti pri Červenom mori?`

**Aplikácia**

`Prečo je niekedy také ťažké dôverovať Bohu, hoci možno poznáme mnohé z jeho úžasných zasľúbení? Porozprávaj o nejakej ťažkej situácii, o ktorej si myslíš, že ťa ňou Pán viedol, aby ťa naučil „veriť“ v Neho a „báť sa“ Ho.`

---

#### Dodatečné otázky k diskuzi

`Co je to slepá ulička?`

`Už jsi se někdy ocitnul ve „slepé uličce“? Jak to dopadlo?`

`Proč Stvořitel dovolil, aby se Židé krátce po odchodu z Egypta ocitli v situaci, ze které neviděli východisko?`

`Jak reagovali Izraelci na prekérní situaci, v níž se ocitli?`

`Co bys řekl křesťanu, který je přesvědčen, že bude stále „šťastný“, protože přijal Ježíše?`

`Kdy jsi naposledy měl dojem, že tě „víra“ zklamala? Co ti pomohlo?`