---
title:  Vôľa vedená správnymi hodnotami
date:  02/08/2022
---

> <p></p>
> <sup>13</sup>Preto si opášte bedrá svojej mysle, buďte triezvi, úplne dúfajte v milosť, ktorú dostanete pri zjavení Ježiša Krista. <sup>14</sup>Ako poslušné deti neprispôsobujte sa žiadostiam, ktoré ste mali predtým, v čase vašej nevedomosti; <sup>15</sup>no rovnako, ako je svätý ten, čo vás povolal, aj vy buďte svätí v celom svojom počínaní. <sup>16</sup>Veď je napísané: Buďte svätí, lebo ja som svätý! (1Pt 1,13–16)

**Osobné štúdium**

Jedným z najväčších nepriateľov našej vôle sú naše vlastné pocity. V našej kultúre sme čoraz viac vystavení obrázkom a hudbe, ktoré priamo pôsobia na naše zmysly a bez toho, aby sme si to uvedomovali, prebúdzajú v nás najrôznejšie emócie – hnev, strach alebo žiadostivosť. Naša myseľ sa často sústreďuje na otázky typu: Na aké jedlo mám dnes chuť? Čo by sa mi tak dnes chcelo robiť? Aký pocit mám z nových topánok? Pocity sa stali neoddeliteľnou súčasťou nášho rozhodovania. Pocity nie sú nevyhnutne zlé, ale nie sú tým najdôležitejším. Veľmi často majú len málo spoločného s tým, čo je správne alebo najlepšie. V skutočnosti nám naše pocity môžu klamať („Nadovšetko klamlivé je srdce...“ [Jer 17,9]) a môžu vytvárať falošný obraz reality. To nás môže nútiť robiť zlé rozhodnutia a vystavovať nás skúškam, do ktorých sa dostávame vlastným pričinením.

`Ktoré biblické postavy sa rozhodovali skôr na základe pocitov, než na zá-klade Božieho Slova? Aké to malo následky? Pozri v tejto súvislosti napríklad 1Moj 3,6; 2Sam 11,2–4 a Ga 2,11.12.`

`Uvažuj o úvodnom texte (1Pt 1,13–16). Čo Petra znepokojovalo a čo chcel, aby jeho čitatelia urobili?`

Peter pochopil, že kormidlom, ktorým ovládame naše telo, je myseľ. Ak stratíme kontrolu nad vlastnou mysľou, budú nás ovládať najrôznejšie pocity, ktoré sa nám dostanú do cesty.

Predstav si, že kráčaš po úzkej ceste k Pastierovmu domu. Po ceste je veľa križovatiek a odbočiek, ktoré vedú rôznymi smermi. Niektoré z týchto ciest smerujú na miesta, ktoré by sme rozhodne nechceli navštíviť. Iné vyzerajú lákavo, vzbudzujú v nás túžby a emócie. Ak sa však pustíme po ktorejkoľvek z nich, zídeme zo správnej cesty a pôjdeme cestou, z ktorej môže byť mimoriadne ťažké vrátiť sa.

**Aplikácia**

`Pred akými dôležitými rozhodnutiami stojíš? Úprimne sa opýtaj samého seba: „Ako môžem vedieť, že svoje rozhodnutia nezakladám na Božom slove, ale na pocitoch, emóciách a túžbach, ktoré môžu byť v rozpore s Božou vôľou?“`

---

#### Dodatečné otázky k diskuzi

`Jak bys malému dítěti vysvětlil, co je to „vůle“?`

`Kdy nám naše vůle pomáhá na naší cestě k Bohu?`

`Kdy se nám naopak naše vůle stává překážkou? Proč?`

`Jakou roli hrají v našem životě pocity?`

`Kdy nám naše pocity pomáhají na naší cestě k Bohu?`

`Kdy se nám naopak naše pocity stávají překážkou? Proč?`

`Myslíš, že je možné sladit vůli a pocity? Pokud ano, jak na to?`

`O jaké hodnoty by se měla opírat naše vůle? Proč?`