---
title:  Duch Pravdy
date:  31/07/2022
---

> <p></p>
> <sup>5</sup>Teraz však odchádzam k tomu, ktorý ma poslal, a nikto z vás sa ma nepýta: Kam ideš? <sup>6</sup>Ale pretože som vám to povedal, smútok vám naplnil srdce. <sup>7</sup>Ja vám však hovorím pravdu: Pre vás je lepšie, keď odídem. Ak totiž neodídem, Tešiteľ k vám nepríde. Ak však odídem, pošlem ho k vám. <sup>8</sup>No keď príde, ukáže svetu, čo je hriech, čo spravodlivosť a súd. <sup>9</sup>Hriech je v tom, že neveria vo mňa, <sup>10</sup>spravodlivosť v tom, že idem k Otcovi a viac ma už neuvidíte, a <sup>11</sup>súd v tom, že knieža tohto sveta je už odsúdené. <sup>12</sup>Ešte vám mám toho veľa povedať, ale teraz to nemôžete zniesť. <sup>13</sup>Keď však príde on, Duch pravdy, uvedie vás do celej pravdy, lebo nebude hovoriť sám od seba, ale bude hovoriť, čo bude počuť. Bude vám zvestovať aj to, čo príde. <sup>14</sup>On oslávi mňa, lebo z môjho vezme a zvestuje vám. <sup>15</sup>Všetko, čo má Otec, je moje, preto som vám povedal, že z môjho vezme a zvestuje vám. (Jn 16,5–15)

**Osobné štúdium**

Už si sa niekedy modlil: „Bože, prosím, urob zo mňa dobrého človeka!“, ale takmer nič sa neudialo? Ako je možné, že hoci sa modlíme, aby v nás veľká Božia premieňajúca sila urobila zmenu, naše životy akoby boli rovnaké? Vieme, že Boh má neobmedzené nadprirodzené zdroje, ktoré nám ponúka zdarma a ochotne. A my ich úprimne chceme využiť. No napriek tomu sa zdá, že naše životy sa nemenia spôsobom, ktorý by zodpovedal Božím zámerom.

Prečo je to tak? Jeden dôvod je znepokojivo jednoduchý: Aj keď má Duch neobmedzenú moc nás premieňať, je možné, že Bohu nedovoľujeme, aby nás menil. Jednoducho sme sa tak rozhodli.

`Uvažuj o texte Ján 16,5–15. Ježiš v týchto veršoch nazýva Svätého Ducha „Duchom pravdy“ (Jn 16,13). Čo z týchto slov vyplýva o povahe diela, ktoré pre nás koná Duch?`

Hoci nám Svätý Duch môže priniesť pravdu o našej hriešnosti, nemôže nás prinútiť kajať sa. Môže nám zjaviť tie najväčšie pravdy o Bohu, ale nemôže nás prinútiť, aby sme im verili alebo sa nimi riadili. Ak by nás Boh čo i len najmenším spôsobom nútil, stratili by sme slobodnú vôľu. Satan by potom mohol právom viniť Boha, že manipuluje s našou mysľou, a teda podvádza. Keď v nebesiach vypukol veľký spor, náš Otec neprinútil satana ani žiadneho z anjelov, aby verili v jeho dobrotu a spravodlivosť, ani neprinútil padlých anjelov kajať sa. A takisto v rajskej záhrade, keď opäť išlo o veľa, Boh veľmi jasne vyjadril pravdu o strome uprostred záhrady, no nezabránil Eve a Adamovi uplatniť ich slobodnú vôľu neposlúchnuť. Boh dnes s nami koná rovnako. Takže Duch predstavuje pravdu o Bohu a hriechu a potom hovorí: „Čo teraz urobíš vo svetle toho, čo som ti zjavil?“

Je to rovnaké, keď prežívame skúšky ohňom. Niekedy prichádza skúška práve preto, že sme Boha neposlúchli alebo neľutovali svoje hriechy. Aby náš Otec mohol v takýchto prípadoch aktívne konať, musíme sa vedome rozhodnúť otvoriť dvere pokánia a poslušnosti. Vtedy do nás môže vstúpiť Božia premieňajúca moc.

**Aplikácia**

`Aké usvedčenia ti v poslednej dobe priniesol „Duch pravdy“? Ako sa ti darí počúvať Jeho hlas? Aké rozhodnutia robíš so svojou slobodnou vôľou?`

---

#### Dodatečné otázky k diskuzi

`Proč Ježíš říká, že nám prospěje, když odejde zpět k Otci?`

`Jakou roli má v našem životě hrát Duch svatý?`

`V čem podle Ježíše spočívá hřích? Proč je víra v Ježíše tak zásadní?`

`V čem podle Ježíše spočívá spravedlnost?`

`Proč je při přemýšlení o „soudu“ důležité vědět, že ďábel je již odsouzen?`

`Proč nám Duch svatý nechává svobodu k rozhodnutí o tom, jak naložíme s pravdou, kterou nám zjevil?`

`Jakou roli hraje v proměně křesťana pokání a poslušnost?`