---
title:  Skúšky spôsobené hriechom
date:  05/07/2022
---

> <p></p>
> Boží hnev sa totiž zjavuje z neba proti každej bezbožnosti a nespravodlivosti ľudí, ktorí nespravodlivosťou prekážajú pravde. (Rim 1,18)

**Osobné štúdium**

Každé naše rozhodnutie a konanie má nejaké následky. Keď sa postavíme so zmrzlinou na páliace slnko, zmrzlina sa začne veľmi rýchlo topiť. Príčina a následok sú neoddeliteľne spojené. A bez ohľadu na to, ako zúfalo by sme niekedy chceli, aby to bolo inak, v otázke hriechu platia rovnaké zákonitosti. Každý hriech prináša následky. Nie je to tak, že by Boh sedel v nebi a premýšľal, čo hrozné by urobil ľuďom dopúšťajúcim sa konkrétneho hriechu. Samotný hriech má totiž svoje vlastné následky.

Problém je, ak začneme mať pocit, že môžeme Boha nejako prekabátiť a zhrešiť bez toho, aby sa nás dotkli následky hriechu. Takto to nefunguje. Apoštol Pavol veľmi jasne hovorí, že hriech má následky nielen pre večnosť, ale aj pre dnešok. Hriech prináša bolestné a skľučujúce následky.

`V Rimanom 1,20–32 Pavol opisuje spôsob, akým ľudia padajú do hriechu a následky ich hriechov. S modlitbou pozorne uvažuj o týchto veršoch a zhrň podstatu Pavlových slov. Zameraj sa na konkrétne etapy hriechu a jeho následky.`

O niekoľko veršov skôr Pavol opisuje tieto následky ako „Boží hnev“ (Rim 1,18). Boží hnev v tejto pasáži predstavuje obyčajný následok – Boh dovolil ľudským bytostiam žať to, čo zasiali. Ani v prípade kresťanov Boh nezasiahne vždy okamžite, aby odstránil bolesť, ktorá je výsledkom našich vlastných činov. Mnohokrát nám dovoľuje zažiť následky našich činov, aby sme pochopili, ako hlboko škodlivý a pohoršujúci je náš hriech.

Uvažovali sme o dôsledkoch porušenia Božích morálnych zákonov. Ale čo porušovanie Božích zákonov týkajúcich sa nášho zdravia – duševného alebo telesného? Naše telá sú Božím domovom. Ak svoje telo zneužívame tým, že sa nezdravo stravujeme, necvičíme, máme nedostatok oddychu alebo nedodržiavame zásady psychohygieny, je to vlastne tiež hriech proti Bohu. Takéto konanie prináša následky, ktoré môžu viesť k ťažkostiam, alebo dokonca k skúškam našej viery.

**Aplikácia**

`Kedy si vo svojom živote zožal bezprostredné následky svojich vlastných hriechov? Čo si sa z toho naučil? Aké zmeny musíš urobiť, aby si sa v budúcnosti vyhol podobným zlyhaniam?`

---

#### Dodatečné otázky k diskuzi

`Zkus popsat, jaké dopady na nás má hřích?`

`Je nějaký rozdíl mezi následkem hříchu a trestem za hřích? Jaký?`

`Proč někdy následky hříchu považujeme za Boží trest?`

`Jak se srovnáváš s tím, že na nás Bůh někdy nechá dopadnout důsledky našeho hříchu, zatímco jindy nás před nimi ochrání?`

`V jakých situacích reaguje Hospodin na náš hřích zkouškou?`

`Proč nás Bůh někdy nechá projít zkouškou? Copak není vševědoucí? Nebylo by lepší, kdyby tu zkoušku vynechal?`