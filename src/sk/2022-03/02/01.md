---
title:  Prichádzajúce utrpenia
date:  02/07/2022
---

### Texty na tento týždeň
1Pt 4,12–19; 1Pt 5,8–11; Rim 1,21–32; Jer 9,7–16; 2Kor 12,7–10

> <p>Úvodný text</p>
> 12Milovaní, nebuďte prekvapení ohňom skúšky medzi vami, ktorý na vás prišiel, ako keby sa vám prihodilo niečo neobyčajné, 13ale radujte sa, keď máte účasť na Kristových utrpeniach, aby ste sa s plesaním radovali, aj keď sa zjaví jeho sláva.  (1Pt 4,12.13)

V chemických laboratóriách alebo pri výrobe šperkov sa často používajú žiaruvzdorné nádoby, v ktorých sa rôzne materiály zahrievajú na vysokú teplotu. Keď sa nádoba zahreje, materiály v nej sa buď topia, praskajú, prskajú alebo jasne horia. Všetko závisí od ich zloženia. Práve zloženie zahrievanej zmesi je rozhodujúcim faktorom, ako bude daný materiál reagovať. Niekedy sa takýto postup nazýva aj skúška ohňom.

V prenesenom význame hovoríme o „skúške ohňom“ aj v duchovnom zmysle. Ide o reakciu človeka na okolnosti, ktoré vstupujú do jeho života.

Tento týždeň budeme skúmať príčiny, pre ktoré sa nečakane môžeme ocitnúť pod tlakom a zažívať skúšky. Skúšky sú často príležitosťou na zmenu, rozvoj a rast. To nám pomôže uvedomiť si, čo Boh robí v našich životoch, takže keď budeme vystavení skúške, budeme mať lepšiu predstavu, ako reagovať.

**Osnova lekcie**

V druhej lekcii sa zameriame na to, prečo môžu v niektorých chvíľach do našich životov prichádzať problémy. Určite existujú situácie, keď odpoveď nenájdeme, ale v mnohých prípadoch možno pomenovať špecifické dôvody.

- 1Pt 4,12–19 – Problémy ako súčasť kresťanského života (nedeľa)

**Možné príčiny**:

- 1Pt 5,8–11 – Satanova aktivita (pondelok)
- Rim 1,21–32 – Následky hriechu (utorok)
- Jer 9,6 – Skúšky vedúce k „očisteniu“ (streda)
- 1Kor 12,6–10 – Skúšky vedúce k „zrelosti“ (štvrtok)

---

#### Dodatečné otázky k diskuzi

`Co se ti vybaví, když slyšíš termín zkouška?`

`Měl jsi rád zkoušky ve škole? Proč?`

`Jaké druhy zkoušek znáš?`

`O jakém druhu zkoušky píše apoštol Petr?`

`Kdy jsi naposledy zažil nějakou zkoušku a jak to dopadlo?`