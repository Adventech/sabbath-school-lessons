---
title:  Detstvo
date:  18/09/2022
---

> <p></p>
> <sup>7</sup>A porodila svojho prvorodeného syna. Zavinula ho do plienok a uložila do jasieľ, lebo v útulku pre nich nebolo miesta. ... <sup>22</sup>Keď uplynuli dni ich očisťovania podľa Mojžišovho zákona, odniesli ho do Jeruzalema, aby ho predstavili Pánovi, <sup>23</sup>lebo Pánov zákon predpisuje, že každý mužský potomok, ktorý otvára materské lono, má byť zasvätený Pánovi. <sup>24</sup>A aby obetovali pár hrdličiek alebo dva holúbky, ako káže Pánov zákon. (L 2,7.22–24)

**Osobné štúdium**

Písmo nám o Ježišových raných rokoch prináša len veľmi málo informácií. Zopár veršov nám však odhaľuje okolnosti Ježišovej mladosti a pomerov, do akých sa narodil.

`Uvažuj o úvodných veršoch (Lk 2,7.22–24) a o texte Mt 2,1–18 (pozri aj 3Moj 12,6–8). Ktoré základné fakty sa môžeme dozvedieť na základe týchto veršov? Čomu Ježiš musel čeliť už od začiatku?`

Ježiš nebol prvý ani posledný, koho život poznačila chudoba a prenasledovanie – a to dokonca už od narodenia. Jedinečnosť Ježišovho utrpenia od najútlejšieho veku nám pomáhajú pochopiť aj ďalšie okolnosti.

`Prečítaj si text Jn 1,46. Akým ďalším predsudkom musel Ježiš čeliť? Ako to mohlo ovplyvniť jeho život?`

S výnimkou Adama a Evy pred pádom do hriechu bol Ježiš jediný bezhriešny človek žijúci na zemi. Vo svojej čistote a dokonalosti sa ponoril do sveta hriechu. Stret s hriechom, pokušením a prejavmi hriechu na zemi v ňom museli vyvolávať bolesť a pocit odlúčenosti. Veď aj my, hoci sme vplyvom hriechu otupení, sa často s hrôzou alebo s opovrhnutím odvraciame od zla, ktoré vidíme okolo seba. (Asi každý z nás však musí priznať, že niektoré iné prejavy zla nám sú viac či menej sympatické. Pozri v tejto súvislosti text Heb 12,4.) Aké ťažké to však muselo byť pre Ježiša! Aký priepastný rozdiel musel byť medzi ním a ostatnými ľuďmi! Aké utrpenie musel prežívať!

**Aplikácia**

`Aký postoj máš k prejavom hriechu, ktoré vidíš okolo seba? Ktoré prejavy ťa trápia najviac? Ku ktorým máš ľahostajný postoj? Čo môže spôsobovať tvoju ľahostajnosť alebo otupenosť? Aké ďalšie príčiny svojej ľahostajnosti si našiel? Čo s tým môžeš robiť?`

---

#### Dodatečné otázky k diskuzi

`S jakými předsudky se musel Ježíš potýkat už od dětství?`

`Jak se tehdy dívali na děti, které nebyly počaty v manželství?`

`Setkal ses v dětství s nějakou šikanou nebo předsudky? Jak jsi to zvládl?`

`Jak se Ježíš musel jako „bezhříšný“ cítit na našem hříšném světě?`

`Cítíš se také někdy osamocený kvůli tomu, že některé věci, které dělají lidé ve tvém okolí, neděláš? Jak se s touto osamoceností vyrovnáváš?`

`Které hříchy ti jsou natolik sympatické, že musíš bojovat, abys jim odolal? Co ti v boji s touto hříšnou představivostí pomáhá?`