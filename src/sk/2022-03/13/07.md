---
title:  Podnety na zamyslenie
date:  23/09/2022
---

V knihe Túžba vekov si prečítaj kapitoly „Getsemane“ (DA 685–697; TV 480–487) a „Golgota“ (DA 741–757; TV 520–531).

„Trikrát sa takto modlil. Trikrát sa jeho ľudská prirodzenosť zachvela pred poslednou, vrcholnou obeťou. Vykupiteľ však teraz hľadí na priebeh ľudských dejín. Vidí, ako priestupníci Božieho zákona, ponechaní sami na seba, budú musieť zahynúť. Pozoruje bezmocnosť človeka. Vidí presilu hriechu. Počuje vzdychy a náreky hynúceho sveta. Sleduje jeho neodvratný osud a rozhoduje sa. Zachráni človeka za každú cenu. Prijíma svoj krvavý krst, aby miliónom hynúcich umožnil získať večný život. Opustil nebeské príbytky, kde je len čistota, šťastie a sláva, aby zachránil jedinú stratenú ovcu – jediný svet, padlý do hriechu. Nezradí svoje poslanie. Stane sa zmiernou obeťou ľudstva, ktoré svojvoľne upadlo do hriechu. Z jeho záverečnej prosby cítiť bezvýhradnú odovzdanosť: Ak nie je možné, aby ma minul tento kalich a musím ho vypiť, nech sa stane tvoja vôľa! (Mat 26,42)“ (TV 484; DA 690.693)

**Námety na spoločné uvažovanie**

`Ako vám vo vašom trápení pomáha poznanie, že samotný Boh trpel v Ježišovi Kristovi viac ako ktokoľvek z nás? Aký význam pre vás má, že Ježiš za nás trpel? V čom vám to môže byť útechou? Pri uvažovaní o tejto téme zoberte do úvahy aj nasledovný citát: „Každé utrpenie, ktoré je dôsledkom hriechu, bolo vyliate na bezhriešneho Božieho Syna.“ (3SM 129)`

`Aké skúšky a ťažkosti Ježiš prežíval? V čom sa podobajú tým našim? Čím sa odlišujú? Čo sa môžeme naučiť z toho, ako ich Ježiš znášal? Ako nám to môže pomôcť v našich skúškach?`

`Na ktoré vaše obľúbené biblické zasľúbenia sa spoliehate v čase bolesti a utrpenia? Napíšte si ich, proste o ich naplnenie.`

`Pokúste sa zhrnúť naše spoločné štúdium v tomto štvrťroku do niekoľkých stručných bodov. Na ktoré otázky ste dostali odpoveď? Ktoré problémy zostali nezodpovedané? Ako si môžeme byť navzájom pomocou a povzbudením, keď prichádzajú okolnosti, ktoré v nás vyvolávajú neistotu a pochybnosti?`

Západ slnka: 18.43

---

#### Dodatečné otázky k diskuzi

`Zjistil jsi během svého osobního studia něco nového o Ježíšově utrpení?`

`Ježíš prosí, aby, je-li to možné, nemusel zemřít. O čem to vypovídá?`

`Proč se Ježíš rozhodl dotáhnout „roli Beránka“ až do vítězného konce?`

`Dozvěděl ses díky této diskuze něco, o čem jsi doposud nepřemýšlel? Co?`

`Pomohlo ti téma tohoto čtvrtletí v zápasech, které prožíváš pro svou víru? Jak?`