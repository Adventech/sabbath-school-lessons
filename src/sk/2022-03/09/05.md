---
title:  Chvála ako svedectvo
date:  24/08/2022
---

> <p></p>
> <sup>24</sup>Keď žalárnik dostal tento rozkaz, vrhol ich do vnútorného väzenia a nohy im zovrel do klady. <sup>25</sup>Okolo polnoci sa Pavol a Sílas modlili, spievali Bohu chválospevy a väzni ich počúvali. <sup>26</sup>Vtom nastalo také silné zemetrasenie, že sa otriasali základy žalára. Všetky dvere sa odrazu otvorili a všetkým sa uvoľnili putá. <sup>27</sup>Keď sa žalárnik prebudil, videl dvere väzenia pootvárané, vytasil meč a chcel sa zabiť, lebo si myslel, že väzni ušli. <sup>28</sup>Ale Pavol zvolal mocným hlasom: „Neublíž si, veď sme všetci tu!“ <sup>29</sup>Žalárnik si vypýtal svetlo, vbehol dnu a celý rozochvený padol pred Pavla a Sílasa. <sup>30</sup>Keď ich vyviedol von, povedal: „Páni, čo mám robiť, aby som bol spasený?“ <sup>31</sup>A oni mu odpovedali: „Ver v Pána Ježiša a budeš spasený ty aj tvoj dom.“ (Sk 16,24–31)

**Osobné štúdium**

Zo Skutkov 16,16–34 sa dozvedáme, aký úžasný vplyv mala chvála na tých, ktorí počúvali. Z Pavla a Sílasa strhli šaty, palicovali ich a hodili do väzenia. Nikto ich neošetril, nikto sa nepostaral o ich rany. Vo veľkých bolestiach a s nohami v klade ich strčili do temnice. Kým ostatní väzni sedeli a počúvali, Pavol a Sílas začali spievať a modliť sa.

Keď po zemetrasení dozorca zistil, že ani Pavol, ani Sílas, ani nikto z ostatných väzňov neutiekol, „celý rozochvený padol pred Pavla a Sílasa. Keď ich vyviedol von, povedal: Páni, čo mám robiť, aby som bol spasený?“ (Sk 16,29.30)

`Prečo si žalárnik práve po tejto udalosti uvedomil, že aj on potrebuje získať spasenie? Akú úlohu v tom zohrali Pavlove a Sílasove modlitby? Ako ovplyvnil Pavlov a Sílasov postoj viery ostatných väzňov? Akú úlohu zohrala ich chvála Boha vo väzení v záchrane žalárnikovej rodiny?`

Je nesmierne obohacujúce vedieť, že naše chvály môžu zmeniť osud ľudí okolo nás. Keby Pavol a Sílas sedeli vo väzení a zatrpknuto šomrali a sťažovali sa (a že na to mali milión dôvodov, je nepochybné), zrejme by nikto z ich okolia nebol v tú noc zachránený pre večnosť.

Nevieme, čo sa neskôr stalo so žalárnikom a s jeho rodinou. Predstavme si ich však pri čítaní slov, ktoré apoštol Pavol napísal z rímskeho väzenia do Filíp: „Veď vám sa dostala milosť pre Krista, aby ste v neho nielen verili, ale za neho aj trpeli. Vediete predsa taký istý zápas, aký ste videli u mňa a teraz o ňom počúvate.“ (Flp 1,29.30) Ak si Pavlove slová prečítali a spomínali na to, ako im jeho utrpenie prinieslo radosť, v ich srdciach určite zaznela pieseň a povzbudenie, aby ostali verní Bohu.

**Aplikácia**

`Koho by si mohol povzbudiť alebo ovplyvniť chválou, ktorá vyjde z tvojho srdca? Rozhodni sa viac chváliť Pána Boha. Určite to bude mať pozitívny vplyv nielen na teba, ale aj na ľudí v tvojom okolí. A to stojí za to, nie?`

---

#### Dodatečné otázky k diskuzi

`Apoštol Pavel a Silas byli ve Filipech zatčeni, zbičováni a uvězněni. Jak na tu situaci reagují?`

`Co si museli myslet ostatní vězni, když slyšeli, jak dva zkrvavení vězni hlasitě chválí svého Pána?`

`Jak zareagoval Ježíš na jejich chvály a modlitby?`

`Proč chtěl žalářník (velitel věznice) spáchat sebevraždu?`

`Co tohoto žalářníka dovedlo k tomu, že začal toužit po spasení?`

`Jakou podmínku dali Pavel a Sílas žalářníkovi? Co potřeboval ke svému spasení?`

`Co děláš, když trpíš? Umíš i v utrpení zpívat? Proč?`