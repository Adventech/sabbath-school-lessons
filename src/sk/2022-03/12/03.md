---
title:  Zomrieť sám sebe
date:  12/09/2022
---

> <p></p>
> <sup>1</sup>Povzbudzujem vás teda, bratia, pre Božie milosrdenstvo, aby ste odovzdávali svoje telá ako živú, svätú, Bohu príjemnú obetu, ako vašu rozumnú službu Bohu. <sup>2</sup>A nepripodobňujte sa tomuto svetu, ale premeňte sa obnovením zmýšľania, aby ste vedeli rozoznať, čo je Božia vôľa, čo je dobré, čo mu je príjemné, čo je dokonalé. (Rim 12,1.2)

**Osobné štúdium**

Mnohí kresťania sa úprimne snažia poznávať Božiu vôľu. „Bohu som ochotný obetovať úplne všetko, len potrebujem poznať jeho vôľu pre svoj život.“ Aj keby sme Bohu dali takýto sľub, môžeme cítiť neistotu v tom, čo je vlastne jeho vôľa. Ak hľadáme príčinu takéhoto zmätku, môže nám v tom pomôcť text Rim 12,1.2. Apoštol Pavol hovorí, ako môžeme poznať Božiu vôľu. Pripomína nám dôležitú skutočnosť: Ak chceme vedieť, aká je Božia vôľa, máme sa najprv obetovať!

Pavol píše, že Božiu vôľu rozoznáme, keď

(1) pochopíme zmysel milosrdenstva, ktoré nám Boh prejavuje (Rim 12,1),

(2) samých seba obetujeme ako živú, svätú obeť Bohu (Rim 12,1),

(3) dovolíme Bohu, aby obnovil spôsob nášho uvažovania (Rim 12,2).

Len obnovené zmýšľanie môže pochopiť Božiu vôľu. Nestačilo, že Kristus za nás trpel – On zomrel. Obnova nastáva vtedy, keď zomiera naše sebecké „ja“.

`Pros Svätého Ducha, aby ti ukázal oblasti, na ktorých si zakladáš a nie si ochotný podriadiť sa v nich Bohu. Čoho sa potrebuješ vzdať, aby si sa stal „živou obeťou“ Bohu?`

Boh často dovolí, aby do nášho života prišli skúšky, ktoré nás upozornia, že v nás ešte stále pretrvávajú sebecké pohnútky. Inými slovami, že sme nezomreli sami sebe. Ťažkosti nám pomáhajú nielen postaviť sa zoči-voči nášmu hriechu, ale nám aj pripomínajú, že Ježiš sa vzdal života pre nás. Elisabeth Elliotová napísala: „Podriadiť Bohu najhlbšie túžby nášho srdca dokážeme len natoľko, nakoľko sme sa priblížili ku krížu. ...Záleží na našej vlastnej skúsenosti s krížom, aj keď ten náš je neporovnateľne menší ako kríž nášho Spasiteľa. Je to však príležitosť začať ho poznávať a mať s ním spoločenstvo aj v utrpení. Každé naše utrpenie nás totiž povoláva k tomuto spoločenstvu.“ (Quest for Love. Grand Rapids, MI: Fleming H. Revell, 1996, p. 182.)

**Aplikácia**

`Vráť sa k dnešnému textu Rim 12,1.2. Prečítaj si ho na modlitbe a rozmýšľaj, čoho sa potrebuješ vzdať, aby si sa stal „živou obeťou“. Ako ti takéto uvažovanie pomáha vcítiť sa do Ježišovho utrpenia na kríži? Ako ti to pomáha lepšie pochopiť druhých ľudí, ktorí prechádzajú utrpením?`

---

#### Dodatečné otázky k diskuzi

`Jak bychom měli podle Pavla zareagovat na to, že nám Bůh dává milost?`

`Proč je třeba, abychom pochopili význam božího milosrdenství, kterým nás zahrnuje?`

`Umíš si představit sebe jako „živou“ oběť? Čím se to projeví?`

`Jak se můžeme stát „svatou“ obětí? Co si pod tím představuješ?`

`Proč má být naše oběť „Bohu milá“? Co nám tím chce Pavel říci?`

`Jak se může naše oběť stát „bohoslužbou“?`

`Proč musí naše sobecké „já“ zemřít a kdy se tak děje?`