---
title:  Podnety na zamyslenie
date:  16/09/2022
---

V knihe Patriarchovia a proroci si prečítaj kapitoly „Éli a jeho synovia“ (PP 575–580; PP /sk/ 434–438) a „Saulova opovážlivosť“. (PP 616–626; PP /sk/ 467–473)

Božej vôli sa podriadime, keď zomrieme svojim túžbam a ambíciám. Tak sa otvára cesta pre skutočnú službu iným. Ak sa nestaneme „obeťou“ a nebudeme ustavične otvorení Božiemu hlasu, nemôžeme žiť pre Boha. Aby sme skutočne podriadili svoju vôľu vôli nášho nebeského Otca, musíme si uvedomiť, aké nebezpečné je spoliehať sa na seba a na „náhrady“, ktoré používame namiesto Božieho slova a jeho moci. Podriadiť sa Božej vôli je jadrom kresťanského života. Boh môže dopustiť skúšky, aby nás naučil závislosti od neho.

„Éliho nedbalosť je pre každého otca i matku výstrahou. V dôsledku svojej neposvätenej lásky a neochoty splniť nepríjemnú povinnosť žal vo svojich zvrhlých synoch ovocie neprávosti. Pred Bohom sú vinní rodičia, ktorí to dovolili, i deti, ktoré to robia. Pre ich prestúpenie neprijme od nich nijakú obeť ani dar.“ (CG 276)

**Námety na spoločné uvažovanie**

`Uvažujte, akú nesmiernu lásku nám prejavil Boží Syn, keď ako človek prišiel na zem a zomrel za naše hriechy. Čo v tejto súvislosti znamená sebaobetovanie a sebazaprenie pre dobro iných? Aj keď niečo podobné urobiť nemôžeme, je v tom princíp, ktorý by sme mali nasledovať. Akým spôsobom sa môžeme nechať viesť príkladom sebazaprenia a podriadenia, ktorý nám ukázal Ježiš na kríži?`

`U mnohých ľudí môže predstava podriadenia sa Bohu vyvolať strach – zvlášť ak netušia, čo ich čaká. Čo by ste poradili niekomu, kto sa spolieha skôr na seba ako na Boha? Čo by ste mu povedali, aby ste ho zbavili strachu z toho, že nepozná – alebo nebude môcť riadiť – svoju budúcnosť?`

`Modlite sa v triede za ľudí, pre ktorých je ťažké podriadiť sa Božej vôli. Dôvera v Božiu vôľu je jediná cesta k trvalému pokoju. Ako im môžete prakticky pomôcť pochopiť, že sa môžu Bohu podriadiť, pretože im chce to najlepšie? Ako môže Boh využiť tvoju pomoc, aby iní poznali jeho lásku a ochotu postarať sa o nich?`

Západ slnka: 18.58

---

#### Dodatečné otázky k diskuzi

`Našel jsi během svého osobního studia v týdnu nějakou inspiraci pro to, jak být onou „živou, svatou a Bohu milou obětí“? Vyprávěj.`

`EGW tvrdí, že k tomu, abychom se mohli podřídit Boží vůli, musíme zemřít svým touhám a ambicím. Jak tomu rozumíš?`

`Myslíš, že jednání Élího synů bylo zaviněné nedbalou výchovou. Proč?`

`Co bylo podle tebe v naší dnešní diskuzi to nejdůležitější? Proč?`