---
title:  Náhrady
date:  15/09/2022
---

> <p></p>
> <sup>1</sup>Potom sa vrátil anjel, čo so mnou hovoril, a zobudil ma ako človeka, ktorého budia zo sna. <sup>2</sup>Spýtal sa ma: „Čo vidíš?“ Odpovedal som: „Vidím svietnik celý zo zlata s nádobkou navrchu. Je na ňom sedem lámp a sedem lievikov pre lampy hore. <sup>3</sup>Pri ňom sú dve olivy, jedna napravo od nádobky a druhá naľavo.“ <sup>4</sup>Opýtal som sa a povedal som anjelovi, čo so mnou hovoril: „Čo je to, pán môj?“ <sup>5</sup>Anjel, ktorý so mnou hovoril, mi odpovedal: „Nevieš, čo to znamená?“ Povedal som: „Nie, pán môj.“ <sup>6</sup>Odvetil mi: „To je Hospodinovo slovo Zerubbábelovi: ‚Nie silou ani mocou, ale mojím duchom!‘ znie výrok Hospodina zástupov. <sup>7</sup>‚Kto si ty, veľký vrch? Pred Zerubbábelom budeš rovinou! On vynesie hlavný kameň za pokriku: Milosť, milosť pre neho!‘“ (Zach 4,1–7)

**Osobné štúdium**

Ukázali sme si, že keď sa spoliehame na seba, na svoju silu a svoj úsudok, máme vážny problém podriadiť sa Božej vôli. Často sa spoliehame na niečo iné než na Boha. Keď sa niekto cíti v depresii, ide nakupovať, aby si zlepšil náladu. Keď sa niekto cíti neschopný, usiluje sa o uznanie. Keď má niekto problémy s manželským partnerom, hľadá si náhradu, s ktorou by mohol zdieľať náklonnosť a intimitu.

Mnohé z takýchto únikov či náhrad môžu zmierniť pociťovaný tlak, ale zďaleka nemusia byť riešením nášho problému – niekedy je to práve naopak. Skutočným riešením je len nadprirodzená pomoc od Boha. Problém spočíva v tom, že často sme závislí od toho, čím si Boha nahrádzame, než od neho samotného.

Uveďme tri „náhrady“, ktorými nahrádzame skutočné riešenia problémov.

(1) Namiesto nového Božieho zjavenia používame vlastnú múdrosť alebo predchádzajúce skúsenosti.

(2) Namiesto hľadania Božieho riešenia problémy jednoducho ignorujeme alebo si ich nepripúšťame.

(3) Namiesto budovania spoločenstva s Bohom a nachádzania sily u neho unikáme z reality a usilujme sa Bohu vyhnúť.

Zachariáš nám pomáha sústrediť sa na to, čo je naozaj dôležité, keď sme v pokušení hľadať si rôzne „náhrady“ a „úniky“. Po mnohých rokoch sa vyhnanci konečne vrátili z Babylona a začali stavať chrám. Stretávajú sa však s neuveriteľným množstvom prekážok (Ezdráš 4–6). Zachariáš preto ide za Zerubbábelom, ktorý práce vedie, aby ho povzbudil.

`Prečítaj si text Zach 4,1–14. S akým posolstvom prichádza Zachariáš? Ako rozumieš posolstvu zaznamenanému v Zach 4,6? Aký vplyv mohol mať Svätý Duch na dokončenie stavby? Čo nás to učí o vzťahu medzi Svätým Duchom a naším praktickým konaním?`

Boh nezabránil odporu počas stavby chrámu ani neušetril Zerubbábela od tlaku a nepríjemností. Boh nás nie vždy chráni pred prekážkami. Ale keď taká situácia nastane, Boh to môže použiť, aby nás naučil dôverovať mu a závisieť od neho.

**Aplikácia**

`Čo robíš ako prvé, keď sa dostaneš do stresovej situácie? Ješ? Plačeš? Zapneš si televíziu? Modlíš sa? Podriadiš sa Bohu? Čo ti tvoja odpoveď prezrádza o zmenách, ktoré potrebuješ urobiť?`

---

#### Dodatečné otázky k diskuzi

`V jaké době působil prorok Zacharjáš?`

`Jakým úkolem tehdy Hospodin pověřil Zerubábela?`

`Co vše tehdy bránilo Židům v jejich touze znovu postavit chrám Hospodinu?`

`Proč máme někdy tendenci místo hledání Boží vůle spoléhat na naši vlastní moudrost nebo na naše předchozí zkušenosti?`

`Spousta lidí řeší problémy tím, že je ignoruje. Co si o tom myslíš?`

`Co bys poradil člověku, který chce své problémy řešit únikem z reality? Například pomocí drog, gamblerstvím nebo hraním různých her?`

`Co ti pomáhá budovat intimní společenství s Bohem?`