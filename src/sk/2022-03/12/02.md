---
title:  Odovzdať sa do služby
date:  11/09/2022
---

> <p></p>
> <sup>5</sup>Zmýšľajte medzi sebou tak, ako Kristus Ježiš: <sup>6</sup>On, hoci mal Božiu podobu, svoju rovnosť s Bohom nepovažoval za korisť, <sup>7</sup>ale zriekol sa jej, keď vzal na seba podobu služobníka a stal sa podobný ľuďom a podľa vonkajšieho zjavu bol pokladaný za človeka, <sup>8</sup>ponížil sa a stal sa poslušným až na smrť, a to smrť na kríži. <sup>9</sup>Preto ho Boh nad všetko povýšil a dal mu meno nad každé meno... (Flp 2,5–9)

**Osobné štúdium**

`Vlastnými slovami zhrň hlavné posolstvo úvodného textu (Flp 2,5–9). Čo z týchto slov považuješ za najdôležitejšie?`

Súčasná spoločnosť núti ľudí k tomu, aby sa asertívne domáhali svojich práv. Oproti niektorým minulým obdobiam, keď sa od ľudí vyžadovalo, aby radšej držali ústa a krok, je to samozrejme pozitívne. Je dobré, keď vládne spravodlivosť a každému sa dostáva, na čo má nárok. Ježišov príklad je však v kontraste s takýmto postojom. Zdá sa, že Boh od nás niekedy môže žiadať, aby sme sa dobrovoľne vzdali svojich práv a nárokov v prospech vyššieho princípu. Takto môžeme slúžiť nebeskému Otcovi spôsobom, ktorý bude mať presah až do večnosti. Vzdať sa toho, čo nám náleží, môže byť niekedy nepríjemné alebo dokonca nepochopiteľné a môže to byť pre nás náročnou skúškou.

Pozrime sa na Ježišovu skúsenosť (Flp 2,5–8). Uvedené verše hovoria o troch krokoch, ktorými sa Ježiš podriadil Otcovej vôli. Apoštol najprv svojim čitateľom adresuje výzvu: „Zmýšľajte medzi sebou tak, ako Kristus Ježiš.“ (Flp 2,5)

Aby nás Ježiš mohol zachrániť, vzdal sa svojej rovnosti s Otcom a prišiel na zem ako človek (Flp 2,6.7).

Ježiš neprišiel ako významná a oslavovaná osobnosť, ale ako služobník ostatných ľudí (Flp 2,7).

Ako sluha sa Ježiš „stal poslušným až na smrť“. Nezomrel však nejakým obdivuhodným či vznešeným spôsobom. Pavol pripomína, že Kristus bol „poslušným až na smrť, a to na smrť na kríži“ (Flp 2,8).

`V ktorých oblastiach života je pre teba Ježišov príklad vzorom? Ak právo a rovnosť rešpektujeme a považujeme ich za dobré, ako by si vysvetlil, že niekedy je potrebné vzdať sa ich? Uvažuj o týchto myšlienkach v kontexte 9. verša. Ako ti tento text pomáha pochopiť logiku podriadenia sa Božej vôli?`

**Aplikácia**

`Polož si otázku: Dožadujem sa práv, ktoré by mi mohli brániť podriadiť sa Ježišovej vôli a slúžiť mojej rodine, môjmu zboru a ľuďom z môjho okolia? Som ochotný znášať nepohodlie a ťažkosti, aby bola moja služba iným efektívnejšia?`

---

#### Dodatečné otázky k diskuzi

`Co se díky tomuto verši dovídáme o Ježíšově původu? Kým byl, než se stal člověkem?`

`Proč na čas „oděl“ své božství v lidství?`

`Proč na sebe vzal Ježíš způsob služebníka a co vše to pro něj znamenalo?`

`Jak rozumíš tomu, že se Ježíš „ponížil“?`

`Pavel zdůrazňuje, že Ježíš zemřel na kříži. Proč je to tak důležité?`

`Jak na jeho ponížení zareagoval po jeho vzkříšení Bůh?`

`Co bys řekl lidem, kteří odmítají přijmout Ježíšovo božství a dělají z něj jen „služebníka“ nebo „člověka“? Co tímto postojem riskují?`
