---
title:  Ochota počúvať
date:  13/09/2022
---

> <p></p>
> <sup>6</sup>Hospodin znova zavolal na Samuela. Ten vstal, zašiel k Elimu a povedal: „Tu som, lebo si ma volal.“ Odvetil: „Nevolal som ťa, syn môj. Choď si len ľahnúť.“ <sup>7</sup>Samuel ešte Hospodina nepoznal, Hospodinovo slovo mu ešte nebolo zjavené. <sup>8</sup>Hospodin znova, po tretí raz, zavolal na Samuela. Ten vstal, šiel k Elimu a povedal mu: „Tu som, veď si ma volal.“ Vtedy Eli pochopil, že chlapca volal Hospodin. <sup>9</sup>Eli povedal Samuelovi: „Choď si ľahnúť, no ak by ťa zase volal, povedz: ‚Hovor, Hospodin, tvoj služobník počúva.‘“ Samuel nato odišiel a ľahol si na svoje miesto. <sup>10</sup>Hospodin prišiel, zastal si a zvolal ako predtým: „Samuel, Samuel.“ Ten odpovedal: „Hovor, tvoj služobník počúva.“ (1Sam 3,6–10)

**Osobné štúdium**

Kedy sa ti naposledy stalo, že si síce počul tichý hlas Svätého Ducha, ale nebral si ho na vedomie? Máš skúsenosť, že následkom takéhoto postoja vstúpili do tvojho života problémy a ty si si pomyslel: Ach, prečo som len neposlúchol?

Úvod Prvej Samuelovej knihy opisuje príbeh jedného proroka, jeho dvoch bezbožných synov, ktorí ignorovali Hospodina, a malého chlapca Samuela, ktorý, naopak, Hospodina počúval. Napriek prísnym Božím varovaniam Eliho synovia nezmenili svoj spôsob života.

`Prečítaj si text 1Sam 2,12–3,18. Aký kontrast môžeme vidieť medzi tými, ktorí počúvajú Hospodina a tými, ktorí na jeho slova nedbajú?`

Synovia Eliho mali úplne iné záujmy, než Hospodina a jeho službu. A hoci Boh Eliho napomenul a ten svojich synov napomenul, zdá sa, že nebol dôsledný. Jeho synovia očividne neboli ochotní podriadiť sa Božej vôli. V tomto kontexte pôsobí Samuel ako ich jasný protiklad.

Kazateľ Charles Stanley píše o tom, aké dôležité je byť otvorený voči Božiemu hlasu. Nazýva to „preradiť do neutrálu“. Stanley poznamenáva: „Keď Svätý Duch hovorí, jeho cieľom nie je len odovzdať nám informácie. Hovorí preto, že očakáva odpoveď. Vie, kedy sme tak zameraní na svoje vlastné záujmy, že by bolo stratou času navrhnúť nám niečo iné. V takom prípade často mlčí. Čaká, kým preradíme do neutrálu, aby sme ho mohli počuť a potom podľa toho aj žiť.“ (The Wonderful Spirit-Filled Life, Nashville, TN: Thomas Nelson Publishers, 1992, p. 179, 180.)

**Aplikácia**

`Čo má podľa teba autor na mysli, keď hovorí o „preradení do neutrálu“? Čo ti bráni, aby si mohol počuť Boží hlas a poslúchať ho? Čo potrebuješ zmeniť, aby si bol vnímavejší na Boží hlas a poslušnejší jeho radám?`

---

#### Dodatečné otázky k diskuzi

`Co víš o rodině Éliho?`

`Jak se chovali Éliho synové, přestože byli kněží?`

`Jak se do této rodiny dostal Samuel?`

`Jak rozumíš větě: „Samuel ještě neznal Hospodina a Hospodinovo slovo mu ještě nebylo zjeveno?“`

`Jak jsi na tom s poznáním Hospodina a se zjevením jeho slova?`

`Proč Stvořitel oslovil malého Samuela v době, kdy ostatní spali?`

`Máš nějaký čas, kdy se snažíš „naslouchat Bohu“? Kdy a co v té době děláš?`

`Autor píše, že Élí byl při výchově nedůsledný a proto jeho synové dopadli špatně. Víš, jak to dopadlo v rodině Samuela?`