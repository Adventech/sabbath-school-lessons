---
title:  Celkový obraz
date:  07/08/2022
---

> <p></p>
> <sup>2</sup>Potom mi Hospodin odpovedal a riekol: „Zreteľne zapíš videnie na tieto tabule, aby ním čitateľ zrakom ľahko prebehol. <sup>3</sup>Videnie totiž už speje k naplneniu. Neodvratne a neomylne sa schyľuje ku koncu. Keby sa oddialilo, vyčkávaj naň, lebo sa určite splní a nebude meškať.“ (Hab 2,2.3)

> <p></p>
> <sup>16</sup>Keď o tom počúvam, celý sa trasiem a jachcem, akoby mi do kostí vstúpil rozvrat, aj kolená sa mi podlamujú. Pokojne očakávam deň súženia, ktorý zastihne ľud, čo na nás útočí. <sup>17</sup>Aj keby figovník nevypučal a vinič nezarodil, hoci by oliva vyschla a na poliach sa nič neurodilo; aj keby z košiara zmizlo stádo a v maštali by nebol dobytok, <sup>18</sup>ja sa však budem radovať v Hospodinovi a jasať v Bohu mojej spásy. <sup>19</sup>Pán, Hospodin, je mojou silou. Dal mi nohy lane a vyvádza ma na moje výšiny. Zbormajstrovi pri hre na strunovom nástroji. (Hab 3,16–19)

**Osobné štúdium**

Keď prežívame zranenie alebo sklamanie, je veľmi ľahké myslieť si, že to, čo sa deje nám, je to jediné, na čom záleží. Existuje však aj niečo oveľa väčšie, než naše malé „ja“ (pozri Zj 12,7; Rim 8,22).

`Uvažuj o texte Hab 1,1–4. Čo trápilo Habakuka? Ako riešil situáciu, ktorú vnímal okolo seba?`

Možno by sme čakali, že Boh povie niečo ako: „To je naozaj hrozné, Habakuk. Hneď sa do toho pustím a pomôžem ti.“ Ale Božia odpoveď je opačná. Hospodin hovorí Habakukovi, že situácia sa bude ešte zhoršovať (pozri Hab 1,5–11)

Izrael bol vzatý do asýrskeho zajatia, ale Boh sľubuje, že príde ešte čosi horšie: Babylončania odvedú obyvateľov Judska. Habakuk znova volá k Hospodinovi a čaká na jeho odpoveď (Heb 1,12–17).

`Uvažuj o texte Hab 2,2.3. Akým spôsobom Habakuk predstavuje nádej v správe o zasľúbenom zničení Babylona?`

Text Habakuk 2 je Božím zasľúbením zničenia Babylona. Text Heb 10,37 cituje Hab 2,3 a naznačuje mesiášske naplnenie tohto zasľúbenia v budúcnosti. S rovnakou istotou, s akou bolo zasľúbené zničenie Babylona, môžeme hľadieť aj na zasľúbenie zničenia „veľkého Babylona“ (Zj 18,2).

Habakuk bol uväznený medzi veľkou hriešnosťou, ktorá bola naokolo, a Božím prísľubom, že príde niečo oveľa horšie. Ale práve v tejto zdanlivo bezvýchodiskovej situácii sa ocitáme uprostred dejín spasenia. Okolo nás je veľké zlo, ale Biblia predpovedá, že bude ešte horšie. Čo pomohlo Habakukovi udržať si nádej? Kľúčové pre neho bolo, že mal možnosť „nahliadnuť za oponu“ a uvidieť „celý obraz“. Preto sa v tretej kapitole môže modliť neuveriteľnú modlitbu chvály za to, čo Hospodin vykoná v budúcnosti.

**Aplikácia**

`Uvažuj o texte Hab 3,16–19. Čo naplnilo Habakuka nádejou? Akú nádej má Boží ľud, keď očakáva odohranie posledných prorockých scén? Ako si môžeš túto nádej privlastniť, aby si ju mohol prežívať vo svojom každodennom živote?`

---

#### Dodatečné otázky k diskuzi

`V jaké době žil Abakuk a co ho trápilo?`

`Jak Hospodin odpovídá na Abakukovy modlitby?`

`Jak bys reagoval, kdyby ses ocitl na Abakukově místě?`

`Křesťané většinou očekávají, že modlitba změní jejich úděl v lepší. Proč je dobré vědět, že někdy to může být ještě horší`

`Proč je při snaze o pochopení detailu potřebná znalost celku?`

`Vzpomeneš si na nějaké místo v Bibli, které není možné správně pochopit, pokud se na ně nepodíváme se znalostí celé Bible?`