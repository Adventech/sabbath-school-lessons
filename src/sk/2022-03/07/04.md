---
title:  Prítomnosť nášho Otca
date:  09/08/2022
---

> <p></p>
> <sup>8</sup>Ty však, Izrael, môj služobník, Jákob, ktorého som si vyvolil, potomstvo Abraháma, môjho miláčika, <sup>9</sup>ktorého som priviedol z končín zeme, teba som povolal z najvzdialenejších končín a povedal som ti: „Ty si môj služobník, teba som si vyvolil a nezavrhol.“ <sup>10</sup>Neboj sa, veď som s tebou, neobzeraj sa, veď ja som tvoj Boh, posilním ťa a určite ti pomôžem, veď ťa podopieram spravodlivou pravicou. <sup>11</sup>Hľa, zahanbia sa a na posmech vyjdú všetci, čo sa zlostia na teba a v ničotu sa obrátia a zahynú tí, čo majú s tebou spor. <sup>12</sup>Budeš ich hľadať, ale nenájdeš tých, čo sa s tebou hádajú, v ničotu a márnosť sa premenia tí, čo broja proti tebe. <sup>13</sup>Ja som Hospodin, tvoj Boh, ktorý ťa drží za pravicu a hovorí ti: „Neboj sa, ja ti pomáham. <sup>14</sup>Neboj sa, červík Jákob, chrobáčik Izrael! Ja ti pomáham,“ znie výrok Hospodina, „tvoj vykupiteľ je Svätý Izraela.“ (Iz 41,8–14)

**Osobné štúdium**

Ktosi raz povedal: „Keď sa zdá, že Boh je ďaleko, kto vlastne odišiel zo svojho miesta?“ Keď do života vstúpia problémy, predpokladáme, že nás Boh opustil. Pravda je však taká, že nikam neodišiel.

Židom sa vo vyhnanstve zdalo, že Boh je ďaleko, že ich opustil. Boh ich však prostredníctvom Izaiáša uisťuje o budúcom vyslobodení. A hoci do Jeruzalema sa mali vrátiť až o mnoho desaťročí neskôr, Boh chcel, aby Jeho ľud vedel, že On neodišiel a stále majú dôvod mať nádej.

`Uvažuj o úvodnom texte (Iz 41,8–14). Čo mohlo vzbudzovať nádej u ľudí, ktorí dychtivo očakávali budúce vyslobodenie? Ako nám toto zasľúbenie pomáha, keď čakáme na koniec nášho vyhnanstva na zemi?`

Jeden z najsilnejších obrazov v týchto veršoch sa nachádza vo verši 13. Zvrchovaný Boh vesmíru hovorí, že Jeho ľud sa nemusí báť, pretože On je ten, kto „ťa drží za pravicu“. Jedna vec je predstaviť si Boha, ktorý usmerňuje udalosti na zemi zo svojho trónu vzdialeného svetelné roky od našej zeme. Ale niečo úplne iné je uvedomiť si, že je dosť blízko na to, aby držal za ruku svoj milovaný ľud.

Keď sme zaneprázdnení, zabúdame, že Boh je pri nás tak blízko. Ale keď si pamätáme, že On je Imanuel, „Boh s nami“, je to niečo úplne iné. Keď je Boh s nami, sú s nami aj Jeho zámery, Jeho zasľúbenia a Jeho moc nás premieňa.

**Aplikácia**

`V priebehu nasledujúcich dní si urob malý pokus. Čo najčastejšie si pripomínaj, že Boh vesmíru je dosť blízko, aby ťa mohol držať za ruku a pomáhal ti. Ako toto vedomie ovplyvňuje tvoj život? Buď pripravený povedať o svojej skúsenosti v triede sobotnej školy.`

---

#### Dodatečné otázky k diskuzi

`Jaké ujištění dal Stvořitel celému Izraeli prostřednictvím proroka Izajáše?`

`Co se stalo krátce před tím, než Bůh skrze Izajáše dává Izraeli toto úžasné zaslíbení?`

`Proč se i nás v problémech přemáhá pocit, jakoby nás opustil Bůh?`

`Co dělá Bůh, když prožíváme krize a problémy?`

`Máš nějakou zkušenost s tím, že byl Bůh s tebou, i když ty sis myslel, že tě opustil? Vyprávěj.`

`Proč bychom měli našim dětem i svým přátelům vyprávět zkušenosti o tom, co pro nás Bůh udělal, když jsme se ocitli v problémech?`