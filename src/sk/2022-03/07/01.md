---
title:  Nezničiteľná nádej
date:  06/08/2022
---

### Texty na tento týždeň
Hab 1,1–4; Jób 38–41; Iz 41,8–14; Jer 29,1.10; Heb 12,1–13

> <p>Úvodný text</p>
> 3No nielen to, ale chválime sa aj súženiami, lebo vieme, že súženie vedie k vytrvalosti, 4vytrvalosť k skúsenosti, skúsenosť k nádeji. 5A nádej nezahanbuje, lebo Božia láska je rozliata v našich srdciach skrze Ducha Svätého, ktorého sme dostali.  (Rim 5,3–5)

Keď sme v spoločenstve, je ľahké rozprávať a spievať o nádeji. Ale keď sa ocitneme v skúškach, nie je jednoduché žiť nádejou. Keď na nás doľahnú ťažkosti a problémy, máme tendenciu spochybňovať všetko, najmä Božiu múdrosť.

C. S. Lewis v knihe Lev, čarodejnica a šatník píše o bájnom levovi, s ktorým sa majú stretnúť hlavné postavy. Na otázku, či sa majú báť stretnutia s ním a či budú v bezpečí, im pán Bobor odpovedá: „V bezpečí? Kto povedal niečo o bezpečí. Samozrejme, že nie... Ale je dobrý.“

Aj keď nie vždy Hospodinovi rozumieme a zdá sa, že robí nepredvídateľné veci, neznamená to, že Boh je proti nám. Znamená to jednoducho, že ešte o ňom nemáme úplný obraz. Sme však presvedčení, že ak chceme prežívať pokoj, dôveru a nádej, Boh musí byť zrozumiteľný a predvídateľný. Predstavujeme si ho ako niekoho, s kým budeme „v bezpečí“. Pri takomto uvažovaní však budeme prežívať sklamanie.

**Osnova lekcie**

Ako nám naše chápanie Božieho charakteru pomáha udržať si nádej aj v čase skúšok? Pri štúdiu tejto lekcie budeme uvažovať o tom, ako nám pochopenie Božieho charakteru pomôže žiť s nádejou aj v čase skúšok a ťažkostí. Príklady piatich biblických postáv nám ukážu, v čom nachádzali nádej uprostred problémov.

- Habakuk 2–3 – Habakukova nádej (nedeľa)
- Jób 42,1–6 – Jóbova nádej (pondelok)
- Iz 41,8–14 – Izaiášova nádej (utorok)
- Jer 29,4–10 – Jeremiášova nádej (streda)
- Heb 12,5–13 – Pavlova nádej (štvrtok)

---

#### Dodatečné otázky k diskuzi

`Co je to naděje? Pokus se ji popsat.`

`O jaké naději píše Pavel věřícím v Římě? V čem spočívá?`

`„Naděje umírá poslední“, říká lidová moudrost. Co si o tom myslíš?`

`Jakou máš záruku, že tvoje naděje v Kristu se nakonec neukáže jako mylná?`

`Pavel píše, že tuto nadějí předchází utrpení, vytrvalost a osvědčenost. Jak tomu rozumíš?`