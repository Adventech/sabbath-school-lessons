---
title:  Plány, ktoré má s nami náš otec
date:  10/08/2022
---

> <p></p>
> <sup>4</sup>Toto hovorí Hospodin zástupov, Boh Izraela, všetkým odvlečeným, ktorých som poslal do zajatia z Jeruzalema do Babylonu: <sup>5</sup>‚Stavajte domy a bývajte v nich, vysádzajte záhrady a jedzte ich plody. <sup>6</sup>Berte si ženy a ploďte synov a dcéry, žeňte svojich synov a vydávajte svoje dcéry, aby plodili synov a dcéry, aby sa tam rozmnožili a neumenšovali sa. <sup>7</sup>Usilujte sa o blaho mesta, kam som vás poslal do zajatia, modlite sa zaň k Hospodinovi, pretože od jeho blaha závisí aj vaše blaho.‘ <sup>8</sup>Toto hovorí Hospodin zástupov, Boh Izraela: ‚Nech vás neklamú vaši proroci, ktorí sú medzi vami, ani vaši veštci, nedajte ani na svoje sny, ktoré sa vám prisnijú, <sup>9</sup>lebo vám lživo prorokujú v mojom mene. Neposlal som ich,‘ znie výrok Hospodina. <sup>10</sup>Takto totiž hovorí Hospodin: ‚Až sa naplní pre Babylon sedemdesiat rokov, navštívim vás a splním vám svoj prísľub, že vás privediem späť na toto miesto.‘ (Jer 29,4–10)

**Osobné štúdium**

`Každý človek potrebuje mať v živote nejakú nádej. Ale kde sa dá nádej nájsť? Niekto ju nachádza v úsmeve priateľa. Iný opiera svoju nádej o finančnú istotu alebo o stabilné manželstvo. Odkiaľ čerpáš nádej a odvahu ty?`

Prorok Jeremiáš píše ľuďom, ktorí vo vyhnanstve prišli o nádej. „Pri babylon-ských riekach, tam sme sedávali a plakávali, keď sme spomínali na Sion.“ (Ž 137,1). Ale aj keď mali zlomené srdce, Jeremiáš im udáva dôvody, prečo by sa nemali vzdať nádeje.

`Aké dôvody na nádej sú uvedené v texte Jer 29,1–10?`

V týchto veršoch sa nachádzajú tri dôležité zdroje nádeje, ktoré stojí za to zdôrazniť.

(1) Boh hovorí svojmu ľudu, aby sa nevzdával nádeje, lebo jeho situácia nie je výsledkom náhody ani nepredvídateľného zla. Boh hovorí, že to on poslal Izraelitov do vyhnanstva (Jer 29,4). A hoci všade naokolo videli zlo, Júda bol stále v Božích rukách.

(2) Boh svojmu ľudu hovorí, že by sa nemal vzdávať nádeje, pretože On môže konať aj uprostred ťažkostí, v ktorých sa ľud ocitol (Jer 29,7).

(3) Boh povzbudzuje ľud, aby sa nevzdával nádeje, pretože v určenom čase ukončí ich vyhnanstvo (Jer 29,10).

Keď Boh svojmu ľudu vysvetlil, ako ich viedol v minulosti, ako ich vedie v prítomnosti a ako je v jeho rukách aj ich budúcnosť, nádherným spôsobom opísal svoju nežnú a láskavú starostlivosť o svoj ľud (pozri Jer 29,11–14).

**Aplikácia**

`Prečítajte si text Jer 29,11–14. Tentoraz za každé zámeno „vás“ alebo „vám“ doplň svoje meno, akoby Boh dával tieto zasľúbenia tebe osobne. Nech budú tvoje problémy akékoľvek, vždy si takýmto spôsobom môžeš pripomenúť Božie zasľúbenia.`

---

#### Dodatečné otázky k diskuzi

`Jak se Židé dívali na Jeremjáše, když jim tlumočil výzvu, aby se v Babylónu zabydleli?`

`Co Židům v té době slibovali falešní proroci a k čemu je vybízeli?`

`Proč někdy raději nasloucháme falešným prorokům, než těm, které nám do cesty posílá Stvořitel?`

`Jaké plány měl v té době Bůh s Izraelem?`

`Co děláš, když tě přemáhá pocit, že se Bohu situace na naší planetě vymkla z rukou a že o všem rozhoduje jen „náhoda“?`

`Kdy jsi naposledy vnímal, že Bůh i v této složité době jedná?`

`Věříš tomu, že se Ježíš brzo vrátí? Proč?`