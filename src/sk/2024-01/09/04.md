---
title: 'Navždy verný svojej zmluve'
date: 27/02/2024
---

> <p></p>
> <sup>10</sup>Pre svojho služobníka Dávida neodmietni svojho pomazaného. <sup>11</sup>Hospodin prisahal vernosť Dávidovi, neodstúpi od nej: „Jedného potomka z tvojho rodu posadím po tebe na trón. <sup>12</sup>Ak tvoji synovia dodržia moju zmluvu i prikázania, ktoré ich naučím, potom ich synovia na večné veky budú sedieť na tvojom tróne.“ (Ž 132,10–12)

**Osobné štúdium**

**Čo je podľa týchto textov podstatou Božej zmluvy s Dávidom? Čo túto zmluvu ohrozilo?**

`Ž 89,28–33.39–47`

`Ž 132,10–12`

Zmluva s Dávidom obsahuje Božie zasľúbenie večnej podpory dávidovskej línie a prosperity Božieho ľudu (2Sam 7,5–16; Ž 89,2–5.20–38; Ž 132,12–18). Trvalosť tejto zmluvy vychádzala z Božej prísahy a z kráľovej vernosti Bohu. Avšak ani oddaní králi, ako napríklad Dávid, neboli vždy verní Hospodinovi. Žalm 89 je žalospevom nad krutou realitou, ktorá naznačuje, že slávne zasľúbenia dávidovskej zmluvy sa stratili. Je Izrael beznádejne opustený Bohom? Odpoveď je, samozrejme, nie!

Áno, Boží hnev je prejavom Jeho súdu (Ž 38,2; Ž 74,1). Boží hnev však netrvá večne. Keď totiž ľudia činia pokánie, Božia večná láska im odpúšťa. Kým však zostávajú v hriechu, Božia nespokojnosť s chybujúcim ľudom je vážna. Ľudia cítia trpké následky svojej neposlušnosti a uvedomujú si závažnosť svojich hriechov (Ž 89,39–47). Napriek tomu sa pýtajú: „Dokedy ešte?“ Odvolávajú sa pritom na dočasný, pominuteľný charakter Božieho hnevu (Ž 89,47). Obnovená nádej pramení z nového uistenia, že Boh vo svojej vernosti „pamätá“ na svoju milosť (Ž 89,48.51).

Ľudia zlyhali vo svojom záväzku, ktorý im vyplýval zo zmluvy s Bohom. Napriek tomu sa mohli spoľahnúť na zasľúbenia nemenných zámerov, ktoré s nimi Boh mal prostredníctvom Mesiáša. Kristus totiž stelesňuje všetku spravodlivosť a spásu Izraela a celého sveta. Boh teda napokon zvíťazí a Jeho večné kráľovstvo bude stáť naveky. Bude to však len a len vďaka Ježišovi, a nie pre akékoľvek zásluhy Božieho ľudu.

Ježiš Kristus je Syn Dávidov a Mesiáš (Mat 1,1; Heb 1,8). Apoštol Pavol o Ňom hovorí ako o „prvorodenom všetkého tvorstva“ (Kol 1,15). V Pavlovej argumentácii zaznieva text Ž 89,28. Dávid, ktorý je predobrazom Krista, je v tomto verši predstavený ako Boží prvorodený: „Ustanovím ho za prvorodeného, za najvyššieho medzi kráľmi zeme.“

Je jasné, že titul „prvorodený“ nevyjadruje Dávidov biologický stav, pretože Dávid bol ôsmym dieťaťom svojich rodičov (1Sam 16,10.11). Podobne je to aj s Ježišom. Titul „prvorodený“ znamená Jeho zvláštnu vážnosť a autoritu (Kol 1,16.20–22). Keď Boh vzkriesil Ježiša z mŕtvych, urobil Ho najvyšším Kráľom nad celým svetom (Sk 2,30.31).

**Aplikácia**

`Čo hovorí text Kol 1,16.20–22 o tom, kto bol Ježiš a čo pre nás urobil? Aké zasľúbenie z toho pre nás vyplýva?`

---

#### Dodatečné otázky k diskuzi

`Jak bys malému dítěti popsal, co je to věrnost?`

`Proč je věrnost důležitá v každém vztahu?`

`Jakou roli hraje Boží věrnost ve tvém vztahu ke Spasiteli?`

`Co od nás asi očekává Ježíš, když sám sebe popisuje jako toho, kdo je věrný?`

`V jakých situacích se z nás mohou stát (a často i stávají) nevěrní služebníci?`

`Proč nám Bůh zůstává věrný navzdory našim pádům a vzpourám?`

`Opravdu je Bůh „navždy věrný své smlouvě“? Proč tomu věříš?`
