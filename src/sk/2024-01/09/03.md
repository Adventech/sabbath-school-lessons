---
title: 'Trpiaci Mesiáš'
date: 26/02/2024
---

> <p></p>
> <sup>2</sup>Bože môj, Bože môj! Prečo si ma opustil? Ďaleko si od mojej spásy, ďaleko od môjho kriku. <sup>3</sup>Bože môj, volám vo dne – neodpovedáš. Volám v noci – neviem sa utíšiť. ... <sup>7</sup>Som ako červ, nie ako človek; ľuďom som na posmech, ba aj vlastní ma zavrhli. ... <sup>16</sup>Hrdlo mi vyschlo ako črepiny, jazyk sa mi prilepil na podnebie, vrhol si ma do prachu smrti. <sup>17</sup>Psy ma obkľúčili, zovrela ma tlupa zlosynov, prebodli mi ruky a nohy. <sup>18</sup>Môžem si spočítať všetky kosti. Oni sa prizerajú, oči si pasú na mne. <sup>19</sup>Delia si moje rúcho, o môj odev losujú. (Ž 22,2.3.7.16–19)

> <p></p>
> <sup>22</sup>Kameň, ktorý stavitelia zavrhli, stal sa uholným kameňom. <sup>23</sup>Stalo sa to na pokyn Hospodina: je to vec v našich očiach obdivuhodná. (Ž 118,22.23)

**Osobné štúdium**

`Prečítaj si Žalm 22 a Ž 118,22. Ako sa k Mesiášovi správali tí, ktorých prišiel zachrániť?`

Mnohé žalmy vyjadrujú mučivé pocity úplnej opustenosti trpiaceho Mesiáša (napríklad Žalm 42; Žalm 88 a Žalm 102). Žalm 22 je priamym mesiášskym proroctvom, pretože mnohé detaily v tomto žalme nemožno historicky spájať s kráľom Dávidom, ale dokonale zodpovedajú okolnostiam Kristovej smrti. Veď Ježiš sa dokonca na kríži modlil slovami Žalmu 22,2 (Mat 27,46).

Nekonečnú bolesť Kristovho odlúčenia od Otca, spôsobeného tým, že niesol hriechy celého sveta, je možné vysvetliť len ich vzájomnou blízkosťou a jednotou (Ján 1,1.2; Ján 10,30). No ani hĺbka nepochopiteľného utrpenia nedokázala narušiť vzťah jednoty medzi Otcom a Synom. Vo svojej úplnej opustenosti sa Kristus bezpodmienečne odovzdáva Otcovi. A to aj napriek nesmiernej hĺbke zúfalstva, ktorému čelil.

„Kristus ako náš zástupca a naše útočisko niesol neprávosti nás všetkých. Bol rátaný medzi priestupníkov, aby nás mohol vykúpiť spod odsúdenia, ktoré nám podľa zákona patrilo. Jeho srdce tiesnil hriech každého Adamovho potomka. Boží hnev namierený proti hriechu, hrozivý prejav Otcovho odporu k neprávosti, desil jeho Syna.“ (DA 753; CL 490)

Hrozivé obrazy zvierat – silných býkov, revúcich levov a psov – zdôrazňujú ľudskú krutosť a nepriateľstvo, s ktorými sa Kristus stretol predovšetkým v posledných hodinách svojho života. A naopak, Kristus bol vo svojej bezbrannosti prirovnaný k bezvýznamnému a bezmocnému červovi. Žalm 22 s úžasnou presnosťou vyjadruje jedovaté poznámky davu, ktorý Ježiša zosmiešňoval tými istými slovami, akými sa Kristus prihováral svojmu Otcovi (Ž 22,2.9; Mat 27,43). Spomína dokonca aj vojakov, ktorí si delili Ježišovo rúcho (Ž 22,19; Mat 27,35). Ľudia vtedy ešte netušili, že „červ“ (Ž 22,7), ktorého sa snažili zničiť a zašliapať do zeme, stane sa raz hlavným, „uholným kameňom“ chrámu a bude tvoriť jeho základ (Ž 118,22).

Zavrhnutý Mesiáš sa však po svojom vzkriesení stal Zdrojom spásy pre Boží ľud (Mat 21,42; Sk 4,10–12). Kristus trpel odmietnutím od ľudí, ale Boh oslávil svojho Syna tým, že zo zavrhnutého kameňa urobil „živý kameň“, ktorý sa stal „uholným kameňom“ Božieho duchovného chrámu (Ef 2,20–22; 1Pet 2,4–8). Pre tých, čo odmietnu tento Kameň, ktorý sa stal Božím prostriedkom nášho spasenia, stane sa pôvodcom a prostriedkom ich odsúdenia (Iz 8,14; Mat 21,44).

**Aplikácia**

`Ježiš na kríži zaplatil za každý hriech, ktorého sme sa dopustili. Ako by mala skutočnosť, že za nás trpel, ovplyvniť spôsob nášho života? Prečo by nám to malo pomáhať vnímať hriech ako niečo naozaj odporné?`

---

#### Dodatečné otázky k diskuzi

`Jakého Mesiáše očekávali Židé?`

`Proč většina z nich nakonec odmítla „trpícího mesiáše“?`

`Jak mohl David tak přesně popsat pocity opuštěnosti, které bude na kříži zažívat Mesiáš?`

`Přemýšlíš někdy nad tím, že Ježíš na tom kříži visel i kvůli tvým hříchům, protože tě nechtěl ztratit, ale zachránit? Co při tom prožíváš?`

`Co může i nás svést k tomu, že odmítneme „trpícího mesiáše“?`

`Proč je dobré vědět, jakými utrpeními Ježíš kvůli nám musel projít?`
