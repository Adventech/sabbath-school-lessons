---
title: 'Večný Kráľ'
date: 28/02/2024
---

> <p></p>
> <sup>1</sup>Výrok Hospodina môjmu Pánovi: „Seď po mojej pravici, kým nepoložím tvojich nepriateľov za podnožku tvojim nohám.“ <sup>2</sup>Žezlo tvojej moci vystrie Hospodin zo Siona. Panuj uprostred svojich nepriateľov! <sup>3</sup>Tvoj ľud príde dobrovoľne v deň, keď sa ujmeš moci; v nádhere svätyne ako rosa z lona úsvitu sa objaví tvoja mlaď. ... <sup>5</sup>Pán je po tvojej pravici; v deň svojho hnevu rozdrví kráľov. <sup>6</sup>Bude súdiť uprostred národov, bude tam plno mŕtvol. Rozdrví hlavy mnohých krajín. (Ž 110,1–3.5.6)

**Osobné štúdium**

**Čo hovoria tieto texty o Kristovi ako Kráľovi?**

`Žalm 2`

`Ž 110,1–3`

`Ž 89,5.14–18`

`Ž 110,5.6`

Predstavenie Boha ako Otca Mesiáša poukazuje na korunováciu kráľa, keď sa kráľ stal súčasťou Božej zmluvy (Ž 2,7; Ž 89,27–29). Žalm 2,7 predvída Kristovo vzkriesenie a vyvýšenie a zobrazuje ho ako začiatok novej večnej zmluvy a Kristovho kráľovského kňazstva (Sk 13,33–39; Heb 1,5; Heb 5,5). Mesiáš sedí po Božej pravici ako Niekto, kto má výnimočnú a s nikým neporovnateľnú česť a autoritu (Ž 110,1; Sk 7,55.56). „Okrem toho, harmónia medzi Hospodinom a ‚pomazaným‘ (Mesiášom) naznačuje zámer stotožniť tohto dávidovského Mesiáša so samotným Hospodinom. ... Ak ten, kto sedí po pravici, je Hospodin, potom Hospodin je zároveň Mesiáš, pretože ten je tiež viditeľný po pravici [pozri Ž 110,1.5].“ (DOUKHAN Jacques: On the Way to Emmaus. Clarksville, MD: Lederer Books, 2012, s. 26, 27)

Kristus sa napokon stane absolútnym víťazom nad svojimi nepriateľmi. Urobiť z nepriateľov „podnožku“ je obraz, ktorý odzrkadľuje zvyk starovekých kráľov Blízkeho východu šliapnuť na šiju porazených nepriateľov, aby tak demonštrovali svoju úplnú nadvládu nad nimi. Kristova palica tu však nie je nástrojom teroru a nemá naháňať hrôzu (Ž 2,9; Ž 110,2).

Palicu („berlu“; „prút“) pôvodne držali kmeňoví náčelníci ako symbol kmeňa (4Moj 17,16–25). Kristova palica pochádza zo Siona, pretože On zastupuje ľud Siona. Jeho palica je symbolom Božieho súdu, ktorý ukončuje vládu zla a zobrazuje Kristovu vládu (Zj 2,27; Zj 12,5). Dokonca aj bezbožní králi majú možnosť činiť pokánie a podriadiť sa Mesiášovi (Ž 2,10–12).

Dôležité názorné zobrazenie Kristovho konečného víťazstva sa nachádza v predadventnej scéne v Danielovi 7. Táto scéna ukazuje, že po vynesení rozsudku v prospech „svätých Najvyššieho“ (Dan 7,22) je ustanovené Božie kráľovstvo a že toto „kráľovstvo bude večné“ (Dan 7,27). Vďaka krížu je zasľúbenie kráľovstva isté.

Požehnanie je zasľúbené všetkým, ktorí dôverujú Kráľovi. A ľud sa napokon raduje z Mesiášovej zvrchovanej a spravodlivej vlády (Ž 2,12; Ž 89,16–18).

**Aplikácia**

`Je potešujúce vedieť, že dobro napokon zvíťazí nad zlom, bude nastolená spravodlivosť a navždy budú porazené utrpenie, bolesť a smrť. Ako môže byť pre nás táto pravda útechou teraz, keď až príliš často vidíme, že sa zlu a nespravodlivosti v tomto svete darí?`

---

#### Dodatečné otázky k diskuzi

`Jak si představuješ ideálního panovníka?`

`Jsi rád, že Hospodin je tím věčným králem? Proč?`

`Pokud je Bůh králem, pak ty jsi jeho poddaným. Co z toho pro tebe plyne?`

`Proč se dnes křesťané (často i my) tak neradi zabýváme poslušností našemu králi a jeho zákonům?`

`„Já ti položím tvé nepřátele za podnoží k nohám“. Jak rozumíš těmto slovům? Na co tu text naráží?`

`Jak vypadá Boží vláda nad naší zemí dnes? V čem ji spatřuješ?`
