---
title: '„Kňaz naveky na spôsob Melchisedeka“'
date: 29/02/2024
---

> <p></p>
> <sup>4</sup>Hospodin prisahal a neoľutuje: „Ty si kňaz naveky na spôsob Melchisedeka.“ <sup>5</sup>Pán je po tvojej pravici; v deň svojho hnevu rozdrví kráľov. <sup>6</sup>Bude súdiť uprostred národov, bude tam plno mŕtvol. Rozdrví hlavy mnohých krajín. <sup>7</sup>Cestou sa napije z potoka, vďaka čomu vztýči hlavu. (Ž 110,4–7)

**Osobné štúdium**

`Uvažuj o úvodnom texte (Ž 110,4–7). V čom je Kristovo kňazstvo jedinečné? V čom nás Kristovo nebeské kňazstvo napĺňa nádejou?`

Boh dáva Mesiášovi hodnosť večného Kráľa (Ž 110,1–3) a najvyššieho Kňaza na spôsob („podľa poriadku“) Melchisedeka (Ž 110,4–7). Hospodin zapečaťuje svoje slovo slávnostným zasľúbením (Heb 6,18). Božia prísaha, že nám určite dá dokonalého Kňaza, je znamením Jeho milosti. Ľudské hriechy a otvorené vzbury neustále dávajú Bohu dôvody, aby svoj ľud opustil. Božia prísaha je však nemenná a zaručuje Božiu milosť na súde, ak Jeho ľud bude činiť pokánie (2Moj 32,14; Ž 106,45).

Božia prísaha prináša do zmluvy s ľuďmi nový prvok vyhlásením, že Kráľ – Mesiáš je zároveň kňazom (Ž 110,4). Izraelskí králi nikdy nemohli pôsobiť ako levitskí kňazi (4Moj 8,19; 2Par 26,16–21). Keď Písmo hovorí o tom, že králi alebo ľudia prinášajú obete, znamená to, že tieto obete priniesli pred kňazov a až tí ich obetovali. Žalm 110 odlišuje Kráľa – Mesiáša od ostatných izraelských kráľov a kňazov. Kristovo večné kňazstvo pochádza od Melchisedeka, ktorý bol kráľom Šalému (Jeruzalema) a zároveň „kňazom Najvyššieho Boha“ (1Moj 14,18–20). Stará zmluva nehovorí o žiadnom izraelskom kráľovi (dokonca ani o Dávidovi), že by bol kňazom podľa spôsobu Melchisedeka. Jedinou výnimkou je Žalm 110. Je zrejmé, že tento žalm hovorí o takom kráľovi a kňazovi, ktorý mal v dejinách Izraela jedinečné postavenie.

`Prečítaj si Heb 7,20–28. Aké sú dôsledky toho, že Kristus je najvyšší Kňaz?`

Ako Božský Kráľ a večný Kňaz je Kristus nadradený nad všetkými ľudskými kňazmi a kráľmi. Písmo hovorí, že v tom spočíva naša nádej. Kristus potvrdzuje „lepšiu“ zmluvu, ktorá je založená na Božej prísahe, nie na ľudských sľuboch. Kristus slúži v nebeskej svätyni. Jeho kňazstvo nie je ovplyvnené hriechom ani smrťou, ako je to u ľudských kňazov, a preto sa môže za svoj ľud naveky prihovárať a priniesť mu večné spasenie. Zmierujúce dielo Krista ako dokonalého a súcitného kňaza dáva ľuďom trvalú istotu, že budú prebývať v prítomnosti samotného Boha (Heb 6,19.20). Kristovo kráľovské kňazstvo skoncuje s vládou zla nielen v srdciach ľudí, ale aj vo svete. Dodrží zasľúbenie zo Žalmu 2, že každý národ a vládca bude podrobený kráľovskému súdu Ježiša Krista (Ž 2,6–9; Ž 110,1.2.5.6). Ježišovo úžasné kráľovské kňazstvo si nárokuje našu úplnú dôveru a poslušnosť.

**Aplikácia**

`Čo pre teba znamená skutočnosť, že Ježiš je nielen Vládcom celého sveta, ale je aj naším Kňazom a prináša nám odpustenie?`

---

#### Dodatečné otázky k diskuzi

`Co víš o Melkísedekovi? Kde se s ním v Bibli setkáváme?`

`Proč je Mesiáš knězem podle řádu Malkísedekova? Co je tím myšleno?`

`Jakým právem je Ježíš nejen knězem, ale podle listu Židům i veleknězem?`

`V čem se liší role kněze od role krále?`

`Ježíš je knězem i králem. Proč je to tak důležité?`

`Podle Nového zákona jsme my „královským kněžstvem“. Jak tomu rozumíš? Co to pro nás znamená?`
