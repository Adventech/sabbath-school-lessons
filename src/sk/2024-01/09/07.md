---
title: 'Podnety na zamyslenie'
date: 01/03/2024
---

V knihe Cesta lásky si prečítajte kapitolu „Najväčší dar ľudstvu“ (DA 19–26; CL 9–14)

Žalmy sú Kristovými modlitbami, modlitbami o Kristovi a tiež modlitbami ku Kristovi. Prinášajú preto jedinečné zjavenie Kristovej osoby a vykupiteľskej služby Toho, ktorého Písmo označuje slovami „Boh s nami“ (Mat 1,23). Ježiš je „Boh s nami“ v našich modlitbách opustenosti a utrpenia. On je „Boh s nami“ vo volaní po spravodlivosti a vyslobodení. Ježiš je „Boh s nami“ tým, že nás nenecháva stratených a zúfalých, ale ukazuje nám víťaznú cestu viery. Stal sa pre nás večným Kňazom a Kráľom, aby nás zachránil od večnej záhuby hriechu. V Kristovi, dokonalom dávidovskom Kráľovi, nachádzajú svoje naplnenie všetky Božie zasľúbenia spásy (2Kor 1,20).

Kniha Cesta lásky podrobne opisuje Kristovu jednotu s ľudstvom: „Kristus sa svojím človečenstvom spojil s ľudstvom, svojím božstvom je spojený s Božím trónom. Ako Syn človeka nám dal príklad poslušnosti, ako Syn Boží dáva nám silu poslúchať. Bol to vlastne Kristus, kto z hórebského kra oslovil Mojžiša: SOM, KTORÝ SOM... Tak povedz Izraelcom: SOM ma poslal k vám. (2Moj 3,14) To bola záruka vyslobodenia Izraela. Keď teda prišiel „v podobe človeka“, predstavil sa: JA SOM. Dieťa z Betlehema, tichý a pokorný Spasiteľ, je Boh, „ktorý sa zjavil v tele“. (1Tim 3,16) Nám hovorí: JA SOM dobrý pastier. JA SOM ten živý chlieb. JA SOM cesta i pravda i život. Daná je mi všetka moc na nebi a na zemi. (Ján 10,11; 6,51; 14,6; Mat 28,18) JA SOM istota každého zasľúbenia. JA SOM, nebojte sa. Boh s nami je istota – oslobodzuje nás od hriechu, dáva nám silu poslúchať nebeský zákon.“ (DA 24.25; CL 12)

**Námety na spoločné uvažovanie**

`Ako Boh preukázal neochvejnú vernosť svojej zmluve napriek nevernosti ľudí? Aké uistenie to prináša dnešným strápeným a zápasiacim Božím deťom?`

`Ako Kristovo jedinečné a nadradené kňazstvo podľa spôsobu Melchisedeka posilňuje istotu spasenia Božieho ľudu?`

`Evanjeliá ukazujú, že mnohé mesiášske zasľúbenia v žalmoch sa naplnili v Ježišovi Kristovi. Ako to dokazuje pravdivosť Božieho slova? Prečo musíme odolávať náladám, ktoré majú tendenciu oslabovať našu dôveru v Božie slovo?`

`Akú útechu môžeme získať z Kristových slov: „Daná mi je všetka moc na nebi aj na zemi.“ (Mat 28,18)? Ako môžeme aplikovať toto zasľúbenie na našu vlastnú skúsenosť?`

Západ slnka: 17.26

---

#### Dodatečné otázky k diskuzi

`Která myšlenka z této lekce tě nejvíc zaujala během tvého osobního studia?`

`Jedno z Ježíšových jmen je „Bůh s námi“. Je to pravda? Je i s tebou? Jak se to projevuje?`

`Jak nám Ježíš svým příkladem pomáhá pochopit důležitost poslušnosti?`

`Která myšlenka z naší diskuze je pro tebe největším povzbuzením a výzvou? Proč právě tato?`
