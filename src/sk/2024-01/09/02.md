---
title: 'Sebaobetavý Pastier'
date: 25/02/2024
---

> <p></p>
> <sup>1</sup>Hospodin je môj pastier, nič mi nechýba. <sup>2</sup>Vodí ma na zelené pastviny, privádza ma k tichým vodám. <sup>3</sup>Obnovuje mi život, vodí ma správnymi cestami pre svoje meno. <sup>4</sup>Hoc by som šiel temným údolím, nebudem sa báť zlého. Veď ty si so mnou, tvoj prút a tvoja palica sú mi útechou. <sup>5</sup>Prestieraš mi stôl pred mojimi protivníkmi, hlavu mi natieraš olejom, môj kalich preteká. <sup>6</sup>Áno, dobrota a milosť budú ma sprevádzať po všetky dni môjho života. Vracať sa budem do Hospodinovho domu, pokiaľ budem žiť. (Žalm 23)

**Osobné štúdium**

`Prečítaj si Žalm 23; Ž 28,9; Ž 80,2; Ž 78,52.53; Ž 79,13 a Ž 100,3. Ako je v týchto textoch zobrazený vzťah medzi Hospodinom a Jeho ľudom?`

Obraz Hospodina ako pastiera a Božieho ľudu ako oviec na Jeho pastve zvýrazňuje Božie vedenie a trvalú starostlivosť o Jeho ľud a závislosť ľudí od Boha, ktorý jediný môže naplniť všetky ich potreby. Obraz vyjadruje blízkosť medzi Bohom a Jeho ľudom, pretože pastieri žili so svojimi stádami a starali sa o každú ovcu zvlášť. Pastierske obrazy zdôrazňujú, že Boh je vlastníkom svojho stáda. Toto vlastníctvo je zaručené dvomi silnými zväzkami: stvorením (Ž 95,6.7; Ž 100,3) a zmluvou (Ž 28,9; Heb 13,20).

Obraz božského Pastiera, ktorý vedie Jozefa ako stádo (Ž 80,2), zrejme pripomína Jákobovo požehnanie Jozefa. Toto požehnanie zobrazuje Boha ako Pastiera Izraela a odvoláva sa takto na veľké zasľúbenie a požehnanie (1Moj 49,24).

Králi boli považovaní za pastierov svojho ľudu (2Sam 5,2). Tento titul si však skutočne zaslúži iba Boh, pretože väčšina ľudských kráľov nežila podľa požiadaviek takéhoto povolania. Iba Ježiš prejavil bezvýhradnú starostlivosť o svoj ľud, a preto samého seba nazýva „dobrý pastier“.

`Čo o sebe ako „dobrom pastierovi“ hovorí Ježiš v Ján 10,11–15?`

Dôverné puto medzi božským Pastierom a Jeho stádom vidíme v tom, že stádo neomylne pozná Pastierov hlas (Ján 10,4.27). Dodnes môžu pastieri na Blízkom východe roztriediť premiešané stáda jednoduchým zavolaním na svoje ovce. Tie rozpoznajú a nasledujú hlas svojho pastiera.

Božie stádo občas trpí rôznymi trápeniami a súženiami. Tie ľudia niekedy vnímajú ako znamenie, že je s nimi Boh nespokojný a opustil ich. Dobrý pastier však nikdy neopúšťa svoje zatúlané ovečky. Naopak, hľadá ich, aby ich zachránil. Toto je dôležitý a mocný obraz Božieho vzťahu k ľuďom. Boh je Pastier ochotný zomrieť za svoje ovce (Ján 10,11.15) a, paradoxne, sa v ich prospech stať obetným baránkom (Ján 1,29). Ježiš tiež pripomenul, že má ovce aj v iných ovčincoch. Aj tie povolá a zjednotí do jedného stáda (Ján 10,16).

**Aplikácia**

`Ako tvoj každodenný život ovplyvňuje skutočnosť, že Ježiš je náš dobrý Pastier?`

---

#### Dodatečné otázky k diskuzi

`Proč právě David hovoří o Bohu jako o svém pastýři?`

`Jaké pocity v tobě probouzí představa Boha – pastýře?  Proč?`

`Co bylo náplní práce pastýře v dobách, kdy vznikaly žalmy?`

`Proč ovce následují pastýře? Proč jdou tam, kam jde on?`

`Neuráží tě, že jsi v tomto obraze pouhou ovcí? Proč?`

`Jaký je podle Ježíše rozdíl mezi dobrým a špatným pastýřem?`

`Jak se ve tvém životě projevuje skutečnost, že Ježíš je i tvým pastýřem?`
