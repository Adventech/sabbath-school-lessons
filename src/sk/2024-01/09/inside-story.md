---
title:  Misijný príbeh
date:   01/03/2024
---

#### Věrnost sahá daleko - Část 5.

_Andrew McChesney_

Během prvních týdnů v armádě byl Sekule poslán s rotou vojáků pracovat na jednu horu v bývalé Jugoslávii. V pátek odpoledne dostal rozkaz přehazovat uhlí až do večerních hodin.

"Musíte 15 minut hrabat, 10 minut odpočívat a pak zase 15 minut hrabat," řekl jim velící důstojník.

"Budu lopatovat 2,5 hodiny bez přestávky až do západu slunce, ale pak přestanu," řekl Sekule.

"Nikdo nemůže lopatovat dvě hodiny," řekl důstojník.

"Já můžu," řekl Sekule.

Sekule, který se naučil tvrdě pracovat, když vyrůstal v Černé Hoře, lopatoval, jak nejrychleji mohl. Ostatní vojáci ho upozorňovali, aby zpomalil.

"Proč pracuješ tak rychle?" ptali se ho.

"Snažím se udělat co nejvíc to půjde, abych vám ostatním nechal méně práce," odpověděl. "Na mně mi nezáleží. Chci jen udělat co nejvíc můžu."

Jeho slova vzbudila mezi ostatními vojáky respekt. Viděli, že jim chce pomoci. K překvapení všech se Sekulemu podařilo do západu slunce přeházet požadované množství uhlí.

Zdálo se však, že velitel nepochopil jeho touhu dodržet sobotní den. O další sobotě důstojník přečetl vojákům seznam povinností a prohlásil: "Dnes budete pracovat."

Sekule se postavil zpříma. "Dnes je moje sobota a já nemůžu dělat žádnou práci," řekl. Věděl, že by mu mohlo hrozit vězení, kdyby řekl: "Nebudu dělat žádnou práci," a tak místo toho pečlivě volil slova a řekl: "Nemůžu dělat žádnou práci."

"Co myslíte tím 'nemůžu'?" zeptal se důstojník.

"Jsem adventista sedmého dne a nemůžu pracovat v sobotu," řekl Sekule.

Důstojník se napřímil a pronikavým pohledem se zadíval na Sekuleho. "Vojáku, kdo tedy bude pracovat místo vás?" řekl.

Všichni ostatní vojáci se vzpřímili. "Budeme tedy pracovat místo něj," řekli jednohlasně.

Sekule si v tu chvíli uvědomil, jak je důležité být svědomitý nejen co se týče Boha, ale také u lidí. Ježíš řekl: "A 'budeš milovat Pána, svého Boha, z celého svého srdce, z celé své duše, z celé své mysli a z celé své síly'. Druhé (přikázání) je toto: 'Budeš milovat svého bližního jako sebe samého.' Není jiné přikázání větší než tato.'" (Marek 12,30.31). Sekule viděl, že když se bude k druhým chovat férově, budou se i oni chovat férově k němu.

_Sekule Sekuli´c je zámožný podnikatel a věrný adventista sedmého dne v Černé Hoře. Další část jeho příběhu si přečtete příští týden. Děkujeme vám za vaše misijní dary při sobotní škole, které pomáhají šířit dobrou zprávu o brzkém příchodu Ježíše v Černé Hoře i po celém světě._
