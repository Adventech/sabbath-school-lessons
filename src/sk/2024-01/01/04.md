---
title: 'Pieseň do každej situácie'
date: 02/01/2024
---

> <p></p>
> <sup>1</sup>Spravodliví, plesajte v Hospodinovi! Statočným pristane chválospev. <sup>2</sup>Oslavujte Hospodina citarou, hrajte mu na desaťstrunovej harfe! <sup>3</sup>Spievajte mu novú pieseň, krásne a hlasno rozozvučte struny! (Ž 33,1–3)

**Osobné štúdium**

**Aké aspekty ľudskej skúsenosti sprostredkúvajú tieto texty?**

`Žalm 3`

`Ž 33,1–3`

`Ž 109,6–15`

Žalmy približujú spoločenstvu veriacich celú škálu ľudských skúseností. Ukazujú, že veriaci môžu uctievať Boha v každej situácii a v každom období. Žalmy podľa toho môžeme rozdeliť takto:

(1) Chválospevy – vyvyšujú Boha za Jeho majestátnosť a moc v stvorenstve, Jeho kráľovskú vládu, súd a vernosť. (2) Ďakovné žalmy – vyjadrujú hlbokú vďačnosť za hojné Božie požehnania. (3) Žalospevy (náreky) – sú úprimným volaním k Bohu v prosbe o vyslobodenie z problémov. (4) Žalmy múdrosti – prinášajú praktické usmernenia pre spravodlivý život. (5) Kráľovské žalmy – poukazujú na Krista, ktorý je zvrchovaným Kráľom a Vysloboditeľom Božieho ľudu. (6) Historické žalmy – pripomínajú minulosť Izraela a zdôrazňujú vernosť Boha a nevernosť Izraela; nadchádzajúce generácie tak učia, aby neopakovali chyby svojich predkov, ale dôverovali Bohu a zostali verní Jeho zmluve.

Poézia žalmov má osobitú schopnosť upútať pozornosť čitateľov. Aj keď sa niektoré z týchto poetických prostriedkov strácajú v prekladoch, mnohé z nich môžeme v našom jazyku stále oceniť.

(1) Paralelizmus zahŕňa kombináciu symetricky usporiadaných slov, fráz alebo myšlienok. Paralelizmus pomáha pochopiť význam súbežných vyjadrení. Napríklad: „Dobroreč Hospodinovi, moja duša, celé moje vnútro jeho svätému menu!“ (Ž 103,1) Výraz „moja duša“ v tomto paralelizme vyjadruje „celé moje vnútro“, teda celú ľudskú bytosť so všetkým jej prežívaním.

(2) Obrazy a symboly používajú obrazný jazyk, aby zapôsobili na zmysly čitateľov. Božie útočisko je napríklad v Ž 17,8 vyjadrené obrazom „tône [Božích] krídel“.

(3) Protiklad (merizmus) vyjadruje jednotu alebo celistvosť pomocou dvojice protikladných vyjadrení. „Hospodin, Boh mojej spásy, k tebe volám dňom i nocou.“ (Ž 88,2) Takéto vyjadrenie znamená neustále volanie.

(4) Slovné hry využívajú zvuk slov, aby vytvorili slovnú hračku a zdôraznili duchovné posolstvo. V Ž 96,4.5 tvoria hebrejské slová elohim („bohovia“) a elilim („modly“) slovnú hračku, ktorá má vyjadriť posolstvo, že „pohanskí bohovia“ sa len javia ako elohim („bohovia“), ale v skutočnosti sú to len elilim („modly“).

Spomeňme ešte výraz „sela“, ktorý v niektorých žalmoch označuje krátku prestávku, buď ako výzvu na zastavenie a zamyslenie sa nad posolstvom konkrétnej časti textu, alebo na zmenu hudobného sprievodu (Ž 61,5).

**Aplikácia**

`Ktoré sú tvoje obľúbené žalmy v rôznych životných situáciách – keď prežívaš úzkosť, obavy, vďačnosť a radosť?`

---

#### Dodatečné otázky k diskuzi

`Proč jsou žalmy tak různorodé? Smutné i veselé, obdivné i vyčítající?`

`Jak poznáme, pro jakou situaci byl žalm určen?`

`Kterých šest kategorií žalmů (písní), zmiňuje autor lekce?`

`Co si myslíš o současných duchovních písních? Máš nějaké oblíbené?`

`Jaké písně (žalmy) máš rád, když jsi smutný?`

`Které písně (žalmy) si rád zpíváš, když máš radost?`

`Jak bychom měli vybírat písně na bohoslužby?`
