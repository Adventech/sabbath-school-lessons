---
title: 'Zoznámenie sa so žalmistami'
date: 01/01/2024
---

> <p></p>
> <sup>1</sup>Na teba čakám, Hospodin, k tebe pozdvihujem dušu, môj Bože. <sup>2</sup>V teba som dúfal, nech nie som zahanbený, nech moji nepriatelia nejasajú nado mnou. <sup>3</sup>Nebudú zahanbení ani tí, čo čakajú na teba. Zahanbení budú tí, čo sa pre nič za nič dopúšťajú nevery. <sup>4</sup>Hospodin, daj mi poznať svoje cesty! Nauč ma kráčať po tvojich chodníkoch! <sup>5</sup>Veď ma svojou pravdou a vyučuj ma, lebo ty si Boh mojej spásy, na teba čakám deň čo deň. (Ž 25,1–5)

**Osobné štúdium**

Meno kráľa Dávida sa objavuje v názve takmer polovice biblických žalmov. Práve on sa aktívne podieľal na organizovaní bohoslužobného uctievania Hospodina. Dávid bol považovaný za „obľúbeného pevca Izraela“ (2Sam 23,1). Aj Nová zmluva dosvedčuje dávidovské autorstvo rôznych žalmov (Mat 22,43–45; Sk 2,25–29.34.35; Sk 4,25; Rim 4,6–8). Početné žalmy zložili chrámoví hudobníci, ktorí boli zároveň levitmi: napríklad Asafove žalmy (Žalmy 50; 73–83) a žalmy Korachovcov (Žalmy 42; 44–49; 84–85; 87 a 88). Okrem nich sú ako autori spomenutí aj Hemán Ezrachovec (Žalm 88), Etán Ezrachovec (Žalm 89), Šalamún (Žalmy 72 a 127) a Mojžiš (Žalm 90).

`Prečítaj si Ž 25,1–5; Ž 42,2; Ž 75,2; Ž 77,2; Ž 84,2.3; Ž 88,2–4 a Ž 89,2. Čo prezrádzajú tieto žalmy o skúsenostiach, ktorými prešli ich autori?`

Svätý Duch inšpiroval žalmistov a využíval ich talent a obdarovanie v službe Bohu a spoločenstvu viery. Žalmisti boli oddaní a mali hlbokú vieru. Okrem toho však mali sklon k skľúčenosti a pokušeniu – podobne ako my všetci. Hoci žalmy vznikli už dávno, odzrkadľujú veľa z toho, čo prežívame aj my dnes.

„3Kiež moja modlitba prenikne k tebe, nakloň ucho k môjmu náreku! 4Moja duša sa presýtila trápením, môj život sa už dotkol podsvetia.“ (Ž 88,3.4) V týchto slovách počujme srdcervúce volanie človeka, ktorý môže zaznieť dnes rovnako, ako zaznieval pred tisíckami rokov.

Žalmy obsahujú široké spektrum tém – od bolesti a ťažkostí až po oslavu a radosť. Žalmisti volali k Bohu, aby ich zachránil a aby mohli zakúsiť Jeho nezaslúženú priazeň. Oslavovali Boha za Jeho vernosť a lásku a sľúbili Mu svoju neochabujúcu oddanosť. Žalmy sú teda svedectvom o Božom vykúpení a znamením Božej milosti a nádeje. Sprostredkúvajú Božie zasľúbenie všetkým, ktorí vierou prijímajú Jeho dar odpustenia a nového života. Zároveň sa však nesnažia zakrývať alebo zľahčovať bolesť, ťažkosti a utrpenie, ktoré prevládajú v padlom svete.

**Aplikácia**

`Z čoho môžeme čerpať nádej a útechu, keď vieme, že aj verní ľudia, ako napríklad žalmisti, zápasili s podobnými ťažkosťami ako my?`

---

#### Dodatečné otázky k diskuzi

`V čem mají výhodu žalmy, u kterých víme, kdo je napsal?`

`Proč je dobré „poznávat žalmisty“?`

`Co nám o sobě ve svých písních prozrazují autoři biblických žalmů?`

`Proč jsou některé žalmy veselé a jiné smutné?`

`Jak to, že v žalmech nacházíme i výčitky vůči Bohu? Proč to Bůh dovolí?`

`Jaké místo má v našem uctívání Stvořitele vzájemné sdílení „nálad“?`

`Žalmy jsou také modlitby. Co nám prozrazují o tom, jak se máme modlit?`
