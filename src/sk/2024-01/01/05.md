---
title: 'Inšpirované modlitby'
date: 03/01/2024
---

> <p></p>
> <sup>1</sup>Toto sú posledné Dávidove slová: „Výrok Izajovho syna Dávida, výrok vysoko postaveného muža, pomazaného Bohom Jákoba, obľúbeného pevca Izraela. <sup>2</sup>Duch Hospodina hovorí vo mne a jeho reč mám na jazyku. (2Sam 23,1.2)

> <p></p>
> <sup>26</sup>Takisto aj Duch prichádza na pomoc našej slabosti. Veď nevieme ani to, za čo sa máme modliť. Ale sám Duch sa za nás prihovára nevysloviteľnými vzdychmi. <sup>27</sup>Ale ten, čo skúma srdcia, pozná zmýšľanie Ducha, lebo sa prihovára za svätých tak, ako chce Boh. (Rim 8,26.27)

**Osobné štúdium**

**Čo sa z úvodných textov dozvedáme o modlitbe?**

`2Sam 23,1.2`

`Rim 8,26.27`

Keďže sú žalmy Bohom inšpirované modlitby a chvály, zaznieva v nich hlas Hospodina, ktorý sa spája s hlasom Jeho ľudu. Žalmy takto nadobúdajú dynamiku intenzívnej komunikácie s Bohom.

Žalmisti oslovujú Boha osobne ako „môj Kráľ“ a „môj Boh“ (Ž 5,3; Ž 84,4). Autori často prosia Boha, aby bol vnímavý a konal v ich prospech: „počuj“ (Ž 5,2), „vypočuj moju modlitbu“ (Ž 39,13), „pozri sa na moju biedu“ (Ž 25,18), „rýchlo mi odpovedz“ (Ž 102,3) a „vysloboď moju dušu“ (Ž 6,5). Ide o jasné vyjadrenia modlitby založenej na osobnom vzťahu.

Pozoruhodná krása a príťažlivosť žalmov spočíva v tom, že sú Božím slovom, ktoré má formu zbožných modlitieb a chvál veriacich. Poskytujú teda Božím deťom veľmi dôverný vzťah s Bohom, ako je to opísané v Rim 8,26.27.

Aj Ježiš citoval z Knihy žalmov. Napríklad v Luk 20,42.43 zaznieva text Žalmu 110,1: „42Veď sám Dávid v knihe Žalmov hovorí: Pán povedal môjmu Pánovi: Seď po mojej pravici, 43kým nepoložím tvojich nepriateľov za podnožku tvojim nohám.“

Hoci niektoré žalmy vychádzajú z konkrétnych historických udalostí a skúseností samotných autorov, ako aj skúseností Izraela ako národa, alebo sa na ne odvolávajú, treba zdôrazniť, že duchovná hĺbka biblických žalmov hovorí o rôznych životných situáciách, ktoré často prekračujú kultúrne, náboženské, etnické a rodové hranice. Pri čítaní žalmov zisťujeme, že vyjadrujú nádej, chválu, strach, hnev, smútok a bolesť – teda všetko to, čo prežívajú ľudia v každom období, bez ohľadu na okolnosti. Žalmy nás oslovujú jazykom našich vlastných skúseností.

**Aplikácia**

`Čo by nám malo Ježišovo použitie žalmov povedať o dôležitosti, ktorú môžu zohrať v našej vlastnej skúsenosti s vierou?`

---

#### Dodatečné otázky k diskuzi

`Jak rozumíš tomu, že žalmy jsou „inspirované modlitby“?`

`Proč Bůh používá „básníky“ k tomu, aby nás oslovil?`

`Už ti někdy pomohl nějaký žalm „navázat důvěrný vztah s Bohem“? Jak?`

`Jaké emoce nacházíš v žalmech?`

`Umíš si představit, že jednou budeme tyto žalmy v nebi zpívat s Davidem a dalšími autory? Jaké to asi bude?`

`Proč je dobré vědět, že Bůh, pokud mu to dovolíme, může „inspirovat“ i naše modlitby?`

`Která „moderní“ píseň ti pomáhá při hledání důvěrného vztahu s Bohem? Proč právě tato?`
