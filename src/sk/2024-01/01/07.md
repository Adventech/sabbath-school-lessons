---
title: 'Podnety na zamyslenie'
date: 05/01/2024
---

V knihe Zo slávy do tieňa si prečítajte kapitolu „Šalamúnov chrám“ (PK 35–50; ZSDT 16–22) a v knihe Výchova podkapitolu „Moc piesne“ (Ed 167.168; Vých 144.145)

Kniha žalmov pozostáva zo 150 žalmov, ktoré sú rozdelené do piatich kníh: Prvá kniha žalmov (Žalmy 1–41), Druhá kniha žalmov (Žalmy 42–72), Tretia kniha žalmov (Žalmy 73–89), Štvrtá kniha žalmov (Žalmy 90–106) a Piata kniha žalmov (Žalmy 107–150). Takéto rozdelenie vychádza z ranej židovskej tradície, ktorá je paralelou rozdelenia Tóry na päť kníh.

Kniha žalmov ukazuje, že už pred jej vznikom existovali rôzne iné zbierky žalmov. Spomeňme Žalmy Korachovcov (Žalmy 42–49; 84; 85; 87; 88), Asáfove žalmy (Žalmy 73–83), Pútnické piesne (Žalmy 120–134) a Žalmy Haleluja (Žalmy 111–118; 146–150). Žalm 72,20 svedčí o menšej zbierke Dávidových žalmov.

Kým väčšina žalmov sa spája s obdobím kraľovania Dávida a ranou monarchiou (10. storočie pred Kristom), zbierka žalmov sa počas nasledujúcich storočí postupne rozrastala. Reflektuje tak obdobie rozdeleného kráľovstva, exilu a poexilného obdobia. Je možné, že hebrejskí pisári pod vedením Ezdráša spojili existujúce menšie zbierky žalmov do jednej knihy, keď sa usilovali o obnovu chrámu a bohoslužieb.

Skutočnosť, že zákonníci ustálili obsah Knihy žalmov, neuberá nič na jej božskej inšpirácii. Zákonníci, podobne ako žalmisti, boli oddanými Božími služobníkmi a ich konanie viedol Boh (Ezd 7,6.10). Božsko-ľudská podstata biblických žalmov je porovnateľná so spojením božského a ľudského vo vtelenom Pánovi Ježišovi. „Biblia, ktorá obsahuje Bohom zjavené pravdy vyjadrené ľudskou rečou, je teda výrazom dvojakého pôsobenia – Božieho i ľudského. V istom zmysle je tu určitá podobnosť s Kristovou dvojakou prirodzenosťou – Kristus je Syn Boží i Syn človeka. O Biblii možno teda povedať to, čo o Kristovi – slovo sa stalo telom a prebývalo medzi nami. (Ján 1,14).“ (GC 8; ZTDS 9)

**Námety na spoločné uvažovanie**

`Ako rozumiete tomu, že biblické žalmy sú božsko-ľudské modlitby a chválospevy? Ako nám táto (možno ťažko pochopiteľná myšlienka) pomáha uvedomovať si blízkosť, ktorú chce Boh prežívať so svojím ľudom? Ako si na základe toho môžeme predstaviť, ako blízko je Boh ľudstvu a každému z nás?`

`V triede sobotnej školy sa rozprávajte o čase, keď ste v Knihe žalmov našli niečo, čo vás priamo oslovilo vo vašej situácii. Akú útechu a nádej ste v nich našli?`

Západ slnka: 16.00

---

#### Dodatečné otázky k diskuzi

`Co zajímavého jsi objevil při osobním studiu této lekce a Bible v uplynulém týdnu?`

`Chtěl bys být u toho, když v Šalomounově chrámu zněly žalmy? Proč?`

`Jakou roli hrají duchovní písně ve tvém všedním životě?`

`Co tě dnes v naší diskuzi nejvíce potěšilo? Proč?`
