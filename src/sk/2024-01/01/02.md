---
title: 'Žalmy v uctievaní starovekého Izraela'
date: 31/12/2023
---

> <p></p>
> <sup>7</sup>V ten deň Dávid prvý raz poveril Asáfa a jeho bratov, aby vzdávali vďaku Hospodinovi takto: <sup>8</sup>„Ďakujte Hospodinovi, vzývajte jeho meno! Medzi národmi oznamujte jeho skutky! <sup>9</sup>Spievajte mu, hrajte mu! Rozprávajte o všetkých jeho divoch! <sup>10</sup>Chváľte sa jeho svätým menom! Nech sa raduje srdce tých, čo hľadajú Hospodina! <sup>11</sup>Dopytujte sa na Hospodina a jeho moc, ustavične hľadajte jeho tvár! (1Par 16,7–11)

**Osobné štúdium**

`Prečítaj si texty 1Par 16,7–11; Neh 12,8; Ž 18,2; Ž 30,2; Ž 92,2; Ž 95,2; Ž 105,2; Kol 3,16 a Jak 5,13. Čo viedlo žalmistov k napísaniu niektorých z uvedených žalmov? Pri akých príležitostiach Boží ľud používal žalmy?`

Žalmy boli zložené na uctievanie v súkromí aj v spoločenstve. Spievali sa ako chválospevy pri uctievaní Boha v chráme, ako to naznačujú hudobné poznámky, ktoré spomínajú nástroje (Ž 61,1), nápevy (Ž 9,1) a „zbormajstri“ (Ž 8,1).

V hebrejskej Biblii nesie Kniha žalmov názov Tehilim. Tento výraz znamená „chvály“ a odzrkadľuje ich hlavný cieľ – chválu Hospodina. Naše pomenovanie Žalmy je odvodené z gréckeho slova „psalmoi“, ktoré sa nachádza v Septuaginte, ranom gréckom preklade hebrejskej Biblie (druhé až tretie storočie pred Kristom).

Žalmy boli nenahraditeľnou súčasťou uctievania Hospodina. Používali sa napríklad pri zasväcovaní chrámu, náboženských sviatkoch a slávnostiach, púťach alebo pri ukladaní archy zmluvy v Jeruzaleme.

„Pútnické piesne“ (Žalmy 120–134) sa tradične spievali počas putovania do Jeruzalema v čase troch hlavných výročných slávností (2Moj 23,14–17). „Halel“ (nazývaný aj „egyptský halel“ tvorený Žalmami 113 až 118) a „veľký Halel“ (Žalm 136) sa (predčítali a) spievali počas troch hlavných výročných sviatkov, ako aj počas sviatku novmesiaca a posviacky chrámu. Významné miesto pri oslavách Paschy získal práve Halel (hebr. „chvála“). Na začiatku veľkonočného jedla sa spievali Žalmy 113 a 114 a na konci Žalmy 115 až 118 (Mat 26,30). „Denný Halel“ (nazývaný aj „žalm chvály“; tvoria ho Žalmy 145–150) bol začlenený do každodenných modlitieb počas ranných bohoslužieb v synagógach.

Žalmy boli nielen súčasťou uctievania Hospodina, ale ľuďom aj ukazovali, ako Ho majú uctievať vo svätyni. Ježiš sa modlil slovami Žalmu 22 (Mat 27,46). Žalmy našli významné miesto aj v živote ranej cirkvi (Kol 3,16; Ef 5,19).

**Aplikácia**

`Dnes už neuctievame Hospodina v pozemskej svätyni, akou bol chrám. Napriek tomu môžeme použiť biblické žalmy pri našom uctievaní Boha. Ako to môžeme uskutočniť v súkromí a ako v spoločenstve?`

---

#### Dodatečné otázky k diskuzi

`Jaký příkaz dal král David kněžím a levijcům?`

`Co bylo obsahem žalmů? K čemu všemu měly sloužit?`

`Proč máme „zpívat Hospodinu žalmy“?`

`Mohou současné písně plnohodnotně nahradit žalmy? Proč?`

`Jak se můžeme prostřednictvím „písně“ dotazovat na „vůli Hospodinovu“?`

`Jaký rozdíl vnímáš mezi tím, když duchovní píseň zpíváš sám a když ji můžeš zpívat „v chrámu“ s dalšími věřícími?`
