---
title: 'Ako čítať biblické žalmy'
date: 30/12/2023
---

### Texty na tento týždeň
1Kron 16,7; Neh 12,8; Ž 25,1–5; Ž 33,1–3; Rim 8,26.27; Ž 82,8; Ž 121,7

> <p>Úvodný text</p>
> 44Potom im hovoril: „Toto sú moje slová, ktoré som vám povedal, kým som bol ešte s vami: Musí sa vyplniť všetko, čo je o mne napísané v Mojžišovom zákone, Prorokoch a Žalmoch.“ 45Vtedy im otvoril myseľ, aby chápali Písma.  (Luk 24,44.45)

Žalmy boli v priebehu vekov modlitebnou knihou a spevníkom pre židov aj kresťanov. A hoci biblické žalmy predstavujú prevažne vlastné slová žalmistov adresované Bohu, nemajú svoj pôvod u smrteľníkov, ale u Boha, ktorý inšpiroval ich myšlienky.

Podobne ako v celom Písme (2Pet 1,21), aj v tomto prípade Boh inšpiroval autorov pri písaní jednotlivých žalmov. Boh k nám v nich prehovára prostredníctvom svojich služobníkov a prostredníctvom svojho Ducha. Ježiš, apoštoli a pisatelia Novej zmluvy citovali žalmy a hovorili o nich ako o „Písme“ (Mar 12,10; Ján 10,34.35; Ján 13,18). Sú Božím slovom rovnako, ako napríklad knihy Genezis a Rimanom.

Žalmy boli napísané formou hebrejskej poézie a ich autori boli súčasťou starovekého Izraela. A hoci ich posolstvo je univerzálne, odzrkadľuje sa v nich život Izraelitov a reflektujú rôzne dejinné udalosti. Prijatie žalmov ako Božieho slova a dôkladné skúmanie ich literárnych prostriedkov, ako aj ich historického, teologického a liturgického kontextu, je základom pre pochopenie ich posolstva, ktoré sa klenie ponad tisícročia až do dnešnej doby.

**Osnova lekcie**

V prvej lekcii sa najprv všeobecne zoznámime s biblickými žalmami ako s jedinečným žánrom. Zameriame sa na tie charakteristiky, ktoré sú dôležité pre ich správne porozumenie. Ukážeme si, čím pôvodne boli žalmy pre veriacich Izraelitov, aký bol ich zmysel a cieľ v biblických dobách.

`1Kron 16,7–11: Žalmy ako spôsob verejného chválenia Boha (nedeľa)`

`Ž 25,1–5: Žalmy ako vyjadrenie osobnej skúsenosti autorov (pondelok)`

`Ž 33,1–3: Žalmy ako nahliadnutie do rôznych životných situácií (utorok)`

`2Sam 23,1.2; Rim 8,26.27: Žalmy ako Duchom inšpirované modlitby (streda)`

`Ž 16,8.9: Žalmy ako svedectvo o Bohu (štvrtok)`

---

#### Dodatečné otázky k diskuzi

`Co jsou to ty „žalmy“? Jak vznikaly a k čemu sloužily?`

`Máš rád biblické žalmy? Proč? Co se ti na nich líbí?`

`Máš nějaký svůj oblíbený žalm? Který a proč ho máš rád?`

`Pomohly ti žalmy v nějaké složité situaci? Poděl se o to s námi.`

`Proč je při čtení žalmů dobré přemýšlet i o tom, komu byly původně určeny?`
