---
title: 'Svet žalmov'
date: 04/01/2024
---

> <p></p>
> Stále si predstavujem Hospodina, keď mi je po pravici, neklátim sa. Ž 16,8)

> <p></p>
> Bohom sa chválime deň čo deň a tvoje meno budeme chváliť naveky. (Ž 16,9)

> <p></p>
> Boh je naše útočisko a sila, osvedčená pomoc v súženiach. (Ž 46,2)

**Osobné štúdium**

`Prečítaj si nasledovné žalmy: Ž 16,8; Ž 44,9; Ž 46,2; Ž 47,2.8; Ž 57,3; Ž 62,9; Ž 82,8 a Ž 121,7. Aké miesto zaujíma Boh v živote žalmistov?`

Ústrednou postavou biblických žalmov je Hospodin. Autori sa snažia v modlitbe a chvále odovzdať Bohu všetko, čo prežívajú. Boh je Zvrchovaný Stvoriteľ, Kráľ a Sudca celej zeme. On je Darcom všetkého a stará sa o svoje deti. Preto Mu vždy môžeme a máme dôverovať. Keď sa Boží ľud dostáva do problémov a prežíva trápenie, dokonca aj jeho nepriatelia sa pýtajú: „Kde je tvoj Boh?“ (Ž 42,11) Tak ako je Hospodin vždy prítomným a spoľahlivým Bohom svojho ľudu, tak aj Boží ľud Ho má vždy pred sebou. Veď napokon, žalmy ukazujú na čas, keď celé stvorenstvo a všetky národy budú uctievať Hospodina (Ž 47,2; Ž 64,10).

Tak ako Boh je stredobodom všetkej existencie a celého stvorenstva, stojí aj v centre nášho uctievania. Prejavy zbožnosti, ktoré opisujú žalmy, sa v mnohom zásadne líšia od uctievania, ako ho chápeme dnes. V biblickej kultúre bola bohoslužba prirodzeným a neoddeliteľným centrom života celého spoločenstva. Preto všetko, čo sa odohralo v živote Božieho ľudu – dobré aj zlé –, sa nevyhnutne odzrkadlilo aj v bohoslužbe. Boh počuje volanie žalmistu, nech je kdekoľvek, a odpovedá mu v ten správny čas (Ž 3,5; Ž 18,7; Ž 20,7).

Žalmista si je vedomý toho, že Boží príbytok je v nebesiach. Boh však prebýva aj na Sione, vo svätyni, uprostred svojho ľudu. Boh je ďaleko a zároveň blízko, je všadeprítomný a zároveň je vo svojom chráme (Ž 11,4), je skrytý (Ž 10,2) a zároveň sa zjavuje (Ž 41,13). V žalmoch sú tieto zdanlivo protikladné vlastnosti Boha spojené. Autori pochopili, že blízkosť a diaľka sú v existencii Hospodina neoddeliteľne späté (Ž 24,7–10). Uvedomovali si dynamiku tohto duchovného napätia. Poznanie Božej dobroty a Božej prítomnosti uprostred čohokoľvek, čo zažívali, posilňovalo ich nádej počas čakania na Boží zásah. Rozumeli však aj tomu, že Boh je vo svojom konaní zvrchovaný a môže urobiť čokoľvek.

**Aplikácia**

`Ako nám žalmy pomáhajú pochopiť, že Boha nemôžeme obmedziť len na niektoré aspekty našej existencie? Do ktorých oblastí svojho života Boha príliš nepozývaš? Prečo?`

---

#### Dodatečné otázky k diskuzi

`Proč máme při čtení žalmů pamatovat, že jejich ústřední postavou je Bůh?`

`Autoři žalmů mají potřebu „vyvyšovat“ Hospodina. Co je k tomu vede?`

`Myslíš, že má cenu oslavovat Boha, i když to tak zrovna necítím? Proč?`

`Jak na tebe působí společný zpěv duchovních písní?`

`Už jsi někdy zažil, že se ti při zpěvu změnila nálada?`

`Může zpěv změnit náš pohled na naši situaci? Jak?`
