---
title: '„Rozprávajte jeho slávu medzi národmi“'
date: 20/03/2024
---

> <p></p>
> <sup>1</sup>Spievajte Hospodinovi novú pieseň, spievaj Hospodinovi, celá zem! <sup>2</sup>Spievajte Hospodinovi, zvelebujte jeho meno, deň čo deň ohlasujte jeho spásu! <sup>3</sup>Hovorte medzi pohanmi o jeho sláve, o jeho divoch medzi všetkými národmi, <sup>4</sup>lebo Hospodin je veľký a hoden všetkej chvály, báť sa ho treba viac než všetkých bohov. (Ž 96,1–4)

**Osobné štúdium**

`O akých rozmanitých aspektoch uctievania hovorí Žalm 96?`

Uctievanie Hospodina zahŕňa spievanie na Jeho oslavu (Ž 96,1.2), chválu Jeho mena (Ž 96,2), ohlasovanie Jeho dobroty a veľkosti (Ž 96,3.4) a prinášanie darov do Jeho chrámu (Ž 96,8). Okrem týchto známych charakteristík, Žalm 96 vyzdvihuje jeden menej zjavný aspekt uctievania, ktorým je zapálené ohlasovanie Hospodinovho kráľovstva iným národom (Ž 96,2.3.10).

Spievanie, chválenie, prinášanie darov a ohlasovanie evanjelia nie sú oddelené, nezávislé úkony. Ide skôr o rôzne prejavy uctievania. Ohlasovanie Božej spásy všetkým národom dáva chvále zmysel a uctievaniu obsah. Všimnime si, ako sa zdôvodnenie uctievania zhoduje s posolstvom, ktoré sa hlása iným národom: „Hospodin je veľký a hoden všetkej chvály“ (Ž 96,4), lebo „všetci pohanskí bohovia sú len modly, Hospodin však stvoril nebesia“ (Ž 96,5), „Hospodin kraľuje“ (Ž 96,10) a „prichádza súdiť zem“ (Ž 96,13). Cieľom evanjelizácie je teda zjednotiť ostatné národy s Božím ľudom a napokon celé stvorenie v uctievaní Hospodina (Ž 96,11–13).

Uctievanie pramení z vnútorného uznania toho, že Hospodin je Stvoriteľ, Kráľ a Sudca (Ž 96,5.10.13). Uctievanie teda zahŕňa pripomínanie si minulých Božích činov (stvorenie), oslavovanie Jeho súčasných zázrakov (Božie udržiavanie sveta a Jeho súčasná vláda) a očakávanie Jeho budúcich skutkov (súd na konci času a nový život v novom nebi a na novej zemi).

Súd v žalmoch znamená obnovenie božského poriadku týkajúceho sa pokoja, spravodlivosti a všeobecného blaha vo svete, ktorý v súčasnosti trpí pod vplyvom nespravodlivosti, bolesti a smrti. Preto sa celá zem raduje v očakávaní Božích súdov (Ž 96,10–13; Ž 98,4–9). Skutočnosť, že Hospodin je spravodlivý Sudca, by mala ľudí motivovať, aby Ho uctievali vo svätej bázni. Mali by si uvedomiť, že uctievanie nemôžu brať na ľahkú váhu (Ž 96,9). Uctievanie zahŕňa obrovskú radosť a dôveru (Ž 96,1.2.11–13) a svätú bázeň a úctu (Ž 96,4.9).

Všeobecná výzva Žalmu 96 uctievať Stvoriteľa a Sudcu sa odzrkadľuje v záverečnom Božom ohlasovaní evanjelia svetu, ako ho nachádzame v posolstve troch anjelov zo Zj 14,6–12. Zdá sa, že tento žalm v mnohých ohľadoch zahŕňa toto posolstvo konca času: stvorenie, spasenie („večné evanjelium“), uctievanie a súd. Žalm 96 obsahuje všetky tieto aspekty.

**Aplikácia**

`Porovnaj Žalm 96 s posolstvom troch anjelov (Zj 14,6–12). V čom prináša rovnaké základné pravdy ako posolstvo konca času, ktoré máme ohlasovať svetu?`

---

#### Dodatečné otázky k diskuzi

`Jak bys s pomocí úvodu 96. žalmu definoval, jak vypadá v praxi „uctívání Hospodina“?`

`Proč jsme vybízeni, abychom o Boží slávě „vypravovali mezi pronárody“?`

`Kdo jsou to ty pronárody a komu o Boží slávě máme dnes vyprávět my?`

`Proč je důležité uznat, že Hospodin je Stvořitel, Král a Soudce?`

`Jak se toto „vnitřní uznání“ Božích pravomocí projeví v našem životě?`

`Proč náš svět potřebuje „Boží soud“? Co vše vyřeší?`

`Která čtyři témata z 96. žalmu jsou i dnes zvláště aktuální?`