---
title: 'Pozdvihnite ruky k svätyni'
date: 17/03/2024
---

> <p></p>
> <sup>1</sup>Dobrorečte Hospodinovi všetci jeho služobníci, čo v noci stojaci bdiete v Hospodinovom dome. <sup>2</sup>Pozdvihnite ruky k svätyni a dobrorečte Hospodinovi. <sup>3</sup>Nech ťa zo Siona požehnáva Hospodin, ktorý utvoril nebo i zem! (Žalm 134)

**Osobné štúdium**

`Čo hovorí o bohoslužbe Žalm 134? Aký je výsledok uctievania Hospodina?`

Žalm 134 pripomína áronovské požehnanie z 4Moj 6,24–26 (pozri aj Ž 67,2) a vyzdvihuje požehnanie ako základný princíp a výsledok vzťahu medzi Bohom a Izraelom. Ľudia žehnajú Bohu vo svätyni a Boh žehná svoj ľud zo Siona. Požehnania sa vzťahujú na celý život, pretože Hospodin je Stvoriteľom neba a zeme. Zmienka o Sione ako o mieste zvláštnych Božích požehnaní podčiarkuje Hospodinovo zmluvné puto s Jeho ľudom. Zo zmluvy milosti teda vyplýva, že Izrael na jednej strane využíva výsadu velebiť Hospodina a na strane druhej je Hospodinom požehnávaný.

**Ako uvedené texty charakterizujú tých, ktorí uctievajú Hospodina?**

`Ž 18,2`

`Ž 36,2`

`Ž 113,1`

`Ž 134,1.2`

`Ž 135,1.2`

Žalmy často hovoria o uctievačoch Hospodina ako o Jeho služobníkoch. Výraz „čo v noci stojaci bdiete v Hospodinovom dome“ (Ž 134,1) sa pravdepodobne vzťahuje na nočnú stráž levitov (1Kron 9,23–27) alebo na chválospevy, ktoré leviti prinášali Bohu vo dne aj v noci (1Par 9,33).

Keďže Izraeliti uctievali neviditeľného Boha, ktorý nemohol byť znázornený obrazom ani sochou, svätyňa slúžila na to, aby odzrkadľovala Hospodinovu slávu a poskytovala bezpečný priestor pre stretnutie hriešnikov so svätým Kráľom. Toto stretnutie je iniciované samotným Hospodinom a riadi sa Jeho ustanoveniami a nariadeniami.

„4Pristupujte k nemu, živému kameňu, ktorý ľudia síce zavrhli, ale pred Bohom je vyvolený a vzácny. 5Aj vy sa dajte zabudovať ako živé kamene do duchovného domu, aby ste sa stali svätým kňazstvom, ktoré bude prinášať duchovné obety, príjemné Bohu skrze Ježiša Krista.“ (1Pet 2,4.5) Apoštol Pavol len inými slovami vyjadruje rovnaké myšlienky, aké sú predstavené v žalmoch uvedených vyššie. Veriaci, ktorí sa teraz stali svätým kňazstvom, vzdávajú chválu a vďaku Pánovi Ježišovi Kristovi, Stvoriteľovi a Vykupiteľovi, za všetko dobré, čo pre nich urobil.

**Aplikácia**

`Ako novozmluvní veriaci máme aj kňazskú úlohu, ktorá spočíva v povolaní sprostredkovať svetu dobrú správu evanjelia. Aké účinné spôsoby a prostriedky na to môžeme využiť?`

---

#### Dodatečné otázky k diskuzi

`Jak rozumíš tomu, že Hospodin „žehná ze Sijónu“?`

`Proč si museli Židé přicházet pro požehnání „na Sijón“?`

`Kde žehná Stvořitel dnes, když už na Sijónu nestojí chrám, ale mešita?`

`Dostáváme požehnání i když jsme sami? Nebo jen „v chrámu“?`

`Které požehnání nemůžeme obdržet, pokud se dobrovolně vzdáme možnosti chválit Boha ve společenství spoluvěřících?`

`Jak nám společná bohoslužba pomáhá lépe vnímat neviditelného Boha?`

`Těšíš se na bohoslužbu? Proč? Co ti přináší?`