---
title: 'Keď Boh nemá radosť z obetí'
date: 21/03/2024
---

> <p></p>
> <sup>7</sup>Obetu ani dary si nepraješ, ale otvoril si mi uši. Spaľovanú obetu ani obetu za hriech si nežiadal. <sup>8</sup>Vtedy som povedal: „Hľa, prichádzam. Vo zvitku je napísané o mne, <sup>9</sup>že mám plniť tvoju vôľu. A to chcem, Bože môj, vo svojom vnútri mám tvoj zákon.“ (Ž 40,7–9)

> <p></p>
> <sup>23</sup>Ale prichádza hodina – a už je tu –, keď praví ctitelia budú sa klaňať Otcovi v Duchu a pravde. Veď aj Otec hľadá takýchto ctiteľov. <sup>24</sup>Boh je Duch a tí, čo sa mu klaňajú, musia sa klaňať v Duchu a pravde. (Ján 4,23.24)

**Osobné štúdium**

**Akému dôležitému problému sa venujú uvedené texty? Prečo Boh nemá radosť z obetí, hoci ich prikázal vo svojom Slove (2Moj 20,24)?**

`Ž 40,7–9`

`Ž 50,7–23`

`Ž 51,18–21`

Podobne ako proroci, aj žalmisti kritizujú nesprávne pohnútky a spôsoby uctievania. Hlavnou myšlienkou týchto textov nie je Hospodinov odpor voči prinášaniu obetí a sláveniu sviatkov Izraela, ale príčina tejto silnej nevôle: prudký rozpor medzi povrchným uctievaním a skutočnou zbožnosťou.

Boh nekarhá ľudí za prinesené obete, ale za bezbožnosť a skutky nespravodlivosti, ktoré páchajú vo svojom osobnom živote (Ž 50,8.17–21). Autori žalmov nevystupujú proti uctievaniu a prinášaniu predpísaných obetí, ale proti samoľúbym obetiam a bezobsažnému uctievaniu, ktoré sa prejavuje nespravodlivosťou „nábožných“ ľudí.

Keď sa vytvorí priepasť medzi vonkajšími prejavmi uctievania a správnou vnútornou motiváciou, samotné rituály sa zvyčajne stanú dôležitejšími ako pravá skúsenosť stretnutia sa s Bohom. Uctievanie sa tak sústreďuje na vyprázdnené rituály, namiesto toho, aby uprostred uctievania stál Boh, na ktorého majú tieto rituály poukazovať a majú Ho zjavovať.

`Ako súvisia Ježišove slová v Ján 4,23.24 s varovaním vyššie uvedených žalmov?`

Samotné prinášanie obetí nestačí. Načo by boli tieto obete dobré, keby srdce tých, ktorí ich prinášali, nebolo naplnené pokáním, vierou a ľútosťou nad spáchanými hriechmi? Len ak je obetovanie zvierat sprevádzané pokáním a úprimným vďakyvzdaním, môžu sa Bohu páčiť ako „náležité obete“ (Ž 51,21; „obete spravodlivosti“, Roh.; pozri aj Ž 50,14). Ježiš sa odvoláva na slová proroka Izaiáša a hovorí: „Tento ľud ma ctí perami, ale jeho srdce je odo mňa ďaleko.“ (Mat 15,8) Žalmisti vnímali rovnaké problémy, na aké neskôr poukazoval Ježiš. Išlo najmä o kritiku náboženských vodcov, s ktorými sa Ježiš najčastejšie dostával do konfliktov počas svojej pozemskej služby.

**Aplikácia**

`Čo môžeš urobiť preto, aby si aj napriek veľkému poznaniu nepadol do pasce presvedčenia, že stačí poznať pravdu a zachovávať cirkevné obrady a zvyky?`

---

#### Dodatečné otázky k diskuzi

`Proč jsou při našem uctívání Hospodina důležité naše pohnutky?`

`Jaké pohnutky můžeme mít k uctívání Hospodina?`

`V jakých situacích Bůh odmítá i naše „oběti“, které mu přinášíme?`

`Kdy a jak dochází k tomu, že se naše rituály „vyprazdňují“?`

`Jak vzniká rozpor mezi tím, jak se tváříme navenek a naší vnitřní motivací k uctívání Stvořitele?`

`Co je podle 51. žalmu tou správnou obětí, kterou Bůh „nepohrdne“?`