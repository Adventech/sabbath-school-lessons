---
title: '„Vzdávajte Hospodinovi slávu a moc!“'
date: 16/03/2024
---

### Texty na tento týždeň
Žalm 134; Iz 42,10–12; Zj 14,3; Žalm 15; Ž 101,1–3; Žalm 96; Zj 14,6–12; Ján 4,23.24

> <p>Úvodný text</p>
> Spievať chcem Hospodinovi, kým žijem, ospevovať chcem svojho Boha, kým tu budem. (Ž 104,33)

Keď naša skúsenosť s Božou milosťou a mocou rastie, mali by sme si spolu so žalmistom položiť otázku: „Čím sa odvďačím Hospodinovi za všetko dobré, čo mi urobil?“ (Ž 116,12) Najlepšou odpoveďou na túto otázku je zasvätiť svoj život vernosti Bohu.

V žalmoch je Izrael nielen národom, ale aj „veľkým zhromaždením“ (Ž 22,23.26; Ž 35,18). Takéto pomenovanie odhaľuje hlavné povolanie Izraela, ktorým je chvála Boha a vydávanie svedectva o Bohu iným národom. Hospodin totiž chce, aby sa celý svet pripojil k Jeho ľudu v uctievaní. Za Hospodinov ľud sa pokladajú všetci spravodliví, ktorí uctievajú Hospodina a ktorí vkladajú svoju nádej v Neho a v Jeho lásku.

Písmo označuje ako dokonalé také uctievanie Hospodina, ktoré sa odohráva v spoločenstve veriacich. To samozrejme neznamená, že by modlitba a chvála jednotlivca v Izraeli mali nejaký podradný význam. Individuálne uctievanie a chválenie Boha tvoria základ pre spoločné uctievanie (Ž 22,23.26). A naopak, individuálne uctievanie nadobúda svoj plný potenciál v úzkom vzťahu so spoločenstvom. Spoločenstvo, ktoré chváli Hospodina, sa nazýva aj „kruh úprimných“ (Ž 111,1; „zbor spravodlivých“; SSV). Ľudia „úprimného“ („priameho“; Roh.) srdca poznajú Boha (Ž 36,11) a Boh pozná ich (Ž 37,18). Táto skutočnosť tvorí základ a ovplyvňuje každý aspekt ich existencie.

**Osnova lekcie**

V predposlednej lekcii budú stáť v centre našej pozornosti „oslavné“ žalmy, v ktorých autori chvália Hospodina, ktorý si ako jediný zasluhuje našu úctu. Zároveň uvidíme, ako táto oslava Hospodina a úcta pred Ním ovplyvňuje život nás samotných.

`Žalm 134: Oslava Hospodina a prijatie Jeho požehnaní (nedeľa)`

`Ž 33,3; Ž 40,4: Oslava Hospodina „novou piesňou“ (pondelok)`

`Žalm 16: Oslava Hospodina a dar svätosti (utorok)`

`Žalm 96: Oslava Hospodina ako svedectvo pre všetky národy (streda)`

`Ž 40,7–9: Oslava Hospodina a život podľa Jeho vôle (štvrtok)`

---

#### Dodatečné otázky k diskuzi

`Co je to chvála?`

`Proč se má chvála Hospodinu „vzdávat“?`

`Jakou roli hraje ve vzdávání chvály Hospodinu naše poslušnost?`

`Proč nemá většina křesťanů ráda diskuze o poslušnosti?`

`Jakou roli hraje v našem duchovním životě soukromé uctívání Hospodina a jakou to společné, veřejné?`