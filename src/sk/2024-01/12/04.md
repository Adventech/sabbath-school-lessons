---
title: '„Hospodin, kto smie byť hosťom v tvojom stane?“'
date: 19/03/2024
---

> <p></p>
> <sup>1</sup>Hospodin, kto smie byť hosťom v tvojom stane? Kto môže bývať na tvojom svätom vrchu? <sup>2</sup>Ten, kto žije bezúhonne, kto koná spravodlivo, kto zo srdca pravdu hovorí. (Ž 15,1.2)

> <p></p>
> <sup>3</sup>Kto smie vystúpiť na vrch Hospodina? Kto sa smie postaviť na jeho svätom mieste? <sup>4</sup>Ten, kto má ruky nevinné a srdce čisté; ten, kto sa neobracia k márnosti, ani falošne neprisahá. <sup>5</sup>Ten si odnesie požehnanie od Hospodina a ospravedlnenie od Boha svojej spásy. <sup>6</sup>To je pokolenie tých, čo sa na neho vypytujú, čo vyhľadávajú, teba, Bože Jákobov. (Ž 24,3–6)

**Osobné štúdium**

`Kto je podľa Žalmu 15 hoden uctievať Boha v Jeho prítomnosti?`

Text žalmu odpovedá na položenú otázku zhrnutím požiadaviek, ktoré nachádzame už v Božom zákone a u prorokov: ten, ktorého činy („koná spravodlivo“) a charakter („zo srdca“) (Ž 15,2; pozri aj 5Moj 6,5; Mich 6,6–8) odzrkadľujú činy a charakter Boha. Svätyňa bola svätým miestom a všetko v nej, vrátane kňazov, bolo zasvätené Bohu (oddelené pre Boha). Svätosť je teda povinnou požiadavkou vstupu do Božej prítomnosti. Svätosť Izraela mala byť úplná a komplexná: uctievanie malo byť prepojené s morálnymi zásadami a malo sa týkať všetkých oblastí života. Zákon bol daný Božiemu ľudu, aby mohol naplniť svoj najväčší potenciál, teda žiť ako kráľovské kňazstvo. Kráľovské kňazstvo zahŕňa svätý život v Božej prítomnosti a prinášanie zmluvných požehnaní iným národom.

**Čo podľa uvedených textov znamená byť „čistý“ alebo „bezúhonný“?**

`Ž 24,3–6`

`Ž 101,1–3`

Na vyjadrenie čistoty, bezúhonnosti a dokonalosti sa v Starej zmluve používa slovo tamim. „Čisté“ alebo „bezúhonné“ srdce je najdôležitejšia charakteristika tých, čo slúžia Bohu. „Dokonalý“ vinič je celý, nepoškodený a zdravý (Ezech 15,5). Obetné zvieratá museli byť tamim, teda bez vady (3Moj 22,21–24). „Dokonalá“ reč je úplne pravdivá (Jób 36,4). „Dokonalé srdce“ je teda „čisté srdce“ (Ž 24,4) a bezúhonné (Ž 15,2). Hľadá Boha (Ž 24,6) a je obnovené Božím odpustením (Ž 51,4–12). Bezúhonný život pramení z uznania Božej milosti a Jeho spravodlivosti. Božia milosť inšpiruje a umožňuje Božím služobníkom žiť v bázni pred Hospodinom. Je to život v neobmedzenom spoločenstve s Bohom a v podriadení sa Jeho Slovu. Svedectvo oddaného a zbožného života prináša chválu Bohu, nie človeku. Za povšimnutie stojí, že väčšina požiadaviek v Žalme 15 je uvedená formou záporu (Ž 15,3–5). Nejde o to, aby sme si svojím konaním získali Božiu priazeň, ale aby sme sa vyhýbali tomu, čo nás oddeľuje od Boha.

**Aplikácia**

`Vďaka akým vedomým rozhodnutiam sa môžeme chrániť pred konaním, ktoré nás odvádza od Boha? Aké konanie odvádza od Boha teba? Ako sa mu môžeš vyhnúť?`

---

#### Dodatečné otázky k diskuzi

`Proč Davida tolik zajímá (a možná i trápí) otázka, kdo smí „pobývat“ v Boží blízkosti?`

`Přemýšlíš někdy nad svým spasením a máš pochybnosti? Proč se nám to děje, když podle NZ „kdo má Syna, má život věčný“?`

`Jakou odpověď nabízí na tuto otázku žalmy?`

`Jakou roli hraje v životě křesťana Boží zákon?`

`Co se ti vybaví, když čteš o „bezúhonném srdci“?`

`Jak můžeme získat „bezúhonné“ nebo také „čisté“ srdce?`

`Proč se máme vyhýbat všemu, co nás vzdaluje od Boha?`