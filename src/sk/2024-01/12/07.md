---
title: 'Podnety na zamyslenie'
date: 22/03/2024
---

V knihe Cesta ku Kristovi si prečítajte kapitolu „Prednosť modlitby“ (SC 93–70; CK 62–70).

Stredobodom uctievania bola dôležitosť pravého pokánia: „Pokánie zahrnuje zármutok nad hriechom a odvrátenie sa od neho. Hriechu sa nezriekneme, kým si neuvedomíme jeho hriešnosť. Kým sa od neho neodvrátime celým srdcom, dotiaľ v našom živote nenastane nijaká skutočná zmena. Mnohí nechápu pravú podstatu pokánia. Sú zarmútení, že zhrešili, ba prejavujú aj určitú nápravu v obave, že budú trpieť za svoje neprávosti. Toto však nie je pokánie v biblickom zmysle. Zarmucuje ich skôr následné utrpenie než vlastný hriech. Cítil to aj Ezav, keď videl, že navždy stratil prvorodenstvo. Balám uznal svoju vinu, keď sa v obave o život zdesil anjela, ktorý sa mu s vytaseným mečom postavil do cesty, no nebolo to pravé pokánie nad hriechom, nijaká zmena zmýšľania, nijaký odpor k zlému. Keď Judáš Iškariotský zradil svojho Pána, zvolal: Zhrešil som, zradiac krv nevinnú. (Mat 27,4)“ (SC 22.23; CK 16)

„Hoci Boh nebýva v chrámoch postavených rukami, zhromaždenia svojho ľudu poctieva svojou prítomnosťou. Boh sľúbil, že svojich vyznávačov navštívi svojím Duchom tam, kde sa stretávajú a kde ho hľadajú, kde mu vyznávajú hriechy a kde sa jeden za druhého modlia. Tí, ktorí sa schádzajú, aby velebili Boha, musia sa zrieknuť každej formy zla. Ak Boha nectia v Duchu, pravde a v kráse svätosti, ich zhromaždenie nemá nijakú cenu. Pán o nich hovorí: Tento ľud ma ctí perami, ale jeho srdce je odo mňa ďaleko. Zbytočne ma však uctievajú. (Mat 15,8.9) Skutoční ctitelia budú vzývať Boha v Duchu a v pravde; lebo i Otec hľadá takýchto ctiteľov (Ján 4,23).“ (PK 50; ZSDT 22)

**Námety na spoločné uvažovanie**

`Akú najväčšiu obeť môže človek priniesť Bohu? (Pozrite Ž 40,7–11; Rim 12,1.2.)`

`Ako je prepojená osobná bohoslužba s uctievaním Boha v spoločenstve veriacich? Prečo potrebujeme oboje? Ako sa navzájom ovplyvňujú?`

`Mnoho ľudí má dojem, že uctievanie zahŕňa len modlitby, spev chválospevov a štúdium Biblie a duchovnej literatúry. Hoci sú tieto činnosti pre zbožný život dôležité, prečo sa nemôžeme obmedziť len na ne? Uveďte niekoľko príkladov iných foriem uctievania.`

`Ellen Whiteová napísala: „Náš Boh je láskyplný, milosrdný Otec. Jeho službu by sme nemali pokladať za niečo smutné a tiesnivé. Slúžiť Pánovi a konať jeho dielo by pre nás malo byť radosťou.“ (SC 103; CK 70) Ako sa môže stať uctievanie Hospodina našou „radosťou“?`

Západ slnka: 17.59

---

#### Dodatečné otázky k diskuzi

`Jaké pocity plnily tvé nitro během tvého osobního studia této lekce?`

`Jakou roli sehrává naše pokání v přípravě na chválení Boha?`

`Co je lepší? Poslouchat Boha ze strachu, nebo z vděčnosti a lásky? Proč?`

`Kdyby sis mohl vybrat, jakou píseň by sis s námi teď rád zazpíval? Proč právě tuto?`