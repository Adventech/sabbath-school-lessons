---
title: 'Spievajte Hospodinovi novú pieseň'
date: 18/03/2024
---

> <p></p>
> <sup>1</sup>Spravodliví, plesajte v Hospodinovi! Statočným pristane chválospev. <sup>2</sup>Oslavujte Hospodina citarou, hrajte mu na desaťstrunovej harfe! <sup>3</sup>Spievajte mu novú pieseň, krásne a hlasno rozozvučte struny! (Ž 33,1–3)

> <p></p>
> <sup>2</sup>Túžobne som očakával Hospodina, sklonil sa ku mne a počul moje volanie o pomoc. <sup>3</sup>Vytiahol ma z jamy hrôzy, z bahna a blata. Nohy mi postavil na skalu a spevňuje moje kroky. <sup>4</sup>Do úst mi vkladá novú pieseň, chválospev na nášho Boha. Mnohí to uvidia, budú sa báť a dúfať v Hospodina. (Ž 40,2–4)

**Osobné štúdium**

`Aký je spoločný motív textov Ž 33,3; Ž 40,4; Ž 96,1; Ž 98,1; Ž 144,9 a Ž 149,1?`

Žalmy vyzývajú ľudí, aby spievali „novú pieseň“. Čo to znamená? Cieľom „novej piesne“ je nové uznanie Hospodinovho majestátu a Jeho zvrchovanosti nad svetom a vyjadrenie vďačnosti za Jeho starostlivosť a spásu ako Stvoriteľa a Sudcu zeme. Oslobodenie od nepriateľov a od smrti a Božia osobitá priazeň prejavená voči Izraelu, to sú niektoré z motívov spievania „novej piesne“. Kým iné piesne tiež chvália Hospodina za Jeho milujúcu láskavosť a zázraky, „nová pieseň“ je výnimočná tým, že vyjadruje znova zapálenú radosť a prísľub obnovenej oddanosti Bohu. Nová skúsenosť Božieho vyslobodenia inšpiruje ľudí, aby uznali Hospodina za svojho Stvoriteľa a Kráľa. Medzi témy, ktoré v žalmoch vyzývajú na spievanie „novej piesne“, patria okrem iného dôvera v Boha, chvála Jeho úžasných diel a vyslobodenie z utrpenia.

Čo sa môžeme naučiť o „novej piesni“ z týchto biblických textov?

`Iz 42,10–12`

`Zj 5,9`

`Zj 14,3`

Boží ľud, Izrael, je zobrazený láskavými výrazmi ako ľud, ktorý je Bohu „blízky“ (Ž 148,14). To naznačuje, že Izrael má uprostred stvorenstva zvláštne postavenie, z ktorého vyplýva aj dôležitá prednosť a povinnosť chváliť Boha. Biblia takto povzbudzuje veriacich všetkých generácií, aby spievali „novú pieseň“ na chválu svojho Vykupiteľa. „Nová pieseň“ je teda aj svedectvom o spasení v krvi Baránka. Môže vyjadrovať pieseň, ktorú ešte nikto nepočul a ktorá pripomína živú skúsenosť Božej milosti v živote človeka. „Nová pieseň“ môže byť aj vyjadrením nádeje. V takomto prípade sa novosť piesne prejavuje v očakávaní jedinečného a mimoriadneho zážitku zo stretnutia s Božím majestátom v budúcnosti. Pravé uctievanie predstavuje oveľa viac než len prinášanie obetí a darov. Pravé uctievanie totiž odzrkadľuje živý vzťah s Bohom, ktorý je vždy svieži a dynamický. V určitom zmysle by sa dalo povedať, že „nová pieseň“ je každodenným novým vyjadrením našej lásky k Bohu a vďačnosti za všetko, čo pre nás urobil.

**Aplikácia**

`Rozjímaj o Božích požehnaniach v tvojom živote. Ak by si mal práve dnes zaspievať novú pieseň, aký by bol jej text?`

---

#### Dodatečné otázky k diskuzi

`Jaké písně rád zpíváš?`

`Stává se ti, že tě nová píseň napoprvé nezaujme, ale časem si ji oblíbíš? Proč se nám to děje?`

`Proč nám většinou ty „staré písně“ znějí lépe než ty nové?`

`Co mají autoři žalmu na mysli, když nás vybízejí, abychom Hospodinu zpívali nové písně?`

`Proč nám nestačí žít jen z „vousatých zkušeností“?`

`Proč vznikají nové písně i v situacích, kdy autor nevnímá blízkost Boha?`

`Proč je třeba opětovně znovu, třeba i !novou písní“, vyjadřovat, že Stvořitel je i nadále naším svrchovaným Pánem?`