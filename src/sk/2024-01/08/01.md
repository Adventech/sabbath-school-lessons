---
title: 'Múdrosť pre spravodlivý život'
date: 17/02/2024
---

### Texty na tento týždeň
Ž 119,1–16; Žalm 90; Ján 3,16, Ž 95,7–11; Žalm 141 a Žalm 128

> <p>Úvodný text</p>
> Nauč nás počítať naše dni, aby sme získali múdre srdce. (Ž 90,12)

Ako sme videli, Božia milosť prináša odpustenie hriechov a tvorí nové srdce v kajúcnom hriešnikovi, ktorý začal žiť životom viery.

Božie slovo prináša aj pokyny pre spravodlivý život (Ž 119,9–16). Riadenie sa princípmi Božieho zákona nie je v žiadnom prípade zákonnícke dodržiavanie pravidiel. Ide skôr o dôverný vzťah s Bohom, ktorý sa premieta do života plného požehnania (Ž 119,1.2; Žalm 128).

Život spravodlivého však nie je zbavený pokušení. Spravodlivý môže byť nielen pokúšaný ľstivou povahou hriechu (Ž 141,2–4), ale dokonca tomuto pokušeniu aj podľahnúť. Boh dopúšťa čas skúšok, aby sa prejavila vernosť (alebo nevernosť) Jeho detí. Ak budú Božie deti dbať na Božie pokyny a napomenutia, ich viera sa prečistí a dôvera v Hospodina sa posilní. Múdrosť pre spravodlivý život človek nadobúda aj prostredníctvom života s Bohom uprostred pokušení a výziev. Prosba o to, aby nás Boh naučil počítať naše dni a my sme tak získali múdrosť srdca (Ž 90,12), odzrkadľuje trvalé odhodlanie žiť životom naplneným vernosťou Hospodinovi.

**Osnova lekcie**

V tejto lekcii sa bližšie pozrieme na to, akým spôsobom žalmy predstavujú skutočnú múdrosť a múdry život, ku ktorému sú pozývané Božie deti. Jednotlivé pasáže ukážu nielen na zdroj múdrosti, ale aj na výsledky a požehnania, ktoré nám môžu priniesť.

`Ž 119,10–12.161–168: Boží zákon ako múdry sprievodca na ceste (nedeľa)`

`Ž 90,1–12: Múdrosť a vedomie našej pominuteľnosti (pondelok)`

`Ž 81,7.8; 105,18.19: Životné skúšky ako škola múdrosti (utorok)`

`Ž 1,1; 141,3.4: Múdrosť uprostred pokušenia (streda)`

`Ž 1,1–3: Požehnanie plynúce z múdreho života (štvrtok)`

---

#### Dodatečné otázky k diskuzi

`Co je to moudrost?`

`Jak si představuješ „spravedlivý život“?`

`Jaký vliv má moudrost na „spravedlivý život?`

`Co to je to „počítání dní“?`

`Proč autor zmiňuje „moudrost srdce“? Netýká se spíše našeho mozku, našeho myšlení?`
