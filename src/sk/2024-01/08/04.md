---
title: 'Hospodinova skúška'
date: 20/02/2024
---

> <p></p>
> <sup>7</sup>Sňal som mu bremeno z pliec a ruky zbavil ťažkého koša. <sup>8</sup>V súžení si ma vzýval a vyslobodil som ťa, za hromobitia som ti odpovedal, pri vodách meribských som ťa vyskúšal. (Ž 81,7.8) 

> <p></p>
> <sup>18</sup>Zovreli jeho nohy putami; jeho duša sa dostala do železa, <sup>19</sup>až do času, keď prišlo jeho slovo, dokiaľ ho neskúsila reč Hospodinova ako oheň zlato. (Ž 105,18.19) 

**Osobné štúdium**

**Čoho sa podľa týchto textov týkajú Božie skúšky?**

`Ž 81,8.9`

`Ž 95,7–11`

`Ž 105,17–22`

Meriba bola miesto, kde Izrael „skúšal“ Boha tým, že spochybňoval Jeho vernosť a moc postarať sa o potreby ľudu (2Moj 17,1–7; Ž 95,8.9). Žalm 81 predstavuje zaujímavý zvrat a interpretuje tú istú udalosť ako čas, keď Boh „vyskúšal“ Izrael (Ž 81,8). A pre svoju neposlušnosť a nedostatok dôvery (Ž 81,12) ľudia neuspeli v Božej skúške.

Odkaz na Meribu vyjadruje dvojité posolstvo. Po prvé, Boží ľud nesmie opakovať chyby minulých generácií. Namiesto toho ľudia majú dôverovať Bohu a kráčať Jeho cestou (Ž 81,14). Po druhé, hoci ľudia v skúške neuspeli, Boh ich zachránil z ťažkostí, v ktorých sa ocitli (Ž 81,8). Spásna milosť, ktorú Boh prejavil svojmu ľudu v minulosti, prináša istotu milosti aj budúcim generáciám.

Žalm 105 ukazuje, že skúšky boli Božím prostriedkom na otestovanie Jozefovej dôvery v Božie slovo týkajúce sa jeho budúcnosti (1Moj 37,5–10; Ž 105,19). Hebrejské caraf („skúšať“) vo verši 19 vyjadruje myšlienku „očistenia“, „prečistenia“ alebo „potvrdenia“ (SEB). Boh „vyskúšal“ Jozefovu vieru, aby odstránil akúkoľvek pochybnosť o Jeho zasľúbeniach a posilnil Jozefovu dôveru v Božie vedenie.

Jozefov príklad ukazuje, že cieľom Božej výchovy je posilniť Božie deti a pripraviť ich na naplnenie zasľúbení (Ž 105,20–22).

Odmietanie Božích pokynov však vedie k rastúcej vzdorovitosti a zatvrdzovaniu srdca človeka.

„Boh vyžaduje rýchlu a nespochybniteľnú poslušnosť svojho zákona; ale ľudia spia alebo sú ochromení satanovými podvodmi. Ten im našepkáva námietky a výhovorky, a prebúdza v nich pochybnosti, ako keď Eve v záhrade povedal: ,Určite nezomriete.‘ (1Moj 3,4) Neposlušnosť nielen zatvrdzuje srdce a svedomie vinníka, ale môže aj ničiť vieru iných. To, čo sa im spočiatku zdalo veľmi zlé, postupne stráca takýto vzhľad, pretože to majú stále pred očami, až napokon spochybnia, či ide naozaj o niečo hriešne, a nevedome upadnú do rovnakého omylu.“ (4T 146)

**Aplikácia**

`Aká je tvoja skúsenosť s tým, že hriech zatvrdzuje srdce? Prečo by nás táto myšlienka mala viesť ku krížu, kde môžeme nájsť silu riadiť sa Božími príkazmi a radami?`

---

#### Dodatečné otázky k diskuzi

`Co se stalo v Meribě?`

`Myslíš, že i my můžeme „zkoušet“ Boha? Jak?`

`Co je to zkouška a k čemu je dobrá?`

`Jak nám mohou zkoušky pomoci odhalit slabá místa naší víry či důvěry?`

`S jakými zkouškami ses už v životě setkal?`

`K čemu potřebuje Stvořitel zkoušky, když o nás vše ví?`

`Už jsi zažil „Hospodinovu zkoušku“? V čem spočívala a jak jsi dopadl?`
