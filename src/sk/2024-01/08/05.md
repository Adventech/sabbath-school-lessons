---
title: '„Osídla páchateľov neprávosti“'
date: 21/02/2024
---

> <p></p>
> <sup>3</sup>Hospodin, postav mi k ústam stráž a hliadku k dverám mojich pier. <sup>4</sup>Nedovoľ, aby sa moje srdce priklonilo k zlému a dopustilo sa bezbožnosti s páchateľmi neprávosti, aby som nemal záľubu v ich pôžitkoch. (Ž 141,3.4) 

> <p></p>
> Blahoslavený ten, kto nechodí podľa rady bezbožných, nestojí na ceste hriešnikov, nesedáva v kruhu posmešníkov. (Ž 1,1)

**Osobné štúdium**

`O čo sa modlí žalmista v Žalme 141?`

Žalm 141 je modlitbou za ochranu pred pokušeniami, ktoré prichádzajú zvnútra i zvonka. Žalmistu ohrozujú nielen úklady bezbožných (Ž 141,9.10), ale aj pokušenie konať ako oni. Prvým slabým bodom je sebaovládanie v reči. Žalmista sa preto modlí, aby Hospodin strážil „dvere jeho pier“ (Ž 141,3). Tento obraz pripomína stráženie mestských brán, ktoré v biblických časoch chránili mesto.

Pokušenie spočíva aj v tom, či sa Božie dieťa rozhodne riadiť radami spravodlivých, alebo sa nechá zvábiť lákadlami bezbožných (Ž 141,4.5). Žalmista hovorí o svojom srdci ako o hlavnej hrozbe, pretože v ňom sa odohráva skutočný boj. Iba neprestajná modlitba úplnej dôvery a oddanosti Bohu môže zachrániť Božie dieťa pred podľahnutím pokušeniu (Ž 141,1.2).

**Ako je v uvedených textoch vyjadrený ľstivý charakter pokušenia?**

`Ž 1,1`

`Ž 141,4`

Žalm 141,4 zobrazuje stupňujúcu sa povahu pokušenia. Ako celý proces postupuje? (1) Najprv sa človek vo svojom srdci začne prikláňať k zlu. (2) Potom začne konať zlé skutky (hebrejský text zdôrazňuje opakujúci sa charakter konania). (3) A napokon začne mať pôžitok v konaní bezbožníkov, čo znamená, že sa nielen podieľa na ich skutkoch, ale dokonca po nich túži.

Podobne aj v Ž 1,1 je pokušenie nechodiť po Hospodinovej ceste opísané tak, že človek začne kráčať s bezbožnými, postaví sa na cestu hriešnikov a napokon sedí s posmievačmi. Výzva znie teda jasne: Nemáme nasledovať bezbožníkov, hriešnikov ani posmievačov a ani sa nimi nemáme nechať odviesť od Hospodina.

Žalmy opisujú postupný, lákavý a ľstivý charakter pokušenia. Podčiarkuje to aj skutočnosť, že len úplná závislosť od Hospodina môže zabezpečiť naše víťazstvo. Žalmy zdôrazňujú dôležitosť slov, ktoré človek hovorí a počúva uprostred pokušenia. Koniec bezbožných aj spravodlivých by mal ľudí motivovať k hľadaniu múdrosti u Boha (Ž 1,4–6; Ž 141,8–10). Oba žalmy však odkazujú na konečné, úplné ospravedlnenie Božích detí v budúcnosti. To znamená, že veriaci sú povolaní trpezlivo dôverovať Bohu a čakať na Neho.

**Aplikácia**

`Prečo je nebezpečné počúvať rady bezbožných? V čom spočíva hriešnosť „posmievačov“?`

---

#### Dodatečné otázky k diskuzi

`Co je to lest?`

`V jakých situacích používá nepřítel lest?`

`Už jsi někdy podlehl nějaké lsti? Jak se to stalo?`

`Proč je vábení zla tak přitažlivé?`

`Jak můžeme oslabit přitažlivost zla?`

`Mohou nám v našem boji se zlem pomoci i žalmy? Jak?`

`Jakou roli hraje ve lsti „pozvolnost“ našeho odklonu od dobra?`
