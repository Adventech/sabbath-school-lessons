---
title: '„V srdci som si skryl tvoju reč“'
date: 18/02/2024
---

> <p></p>
> <sup>10</sup>Celým srdcom som ťa hľadal; nedopusť, aby som odbočil od tvojich príkazov! <sup>11</sup>V srdci som si skryl tvoju reč, aby som proti tebe nehrešil. <sup>12</sup>Velebený buď, Hospodin! Nauč ma svoje ustanovenia! ... <sup>161</sup>Kniežatá ma prenasledujú bez príčiny, moje srdce sa však bojí len tvojho slova. <sup>162</sup>Z tvojej reči sa radujem ako ten, kto nachádza hojnú korisť. <sup>163</sup>Nenávidím lož, protiví sa mi, tvoj zákon milujem. <sup>164</sup>Sedemkrát za deň ťa chválim za tvoje spravodlivé súdy. <sup>165</sup>Tí, čo milujú tvoj zákon, majú hojnosť pokoja, nemajú sa o čo potknúť. <sup>166</sup>V nádeji očakávam tvoju spásu, Hospodin, a plním tvoje príkazy. <sup>167</sup>Moja duša sa pridŕža tvojich príkazov, veľmi ich milujem. <sup>168</sup>Pridŕžam sa tvojich rozkazov a predpisov, ty poznáš všetky moje cesty. (Ž 119, 10–12.161–168)

**Osobné štúdium**

`Prečítaj si Ž 119,1–16.161–168. Ako by sme mali dodržiavať Božie prikázania a aké požehnania z toho plynú?`

Biblia zobrazuje každodenný život viery ako púť („chodenie“) s Bohom po Jeho ceste spravodlivosti. Život viery je udržiavaný „chodením v zákone Hospodinovom“ (Ž 119,1; Roh.) a „kráčaním vo svetle tvojej [Hospodinovej] tváre“ (Ž 89,16). V žiadnom prípade nejde o dve rôzne „chodenia“. Chodiť vo svetle Božej tváre znamená žiť podľa Božieho zákona. A podobne „chodenie v zákone Hospodinovom“ sa týka aj hľadania Boha celým srdcom (Ž 119,1.2.10).

Byť „bezúhonný čo do svojej cesty“ (Ž 119,1; Roh.) je ďalší spôsob, akým žalmy opisujú spravodlivý život. Bezúhonnosť charakterizuje obeť „bez chyby“, ktorá je Bohu prijateľná (2Moj 12,5). Podobne život spravodlivého jednotlivca, ktorý je živou obeťou (Rim 12,1), má byť nepoškvrnený láskou k hriechu. Život oddaný Bohu je charakterizovaný ako rozumné, rozvážne počínanie si či chodenie „na ceste dokonalosti“. Znamená to, že človek v živote zaujme správny smer, ktorý sa páči Bohu (Ž 101,2.6; pozri aj Ž 18,33).

Povedali sme si už, že život podľa Božích prikázaní nemá nič spoločné so zákonníckym dodržiavaním Božích pravidiel. Naopak, spočíva v „rozumnosti“, vďaka ktorej dokážeme pochopiť a odlíšiť rozdiel medzi dobrom a zlom (Ž 111,10; pozri aj 1Par 22,12). Týka sa to celého nášho bytia, nielen vonkajších činov. Byť „bezúhonný“, dodržiavať Božie prikázania a celým srdcom hľadať Boha, to sú neoddeliteľné životné postoje (Ž 119,1.2).

Božie prikázania sú zjavením Božej vôle pre svet. Učia ľudí, ako sa môžu stať múdrymi a ako môžu žiť v slobode a pokoji (Ž 119,7–11.133). Žalmista sa teší zo zákona, pretože zákon ho uisťuje o Božej vernosti (Ž 119,77.174).

„Tí, čo milujú tvoj zákon, majú hojnosť pokoja, nemajú sa o čo potknúť.“ (Ž 119,165) „Potknutie sa“ je obrazom morálneho zlyhania. Ako svieca osvetľuje žalmistovu cestu (Ž 119,105), tak nás Božie slovo chráni pred pokušením (Ž 119,110).

**Aplikácia**

`Ako Kristus ukázal moc Božieho slova vo svojom živote (Mat 4,1–11)? Čo sa z toho môžeme naučiť o moci, ktorá vychádza zo srdca človeka upriameného na zachovávanie Božieho zákona?`

---

#### Dodatečné otázky k diskuzi

`Jak si můžeme něco uchovávat „v srdci“?`

`Jakou má moudrost spojitost s našimi emocemi, s poznáním Boží lásky?`

`Hnusí se ti „klam“, nebo ho někdy sám využíváš? Proč?`

`Proč je třeba mít v rovnováze naše myšlení i naše emoce?`

`Proč je moudrý ten, kdo se snaží, aby jeho cesta byla bezúhonná?`

`Jaký vliv má Boží láska na naši snahu žít podle jeho přikázání?`

`Jak nám Boží láska pomáhá překonávat naše „pády“?`
