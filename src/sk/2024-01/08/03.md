---
title: '„Nauč nás počítať naše dni“'
date: 19/02/2024
---

> <p></p>
> <sup>1</sup>Modlitba Mojžiša, Božieho muža. Pane, býval si nám príbytkom z pokolenia na pokolenie. <sup>2</sup>Skôr ako sa vrchy zrodili, skôr než vznikla zem a svet, od vekov naveky ty si Boh. <sup>3</sup>Človeka vraciaš do prachu, hovoríš: „Vráťte sa, synovia človeka.“ <sup>4</sup>Veď tisíc rokov je v tvojich očiach ako včerajšok, čo sa pominul, ako čas nočnej stráže. <sup>5</sup>Odplavuješ ich, sú ako sen, ako tráva, čo pučí zrána; <sup>6</sup>zrána rozkvitá a rastie, na večer vädne a uschýna. ... <sup>10</sup>Počet našich rokov býva sedemdesiat, pri väčšej sile aj osemdesiat; ich pýchou je len lopota a strasť, rýchlo sa pominú a my odlietame. <sup>11</sup>Ako by sa nebál tvojej prchkosti, kto pozná silu tvojho hnevu? <sup>12</sup>Nauč nás počítať naše dni, aby sme získali múdre srdce. (Ž 90,1–6.10–12)

**Osobné štúdium**

**Aký ľudský problém opisujú tieto texty? Aký je tvoj postoj k tomuto problému?**

`Žalm 90`

`Ž 102,12`

`Ž 103,14–16`

Ľudská existencia poznačená hriechom je vo svetle večnosti len para. Tisíc rokov je v Božích očiach „ako včerajšok, čo sa pominul, ako čas nočnej stráže“ (Ž 90,4). V porovnaní s Božím časom ľudský život doslova letí (Ž 90,10). Aj tí spomedzi nás, čo sú „pri väčšej sile“, sú prirovnaní k slabým, veľmi rýchlo pominuteľným rastlinám (Ž 90,5.6; Ž 103,15.16). A už aj tak dosť krátky život je väčšinou naplnený ťažkou prácou a zármutkom (Ž 90,10). Dokonca aj ľudia, ktorí neveria v Boha, smútia a nariekajú nad krátkosťou života. Uvedomujú si to najmä v kontraste s večnosťou, ktorú vnímajú pri pohľade na nekonečný vesmír a ktorá bude pokračovať, aj keď sa oni raz pominú.

Žalm 90 stavia ľudskú tieseň tvárou v tvár smrteľnosti do kontextu Božej starostlivosti o človeka, ktorú prejavuje ako Jeho Stvoriteľ. Hospodin bol príbytkom svojho ľudu po všetky generácie (Ž 90,1.2). Hebrejské slovo ma’on („príbytok“) charakterizuje Hospodina ako útočisko alebo príbytok Jeho ľudu (Ž 91,9).

Boh neprejavuje svoj spravodlivý hnev naplno a opakovane nad nami rozprestiera svoju milosť. Žalmista volá: „Kto pozná silu tvojho hnevu?“ (Ž 90,11) Takéto vyjadrenie naznačuje, že nikto nikdy ešte nezažil úplný účinok Božieho hnevu proti hriechu. Aj preto máme vždy nádej na záchranu, ak sa budeme kajať a usilovať získať múdrosť pre spravodlivý život.

Múdrosť v Biblii zobrazuje nielen inteligenciu, ale aj úctu k Bohu. Potrebujeme nadobudnúť múdrosť, ktorá spočíva v schopnosti „spočítať naše dni“ (Ž 90,12). Čo to znamená? Ak vieme spočítať naše dni, znamená to, že ich počet je konečný, obmedzený. Múdrosť spočíva v poznaní tejto skutočnosti. Múdry život znamená žiť s vedomím pominuteľnosti života. Toto poznanie nás potom vedie k viere a poslušnosti. Takúto múdrosť môžeme získať len pokáním (Ž 90,8.12) a prijatím Božích darov odpustenia, súcitu a milosrdenstva (Ž 90,13.14).

Náš základný problém nespočíva v tom, že sme stvorení ako ľudské bytosti, ale vyplýva z pádu do hriechu a z toho, čo hriech spôsobil v našom svete. Jeho ničivé účinky sú viditeľné všade a v každom človeku.

Vďaka Ježišovi však pre nás existuje riešenie. On vytvoril cestu z našej ľudskej biedy (Ján 1,29; Ján 3,14–21). Inak by sme nemali žiadnu nádej.

**Aplikácia**

`Náš život plynie veľmi rýchlo. Aké zasľúbenie máme v Ježišovi v súvislosti s pominuteľnosťou nášho života? (Pozri Ján 3,16.) Akú nádej by sme mali bez Neho?`

---

#### Dodatečné otázky k diskuzi

`Uvažuješ někdy o smyslu svého života, nebo se takovým myšlenkám raději vyhýbáš? Proč?`

`Lidé dnes všeobecně neradi mluví o stáří a smrti. Proč tomu tak je?`

`Co bys poradil člověku, který má hrůzu z toho, že jednou zestárne?`

`Co ti pomáhá přijímat fakt, že i tvůj život jednou skončí?`

`Má víra vliv i na tvé uvědomování si toho, že tě „dohání stáří“? Jaký?`

`V čem se liší naše počítání času od toho Božího? Proč?`

`Proč na nás občas „jako stín“ dopadá strach z budoucnosti? Co můžeme nebo spíše máme v takových chvílích dělat?`
