---
title: 'Podnety na zamyslenie'
date: 23/02/2024
---

Zdá sa, akoby v dnešnej modernej dobe nebolo pre nadobudnutie „šťastia“ potrebné získanie „múdrosti“. Ľudia sú radšej šťastní ako múdri. Môžeme však byť skutočne šťastní a žiť naplnený život bez múdrosti od Boha? Žalmy jasne hovoria, že nemôžeme. Dobrou správou je, že sa od nás nežiada, aby sme si vyberali medzi múdrosťou a šťastím. Božská múdrosť prináša skutočné šťastie.

Môže nám to pomôcť ilustrovať jeden príklad z hebrejčiny. Slovo „krok“ v množnom čísle (ašurej) znie veľmi podobne ako slovo „šťastie“ (ašrej). A hoci toto prepojenie v našich prekladoch nenachádzame, poetický jazyk žalmov prináša veľmi dôležité posolstvo: „kroky“ držiace sa Božej cesty vedú k „šťastnému“ životu (Ž 1,1; Ž 17,5; Ž 37,31; Ž 44,19; Ž 89,16; Ž 119,1). Múdrosť a šťastie nie sú v Písme abstraktný pojem, ale skutočná skúsenosť.

Získavame ich prostredníctvom vzťahu s Bohom. Takýto vzťah pozostáva z uctievania, chvály a nachádzania sily a dôvery v Bohu. Žalm 25,14 hovorí: „Hospodin je priateľ tých, čo sa ho boja, a oboznamuje ich so svojou zmluvou.“

„Vďaka Bohu za jasné obrazy, ktoré nám dal. Uvažujme o požehnaných uisteniach jeho lásky a majme ich stále na zreteli: Boží Syn odchádza z trónu svojho Otca a svoju božskú prirodzenosť odieva ľudskou prirodzenosťou, aby vyslobodil človeka z moci satana. Kristovo zástupné víťazstvo otvára ľuďom nebo a sprítomňuje im prijímaciu sieň, kde Boh zjavuje svoju slávu. Myslime na to, ako bolo ľudstvo zachránené zo záhuby, do ktorej ho vrhol hriech, premýšľajme o tom, ako ho po skúške viery priodiala Kristova spravodlivosť, ako ho povzniesla k Božiemu trónu a znova spojila s Bohom. To všetko sú témy, o ktorých máme podľa Božej vôle uvažovať.“ (SC 118; CK79)

**Námety na spoločné uvažovanie**

`Ako sa pre nás môže stať Božie slovo nielen poučením, ale aj zdrojom radosti? Ako súvisí sýtenie sa Božím slovom s prebývaním v Ježišovi Kristovi, ktorý je Slovo (Ján 1,1; Ján 15,5.7)?`

`Čo sa stane, keď ľudia neustále vedome odmietajú Božie naučenia (Žalm 81; Žalm 95)? Prečo sa to podľa vás deje?`

`Prečo sa cesta bezbožných niekedy môže zdať žiadanejšia ako rada spravodlivých (Žalm 141)? Ako sa môžeme vysporiadať so skutočnosťou, že bezbožní sa majú (niekedy naozaj a niekedy len zdanlivo) veľmi dobre?`

Západ slnka: 17.15

---

#### Dodatečné otázky k diskuzi

`U čeho ses během studia této lekce musel nejvíce zdržet, nebo ses k tomu musel dokonce i vracet? Proč?`

`Proč toužíme více po štěstí než po moudrosti?`

`Jaký smysl má hledání moudrosti? Co z toho máme? Před čím nás chrání?`

`Která myšlenka z dnešní diskuze ti připadala nejmoudřejší? Proč?`
