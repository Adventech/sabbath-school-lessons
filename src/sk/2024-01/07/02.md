---
title: '„Jeho milosrdenstvo trvá naveky“'
date: 11/02/2024
---

> <p></p>
> <sup>1</sup>Ďakujte Hospodinovi, lebo je dobrý, lebo jeho milosrdenstvo trvá naveky. <sup>2</sup>Ďakujte Bohu bohov, lebo jeho milosrdenstvo trvá naveky. <sup>3</sup>Ďakujte Pánovi pánov, lebo jeho milosrdenstvo trvá naveky. <sup>4</sup>Jedine on koná veľké divy, lebo jeho milosrdenstvo trvá naveky. ... <sup>23</sup>Spomenul si na nás v našom ponížení, lebo jeho milosrdenstvo trvá naveky. <sup>24</sup>Oslobodil nás od našich protivníkov, lebo jeho milosrdenstvo trvá naveky. <sup>25</sup>Všetkým tvorom dáva pokrm, lebo jeho milosrdenstvo trvá naveky. <sup>26</sup>Ďakujte Bohu nebies, lebo jeho milosrdenstvo trvá naveky. (Ž 136,1–4.23–26)

**Osobné štúdium**

`Aká je ústredná myšlienka Žalmu 136? Kde nachádza žalmista dôkazy pre svoje tvrdenie?`

Žalm 136 vyzýva Boží ľud, aby chválil Hospodina za Jeho milosrdenstvo zjavené v stvorení (Ž 136,4–9) a v dejinách Izraela (Ž 136,10–22). „Milosrdenstvo“ (hebrejsky chesed, „milosť“; „vytrvalá láska“) vyjadruje Božiu dobrotu a vernosť stvorenstvu a zmluve s Izraelom. Žalm ukazuje, že nesmierna Božia moc a vznešenosť sú založené na Jeho nemennej, vytrvalej láske.

Hospodin je „Boh bohov“ a „Pán pánov“ (Ž 136,2.3), čo je hebrejské vyjadrenie, ktoré znamená že „Hospodin je veľký Boh“ (Ž 95,3). Tieto výroky teda neznamenajú, že by existovali aj nejakí iní bohovia, ale že Hospodin je jediný Boh.

Hospodinove veľké zázraky, ktoré nemôže zopakovať nikto iný, sú nepopierateľným dôkazom Jeho zvrchovanej vlády (Ž 136,4). Boh stvoril nebo, zem a nebeské telesá, ktoré sú predmetom uctievania pohanov (5Moj 4,19). Žalmy však zbavujú moci nielen pohanské božstvá, ale aj všetko ostatné, na čo by sa ľudia mohli obracať ako na zdroj viery a sily. Z ruky Hospodina vyšlo celé stvorenstvo. Sú to iba stvorené veci – nie Stvoriteľ. V tom spočíva podstatný rozdiel.

Obraz Hospodinovej silnej ruky a vystretého ramena (Ž 136,12) zdôrazňuje účinnosť Božej moci a skutočnosť, že Jeho milosrdenstvo má ďalekosiahlu pôsobnosť.

Božie milosrdenstvo v stvorení a dejinách by malo inšpirovať Jeho ľud, aby mu dôveroval a zostal verný Jeho zmluve. Refrén „lebo jeho milosrdenstvo trvá naveky“ sa v Žalme 136 opakuje 26-krát, čím uisťuje veriacich, že Hospodin sa nemení a zopakuje svoju minulú priazeň každej nasledujúcej generácii. Boh pamätá na svoj ľud (Ž 136,23) a je verný svojej zmluve milosti. Viera v Hospodinovo trvalé milosrdenstvo je podstatou biblickej viery, ktorá zahŕňa radostné uctievanie a dôveru a zároveň mlčanlivosť a pokánie.

Žalm 136 (verše 23–25) sa končí zdôraznením Božej univerzálnej starostlivosti o svet. Božie milosrdenstvo sa vzťahuje nielen na Izrael, ale aj na celé stvorenstvo. Žalm teda hovorí o univerzálnosti Božej spásnej milosti a nabáda celý svet, aby sa pripojil k chvále Hospodina (pozri tiež Luk 2,10; Ján 3,16; Sk 15,17).

**Aplikácia**

`Ako odhaľuje Ježišova smrť za naše hriechy veľkú pravdu o Bohu, ktorá spočíva v tom, že „jeho milosrdenstvo trvá naveky“?`

---

#### Dodatečné otázky k diskuzi

`Autor 136. žalmu 26 x zazpívá „jeho milosrdenství je věčné“. Co ho k tomu mohlo motivovat?`

`Na koho všeho autor žalmu toto věčné milosrdenství vztahuje? Proč?`

`Proč je dobré vědět, že Boží „milosrdenství je věčné“?`

`Máme nějaké důkazy toho, že Boží milosrdenství je věčné? Jaké?`

`Umíš si představit, jak tato píseň zněla? Byla vážná nebo veselá? Pomalá nebo svižná? Co si o tom myslíš?`
