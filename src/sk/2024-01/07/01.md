---
title: '„Veľké je tvoje milosrdenstvo“'
date: 10/02/2024
---

### Texty na tento týždeň
Žalm 136; Žalm 51; Žalm 130; Žalm 113; Žalm 123

> <p>Úvodný text</p>
> 10Budem ti ďakovať, Pane, medzi ľuďmi, ospevovať ťa medzi národmi, 11lebo veľké je tvoje milosrdenstvo, až po nebesia, tvoja vernosť až po oblaky. (Ž 57,10.11)

Žalmisti si uvedomujú, že z duchovného pohľadu sú chudobní a nemajú Bohu čo ponúknuť. To znamená, že v nich samých nie je nič, vďaka čomu by obstáli pred Božím svätým trónom (Ž 40,18). Chápu, že všetci potrebujeme Božiu milosť, potrebujeme evanjelium.

Žalmy zdôrazňujú skutočnosť, že ľudia sú úplne závislí od Božieho milosrdenstva. Našťastie, Jeho milosrdenstvo je večné, čoho dôkazom je Božie stvorenie aj dejiny Božieho ľudu (Žalm 136). Pred večným Bohom je ľudský život pominuteľný ako tráva, ale Boh prejavuje nad nami svoje zľutovanie, obnovuje našu silu (Ž 103,3.5.15) a v Ňom máme zasľúbenie večnosti.

Boží ľud sa raduje z toho, že Hospodin je verný svojej zmluve. Volania ľudí, bez ohľadu na ich naliehavosť, sú často naplnené nádejou, pretože smerujú k súcitnému nebeskému Otcovi (Ž 103,13; Ž 68,6; Ž 89,27). Každodenné skúsenosti s Božou milosťou a láskou posilňujú naše odhodlanie uctievať a slúžiť jedine Bohu – a nikomu a ničomu inému.

**Osnova lekcie**

V siedmej lekcii sa v Knihe žalmov zameriame na veľkú tému Božej milosti a Božieho milosrdenstva voči slabým a hriešnym ľuďom. Vo vybraných žalmoch uvidíme, ako si ich autori uvedomovali svoju hriešnosť, potrebu Božej milosti, ale tiež vďačnosť za ňu.

`Žalm 136: Božie milosrdenstvo je večné (nedeľa)`

`Žalm 51: Zľutuj sa nado mnou a stvor mi čisté srdce! (pondelok)`

`Žalm 130: Kto pred tebou, Bože, obstojí? (utorok)`

`Žalm 113 a 123: Božia veľkosť sa prejavuje v Jeho milosrdenstve (streda)`

`Žalm 103: Naša reakcia na Božie milosrdenstvo (štvrtok)`

---

#### Dodatečné otázky k diskuzi

`Minule jsme končili „ve svatyni“. Jak by sis připadal, kdyby ses právě teď ocitnul v nebeské svatyni před Božím trůnem? Proč?`

`Co je to milosrdenství a kdy po něm nejvíce toužíme?`

`Jak velké je podle autora 57. žalmu Boží milosrdenství? Kam až „sahá“?`

`Autor žalmu vedle milosrdenství vzpomíná i Boží věrnost. Proč?`
