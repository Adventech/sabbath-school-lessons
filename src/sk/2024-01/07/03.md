---
title: '„Stvor mi čisté srdce“'
date: 12/02/2024
---

> <p></p>
> <sup>8</sup>Hľa, ty obľubuješ pravdu vo vnútri človeka, dávaš mi poznať hĺbku múdrosti. <sup>9</sup>Zbav ma hriechu yzopom a budem čistý, umy ma a budem belší ako sneh! <sup>10</sup>Daj mi počuť slová radosti a potešenia, nech zajasajú kosti, čo si zdrvil. <sup>11</sup>Zakry si tvár pred mojimi hriechmi a zotri všetky moje viny! <sup>12</sup>Stvor mi čisté srdce, Bože, obnov vo mne pevného ducha! <sup>13</sup>Neodvrhni ma od seba, neodnímaj mi svojho svätého ducha! <sup>14</sup>Vráť mi radosť z tvojej spásy a podopri ma duchom poslušnosti! (Ž 51,8–14)

**Osobné štúdium**

`Prečítaj si Ž 51,3–7. Prečo sa žalmista odvoláva na Božie milosrdenstvo?`

V duchovne najtemnejších chvíľach svojho života kráľ Dávid vylieva svoje srdce pred Hospodinom a prosí Ho o odpustenie hriechov (2. Samuelova 12). Odpustenie je mimoriadny Boží dar milosti, výsledok veľkého Božieho milosrdenstva (Ž 51,3). Kráľ Dávid žiada Boha, aby s ním zaobchádzal nie podľa toho, čo si zaslúži za svoj hriech (Ž 103,10), ale v súlade s Jeho božským charakterom, ktorého podstatou sú milosrdenstvo, vernosť a súcit (Ž 51,3; 2Moj 34,6.7).

`Prečítaj si Ž 51,8–21. Ako tieto verše opisujú odpustenie hriechov? Čo je cieľom Božieho odpustenia?`

Podstatou Božieho odpustenia zďaleka nie je len „ospravedlnenie“ v zmysle právneho vyhlásenia o nevine. Odpustenie vytvára v človeku hlbokú zmenu, ktorá zasahuje do najvnútornejších častí ľudskej bytosti (Ž 51,8; Heb 4,12). Odpustenie teda prináša nové stvorenie (Ž 51,12; Ján 3,3–8). Hebrejské sloveso bara, preložené ako „stvoriť“, zobrazuje božskú tvorivú silu (1Moj 1,1). Iba Boh môže „stvoriť“, iba On môže spôsobiť radikálnu a trvalú zmenu v srdci kajúceho človeka (2Kor 4,6).

Dávid žiada o očistenie yzopom (3Moj 14,2–8; Ž 51,9). Cíti, že pre svoju vinu je vylúčený z Hospodinovej prítomnosti, tak ako je malomocný vylúčený z komunity, kým trvá stav jeho nečistoty (Ž 51,13). Dávid sa obáva, že prinesené obete nedokážu zabezpečiť jeho úplnú obnovu. Neexistovala totiž žiadna obeť, ktorá by mohla odčiniť jeho vopred premyslené hriechy cudzoložstva a vraždy (2Moj 21,14; 3Moj 20,10).

Iba bezpodmienečná Božia milosť mohla prijať Dávidovo „zlomené a skrúšené srdce“ ako obeť a priviesť Dávida späť do súladu s Bohom (Ž 51,18.19). Prosbou o očistenie yzopom sa chce vrátiť do Božej prítomnosti.

**Aplikácia**

`Boh odpustil Dávidovi cudzoložstvo, podvod a vraždu. Čo to hovorí o Božom milosrdenstve? V čom je tento príklad nádejou pre teba?`

---

#### Dodatečné otázky k diskuzi

`David v žalmu vyjadřuje spoustu přání a prosí Boha, aby mu je splnil. Které z nich se ti jeví jako nejdůležitější? Proč?`

`Proč potřebujeme, aby nás Bůh zbavil hříchu a očistil nás?`

`Jak rozumíš prosbě, aby bůh „odvrátil tvář“ od Davidových hříchů?`

`O co David žádá, když prosí „stvoř mi, Bože, čisté srdce“?`

`Jaký vliv má na náš život Boží odpuštění? Co v nás probouzí a proměňuje?`

`Autor lekce píše, že pouze „Boží milost mohla ... vrátit Davida do souladu s Bohem“. Jak tomu rozumíš?`
