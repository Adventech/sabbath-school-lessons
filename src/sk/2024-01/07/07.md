---
title: 'Podnety na zamyslenie'
date: 16/02/2024
---

V knihe Cesta ku Kristovi si prečítajte kapitolu „Hriešnik potrebuje Krista“ (SC 17–22; CK 12–15).

V žalmoch sa hlas Božieho ľudu spája do refrénu „Jeho milosrdenstvo trvá naveky“ na oslavu večnej Božej lásky (Ž 106,1; Ž 107,1; Ž 118,1–4.29; Žalm 136). „Nechváliť Boha by znamenalo zabudnúť na všetky Jeho dobrodenia a nevážiť si Božie dary. Len ten, kto chváli, nezabúda. Myslieť a hovoriť o Bohu ešte neznamená chváliť Ho. Chvála sa začína vtedy, keď uznáme Božiu zvrchovanosť a Jeho skutky a keď odpovieme oslavou na Jeho dobrotu, milosrdenstvo a múdrosť.“ (LaRondelle Hans K.: Deliverance in the Psalms. Berrien Springs, MI: First Impressions, 1983, s. 178)

Dôležitosť dobrorečenia za trvalé Božie milosrdenstvo nadobúda ešte hlbší význam, keď si pripomenieme, že Božie milosrdenstvo, ktoré sa prejavuje Jeho zmluvnou vernosťou a milujúcou láskavosťou, je pevné a nemenné napriek pretrvávajúcemu ľudskému hriechu a odboju voči Bohu.

„My sme proti nemu zhrešili, nezaslúžime si jeho priazeň, no aj tak si praje, aby sme vyslovovali takú úžasnú prosbu: Pre svoje meno nezavrhni, nezneucti trón svojej slávy. Rozpomeň sa a nezruš svoju zmluvu s nami. (Jer 14,21) Ak vyznávame Bohu svoju nehodnosť a svoje hriechy, on splní, čo sľúbil a vypočuje nás. Zaručil to cťou svojho majestátu.“ (COL 148; KP 112)

Skúsenosť, že Boh bol k Dávidovi dobrotivý (Ž 103,2), povzbudzuje žalmistu, aby povedal, že „Hospodin koná spravodlivé skutky, dáva právo všetkým utláčaným“ (Ž 103,6). Konečným cieľom osobného svedectva žalmistu a chvály Božieho milosrdenstva v jeho živote je teda uistiť ostatných o Božej milujúcej láskavosti, aby aj oni mohli otvoriť svoje srdcia Bohu a prijať Jeho spasiteľnú milosť a chváliť Boha (Ž 9,12.13; Ž 22,23–28; Ž 66,16).

**Námety na spoločné uvažovanie**

`Aké praktické dôsledky má na spásu ľudí skutočnosť, že Božie milosrdenstvo je večné? Prečo to neznamená, že vďaka Božiemu večnému milosrdenstvu môže človek vedome zotrvávať v hriechu a pokračovať vo vzbure?`

`Ako môžeme zosúladiť Božie odpustenie našich hriechov s myšlienkou Božieho súdu nad hriechom?`

`Ako spolu súvisia vyjadrenia o Božom milosrdenstve v Novej zmluve s vyjadreniami v žalmoch (Ef 2,4.5; 1Tim 1,16; Tít 3,5; Heb 4,16)?`

Západ slnka: 17.04

---

#### Dodatečné otázky k diskuzi

`Co tě nejvíce obohatilo během tvého osobního studia této lekce? Proč?`

`Proč máme na Boží věčné milosrdenství reagovat chválami a díky?`

`Jak mohou naše chvály pomoci těm, kdo Boží milosrdenství teprve objevují?`

`Co tě dnes v naší diskuzi nejvíce oslovilo? Proč?`
