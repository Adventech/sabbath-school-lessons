---
title: '„Nezabúdaj na nijaké z jeho dobrodení“'
date: 15/02/2024
---

> <p></p>
> <sup>1</sup>Dobroreč Hospodinovi, moja duša, celé moje vnútro jeho svätému menu! <sup>2</sup>Dobroreč Hospodinovi, moja duša, nezabúdaj na nijaké z jeho dobrodení! <sup>3</sup>On ti odpúšťa všetky previnenia, on ťa uzdravuje zo všetkých chorôb. <sup>4</sup>Zachraňuje ti život zo záhuby, on ťa venčí milosťou a milosrdenstvom. <sup>5</sup>Dobrom nasycuje tvoj život, mladosť sa ti obnovuje ako orlovi. (Ž 103,1–5)

**Osobné štúdium**

`Ako je Božie milosrdenstvo predstavené v Žalme 103?`

Žalm 103 hovorí o mnohorakých Hospodinových požehnaniach. Tie sa týkajú všetkých „jeho dobrodení“ (Ž 103,2), vďaka ktorým sa môže človeku dobre dariť a môže sa rozvíjať (Ž 103,3–6). Základom požehnaní je Boží milostivý charakter a Jeho vernosť zmluve s Izraelom (Ž 103,7–18). Hospodin „pamätá“ na ľudskú krehkosť a pominuteľnosť a má súcit so svojím ľudom (pozri Ž 103,13–17).

„Pamätanie“ je v tomto kontexte viac než len kognitívna činnosť. Zahŕňa záväzok, ktorý sa prejavuje skutkom: Boh sa stará o svoj ľud a vyslobodzuje ho (Ž 103,3–13). Pôsobivé obrazy vo veršoch Ž 103,11–16 ilustrujú nesmiernu veľkosť Božej milosti, ktorú možno prirovnať iba k nekonečnej rozľahlosti nebies (Iz 55,9).

Ako by teda mali ľudia reagovať na Božie milujúce milosrdenstvo?

(1) Dobrorečením Hospodina (Ž 103,1.2). Slovo prekladané ako „dobroreč“ vychádza z hebrejského slovesa barak a znamená „žehnať“. Prvýkrát sa v Písme objavuje v správe o stvorení v súvislosti s požehnaním človeka a soboty (1Moj 1,22.28; 2,3). Vo všeobecnosti sa chápe ako akt udelenia materiálnych a duchovných benefitov (1Moj 49,25; Ž 5,12). Keďže Boh je Zdrojom všetkých požehnaní, otázkou zostáva, ako môžu ľudské bytosti žehnať Boha? Nižšie postavený môže žehnať vyššie postaveného v zmysle prejavenia vďačnosti a chvály (1Kráľ 8,66; Jób 29,13). Boh žehná ľudí tým, že im udeľuje dobro, a ľudia žehnajú Boha tým, že chvália Jeho dobrotu. To znamená, že Bohu „dobrorečíme“ za Jeho dary a za Jeho milostivý charakter.

(2) Pamätaním na všetky Jeho dobrodenia a Jeho zmluvu (Ž 103,2.18–22) tak ako Hospodin „pamätá“ na krehkosť človečenstva a na svoju zmluvu so svojím ľudom (Ž 103,3–13). Pamätanie je kľúčovým aspektom vzťahu medzi Bohom a Jeho ľudom. Tak ako Boh pamätá na svoje zasľúbenia ľuďom, tak aj ľudia sú povinní pamätať na Božiu vernosť a odpovedať Bohu svojou láskou a poslušnosťou.

Túto myšlienku podporuje aj známy citát z knihy Túžba vekov: „Bolo by dobre, keby sme každodenne aspoň hodinu uvažovali o Ježišovom živote. Sústredene by sme mali rozjímať o podrobnostiach každej udalosti, najmä však o udalostiach posledných. Ak budeme takto uvažovať o jeho veľkej obeti za nás, naša dôvera v neho bude stálejšia, láska vrúcnejšia a dôkladnejšie budeme preniknutí jeho Duchom. Ak chceme byť nakoniec spasení, musíme sa pod krížom naučiť pokániu a pokore.“ (DA 83; CL 50)

**Aplikácia**

`Za čo „dobrorečíš“ Bohu najčastejšie?`

---

#### Dodatečné otázky k diskuzi

`Co to je „Hospodinovo dobrodiní“? Kdy jsi ho naposledy zažil?`

`Proč si máme pamatovat každé „Boží dobrodiní“?`

`Jak se nám může vymstít, když budeme na „Boží dobrodiní“ zapomínat?`

`Jaký vliv má na náš život „dobrořečení“?`

`Myslíš, že můžeme „dobrořečit“ i lidem, kteří jsou vůči nám přátelští? Proč?`

`Jaký vliv má dobrořečení (nebo naopak brblání) na naše vztahy v rodině, církvi nebo na pracovišti?`

`Je možné se odnaučit „blbé náladě“ a naučit se „dobrořečení“? Jak?`
