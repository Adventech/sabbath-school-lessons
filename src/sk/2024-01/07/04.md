---
title: '„Kto obstojí?“'
date: 13/02/2024
---

> <p></p>
> <sup>1</sup>Z hlbín volám k tebe, Hospodin. <sup>2</sup>Pane, počuj môj hlas; kiež tvoje ucho pozorne vypočuje hlas môjho vzdychania. <sup>3</sup>Ak si budeš, Hospodin, v pamäti uchovávať neprávosti, Pane, kto obstojí? <sup>4</sup>Ty však máš moc odpúšťať, aby cítili bázeň pred tebou. <sup>5</sup>Čakám na Hospodina. Moja duša čaká na jeho slovo. <sup>6</sup>Moja duša čaká na Pána viac ako strážcovia na ráno, viac ako strážcovia na ráno. <sup>7</sup>Izrael, čakaj na Hospodina, lebo od Hospodina je milosť a od neho je plné vykúpenie. <sup>8</sup>On vykúpi Izrael zo všetkých jeho neprávostí. (Žalm 130)

**Osobné štúdium**

`Ako je v Žalme 130 zobrazená závažnosť hriechu a dôležitosť nádeje pre hriešnikov?`

Veľké trápenie žalmistu súvisí nielen s jeho vlastnými hriechmi, ale aj s hriechmi celého ľudu (Ž 130,3.8). Hriechy ľudu sú také ťažké, že hrozí nebezpečenstvo večného odlúčenia ľudu od Boha (Ž 130,3). Písmo hovorí o záznamoch o hriechoch, ktoré sa uchovávajú pre deň súdu (Dan 7,10; Zj 20,12) a o tom, že mená hriešnikov boli odstránené z knihy života (2Moj 32,32; Ž 69,29; Zj 13,8).

Žalmista sa teda dovoláva Božieho odpustenia, ktoré môže vymazať záznam o hriechoch (Ž 51,3.11; Jer 31,34; Mich 7,19). Vie, že „hnev nie je podstatou Božej prirodzenosti. Jeho láska je večná. Boží ,hnev‘ je vyvolaný len tým, že človek nedokáže doceniť Jeho lásku. ... Zmyslom Jeho hnevu nie je zraniť, ale skôr uzdraviť človeka; nie zničiť, ale zachrániť svoj zmluvný ľud (pozri Oz 6,1.2).“ (LaRondelle Hans K.: Deliverance in the Psalms. Berrien Springs, MI: First Impressions, 1983, s. 180.181) Našu úctu a vážnosť voči Bohu vzbudzuje vedomie, že Boh nechce trestať naše hriechy, ale túži ich odpúšťať (Ž 130,4; Rim 2,4). Skutočné uctievanie je postavené na obdive Božieho charakteru lásky, nie na strachu z trestu.

Božie deti sú povolané čakať na Hospodina (Ž 27,14; Ž 37,34). Hebrejské slovo preložené ako „očakávať“ doslova znamená „natiahnuť sa“ a tvorí koreň hebrejského slova pre „nádej“. Očakávanie Hospodina teda nie je pasívne, utrápené odovzdanie sa skľučujúcim okolnostiam, ale skôr nádejné „naťahovanie sa“ alebo dychtivé očakávanie Hospodinovho zásahu. Žalmistova nádej nie je založená na jeho osobnom optimizme, ale na Božom slove (Ž 130,5). Verné očakávanie Hospodina nie je márne, pretože po temnej noci prichádza ráno božského vyslobodenia.

Všimnime si, ako sa osobná prosba žalmistu stáva prosbou celého spoločenstva (Ž 130,7.8). Blaho jednotlivca je neoddeliteľné od blahobytu celého ľudstva. Človek sa teda nemodlí len za seba, ale za spoločenstvo. Ako veriaci sme súčasťou komunity a to, čo ovplyvňuje jednu časť komunity, ovplyvňuje každého jej člena.

**Aplikácia**

`Zamysli sa nad textom žalmu: „Ak si budeš, Hospodin, v pamäti uchovávať neprávosti, Pane, kto obstojí?“ (Ž 130,3) Čo to znamená pre teba osobne? Aká by bola tvoja situácia, keby si Hospodin „v pamäti uchovával“ tvoje neprávosti?`

---

#### Dodatečné otázky k diskuzi

`Jak vnímá autor 130. žalmu svou situaci i stav celého národa?`

`Jak bychom dopadli, kdyby Bůh vůči nám nebyl milosrdný? Proč?`

`Už ses někdy cítil, jako bys byl v „bezedných hlubinách“? Co to způsobilo?`

`Jaký je rozdíl mezi vztahem k Bohu, který je motivován strachem, a úctou, kterou v nás probouzí poznání jeho lásky a odpuštění?`

`„Vyhlížíš“ také Hospodina, jako autor žalmu? Co to znamená a jak se to projevuje?`

`Proč se nemáme modlit jen za sebe, ale i za náš národ i církev?`
