---
title: 'Chvála vznešenému a milosrdnému Bohu'
date: 14/02/2024
---

> <p></p>
> <sup>1</sup>Svoje oči dvíham k tebe, čo tróniš na nebesiach. <sup>2</sup>Ako oči sluhov hľadia na ruku svojich pánov, ako oči slúžky na ruku svojej panej, tak hľadia naše oči na Hospodina, nášho Boha, kým sa nezmiluje nad nami. <sup>3</sup>Zmiluj sa nad nami, Hospodin, zmiluj sa nad nami, lebo sme presýtení opovrhovaním. <sup>4</sup>Naša duša je presýtená posmechom sebaistých, pohŕdaním pyšných. (Žalm 123)

**Osobné štúdium**

`Prečítaj si Žalmy 113 a 123. Ktoré dva aspekty Božieho charakteru sú zobrazené v týchto žalmoch?`

Žalmy 113 a 123 chvália vznešenosť a milosrdenstvo Hospodina. Jeho velebnosť sa zjavuje vo veľkosti Hospodinovho mena a vo vyvýšenosti Jeho trónu, ktorý je nad všetkými národmi a nad nebesami (Ž 113,4.5; Ž 123,1). „Kto je ako Hospodin, náš Boh, ktorý sídli vysoko?“ (Ž 113,5) Tieto slová sú vyjadrením viery, že žiadna moc vo svete ani mimo neho nemôže spochybniť Boha Izraela.

Neprístupné výšky, kde Hospodin prebýva, sú znázornené skutočnosťou, že je ochotný „znížiť sa“ (Ž 113,6; Roh.). Hoci prebýva vysoko, skláňa sa k svojmu stvorenstvu a „hľadí do hlbín neba i zeme“ (pozri Ž 113,6). To, že Boh zostáva na výsostiach, Mu nebráni vidieť, čo sa deje v našom svete. Hospodinovo milosrdenstvo sa prejavuje v ochote konať v našom svete a zachraňovať núdznych a chudobných z ich problémov. Jeho štedrá ruka zjavne nie je skrytá pred Jeho služobníkmi, hoci Jeho príbytok je vo vzdialenom nebi.

Boh nás nekonečne presahuje. Jeho veľkosť a starostlivosť preto nevieme úplne pochopiť a rozpoznať, ale môžeme pozorovať Jeho skutky milosrdenstva a súcitu. Chudobní, biedni a utláčaní môžu na vlastnej koži zažiť Božiu zvrchovanú moc v pozoruhodných zásahoch a zmenách, ktoré môže urobiť v ich prospech. Vznešený Boh prejavuje svoju veľkosť tým, že používa svoju moc na vyvýšenie ponížených. Ľudia môžu slobodne pristupovať k Hospodinovi, pretože Jeho majestát a zvrchovanosť nič nemenia na skutočnosti, že On je ich milostivý Stvoriteľ a Udržiavateľ a že ľudia sú Jeho služobníkmi a milovanými deťmi.

Uctievanie Hospodina je teda motivované nielen Jeho veľkoleposťou, ale aj Jeho dobrotou. Chvála nie je obmedzená časom a priestorom (Ž 113,2.3). Vznešenosť a milosrdenstvo Hospodina sa najlepšie prejavujú v Ježišovi Kristovi, ktorý bol ochotný zostúpiť z nebies a ponížiť sa – a to až na smrť na kríži –, aby pozdvihol padlé ľudstvo (Fil 2,6–8). Na kríži vidíme, prečo je Boh hoden nášho uctievania a našej chvály za všetko, čo pre nás urobil.

**Aplikácia**

`Uvažuj o kríži a o tom, čo sa na ňom udialo pre teba osobne. Pred čím ťa Ježiš zachránil? Prečo je dôležité uvažovať vo svetle kríža o Bohu a Jeho vzťahu k nám?`

---

#### Dodatečné otázky k diskuzi

`Proč autor žalmu „pozvedá své oči“? Co to znamená?`

`Kdy máš potřebu „pozvedat své oči“? Proč?`

`Jak nám toto „pozvedání očí“ pomáhá zvládat posměch a urážky, kterými nás tak rádi častují „pyšní“?`

`Kdy nás ten posměch a urážky nejvíce bolí? Proč?`

`Máš rád společné „chvály“, které se vznášejí k nebi? Proč?`

`Autor píše, že oslava Boha „není omezena časem a prostorem“. Jak tomu rozumíš?`

`Bůh „sestupuje níže“. Proč? Aby nás odsoudil nebo spasil? Jak to vnímáš?`
