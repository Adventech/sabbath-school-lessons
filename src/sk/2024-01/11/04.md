---
title: 'Sion – domov všetkých národov'
date: 12/03/2024
---

> <p></p>
> <sup>1</sup>Jeho základy sú na posvätných vrchoch. <sup>2</sup>Hospodin miluje brány Siona viac než všetky príbytky Jákoba. <sup>3</sup>Slávne chýry idú o tebe, Božie mesto. – Sela – <sup>4</sup>Z tých, čo ma poznajú, spomeniem Rahab a Bábel, ba aj Filištínsko, Týrus a Kúš, tí všetci sa tu narodili. <sup>5</sup>O Sione sa povie: „Ten i onen sa tam narodil a sám Najvyšší ho upevnil.“ <sup>6</sup>Hospodin pri súpise národov pripomenie: „Tento sa tam narodil.“ – Sela – <sup>7</sup>Dajú sa do spevu a tanca: „Pre mňa všetko z teba pramení.“ (Žalm 87)

**Osobné štúdium**

`Čo robí zo Siona vážené a dôležité miesto? (Ž 87,1.2)`

Žalm 87 je hymnus oslavujúci Sion ako mimoriadne, Bohom vyvolené a milované mesto. Základ Božieho chrámu je na vrchu Sion (Ž 2,6; Ž 15,1). Na konci časov Sion vystúpi nad všetky vrchy, čo bude znamenať Hospodinovu zvrchovanú nadvládu nad celým svetom (Ž 99,2; Iz 2,2, Mich 4,1). Žalm 87 hovorí o Sione ako o „posvätných vrchoch“, aby zdôraznil jeho majestát (Ž 133,3). Boh miluje brány Siona „viac než všetky príbytky Jákoba“ (Ž 87,2), čím je vyjadrená nadradenosť Siona nad všetkými ostatnými miestami v Izraeli, ktoré boli v minulosti zvláštnymi miestami zhromažďovania Božieho ľudu (napríklad Šílo a Bétel). Žalm teda potvrdzuje, že pravé uctievanie Boha súvisí s pravidlami, ktoré určil On (vrátane uctievania v svätyni).

`Aké „slávne chýry“ o Sione zaznievajú v úvodnom texte (Ž 87,3–7)?`

Sláva Siona priťahuje všetky národy k Bohu, a tak sa hranice Božieho kráľovstva rozširujú na celý svet. Všimnime si, že Boh nezaobchádza s ostatnými národmi ako s druhoradými ľuďmi. Sion je vykreslený ako miesto duchovného narodenia všetkých národov, ktoré prijímajú Hospodina ako svojho Spasiteľa.

V Izraeli sa súpis osôb robil podľa miesta narodenia (Neh 7,5; Luk 2,1–3). Žalm trikrát uvádza, že národy sa rodia na Sione, čo znamená, že Hospodin im dáva novú identitu a udeľuje im všetky výsady zákonne narodených detí Siona (Ž 87,4–6).

Žalm 87 ukazuje spásu Židov aj pohanov a ich zjednotenie v jednej cirkvi prostredníctvom Kristovej vykupiteľskej služby (Rim 3,22; Rim 10,12; Gal 3,28.29; Kol 3,11). Zobrazenie prosperity Siona pripomína Danielovo videnie o tom, že Božie kráľovstvo sa stáva obrovským vrchom, ktorý napĺňa celú zem (Dan 2,34.35.44.45). Podobne o ňom hovorí aj Ježišovo podobenstvo o Božom kráľovstve, ktoré sa rozrastá na obrovský strom hostiaci nebeské vtáctvo (Mat 13,32).

**Aplikácia**

`Ako sa pripravenosť Siona prijať všetkých ľudí napĺňa vo veľkom poverení cirkvi kázať evanjelium všetkým národom (Mat 28,18–20)? Ako táto myšlienka súvisí s výzvou kázať posolstvo troch anjelov?`

---

#### Dodatečné otázky k diskuzi

`Proč má být Sijón domovem lidí z celého světa?`

`Kde se Sijón nachází a v čem je tak jedinečný?`

`Proč Židé tak rádi zapomínali na to, že spasení není vyhrazeno jen pro ně?`

`Jaké podobné nebezpečí hrozí nám, adventistům?`

`Kdy se naplní toto proroctví? Kdy se stane Sijón domovem všech národů?`
