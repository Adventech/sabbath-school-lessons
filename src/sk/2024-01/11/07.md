---
title: 'Podnety na zamyslenie'
date: 15/03/2024
---

Uvažujte o posolstve textov Izaiáš 40 a Izaiáš 51,1–16.

Sionské piesne sú presvedčivým záväzkom uchovať si v pamäti Sion a živú nádej v Božiu zvrchovanú moc, ktorú predstavuje. Hoci v živote prijímame mnohé požehnania vychádzajúce z Božej svätyne, uskutočnenie nádeje na plnosť života a radosť na Sione je stále pred nami, v budúcnosti. Mnohé Božie deti v slzách túžia po nebeskom Sione (Ž 137,1). Myslieť na Sion neznamená len akési príležitostné rozpomenutie sa. Dôležité je sústrediť sa na to, čo je pred nami, a rozhodnúť sa žiť v súlade s touto živou myšlienkou (2Moj 13,3; 2Moj 20,8).

Preto spievanie piesní zo Siona v sebe nesie vášnivé odhodlanie udržať pri živote nádej na obnovu Božieho kráľovstva na novej zemi (Zj 21,1–5). „Vykúpení, obdarení nesmrteľnosťou, budú nadšene skúmať divy stvoriteľskej moci a tajomstvo zachraňujúcej lásky. Nebude tam krutý nepriateľ, ktorý by ich zvádzal, aby zabudli na Boha. Tam sa rozvinie každý dar a každá schopnosť sa bude zdokonaľovať. Stále nové poznávanie neunaví mysle a nevyčerpá tvorivé sily. Tam sa uskutočnia tie najveľkolepejšie diela, splnia najvznešenejšie túžby a dosiahnu najušľachtilejšie ciele. Stále však zostanú nové výšiny na výstup, nové obdivuhodné zázraky, nové pravdy na skúmanie a nové úlohy na rozvoj duchovných, duševných i telesných schopností.“ (GC 677; ZTDS 450)

Záväzok nezabudnúť na Sion je rozhodnutím Hospodinových pútnikov, že nikdy neprijmú tento svet za svoju vlasť, ale budú čakať na nové nebo a novú zem.

To je aj dôvod, prečo môžu žalmy o Sione spievať veriaci všetkých generácií, ktorí túžia žiť v Novom Jeruzaleme (Zj 3,12). Sionské piesne nás povzbudzujú, aby sme očakávali budúci svet s nádejou. Zároveň nás však zaväzujú, aby sme boli tu a teraz sprostredkovateľmi Božej milosti.

**Námety na spoločné uvažovanie**

`Ako môžeme duchovné a teologické princípy týkajúce sa Božieho ľudu na Sione, ktorý bol skutočným miestom v Jeruzaleme, aplikovať na cirkev a jej poslanie vo svete?`

`Ako dnes môžu veriaci zotrvávať v Božej svätyni? (Pozri Ján 1,14–18; Heb 12,22–24.)`

`Ako sa podľa Žalmu 87 stane Sion mestom všetkých národov? (Pozri aj Rim 5,10; Ef 2,11–16; Kol 1,19–23.)`

`Ako by ste odpovedali človeku, ktorý poukazuje na skutočnosť, že bezbožným sa v tomto svete darí, zatiaľ čo mnohí „dobrí“ ľudia trpia? Prečo je dôležité priznať, že tu a teraz nemáme presné odpovede na všetko, čo sa okolo nás odohráva?`

Západ slnka: 17.48

---

#### Dodatečné otázky k diskuzi

`Probudilo v tobě studium této lekce nějakou touhu? Jakou a proč?`

`Co je cílem tvé životní pouti? Kam bys rád došel? Jak toho chceš dosáhnout?`

`Co myslíš, nebudeme se v nebi nudit? Proč?`

`Co bylo dnes pro tebe největším povzbuzením?`
