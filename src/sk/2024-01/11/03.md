---
title: '„Jeruzalemu vyprosujte pokoj“'
date: 11/03/2024
---

> <p></p>
> <sup>1</sup>Potešil som sa, keď mi povedali: „Pôjdeme do Hospodinovho domu!“ <sup>2</sup>Naše nohy už stoja v tvojich bránach, Jeruzalem. <sup>3</sup>Jeruzalem je vystavaný ako mesto pospájané do jediného celku. <sup>4</sup>Ta vystupujú kmene, kmene Hospodina, podľa príkazu pre Izrael velebiť meno Hospodina. <sup>5</sup>Tam stoja súdne stolce, stolce Dávidovho domu. <sup>6</sup>Jeruzalemu vyprosujte pokoj. Kiež v pokoji žijú tí, čo ťa milujú! <sup>7</sup>„Kiež je pokoj na tvojich hradbách, istota v tvojich palácoch!“ <sup>8</sup>Pre svojich bratov a priateľov hovorím: „Pokoj v tebe!“ <sup>9</sup>Pre dom Hospodina, nášho Boha, chcem prosiť o tvoje blaho. (Žalm 122)

**Osobné štúdium**

`Uvažuj o prvej časti úvodného žalmu (Ž 122,1–5). Aké sú pocity veriacich pri ich príchode do Jeruzalema? Čo túžia nájsť v Jeruzaleme?`

Žalm 122 vyjadruje nadšenie pútnikov z ich príchodu do Jeruzalema. Púte do Jeruzalema boli radostnými udalosťami. Boží ľud sa počas roka trikrát zišiel, aby si pripomenul Božiu dobrotu prejavovanú v minulosti aj súčasnosti (5Moj 16,16). Jeruzalem bol stredobodom života národa, pretože bol „svedectvom Izraelovi“ (Ž 122,4; Roh.) a nachádzali sa tam „súdne stolce“ (Ž 122,5). „Svedectvo Izraelovi“ sa vzťahuje na svätyňu, ktorá sa nazývala aj „príbytok svedectva“ (4Moj 1,50) a obsahovala „archu svedectva“ (2Moj 25,22). Súdne stolce sú vyjadrením súdneho systému v Jeruzaleme (2Sam 8,15). Putovanie do Jeruzalema sa teda spájalo aj s túžbou domôcť sa spravodlivosti. Vernosť Bohu a sprostredkovanie spravodlivosti ľuďom nemali byť nikdy oddelené.

`Uvažuj o druhej časti úvodného textu (Ž 122,6–9). Čo je hlavnou modlitbou Božieho ľudu?`

Modlitba za pokoj Jeruzalema je vyjadrením túžby po Božom požehnaní pre mesto a jeho obyvateľov. Táto modlitba zjednocuje veriacich a prináša pokoj do ich vzájomných vzťahov (Ž 122,8). Jeruzalem mohol byť mestom pokoja iba vtedy, ak existoval zmier medzi Bohom a Jeho ľudom a tiež medzi Božími deťmi navzájom. Modlitba za pokoj v Jeruzaleme teda vyjadruje výzvu Božiemu ľudu, aby žil nielen v pokoji s Bohom, ale aby tento pokoj naplnil aj vzájomné vzťahy. Vďaka tomuto pokoju bude môcť celý ľud prosperovať (Ž 147,12–14).

Žalm nás učí, že modlitba za dobro spoločenstva veriacich je dôležitým predmetom modlitieb Božích detí, lebo iba silný a jednotný Boží ľud môže svetu ohlasovať radostnú zvesť o Božom pokoji a spasení (Ján 13,34.35).

Modliť sa za pokoj „v Jeruzaleme“ je aj dnes výsadou a zodpovednosťou veriacich, pretože udržiava živú nádej na príchod Božieho kráľovstva pokoja v posledných časoch. Toto kráľovstvo zasiahne nielen mesto Jeruzalem, ale aj celý svet (Iz 52,7; Iz 66,12.13; Zjavenie 21–22).

**Aplikácia**

`Ako sa môžeme usilovať o vzťahy naplnené pokojom a porozumením? Aké praktické kroky pre to môžeš urobiť ty sám?`

---

#### Dodatečné otázky k diskuzi

`Co je to pokoj? Jak bys ho popsal?`

`Proč je v Bibli tak často řeč o pokoji?`

`Toužíš po pokoji, nebo ho už máš? Proč?`

`Proč máme vyprošovat pokoj pro církev (sbor) i naše duchovní sourozence?`

`Spousta lidí možná ani neví, co je to pokoj a jak chutná. Můžeme jim pomoci ho najít a ochutnat? Jak?`

`Jak by ses cítil, kdyby ses právě teď ocitnul před Božím trůnem? Měl bys v nitru pokoj? Proč?`
