---
title: '„Jeden deň v tvojich nádvoriach je lepší než inde tisíc“'
date: 10/03/2024
---

> <p></p>
> <sup>2</sup>Aké milé sú tvoje príbytky, Hospodin zástupov! <sup>3</sup>Moja duša sa umára túžbou po nádvoriach Hospodina; moje srdce i telo plesajú v ústrety živému Bohu. <sup>4</sup>Veď aj vrabec si nájde domov a lastovička hniezdo, kde si kladie mláďatá pri tvojich oltároch, Hospodin zástupov, môj Kráľ a môj Boh. <sup>5</sup>Blahoslavení tí, čo bývajú v tvojom dome a ustavične ťa chvália. (Ž 84,2–5)

**Osobné štúdium**

`Uvažuj o úvodnom texte (Ž 84,2–5). Prečo žalmista túži prebývať vo svätyni?`

Žalmista sa „umára túžbou“, aby sa svätyňa stala jeho trvalým príbytkom a mohol byť navždy blízko živého Boha (Ž 84,2.3). Božia prítomnosť (Ž 84,3) robí zo svätyne jedinečné miesto. Vo svätyni môžu ctitelia „rozjímať o dobrote Hospodina“ (Ž 27,4; „hľadieť na krásu Hospodinovu“; Roh.; pozri aj Ž 63,3) a byť nasýtení dobrotou Jeho domu (Ž 65,5). Podľa Žalmu 84 môže človek dosiahnuť jedinečné šťastie (blahoslavenstvo) vo vzťahu s Bohom, ktoré pozostáva z chválenia Hospodina (Ž 84,5), nachádzania sily v Bohu (Ž 84,6) a z dôverovania v Neho (Ž 84,13). Svätyňa je miesto, kde sa takýto vzťah rozvíja uctievaním a spoločenstvom so spoluveriacimi. Živá Božia prítomnosť vo svätyni dáva veriacim zahliadnuť slávne Božie kráľovstvo a ochutnať večný život.

`Prečítaj si Ž 84,6–13. Kto iný môže byť požehnaný tým, čo predstavuje svätyňa?`

Text opisuje Božie požehnania ako niečo, čo vyžaruje zo svätyne. Tieto požehnania prichádzajú postupne na tých, čo slúžia v svätyni (Ž 84,5), potom na pútnikov na ceste do svätyne (Ž 84,6–11) a napokon na všetkých obyvateľov zeme. Očakávanie pútnikov, že sa v svätyni stretnú s Bohom, posilňuje ich vieru (Ž 84,8). Kým sila obyčajného pocestného pod ťarchou únavnej cesty slabne, u pútnikov do svätyne ich sila rastie tým viac, čím sú k svätyni bližšie.

Aj keď Božie deti zo svätyne odchádzajú, naďalej nesú pečať Božej svätyne tým, že vedú bezúhonný život (Ž 84,12). Takto Písmo charakterizuje spravodlivých, ktorí vstupujú do Hospodinovej svätyne (Ž 15,1–3). Hospodin je nazvaný „slnkom“, čo ukazuje, že tak ako slnečné lúče, aj požehnania zo svätyne majú moc ožiariť celú zem (Ž 84,12). Tí, ktorí prostredníctvom viery zostávajú spojení s Bohom, prijímajú Jeho milosť bez ohľadu na miesto, kde sa nachádzajú.

**Aplikácia**

`Prečítaj si Zj 21,3. O akej nádeji sa tu hovorí v súvislosti s pozemskou svätyňou? Čo táto nádej pre nás znamená v súvislosti s budúcnosťou?`

---

#### Dodatečné otázky k diskuzi

`Už jsi někdy zmíral steskem? Jaký je to stav?`

`Jaký stesk trápí autora žalmu a z čeho pramení?`

`Chodíš rád na bohoslužbu? Proč?`

`Jakou roli v našem rozvíjení vztahu s Bohem hrají společné bohoslužby?`

`Je „společné chválení“ Boha lepší než to soukromé? V čem? Kdy?`

`Autor žalmu touží být blízko živému Bohy. Co to znamená a jak se to dělá?`

`Chtěl bys bydlet v Božím domě – v chrámu? Proč?`
