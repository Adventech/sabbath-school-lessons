---
title: '„Sú ako vrch Sion, ktorý sa nepohne“'
date: 14/03/2024
---

> <p></p>
> <sup>1</sup>Tí, čo sa spoliehajú na Hospodina, sú ako vrch Sion: nepohne sa, trvá naveky. <sup>2</sup>Ako sú vrchy vôkol Jeruzalema, tak je Hospodin vôkol svojho ľudu odteraz až naveky. <sup>3</sup>Nespočinie teda žezlo bezbožnosti nad územím spravodlivých, aby spravodliví nesiahli po bezpráví. <sup>4</sup>Hospodin, dobre rob dobrým, tým, čo majú úprimné srdce! <sup>5</sup>Nech však tých, čo sa dávajú na krivolaké cesty, Hospodin zaženie aj s páchateľmi neprávosti! Pokoj nad Izraelom! (Žalm 125)

**Osobné štúdium**

`Ako sú v texte Ž 125,1.2 vykreslení tí, čo dôverujú Bohu?`

Tí, ktorí dôverujú Hospodinovi, sú prirovnaní k vrchu Sion, symbolu vytrvalosti, pevnosti a sily. Nádherný výhľad na vrchy obklopujúce mesto Jeruzalem inšpiroval žalmistu, aby ocenil istotu Božej ochrany (Ž 5,13; Ž 32,7.10). Na rozdiel od vrchov, ktoré uctievali bezbožné národy a ktoré boli zmietnuté do mora (Ž 46,3), symbolická pevnosť a nepohnuteľnosť vrchu, na ktorom stojí Jeruzalem, vzbudzuje hlbokú dôveru. Dôvera v Božiu ochranu sa stáva ešte výraznejšou tvárou v tvár bolestnej realite, kde zlo akoby neustále malo navrch. Aj uprostred tohto zla však môže mať Boží ľud nádej.

`Ako sú podľa veršov Ž 125,3–5 pokúšaní spravodliví? Čo z toho vyplýva pre nás?`

Božie deti môže nielen odrádzať či znechucovať úspech bezbožných, ale môžu byť dokonca v pokušení nasledovať ich cesty (Ž 73,2–13; Ž 94,3). Akokoľvek pevný je vrch Sion, nemôže ochrániť tých, čo od Hospodina odchádzajú. Spravodliví majú neustále slobodu rozhodnúť sa tak, aby „nesiahli po bezpráví“ (Ž 125,3) a nedali sa na „krivolaké cesty“ (Ž 125,5). Hospodin je spravodlivý a bude súdiť jednotlivcov, ktorí zotrvajú vo vzbure s ostatnými nekajúcnymi hriešnikmi.

V tomto žalme teda zaznieva výzva, aby Boží ľud zostal pevný a nespochybniteľný vo viere a dôvere v Hospodina, podobne ako je vrch Sion ich pevným útočiskom. To znamená, že aj keď nerozumieme všetkému, čo sa v našom živote deje, môžeme naďalej dôverovať v Božiu dobrotu.

„Príchod hriechu na svet, Kristovo vtelenie, znovuzrodenie, vzkriesenie a mnohé iné témy, o ktorých hovorí Písmo, sú príliš hlboké tajomstvá, než aby si ich ľudská myseľ vedela vysvetliť. Nemáme však nijaký dôvod pochybovať o Božom slove, aj keď nevieme pochopiť Božiu prozreteľnosť. V prirodzenom svete nás stále obklopujú záhady, ktoré nemôžeme vystihnúť. Tie najjednoduchšie podoby života predstavujú problém, ktorý nevedia vysvetliť ani najmúdrejší vedci. Všade sú divy presahujúce naše chápanie. Máme byť teda prekvapení, že v duchovnom živote sú tiež javy, ktoré nemôžeme prebádať? Problém spočíva jedine v slabosti a obmedzenosti ľudskej mysle. Boh dal v Písme dostatočný dôkaz o svojej božskej povahe a nemáme pochybovať o jeho Slove, aj keď nemôžeme porozumieť všetkým tajomstvám jeho prozreteľnosti.“ (SC 106.107; CK 73)

---

#### Dodatečné otázky k diskuzi

`Proč se ve svém životě toužíme držet něčeho pevného?`

`Autoři žalmů popisují Sijón jako místo, které je pevné a nepohne se. Na co nás tím chtějí upozornit?`

`Vzpomeneš si na nějakou situaci, v níž se ti stal „Sijón“ pevnou oporou? Poděl se s námi o svou zkušenost.`

`Na co spoléhají lidé v našem okolí? Co je jejich „Sijónem“?`

`Míváš někdy pocit, že ses ocitnul ve vichřici, která tě chce strhnou s sebou? Jak v takové chvíli reaguješ? Co ti pomáhá se uklidnit?`

`Je pro tebe Bůh tím pevným bodem ve vesmíru, který se nepohne? Jaký vliv to má na tvůj život?`
