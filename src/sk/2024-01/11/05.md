---
title: 'Bezpečnosť a pokoj Siona'
date: 13/03/2024
---

> <p></p>
> <sup>2</sup>Boh je naše útočisko a sila, osvedčená pomoc v súženiach. <sup>3</sup>Preto sa nebudeme báť, hoci by sa zem prevrátila a vrchy by sa klátili uprostred mora, <sup>4</sup>hoci by hučali a penili sa jeho vody a vrchy by sa triasli, keď sa vzduje more. – Sela – <sup>5</sup>Rieka svojimi ramenami potešuje Božie mesto, sväté príbytky Najvyššieho. <sup>6</sup>Boh je uprostred neho, nepohne sa; Boh mu pomôže na úsvite. <sup>7</sup>Národy hučali, kráľovstvá sa otriasali. Vydal hlas a zem sa rozplynula. <sup>8</sup>Hospodin zástupov je s nami. Jákobov Boh je náš hrad. (Ž 46,2–8)

**Osobné štúdium**

`Akým spôsobom je v texte Ž 46,2–8 zobrazený svet?`

Žalm 46 podáva veľmi výstižný opis nepokojného sveta. Autor používa obrazy prírodných katastrof nebývalej intenzity (Ž 46,3.4). Rozbúrené vody často predstavujú odbojné národy a rôzne problémy, ktoré bezbožníci spôsobujú vo svete (Ž 93,3.4; Ž 124,2–5). Okrem toho v Žalme 46 obrazy prírodných katastrof stvárňujú svet ovládaný národmi, ktoré vedú vojny (Ž 46,7).

Takémuto svetu zjavne chýba poznanie Boha. Ak totiž Boh prebýva uprostred svojho ľudu, ľudia prežívajú pokoj (Ž 46,5.6). Boh však neopúšťa svet ani napriek tomu, že Ho svet odmieta. Boh je prítomný vo svete a je prítomný aj uprostred svojho ľudu. Bez ohľadu na to, aké bolestné a nepríjemné udalosti sa vo svete odohrávajú, Božia prítomnosť je s nami. Z poznania tejto základnej pravdy môžeme čerpať osobnú nádej a povzbudenie.

Hospodin, ktorý je dokonalým útočiskom, je Zdrojom trvalého pokoja a bezpečnosti Siona. Slovo, ktoré zdôrazňuje bezpečnosť Siona, je „hoci“ (Ž 46,4). „Hoci“ je svet v chaose, Boží ľud je v bezpečí. To znamená, že pokoj nie je výsledkom neprítomnosti utrpenia, ale je darom, ktorý Boh dáva svojim dôverujúcim deťom. Bezvýhradná dôvera v Boha môže naplniť Božie deti pokojom a istotou aj uprostred búrky (Mat 8,23–27). V tomto kontexte sa vynára otázka: Dovolí Boh, aby svet navždy podliehal svojim zničujúcim rozhodnutiam a činom?

`Prečítaj si Ž 46,7–12. Aká je Božia odpoveď na násilie a ničenie vo svete?`

Boh vníma nárast zla vo svete s takou nevôľou, že Jeho slovo, ktoré stvorilo zem, teraz spôsobuje, že sa zem „rozplýva“ (Ž 46,7; „roztápa“; SSV). Táto skaza sa však nekončí zničením, ale obnovou. Všimnime si, že Boh rozširuje svoj pokoj od Siona až po koniec zeme. Boh spôsobí, že vojny prestanú a On skoncuje s nástrojmi ničenia, ktoré bezbožné národy použili na prinesenie útlaku (Ž 46,10). Tento Boží zásah je pre všetkých veriacich veľkou nádejou. Jej naplnenie sa uskutoční pri druhom príchode Ježiša Krista.

**Aplikácia**

`Ako sa môžeme naučiť prežívať pokoj a dôverovať Bohu aj vo veľmi nepokojnom svete?`

---

#### Dodatečné otázky k diskuzi

`Cítíš se v tomto světě v bezpečí? Proč?`

`Co je podle tebe základní příčinou chaosu a rozmachu zla „ve světě“?`

`Můžeme lidem kolem nás nějak „zpřístupnit“ poznání Boha? Jak?`

`Je možné se „přiblížit“ k lidem, které víra ani Bůh vůbec nezajímají? Jak?`

`Myslíš, že klid můžeme šířit i tím, že budeme sami zůstávat v klidu? Proč?`

`Kde je dle autorů žalmů to místo, kde se i my můžeme cítit v bezpečí?`

`Proč se bezpečně můžeme cítit jen u Boha? Z čeho to vyplývá?`

`Jakou roli hraje v našem hledání pokoje a klidu důvěra v Boha? Proč?`
