---
title: 'Dni zla'
date: 28/01/2024
---

> <p></p>
> <sup>18</sup>Rozpomeň sa, Hospodin, nepriateľ ťa hanobí a bláznivý ľud zavrhol tvoje meno. <sup>19</sup>Nevydaj dravcom dušu svojej hrdličky, na život svojich biednych nikdy nezabudni. <sup>20</sup>Hľaď na zmluvu, lebo zákutia zeme stali sa pelechmi násilia! <sup>21</sup>Nech utláčaný neodchádza s hanbou, nech biedni a chudobní chvália tvoje meno! <sup>22</sup>Vstaň, Bože, ujmi sa svojho sporu, rozpomeň sa, ako ťa blázon hanobí celý deň! (Ž 74,18–22) 

> <p></p>
> <sup>5</sup>Dokedy ešte, Hospodin? Chceš sa stále hnevať? Dokedy bude tvoja žiarlivosť horieť ako oheň? <sup>6</sup>Vylej svoje rozhorčenie na pohanov, ktorí ťa neuznávajú, na kráľovstvá, čo nevzývajú tvoje meno! ... <sup>9</sup>Pomôž nám, Bože, naša spása, pre slávu svojho mena! Vysloboď nás a odpusť nám hriechy pre svoje meno! (Ž 79,5.6.9)

**Osobné štúdium**

**Čo je hlavnou myšlienkou týchto textov?**

`Ž 74,18–22`

`Ž 79,5–13`

Žalmista sa snaží pochopiť veľký spor medzi Bohom a mocnosťami zla. Poukazuje pritom na nevyspytateľnú Božiu zhovievavosť a na Jeho nekonečnú múdrosť a moc.

Problém zla v biblických žalmoch je predovšetkým teologický, ide totiž o otázky týkajúce sa toho, aký je Boh. Zničenie Jeruzalema a chrámu sa v zásade považuje za potupenie Boha. Otvorilo totiž priestor na nehanebné rúhanie sa Bohu. Boh si totiž vyvolil Izrael (dedičstvo) za svoj ľud a toto vyvolenie spečatil zmluvou (5Moj 4,32–38, 5Moj 32,8.9), ktorá mala platiť naveky. Koncept Božieho dedičstva obsahuje aj rozmer konca času, keďže jedného dňa sa všetky národy stanú Božím dedičstvom a budú Mu slúžiť. Predstava, že by národy zaútočili na Božie dedičstvo (Izrael) a uškodili mu, ohrozila či dokonca spochybnila dôveryhodnosť Božích zasľúbení.

Žalmista nepochybne uznáva, že hriechy ľudu narušili zmluvný vzťah s Bohom a sú príčinou všetkého, čo prišlo ako následok neposlušnosti (Ž 79,8.9). Prežitie ľudu závisí výlučne od Božieho milostivého zásahu a obnovenia zmluvného zväzku prostredníctvom pokánia a zmierenia. Hospodin je „naša spása“. Toto vyznanie vyjadruje dôveru v Božiu vernosť zasľúbeniam zmluvy (Ž 79,9).

Treba si však uvedomiť, že dôležitejšie ako obnova prosperity Izraela je obhajoba či obrana Božieho charakteru vo svete (Ž 79,9). Ak zlé činy národov ostanú nepotrestané, bude sa zdať, že Boh stratil svoju moc (Ž 74,18–23; Ž 83,17–19; Ž 106,47). Len keď Boh zachráni svoj ľud, bude Jeho meno ospravedlnené a vyvýšené.

Dnes platí rovnaký princíp ako v minulosti. Náš hriech a úpadok môžu spôsobiť nielen naše zahanbenie, ale čo je horšie, do zlého svetla postavia hlavne Boha, ktorého meno vyznávame. Naše nesprávne činy môžu mať škodlivé duchovné účinky aj na naše svedectvo a našu misiu. Príliš veľa ľudí sa odvrátilo od viery pre hriešne skutky tých, čo vyznávajú Kristovo meno!

**Aplikácia**

`„O Duchu Svätom Ježiš povedal: On ma oslávi. Spasiteľ prišiel osláviť Otca zjavením jeho lásky. Podobne mal Duch Svätý osláviť Krista zjavením jeho milosti svetu. V ľuďoch má byť obnovený Boží obraz. V dokonalej povahe Božieho ľudu je zahrnutá aj Božia česť i česť Kristova.“ (DA 671; CL 435) Ako rozumieš tejto dôležitej pravde? Čo by mala táto myšlienka znamenať v tvojom kresťanskom živote?`

---

#### Dodatečné otázky k diskuzi

`Co je to „zlý den“? Jak bys ho charakterizoval?`

`Jaký teologický problém řeší žalmy složené po zničení chrámu?`

`Proč byli Izraelci tak zděšení a bezradní, když byl zničen chrám?`

`V jakých situacích se ve tvé mysli objevují pochybnosti o tom, zda je Bůh skutečně svrchovaným vládcem na naší planetě?`

`Proč se žalmisté dovolávají Božího slitování? O čem to svědčí?`

`Co pomáhá autorům žalmů (i tobě) důvěřovat Bohu navzdory „zlým dnům“?`
