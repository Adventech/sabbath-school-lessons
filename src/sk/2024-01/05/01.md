---
title: 'Spievanie piesne Hospodina v cudzej krajine'
date: 27/01/2024
---

### Texty na tento týždeň
Ž 79,5–13; Ž 88,4–13; Ž 69,2–4; Ž 22,2; Žalm 77; Ž 73,1–20; 1Pet 1,17

> <p>Úvodný text</p>
> Ako by sme mohli spievať pieseň Hospodina v cudzej krajine? (Ž 137,4)

Nepotrebujeme študovať Knihu žalmov detailne, aby sme zistili, že žalmy zaznievajú v nedokonalom svete, vo svete hriechu, zla, utrpenia a smrti. Stvorenstvo, ktorému vládne zvrchovaný Hospodin a platia v ňom Jeho spravodlivé zákony, je neustále ohrozované zlom. Tým, že svet je čoraz viac skazený následkami hriechu, zem sa pre Boží ľud stáva čoraz viac „cudzou krajinou“. Táto realita vytvára pre žalmistu problém: Ako žiť život viery v cudzej, nepriateľskej krajine?

Ako sme už videli, žalmisti chvália a rešpektujú Božiu zvrchovanú vládu a moc, ako aj Jeho spravodlivé súdy. Vedia, že Boh je večným a nikdy nezlyhávajúcim útočiskom a pomocou v časoch problémov. Z tohto dôvodu sú žalmisti občas zmätení (kto nie?) zdanlivou neprítomnosťou Boha. Veď ako si vysvetliť obrovský rozmach zla a súčasne veriť v Hospodina, ktorý je zvrchovaným Vládcom? Táto takmer až nelogickosť sa v žalmoch prejavuje v odpovediach žalmistov na Božie zdanlivé mlčanie. Žalmisti vo svojich textoch reagujú nielen na Božiu prítomnosť, ale aj na pociťovanú Božiu neprítomnosť.

**Osnova lekcie**

Žalmy, nad ktorými budeme premýšľať v piatej lekcii, majú svoj pôvod v ťažkých životných situáciách. V nich ani hlboko veriaci človek nechápe, prečo ich Boh dopustil, a kladie mu komplikované a „odvážne“ otázky, ktoré ho trápia.

`Ž 74,18–22; 79,5–13: Aký je Boh, ktorý často nezabráni zlu? (nedeľa)`

`Ž 41,2–5; 88: Prečo Boh dovolí príchod choroby a smrti? (pondelok)`

`Ž 42,2–4: Kde je Boh, keď to bolí? (utorok)`

`Žalm 77: Zabudol snáď Boh na tých, ktorí Mu veria? (streda)`

`Ž 37,1.8; 49,6–8: Prečo sa často bezbožným darí a verní trpia? (štvrtok)`

---

#### Dodatečné otázky k diskuzi

`Na co se nejvíce těšíš v „Božím království“? Proč?`

`S jakou „nelogičností“ se občas setkáváme v žalmech?`

`Jak se autoři žalmů vyrovnávali s přítomností zla na naší planetě?`

`Proč je nám zlo stále více cizí? Proč se těšíme na chvíli, kdy zanikne?`

`Proč se nám někdy stává, že nemáme chuť zpívat o Boží vládě nad světem?`
