---
title: '„Zabudol Boh na zmilovanie?“'
date: 31/01/2024
---

> <p></p>
> <sup>5</sup>Viečka mi držíš otvorené, som rozrušený, nemôžem ani hovoriť. <sup>6</sup>Premýšľam o dávnych dňoch, o rokoch pradávnych. <sup>7</sup>V noci si spomínam, ako som hrával na strunách, premýšľam a môj duch uvažuje: <sup>8</sup>Zavrhuje vari Pán naveky a neprejaví už priazeň? <sup>9</sup>Navždy sa skončila jeho milosť a prestane hovoriť ďalším pokoleniam? <sup>10</sup>Zabudol Boh na zmilovanie, odoprel v hneve svoje milosrdenstvo? (Ž 77,5–10) 

**Osobné štúdium**

`Prečítaj si Žalm 77. Čím autor prechádza a ako na svoju skúsenosť reaguje?`

Žalm 77 sa začína prosbou o pomoc. Táto modlitba je plná náreku a bolestného spomínania na minulosť (Ž 77,2–7). Celá bytosť žalmistu sa v žalosti obracia k Bohu. Odmieta sa nechať utešiť akoukoľvek úľavou okrem tej, ktorá prichádza od Boha.

Zdá sa však, že spomínanie na Boha zintenzívňuje žalmistovo utrpenie. „Rozpomínam sa na Boha a vzdychám, rozjímam a môj duch sa trápi.“ (Ž 77,4) Hebrejské hamah, „vzdychám“, často zobrazuje „hučanie“ rozbúrených vôd (Ž 46,4). Podobne je celá bytosť žalmistu v stave intenzívneho nepokoja.

Prečo môže uvažovanie o Bohu vyvolať také silné pocity úzkosti? Séria znepokojujúcich otázok prezrádza príčinu žalmistovho trápenia (Ž 77,8–10): Zmenil sa Boh? Môže Boh zradiť svoju zmluvu?

Výrazný kontrast medzi Božími spásnymi skutkami v minulosti a zdanlivou neprítomnosťou Boha v prítomnosti spôsobuje, že žalmista sa cíti Bohom opustený. Ak sa Boh zmenil, potom žalmista nemá žiadnu nádej. Takýto záver sa však usiluje odmietnuť.

Medzitým žalmista nemôže spať, pretože Hospodin ho udržiava v bdelom stave (Ž 77,5). Toto pripomína iné biblické postavy, ktorých bdenie Boh prozreteľne využil na uskutočnenie svojich zámerov (1Moj 41,1–8; Est 6,1; Dan 2,1–3). Dlhé bezsenné noci vedú žalmistu k uvažovaniu o minulých Hospodinových skutkoch vyslobodenia a dávajú mu novú nádej a nový pohľad na situáciu, v ktorej sa ocitol (Ž 77,6.11).

Uistenie, ktoré žalmista dostáva od Boha, nespočíva vo vysvetlení podstaty jeho osobnej situácie. Ide skôr o potvrdenie Božej vernosti a dôveryhodnosti (podobne ako v príbehu Jóba). Žalmista dostáva povzbudenie, aby očakával na Hospodina vo viere, vediac, že On je ten istý Boh, ktorý robil zázraky v minulosti vyvoleného národa (Ž 77,12–19). Žalmista zároveň zmierňuje svoj postoj. Situáciu už nevníma tak, že ho Boh opustil, ale že bol s ním, hoci Jeho prítomnosť nebola zjavná: „Tvoja cesta viedla morom, tvoj chodník cez šíre vody, no tvoje stopy nebolo vidieť.“ (Ž 77,20) Žalmista vníma Božie vedenie dokonca aj v situáciách, keď Jeho prítomnosť nie je ľudským očiam zrejmá. Žalmista vyznáva, že Boh je súčasne zjavený aj skrytý, a tak chváli Hospodinove tajomné a zvrchované cesty.

**Aplikácia**

`Premýšľaj o čase, keď si naplno vnímal Božie pôsobenie v tvojom živote. Ako ti táto skúsenosť môže pomôcť vyrovnať sa s tým, keď do tvojho života prídu problémy a trápenia?`

---

#### Dodatečné otázky k diskuzi

`Jaké myšlenky trápily autora žalmu více než jeho vlastní tělesné utrpení?`

`Proč někdy pochybujeme o tom, zda je Bůh stále stejný?`

`Máš někdy pocit, že ti Bůh křivdí, nebo že s tím druhým jedná lépe? Proč se nám to stává?`

`Proč v obdobích, kdy mají pocit, že na ně Bůh zapomněl, vzpomínají autoři žalmů na to, jak jim Bůh v minulosti pomáhal?`

`Mohou naše myšlenky ovlivnit nebo dokonce změnit naše pocity? Jakou s tím máš zkušenost?`

`Věříš tomu, že Bůh je stále stejný a že se nezměnil? Proč je to tak důležité?`
