---
title: 'Podnety na zamyslenie'
date: 02/02/2024
---

Prečítaj si Žalm 56 a v knihe Cesta ku Kristovi kapitolu „Radosť v Pánovi“ (SC 115–126; CK 77–85).

Rovnako ako žalmisti, aj Boží ľud všetkých čias si často kladie otázku, ako spievať Pánovu pieseň v „cudzej krajine“. Našu vieru v zvrchovanú vládu Hospodina často ovládnu (niekedy veľmi vážne) pochybnosti a my začneme uvažovať, či je Boh naozaj zvrchovaným Vládcom, či má udalosti pod kontrolou a či je naozaj taký mocný a dobrý, ako o tom hovorí Biblia.

Písmo ukazuje, že súčasťou viery nie je len dôvera a istota, ale aj neistota a napätie. Hlavne zoči-voči zlu a zdanlivej neprítomnosti Boha môžu byť niekedy pochybnosti takmer neznesiteľné. Neistota sa však nikdy nesmie týkať Boha, Jeho milujúceho a spravodlivého charakteru a vernosti. Hoci žalmisti prežívajú vo vzťahu k budúcnosti neistotu, ich viera v Božiu neochvejnú lásku a vernosť zostáva pevná (Ž 36,6–11; Ž 89,3.9).

V tomto by sme mali nasledovať ich príklad. „Zozbierajte všetky svoje sily, aby ste hľadeli hore k nebesiam, nie dolu na svoje ťažkosti, potom na svojej ceste nikdy nezoslabnete. Čoskoro uvidíte za mrakmi Ježiša, ako vystiera svoju ruku, aby vám pomohol. Jediné, čo vtedy potrebujete urobiť, je v úprimnej dôvere mu podať svoju ruku a nechať sa viesť. Ak budete Ježišovi dôverovať, prostredníctvom viery získate nádej.“ (5T 578.579)

Časy, keď Boh „skrýva svoju tvár“, nemusia oslabiť účinnosť modlitby. Naopak, tieto príležitosti spôsobujú, že žalmisti skúmajú samých seba, pripomínajú si minulé Božie spásonosné skutky a hľadajú Boha prostredníctvom pokánia a pokornej modlitby (Ž 77,11–13; Ž 89,47–53). „Viera sa posilňuje prostredníctvom zápasu s pochybnosťami a protivenstvami. Skúsenosti získané v týchto skúškach majú väčšiu hodnotu než tie najdrahšie šperky.“ (3T 555)

**Námety na spoločné uvažovanie**

`Aké napätie prežívali žalmisti zoči-voči zlu? Čelili ste podobným pochybnostiam? Ako ste sa s nimi vysporiadali? Ako si dnes, v čase rôznych turbulencií v našom svete, zachovávate svoju vieru?`

`Kde by sme mali hľadať odpovede, keď je naša viera v Boha skúšaná trápením? Ako môžu našu vieru ovplyvňovať ľudia, ktorí prechádzajú utrpením a spochybňujú pritom Božiu dobrotu a moc?`

`Ako by ste odpovedali na bežnú otázku, prečo je na svete toľko zla, keď svet stvoril a udržiava všemocný Boh lásky? Ako nám pomáha myšlienka veľkého sporu odpovedať na túto výzvu?`

Západ slnka: 16.40

---

#### Dodatečné otázky k diskuzi

`Co tě během osobního studia lekce nejvíce oslovilo? Proč?`

`Jakou roli hraje ve tvém životě „nejistot a napětí“ ohledně Boží vlády?`

`Jak reaguješ, když „Bůh skrývá svou tvář“? Co a proč ti pomáhá?`

`Kterou myšlenku z dnešní diskuze si chceš zapamatovat? Proč?`
