---
title: 'Aby spravodliví neboli pokúšaní'
date: 01/02/2024
---

> <p></p>
> <sup>6</sup>Prečo sa mám báť v zlých dňoch, keď ma tiesni zločinnosť záškodníkov, <sup>7</sup>ktorí sa spoliehajú na svoj majetok a vystatujú sa veľkým bohatstvom? <sup>8</sup>Nikto nemôže vykúpiť ani brata, ani za seba dať Bohu cenu zmierenia. (Ž 49,6–8)

**Osobné štúdium**

**Akým zápasom čelili žalmisti podľa týchto textov?**

`Ž 37,1.8`

`Ž 49,6–8`

`Ž 94,3–7`

`Ž 125,3`

V uvedených žalmoch zaznieva nárek nad blahobytom bezbožných a zároveň pochybnosti, ktoré táto skutočnosť predstavuje pre spravodlivých. Nielenže sa bezbožným darí, oni navyše niekedy úplne otvorene pohŕdajú Bohom a utláčajú iných. Citlivý veriaci je v rozpakoch. Nevie, ako si má vysvetliť, že svetu vládne „žezlo bezbožnosti“ (Ž 125,3), zdá sa, že „žezlo práva“ (Ž 45,7; „žezlo spravodlivosti“; SSV) zlyháva. Prečo sa teda nevzdať a nepostaviť sa na stranu bezbožnosti?

`Prečítaj si text Ž 73,1–20.27. Čo pomáha žalmistovi zvládnuť pochybnosti a ťažké obdobie? Aký je koniec tých, ktorí veria v márnosť? (Pozri tiež 1Pet 1,17.)`

Kým sa autor Žalmu 73 zameriaval na prevládajúcu neprávosť, nedokázal sa pozrieť na svet Božími očami a vnímať celkový obraz udalostí. Skutočnosť, že zlu sa darí, predstavovala pre žalmistu zdrvujúci problém. Dopracoval sa dokonca k presvedčeniu, že viera je zbytočná.

Žalm 73 však ukazuje, že „takéto vnímanie zosmiešňuje tých, ktorí ignorujú prvý verš tohto žalmu. Ten je totiž jeho celkovým zhrnutím: Aký dobrý je Boh k Izraelu, k tým, čo majú čisté srdce!“ (BUGENHAGEN, Johannes: Reformation Commentary on Scripture. Downers Grove, IL: InterVarsity Press, 2018, s. 11.)

Žalmista sa dostáva do svätyne, na miesto Božej zvrchovanej vlády, a tam si pripomína, že ono „dennodenné“ utrpenie (Ž 73,14; „deň čo deň“; SSV) je len čiastočným kúskom mozaiky. Mali by sme preto upriamiť pohľad na „koniec“, keď bezbožní budú čeliť Božiemu súdu. Žalmista napokon pochopil túto pravdu vo svätyni a vyznal svoju predchádzajúcu nerozumnosť. Text ukazuje, že realitu možno pochopiť iba duchovným pohľadom, nie ľudskou logikou.

**Aplikácia**

`Prináša ti zasľúbenie Božieho súdu nad svetom a nad všetkým jeho zlom útechu aj napriek tomu, že mnoho zla teraz zostáva nepotrestaného? Prečo?`

---

#### Dodatečné otázky k diskuzi

`Proč autory žalmů trápil rozmach zla i to, jak dobře se daří svévolníkům?`

`Když se díváš na svět kolem sebe, co vidíš? Vládne tu „žezlo práva“ nebo „žezlo zvůle“?`

`Proč se nemáme nechat zatahovat do debat o tom, kolik je kolem nás zla?`

`Kdy se ti naposledy stalo, že tě život a rouhání nějakého svévolníka vedlo k otázce, zda má smysl „sloužit Bohu“?`

`Proč je tak nesnadné vidět v současné době „Boží vládu nad světem“?`

`Co pochopil autor žalmu, když vstoupil do „svatyně“?`

`Jak můžeme my vstoupit do „svatyně“?`

`Můžeme nějak pomoci spoluvěřícím, kterým se vytrácí víra v Boží vládu a ve spravedlnost? Jak?`
