---
title: 'V bráne smrti'
date: 29/01/2024
---

> <p></p>
> <sup>2</sup>Blahoslavený, kto myslí na bedára. Hospodin ho zachráni v deň nešťastia. <sup>3</sup>Hospodin ho ochráni a zachová ho nažive, bude blahoslavený na zemi. Nevydá ho pažravosti nepriateľov. <sup>4</sup>Hospodin ho posilní na lôžku chorých a celkom ho zbaví choroby. <sup>5</sup>Povedal som: „Hospodin, zmiluj sa nado mnou! Uzdrav ma! Zhrešil som proti tebe.“ (Ž 41,2–5) 

**Osobné štúdium**

**Aké skúsenosti opisujú uvedené texty? Ako s tým súvisí tvoja osobná skúsenosť?**

`Ž 41,2–5`

`Ž 88,4–13`

`Ž 102,4–6.12.24.25`

Tieto modlitby za záchranu pred chorobou a smrťou ukazujú, že utrpenie tohto sveta sa veľmi bolestne dotýka aj Božích detí. Žalmy odhaľujú hrozné trápenia žalmistov. Je bez sily, chradne ako tráva, nemôže jesť, má miesto pri mŕtvych, leží ako zabitý v hrobe, vyzerá ako kostra pokrytá kožou, vzbudzuje odpor u svojich priateľov, trpí a je zúfalý.

Mnohé žalmy naznačujú, že Hospodin dovolil, aby na Izraelitov prišli ťažkosti pre ich neposlušnosť. Žalmisti chápu, že hriech môže byť príčinou choroby, preto sa odvolávajú na odpustenie, ktoré prichádza pred uzdravením (Ž 41,4.5). Niektoré žalmy (napríklad Žalm 88 a 102) však ukazujú, že nezavinené utrpenie Božieho ľudu je realitou života, hoci často úplne nepochopiteľnou.

V Žalme 88 je Boh obvinený z toho, že žalmistu priviedol na pokraj smrti (Ž 88,7–9). Ale aj napriek tomu, že autor vyslovuje tie najodvážnejšie sťažnosti, jeho nárek je jednoznačne aktom viery. Veď ak Hospodin vo svojej zvrchovanosti dovolil, aby do života Jeho dieťaťa vstúpili problémy, je to zároveň On, kto má moc obnoviť blaho strápeného človeka.

Na prahu smrti si žalmista pripomína Božiu milosť, vernosť, spravodlivosť a Jeho zázraky (Ž 88,11–13). Napriek pocitu, že je zasiahnutý Bohom, žalmista doslova lipne na Bohu. Hoci trpí, nepopiera Božiu lásku a vie, že On je jeho jedinou záchranou. Žalmistovo volanie ukazuje, že má skúsenosť nielen s utrpením, ale že dôverne pozná aj Božiu milosť. V jeho uvažovaní sa utrpenie a milosť navzájom nevylučujú.

Skutočnosť, že Boh dopúšťa utrpenie a zároveň prináša záchranu a vyslobodenie, je prejavom Jeho zvrchovanosti. Vedomie, že Boh vládne a o všetkom vie, vzbudzuje nádej. Keď čítame Žalm 88 vo svetle Kristovho utrpenia, žasneme nad hĺbkou Jeho lásky, v ktorej bol ochotný prejsť kvôli ľudstvu bránou smrti.

**Aplikácia**

`Premýšľaj o Ježišovi na kríži a o tom, čo vytrpel pre hriech. Ako by nám vedomie, že Boh v Kristovi trpel oveľa viac ako ktokoľvek z nás, malo pomôcť zachovať si vieru aj v časoch bolesti a skúšok?`

---

#### Dodatečné otázky k diskuzi

`Už ses někdy ocitnul „na prahu smrti“? Co jsi při tom prožíval?`

`Proč máme někdy pocit, že to zlo, které prožíváme, pochází od Boha?`

`V jakých situacích je pro nás „přítomné zlo“ těžko pochopitelné?`

`Proč Bůh někdy na „svůj lid“ dopouští i nezasloužené zlo?`

`Přemýšlíš někdy o smrti? K čemu v takových chvílích docházíš?`

`K čemu je dobré číst žalmy lidí, kteří se ocitli „v bráně smrti“?`
