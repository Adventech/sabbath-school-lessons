---
title: 'Kde je Boh?'
date: 30/01/2024
---

> <p></p>
> <sup>2</sup>Ako laň dychtí po bystrinách, tak moja duša dychtí po tebe, Bože. <sup>3</sup>Moja duša má smäd po Bohu, po živom Bohu. Kedy pôjdem a uzriem Božiu tvár? <sup>4</sup>Slzy mi bývajú chlebom dňom i nocou, keď sa ma každý deň pýtajú: „Kde je tvoj Boh?“ (Ž 42,2–4) 

**Osobné štúdium**

**Čo podľa nasledovných textov spôsobuje žalmistovi veľkú bolesť?**

`Ž 42,2–4`

`Ž 63,2`

`Ž 69,2–4`

`Ž 102,2–8`

Žalmistu trápi osobná bolesť aj utrpenie celého spoločenstva. Zdá sa však, že oveľa viac ho znepokojuje zdanlivý Boží nezáujem o ťažkosti Jeho služobníkov. Božiu neprítomnosť pociťuje ako intenzívny smäd v suchej zemi (Ž 42,2–4; Ž 63,2) a smrteľnú úzkosť (Ž 102,3–5). Žalmista sa cíti vzdialený od Boha a prirovnáva sa k osamelým vtákom. „7Podobám sa pelikánovi na púšti, som ako sova v rozvalinách. 8Bdiem a som ako osamelé vtáča na streche.“ (Ž 102,7.8)

Zmienka o púšti zdôrazňuje pocit odlúčenia od Boha. „Osamelé vtáča na streche“ je preč zo svojho hniezda, mimo miesta odpočinku. Žalmista volá na Boha „z hlbokých vôd“, ktoré ho odnášajú, topí sa „v hlbokom bahne“ (Ž 69,2–4; Ž 130,1). Tieto obrazy vykresľujú tiesnivú situáciu, z ktorej niet úniku. Jedinou nádejou je Boží zásah.

**Ako reaguje žalmista na zdanlivú neprítomnosť Boha?**

`Ž 10,13`

`Ž 22,2`

`Ž 27,9`

`Ž 39,13`

Je pozoruhodné, že žalmisti sa rozhodli nebyť ticho tvárou v tvár Božiemu mlčaniu. Neochvejne veria v modlitbu, ktorú smerujú k živému a milostivému Bohu. Boh je prítomný, aj keď jeho prítomnosť nevidieť. Je to stále ten istý Boh, ktorý ich počul v minulosti, a preto sú si istí, že ich počuje aj teraz.

Božie mlčanie vedie žalmistov k tomu, aby skúmali samých seba a v pokání a pokorných modlitbách hľadali Boha. Vedia, že Boh nezostane ticho navždy. Žalmy ukazujú, že komunikácia s Bohom musí pokračovať bez ohľadu na životné okolnosti.

**Aplikácia**

`Čo sa môžeme naučiť z odpovedí žalmistu na zdanlivú neprítomnosť Boha? Ako sa cítiš a ako konáš v čase, keď sa ti zdá, že Boh mlčí? Čo podporuje tvoju vieru?`

---

#### Dodatečné otázky k diskuzi

`V jakých situacích se nás lidé ptají (někdy i posměšně): „Kde je tvůj Bůh?“`

`Proč Bůh dopouští takové situace? Musí být jejich příčinou naše selhání?`

`Jak se vyrovnáváš s tím, když musíš sledovat příběh věřícího, který nemá dobrý konec (nemoci, pronásledování...)?`

`Kde je Bůh ve chvílích, kdy máme pocit, že nás opustil?`

`Proč nás náš hřích dokáže okrást o jistotu, že je Bůh stále s námi?`

`Co ti pomáhá vnímat Boží lásku i v situacích, kdy nevnímáš jeho blízkost?`

`Proč se i Ježíš cítil na kříži opuštěn svým Otcem, když byl bezhříšný?`
