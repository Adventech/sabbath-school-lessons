---
title: 'Nauč nás modliť sa'
date: 06/01/2024
---

### Texty na tento týždeň
Ž 18,49.50; Kol 3,16; Jak 5,13; Žalm 44; Žalm 22; Žalm 13, Ž 60,2–6

> <p>Úvodný text</p>
> Raz sa Ježiš na niektorom mieste modlil. Keď skončil, povedal mu jeden z jeho učeníkov: „Pane, nauč nás modliť sa, ako Ján naučil svojich učeníkov.“  (Luk 11,1)

Zdá sa, že medzi niektorými kresťanmi prevláda presvedčenie, že iba spontánna modlitba formulovaná vlastnými slovami je skutočnou modlitbou. Keď však Ježišovi učeníci poprosili svojho Učiteľa, aby ich naučil modliť sa, dostalo sa im veľkej prednosti. Ježišovu modlitbu dodnes vnímame ako „vzor“ pre naše modlitby.

Vďaka Božej prozreteľnosti sa dnes uprostred Písma nachádza celá kniha modlitieb – Kniha žalmov. Vďaka tomu nielen vidíme, ako sa Boží ľud modlil v staroveku, ale tieto modlitby sú pre nás aj inšpiráciou, ako sa môžeme modliť my dnes.

Od najstarších vekov mali žalmy veľký vplyv na modlitby Božieho ľudu, dokonca aj na Ježišove modlitby (pozri 1Par 16,7.9; Neh 12,8; Mat 27,46; Ef 5,19). Tento týždeň sa pozrieme na to, ako žalmy pomáhali Božiemu ľudu prekonávať rôzne životné situácie a rásť vo vzťahu s Bohom. Nezabúdajme, že žalmy sú v prvom rade modlitby. Majú preto neoceniteľné miesto nielen pre hlboké teologické myšlienky, ale aj pre spôsob, akým môžu obohatiť a formovať naše individuálne a spoločné modlitby.

Používanie žalmov ako modlitby pomohlo mnohým veriacim prežívať a udržiavať pravidelný a obohacujúci modlitebný život.

Tento týždeň sa budeme venovať žalmom v kontexte času, keď prežívame ťažké obdobia.

**Osnova lekcie**

Druhá lekcia štúdia biblických žalmov sa zameriava špecificky na ich dôležitú rolu v osobnom modlitebnom živote každého veriaceho. Zvláštnu pozornosť budeme venovať žalmom „nárekov“ v ťažkých dobách. Tieto žalmy môžu byť silnou inšpiráciou pre naše modlitby.

`Ž 18,49.50; Kol 3,16; Jak 5,13: Žalmy ako súčasť našich osobných modlitieb (nedeľa)`

`Ž 44,9–18: Žalmy ako spôsob, ako pred Bohom vyjadriť svoje pocity (pondelok)`

`Ž 22,2–9: Žalmy ako škola dôvery (utorok)`

`Ž 13,2–6: Žalmy ako modlitby nádeje a premeny (streda)`

`Ž 60,3–7: Žalmy ako inšpirácia k súcitu s druhými (štvrtok)`

---

#### Dodatečné otázky k diskuzi

`Máš někdy pocit, že se asi špatně modlíš? Co tento dojem vyvolává?`

`Co bys poradil člověku, který se chce začít modlit, ale neumí to?`

`Proč učedníci, kteří se modlili od dětství, prosí, aby je Ježíš naučil se modlit?`

`Jakou roli hraje modlitba ve tvém životě?`

`Těšíš se vždy na modlitbu? Proč?`
