---
title: 'Od zúfalstva k nádeji'
date: 10/01/2024
---

> <p></p>
> <sup>2</sup>Dokedy ešte, Hospodin, budeš na mňa zabúdať? Navždy? Dokedy budeš predo mnou skrývať svoju tvár? <sup>3</sup>Dokedy mám v duši nosiť starosť a v srdci dennodenne žiaľ? Dokedy sa bude nepriateľ vypínať nado mnou? <sup>4</sup>Hospodin, môj Bože, pohliadni a odpovedz mi! Rozjasni mi oči, aby som neusnul spánkom smrti, <sup>5</sup>aby môj nepriateľ nepovedal: Premohol som ho! Moji protivníci budú jasať, ak sa sklátim. <sup>6</sup>Ja však dúfam v tvoju milosť, moje srdce plesá nad tvojou spásou. Budem ospevovať Hospodina, lebo mi urobil dobre. (Ž 13,2–6)

**Osobné štúdium**

Každý veriaci môže z času na čas prežívať obdobie, keď sa mu Božia prítomnosť zdá byť veľmi vzdialená. V ťažkostiach, ktoré prežívame my alebo niekto iný, si potom kladieme otázku: Ako je možné, že sa toto stalo?

Žalmisti boli ľudia ako my. Aj oni sa dostávali do ťažkých, bolestivých životných situácií. Krízy neobchádzajú ani nás. Niekedy sa do zložitých skúšok dostávame pre naše hriechy, inokedy však trápenie prichádza bez zjavného dôvodu a my máme – podobne ako Jób – pocit, že sme si utrpenie a bolesť ničím nezaslúžili. Takéto situácie sú časté.

`Prečítaj si Žalm 13. Aké dva hlavné emocionálne stavy môžeme vypozorovať v tomto žalme? Aké rozhodnutie podľa teba prinieslo radikálnu zmenu do žalmistovho pohľadu na situáciu, v ktorej sa ocitol?`

„Dokedy ešte, Hospodin, budeš na mňa zabúdať? Navždy? Dokedy budeš predo mnou skrývať svoju tvár?“ (Ž 13,2) V žalmistových slovách cítiť zúfalstvo a beznádej z pocitu, že ho Boh opustil. Mohlo by sa nám zdať, že takýto postoj hraničí s rúhaním. Veď v Písme nás Boh opakovane uisťuje, že nás neopustí.

Žalm 13 poukazuje na spôsob, ako sa vyhnúť ďalšej bežnej chybe, ktorou je zameranie sa výhradne na seba a svoje problémy. Tento žalm môže premeniť našu modlitbu a naše postoje na opätovné potvrdenie Božej vernosti a nemennosti Jeho postoja k ľuďom.

Hoci sa žalm začína nárekom a sťažnosťami, nekončí sa tam. A to je veľmi dôležité! Žalm nás vedie k tomu, aby sme sa vedome rozhodli dôverovať Božej vykupiteľskej moci (Ž 13,6). Pomáha nám prekonať náš strach a úzkosť (Ž 13,2–5) a otvoriť sa v očakávaní Božej záchrany. Takto sa môže náš nárek zmeniť na chválu a zúfalstvo na nádej (Ž 13,6).

Ak by sme žalmy len bezmyšlienkovite opakovali bez hlbšieho pochopenia ich významu, neprinieslo by to do nášho života skutočnú zmenu. Keď sa modlíme prostredníctvom žalmov, mali by sme prosiť Svätého Ducha, aby nám dal silu konať tak, ako nás k tomu vedie konkrétny text. Žalmy sú Božím slovom. Ich hlavným cieľom nie je informovať nás o pocitoch autora, ale formovať náš charakter a naše konanie. Zasľúbenia žalmov sa z Božej milosti stávajú v živote veriacich realitou. Dovoľme Božiemu slovu, aby nás formovalo podľa Jeho vôle a spájalo nás s Kristom. Veď náš Spasiteľ dokonale prejavil Otcovu vôľu a ako vtelený Boží Syn sa modlil aj prostredníctvom žalmov.

**Aplikácia**

`Ako ťa môžu tvoje skúšky priblížiť k Bohu? Prečo, ak si nedáme pozor, nás môžu problémy od Boha vzdialiť?`

---

#### Dodatečné otázky k diskuzi

`V jaké situaci se nacházel David na začátku této modlitby? Co prožíval?`

`Po čem toužil?`

`Proč si tolik přál, aby se mu Bůh ozval, aby reagoval na jeho modlitby?`

`Proč ještě nechtěl zemřít? Z čeho měl strach?`

`Jak to, že takto „reptá“ a přitom jeho srdce jásá nad spásou?`

`Proč se máme učit Boha oslavovat i v situacích, kdy nám naše pocity říkají něco úplně jiného?`

`Zažil jsi někdy tu proměnu, kdy jsi „rozumem“ změnil své „pocity“?`

`Jak se ti daří modlitbou přecházet od zoufalství k naději?`
