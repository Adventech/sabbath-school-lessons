---
title: 'Žalmy ako súčasť modlitieb'
date: 07/01/2024
---

> <p></p>
> <sup>49</sup>Môj Vysloboditeľ z rúk nepriateľov, dvíhaš ma nad mojich odporcov, vytrhávaš ma z moci násilníka. <sup>50</sup>Hospodin, preto ťa budem chváliť medzi národmi a ospevovať tvoje meno žalmami. (Ž 18,49.50)

> <p></p>
> Kristovo slovo nech vo vás prebýva bohato: vo všetkej múdrosti sa navzájom učte a napomínajte a vďačne spievajte vo svojich srdciach Bohu žalmy, hymny, duchovné piesne. (Kol 3,16)

> <p></p>
> Trpí niekto medzi vami? Nech sa modlí! Raduje sa niekto? Nech spieva žalmy! (Jak 5,13)

**Osobné štúdium**

`Uvažuj o úvodných textoch (Ž 18,49.50; Kol 3,16 a Jak 5,13). Aké miesto majú žalmy v modlitebnej skúsenosti veriaceho?`

Jednoduchý spôsob, ako uviesť žalmy do každodenného života, je venovať pravidelne určitý čas ich čítaniu. Môžeme začať napríklad Žalmom 1 a pokračovať ďalej. Ďalším spôsobom je čítať žalmy podľa toho, v akej situácii sa práve nachádzame. Existujú žalmy nárekov, žalmy spoločného smútenia, žalmy vďakyvzdania, oslavné žalmy, žalmy pokánia, poučné žalmy (hľadanie Božej múdrosti a vedenia), historické žalmy, pútnické žalmy alebo žalmy obsahujúce hnev a zlosť. V priebehu tohto štvrťroka sa budeme venovať niektorým z týchto žalmov v kontexte, ktorý nám pomôže pochopiť ich význam.

Ako by sme teda mali čítať žalmy?

Najprv si žalm prečítaj, potom o ňom premýšľaj a napokon ho môžeš využiť ako modlitbu. Uvažovanie o žalme sa môže zamerať na rôzne aspekty textu, medzi ktoré patrí napríklad spôsob, akým žalmista oslovuje Boha, alebo dôvod jeho modlitby. Zamysli sa nad tým, v čom je tvoja situácia podobná žalmistovej skúsenosti. Premýšľaj, či a ako by ti konkrétny žalm mohol pomôcť vyjadriť tvoju skúsenosť. Často môžeme zostať pri takomto uvažovaní prekvapení zo zistenia, ako veľmi naše prežívanie rezonuje s tým, čo opisuje autor.

Ak ťa niečo v texte znepokojí, zamysli sa napríklad nad tým, či ťa žalm nejakým spôsobom nevedie k tomu, aby si poopravil svoje postoje alebo falošné nádeje v situácii, ktorú prežívaš. Rozjímaj o posolstve žalmu vo svetle Kristovej osoby a nádeje, ktorú nám Jeho dielo ponúka. Buď si vedomý skutočnosti, že ak vnímame biblický text vo svetle Kristovho kríža, pomáha nám to lepšie pochopiť zmysel posolstva Písma.

Pri čítaní žalmov uvažuj aj o tom, akú inšpiráciu ti text prináša pre tvoje vlastné modlitby. Aký význam môžu mať tieto modlitby pre teba, pre tvoje zborové spoločenstvo a pre celý svet? Pros Boha, aby vložil svoje slovo do tvojho srdca a do tvojej mysle. Ak žalm zodpovedá situácii niekoho, koho poznáš, modli sa za tohto človeka. Žalmy sa týkajú mnohých aspektov života. Keď ich čítame a uvažujeme o nich, môžu obohatiť náš život a naplniť naše srdce posolstvom Písma.

**Aplikácia**

`Ako rozumieš Pavlovej výzve „Kristovo slovo nech vo vás prebýva bohato“ (Kol 3,16)? Prečo je čítanie Biblie prvým a najdôležitejším krokom pre takúto skúsenosť?`

---

#### Dodatečné otázky k diskuzi

`Proč v našem životě nemají žalmy tolik místa, jak by měly mít?`

`Jak se mohou stát žalmy součástí našich každodenních modliteb?`

`Jak čteš žalmy a co při jejich čtení prožíváš?`

`V čem nás mohou žalmy inspirovat, když přemýšlíme o své modlitbě?`

`Máš někdy při čtení žalmu pocit, jako by tě autor znal? Proč tomu tak je?`

`Co děláš, když se ti zdá, že žalm popisuje situaci někoho, koho znáš?`
