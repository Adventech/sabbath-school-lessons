---
title: 'Podnety na zamyslenie'
date: 12/01/2024
---

Prečítajte si Ž 42,8 a v knihe Výchova kapitolu „Poézia a pieseň“ (Ed 159–168; Vých 137–145). Aká je podľa týchto textov súvislosť medzi modlitbou a piesňou?

Ellen Whiteová opisuje Dávidove kajúce žalmy (napr. Žalm 51) ako jazyk jeho duše. Modlitby vyjadrovali pravú povahu jeho smútku nad hriechom (pozri SC 24.25; CK 16–18). Povzbudzuje veriacich, aby sa naučili naspamäť texty zo žalmov ako prostriedok na prežívanie vedomia Božej prítomnosti v ich živote. Vyzdvihuje tiež Ježišov zvyk, keď sa modlil slovami žalmov v čase pokušenia a skľučujúceho strachu. Poznamenáva tiež: „Ako často sa v duchovnej skúsenosti opakuje tento príbeh! Ako často slová svätej piesne rozpečaťujú v duši žriedla pokánia a viery, nádeje, lásky a radosti! ... Ako súčasť bohoslužieb je spev prejavom uctievania, práve tak ako modlitba. Mnohé piesne sú vlastne modlitbami.“ (Ed 162.168; Vých 140.145)

Keď sa modlíme a spievame žalmy, stotožňujeme sa s vytrvalosťou, smelosťou, odvahou a nádejou žalmistov. Povzbudzujú nás, aby sme pokračovali v našej duchovnej ceste, a utešujú nás, že v trápení a problémoch nie sme sami. Aj iní ľudia prešli temnými obdobiami, a napriek tomu vďaka Božej milosti zvíťazili. Žalmy nám navyše odhaľujú záblesky Kristovho vrúcneho príhovoru za nás, pretože On vždy žije, aby sa za nás modlil (Heb 7,25).

Keď spoločenstvo veriacich používa žalmy ako modlitby, pomáha mu to uvedomovať si celú škálu ľudských skúseností a učí veriacich zapojiť sa do rôznych aspektov tejto skúsenosti. Žalmy sú božsko-ľudské modlitby a piesne. Zaraďovanie žalmov do bohoslužby privádza veriace spoločenstvo do centra Božej vôle a mocnej uzdravujúcej milosti.

**Námety na spoločné uvažovanie**

`Prečo spontánna modlitba nie je jediným spôsobom modlitby? Ako môžu žalmy obohatiť náš modlitebný život?`

`Ako môžu žalmy obohatiť našu skúsenosť spoločnej modlitby? Uvažujte o niektorých praktických spôsoboch, ako môže váš miestny zbor rozvíjať používanie žalmov pri bohoslužbách.`

`Čo prezrádzajú žalmy o zložitosti ľudskej cesty viery a sile uzdravujúcej Božej milosti?`

Západ slnka: 16.08

---

#### Dodatečné otázky k diskuzi

`Co tě v této lekci nejvíce zaujalo? Proč?`

`Proč měli učedníci pocit, že se neumí modlit? Co to v nich vyvolalo?`

`Kdy jsi měl naposledy dojem, že se neumíš modlit? Proč?`

`Zaznělo dnes v naší diskuzi něco, co ti pomůže se lépe modlit? Co to bylo?`
