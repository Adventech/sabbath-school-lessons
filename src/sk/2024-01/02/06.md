---
title: '„Navráť nám zase predošlý pokoj“'
date: 11/01/2024
---

> <p></p>
> <sup>3</sup>Bože, bol si nás zavrhol a bol si nás roztrhol, hneval si sa; navráť nám zase predošlý pokoj! <sup>4</sup>Bol si zatriasol zemou a roztrhol si ju; uzdrav jej trhliny, lebo sa potáča od úderov. <sup>5</sup>Bol si dal vidieť svojmu ľudu tvrdé veci: napájal si nás vínom závratu. <sup>6</sup>Ale teraz si dal tým, ktorí sa ťa boja, prápor, aby sa vyzdvihol pre tvoju pravdu. Sélah. <sup>7</sup>Aby boli vytrhnutí tvoji milí, spas ich svojou pravicou a vyslyš nás! (Ž 60,3–7; Roh.)

**Osobné štúdium**

`Pri akých príležitostiach by bol podľa teba úvodný text (Ž 60,3–7) vhodnou modlitbou? Aký úžitok môžeme mať zo žalospevov aj v radostných obdobiach života?`

Žalmy nárekov sa vo všeobecnosti chápu ako modlitby ľudí, ktorí prežívajú ťažké obdobia v oblasti telesnej, duševnej alebo duchovnej (alebo – ako to často býva – vo všetkých naraz).

To však neznamená, že by sme sa týmto žalmom mali vyhýbať aj v dobrých časoch. Áno, niekedy sa môže zdať, že slová žalmu sú v úplnom nesúlade so súčasnou skúsenosťou veriaceho. Napriek tomu žalospevy môžu byť užitočné aj pre veriacich, ktorí práve neprechádzajú skúškou a trápením.

(1) Žalospevy nám môžu pomôcť lepšie si uvedomiť, že utrpenie je súčasťou všeobecnej ľudskej skúsenosti a že vstupuje do života spravodlivých aj bezbožníkov. Žalmy nás uisťujú, že Boh vládne, vie o všetkom a v čase problémov nám dáva silu a riešenia. Aj v tomto žalme vidíme autora uprostred súženia („zatriasol si zemou“; Ž 60,4; Roh.) vyjadrovať, že jeho konečnou nádejou je Božie vyslobodenie.

(2) Žalmy nás učia súcitu s trpiacimi. Keď vyjadrujeme svoju spokojnosť a vďačnosť Bohu, najmä na verejnosti musíme myslieť na tých menej šťastných. Iste, možno sa nám práve teraz darí a my by sme radi vyjadrili svoju radosť, ale okolo nás je veľmi veľa ľudí, ktorí sa trápia a prežívajú nesmierne utrpenie. Modliť sa slovami žalmov nárekov nám môže pomôcť nezabudnúť na tých, ktorí prechádzajú bolestným obdobím. Žalmy by v nás mali vyvolať súcit a túžbu slúžiť trpiacim tak, ako to robil Ježiš.

„Tento svet je veľký lazaret. Kristus prišiel uzdraviť chorých a prepustiť satanom zotročených väzňov. Bol stelesnením zdravia a sily. Chorým, trpiacim a zlými duchmi ovládaným dával zo svojej životodarnej sily. Neodohnal nikoho, kto ho prišiel prosiť o uzdravenie. Dobre vedel, že chorí, ktorí žiadali o pomoc, si chorobu zavinili sami, a napriek tomu ich neodmietol uzdraviť. Len čo týchto úbožiakov prenikla Kristova moc, uvedomili si svoju hriešnosť a mnohí boli zbavení svojho duševného i telesného trápenia. Evanjelium má dosiaľ tú istú moc. Prečo by sme teda aj dnes nemali byť svedkami podobných výsledkov?“ (DA 823; CL 531)

**Aplikácia**

`Kto z tvojho okolia potrebuje práve teraz nielen tvoje modlitby, ale aj pomocnú ruku? Ako mu môžeš pomôcť?`

---

#### Dodatečné otázky k diskuzi

`Co je to žalozpěv a kdy se zpívá?`

`Jak to, že žalozpěvy zpívají i věřící? Copak nedůvěřují Bohu?`

`Zažil jsi už období, kdy ti byly žalozpěvy blízké? Proč?`

`Co můžeme pochopit, když posloucháme žalozpěvy v „dobrých dobách“?`

`Proč je dobré vědět, že zlé věci se stávají i dobrým lidem?`

`Jak nás mohou žalozpěvy učit soucitu s trpícími?`

`Proč má křesťan soucítit s trpícími? Co tím může získat?`
