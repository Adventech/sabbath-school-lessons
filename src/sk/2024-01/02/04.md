---
title: 'Žalm zúfalstva'
date: 09/01/2024
---

> <p></p>
> <sup>2</sup>Bože môj, Bože môj! Prečo si ma opustil? Ďaleko si od mojej spásy, ďaleko od môjho kriku. <sup>3</sup>Bože môj, volám vo dne – neodpovedáš. Volám v noci – neviem sa utíšiť. <sup>4</sup>Ty, Svätý, tróniš nad chválami Izraela. <sup>5</sup>Naši otcovia dúfali v teba, dúfali, a ty si ich vyslobodzoval. <sup>6</sup>Volali k tebe, a boli zachránení. Dúfali v teba, a neboli zahanbení. <sup>7</sup>Som ako červ, nie ako človek; ľuďom som na posmech, ba aj vlastní ma zavrhli. <sup>8</sup>Všetci, čo ma vidia, posmievajú sa mi, uškŕňajú sa, pokyvujú hlavou: <sup>9</sup>„Spoľahol sa na Hospodina, mal by ho zachrániť. Nech ho vytrhne, veď má v ňom záľubu.“ (Ž 22,2–9)

**Osobné štúdium**

Povedali sme si, že pri modlitbe vedenej myšlienkami žalmov môžu veriaci bez obáv vyjadriť svoje vnútorné pocity. Vďaka žalmom je takáto modlitba úplne v súlade s Božou inšpiráciou. A navyše, veriaci dostáva uistenie o nádeji a Božej prítomnosti.

`Prečítaj si celý Žalm 22. Čo sa môžeme naučiť z tohto žalmu o dôvere v Boha uprostred veľkého utrpenia?`

Slová tohto žalmu môžu pomôcť trpiacemu človeku vyjadriť jeho pocity smútku, osamelosti a beznádeje: „Bože môj, Bože môj! Prečo si ma opustil? Ďaleko si od mojej spásy, ďaleko od môjho kriku.“ (Ž 22,2)

Tieto slová sú známe, pretože ich vyslovil samotný Ježiš na kríži. Ukázal tým, aké dôležité boli žalmy v Jeho skúsenosti (pozri Mat 27,46).

Uprostred utrpenia a skúšok však v tomto žalme zaznievajú aj tieto slová: „Svojim bratom chcem ohlasovať tvoje meno, v zhromaždení ťa chcem chváliť.“ (Ž 22,23). Vidíme, že hoci autora jeho pocity viedli k srdcervúcemu náreku a zúfalému volaniu, neprestal zároveň vyjadrovať svoju vieru v Hospodina a odhodlanie chváliť Ho.

Tým, že žalmy môžu inšpirovať modlitby, učia nás nielen lepšie vnímať našu situáciu, ale pomáhajú nám vierou vidieť čas, keď sa náš život obnoví Božou milosťou.

Žalmy tak privádzajú veriacich k novým duchovným obzorom. Umožňujú nám nielen vyjadriť, čo prežívame a ako sa cítime, ale pomáhajú nám tiež posunúť sa vpred. Vedú nás k tomu, aby sme pred Bohom zanechali svoje bremeno bolesti, sklamania, hnevu a zúfalstva a aby sme Mu dôverovali bez ohľadu na okolnosti.

Posun od náreku k chvále môžeme pozorovať v mnohých žalmoch. Tento pohyb naznačuje duchovnú premenu, ktorú veriaci zažíva, keď v modlitbe dostáva Božiu milosť a útechu.

**Aplikácia**

`Ako sa môžeš naučiť vidieť za hranice svojich terajších trápení a naučiť sa aj uprostred nich dôverovať v Božiu dobrotu?`

---

#### Dodatečné otázky k diskuzi

`Jak bys popsal, co je to zoufalství?`

`Býváš někdy zoufalý? V jakých situacích?`

`V jaké situaci se asi ocitnul David, když napsal 22. žalm?`

`Pomohl ti někdy nějaký žalm, když jsi byl v koncích? Který a jak?`

`Proč se nemáme bát s Bohem sdílet i své zoufalství? K čemu je to dobré?`

`Stalo se ti někdy, že jsi začal modlitbu v pocity beznaděje a na jejím konci tvé nitro naplnil pokoj a mír? Jak je to možné?`

`Který žalm bys doporučil číst člověku, který je zoufalý? Proč?`
