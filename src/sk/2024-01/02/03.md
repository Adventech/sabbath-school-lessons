---
title: 'Dôvera v ťažkostiach'
date: 08/01/2024
---

> <p></p>
> <sup>9</sup>Bohom sa chválime deň čo deň a tvoje meno budeme chváliť naveky. – Sela – <sup>10</sup>Predsa si nás zavrhol, vystavil potupe a nevedieš do boja naše vojská. <sup>11</sup>Donútil si nás ustúpiť pred protivníkom a tí, čo nás nenávidia, nás olúpili. <sup>12</sup>Vydal si nás ako ovce napospas a rozptýlil si nás medzi národy. <sup>13</sup>Predal si svoj ľud pod cenu a nič si na tom nezískal. <sup>14</sup>Vystavil si nás potupe našich susedov, posmechu a hane nášho okolia. <sup>15</sup>Urobil si nás príslovím medzi pohanmi; národy krútia hlavou nad nami. <sup>16</sup>Deň čo deň je predo mnou moja potupa a hanba mi pokryla tvár <sup>17</sup>pre reči utŕhača a posmievača, pre pohľad nepriateľa a pomstiteľa. <sup>18</sup>To všetko prišlo na nás, hoci sme na teba nezabudli, neporušili sme tvoju zmluvu. (Ž 44,9–18)

**Osobné štúdium**

Všetci kresťania poznajú a zažili chvíle zúfalstva a utrpenia. Aj my sme sa neraz zúfalo pýtali, čo robí Boh a prečo dovoľuje, aby sa v našom živote odohrávali ťažkosti a tragédie. Podobnou skúsenosťou prešli aj samotní žalmisti. A prostredníctvom božskej inšpirácie zaznamenali svoj zápas a svoje pocity.

`Prečítaj si celý Žalm 44 a sústreď sa najmä na verše z úvodu (Ž 44,9–18). O čom text žalmu hovorí? V čom je žalmistova skúsenosť dôležitá pre veriacich všetkých vekov?`

Pri výbere žalmov pre spoločnú bohoslužbu sme často selektívni. Niektorým textom, slovám a pocitom vyjadreným v žalmoch sa zámerne vyhýbame. Podobne konáme aj pri našich modlitbách. Takáto „autocenzúra“ môže byť znakom našej neistoty alebo neschopnosti čeliť ponurej a temnej realite života. Keď do nášho života vstúpi utrpenie, môže sa nás zmocniť pocit, že Boh s nami zaobchádza nespravodlivo. Napriek tomu často nepovažujeme za správne alebo vhodné vyjadrovať svoje myšlienky počas verejnej bohoslužby. Niektorí z nás sa dokonca boja vyjadriť svoje myšlienky pred Bohom aj počas súkromnej modlitby.

Takáto uzavretosť by mohla spôsobiť, že prehliadneme zmysel skutočnej modlitby či bohoslužby. Neschopnosť, neochota alebo strach pristúpiť k Bohu a vyjadriť v modlitbe úprimne a otvorene svoje pocity a myšlienky nás často necháva v zajatí našej bolesti a zatrpknutosti. Bráni nám to tiež priblížiť sa k Bohu s dôverou a odvahou. Ak sa však modlíme prostredníctvom biblických žalmov, môžeme mať istotu, že nemusíme popierať alebo upravovať svoje pocity a prežívanie.

Žalm 44 nám napríklad môže pomôcť otvorene vyjadriť skúsenosť s utrpením, ktoré nečakane vstúpilo do nášho života. Žalmy nám pomáhajú vyjadriť sa pri modlitbe úplne slobodne, bez obáv a pocitu nenáležitosti. Prostredníctvom nich môžeme totiž často vyjadriť to, na čo nenachádzame slová alebo sa ich neodvažujeme vysloviť: „19Naše srdce sa neodvrátilo od teba ani náš krok nevybočil z tvojho chodníka, 20aj keď si nás spustošil na mieste šakalov a prikryl temnotou.“ (Ž 44,19.20)

Všimnime si však, ako sa začína Žalm 44. Autor hovorí o tom, čo všetko Boh v minulosti urobil pre svoj ľud. Preto autor vyjadruje svoju dôveru v Boha namiesto toho, aby sa spoliehal „na svoj luk“ (Ž 44,7).

Napriek tomu na Boží ľud nestále prichádzajú rôzne trápenia. Zoznam príčin žiaľu a nárekov je dlhý a bolestivý. No aj uprostred súženia a pochybností žalmista volá v mene ľudu k Bohu: „Vstaň a pomôž nám, vykúp nás pre svoju milosť!“ (Ž 44,27) To znamená, že aj v ťažkom čase si uvedomuje Božiu lásku.

**Aplikácia**

`Ako ti minulé skúsenosti, keď si prežíval Božiu prítomnosť veľmi reálne, môžu pomáhať v situácii, keď do života vstúpi trápenie a zdá sa ti, že Boh je ďaleko a nepočuje ťa?`

---

#### Dodatečné otázky k diskuzi

`Vzpomeneš si, kdy se ti naposledy stalo, že jsi měl pocit, jako by na tebe Bůh zapomněl? Co jsi dělal?`

`Jak bys reagoval, kdyby si někdo během bohoslužby modlil ve stejném duchu, jako autor 44. žalmu?`

`Proč nemáme rádi takové modlitby? Proč raději slyšíme ty oslavné?`

`Máš někdy obavy mluvit se spoluvěřícími o tom, co právě prožíváš? Proč?`

`Proč nás někdy Bůh nechává žít s pocitem, že nás neslyší?`

`Co ti pomáhá ve chvílích, kdy si nejsi jistý, zda je Bůh ještě s tebou?`
