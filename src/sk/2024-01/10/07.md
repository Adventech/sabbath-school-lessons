---
title: 'Podnety na zamyslenie'
date: 08/03/2024
---

Prečítaj si Skutky 7 a Hebrejom 11. Čo je podľa Novej zmluvy konečným cieľom Božieho zvrchovaného vedenia svojho ľudu v dejinách?

Historické žalmy sú mocným svedectvom o Božej vernosti svojmu ľudu. Každá udalosť v dejinách Božieho ľudu bola krokom Jeho prozreteľnosti vedúcim ku konečnému naplneniu Božieho zasľúbenia o Spasiteľovi sveta v osobe Ježiša Nazaretského. Početné a často bolestivé skúšky viedli Boží ľud k pochybnostiam a myšlienke, že ho Boh opustil. Boh mal však všetko pod svojou zvrchovanou kontrolou a išlo o súčasť Jeho prozreteľného konania, pretože On je najvyšším Pánom dejín. Žalmista šikovne poukazuje na pravdu, že ani nelojálnosť ľudí Boha neprivedie k tomu, aby zabudol na svoj ľud, nezachoval mu vernosť a nesplnil svoje zasľúbenia. Nekajúcni jednotlivci a skupiny však boli vylúčení zo zmluvných požehnaní a ich neslávny koniec slúži ako trvalé varovanie, že život bez Boha, alebo dokonca život namierený proti Nemu, vedie k zničeniu ľudí.

Žalmy povzbudzujú Božie deti v každom čase, aby dúfali v Hospodina a zostali mu verné. „Do budúcnosti sa nemusíme ničoho obávať, jedine ak zabudneme na cestu, po nej nás Pán viedol a na to, ako nás v minulosti učil.“ (LS 196)

Aby Boží ľud išiel nebojácne vpred, potrebuje poznať fakty zo svojej histórie. Ellen G. Whiteová radí veriacim, aby čítali Žalmy 105 a 106 „aspoň raz za týždeň“ (TM 98).

Dejiny Božieho ľudu ukazujú, že žiadne zasľúbenie, ktoré Boh dal vo svojom Slove, nezostane nenaplnené. To zahŕňa nielen Božie zasľúbenia individuálnej starostlivosti v prítomnosti, ale aj budúce zasľúbenia o druhom príchode Krista, ktorý ustanoví Božie kráľovstvo spravodlivosti a pokoja na novej zemi.

**Námety na spoločné uvažovanie**

`Aké požehnania plynú z toho, že si pripomíname Božie verné vedenie svojho ľudu v minulosti? Čo sa stane, ak zabudneme alebo budeme vedome prehliadať naučenia z minulosti? Ako môžeme uplatniť rovnaký princíp na nás, ako cirkev povolanú robiť to isté, na čo bol povolaný staroveký Izrael?`

`Ako nás žalmy povzbudzujú, aby sme rozpoznávali Božiu prozreteľnosť v našom živote a prejavili trpezlivosť a dôveru v Božie zvrchované cesty, aj keď nie je ľahké pochopiť, prečo do nášho života prichádzajú rôzne bolestivé situácie?`

`Ako môžeme položiť väčší dôraz na štúdium dejín Božieho ľudu v našich osobných a spoločných bohoslužbách? Ako sa môžeme viac zamerať na rozprávanie našim deťom o nedávnej histórii Božieho ľudu?`

Západ slnka: 17.37

---

#### Dodatečné otázky k diskuzi

`Který text Bible tě nejvíce oslovil při studiu této lekce? Proč?`

`K čemu jsou dobré „historické žalmy“ vzpomínající na minulost?`

`Posloucháš rád zkušenosti jiných lidí s Bohem? Čím tě obohacují?`

`Napadla tě v průběhu naší diskuze nějaká otázka? Jaká a proč?`
