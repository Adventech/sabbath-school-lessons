---
title: 'Hospodinova zvrchovanosť v dejinách'
date: 07/03/2024
---

> <p></p>
> <sup>6</sup>Hospodin koná, čo chce, na nebi i na zemi, v moriach i vo všetkých hlbinách. <sup>7</sup>Z odľahlých končín privádza oblaky, bleskami sprevádza dážď, vypúšťa vietor zo svojich skrýš. <sup>8</sup>On pozabíjal egyptských prvorodencov od ľudí po dobytok; <sup>9</sup>zoslal znamenia a zázraky tebe, Egypt, faraónovi a všetkým jeho služobníkom. <sup>10</sup>Porazil mnohé národy a pozabíjal mocných kráľov: <sup>11</sup>Sichóna, kráľa amorejského, Óga, kráľa bášanského, a všetky kráľovstvá Kanaánu. <sup>12</sup>Ich krajinu dal do dedičstva, do dedičstva Izraelu, svojmu ľudu. <sup>13</sup>Hospodin, tvoje meno je večné, pamiatka na teba, Hospodin, je z pokolenia na pokolenie. (Ž 135,6–13)

**Osobné štúdium**

`Aké historické udalosti zdôrazňuje autor Žalmu 135? Aké ponaučenie z nich čerpá?`

Žalm 135 vyzýva Boží ľud, aby chválil Hospodina za Jeho dobrotu a vernosť prejavenú v stvorení (Ž 135,6.7), v dejinách spásy Izraela v čase Exodu (Ž 135,8.9) a pri obsadzovaní zasľúbenej krajiny (Ž 135,10–12).

Hospodin preukázal svoju milosť tým, že si vyvolil ľud Izraela za svoje zvláštne vlastníctvo (Ž 135,4). Výraz „zvláštne vlastníctvo“ vyjadruje osobitý zmluvný vzťah medzi Hospodinom a Jeho ľudom (5Moj 7,6–11; 1Pet 2,9.10). Vyvolenie Izraela sa zakladá na Hospodinovej zvrchovanej vôli, a preto Izrael nemá dôvod cítiť sa nadradený nad ostatnými národmi. Žalm 135,6.7 ukazuje, že Hospodinove dokonalé zámery so svetom sa nezačali vyvolením Izraela, ale stvorením. Preto by mal Izrael pokorne plniť úlohu, ktorú mu Boh zveril v súvislosti so svojím plánom spásy pre celý svet.

Opis veľkých Božích skutkov v prospech Jeho ľudu (Ž 135,8–13) vrcholí zasľúbením, že bude „súdiť“ svoj ľud a zľutuje sa nad ním (Ž 135,14). Boh na súde ospravedlňuje a zbavuje viny utláčaných a biednych (Ž 9,5; Ž 7,9; Ž 54,3; Dan 7,22). Zasľúbenie spočíva v tom, že Hospodin bude obhajovať svoj ľud a brániť ho (5Moj 32,36). Cieľom Žalmu 135 je teda inšpirovať Boží ľud, aby dôveroval Hospodinovi a zostal verný svojej zmluve s Ním.

Hospodinova vernosť voči svojmu ľudu vedie žalmistu k uisteniu o bezcennosti modiel a k jedinečnej zvrchovanosti Hospodina vo svete (Ž 135,15–18). Spoliehanie sa na modly robí ich ctiteľov rovnako ničotných a bezmocných, ako sú ich modly (Ž 135,18). Žalm ukazuje, že Boha treba chváliť ako Stvoriteľa a Spasiteľa svojho ľudu. Toto je mocne vyjadrené v navzájom sa dopĺňajúcich verziách štvrtého prikázania Desatora (2Moj 20,8–11, 5Moj 5,12–15). Pretože Božia moc v stvorení a dejinách nemá vo svete obdoby, Boží ľud by sa mal vždy spoliehať na Hospodina a uctievať iba Jeho. Ako náš Stvoriteľ a náš Vykupiteľ by mal byť uctievaný iba On a uctievanie čohokoľvek alebo kohokoľvek iného je zavrhnutiahodné modlárstvo.

**Aplikácia**

`Ako sa môžeme uistiť, že sa v živote nespoliehame na žiadne modly? Prečo môže byť modlárstvo jednoduchšie, než si bežne uvedomujeme?`

---

#### Dodatečné otázky k diskuzi

`Co je to ta „Hospodinova svrchovanost“?`

`Týká se „Hospodinova svrchovanost“ jen historie, nebo je stále aktuální? Proč si to myslíš?`

`Ve kterých historických okamžicích si Izrael hmatatelně uvědomoval Boží svrchovanost?`

`Kdy sis naposledy sám uvědomil tuto svrchovanost? Co se událo?`

`Co ti dodává odvahu důvěřovat Bohu navzdory tomu, co se děje?`

`Proč máme uctívat jen Stvořitele a nikoho jiného?`
