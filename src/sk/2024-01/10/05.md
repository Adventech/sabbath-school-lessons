---
title: 'Podobenstvo o Hospodinovom viniči'
date: 06/03/2024
---

> <p></p>
> <sup>8</sup>Obnov nás, Boh zástupov, rozjasni svoju tvár a budeme zachránení. <sup>9</sup>Vinič si vzal z Egypta, vyhnal si národy a zasadil si ho. <sup>10</sup>Pripravil si mu pôdu, zapustil korene a rozrástol sa po krajine. <sup>11</sup>Svojím tieňom zahalil vrchy, svojimi ratolesťami Božie cédre. <sup>12</sup>Svoje vetvy vyhnal až k moru a výhonky až k Rieke. <sup>13</sup>Prečo si zbúral jeho ohrady? Aby ho kmásali všetci, čo idú povedľa? <sup>14</sup>Diviak z lesa ho obžiera a poľná zver ho spása. <sup>15</sup>Vráť sa, Boh zástupov, zhliadni z neba, pozri, ujmi sa tohto viniča, <sup>16</sup>kmeňa, ktorý zasadila tvoja pravica, syna, ktorého si vychoval. (Ž 80,8–16)

**Osobné štúdium**

`Prečítaj si Žalm 80. Ako je Boží ľud zobrazený v tomto žalme? Čo je obsahom jeho modlitieb?`

Izrael je zobrazený ako vinič, ktorý Boh „vytrhol“ („preniesol“; Roh.) z Egypta, krajiny útlaku, a „zasadil“ do zasľúbenej krajiny hojnosti. Obraz viniča vyjadruje Božie vyvolenie Izraela a Jeho prozreteľnú starostlivosť (pozri texty 1Moj 49,11.12.22; 5Moj 7,7–11).

V Žalme 80 je však Božia vinica predmetom Jeho hnevu (Ž 80,13). Proroci ohlasujú zničenie vinice ako znamenie Božieho súdu, pretože vinič sa pokazil a začal niesť plané ovocie (Iz 5,1–7; Jer 2,21).

Text Žalmu 80 sa nezaoberá dôvodmi Božieho súdu. V súvislosti s hĺbkou Božej milosti sa žalmista rozpačito pýta, ako môže Boh tak dlho odopierať ľudu svoju prítomnosť. Napätie medzi Božím hnevom a súdom na jednej strane a Božou milosťou a odpustením na strane druhej vyvoláva v žalmistovi strach, že Boží hnev napokon preváži a úplne zničí Jeho ľud (Ž 80,17).

`Prečítaj si 4Moj 6,22–27. Ako sa na toto požehnanie odvoláva Žalm 80?`

Refrén Žalmu 80 pripomína slová áronovského požehnania, podľa ktorých mal Hospodin neustále požehnávať svoj ľud (4Moj 6,22–27). Refrén žalmu zdôrazňuje nádej, že Božia milosť zvíťazí nad všetkým, čo spôsobuje ťažkosti a trápenie ľudu: „Obnov nás, Bože, rozjasni svoju tvár a budeme zachránení!“ (Ž 80,4; pozri tiež Ž 80,8.20)

Hebrejské slovo prekladané ako „obnoviť“ tu vychádza zo slovesa, ktorého význam je „navráť“ (tak prekladá Ž 80,4 Roháček: „Ó, Bože, navráť nás a daj svietiť svojej tvári, a budeme spasení!“). V Biblii opakovane zaznieva vtedy, keď Boh volá svoj zblúdený ľud, aby sa k Nemu vrátil. Tento koncept je úzko spojený s myšlienkou pokánia, odvrátenia sa od hriechu a návratu k Bohu. „Dám im také srdce, aby ma poznali, veď ja som Hospodin; budú teda mojím ľudom a ja budem ich Bohom, lebo sa obrátia [navrátia – Roh.] ku mne celým svojím srdcom.“ (Jer 24,7)

**Aplikácia**

`Aká je tvoja skúsenosť s pokáním ako návratom k Bohu?`

---

#### Dodatečné otázky k diskuzi

`Proč Izajáš přirovnává Izrael k vinné révě?`

`Jak se této „révě“ dařilo, když byl Izrael věrný Bohu a jeho smlouvě?`

`Proč se „révě“ v určité době přestalo dařit?`

`Čím vzbuzuje „vinice“ Boží hněv?`

`Z čeho je autor žalmu tak zmatený?`

`Žalmista je nejen zmatený, ale má i strach. Co je zdrojem jeho obav?`
