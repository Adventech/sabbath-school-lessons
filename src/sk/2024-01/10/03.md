---
title: 'Oslava Boha a pripomínanie si minulosti'
date: 04/03/2024
---

> <p></p>
> <sup>1</sup>Ďakujte Hospodinovi, vzývajte jeho meno! Medzi národmi oznamujte jeho skutky! <sup>2</sup>Spievajte mu, hrajte mu! Rozprávajte o všetkých jeho divoch! <sup>3</sup>Chváľte sa jeho svätým menom! Nech sa raduje srdce tých, čo hľadajú Hospodina! <sup>4</sup>Dopytujte sa na Hospodina a jeho moc, ustavične hľadajte jeho tvár! <sup>5</sup>Spomínajte na divy, ktoré konal, na znamenia a na rozsudky jeho úst, <sup>6</sup>vy, potomstvo Abraháma, jeho služobníka, synovia Jákoba, jeho vyvolení! (Ž 105,1–6)

**Osobné štúdium**

`Prečítaj si Žalm 105. Ktoré historické udalosti pripomína tento žalm? Aké ponaučenia z týchto udalostí zdôrazňuje jeho autor?`

Žalm 105 pripomína kľúčové udalosti, ktoré formovali zmluvný vzťah medzi Hospodinom a Jeho ľudom. Zameriava sa na Božiu zmluvu s Abrahámom, ktorá sa týkala zasľúbenej krajiny pre neho a jeho potomkov. Toto zasľúbenie bolo ďalej potvrdené Izákovi a Jákobovi, prozreteľne sa naplnilo prostredníctvom Jozefa, Mojžiša, Árona a počas dobývania Kanaánu. Pripomínaním minulých Hospodinových skutkov žalm posilňuje nádej všetkých generácií Božieho ľudu, pretože Božie obdivuhodné skutky v minulosti sú zárukou nemennej Božej lásky k Jeho ľudu po všetky časy (Ž 105,1–5.7.8).

Žalm 105 sa podobá Žalmu 78 (pozri včerajšiu lekciu) tým, že zdôrazňuje Božiu vernosť počas celej histórie vyvoleného národa. Oba žalmy tak nielen oslavujú Boha, ale snažia sa aj inšpirovať poslucháčov (čitateľov) k vernosti Hospodinovi. Na rozdiel od Žalmu 78 však Žalm 105 nepripomína minulé chyby ľudí, pretože sleduje odlišný cieľ.

Autor Žalmu 105 sa usiluje prerozprávať dejiny izraelského národa prostredníctvom života najväčších patriarchov. Poukazuje na Božie prozreteľné vedenie a na trpezlivé znášanie ťažkostí patriarchami. Túto ich vytrvalú vernosť Boh bohato odmenil. Preto Žalm 105 pozýva ľudí, aby nasledovali vieru patriarchov a s dôverou očakávali Božie vyslobodenie, ktoré príde v pravý čas.

Žalm 105 obsahuje hymnickú poznámku (Ž 105,1–7), ktorá ukazuje, že ak chce Boží ľud skutočne oslavovať Boha, potrebuje najprv poznať svoje dejiny. História nám pomáha upevniť našu vieru a prináša nám nespočítateľné množstvo dôvodov na chválenie Boha.

O uctievačoch Boha text hovorí ako o potomkoch Abraháma a synoch Jákoba (Ž 105,6). Sú vlastne naplnením Božieho zasľúbenia daného Abrahámovi, lebo prostredníctvom nich sa z Abraháma stal „veľký národ“ (1Moj 15,3–6). Žalmista podčiarkuje kontinuitu medzi patriarchami a nasledujúcimi generáciami Božieho ľudu. Text zároveň zdôrazňuje, že Hospodinove „rozhodnutia platia na celej zemi“ (Ž 105,7). Ide o napomenutie uctievačov Hospodina, aby nezabudli, že „náš Boh“ je zvrchovaným Pánom celého sveta a že Jeho láskyplná dobrota sa vzťahuje na všetky národy (Ž 96,1; Ž 97,1). Táto jasná výzva na vernosť sa vzťahuje na každú generáciu veriacich.

**Aplikácia**

`Ako by sme sa mali (ako adventisti) vnímať v tejto postupnosti veriacich, ktorá trvá už od Abraháma? (Pozri Gal 3,29.) Čo sa môžeme naučiť zo spomenutých dejín Božieho ľudu?`

---

#### Dodatečné otázky k diskuzi

`Proč si Židé připomínali klíčové události ze své historie?`

`Pokud bys měl napsat žalm, v němž bys vzpomínal na velké Boží zázraky ze svého života, které by to byly?`

`V jakých situacích je dobré oslavovat Boha za „slavnou“ minulost?`

`Které Boží vlastnosti nám může pohled do minulosti připomenout?`

`Pomáhá ti vzpomínka na dřívější Boží pomoc, když jsi v nouzi, voláš k Bohu a náš pocit, že už dlouho neodpovídá? Jak?`

`Má oslava Boha nějakou spojitost s naším hledáním Boží vůle? Jakou?`
