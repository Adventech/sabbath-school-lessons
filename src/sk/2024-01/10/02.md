---
title: 'Hospodinova neprestajná vernosť'
date: 03/03/2024
---

> <p></p>
> <sup>52</sup>Svoj ľud však viedol ako ovce. Púšťou ich sprevádzal ako stádo, <sup>53</sup>bezpečne ich vodil, nemuseli sa báť, no ich nepriateľov pohltilo more. <sup>54</sup>Priviedol ich k svojmu svätému územiu, k vrchu, čo získala jeho pravica. <sup>55</sup>Vyhnal národy spred nich, meračským lanom im rozdelil dedičnú krajinu a v stanoch pohanov ubytoval izraelské kmene. <sup>56</sup>Pokúšali však Boha, Najvyššieho, vzdorovali mu a nedbali na jeho ustanovenia. <sup>57</sup>Odklonili sa a spreneverili ako ich otcovia, zlyhali ako nespoľahlivý luk. <sup>58</sup>Urážali ho na obetných výšinách a modlami ho podnecovali k žiarlivosti. <sup>59</sup>Boh to počul, rozhneval sa a úplne zavrhol Izrael. <sup>60</sup>Opovrhol príbytkom v Šile, stanom, v ktorom prebýval medzi ľuďmi. (Ž 78,52–60)

**Osobné štúdium**

`Prečítaj si Žalm 78. Ktoré tri kľúčové historické obdobia sú zdôraznené v tomto žalme? Aké dôležité lekcie pripomína Asáf z každého obdobia?`

Obzretie sa za minulosťou Izraela zdôrazňuje na jednej strane Božiu vernosť a na strane druhej nevernosť Izraela. Takýto pohľad do minulosti by mal byť poučením pre budúce generácie, aby neopakovali chyby svojich predkov, aby dôverovali Bohu a aby zostali verní Jeho zmluve. Žalmista používa dejiny ako podobenstvo (Ž 78,2), čo znamená, že ľudia by sa mali zamýšľať nad posolstvom žalmu a hľadať hlavnú aplikáciu pre svoj život. Text Ž 78,2 môžeme chápať aj ako prorocký opis Ježišovho spôsobu vyučovania v podobenstvách (Mat 13,34.35).

Žalm reflektuje čas Exodu (Ž 78,9–54), dobývanie Kanaánu (Ž 78,55–64) a čas vlády kráľa Dávida (Ž 78,65–72). Ukazuje slávne Hospodinove skutky a zároveň dôsledky porušenia zmluvy s Bohom zo strany ľudí. Dejiny Izraela rozprávajú aj o mnohých formách nelojálnosti ľudí voči Bohu, ktorá sa prejavila najmä v uctievaní pohanských božstiev (Ž 78,58).

Žalmista kladie dôraz na podstatu nevernosti Izraela: ľudia zabúdali, čo pre nich Boh urobil, ich konanie bolo naplnené nedôverou, pokúšaním Boha (Ž 78,18.41.56), vzburami a nezachovávaním Jeho zákona, zmluvy a svedectiev (Ž 78,10.37.56). Zdôrazňovaním týchto konkrétnych foriem nevernosti žalmista naznačuje, že skutočnosť, že Boh „úplne zavrhol Izraela“ (Ž 78,59), vyplynula z najväčšieho hriechu, ktorým bola nedôvera ľudu v Hospodina (Ž 78,7.8).

Pri čítaní žalmu nás ohromí opakovaná tvrdohlavosť a duchovná slepota ľudí, ktoré ostro kontrastujú s Hospodinovou bezhraničnou trpezlivosťou a milosťou. Prečo mala každá nasledujúca generácia problém poučiť sa zo skúseností predchádzajúcich generácií?

Skôr, než sa pustíme do odsudzovania minulých generácií, mali by sme pouvažovať o sebe. Nezabúdame aj my niekedy na Božie zázraky v našich životoch? Nezanedbávame Jeho zmluvné požiadavky? Žalm 78 v žiadnom prípade nenabáda ľudí, aby sa spoliehali na vlastné skutky. Naopak, poukazuje na márnosť ľudskej vôle, ak nevychádza z neustáleho uvedomovania si Božej vernosti a každodenného prijímania Jeho milosti. Neúspešné boje Božieho ľudu (Ž 78,9.62–64) ilustrujú dôležitú myšlienku Žalmu 78 o tom, že ak je akékoľvek ľudské úsilie oddelené od vernosti Bohu, je odsúdené na neúspech.

**Aplikácia**

`Čo si sa naučil (alebo by si sa mal naučiť) zo svojich minulých chýb?`

---

#### Dodatečné otázky k diskuzi

`Co bylo podle autora žalmu příčinou odpadnutí Izraele?`

`Hrozí něco podobného i nám? Kdy a proč?`

`Proč autor vzpomíná na určité „mezníky“ v životě Izraele?`

`Připomínáš si také někdy důležité události svého života? Proč?`

`Proč si raději připomínáme jen to příjemné, jen naše „vítězství“?`

`Myslíš, že bychom se měli občas vracet i k našim „prohrám“? Proč?`

`Proč je každé lidské úsilí o zasloužení si spasení odsouzené k neúspěchu?`