---
title: 'Pokánie a pripomínanie si minulosti'
date: 05/03/2024
---

> <p></p>
> <sup>40</sup>Hospodin zahorel hnevom proti svojmu ľudu, sprotivil si svoje dedičstvo. <sup>41</sup>Vydal ich do rúk pohanov, vládli nad nimi ich nenávistníci. <sup>42</sup>Nepriatelia ich utláčali a dostali do područia. <sup>43</sup>Mnohokrát ich vyslobodil, svojvoľne mu však odporovali, vo svojej neprávosti stále upadali. <sup>44</sup>Zhliadol však na ich úzkosť, počul ich nárek. <sup>45</sup>Pre nich si pripomenul svoju zmluvu, pre hojnosť svojej milosti mal s nimi súcit. <sup>46</sup>Vzbudil k nim ľútosť vo všetkých, čo ich zajali. <sup>47</sup>Zachráň nás, Hospodin, Boh náš, spomedzi pohanov nás zhromaždi, aby sme mohli ďakovať tvojmu svätému menu a honosiť sa tvojou chválou! <sup>48</sup>Zvelebený buď Hospodin, Boh Izraela, od vekov až naveky! Všetok ľud nech povie: „Amen!“ Haleluja! (Ž 106,40–48)

**Osobné štúdium**

`Ktoré historické udalosti opisuje Žalm 106? Na aké ponaučenia upriamuje autor našu pozornosť?`

Aj Žalm 106 pripomína dôležité udalosti z dejín Izraela, vrátane exodu, pobytu na púšti a života v Kanaáne. Hovorí o ohavných hriechoch otcov, ktoré kulminovali počas generácie, ktorá bola odvedená do vyhnanstva. Žalm takmer určite vznikol v čase, keď sa národ nachádzal v Babylone, alebo po návrate zo zajatia. Žalmista, inšpirovaný Svätým Duchom, opísal nielen historické udalosti súvisiace s vyhnanstvom, ale sformuloval aj poučenia z tejto národnej tragédie.

Podobne ako iné žalmy, aj Žalm 106 poukazuje na Božiu vernosť zmluve milosti, prostredníctvom ktorej zachránil svoj ľud aj v minulosti (Ž 106,45). Vyjadruje nádej, že Boh opäť prejaví svojmu kajúcemu ľudu priazeň a zhromaždí ho spomedzi národov (Ž 106,47). Prosba o vyslobodenie nie je nejaké zbožné želanie, ale modlitba viery založená na uistení, že Boh už v minulosti svoj ľud opakovane zachránil (Ž 106,1–3) a že je vytrvalý vo vernosti zmluve, ktorú uzavrel so svojím ľudom.

Pripomenutie zlyhaní Izraelitov počas dejín je v Žalme 106 neoddeliteľne spojené s vyznaním hriechov ľudí a uznaním, že nie sú lepší ako ich predkovia. Súčasná generácia priznáva, že je ešte horšia ako minulé generácie. Uvedomuje si totiž následky neprávostí svojich predkov a to, ako Boh uplatnil svoju veľkú trpezlivosť a milosť pri ich záchrane, hoci v minulosti zámerne kráčali zlými cestami.

Ak toto prepojenie s minulosťou platilo pre Boží ľud v čase babylonského vyhnanstva, aj my by sme si mali byť vedomí následkov hriechu, a tiež veľkosti Božej milosti a dôležitosti pokánia. Nehovoriac o tom, že dnes vieme o Božej zachraňujúcej milosti nielen z dejín Izraela, ale aj prostredníctvom jej zjavenia v Ježišovi Kristovi na kríži.

Dobrou správou Žalmu 106 je, že Božia vytrvalá láska je vždy väčšia ako hriechy ľudí (Ž 106,8–10.30.43–46). Kľúčová úloha Mojžiša a Pinchása pri odvracaní Božieho hnevu poukazuje na význam a dôležitosť Kristovej príhovornej služby v prospech veriacich. Len vďaka osobnej skúsenosti s Božou milosťou môžeme vo svojom živote prežívať príbeh záchrany.

**Aplikácia**

`Biblický text hovorí: „Čoskoro však zabudli na jeho skutky, nečakali na jeho rozhodnutie.“ (Ž 106,13) Prečo aj my zabúdame a sme netrpezliví? Čo sa s tým dá urobiť?`

---

#### Dodatečné otázky k diskuzi

`Co je to pokání a jak vypadá v praxi?`

`Proč je dobré si někdy připomínat i naše nezdary a pády?`

`Jak se cítíš v blízkosti svatého a dokonalého Boha?`

`Co ti pomáhá věřit tomu, že tě Bůh přijímá, navzdory tvým selháním?`

`Proč mluvíme raději o svých vítězstvích, než o prohrách?`

`Jak se Bůh dívá na naše prohry a pády? Co si v takových chvílích přeje?`

`Máš někdy pocit, že ti před námi nebyli nic moc? Co dopouští Bůh k naší záchraně, když propadáme takové pýše?`
