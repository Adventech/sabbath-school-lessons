---
title: 'Lekcie z minulosti'
date: 02/03/2024
---

### Texty na tento týždeň
Žalm 78; Žalm 105; Gal 3,29; Žalm 106; Žalm 80, 4Moj 6,22–27; Žalm 135

> <p>Úvodný text</p>
> 2Chcem hovoriť príslovia, vyrozprávať záhadné príbehy dávnych čias, 3čo sme počuli a poznáme, o čom nám otcovia rozprávali. 4Nezatajíme ich deťom, budúcemu pokoleniu rozpovieme slávne skutky Hospodina, jeho moc a divy, ktoré urobil. (Ž 78,2–4)

V mnohých žalmoch má chvála formu rozprávania o mocných Hospodinových skutkoch spásy. Tieto žalmy sa často nazývajú „žalmy dejín spásy“ alebo „historické žalmy“. Mnohé z nich vyzývajú Boží ľud, aby sa poučil zo svojich dejín, a to najmä zo svojich chýb a z omylov svojich predkov. Niektoré historické žalmy obsahujú dôležitú hymnickú vsuvku, ktorá vyzdvihuje minulé Božie skutky v prospech Božieho ľudu a posilňuje dôveru ľudí v Hospodina. Len On totiž môže a vo svojej vernosti aj reálne vyslobodzuje ľud z ťažkostí.

Zvláštna príťažlivosť historických žalmov je v tom, že nám pomáhajú vnímať naše životy ako súčasť dejín Božieho ľudu a chápať tieto dejiny ako naše vlastné. Keďže sme sa prostredníctvom Krista stali súčasťou veľkej rodiny Božieho ľudu všetkých čias (Rim 8,15; Rim 9,24–26; Gal 4,6.7), historické dedičstvo starovekého ľudu Izraela je opisom aj nášho duchovného pôvodu. Preto sa nielen môžeme, ale by sme sa aj mali poučiť z ich minulosti, ktorá je v duchovnom zmysle tiež našou minulosťou.

Dôležité je uvedomiť si, že každá generácia Božieho ľudu zohráva síce časovo malú, ale v celkovom význame dôležitú úlohu. Práve na Božom ľude Boh totiž odhaľuje svoje zvrchované zámery a tým zjavuje aj podstatu svojho charakteru, o ktorý ide vo veľkom spore.

**Osnova lekcie**

Štúdium tejto lekcie sa zameriava na tzv. „historické žalmy“, teda tie, ktoré ponúkajú pohľad späť do dejín izraelského národa. Ponaučenia hľadajú nielen v pádoch a omyloch Božích detí, ale aj v tom, ako ich Boh vo svojej milosti viedol.

`Žalm 78: Poučení z vlastných chýb v minulosti (nedeľa)`

`Žalm 105: Poučenie z veľkých Božích činov minulosti (pondelok)`

`Žalm 106: Naučenia o ľudskej slabosti a Božej milosti (utorok)`

`Žalm 80: Naučenia o Božej spravodlivosti a milosti (streda)`

`Žalm 135: Naučenia o Božej zvrchovanosti (štvrtok)`

---

#### Dodatečné otázky k diskuzi

`Přemýšlíš rád o tom, co už je za tebou? Proč?`

`Myslíš, že má cenu se „vrtat“ v minulosti?`

`Co jsou to ty „historické žalmy“ a s jakým záměrem byly psány?`

`Co děláš, když si uvědomíš nějakou svou chybu (hřích)?`

`Kdy pro nás může být přemýšlení o minulosti užitečné?`

`Proč se máme o své zkušenosti dělit s „budoucím pokolením“?`
