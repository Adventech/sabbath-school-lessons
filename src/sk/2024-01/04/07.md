---
title: 'Podnety na zamyslenie'
date: 26/01/2024
---

V knihe Na úsvite dejín si prečítajte kapitolu „Jákobov nočný zápas“ (PP 195–203; NÚD 91–94). Čo sa môžeme naučiť z Jákobovej skúsenosti o sile vytrvalej modlitby a bezvýhradnej dôvery v Boha?

Žalmy posilňujú našu vieru v Boha, ktorý je spoľahlivým a nespochybniteľným útočiskom pre tých, ktorí odovzdajú svoj život do Jeho mocných rúk. „Boh robí veľké veci pre tých, ktorí mu dôverujú. Pomôže svojim deťom, ktoré mu veria, v každej núdzi, ak mu budú úplne dôverovať a oddane ho poslúchať.“ (PP 493; NÚD 236)

S niektorými žalmami však môžeme mať občas osobný problém. Ide najmä o situácie, keď ich zasľúbenia nie sú v súlade s tým, čo práve prežívame. Vtedy sa musíme naučiť dôverovať v Božiu dobrotu, ktorá sa najmocnejšie zjavuje na kríži.

Niektoré žalmy môžu byť zneužité na podporu falošnej nádeje. Ježišova odpoveď na satanovo prevrátené použitie textu Ž 91,11.12 ukazuje, že dôvera v Boha sa nesmie zamieňať s pokúšaním Boha (Mat 4,5–7) alebo s opovážlivou žiadosťou, aby Boh urobil niečo, čo je v rozpore s Jeho vôľou.

„Najväčšie víťazstvá nie sú výsledkami nadania či vzdelania, ani bohatstva a ľudskej priazne. Sú dosiahnuté v rozhovore s Bohom, keď sa úprimná, zúfalo bojujúca viera chytá Božej mocnej ruky.“ (PP 203; NÚD 94)

**Námety na spoločné uvažovanie**

`V triede uvažujte o odpovedi na poslednú otázku v utorňajšej lekcii o dôvere Bohu v čase problémov a ťažkostí. Ako sa dá pochopiť, že do života veriaceho prichádzajú trápenia a súženia napriek úžasným zasľúbeniam o Božej ochrane, ktoré nachádzame v žalmoch? Zamyslite sa aj nad otázkou: Keď žalmisti písali o nádherných zasľúbeniach, neprežívali nepriazeň osudu alebo nevedeli o verných, ktorí prechádzali ťažkosťami?`

`Ako môžeme budovať bezvýhradnú dôveru v Boha za každých okolností (napr. Ž 91,14; Ž 143,8.10; Ž 145,18–20)? Čo môže zapríčiniť stratu alebo spochybnenie takejto dôvery? Prečo je dôvera Bohu v dobrých časoch kľúčová, aby sme sa naučili dôverovať Mu aj v zlých časoch?`

Západ slnka: 16.29

---

#### Dodatečné otázky k diskuzi

`Zarazilo tě něco v této lekci, nebo se vším souhlasíš? Proč?`

`EGW píše, že Bůh „pomůže svým dětem ... v každé nouzi...“ Jak tato slova vnímáš? Je to opravdu tak? Je to i tvá zkušenost?`

`Některé žalmy někdy neodpovídají tomu, co právě prožíváme. Co s tím?`

`Co ti dnes v naší diskuzi udělalo největší radost?`
