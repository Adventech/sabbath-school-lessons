---
title: 'Moje kosti neboli skryté pred tebou'
date: 21/01/2024
---

> <p></p>
> <sup>13</sup>Veď ty si mi utvoril ľadviny, v matkinom živote si ma utkal. <sup>14</sup>Ďakujem ti, že si ma predivne utvoril; tvoje skutky sú obdivuhodné, to si veľmi dobre uvedomujem. <sup>15</sup>Moje kosti neboli skryté pred tebou, keď som vznikal v skrytosti, utkávaný v najspodnejších častiach zeme. <sup>16</sup>Tvoje oči ma videli už v zárodku, všetko to bolo zapísané v tvojej knihe; dni boli určené, skôr než ktorýkoľvek z nich nastal. <sup>17</sup>Ako si vážim tvoje myšlienky, Bože, aký nesmierny je ich počet. <sup>18</sup>Keby som ich mal spočítať, bolo by ich viac ako piesku. Len čo sa zobudím, som s tebou. (Ž 139,13–18)

**Osobné štúdium**

`Prečítaj si Ž 139,1–18. Čo tieto verše hovoria o Božej moci (Ž 139,1–6), Božej prítomnosti (Ž 139,7–12) a o Božej dobrote (Ž 139,13–18)? Aký vplyv má na Božie zasľúbenia Jeho veľkosť?`

Chcel si niekedy niekomu pomôcť, no nemal si na to možnosti alebo prostriedky? A zrejme aj tebe sa už stalo, že sa ti niekto snažil pomôcť, ale vôbec nerozumel tomu, čo vlastne potrebuješ. Na rozdiel od tých najláskavejších ľudí s najlepšími úmyslami má Boh dokonalé poznanie o nás a našej situácii. A navyše, má prostriedky, ktoré nám môžu naozaj pomôcť. Preto Jeho zasľúbenia o pomoci a záchrane nie sú len akýmisi plytkými frázami, ale neotrasiteľnými uisteniami.

Boh pozná žalmistu tak dokonale, že ho pred Ním nedokázalo skryť ani lono matky (Ž 139,13.15). Božie poznanie sa týka času (Ž 139,2), vnútorného prežívania (Ž 139,2.4) aj priestoru (Ž 139,3) – teda celej existencie žalmistu. Božie úžasné poznanie súvisí s tým, že je Stvoriteľom a že má blízky záujem o každého človeka. Tento záujem sa prejavuje v starostlivosti o všetkých ľudí.

Ohromujúca pravda o tom, ako dôverne nás Boh pozná, by nemala pôsobiť odstrašujúco. Naopak, mala by nás viesť do Ježišovej náruče. Veď Ježiš pre nás toľko vykonal na kríži! A navyše, prostredníctvom viery v Ježiša sme dostali dar Jeho spravodlivosti, ktorou je samotná „Božia spravodlivosť“ (Rim 3,5.21).

Božiu prítomnosť zvýrazňuje obraz Boha, ktorý siaha až do „podsvetia“ (šeol, „hrob“) a „temnoty“ (Ž 139,8.11.12). Nie príliš často si tieto miesta spájame s Božím prebývaním (Ž 56,14). Jeho prítomnosť je vykreslená aj obrazom, ktorý zahŕňa „krídla rannej zory“ (pomenovanie pre „východ“) a siaha až po „najvzdialenejšie more“ („západ“; Ž 139,9). Všetky tieto obrazy vyjadrujú pravdu, že vo vesmíre neexistuje miesto, kde by sme mohli byť mimo dosahu Boha. Aj keď Boha nemožno stotožniť s prírodou a príroda nie je súčasťou Boha (ako to učí napríklad panteizmus), On je celému stvorenstvu blízko, pretože ho nielen stvoril, ale ho aj udržiava (pozri Heb 1,3).

Boh o nás všetko vie a zároveň On jediný nám môže pomôcť a obnoviť nás. Keď si žalmista nanovo uvedomí Hospodinovu veľkosť, prepuká do chvály a opäť naplno dôveruje Bohu. Skutočnosť, že Boh nás pozná a skúma nás, ho vedie k vďačnosti. Veď práve fakt, že o nás vie všetko, dáva žalmistovi nádej, že z jeho života odstráni všetko, čo tvorí prekážku medzi ním a Hospodinom.

**Aplikácia**

`Pre niektorých je pomerne desivá predstava, že Boh o nich vie všetko a že dokonca pozná aj ich najtemnejšie tajomstvá. Prečo je v tejto súvislosti evanjelium našou jedinou nádejou?`

---

#### Dodatečné otázky k diskuzi

`Který Bůh je ti bližší, ten, který je nade vším, nebo ten, který je ti nablízku?`

`Jak je možné, že Stvořitel nás znal ještě dříve, než jsme se narodili?`

`Co tě naplňuje, když přemýšlíš o zázraku zrození života?`

`Proč je dobré vědět, že Bůh zná každého z nás nejenom jménem, ale ví o nás úplně vše?`

`Nemáš někdy strach z toho, že o tobě Bůh ví vše?`

`„Žádná tma pro tebe není temná...“ Jak rozumíš těmto slovům žalmisty?`
