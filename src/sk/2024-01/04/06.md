---
title: 'Pomoc zo svätyne'
date: 25/01/2024
---

> <p></p>
> Nahlas volám k Hospodinovi a on mi odpovie zo svojho svätého vrchu. (Ž 3,5)

> <p></p>
> <sup>2</sup>Nech ťa v deň súženia vypočuje Hospodin, nech ťa ochraňuje meno Jákobovho Boha! <sup>3</sup>Nech ti pošle pomoc zo svätyne, nech ťa podoprie zo Siona! <sup>4</sup>Nech sa rozpamätá na všetky tvoje obetné dary, nech so záľubou prijme tvoju spaľovanú obetu! (Ž 20,2–4)

> <p></p>
> Veď ma schová vo svojom úkryte v deň pohromy. Ukryje ma v skrýši svojho stanu, postaví ma vysoko na skalu. (Ž 27,5)

> <p></p>
> Kiež v tvojom stane bývam naveky, kiež nájdem útočisko v tôni tvojich krídel. (Ž 61,5)

**Osobné štúdium**

`Prečítaj si texty Ž 3,5; Ž 14,7; Ž 20,2–4; Ž 27,5; Ž 36,9; Ž 61,5 a Ž 68,6.36. Kde nachádzajú žalmisti pomoc v súžení?`

Motívy duchovného a fyzického útočiska nachádzame najmä v kontexte svätyne. Svätyňa poskytuje útočisko utrápeným a je miestom pomoci, bezpečia a záchrany. Posilnenie pre ľud a ochrana pre siroty a vdovy prichádza práve z Božej svätyne. Žalmista hovorí: „Zo Siona, z dokonalej krásy skvie sa Boh.“ (Ž 50,2) Božie spravodlivé súdy budú vyhlásené zo svätyne a odtiaľ vyjde aj Hospodinovo požehnanie (Ž 84,5; Ž 128,5; Ž 134,3).

Útočisko vo svätyni prevyšuje bezpečnosť, ktorú poskytuje akékoľvek iné miesto na svete, pretože vo svätyni osobne prebýva Hospodin. Bezpečie poskytuje predovšetkým Božia prítomnosť, nie nevyhnutne chrám ako pevná budova. Je to podobne ako s vrchom Sion, na ktorom prebýva Hospodin. Hoci Sion je len pomerne nízky vrchy, vďaka Hospodinovej prítomnosti prevyšuje všetky ostatné vrchy (Ž 68,16.17; Iz 2,2).

`„15Veď nemáme veľkňaza, ktorý by s nami nemohol súcitiť v našich slabostiach, ale veľkňaza, ktorý vo všetkom prešiel skúškami podobne ako my, avšak bez hriechu. 16Pristúpme teda s dôverou k trónu milosti, aby sme dosiahli milosrdenstvo a našli milosť a pomoc v pravý čas.“ (Heb 4,15.16) Ako tieto verše súvisia s pomocou prichádzajúcou zo svätyne? V čom môžeme nájsť podobnosť medzi textom v Liste Hebrejom a žalmami, ktoré sme čítali vyššie?`

Svätosť Božieho príbytku žalmistu vedie k uznaniu, že všetci ľudia sú hriešni a nikto si nezaslúži Božiu priazeň. Vyznáva, že základom záchrany je Božia vernosť a milosť (Ž 143,2.9–12). Nič, čo pochádza z nás, nám nedáva pred Bohom žiadnu zásluhu. Ľudia môžu prosiť o istotu záchrany iba vtedy, keď budú prostredníctvom pokánia a prijatia milosti a odpustenia v správnom vzťahu s Bohom. Služba vo svätyni predstavovala spasenie, ktoré má svoj pôvod v Ježišovi.

**Aplikácia**

`Akú máš skúsenosť s pomocou, ktorej pôvod je v „Božej svätyni“? Čo ti pomáha dôverovať Bohu aj uprostred ťažkostí?`

---

#### Dodatečné otázky k diskuzi

`K čemu sloužila svatyně (svatostánek, chrám)? Proč ji měl Mojžíš postavit?`

`Co víš o „službě ve svatyni“?`

`Co mohl zažívat každý, kdo přišel „do svatyně“?`

`Kde je ten „trůn milosti“, před který můžeme podle listu Židům směle přistoupit?`

`Proč už dnes nepotřebujeme lidského prostředníka?`

`Jak se může stát „svatyní“ i náš domov nebo sbou?`
