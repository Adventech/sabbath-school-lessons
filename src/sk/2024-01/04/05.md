---
title: 'Obranca a Vysloboditeľ'
date: 24/01/2024
---

> <p></p>
> <sup>1</sup>Keď Izrael vychádzal z Egypta, dom Jákobov spomedzi ľudu cudzieho jazyka, <sup>2</sup>Júda sa stal Božou svätyňou, Izrael Božím vladárstvom. <sup>3</sup>More to videlo a ušlo, Jordán ustúpil, <sup>4</sup>vrchy poskakovali ako barance a pahorky ako jahňatá. <sup>5</sup>Čo ti je, more, že si ušlo, a tebe, Jordán, že si ustúpil? <sup>6</sup>Vrchy, prečo poskakujete ako barance? Pahorky, prečo skáčete ako jahňatá? <sup>7</sup>Chvej sa, zem, pred Pánom, pred Bohom Jákoba, <sup>8</sup>ktorý mení skalu na jazero a kremeň na pramene vôd. (Žalm 114)

**Osobné štúdium**

`Prečítaj si 1Kor 10,1–4. Ako Pavol opisuje príbeh exodu? Aké duchovné ponaučenie prináša prostredníctvom udalosti vyjdenia Izraelitov z Egypta?`

`Akým spôsobom opisuje Žalm 114 vyslobodenie izraelského ľudu z Egypta prostredníctvom Božej moci?`

Žalm 114 používa poetický opis vyslobodenia Božieho ľudu z egyptského otroctva. V celej Starej zmluve a dokonca aj v novozmluvných textoch sa vyslobodenie z Egypta považuje za symbol Božej moci zachrániť ľud zmluvy. Presne to robí Pavol vo veršoch adresovaných Korinťanom: skutočný príbeh vyslobodenia z Egypta vníma ako metaforu, symbol spasenia v Ježišovi Kristovi.

Žalm 114 zobrazuje vyslobodenie z Egypta aj prostredníctvom skutočnosti, že Boh ako Stvoriteľ a zvrchovaný Vládca nad prírodnými silami mal moc zachrániť svoj ľud. More, rieka Jordán a vrchy sú básnickým jazykom opísané ako prírodné a ľudské sily, ktoré stoja proti Izraelu na jeho ceste do zasľúbenej krajiny (5Moj 1,44; Joz 3,14–17). Boh je však vládcom nad všetkým.

Pre mnohé Božie deti vo všetkých časoch a na všetkých miestach je cesta do nebeského Jeruzalema plná nebezpečenstiev. V žalmoch nachádzame povzbudenie: „1Svoje oči dvíham k vrchom. Odkiaľ mi príde pomoc? 2Moja pomoc je od Hospodina, ktorý utvoril nebo i zem.“ (Ž 121,1.2)

Hlavnú myšlienku Žalmu 114 vystihuje Ježišovo upokojenie búrky na jazere a vyhlásenie, že veriaci sa nemajú čoho báť, pretože On premohol svet (Mat 8,23–27; Ján 16,33).

Hospodinove veľké skutky v prospech Jeho ľudu by mali viesť celú zem, aby sa triasla pred Jeho prítomnosťou (Ž 114,7). Toto „chvenie“ by sme mali chápať skôr v zmysle rešpektu a uctievania, než strachu (Ž 96,9; Ž 99,1). S Bohom na svojej strane sa veriaci nemajú čoho báť.

**Aplikácia**

`Akým duchovným nebezpečenstvám čelíme? Potrebujeme si uvedomiť, že tieto hrozby sú pre nás rovnako nebezpečné, ako boli pre autorov žalmov. Ako sa môžeme naučiť spoliehať na Božiu moc, ktorá nás ochráni, aby sme týmto nebezpečenstvám nepodľahli?`

---

#### Dodatečné otázky k diskuzi

`Proč se má před Bohem chvět celá země? Jak to autor žalmu myslí?`

`Která za zkušeností během osvobozování Izraele z egyptského otroctví a cesty do zaslíbené země tě nejvíce oslovuje? Proč?`

`V jakých situacích potřebujeme dnes, aby byl Bůh naším obráncem?`

`Zažil jsi v životě nějaké Boží vysvobození? Vyprávěj...`

`Co bys poradil člověku, který prožívá třeba zápas s nějakou závislostí?`
