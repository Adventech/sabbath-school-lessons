---
title: 'Uistenie o Božej starostlivosti'
date: 22/01/2024
---

> <p></p>
> <sup>2</sup>Túžobne som očakával Hospodina, sklonil sa ku mne a počul moje volanie o pomoc. <sup>3</sup>Vytiahol ma z jamy hrôzy, z bahna a blata. Nohy mi postavil na skalu a spevňuje moje kroky. <sup>4</sup>Do úst mi vkladá novú pieseň, chválospev na nášho Boha. Mnohí to uvidia, budú sa báť a dúfať v Hospodina. (Ž 40,2–4)

> <p></p>
> Vzývaj ma v deň súženia, ja ťa zachránim a ty mi vzdáš úctu. (Ž 50,15)

> <p></p>
> Zlož svoje starosti na Hospodina, on sa o teba postará. Nikdy nedopustí, aby sa spravodlivý sklátil. (Ž 55,23)

**Osobné štúdium**

`Uvažuj o úvodných veršoch (Ž 40,2–4; Ž 50,15; Ž 55,23). Ako Boh vstupuje do našich každodenných záležitostí?`

Hospodin sa v Písme zjavuje ako živý Boh, ktorý koná v prospech tých, čo Ho vzývajú.

Žalmista hovorí: „Stále si predstavujem Hospodina, keď mi je po pravici, neklátim sa.“ (Ž 16,8) Dôveruje Bohu a volá k Nemu (Ž 7,2; Ž 9,11). Hospodin ho vypočuje, aj keby sme kričali „z hlbín“ (Ž 130,1.2). Žalmista vyznáva, že žiadna životná okolnosť neunikne Božej zvrchovanej vláde. Preto je každé volanie žalmistu naplnené nádejou, a to aj keď volá v zúfalstve a naliehavosti.

Žalm 121 oslavuje moc Stvoriteľa v živote verného jednotlivca. Autor má istotu, že „pomoc je od Hospodina“ (121,2). Čoho sa táto pomoc týka?

(1) „Nedopustí, aby sa pohla tvoja noha.“ (Ž 121,3; Roh.) Obraz „nohy“ často opisuje životnú cestu človeka (Ž 66,9; Ž 119,105; Prísl 3,23). Hebrejské slovo pre „pohnúť sa“ opisuje bezpečnosť, ktorú Boh dáva svetu (Ž 93,1) a Sionu (Ž 125,1).

(2) „3Nedopustí, aby sa ti noha zachvela. Nedrieme tvoj strážca. 4Nedrieme veru ani nespí ten, čo stráži Izrael.“ (Ž 121,3.4) Obraz Hospodina ako Strážcu Izraela (Ž 121,5), ktorý nedrieme ani nespí, zvýrazňuje Jeho neustálu bdelosť a pripravenosť konať v prospech svojich detí.

(3) „5Hospodin je ti záštitou po pravici. 6Slnko ti cez deň neublíži ani mesiac v noci.“ (Ž 121,5.6) Výraz „záštita“ (vo význame „tieň“, „tôňa“) odkazuje na oblakový stĺp v čase Exodu (2Moj 13,21.22). Hospodin teda poskytuje svojmu ľudu fyzické a duchovné útočisko.

(4) Hospodin je „po pravici“ (Ž 121,5) svojho ľudu. Pravá ruka zvyčajne označuje silnejšiu ruku človeka, ruku, ktorá koná (Ž 74,11; Ž 89,14). Tu vyjadruje Božiu blízkosť a skutky v prospech ľudu (Ž 16,8; Ž 109,31; Ž 110,5).

(5) „6Slnko ti cez deň neublíži ani mesiac v noci. 7Hospodin ťa ochráni pred každým zlom, on ti ochráni život. 8Hospodin bude chrániť tvoj odchod i príchod odteraz až naveky.“ (Ž 121,6–8) Boh chráni svoj ľud pred všetkým zlom. Ani „slnko“ ani „mesiac“ mu neublíži. Boh bude „až na veky“ chrániť „vychádzanie“ aj „vchádzanie“ svojho ľudu (Ž 121,8; SEP). Takýmito poetickými obrazmi autor podčiarkuje komplexnú a neustálu Božiu starostlivosť.

Ako môžeme toto uvažovanie uzavrieť? Žalmista dôveruje Božej láskyplnej starostlivosti. Táto dôvera je pre nás povzbudením, aby sme sa aj my spoliehali na Hospodina a Jeho moc a vernosť.

**Aplikácia**

`Ako môžeš aj ty prežívať realitu Božej starostlivosti? Ako môžeš lepšie spolupracovať s Bohom, aby si Mu umožnili konať Jeho dielo v tebe, pre teba a prostredníctvom teba?`

---

#### Dodatečné otázky k diskuzi

`Daří se ti složit v Hospodina „všechnu naději“? („Všechnu naději jsem složil v Hospodina.“ Ž 40,2) Jak se to dělá?`

`Už ti někdy Bůh vložil do úst novou píseň? Co tím autor myslí?`

`Jak nám může zpěv vrátit v zoufalých situacích naději?`

`Autoři žalmů volají k Bohu i tehdy, když se jím zdá, že je neslyší. Copak to má nějaký smysl? Pokud ano, jaký?`

`Stará se o tebe Bůh? Podle čeho tak usuzuješ?`

`Proč si potřebujeme připomínat, co všechno už pro nás Bůh v minulosti udělal?`
