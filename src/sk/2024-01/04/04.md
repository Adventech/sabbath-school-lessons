---
title: 'Hospodin je útočiskom v súžení'
date: 23/01/2024
---

> <p></p>
> <sup>7</sup>Ukáž divy svojho milosrdenstva, ty, ktorý svojou pravicou zachraňuješ tých, čo sa k tebe utiekajú pred nepriateľmi. <sup>8</sup>Chráň ma ako zrenicu oka! Skry ma v tôni svojich krídel <sup>9</sup>pred bezbožníkmi, ktorí chcú na mne spáchať násilie, pred úhlavnými nepriateľmi, čo ma zúrivo obkľučujú. (Ž 17,7–9)

> <p></p>
> <sup>2</sup>Hospodin, k tebe som sa utiekal, nech nie som nikdy zahanbený. Zachráň ma svojou spravodlivosťou! <sup>3</sup>Nakloň ku mne svoje ucho! Čím skôr ma zachráň! Buď mi opevnenou skalou, pevnosťou mojej spásy. <sup>4</sup>Veď ty si moja skala, moja pevnosť, pre svoje meno ma veď a sprevádzaj. (Ž 31,2–4)

**Osobné štúdium**

**Čo robí žalmista v čase súženia?**

`Ž 17,7–9`

`Ž 31,2–4`

`Ž 91,1–7`

Do života žalmistu vstupujú rôzne problémy. Čo vtedy robí? Obracia sa na Hospodina, ktorý je mu útočiskom v každom nešťastí. Dôvera je zámerná, uvážená voľba uznať za každých okolností Božiu vládu nad vlastným životom. Ak dôvera nefunguje v nešťastí, potom nebude fungovať za žiadnych okolností.

Žalmista vyznáva: „Moje útočisko a moja pevnosť je môj Boh, v ktorého dúfam.“ (Ž 91,2) Toto svedectvo pramení z jeho predchádzajúcej skúsenosti s Bohom a teraz slúži na posilnenie jeho viery pre budúcnosť. Žalmista nazýva Boha „Najvyšším“ a „Všemohúcim“ (Ž 91,1.2), čím poukazuje na nesmiernu veľkosť a moc svojho Boha.

Žalmista hovorí aj o istote, ktorú môže človek nájsť v Bohu. O Hospodinovi hovorí ako o „úkryte“, „tôni“ (Ž 91,1), „útočisku“, „pevnosti“ („hrade“; Ž 91,2), „krídle“, „štíte“ (Ž 91,4) a „príbytku“ (Ž 91,9). Tieto obrazy predstavujú v žalmistovej kultúre bezpečné miesto. Stačí pomyslieť na neznesiteľnú páľavu slnka na púšti, aby sme ocenili tieň. Alebo si pripomeňme časy rôznych vojen v histórii Izraela a oceníme bezpečnosť, ktorú poskytuje štít alebo pevnosť.

`Aký obraz je použitý v textoch Ž 17,8 a Mat 23,37? Čo sa z neho dozvedáme o Hospodinovi?`

Jedna z najintímnejších metafor je tá, ktorá hovorí o útočisku „v tôni tvojich krídel“ (Ž 17,8; Ž 57,2; Ž 63,8). Tento obraz vyvoláva útechu a istotu tým, že vykresľuje ochranu, ktorú poskytuje vtáčia matka svojim deťom. Hospodin je prirovnaný k orlovi, ktorý krídlami stráži svoje mláďatá (2Moj 19,4; 5Moj 32,11) a ku sliepke, ktorá pod krídla zhromažďuje svoje kuriatka (Mat 23,37).

**Aplikácia**

`Ako sa môžeme vyrovnať s obdobiami, keď do nášho života vstúpi nešťastie a zdá sa, že nevidíme Božiu ochranu? Prečo takéto situácie neznamenajú, že nás Hospodin opustil?`

---

#### Dodatečné otázky k diskuzi

`Co je to útočiště a jak si ho představuješ?`

`V dobách žalmistů byl takovým útočištěm hrad. Co by to bylo dnes?`

`S jakými riziky se dnes setkáváš? Může ti i v nich být Stvořitel útočištěm? Pokud ano, jak?`

`Může Bůh nějak pomoci starým lidem, aby nenaletěli „šmejdům“? Jak?`

`Máš v současné době nějaké konkrétní obavy? O co jde? Může ti v nich pomoci Bůh?`
