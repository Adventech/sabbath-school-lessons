---
title: 'Hospodin počuje a vyslobodzuje'
date: 20/01/2024
---

### Texty na tento týždeň
Ž 139,1–18; Žalm 121; Ž 17,8; Mat 23,37; 1Kor 10,1–4; Heb 4,15.16

> <p>Úvodný text</p>
> Tých, čo volajú o pomoc, Hospodin počuje, z každého súženia ich vyslobodzuje. (Ž 34,18)

Žalmy opakovane zdôrazňujú, že zvrchovaný Hospodin, ktorý stvoril a udržiava vesmír, sa zároveň zjavuje ako osobný Boh, ktorý sa skláňa k ľuďom a udržiava s nimi vzťah.

Boh je blízko k svojmu ľudu a svojmu stvoreniu, na nebi aj na zemi (Ž 73,23.25). Hoci „postavil svoj trón na nebesiach“ (Ž 103,19; Roh.) a „vznáša sa na hustých oblakoch“ (Ž 68,5; Roh.), je zároveň „blízky všetkým, čo ho vzývajú, všetkým, čo ho vzývajú úprimne“ (Ž 145,18). Žalmy zdôrazňujú, že Hospodin je živý Boh, ktorý koná v prospech tých, čo Ho vzývajú (Ž 55,17–23). Žalmy majú mimoriadny význam, pretože sú nielen inšpirované Bohom, ale sú aj adresované Tomu, ktorý počuje naše modlitby a odpovedá na ne.

Mali by sme si uvedomiť, že najlepšia odpoveď na Hospodinovu blízkosť spočíva v tom, že Mu budeme dôverovať a budeme žiť podľa Jeho prikázaní. Z dejín Izraela sa môžeme naučiť, že Bohu ide práve o takúto vieru a poslušnosť.

**Osnova lekcie**

Pri štvrtom zamyslení nad žalmami sa opäť bližšie pozrieme na to, ako predstavujú Boha. Tentokrát však dôraz nebudeme klásť na veľkého silného Boha „nad nami“, ale na to, ako biblické žalmy predstavujú Boha, ktorý je nám veľmi blízky a ktorý sa o nás s láskou zaujíma.

`Ž 139,13–18: Žalmy predstavujú osobného Boha, ktorý pozná každého z nás (nedeľa)`

`Ž 40,2–4; 50,15: Žalmy predstavujú Boha, ktorý nás počuje a stará sa o nás (pondelok)`

`Ž 17,7–9; 31,2–4: Žalmy predstavujú Boha ako naše „útočisko“ v ťažkých dobách (utorok)`

`Žalm 114: Žalmy predstavujú Boha ako nášho Záchrancu a Vysloboditeľa (streda)`

`Žalmy predstavujú Boha ako Toho, kto ponúka pomoc zo svojej „svätyne“ (štvrtok)`

---

#### Dodatečné otázky k diskuzi

`Co se ti jako první vybavilo, když jsi četl nadpis této lekce?`

`Proč někdy pochybujeme o tom, že nás Hospodin slyší?`

`Vzpomeneš si na nějakou zkušenost s tím, jak tě Bůh slyšel a vysvobodil?`

`Stalo se ti někdy, že jsi volal, ale Bůh mlčel? Jak to dopadlo?`

`Máš nějaké zkušenosti s modlitbou, kterým nerozumíš? Jak se s tím chceš vyrovnat?`
