---
title: 'Čakanie a Boží sobotný odpočinok'
date: 27/03/2024
---

> <p></p>
> <sup>5</sup>Potešil si ma, Hospodin, svojimi skutkami; plesám nad dielami tvojich rúk. <sup>6</sup>Aké veľkolepé sú tvoje diela, Hospodin, aké nesmierne hlboké tvoje myšlienky! ... <sup>11</sup>Môj roh si vyvýšil ako roh byvola, pomazal si ma čerstvým olejom. ... <sup>13</sup>Spravodlivý prekvitá ako palma, košatie ako libanonský céder. <sup>14</sup>Tí, čo sú zasadení v dome Hospodina, budú prekvitať na nádvoriach nášho Boha. <sup>15</sup>Aj v šedinách prinesú plody, zostanú svieži a čerství. (Ž 92,5.6.11.13–15)

**Osobné štúdium**

`Prečítaj si Žalm 92. Ktoré dva aspekty dňa odpočinku sú zdôraznené v tejto „piesni na sobotný deň“?`

Chvála Boha za veľké diela Jeho rúk (Ž 92,5.6) a vykreslenie spravodlivých prostredníctvom jazyka odkazujúceho na záhradu Eden (Ž 92,13–15) jasne poukazujú na stvorenie, ktoré je prvou pripomienkou soboty v tomto texte. Žalm 92 tiež velebí Hospodina za Jeho víťazstvo nad nepriateľmi ako Boha spravodlivosti (Ž 92,8–16), a tak zdôrazňuje druhý aspekt soboty, ktorým je téma vykúpenia a záchrany (5Moj 5,12–15). Žalm 92 teda vyvyšuje Boha za Jeho stvorenie v minulosti, za súčasné udržiavanie sveta a poukazuje na nádej na konci času, keď Boh ustanoví večný pokoj a poriadok.

Ľudia sa môžu tešiť zo sobotného odpočinku, pretože Boh je „Najvyšší“ (Ž 92,2). Jeho zvrchované postavenie na výšinách Mu dáva bezkonkurenčnú výhodu nad ich nepriateľmi.

Napriek tomu, že je Najvyšší, Hospodin sa ochotne skláňa, aby zachránil tých, ktorí k nemu volajú s prosbou o pomoc. Hospodinovo dielo stvorenia a najmä vykúpenie tohto stvorenia by malo inšpirovať ľudí, aby uctievali Boha a milovali Ho. Veď napokon, život v padlom stvorení bez nádeje na vykúpenie nie je nič, z čoho by sme mali byť nadšení. Milujeme, trpíme a umierame. Malo by to všetko nejaký zmysel, keby neexistovala žiadna nádej? Preto oslavujeme a vzývame Hospodina nielen ako nášho Stvoriteľa, ale aj ako nášho Vykupiteľa.

Odkaz na „čerstvý olej“ vyjadruje žalmistovu obnovenú oddanosť slúžiť Bohu ako Jeho znovuzasvätený služobník (Ž 92,11). Pomazanie olejom bolo symbolom posvätenia vyvolených ľudí v národe – kňazov a kráľov (2Moj 40,15; 1Sam 10,1). Napriek tomu si žalmista na opísanie svojho pomazania vybral nezvyčajné hebrejské slovo balal, ktoré obvykle neodkazovalo na pomazanie Božích služobníkov. Označuje skôr „miešanie“ oleja s inými časťami obete (2Moj 29,2; 3Moj 2,4.5). Žalmistovo jedinečné použitie slova balal naznačuje, že autor chce samého seba priniesť ako živú obeť Hospodinovi a zasvätiť Mu svoje celé ja (Rim 12,1).

Nemalo by nás prekvapiť, že myšlienky o zasvätení nachádzame práve v žalme venovanom sobote. Veď sobota je znamením, že Hospodin posväcuje svoj ľud (2Moj 31,13). Obrazy paliem a cédrov Libanonu predstavujú Boží ľud, ktorý rastie vo viere a naplno oceňuje Božiu lásku a úžasné zámery, ktoré má Boh so stvorenstvom. Sobota je znamením večnej zmluvy Hospodina s Jeho ľudom (Ez 20,20). Preto je sobotný odpočinok pre Boží ľud nevyhnutný. Posilňuje ho, aby s dôverou čakal na Hospodina, ktorý napokon naplní všetky zasľúbenia vyplývajúce z Jeho zmluvy (Heb 4,1–10).

**Aplikácia**

`Prečítaj si ešte raz Žalm 92. Aká nádej je v texte zdôraznená? Ako môže byť toto zasľúbenie pre nás povzbudením už tu a teraz?`

---

#### Dodatečné otázky k diskuzi

`92. žalm je určen „ke dni sobotnímu“. Co to znamená?`

`Máš nějaké písně, které zpíváš nejraději v sobotu? O čem jsou?`

`Co bychom si podle 92. žalmu měli připomínat obzvláště v sobotu?`

`Jak nás sobotní odpočinek posiluje v našem „očekávání na Hospodina“?`

`Jak si představuješ ideální průběh soboty?`

`Čím je pro tebe sobota? Jak ji prožíváš a na co se v ní nejvíce těšíš? Proč?`

`Myslíš, že má sobota vliv i na naše zdraví? Pokud ano, tak jaký?`