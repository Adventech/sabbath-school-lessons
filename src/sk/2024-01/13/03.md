---
title: 'Pokoj nasýteného dieťaťa'
date: 25/03/2024
---

> <p></p>
> <sup>1</sup>Hospodin, moje srdce nie je pyšné, moje oči nie sú hrdé. Nejdem za veľkými vecami ani za tým, čo nemôžem dosiahnuť. <sup>2</sup>Radšej som si utíšil a upokojil dušu, ako sa nasýtené dieťa utíši pri matke. Moja duša je ako nasýtené dieťa. <sup>3</sup>Izrael, čakaj na Hospodina odteraz až naveky. (Žalm 131)

**Osobné štúdium**

`Čo hovorí úvodný žalm o našom vzťahu k Bohu?`

Boží ľud žije vo svete, ktorý prináša trápenie, bolesť a pokušenie pre takmer všetkých ľudí. Žalmista je presvedčený, že je Božím dieťaťom a že celý jeho život závisí od Boha. Táto skutočnosť ho napĺňa radosťou a privádza ho k vyznaniu, že jeho pýcha nemá žiadnu cenu. Klamstvo pýchy spočíva v tom, že vedie k sebectvu a neschopnosti vnímať čokoľvek iné. Pyšní sú preto zaslepení voči realite Boha, ktorý ich prevyšuje.

Spravodliví však pozdvihujú svoje oči k Bohu (Ž 123,1.2). Uznanie Božej veľkosti ich robí pokornými a oslobodenými od samoľúbosti a márnomyseľnosti. Žalmista vyznáva, že sa nepachtí za „veľkými vecami“, ktoré sú pre neho nedosiahnuteľné (Ž 131,1). Tieto výrazy opisujú Božie skutky vo svete, ktoré sú mimo ľudské chápanie. Moderná veda nám ukázala, že aj tie „najjednoduchšie“ veci môžu byť neuveriteľne komplikované a presahujú hranice nášho pochopenia a našej predstavivosti. Vo všeobecnosti platí, že čím viac sa dozvedáme o svete okolo nás, tým väčšie záhady sa pred nami objavujú.

„Nasýtené dieťa“ v Ž 131,2 je mocným obrazom človeka, ktorý v Božej náruči nachádza pokoj a stíšenie. Poukazuje na láskyplný vzťah, ktorý má dieťa so svojou matkou v raných fázach svojho života.

Boh nás zbavuje pýchy a márnomyseľnosti. Túži nás zároveň viesť ďalej, k „pevnému pokrmu“, ktorým je podľa Ježiša „plniť vôľu toho, čo ma poslal, a dokonať jeho dielo“ (Ján 4,34, tiež Heb 5,12–14). Detská dôvera zobrazená v Žalme 131 sa tak stáva zrelou vierou, ktorá bola vyskúšaná ťažkosťami života, obstála a dospela k poznaniu, že Boh je verný svojmu Slovu.

Na konci žalmu sa autor sústreďuje na blaho Božieho ľudu. Sme povolaní využiť našu skúsenosť s Bohom na posilnenie Jeho cirkvi. Naša osobná skúsenosť s Božou vernosťou a dobrotou môže pomôcť tým, ktorých viera neustále prechádza zápasmi. Naše svedectvo o Kristovi môže byť užitočné aj pre našich spoluveriacich, ktorí často potrebujú prežiť novú skúsenosť s Kristom.

**Aplikácia**

`„Amen, hovorím vám: Ak sa neobrátite a nebudete ako deti, nikdy nevojdete do nebeského kráľovstva.“ (Mat 18,3). Na akú okolnosť Ježiš poukazuje v tomto verši? S čím táto myšlienka súvisí?`

---

#### Dodatečné otázky k diskuzi

`Jak se projevuje „domýšlivé srdce“?`

`V jakých situacích máš pokušení mít na někoho „povýšený pohled“? Jak se tomu bráníš?`

`Jaký vliv má na člověka pýcha a jaké proměny způsobuje?`

`David dává do protikladu domýšlivého člověka a „odstavené dítě“? Co tím sleduje? K čemu nás chce dovést?`

`S čím se musí vyrovnávat „odstavené dítě“?`

`Proč máme v duchovním životě většinou raději „mateřské mléko“ než „hutný pokrm“ (Žid 5,14)?`