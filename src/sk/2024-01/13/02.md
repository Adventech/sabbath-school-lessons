---
title: 'Výzva čakať'
date: 24/03/2024
---

> <p></p>
> <sup>7</sup>Utíš sa pred Hospodinom, vyčkaj na neho a nerozčuľuj sa nad tým, kto má úspech, a nad tým, kto je zákerný. <sup>8</sup>Prestaň sa hnevať a zanechaj zlosť! Nerozčuľuj sa, vedie to len k zlému! <sup>9</sup>Veď ničomníci budú vyhubení, ale tí, čo očakávajú Hospodina, budú vlastniť krajinu. (Ž 37,7–9)

> <p></p>
> Túžobne som očakával Hospodina, sklonil sa ku mne a počul moje volanie o pomoc. (Ž 40,2)

**Osobné štúdium**

**Aké výzvy zaznievajú v uvedených textoch?**

`Ž 27,14`

`Ž 69,7`

`Ž 37,7–9.34`

`Gal 5,5`

`Ž 39,8`

`Rim 8,18–25`

`Ž 40,2`

Čakanie patrí medzi tie faktory, ktoré do nášho života prinášajú najviac stresu. Bez ohľadu na to, kto sme, kde žijeme a v akej situácii sa nachádzame, každý z nás musí občas na niečo čakať. Čakáme viac či menej často – v obchode, v zápche alebo u lekára na výsledky komplikovaného vyšetrenia. Nič z toho nie je príjemné.

Ako je to s čakaním na Boha? Obraz čakania (očakávania) na Hospodina sa nenachádza len v žalmoch, hojne sa s ním stretávame v celej Biblii. V kontexte čakania sa často stretávame s dôležitým konceptom „vytrvalosti“. Vytrvalosť je naším najvyšším záväzkom, ktorý spočíva v odmietnutí obáv, sklamania a rizika, že Boh nebude konať v náš prospech. Oddané Božie dieťa očakáva naplnené istotou. Je presvedčené o Božej vernosti. Je si isté, že na Boha sa dá spoľahnúť a že aj keď sa nám to práve teraz nezdá, On napokon prinesie to najlepšie riešenie každej situácie.

Očakávanie na Hospodina je kvalitatívne odlišné od čakania na autobus či v rade na pokladňu. Je to hlboká túžba po Bohu, ktorú môžeme prirovnať k silnému smädu v suchej a pustej zemi bez vody (Ž 63,2). Žalmista síce čaká na rôzne požehnania od Boha, ale jeho túžba byť v Božej prítomnosti prevyšuje akúkoľvek inú túžbu a potrebu v jeho živote.

Apoštol Pavol vo svojom Liste Rimanom hovorí, že Boh a celé stvorenstvo čakajú na obnovu sveta a na požehnané stretnutie Boha a jeho ľudu na konci časov. „Lebo stvorenstvo túžobne očakáva zjavenie Božích synov.“ (Rim 8,19)

Je to nádherné zasľúbenie!

Kým čakáme na naplnenie veľkých Božích zasľúbení a na stretnutie s Bohom a kým „všetko stvorenstvo až doteraz spoločne vzdychá a spoločne trpí pôrodné bolesti“ (Rim 8,22), Boh zostáva prostredníctvom Svätého Ducha so svojím ľudom.

Počas čakania sme povolaní vydávať svedectvo (Sk 1,4–8) o pláne spasenia, ktorý vyvrcholí v novom stvorení. Toto nové stvorenie je ono očakávané a konečné naplnenie našich nádejí. Ako spoločenstvo veriacich sme prijali meno „adventisti“, ktoré obsahuje myšlienku nádeje na príchod Krista, ktorého očakávame. Čakáme a vieme, že naše čakanie nie je márne. Kristova smrť a Jeho vzkriesenie pri prvom príchode je zárukou Jeho druhého príchodu.

**Aplikácia**

`Čo od Boha očakávaš v tomto období tvojho života? Ako sa môžeme naučiť čakať na Božiu odpoveď, najmä keď to, o čo sa vo viere modlíme, sa ešte neuskutočnilo?`

---

#### Dodatečné otázky k diskuzi

`Máš raději ticho, nebo hluk? Proč?`

`Proč se máme během našeho „očekávání“ ztišit před Hospodinem?`

`Kdy ses naposledy ztišil před Hospodinem? Co tě k tomu přimělo?`

`Proč máme odložit hněv, zanechat rozhořčení a nevzrušovat se? Jaké nebezpečí nám hrozí, když se necháme ovládat emocemi?`

`Proč patří čekání mezi největší stresory?`

`Jak můžeme „očekávání na Hospodina“ proměnit ze stresoru v něco, co nám naopak přinese do našeho nitra pokoj a klid?`

`Kde je Bůh, když k němu voláme a dlouho neslyšíme jeho odpověď?`