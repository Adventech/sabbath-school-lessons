---
title: 'Plesanie, ktoré prichádza ráno'
date: 28/03/2024
---

> <p></p>
> Jeho hnev trvá chvíľku, jeho milosť však po celý život. Plač môže trvať do noci, s ránom však prichádza plesanie. (Ž 30,6)

> <p></p>
> Ja však budem ospevovať tvoju silu, za rána budem plesať nad tvojou milosťou, lebo si mi bol pevnosťou, útočiskom, keď mi bolo úzko. (Ž 59,17)

**Osobné štúdium**

`Prečítaj si Ž 5,4; Ž 30,6; Ž 59,17; Ž 92,2.3; Ž 119,147; 2Pet 1,19 a Zj 22,16. Prečo práve ráno symbolicky zobrazuje čas božského vykúpenia?`

Ráno je v žalmoch zvyčajne časom, keď sa očakáva Božie vykúpenie. Ráno zjavuje Božiu priazeň, ktorá končí dlhú noc zúfalstva a problémov (Ž 130,5.6). V Žalme 143 Božie vyslobodenie obráti súčasnú temnotu smrti (Ž 143,3) na svetlo nového rána (Ž 143,8) a pobyt v hrobe (Ž 143,7; „v jame“; Roh.) zmení na sprevádzanie „po rovnej zemi“ (Ž 143,10).

`Prečítaj si text Mar 16,1–8. V čom je toto ráno pre nás také dôležité?`

Ráno vzkriesenia Ježiša Krista otvorilo cestu pre večné ráno Božej spásy pre všetkých, ktorí veria v Jeho meno. Ježišovi učeníci naplno prežili moc zasľúbenia, ktoré zaznieva v Žalme 30: „Plač môže trvať do noci, s ránom však prichádza plesanie.“ (Ž 30,6) Bolo to vtedy, keď sa stretli so vzkrieseným Kristom. Len vďaka Božej priazni a Jeho bezpodmienečnej láske sa náš plač premení na radosť (Ž 30,6.8).

Ako ranná hviezda (zornička) ohlasuje narodenie nového dňa, tak viera ohlasuje novú realitu večného života v Božích deťoch (2Pet 1,19). Ježiš je nazývaný „jasná ranná hviezda“ (Zj 22,16), ktorú netrpezlivo očakávame, aby nastolila Jeho kráľovstvo, v ktorom už nebude noc, zlo a smrť (Zj 21,1–8.25). Veď práve takéto kráľovstvo očakávame viac ako čokoľvek iné, keď hovoríme o čakaní na Hospodina. A takéto čakanie určite stojí za to.

„Nad Jozefovou otvorenou hrobkou mohol Kristus víťazne vyhlásiť: Ja som vzkriesenie a život. (Ján 11,25) To môže povedať len Boh. Všetky stvorené bytosti žijú len z Božej vôle a moci. Ich život závisí od Boha. Od najvyššieho serafína až po najmenšiu živú bytosť – všetko čerpá život z večného Zdroja. Len ten, ktorý je jedno s Bohom, mohol povedať, že má moc život dať a má moc zase ho vziať. Vo svojej božskej prirodzenosti mal Kristus moc zlomiť putá smrti.“ (DA 785; CL 507.508)

**Aplikácia**

`Hovorí sa, že smrť je zakódovaná v našich bunkách už od narodenia. Pre nás ako padlé bytosti je toto smutné konštatovanie skutočnosťou. Aké zasľúbenie sme mohli prijať vďaka Ježišovmu vzkrieseniu? Prečo nikdy nesmieme zabudnúť, že smrť je pre nás len spánkom?`

---

#### Dodatečné otázky k diskuzi

`Jak vypadá tvé normální ráno? Čím začíná?`

`Co děláš, když nemáš po probuzení zrovna nejlepší náladu?`

`Je pro tebe Stvořitel nedobytným hradem, místem, kde se cítíš v bezpečí? Jak jsi k tomuto stavu dospěl?`

`Co bys poradil člověku, který také hledá ten „nedobytný hrad“, ale zatím se mu to nedaří?`

`Kdo může podle žalmů hned z rána plesat? Proč?`

`Jak si představuješ to plesání, o kterém se zmiňují autoři žalmů?`

`Zažil jsi už, že jsi večer usínal s obavami, abys ráno jsi vstával s plesáním? Co způsobilo tu proměnu?`