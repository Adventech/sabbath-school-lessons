---
title: 'Prinášanie snopov'
date: 26/03/2024
---

> <p></p>
> <sup>1</sup>Keď Hospodin zmenil údel Siona, boli sme ako vo sne. <sup>2</sup>Vtedy sme mali ústa plné smiechu a jazyk plesania. Vtedy sa medzi pohanmi hovorilo: „Hospodin urobil pre nich veľké veci!“ <sup>3</sup>Hospodin urobil pre nás veľké veci, radovali sme sa. <sup>4</sup>Zmeň náš údel, Hospodin, ako riečiská v Negeve! <sup>5</sup>Tí, čo rozsievajú so slzami, budú žať s plesaním. <sup>6</sup>S plačom vychádza ten, čo rozsieva semeno; s plesaním sa však vráti a donesie snopy. (Žalm 126)

**Osobné štúdium**

`Čo dáva silu a nádej Božiemu ľudu podľa úvodného žalmu? Čo z toho môžeš aplikovať vo svojom živote?`

Hospodinove zázračné vyslobodenia v minulosti sú pre Boží ľud nevyčerpateľným zdrojom inšpirácie a nádeje pre budúcnosť. Minulé vyslobodenia boli také úžasné, že ich môžeme opísať ako splnený sen (Iz 29,7.8). Za zmienku stojí, že ľudia, ktorí chvália Hospodina za Jeho minulé vyslobodenie zo zajatia (Ž 126,1), sú práve teraz sami v zajatí (Ž 126,4).

Minulá radosť zo záchrany sa prostredníctvom piesní sprítomňuje a môžeme ju vnímať ako našu terajšiu skúsenosť. Nové generácie udržiavajú udalosti z biblických dejín živé tým, že skúsenosti svojich predchodcov vnímajú ako svoje vlastné, akoby ich prežili oni sami. Živá viera oslavuje veľké Božie skutky pre našich predchodcov vo viere ako niečo, čo Hospodin urobil pre nás samotných, nie len pre tých, ktorí tu boli pred nami.

Pripomínanie si Božích minulých činov posilňuje a obnovuje nádej, ktorú prežívame. Obraz „potokov na juhu“ (Ž 126,4; Roh.) je mocnou metaforou toho, ako Boh rýchlo a mocne koná v prospech svojho ľudu. Juh Judska bol vyprahnutým púštnym regiónom. Rozvodnené potoky sa tu mohli vytvoriť náhle, keď sa vodou naplnili po prudkých lejakoch v období dažďov. Pravidelné každoročne sa opakujúce skoré a neskoré dažde boli kľúčové pre zabezpečenie dostatočnej úrody (5Moj 11,14; 5Moj 28,12). Aj obraz rozsievania v slzách a žatvy s plesaním (Ž 126,5.6) je mocným Božím zasľúbením, ktoré vedie od ťažkej prítomnosti k šťastnej budúcnosti.

Koniec obdobia žatvy bol časom, keď starovekí Izraeliti putovali s úrodou do Božieho chrámu v Jeruzaleme (2Moj 34,22.26). Motív úrody poskytol vtedajšiemu ľudu dôležité duchovné naučenia. Tak ako tvrdá práca pri sejbe a starostlivosti o polia, sady a vinice je odmenená radosťou z bohatej úrody, tak aj súčasné skúšky Božieho ľudu budú na konci vekov korunované radosťou zo spásy. Obraz veľkej žatvy poukazuje na obnovenie Božieho kráľovstva na zemi pri Kristovom druhom príchode (Am 9,13–15; Mat 9,37). Aj tu sa však objavuje téma čakania. Je to ako pri zbere úrody, keď musíme trpezlivo čakať, kým všetko dozrie a my budeme môcť vidieť ovocie a výsledky našej práce.

**Aplikácia**

`Uvažuj o niektorých obdobiach, keď si jasne a neomylne videl Hospodina pôsobiť v tvojom živote alebo v živote tvojich blízkych. Ako môžeš z týchto skúseností čerpať povzbudenie a nádej v tom, čím prechádzaš práve teraz?`

---

#### Dodatečné otázky k diskuzi

`V jaké době vznikl 126. žalm? Co tehdy Židé prožívali?`

`Proč tito zajatci chválí Boha za něco, co kdysi dávno prožili jejich předci?`

`Můžeme si i my „zpřítomňovat“ zázraky a zkušenosti SZ Izraele a vnímat je jako vlastní prožitek? Jaký to má efekt?`

`Na co musel spoléhat zemědělec, který v pouštních podmínkách sel v slzách obilí? Proč je příkladem pro naši víru?`

`Židé přinášeli po žních snopy do chrámu. Co vše tím vyjadřovali?`

`Jaké snopy přinese Ježíš už brzo do nebeské svatyně?`