---
title: 'Podnety na zamyslenie'
date: 29/03/2024
---

V knihe Cesta ku Kristovi si prečítajte kapitolu „Vzrast v Kristovi“ (SC 67–75; CK 45–51).

V žalmoch zaznieva zápalistá výzva čakať na Hospodina. „Utíš sa pred Hospodinom, vyčkaj na neho.“ (Ž 37,7) Keď sa nám čakanie zdá ťaživé, neisté a osamelé, spomeňme si na učeníkov v deň Ježišovho nanebovstúpenia (Sk 1,4–11). Ježiš bol vzatý do neba pred ich očami, zatiaľ čo oni boli ponechaní na zemi, aby čakali, kým sa v nejaký neznámy budúci deň vráti. Kto kedy zažil intenzívnejšiu túžbu prijať Božie požehnanie ako učeníci v ten deň? Túžili, aby mohli byť s Ježišom. Dostalo sa im však poučenia, aby čakali na Otcovo zasľúbenie a na Ježišov návrat. Mohlo by sa nám zdať, že učeníci budú naplnení zúfalstvom a sklamaním. Opak bol však pravdou. Vrátili sa do Jeruzalema a urobili presne to, čo im Ježiš prikázal – čakali na dar Svätého Ducha a potom s mocou kázali svetu evanjelium (Sk 1,12–14, Skutky 2).

Očakávať na Kristov príchod by nebolo možné, ak by v nás nevykonal svoje dielo prostredníctvom Svätého Ducha. Akékoľvek ľudské nadšenie neobstojí v skúškach a nevydrží trpezlivo čakať. Na to sme príliš krehkí. Jediný spôsob, ako môžeme vytrvalo čakať na Kristov návrat, spočíva v zotrvávaní v Ježišovi Kristovi. Teda mať s Ním osobný vzťah. „Ak teda Kristus prebýva v našich srdciach, bude v nás pôsobiť, aby sme aj chceli, aj konali nad svoju dobrú vôľu (Fil 2,13). Budeme pracovať, ako on pracoval, budeme prejavovať toho istého ducha. Ak ho teda budeme milovať a zostaneme v ňom, budeme všestranne vrastať do Toho, ktorý je hlavou, do Krista (Ef 4,15).“ (SC 75; CK 51) Počas nášho čakania na Pána môžeme v žalmoch nachádzať pokoj a povzbudenie. V našich modlitbách a piesňach sa každodenne môže stretávať naše srdce s Božím srdcom.

**Námety na spoločné uvažovanie**

`Prečo je v našom duchovnom živote čakanie dôležité? Akú skúsenosť mali s čakaním niektorí z biblických hrdinov viery? Ako čakanie očistilo a posilnilo ich vieru? (Rim 4,19–22; Hebrejom 11)`

`Čo stojí na konci nášho čakania? (Ž 37,34–40). Čo očakávame, že sa stane, keď všetko dospeje k svojmu koncu? Akú nádej nachádzame v týchto textoch napríklad v súvislosti so spravodlivosťou, ktorej je v našom skazenom svete tak bolestne málo?`

`Dalo by sa povedať, že mŕtvi už nečakajú? Aká je ich skúsenosť? (Kaz 9,5) Skončilo sa ich čakanie na Ježiša? Akú nádej si môžeme vziať z odpovede na túto otázku?`

Západ slnka: 18.10

---

#### Dodatečné otázky k diskuzi

`Co jsi prožíval během tohoto čtvrtletí při osobním studiu lekcí?`

`Pomohlo ti toto studium žalmů ve tvém vztahu k Bohu? Jak?`

`Těšíš se na Ježíšův návrat? Proč?`

`Kterou myšlenku z naší dnešní diskuze by sis rád zapamatoval? Proč?`