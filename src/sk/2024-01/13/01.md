---
title: '„Očakávaj Hospodina!“'
date: 23/03/2024
---

### Texty na tento týždeň
Ž 27,14; Rim 8,18–25; Žalm 131; Mat 18,3; Žalm 126; Žalm 92; Mar 16,1–8; 2Pet 1,19

> <p>Úvodný text</p>
> Očakávaj Hospodina! Buď silný! Nech je pevné tvoje srdce. Očakávaj Hospodina! (Ž 27,14)

Dostali sme sa na záver nášho štúdia žalmov v tomto štvrťroku. Počas nášho putovania sme kráčali cestou bázne pred majestátnym Stvoriteľom, Kráľom a Sudcom; cestou radosti z vyslobodenia, odpustenia a zo spasenia, ktoré nám dáva Boh; cestou smútku, bolesti a náreku a cestou slávneho zasľúbenia večnej Božej prítomnosti a očakávania nekonečného uctievania Boha v celom vesmíre. Naša cesta však pokračuje. Žijeme totiž nádejou na príchod nášho Pána, keď sa naplní naša túžba po Bohu. Ak by sme teda mali zdôrazniť nejakú záverečnú myšlienku žalmov, mohla by to byť výzva: „Očakávaj Hospodina!“

Očakávanie na Hospodina nie je nečinné tápanie či zúfalé vyhliadanie slávnej udalosti. Naopak, čakanie na Hospodina je činom naplneným dôverou a vierou, ktorá sa zjavuje v skutkoch. Toto čakanie premieňa naše smutné a pochmúrne večery na očakávanie jasného rána plného radosti (Ž 30,6; Ž 143,8). Posilňuje naše srdcia obnovujúcou sa nádejou a Bohom darovaným pokojom. Čakanie nás motivuje usilovne konať dielo, na ktoré nás Boh povolal, a prinášať snopy bohatej úrody z Jeho „misijných polí“ (Ž 126,6; Mat 9,36–38). Čakanie na Hospodina nás nikdy nezahanbí. Naopak, bude bohato odmenené, pretože Hospodin je verný všetkým svojim zasľúbeniam (Ž 37,7–11.18.34; Ž 71,1; Ž 119,137.138).

**Osnova lekcie**

Záverečná lekcia venujúca sa štúdiu Knihy žalmov nás privádza k silnej téme nádeje. Autori žalmov často vyjadrujú rozhodnutie trpezlivo „očakávať na Hospodina“ a na Jeho zásah, keď ukončí pôsobenie zla a nastolí znova vládu lásky a spravodlivosti.

`Žalm 37: Trpezlivé očakávanie na Boží zásah (nedeľa)`

`Žalm 131: Očakávanie s dôverou, akú má dieťa k mamičke (pondelok)`

`Žalm 126: Očakávanie s dôverou na základe minulých skúseností (utorok)`

`Žalm 92: Sobotný deň ako škola dôvery (streda)`

`Ž 30,6; Ž 59,17: Dôvera, že po dlhej noci príde „nové ráno“ (štvrtok)`

---

#### Dodatečné otázky k diskuzi

`Máš ještě v životě nějaká velká „očekávání“? Čeho se týkají?`

`Kdy je pro tebe čekání příjemné a kdy naopak ne? Proč?`

`Jak si představuješ „očekávání na Hospodina“?`

`Jaký vliv má na nás „očekávání na Hospodina“? Jakou změnu nám nabízí?`

`Kdy je pro nás toto „očekávání“  snadné a kdy je naopak nesnadné? Proč?`