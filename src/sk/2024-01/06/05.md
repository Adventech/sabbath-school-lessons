---
title: '„Vylej na nich svoje roztrpčenie“'
date: 07/02/2024
---

> <p></p>
> <sup>23</sup>Nech im je stôl pascou a ich obetné jedlá osídlom! <sup>24</sup>Nech sa im zatemnia oči, aby nevideli, a navždy im ochrom bedrá! <sup>25</sup>Vylej na nich svoje roztrpčenie, nech ich zasiahne páľava tvojho hnevu! <sup>26</sup>Nech ich tábor spustne, nech v ich stanoch nikto nebýva! <sup>27</sup>Veď prenasledujú toho, koho si už ranil, hovoria o bolesti tých, ktorých si zasiahol. <sup>28</sup>K ich vine pridaj vinu, nech nemajú prístup k tvojej spravodlivosti. <sup>29</sup>Nech sú vytretí z knihy života, nech nie sú zapísaní medzi spravodlivých. (Ž 69,23–29) 

**Osobné štúdium**

**Aké pocity vyjadrujú žalmisti v týchto textoch? Na koho sú orientované? Kto je sudcom podľa týchto žalmov?**

`Ž 58,7–9`

`Ž 69,23–29`

`Ž 83,10–18`

`Ž 94,1.2`

`Ž 137,7–9`

Jednou z častých tém, ktoré nachádzame v žalmoch, je prosba o to, aby sa Hospodin pomstil na jednotlivcoch a národoch, ktoré majú v úmysle ublížiť alebo už ublížili Božiemu ľudu. Tieto žalmy môžu znieť rozpačito pre ich drsný jazyk a zjavný rozpor s biblickým princípom lásky k nepriateľovi (Mat 5,44).

Žalmistovo rozhorčenie tvárou v tvár útlaku je však opodstatnené. Žalmisti brali dobro a zlo vážnejšie ako väčšina ostatných ľudí. Sú veľmi citliví na všetko zlo a nespravodlivosť, ktoré sa dejú vo svete – nielen im, ale aj ostatným ľuďom.

Napriek veľmi naliehavému volaniu po pomste, žalmisti si nikde neosobujú vykonať túto pomstu sami. Namiesto toho nechávajú odplatu výlučne v Božích rukách. Žalmy pripomínajú prekliatia, ktoré zaznievajú v zmluve s Bohom (5Moj 27,9–16) a prosia Boha, aby konal podľa svojho zasľúbenia.

Takéto žalmy nie sú len autorovou modlitbou, ale zaznievajú aj ako prorocké vyhlásenia o blížiacom sa Božom súde. Žalm 137 odzrkadľuje oznámenia o Božom súde nad Babylonom, podobne ako to môžeme vidieť u prorokov. Skaza, ktorú Babylončania priniesli iným národom, sa obrátila proti nim. Žalmy vyjadrujú Božie varovania, že zlo nezostane nepotrestané navždy.

Božia odplata sa meria spravodlivosťou a milosťou. Božie deti sú povolané modliť sa za tých, ktorí s nimi zle zaobchádzajú, a dokonca dúfať v ich obrátenie (Ž 83,19; Jer 29,7).

Samozrejme, môže sa nám zdať, že volanie po odplate nie je v súlade s biblickými normami lásky k nepriateľom. Skôr, než sa nad takýmto volaním pohoršíme, musíme si dať pozor, aby sme nezmenšovali mučivú bolesť, ktorou žalmisti alebo Boží ľud prechádzajú. Boh veľmi dobre rozumie utrpeniu svojich detí. „V Hospodinových očiach je vzácna smrť jeho zbožných.“ (Ž 116,15) Boží súd ukladá Božiemu ľudu povinnosť, aby pozdvihol svoj hlas proti všetkému zlu a očakával príchod Božieho kráľovstva v jeho plnosti. Žalmy sa stávajú hlasom tých, ktorí trpia, a dávajú im poznať, že Boh vie o ich utrpení a jedného dňa príde nastoliť spravodlivosť.

**Aplikácia**

`Zrejme nikomu z nás sa nevyhli myšlienky na pomstu voči tým, ktorí ublížili nám alebo našim blízkym. Ako by nám študované žalmy mohli pomôcť lepšie pochopiť tieto pocity a zaujať k nim správny postoj?`

---

#### Dodatečné otázky k diskuzi

`Co přeje autor 69. žalmu těm, kteří zneužívají své postavení?`

`Máme také přát našim „nepřátelům“ zlé události v jejich životě? Proč?`

`Pokud nemáme druhým přát zlo, proč jsou v Bibli žalmy, v nichž to jejich autoři dělají?`

`Co děláš, když máš na někoho zlost a když máš chuť se mu pomstíš?`

`Už jsi někdy zkusil o své zlosti a touze po pomstě hovořit s Bohem? Jak to dopadlo?`

`Jak nás může modlitba zbavit naší zloby? Co pro to musíme udělat?`

`Jak se ti líbí Bůh, se kterým můžeš mluvit otevřeně i o svých pocitech?`
