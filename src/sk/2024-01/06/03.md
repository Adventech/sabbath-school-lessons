---
title: 'Spravodlivosť pre utláčaných'
date: 05/02/2024
---

> <p></p>
> <sup>6</sup>On utvoril nebo, zem, more a všetko, čo je v nich. On zachováva vernosť naveky. <sup>7</sup>On obhajuje právo utláčaných, hladným dáva chlieb. Hospodin vyslobodzuje väzňov. <sup>8</sup>Hospodin dáva slepým zrak, Hospodin dvíha skľúčených, Hospodin miluje spravodlivých. <sup>9</sup>Hospodin chráni cudzincov, ujíma sa siroty a vdovy, ale marí zámery bezbožníkov. <sup>10</sup>Hospodin bude kraľovať naveky. Sion, tvoj Boh bude vládnuť z pokolenia na pokolenie. Haleluja! (Ž 146,6–10) 

**Osobné štúdium**

`Prečítaj si texty Ž 9,19; Ž 12,6; Ž 40,18; Ž 113,7; Ž 146,6–10 a Ž 41,2–4. Aké posolstvo v nich nachádzame pre dnešok?`

Boh prejavuje osobitnú starostlivosť a záujem o spravodlivosť v súvislosti s rôznymi zraniteľnými skupinami ľudí vrátane chudobných, núdznych, utláčaných, sirôt, vdov, vdovcov a cudzincov. Žalmy, podobne ako Zákon a proroci, sú v tomto bode veľmi jasné (2Moj 22,21–27; Iz 3,13–15).

Mnohé žalmy hovoria o „chudobných“, „utrápených“, „biednych“ alebo „utláčaných“. O utláčaných však takmer nikdy nehovoria v národnom či náboženskom kontexte. Je to preto, aby zdôraznili Božiu univerzálnu starostlivosť o celé ľudstvo.

V súvislosti s chudobnými a biednymi sa nemá na mysli len materiálna chudoba, ale aj zraniteľnosť a bezmocnosť. Ide o apel na Boží súcit a vyjadruje myšlienku, že trpiaci je sám a nemá inú pomoc okrem Boha. Chudobní a biedni sú často predstavení v kontexte úprimnosti, pravdovravnosti a lásky k Bohu. Vyznávajú úplnú závislosť od Boha a zriekajú sa akéhokoľvek náznaku sebestačnosti a sebapresadzovania.

Prejavovanie starostlivosti o núdznych (Ž 41,2–4) je dôkazom vernosti Bohu. Zlo spáchané na zraniteľných patrilo v biblickej kultúre medzi najohavnejšie hriechy (5Moj 15,7–11). Žalmy inšpirujú verných, aby pozdvihli svoj hlas proti každému útlaku.

Žalmy tiež podčiarkujú márnosť toho, keď zakladáme svoju dôveru na pominuteľných ľudských prostriedkoch. Tie totiž v žiadnom prípade nemôžu byť konečným zdrojom múdrosti a bezpečnosti. Boží ľud musí odolať pokušeniu vložiť vieru v záchranu do ľudských vodcov a inštitúcií, najmä ak sa líšia od Božích ciest.

Náš Hospodin sa vo svojom milosrdenstve stotožnil s chudobnými tým, že sa sám stal chudobným, aby sa jeho chudobou mnohí stali bohatými (2Kor 8,9). Kristovo bohatstvo zahŕňa oslobodenie od každého útlaku, ktorý je následkom pôsobenia hriechu, a dáva nám zasľúbenie večného života v Božom kráľovstve (Zj 21,4). Ježiš Kristus napĺňa zasľúbenia žalmov ako Sudca, ktorý bude súdiť každé zlé zaobchádzanie s chudobnými, ako aj zanedbanie povinností voči nim (Mat 25,31–46).

**Aplikácia**

`Venuješ sa vo svojom živote otázke chudobných a biednych? Ako im pomáhaš?`

---

#### Dodatečné otázky k diskuzi

`Věříš na lidskou spravedlnost? Proč?`

`Proč se Bůh v Bibli tak často zastává „utlačovaných“?`

`Kteří lidé jsou „utlačovaní“ dnes v naší zemi ?`

`Mají chudí lidé na tomto světě menší šanci domoci se spravedlnosti? Proč?`

`Vnímáš Boží zastání v dobách, kdy se tě někdo pokouší utlačovat? Jak se to projevuje?`

`Co bys poradil člověku, který právě čelí třeba šikaně v práci?`

`Jak můžeme pomáhat lidem, kteří jsou v naší společností přehlíženi nebo zesměšňováni?`

`Může se křesťan v boji proti útlaku angažovat i politicky? Proč si to myslíš?`
