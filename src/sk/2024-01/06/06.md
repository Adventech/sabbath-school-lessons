---
title: 'Svätyňa a Hospodinov súd'
date: 08/02/2024
---

> <p></p>
> <sup>6</sup>Predchádza ho veleba a dôstojnosť, moc a nádhera je v jeho svätyni. <sup>7</sup>Rodiny národov, vzdávajte Hospodinovi, vzdávajte Hospodinovi slávu a moc! <sup>8</sup>Vzdávajte Hospodinovi slávu hodnú jeho mena! Prineste obetný dar a vstúpte do jeho nádvorí! <sup>9</sup>Klaňajte sa Hospodinovi v jeho svätej nádhere. Chvej sa pred ním, celá zem! <sup>10</sup>Hlásajte medzi pohanmi: „Hospodin kraľuje!“ Svet je založený pevne, nepohne sa! On súdi národy spravodlivo. (Ž 96,6–10) 

**Osobné štúdium**

**Preštuduj si uvedené texty. Ako súvisí svätyňa so súdom a aké to má pre nás dôsledky? Ako nám svätyňa pomáha pochopiť spôsobom, akým sa Boh vysporiada so zlom?**

`Ž 96,6–10`

`Ž 99,1–4`

`Ž 132,7–9.13–18`

Hospodinov súd úzko súvisí so svätyňou. Svätyňa bola miestom, kde sa zmenil žalmistov pohľad na problém zla (Ž 73,17–20). Svätyňa bola označená ako miesto Božieho súdu, ako to naznačuje rozsudok podľa obradu „urím“ (4Moj 27,21) a veľkňazov „náprsník Božieho súdu“ (2Moj 28,15.28–30). Preto mnohé žalmy zobrazujú Boha na Jeho tróne vo svätyni pripraveného súdiť svet pre jeho hriech a zlo.

Svätyňa zjavuje plán spasenia. V pohanstve sa hriech chápal predovšetkým ako telesná poškvrna, ktorú treba odstrániť magickými obradmi. Naproti tomu Biblia predstavuje hriech ako porušenie Božieho mravného zákona. Božia svätosť znamená, že On miluje právo a spravodlivosť. Podobne by sa Boží ľud mal usilovať o právo a spravodlivosť a mal by uctievať Boha v Jeho svätosti. Boha uctievame aj tým, že zachovávame Boží zákon, ktorý je vyjadrením Jeho svätosti.

Svätyňa je teda miestom odpustenia hriechov a obnovy spravodlivosti, ako to naznačuje „zľutovnica“ (2Moj 25,17; Roh.) a „obete spravodlivosti“ (5Moj 33,19; Ž 4,6; Roh.).

Je dôležité uvedomiť si, že Boh má dvojité postavenie: odpúšťa aj trestá. „Hospodin, Boh náš, ty si im odpovedal, býval si pre nich odpúšťajúcim Bohom i pomstiteľom ich neprávostí.“ (Ž 99,8) Praktické dôsledky toho, že svätyňa je miestom Božieho súdu, sa prejavujú v neustálom uvedomovaní si Božej svätosti a požiadaviek na spravodlivý život podľa Božích zmluvných požiadaviek.

Hospodinov súd zo Siona má za následok požehnanie spravodlivých a porážku bezbožných (Ž 132,13–18). Svätyňa upriamovala pozornosť ľudí na radostné očakávanie príchodu Hospodina ako Sudcu. Vyvrcholením týchto očakávaní bol Deň zmierenia. Podobne aj žalmy posilňujú istotu blížiaceho sa príchodu božského Sudcu (Ž 96,13; Ž 98,9). Toto očakávanie sa naplnilo službou Ježiša Krista v nebeskej svätyni (Zj 11,15–19).

**Aplikácia**

`Prečítaj si Rim 8,34. Ako nám tento verš ukazuje, že Kristovo dielo v nebeskej svätyni je dobrou správou pre Jeho ľud?`

---

#### Dodatečné otázky k diskuzi

`Proč je svatyně spojována s Božím soudem? Jaké soudy v ní v době Starého zákona probíhali?`

`Jak svatyně mění náš pohled na zlo, spravedlnost a soud?`

`Proč si Bůh přál, aby v jeho vyvoleném národě byli kněží současně i soudci?`

`Představ si, že stojíš před Božím soudem. Jaké pocity by plnily tvé nitro?`

`Proč je dobře, že konečný soud bude v rukou Stvořitele?`

`Jak má vědomí toho, že soudcem je Bůh, ovlivňovat náš život a naše jednání s jinými lidmi?`

`Vnímají lidé, že je Bůh tvým Pánem? Podle čeho to mohou poznat?`
