---
title: '„Prevyšuješ vrchy odveké“'
date: 04/02/2024
---

> <p></p>
> <sup>14</sup>Hospodin zahrmel na nebesiach, Najvyšší vydal hlas, krupobitie i uhlie žeravé. <sup>15</sup>Vystrelil svoje šípy a rozohnal ich, zmiatol ich množstvom bleskov. <sup>16</sup>Objavili sa riečiská a obnažili sa základy sveta, lebo si pohrozil, Hospodin, a zadul si rozhnevaným dychom. (Ž 18,14–16) 

> <p></p>
> <sup>5</sup>Jasom a velebou prevyšuješ vrchy odveké. <sup>6</sup>Udatní hrdinovia stali sa korisťou, spia svojím spánkom; všetkým bojovníkom ochabli ruky. <sup>7</sup>Tvoja hrozba, Bože Jákobov, omráčila jazdca i koňa. <sup>8</sup>Ty si hrozný. Kto obstojí pred tebou, len čo sa rozhneváš? <sup>9</sup>Z neba si oznámil súd, zem sa zľakla a stíchla, <sup>10</sup>keď Boh povstal, aby súdil, aby zachránil všetkých ubiedených na zemi. (Ž 76,5–10) 

**Osobné štúdium**

**Ako je v uvedených textoch predstavený Hospodin? Čo tieto obrazy vyjadrujú o Božej pripravenosti vyslobodiť svoj ľud?**

`Ž 18,4–19`

`Ž 76,5–10.13`

`Ž 144,5–8`

Tieto žalmy chvália Hospodina za Jeho úžasnú moc nad silami zla, ktoré ohrozujú Jeho ľud. Zobrazujú Boha v Jeho majestáte ako bojovníka a sudcu. Obraz Boha ako bojovníka je v žalmoch častý a zvýrazňuje závažnosť a naliehavosť Božej reakcie na volanie a utrpenie Jeho ľudu.

Zreteľná rozhodnosť a komplexnosť Božieho konania by mala rozptýliť akékoľvek pochybnosti o tom, že Bohu záleží na trpiacich, má s nimi súcit a navyše je schopný poraziť zlo. Kým to urobí, musíme trpezlivo čakať.

Keď Boží ľud trpel alebo bol (ako napríklad Dávid) zapojený do vojen a zápasov, vyslobodenie neprichádzalo vďaka ľudským zdrojom. Kráľ Dávid vo svojich bojoch proti nepriateľom Božieho ľudu chválil a oslavoval Hospodina ako Toho, ktorý stál za všetkými jeho víťazstvami. Pre Dávida by bolo ľahké pripísať si zásluhy za mnohé úspechy a triumfy. On však uvažoval úplne inak. Vedel, odkiaľ pochádza Zdroj jeho sily.

Hoci Dávid uvádza, že Hospodin vycvičil jeho ruky na boj (Ž 18,35), nikde v žalmoch sa nespolieha na svoje vlastné schopnosti. Je to totiž práve Hospodin, kto bojuje za Dávida a vyslobodzuje ho (Ž 18,48.49).

Kráľ Dávid, ktorý bol známy ako úspešný bojovník, v žalmoch berie na seba rolu zručného hudobníka a chváli Hospodina ako jediného Osloboditeľa a Udržiavateľa svojho ľudu (Ž 144,10–15). Oslava Hospodina a modlitba nasmerovaná na Boha sú Dávidovým zdrojom sily, ktorá je mocnejšia než akákoľvek vojnová zbraň. Len Bohu treba dôverovať a uctievať Ho.

**Aplikácia**

`Bez ohľadu na to, aké máš dary, zručnosti a úspechy, prečo je vždy dôležité pamätať na ich zdroj? Aké nebezpečenstvo nám hrozí, ak zabudneme, kto je pôvodcom nášho úspechu?`

---

#### Dodatečné otázky k diskuzi

`Nad čím vším vládne podle žalmů Hospodin?`

`Věříš tomu, že Bůh vládne i nad přírodními živly?`

`Kdy ses naposledy setkal s projevem Boží svrchované moci?`

`V jakých životních situacích vnímáš Boha jako svého „zastánce“?`

`David byl výtečným vojevůdcem. Jak se bránil pýše a pokušení přivlastnit si všechny zásluhy?`

`Proč David raději zpívá o Bohu než o tom, co sám dosáhl?`

`Co očekáváš od druhých, když se ti někdy podaří něco mimořádného?`

`Co ti pomáhá v obraně proti atakům pýchy v situacích, kdy se ti daří?`

`Proč jsme tak rádi chváleni?`
