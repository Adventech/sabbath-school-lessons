---
title: 'Hospodin povstane'
date: 03/02/2024
---

### Texty na tento týždeň
Ž 18,4–19; Ž 41,2–4; 4Moj 15,7–11; Žalm 82; Ž 96,6–10; Ž 99,1–4; Rim 8,34

> <p>Úvodný text</p>
> „Pre útlak biednych, pre vzdychy úbohých povstanem teraz,“ hovorí Hospodin, „zachránim tých, ktorými pohŕdajú.“ (Ž 12,6)

Naša doba nie je jedinou, počas ktorej sa rozmáha zlo, nespravodlivosť a útlak. Bolo to tak aj v čase, keď žili a tvorili žalmisti. A tak jednou z výrazných tém, ktoré nachádzame v žalmoch, je vyjadrenie Božích výhrad proti násiliu a útlaku vo svete. Vzťahuje sa to na minulosť aj prítomnosť.

Áno, Hospodin je trpezlivý a väčšinou neprejavuje svoj hnev okamžite. Vo svojej veľkej zhovievavosti nechce, aby niekto zahynul, ale aby ľudia činili pokánie a zmenili spôsob svojho života (2Pet 3,9–15). A hoci „čas“ na Boží zásah sa nie vždy zhoduje s ľudskými očakávaniami, čoskoro príde deň Jeho súdu (Ž 96,13; Ž 98,9). Kým tento čas nastane, potrebujeme dôverovať Bohu a Jeho zasľúbeniam.

Len Stvoriteľ, ktorého vláda je založená na práve a spravodlivosti (Ž 89,15; Ž 97,2), môže svojím zvrchovaným súdom poskytnúť svetu stabilitu a prosperitu. Dvojitý aspekt Božieho súdu zahŕňa oslobodenie utláčaných a potrestanie bezbožných (Ž 7,7–18).

Takéto zasľúbenie sme dostali a jedného dňa sa uskutoční. Bude to však v čase, ktorý určí Boh, nie v čase, ktorý by sme si priali my. Tento týždeň si všimneme, ako túto myšlienku zdôrazňujú autori žalmov.

**Osnova lekcie**

V šiestej lekcii sa pozrieme na biblické žalmy ako na svedectvo o dôvere v Boha, ktorý vidí nespravodlivosť a ľudské trápenie a Jeho odpoveďou nebude mlčanie. Pozornosť bude venovaná textom, ktoré Boha predstavujú ako Toho, ktorý sa zastane núdznych a nastolí spravodlivosť.

`Ž 18,4–19; 76,5–13: Boh – mocný bojovník a zástanca (nedeľa)`

`Ž 146,6–10: Boh – ochranca slabých a utláčaných (pondelok)`

`Žalm 82; Ž 69,23–29: Boh – spravodlivý sudca (utorok, streda)`

`Ž 96,6–10: Svätyňa – názorný obraz Božieho súdu (štvrtok)`

---

#### Dodatečné otázky k diskuzi

`Přemýšlel jsi někdy o holocaustu? Co museli řešit Židé, když je Bůh nechal umírat v plynových komorách?`

`Také dnes umírají křesťanští mučedníci v zemích, kde je jejich víra zakázána. Proč to Bůh dopouští?`

`Hospodin slibuje, že „povstane“. Co tím myslí?`

`Splní Stvořitel tento svůj slib? Kdy to bude a proč tomu věříš?`

`Proč si Ježíš se svým „povstáním“ dává tak načas?`

`Co můžeme dělat, když se někdo naší víře posmívá?`
