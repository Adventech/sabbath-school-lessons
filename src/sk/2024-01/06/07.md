---
title: 'Podnety na zamyslenie'
date: 09/02/2024
---

V knihe Myšlienky z vrchu blahoslavenstiev si prečítajte kapitolu „Blahoslavenstvá“ (MB 6–13.29–35; MVB 13–22.36–43)

Žalmy sú protestom proti ľudskej ľahostajnosti voči nespravodlivosti. Sú odmietnutím zmieriť sa so zlom a jeho dôsledkami. Žalmistov nemotivuje túžba po pomste, ale túžba oslavovať Božie meno. Preto nie je nepatričné, keď sa spravodliví radujú z pohľadu na Božiu pomstu za zlo. Takýmto spôsobom sa totiž obnovuje vážnosť Božieho mena a Jeho spravodlivosť vo svete (Ž 58,11.12). Žalmy ľudí zaväzujú, aby pozdvihli svoj hlas proti zlu a túžobne očakávali príchod Božieho kráľovstva v jeho plnosti. V žalmoch máme uistenie o Božej úteche a záchrane. Hospodin povstane!

„Ježiš povedal: Blahoslavení ste, keď vás budú pre mňa haniť, prenasledovať a všetko zlé na vás lživo hovoriť; radujte sa a veseľte sa, lebo máte v nebesiach veľkú odmenu. (Mat 5,11.12) Spasiteľ pripomenul učeníkom, aby si za vzor trpezlivosti v utrpení (Jak 5,10) vzali prorokov, ktorí hovorili v mene Pánovom. Ábel bol z Adamových potomkov prvým nasledovníkom neviditeľného Krista, ktorý zomrel ako mučeník. Enoch chodil s Bohom a svet ho nepoznal. Noacha vysmiali ako fanatika a panikára. Iní zasa zakúsili výsmech a bičovanie, ba i okovy aj žalár. Iní boli mučení a neprijali oslobodenie, aby dosiahli lepšie vzkriesenie. (Heb 11,36.35)“ (MB 33; MVB 39.40)

**Námety na spoločné uvažovanie**

`Bolestné následky a prežívanie zla vo svete alebo v osobnom živote môže spôsobiť, že sa človek začne pýtať, či Hospodin skutočne vládne. Ako si môžeme pestovať vieru, ktorá obstojí aj v pokušení a trápení? Na čo sa musíme zamerať, aby sme si udržali vieru v Božiu lásku, dobrotu a moc? Čo sa môžeme naučiť z Kristovho kríža o Bohu a Jeho charaktere?`

`Prečo je dôležité nespoliehať sa na ľudské prostriedky (vodcov, inštitúcie a sociálne hnutia) ako na najlepší spôsob nastolenia spravodlivosti vo svete? Prečo je, naopak, dôležité spoliehať sa výlučne na Božie slovo a Jeho súd?`

`Aké sú praktické dôsledky pravdy o tom, že svätyňa je miestom Božieho súdu?`

`Ako máme chápať tvrdý a miestami až krutý jazyk niektorých žalmov? Ako nám tento jazyk pomáha lepšie rozumieť človečenstvu a zraniteľnosti autorov takýchto slov?`

Západ slnka: 16.52

---

#### Dodatečné otázky k diskuzi

`U čeho ses během osobního studia této lekce nejvíc zdržel? Proč?`

`Jak se můžeme zbavit touhy po pomstě, když cítíme křivdu?`

`Proč je dobré nechat na Bohu, jak potrestá ty, kdo nám ublížili?`

`Co tě dnes během naší diskuze nejvíc povzbudilo?`
