---
title: '„Dokedy chcete súdiť nespravodlivo?“'
date: 06/02/2024
---

> <p></p>
> <sup>1</sup>Boh sa postavil v zhromaždení bohov, uprostred bohov súdi: <sup>2</sup>„Dokedy chcete súdiť nespravodlivo a nadŕžať bezbožníkom? – Sela – <sup>3</sup>Prisúďte právo utláčanému a sirote, poníženému a chudobnému vymáhajte spravodlivosť. <sup>4</sup>Ochráňte utláčaného a chudobného, vytrhnite ho z moci bezbožníkov!“ <sup>5</sup>Nič nevedia, nič nechápu, chodia v temnote. Chvejú sa všetky základy zeme. <sup>6</sup>Povedal som: „Bohovia ste, všetci ste synmi Najvyššieho. <sup>7</sup>Vy tiež pomriete ako ostatní ľudia, padnete ako hociktoré knieža.“ <sup>8</sup>Vstaň, Bože, súď zem, veď všetky národy sú tvojím vlastníctvom! (Žalm 82) 

**Osobné štúdium**

Hospodin zveril izraelským vodcom právomoc udržiavať spravodlivosť v Izraeli (Ž 72,1–7.12–14). Izraelskí králi mali vykonávať svoje právomoci v súlade s Božou vôľou. Ich hlavným záujmom malo byť zabezpečenie mieru a spravodlivosti v krajine a zabezpečenie starostlivosti o sociálne znevýhodnených. To bola jedna z podmienok prosperity ľudu a celej krajiny. Kráľovský trón bol upevnený vďaka vernosti Bohu, nie ľudskou silou.

`Prečítaj si Žalm 82. Čo sa deje, keď vodcovia prekrúcajú spravodlivosť a utláčajú ľudí, ktorých majú chrániť?`

V Žalme 82 „Najvyšší“ vyhlasuje svoje súdy nad skazenými sudcami Izraela. „Bohovia“ (Ž 82,1.6) zjavne nie sú ani pohanskí bohovia, ani anjeli, pretože nikdy nemali za úlohu zabezpečiť pre Boží ľud spravodlivosť, a preto nemohli byť súdení za to, že ju nenaplnili. Obvinenia uvedené v Ž 82,2–4 odzrkadľujú zákony Tóry a ako „bohov“ označujú vodcov Izraela (5Moj 1,16–18; 5Moj 16,18–20; Ján 10,33–35). Boh sa pýta „ľudských synov“, či súdia spravodlivo, a oznamuje ich trest, pretože boli uznaní za nespravodlivých. Vodcovia „tápu“ v temnote bez múdrosti (Ž 82,5; SVV), pretože opustili svetlo Božieho zákona (Ž 119,105).

Písmo veľmi jasne hovorí, že Hospodin je jediný Boh. On zdieľa svoju vládu nad svetom s ustanovenými ľudskými kráľmi a politickými predstaviteľmi ako svojimi zástupcami (Rim 13,1). Títo ľudskí zástupcovia sa však príliš často – nielen v minulosti, ale aj v súčasnosti – uchýlili k zneužívaniu zodpovednosti, ktorá im bola zverená.

Žalm 82 posmešne odhaľuje odpadnutie niektorých vodcov, ktorí mali pocit, že sú niečo viac, že sú „bohmi“ nad ostatnými ľuďmi. Áno, Hospodin dal izraelským vodcom autoritu a mnohé výsady. Áno, boli nazvaní „synmi Najvyššieho“ a mohli Ho zastupovať v pozemských veciach. Ale Boh sa takýchto vodcov zriekol. Pripomína im, že sú smrteľní a podliehajú rovnakým morálnym zákonom ako všetci ostatní. Nikto nestojí nad Božím zákonom (Ž 82,6–8).

Boh bude súdiť celý svet. A Bohu sa bude zodpovedať aj Jeho ľud. Nielen vodcovia Izraela, ale aj všetci ostatní mali napodobňovať príklad božského Sudcu a vkladať do Neho svoju konečnú nádej.

**Aplikácia**

`Akú autoritu máš nad ostatnými ty osobne (v zamestnaní, v podnikaní, v rodine)? Darí sa ti vykonávať ju spravodlivo? Čo pod „spravodlivosťou“ rozumieš v tomto kontexte?`

---

#### Dodatečné otázky k diskuzi

`Co mělo být hlavním zájmem panovníků Izraele?`

`Jak se Bůh staví k těm, kdo křiví pozemské právo? Co jim slibuje?`

`Proč jsou vládcové nazývání „bohy“? Co to o nich prozrazuje?`

`Proč lidem moc tak často zatemňuje mozek? Proč si tak rádi namlouvají třeba to, že „mají jinou krev“, než jejich podřízení?`

`Můžeme i my „křivit právo“, nebo se to týká jen těch mocných? Proč?`

`Jak můžeme těm nad námi vhodně a slušně připomínat, že Bůh bude jednou soudit i je?`
