---
title: '„Hospodin kraľuje“'
date: 15/01/2024
---

> <p></p>
> <sup>1</sup>Hospodin kraľuje! Nech plesá zem, nech sa radujú mnohé ostrovy! <sup>2</sup>Zahaľuje ho oblak a mrákava, spravodlivosť a právo sú základom jeho trónu. <sup>3</sup>Predchádza ho oheň a vôkol spaľuje jeho protivníkov. <sup>4</sup>Jeho blesky osvecujú svet, zem to vidí a chveje sa. <sup>5</sup>Vrchy sa topia ako vosk pred Hospodinom, pred Pánom celej zeme. ... <sup>9</sup>Veď ty, Hospodin, si najvyšší na celej zemi, nesmierne vyvýšený nad všetkých bohov. <sup>10</sup>Vy, ktorí milujete Hospodina, nenáviďte zlo! On chráni život svojich verných a vytrháva ich z ruky bezbožných. (Ž 97,1–5.9.10)

**Osobné štúdium**

Skutočnosť, že Hospodin je Stvoriteľ, je neoddeliteľne spojená s tým, že Hospodin je aj Zvrchovaný Vládca. Vyhlásenie „Hospodin kraľuje“ slávnostne zaznieva v Ž 93,1; Ž 96,10; Ž 97,1 a Ž 99,1. Jeho ozveny sú počuť v celej Knihe žalmov.

Hospodin kraľuje, je odetý nádherou a velebou (Ž 93,1; Ž 104,1). Zahaľuje Ho nielen oblak a mrákava (Ž 97,2), ale aj svetlo (Ž 104,2). Tieto metafory vyvyšujú Kráľovu moc a nádheru. Vyjadrujú jedinečnú Božiu veľkosť, ktorá prevyšuje ľudské chápanie.

`Prečítaj si Žalm 97. Čo charakterizuje Hospodinovu vládu (Ž 97,2.10)? Ako je vyjadrené Jeho vládnutie nad zemou (Žalm 97,1.5.9)?`

Hospodinova vláda sa prejavuje prostredníctvom Jeho diela stvorenia (Ž 96,5), spasenia (Ž 98,2) a súdu (Ž 96,10). Hospodin ustanovil svoje kráľovstvo nad celým svetom (Ž 47,7–10). Božie kráľovstvo je večné a nič sa mu nevyrovná v sile a majestátnosti (Ž 45,7; Ž 93,1.2; Ž 103,19). Hospodinova vláda je založená na milosrdenstve a spravodlivosti. Do stvoreného sveta prináša poriadok a stabilitu (Ž 98,3; Ž 99,4). Táto vláda spája nebeských aj pozemských ctiteľov v chvále Boha (Ž 103,20–22; Žalm 148). Mnohé žalmy ukazujú, že celé ľudstvo uznáva Božiu zvrchovanú vládu (Ž 96,10; Ž 97,1; Ž 99,1 a Ž 145,11–13).

Pravdou však je, že zďaleka nie všetci ľudia, či dokonca pozemskí vládcovia, Boha uctievajú a prijímajú Jeho kraľovanie. Hospodinovej vláde neustále vzdorujú bezbožní, ktorí Ho odmietajú, vysmievajú sa Mu a utláčajú Jeho ľud (Ž 14,1; Ž 74,3–22). Žalmista však dôveruje v Božiu zvrchovanú vládu a má istotu, že Boh súdi spravodlivo (Ž 68,22; Ž 73,17–20). A to aj napriek tomu, že pri pohľade na prosperitu bezbožných prežíva pochybnosti a trápi ho, že Boh často čaká so svojimi súdmi. Vierou sa Boží ľud raduje z uvedenia Božieho kráľovstva prostredníctvom Kristovej vykupiteľskej služby a čaká na zavŕšenie kráľovstva pri Kristovom druhom príchode (Mat 12,26–28; 1Kor 15,20–28).

**Aplikácia**

`„Vy, ktorí milujete Hospodina, nenáviďte zlo!“ (Ž 97,10) Prečo by nás láska k Bohu mala viesť k nenávisti voči zlu? Ako spolu súvisia tieto dve myšlienky?`

---

#### Dodatečné otázky k diskuzi

`Jak bys popsal, kdo je to král a jaké jsou jeho povinnosti?`

`Jaké možnosti dává Hospodinu v jeho kralování fakt, že je tvůrcem všeho?`

`Jak popisují žalmy Hospodina – Krále?`

`Proč je pro nás dobré, že vesmíru vládne Stvořitel?`

`„Hospodinova vláda je založena na milosrdenství a spravedlnosti“, tvrdí autor. Co si o tom myslíš?`

`Proč je pro nás tak důležité, že v Bohu nacházíme vedle sebe spravedlnost i milosrdenství? Co to pro tebe znamená?`
