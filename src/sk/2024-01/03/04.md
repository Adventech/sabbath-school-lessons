---
title: '„Len Boh je sudca“'
date: 16/01/2024
---

> <p></p>
> <sup>2</sup>Velebíme ťa, Bože, velebíme! Tvoje meno je blízko, rozprávajú o tom tvoje divy. <sup>3</sup>Ja určím čas, keď budem súdiť spravodlivo. <sup>4</sup>Hoc sa zem so všetkými obyvateľmi chveje, ja sám som upevnil jej stĺpy. – Sela – <sup>5</sup>Chvastúňom hovorím: „Nevychvaľujte sa!“ Bezbožníkom: „Nedvíhajte rohy! <sup>6</sup>Nedvíhajte si rohy dovysoka, nehovorte s drzo vypätou šijou!“ <sup>7</sup>Veď ani od východu, ani od západu, ani od púšte neprichádza povýšenie. <sup>8</sup>Len Boh je sudca: jedného poníži, druhého povýši. <sup>9</sup>Áno, v Hospodinovej ruke je kalich s penivým okoreneným vínom; z neho nalieva a všetci bezbožníci zeme ho aj s kalom vypijú do dna. <sup>10</sup>Ja však budem plesať naveky, ospevovať budem Boha Jákobovho. <sup>11</sup>Postínam všetky rohy bezbožníkov a vyvýšia sa rohy spravodlivého. (Žalm 75)

**Osobné štúdium**

`Prečo je podľa Žalmu 75 chvála bezbožných márnosťou?`

Ako Zvrchovaný Kráľ je Hospodin aj Zákonodarcom (Ž 99,7) a Sudcom (Ž 98,9; Ž 97,2). Bezbožní neustále ohrozujú spravodlivý poriadok, ktorý Boh ustanovil vo svete. Hospodin však bude súdiť svet a napokon ukončí vládu zla (Ž 75,9–11; Ž 96,13).

Žalm 75 niekoľkými obrazmi poukazuje na neodvolateľné zničenie bezbožných. Zobrazuje „kalich s penivým okoreneným vínom“ (Ž 75,9), ktorým vyjadruje intenzitu Božieho hnevu (Jer 25,15; Zj 14,10). Postínanie rohov bezbožných znázorňuje koniec ich pýchy a vlády. Naopak, rohy spravodlivých budú vyvýšené (Ž 75,11). Boh sám určuje, kedy uskutoční svoj súd (Ž 75,3). Záverečný súd a vynesenie rozsudku sa uskutočnia na konci časov (Ž 96,13; 1Kor 15,23–26).

Súčasťou Hospodinovho súdu je skúmanie sŕdc ľudí. „Hospodin hľadí z neba na ľudí, díva sa, či je aspoň niekto rozumný, kto hľadá Boha.“ (Ž 14,2; pozri aj 1Moj 6,5.8) Oba texty ukazujú, že vykonaniu Božieho súdu nad svetom predchádza Božie skúmanie života ľudí a hľadanie tých, ktorí môžu byť zachránení. Tento súd sa nazýva aj „vyšetrujúci súd“. Prostredníctvom neho Boh obhajuje spravodlivých a rozhoduje o osude bezbožných.

Ako to prebieha?

Boh najprv oslobodzuje svoj ľud z moci bezbožných (Ž 97,10; Ž 146,9) a „pokorných ozdobí spásou“ (Ž 149,4). Potom budú navždy zničení bezbožníci, ktorí odmietli ponuku záchrany a neboli ochotní oľutovať svoje konanie (Ž 97,3). Niektoré žalmy poeticky opisujú neúčinnosť ľudských zbraní proti božskému Sudcovi (Ž 76,4–7). Napriek tomu, že Hospodin trestá previnenia ľudí, je aj odpúšťajúcim Bohom (Ž 99,8). Budú sa Mu zodpovedať všetci – nielen bezbožní, ale aj Boží ľud (Ž 50,4; Ž 135,14).

Žalmy sú v súlade s tým, čo o súde zaznieva v ostatných biblických textoch: Boží súd sa začína od Božieho ľudu a potom sa rozširuje na celú zem (5Moj 32,36; 1Pet 4,17). Žalmista volá k Hospodinovi, aby ho súdil, lebo sa spolieha na Božiu spravodlivosť, ktorá ho bude brániť (Ž 7,9–12; Ž 139,23.24).

**Aplikácia**

`Žalmy nás vyzývajú radovať sa v očakávaní Božích súdov (Ž 67,5; Ž 96,10–13; Ž 98,4–9). V čom je Boží súd dobrou správou pre tých, ktorých „prikrýva“ Kristova krv?`

---

#### Dodatečné otázky k diskuzi

`Kdo je to soudce a co je jeho úkolem?`

`Proč byl v Izraeli král současně i nejvyšším soudcem?`

`Je Bůh soudcem i dnes? Ve kterých oblastech to vnímáš?`

`Jsi rád, že je Bůh soudcem? Proč?`

`Na co zapomínají ti, kdo vlají po tom, aby Bůh teď hned zničil zlo a zlé lidi?`

`Jsi rád, že Bůh někdy „čeká“ se svými soudy? Kdy ano a kdy ne? Proč?`
