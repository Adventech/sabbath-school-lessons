---
title: '„Spoľahlivé sú Tvoje svedectvá“'
date: 18/01/2024
---

> <p></p>
> Hospodinov zákon je dokonalý, občerstvuje dušu. Hospodinovo rozhodnutie je spoľahlivé, neskúseného robí múdrym. (Ž 19,8)

> <p></p>
> Spoľahlivé sú Tvoje svedectvá; posvätná úcta patrí Tvojmu domu na večné časy, Hospodine. (Ž 93,5)

**Osobné štúdium**

`Aké myšlienky sú zdôraznené v uvedených textoch?`

`Ž 19,8`

`Ž 93,5`

`Ž 119,165`

`Ž 1,2.6`

`Ž 18,31`

`Ž 25,10`

Skutočnosť, že Hospodin vládne vo svete ako zvrchovaný Stvoriteľ, Kráľ a Sudca, má teologické dôsledky na spoľahlivosť Jeho svedectiev. Svedectvá (hebrejsky ‘edut; „dekrét“, „zákon“) sa vzťahujú na súbor zákonov a obradov, ktorými Boh určuje a organizuje náboženský a spoločenský život svojho ľudu (2Moj 32,15). Sú „naozaj spoľahlivé“ (Ž 93,5), odzrkadľujú stálosť, trvalosť a nemennosť nielen Hospodinovej vlády, ale aj sveta, ktorý Boh stvoril a udržiava (Ž 93,1.2). Hebrejské slovo preložené ako „spoľahlivé“ („isté“; „vierohodné“) vyjadruje hodnovernosť a pevnosť (2Sam 7,16; 1Par 17,23). Božie zákony sú nemenné a nezničiteľné.

Boh ručí za integritu svojich zasľúbení a príkazov. Božia vernosť zaručuje nemenný charakter Jeho vlády a zároveň žiada od ľudí odpoveď dôvery a poslušnosti voči Bohu.

Nedostatok spravodlivosti vo svete biblické žalmy poeticky opisujú ako otrasy samotných základov zeme (Ž 18,8; Iz 24,18–21). Boží zákon poučuje ľudí o spôsobe spravodlivého života, ktorý obstojí aj pred Božím súdom. Spravodliví sa nemusia znepokojovať, pretože sú pevne zakorenení v Božom zákone, ktorý poskytuje stabilitu a bezpečnosť. Srdcia verných sú pevné (hebrejsky kun tiež znamená „byť neochvejný“; „byť v bezpečí“) v Pánovi (Ž 112,1.6.7). Tí, čo sa riadia Božím zákonom, „nemajú sa o čo potknúť“ (Ž 119,165). Prežívajú nielen Božiu ochranu, ale aj Jeho vedenie (Ž 1,2.3.6).

Žalmista opisuje Božie slovo ako „svetlo“ jeho chodníka (Ž 119,105), ktoré ho chráni pred „osídlami“ nepriateľov (Ž 119,110). Tí, čo milujú Boží zákon, prežívajú veľký pokoj (Ž 119,165). To však neznamená, že by do ich života neprichádzali rôzne skúšky (Ž 119,161). Ich pokoj však vyplýva z toho, že prebývajú v Božej prítomnosti a majú s Ním živý vzťah.

**Aplikácia**

`Akým spôsobom ti v živote pomohlo dodržiavanie Božích zákonov, pravidiel a svedectiev? Čo sa stalo, keď si na ne nedbal?`

---

#### Dodatečné otázky k diskuzi

`Jak bys malému dítěti vysvětlil, co je to spolehlivost?`

`Proč je v našem životě „spolehlivost“ tak důležitá?`

`Považuješ se za spolehlivého člověka? Proč?`

`Myslíš, že se dá spolehlivost „naučit“? Jak?`

`Mnoho lidí spoléhá na majetek, moc a známosti. Co a proč si o tom myslíš?`

`Na co ve svém životě „spoléháš“?`

`Věrohodnost Bible dnes zpochybňuje většina teologů a církví. Věříš i přesto tomu, že je spolehlivá? Proč?`

`Jakou výhodu máme, když se spoléháme na Boha a jeho Slovo?`
