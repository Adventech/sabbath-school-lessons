---
title: '„Hospodin je Boh, on nás utvoril“'
date: 14/01/2024
---

> <p></p>
> <sup>1</sup>Plesaj Hospodinovi, celá zem! <sup>2</sup>Radostne slúžte Hospodinovi, prichádzajte pred neho s jasotom! <sup>3</sup>Vedzte, že Hospodin je Boh, on nás utvoril, patríme mu, sme jeho ľud, ovce jeho pastviny. <sup>4</sup>Vstúpte do jeho brán s vďakou a s chválospevom do jeho nádvorí, ďakujte mu, dobrorečte jeho menu, <sup>5</sup>lebo Hospodin je dobrý, jeho milosť trvá naveky a jeho vernosť z pokolenia na pokolenie! (Žalm 100)

**Osobné štúdium**

`Prečítaj si Žalm 8 a Žalm 100. Ako tieto žalmy vyobrazujú Boha a ľudí? Čo odhaľujú o Božom charaktere?`

Stvorenie zohráva v žalmoch kľúčovú úlohu pri zdôraznení Hospodinovej zvrchovanosti. Nebesia sú „dielom jeho rúk“ a „rozprávajú o Božej sláve“ (Ž 19,2–5; Ž 97,6). Hospodinovo meno je vznešené na celej zemi (Ž 8,2.10). On je stvoriteľom všetkého, nemá počiatok (Ž 93,2) ani koniec (Ž 102,26–28). Je večný a prevyšuje všetky pohanské božstvá, ktoré sú len „dielom ľudských rúk“ (Ž 115,4). Modly „majú ruky, ale nehmatajú“ (Ž 115,7), kdežto Hospodin má „hlbiny zeme vo svojej ruke“ a „aj pevnine dali tvar jeho ruky“ (Ž 95,4.5).

Niekoľko žalmov zobrazuje Božiu moc nad prírodnými silami, o ktorých iné národy verili, že sú božstvami (napr. Žalm 29; Žalm 93; Žalm 104). Biblické žalmy však vydávajú svedectvo o tom, že Hospodin kraľuje nad celým stvorením a je zvrchovaný vo svojej moci a dôstojnosti. Žalm 100,3 otriasa ľstivým tvrdením modlárstva, že sme nezávislí. Text zdôrazňuje: „On nás utvoril, patríme mu.“

O Božej láske svedčí aj stvorenie. Všetko, čo existuje, vďačí za svoju existenciu Bohu, ktorý život aj udržiava (Ž 95,7; Ž 147,4–9). Všimnime si, že Boh nedal ľuďom len existenciu, ale staroveký Izrael je aj „Jeho ľud a ovce Jeho pastvy“ (Ž 100,3). Pojem „Jeho ľud“ odhaľuje Božiu túžbu po blízkom vzťahu s ľuďmi.

Iba Stvoriteľ má moc požehnať a spôsobiť, aby sa Jeho ľud rozrástol, a preto je Hospodin jediný hoden uctievania a dôvery. Mnohé žalmy vyzývajú celú zem, more a všetko, čo je v ňom a všetko čo má dych, aby radostne prevolávali na slávu Hospodina.

Božia sláva je viditeľná v stvorení, a to dokonca aj v tom padlom, hriešnom stvorení. Žalmy poukazujú na to, že Hospodin si zaslúži naše uctievanie.

**Aplikácia**

`„Čo je človek, že naňho pamätáš, a syn človeka, že sa ho ujímaš?“ (Ž 8,5) Aká je tvoja odpoveď Bohu ako tvojmu Stvoriteľovi? Ak Boh „volá po mene“ všetky hviezdy (Ž 147,4), o čo viac môžeme mať istotu, že sa stará aj o nás!`

---

#### Dodatečné otázky k diskuzi

`Jaký zásadní rozdíl mezi Hospodinem a pohanskými božstvy popisují Žalmy?`

`Proč je tak důležité nezapomínat, že Hospodin je Stvořitel?`

`Lidé chtějí být na Bohu nezávislí. Co je k tomu vede?`

`Jaká vliv má na tvé štěstí a spokojenost poznání Boha, který je nejen tím, kdo vše stvořil, ale je i našim „pastýřem“?`

`Jak se dá „vstoupit před jeho tvář“? Co tím asi autor žalmu myslí?`

`Co prožíváš, když máš možnost sledovat krásu přírody?`

`Jaké Boží vlastnosti objevuješ při pozorování „stvoření“?`
