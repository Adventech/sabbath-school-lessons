---
title: '„Večne pamätá na svoju zmluvu“'
date: 17/01/2024
---

> <p></p>
> Veď Hospodin svoj ľud nezavrhne, neopustí svoje dedičstvo. (Ž 94,14)

> <p></p>
> <sup>7</sup>On, Hospodin, je náš Boh, jeho rozhodnutia platia na celej zemi. <sup>8</sup>Večne pamätá na svoju zmluvu, na slovo, ktoré prikázal tisícim pokoleniam. <sup>9</sup>Uzavrel ju s Abrahámom a prísahou potvrdil Izákovi, <sup>10</sup>ako zákon ju určil Jákobovi, Izraelovi ako večnú zmluvu. (Ž 105,7–10)

**Osobné štúdium**

`Téma Božieho súdu vyvoláva dôležitú otázku: Ako môže prežívať Boží ľud pokoj s Bohom a mať istotu spasenia v čase súdu? Čo o tom hovoria dnešné texty?`

`Ž 94,14`

`Ž 105,7–10`

`Dan 7,21.22`

Boží ľud je v bezpečí, pretože Hospodin umiestnil svoj príbytok na Sione (Ž 76,2.3) a ustanovil večnú zmluvu so svojím ľudom ako so svojím vzácnym vlastníctvom (Ž 94,14; Ž 105,8–10). Boh nezostáva pri sľuboch, že neodmietne svoj ľud. Hospodin aktívne koná, aby ľud zmluvy zachoval v bezpečí. Odpúšťa ľuďom hriechy (Ž 103,3), učí ich, požehnáva a posilňuje (Ž 25,8–11; Ž 29,11; Ž 105,24). Božie súdy majú obrátiť ľudí k spravodlivosti a ukázať, že Boh sa o nich stará (Ž 94,8–15).

Žalm 105 ako celok ukazuje, že Hospodin bol počas celých dejín verný zmluve, ktorú uzavrel s Izraelitmi. Vo všetkom, čo sa stalo, v dobrom aj zlom, bol Boh prítomný. Svojou prozreteľnosťou viedol Jozefa do Egypta a prostredníctvom neho zachránil počas krutého hladomoru nielen svoj ľud, ale aj ostatné národy v tejto oblasti (Ž 105,16–24). Hospodin povolal Mojžiša, aby vyviedol ľud zmluvy z egyptského otroctva. Vyjdenie z Egypta sprevádzali mnohé znamenia a zázraky, ktoré Boh konal v prospech svojho ľudu (Ž 105,25–38).

Hospodin dal svojmu ľudu zasľúbenú krajinu (Ž 105,11.44) a poskytoval mu neustálu ochranu (Ž 105,12–15). Rozmnožil ho (Ž 105,24), oslobodil od nadvlády otrokárov (Ž 105,37.38) a postaral sa o jeho každodenné potreby (Ž 105,39–41). Hospodin má nepochybne zvrchovanú moc nad všetkým, čo sa týka Jeho ľudu. Žalmisti sa snažili, aby na túto pravdu národ nikdy nezabudol.

Skutočnosť, že Boh „pamätá“ na svoju zmluvu, znamená oveľa viac, než len skutočnosť, že „nezabúda“ na svoj ľud. Zmluva Ho vždy vedie k činom (1Moj 8,1; 1Sam 1,19; Ž 98,3; Ž 105,42–44). Je to podobné, ako keď sú ľudia vyzvaní, aby „pamätali“ na Božie zákony, zázraky a súdy – neznamená to len nezabúdať, ale aj žiť spôsobom, ktorý je oslavou Boha.

Podľa zmluvy je Izrael povolaný, aby zostával verný prostredníctvom dodržiavania Božích zákonov (Ž 78,5–7; Ž 105,45). Boží ľud zároveň dostal povolanie vydávať svedectvo o Bohu iným národom, pretože Boh si želá, aby sa všetky národy pripojili k Jeho ľudu (Ž 105,1.2). Svet je tak vďaka ochrannej zmluve všemohúceho a milosrdného Boha v bezpečí (Ž 89,29–35).

**Aplikácia**

`Prečo môžeme vďaka Ježišovi vztiahnuť na seba zasľúbenia dané starovekému Izraelu? (Pozri Gal 3,26–29.)`

---

#### Dodatečné otázky k diskuzi

`Co je to smlouva? Jaké smlouvy jsi během svého života uzavřel ty?`

`Setkal ses s tím, že někdo smlouvu nedodržel? Co jsi při tom prožíval?`

`V čem se liší smlouvy uzavírané lidmi, od té, kterou s námi uzavírá Stvořitel?`

`Co tě vedlo k tomu, že jsi svým křtem uzavřel smlouvu se Stvořitelem?`

`Proč je dobré vědět, že Bůh nikdy nezruší to, k čemu se zavázal, když s námi uzavřel smlouvu o naší záchraně?`

`Co je třeba udělat, když porušíme smlouvu s Bohem?`

`Jakou roli hraje ve tvém životě Večeře Páně – obnova smlouvy?`
