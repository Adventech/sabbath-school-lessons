---
title: 'Podnety na zamyslenie'
date: 19/01/2024
---

Prečítaj si Ž 86,5.15 a v knihe Cesta ku Kristovi kapitolu „Božia láska k človekovi“ (SC 9–15; CK 7–11). Ako nám pravda, že Boh je láska, pomáha lepšie porozumieť rôznym opisom Boha a Jeho skutkov v žalmoch?

Tento týždeň sme sa pri našom štúdiu zamerali na niektoré kľúčové opisy Boha a Jeho konania, ktoré ustanovujú svet a robia ho pevným a bezpečným. Žalmisti volajú k Bohu, ktorý je Stvoriteľ, Kráľ, Sudca, Zákonodarca a podľa zmluvy aj Záchranca. Božie postavenie a dielo, ktoré koná, charakterizujú aj Jeho ďalšie mená a tituly. Boh je okrem iného predstavený ako Pastier (Ž 23,1; Ž 80,2), Skala spásy (Ž 95,1) a Otec (Ž 68,6; Ž 89,27). Vo svete môžeme prežívať istotu a bezpečie aj napriek chaosu, ktorý sa odohráva v súvislosti s veľkým sporom. Boh je totiž zvrchovaný a verný vo všetkom, čo hovorí a koná. Hoci sa týmto teologickým témam nevenujeme do hĺbky, naznačujú rôzne spôsoby, akými sa Boh zjavuje v žalmoch.

Pri našom štúdiu je dôležité pamätať na to, aby sme vnímali žalmy vo svetle Božieho charakteru lásky a milosti. Božím plánom je zachrániť svet a obnoviť jeho počiatočnú dokonalosť. „Čím viac uvažujeme o Božom charaktere vo svetle kríža, tým viac vidíme milosrdenstvo, nehu a odpustenie spojené so spravodlivosťou a s právom, tým jasnejšie poznávame nespočítaľné dôkazy neskonalej lásky a nežného súcitu prevyšujúceho matkinu vrúcnu lásku k jej zblúdilému dieťaťu.“ (SC 15; CK 11) V žalmoch vidíme, že aj keď ľudia pre svoju vzburu čelili Božiemu súdu, neustále Boha vzývajú. Vedia totiž, že Boží hnev nebude trvať večne. To, čo trvá večne, je Hospodinovo milosrdenstvo. „Hospodin je milostivý a milosrdný, zhovievavý a bohatý na milosť.“ (Ž 103,8)

**Námety na spoločné uvažovanie**

`V čom je pochopenie reality veľkého sporu kľúčové pre pochopenie, prečo je v našom svete toľko nepokoja, chaosu a utrpenia, a to aj napriek Božej dokonalej vláde a zvrchovanosti? Čo všetko nám pomáha vysvetliť koncept veľkého sporu?`

`Ako by mala viera v Boha ako Stvoriteľa formovať naše vlastné postavenie a náš vzťah ku zvyšku stvorenstva? Čo sa stane, keď sa ľudia vzdialia od tejto pravdy (Ž 106,35–42)?`

`Čo bolo zlé na modlách pohanských národov v biblických časoch (Ž 115,4–8)? Čím sa vyznačujú súčasné modly? Prečo sú pre naše kráčanie s Bohom rovnako nebezpečné ako modly minulosti?`

`Ako by malo život veriacich ovplyvňovať vedomie, že Boží súd sa začína od Jeho ľudu? Ako Boh súdi svoj ľud? Čo je cieľom tohto súdu?`

Západ slnka: 16.18

---

#### Dodatečné otázky k diskuzi

`Překvapila tě nějaká informace během tvého studia lekce v týdnu? Proč?`

`Která Boží činnost činí náš svět pevným a bezpečným místem?`

`Proč je třeba při čtení žalmů brát v potaz charakter Boží lásky a milosti?`

`Co tě dnes během naší diskuze nejvíce obohatilo?`
