---
title:  Podnety na zamyslenie
date:   06/03/2020
---

Uvedený graf vysvetľuje, ako proroctvo o sedemdesiatich týždňoch (Dan 9,24–27) súvisí s proroctvom o dvetisíc tristo večeroch a ránach (Dan 8,14). Ak počítame dvetisíc tristo rokov od roku 457 pred Kr. (netreba zabudnúť nebrať do úvahy neexistujúci rok nula), dostaneme sa do roku 1844. Ak budeme počítať zostávajúcich 1810 rokov od roku 34 (2300 mínus prvých 490 rokov), dostaneme sa tiež do roku 1844. Na základe toho dospejeme k záveru, že očistenie svätyne, o ktorom sa hovorí u Daniela 8,14, sa začína v roku 1844.

Všimnime si, ako rok 1844 zodpovedá tomu, čo sme videli v siedmej a ôsmej kapitole knihy Daniel. Súd v Daniel 7, ktorý je rovnakou udalosťou ako očistenie svätyne v Daniel 8, sa odohráva po 1260 rokoch prenasledovania (Dan 7,25) a zároveň pred druhým príchodom Ježiša Krista a ustanovením jeho večného kráľovstva.

![](https://sabbath-school-stage.adventech.io/api/v1/sk/quarterlies/2020-01/lessons/10/days/prophecy.png)

**Námety na spoločné uvažovanie**

`1.	Teológovia hovoria (a správne), že videnie o dvetisíc tristo večeroch a ránach a videnie o sedemdesiatich týždňoch predstavujú v skutočnosti jedno ucelené proroctvo. Na základe akých dôkazov viete obhájiť toto tvrdenie?`

`2.	Čo sa môžeme naučiť z Danielovej príhovornej modlitby? Ako to môže obohatiť náš modlitebný život a našu kresťanskú skúsenosť?`

`3.	Kristova obeť za nás je našou jedinou nádejou. Ako nám to pomáha zostať pokornými? A čo je ešte dôležitejšie, byť viac milujúcimi a odpúšťajúcimi voči iným? Ako túto myšlienku rozvíja text Luk 7,40–47?`

`4.	Uvažujte o tom, aké dôležité bolo Písmo pre Daniela a jeho modlitbu a nádej. Celý národ bol potupne porazený, ľudia boli odvlečení do exilu, zem bola spustošená a hlavné mesto zničené. Napriek tomu Daniel prežíval nádej, že národ sa jedného dňa vráti domov. Túto nádej mohol získať len z textov Písma, ktoré hovoria o Božích zasľúbeniach. Ako sa môže stať Písmo zdrojom nádeje pre vás?`