---
title:  Podnety na zamyslenie
date:  07/03/2025
---

V knihe Z pokladu svedectiev I. si prečítajte kapitolu „Satanova moc“ (1TT 116–122; 1PS 83–87).

„Padlý človek zákonito patrí satanovi. Kristus prišiel, aby človeka vyslobodil z jeho moci. Človek je od prirodzenosti naklonený počúvať satanovo našepkávanie a nemôže úspešne odolávať takému strašnému nepriateľovi, kým Kristus, mocný Víťaz, v ňom neprebýva, neusmerňuje jeho túžby a nedáva mu silu. Satanovu moc môže obmedziť len Boh. Satan chodí po zemi sem i ta, z jedného konca na druhý. Nieto okamihu, aby nestriehol v obave, že stratí príležitosť strhnúť niekoho do záhuby. Je dôležité, aby to Boží ľud pochopil a mohol uniknúť jeho nástrahám.

Satan chystá svoje zvody tak, aby v poslednom útoku proti Božiemu ľudu zostal nepoznaný. A nie div, veď aj sám satan premieňa sa na anjela svetla. (2Kor 11,14) Kým si niektorí oklamaní ľudia myslia, že satan vôbec neexistuje, sú v jeho zajatí, a on veľkou mierou pôsobí prostredníctvom nich. Satan pozná oveľa lepšie než Boží ľud tú moc, ktorú by nad ním mohli mať, keby Krista prijali za svoju posilu. Aj tí najslabší veriaci opretí o Krista môžu úspešne odraziť jeho útok, keď budú pokorne prosiť toho jediného mocného Víťaza o pomoc. Satan je príliš skúsený, než aby so svojimi pokušeniami prichádzal otvorene a odvážne, lebo vtedy by sa driemajúce sily kresťana prebudili a on by sa utiekal k mocnému neporaziteľnému Osloboditeľovi. Satan však prichádza nepozorovane a pracuje skryte, prostredníctvom neposlušných, ktorí tvrdia, že sú bohabojní.“ (1TT 116; 1PS 83)

**Námety na spoločné uvažovanie**

`Ako rozumiete myšlienke, že „padlý človek zákonito patrí satanovi“? Znamená to, že diabol si s ľuďmi môže robiť, čo chce? Ak nie, prečo nie? Ako to súvisí s tým, čo by sme mohli nazvať „hranice pôsobenia“ vo vesmírnom spore?`

`Prečo by mal vlastne Boh udeliť satanovi akúkoľvek právomoc vo vesmírnom spore – aj keď len dočasne? Čo sa z toho dozvedáme o spôsobe, akým sa Boh snaží odpovedať na satanove obvinenia?`

`Ako reagujete na tých, dokonca aj kresťanov, ktorí popierajú existenciu satana ako skutočnej bytosti? Hoci nemôžeme priamo dokázať satanovu existenciu, ako môžeme pomôcť poukázať na satanovu existenciu niekomu, kto v tejto otázke tápe alebo je podvedený?`

Západ slnka: 17.34