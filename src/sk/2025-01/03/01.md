---
title:  Môžeme niečím potešiť Boha?
date:  11/01/2025
---

### Texty na tento týždeň
Luk 15,11–32; Sof 3,17; Ef 5,25–28; Iz 43,4; Rim 8,1; Rim 5,8; Mar 9,17–29

**Úvodný text**
> V tvojom strede je Hospodin, tvoj Boh, hrdina, čo zachraňuje, radostne nad tebou jasá, svojou láskou ťa tíši, zvučne nad tebou plesá. (Sof 3,17)

Predstav si nasledujúci scenár: päťročné dieťa príde na Deň otcov za svojím otcom s darčekom zabaleným v pokrčenom a pokreslenom papieri a nadšene mu ho podá.

Predstav si, že mu otec povie: „Syn môj, tvoj darček ma nezaujíma. Vec sa má totiž tak, že mi nemôžeš dať nič, čím by si sa mi mohol zavďačiť. Nech mi dáš čokoľvek, mohol by som si to zaobstarať aj sám. A navyše, všetky tvoje darčeky sú buď kúpené za moje peniaze, alebo vyrobené z materiálov, za ktoré som zaplatil. Darček si teda nechaj. Nepotrebujem ho ani ho nechcem. Ale aj tak ťa milujem.“

Au, to by bolelo!

Ako by si zhodnotil reakciu tohto otca? Použil by si slová ako „bezcitný“, „chladný“ a „necitlivý“? Je to spôsob, akým odpovedá Boh na naše konanie? Existuje spôsob, akým sa môžeme Bohu zavďačiť? Môžeme urobiť niečo, čo by sa Bohu páčilo alebo čo by Ho potešilo? Akokoľvek je ťažké si to predstaviť, dokonca aj my ako padlé bytosti, skazené hriechom a náchylné na zlo, áno, aj my môžeme urobiť niečo, čo sa Bohu bude páčiť. Inými slovami, Boh sa na nás ani na dary, ktoré Mu prinášame, nepozerá očami otca z úvodného príbehu. Naopak, svojím konaním môžeme Boha potešiť. Dá sa to však iba prostredníctvom Krista.

**Osnova lekcie**

Tretia lekcia nám pripomenie biblické svedectvá o Bohu, ktorý sa ako milujúci Otec dokáže radovať zo svojich detí napriek ich slabostiam a nedokonalostiam. Uvidíme, čo a prečo Mu prináša radosť a potešenie.

- Luk 15,11–32: Božia radosť z „návratu stratených synov“ (nedeľa)
- Sof 3,17: Božia radosť zo záchrany svojej „milovanej“ (pondelok)
- Iz 43,4; Ž 149,4; Prísl 15,8.9: Božia radosť v nás pochádza z Jeho lásky (utorok)
- 1Pet 2,4–6 a Heb 11,6: Božia radosť v nás pochádza z Jeho milosti v Kristovi (streda)
- Mar 9,21–25: Božia radosť z našej dôvery (štvrtok)

---

#### Dodatečné otázky k diskuzi

`Vzpomeneš si, co tě v poslední době hodně potěšilo? Proč?`

`Jak si představuješ „bohatýra“? Proč je k němu přirovnáván Hospodin?`

`Projevuje se Bůh ve tvém životě jako bohatýr? Jak to dělá?`

`Věříš tomu, že se Bůh někdy raduje i z tebe? Z čeho například?`

`Může se Bůh radovat prostě jen z toho, že jsme? Proč?`

`Můžeme dát Bohu něco, co nemá? Proč?`

`Co můžeme dělat, aby z nás měl Bůh „potěšení“?`
