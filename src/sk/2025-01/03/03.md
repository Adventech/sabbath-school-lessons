---
title:  Radostné jasanie
date:  13/01/2025
---

> <p></p>
> V tvojom strede je Hospodin, tvoj Boh, hrdina, čo zachraňuje, radostne nad tebou jasá, svojou láskou ťa tíši, zvučne nad tebou plesá. (Sof 3,17)

> <p></p>
> <sup>25</sup>Muži, milujte svoje ženy tak, ako aj Kristus miloval Cirkev a vydal za ňu samého seba, <sup>26</sup>aby ju posvätil očistným kúpeľom vody a slovom; <sup>27</sup>aby si pripravil Cirkev slávnu, na ktorej niet poškvrny ani vrásky, ani nič podobné, aby bola svätá a bez poškvrny. <sup>28</sup>Tak aj muži majú milovať svoje ženy ako vlastné telá. Kto miluje svoju ženu, miluje samého seba. (Ef 5,25–28)

**Osobné štúdium**

Aj keď je pre nás ťažké si to predstaviť, pre Boha majú všetci ľudia nezmerateľnú hodnotu, a preto sa raduje zo záchrany každého jedného človeka.

`Ako nám úvodný verš (Sof 3,17) pomáha lepšie pochopiť podobenstvo o márnotratnom synovi?`

Tento verš veľmi jasne zdôrazňuje Božiu radosť nad svojím vykúpeným ľudom. V tomto jedinom verši sa nachádzajú takmer všetky hebrejské slová pre radosť a potešenie. Je to ako keby žiadny z výrazov sám osebe nepostačoval na opis veľkosti Božej radosti v deň záchrany.

Všimnime si, kde sa podľa tohto verša Boh nachádza – je v „strede“ svojho ľudu. Zmierenie, ktoré vzniká zo vzťahu lásky, sa pretavuje do bezprostrednej Božej prítomnosti. Rovnako ako otec beží za synom, ktorého vidí prichádzať, aj tu je dôraz na blízkosť. Boh je „uprostred“ svojho ľudu.

Zaujímavý je v tomto zmysle aj verš Iz 62,4, v ktorom sú podobne formulované výrazy vychádzajúce z obrazu manželstva. Podľa tohto verša sa Boží ľud bude volať chefci-bah, čo znamená „obľúbená“ alebo „v nej mám záľubu“ a krajina sa bude volať beula, čo znamená „vydatá“. Prečo? Text to zdôvodňuje slovami: „lebo v tebe má Hospodin zaľúbenie a tvoja krajina sa za neho vydá“ (Iz 62,4). Samotný vrchol Božej radosti je vyhradený pre deň obnovy, keď prijme svoj ľud a bude sa radovať z nás, tak ako sa otec tešil zo svojho márnotratného syna.

`Čo sa v texte Ef 5,25–28 hovorí o láske, ktorú sme povolaní prejavovať?`

Táto pasáž nabáda manželov, aby milovali svoje manželky, „ako aj Kristus miloval Cirkev a vydal za ňu samého seba“ a aby milovali svoje manželky „ako vlastné telá“ (Ef 5,25.28). Tieto texty zdôrazňujú nesebeckú a obetavú lásku, ktorou má manžel milovať svoju manželku. Zároveň táto stať ukazuje, že sám Kristus miluje svoj ľud (cirkev) ako súčasť seba samého.

**Aplikácia**

`Ako môžeme vo svojom každodennom živote prejavovať rovnakú nesebeckú a obetavú lásku voči svojim blízkym, akou Kristus miluje svoju cirkev?`

---

#### Dodatečné otázky k diskuzi

`Umíš si představit Boha, jak se „raduje a veselí“? Jak to pak vypadá?`

`Jak si lidé většinou představují Boha? Proč?`

`Proč i my máme někdy potřebu představovat lidem Boha, který se neumí usmívat, radovat a veselit?`

`Z čeho má Bůh takovou radost, že se musí „veselit“?`

`Co nám o Bohu a jeho vztahu k církvi prozrazuje apoštol Pavel?`

`Jak Bůh vidí svou církev? Je skutečně taková?`

`Proč někdy nejsme schopni vidět církev tak optimisticky, jako ji vidí Bůh?`
