---
title:  Cieľ, čo stojí za to
date:  16/01/2025
---

> <p></p>
> <sup>21</sup>Ježiš sa pýtal jeho otca: „Odkedy sa mu to stáva?“ On odpovedal: „Od detstva. <sup>22</sup>A veľa ráz hodil chlapca do ohňa i do vody, aby ho zmárnil. Ak môžeš niečo urobiť, zľutuj sa nad nami a pomôž nám!“ <sup>23</sup>Ježiš mu odpovedal: „Ak môžeš?! Pre toho, kto verí, je všetko možné.“ <sup>24</sup>Chlapcov otec hneď zvolal: „Verím, pomôž mojej neviere!“ <sup>25</sup>Ježiš si všimol, že sa zbieha zástup. Pohrozil nečistému duchu slovami: „Duch nemoty a hluchoty, prikazujem ti: Vyjdi z neho a nikdy viac sa doňho nevracaj!“ (Mar 9,21–25)

**Osobné štúdium**

Boh je milosrdný a koná všetko pre našu záchranu. Vďaka tomu sa Boh raduje aj z našej najmenšej pozitívnej odpovede na Jeho lásku. Prostredníctvom Toho, ktorý jediný je hoden lásky a sám je dokonale spravodlivý, môže byť každý z nás považovaný za spravodlivého a môže patriť medzi Božích milovaných, ktorí budú s Ním žiť v dokonalej láske naveky. To je tá veľká nádej na vykúpenie, ktorá zahŕňa Kristovo dielo pre nás v nebesiach.

Každý z nás si však môže položiť otázku: Týka sa to aj mňa? Čo ak nie som dosť dobrý? Čo ak sa bojím, že nemám dostatok viery?

`Prečítaj si text Mar 9,17–29. Ako Boh reaguje na muža v príbehu? Koľko viery je dosť viery?`

Učeníci nemohli vyhnať démona, ktorý chlapca sužoval. Zdalo sa, že pre neho už niet nádeje. Ježiš však na otcovu pochybnosť reagoval slovami: „Ak môžeš?! Pre toho, kto verí, je všetko možné.“ (Mar 9,23) Otec zareagoval veľmi pokorne: „Verím, pomôž mojej neviere!“ (Mar 9,24)

Všimnime si, že Ježiš tomu mužovi nepovedal: „Vráť sa ku mne, keď budeš mať väčšiu vieru.“ Namiesto toho stačilo otcovo zvolanie: „Pomôž mojej neviere!“

Bez viery nie je možné páčiť sa Bohu (Heb 11,6), a predsa Ježiš prijíma aj tú najmenšiu vieru a práve touto vierou (prostredníctvom Krista) sa stávame pre Boha zaľúbením. Prostredníctvom viery a vďaka Kristovmu konaniu v náš prospech môžeme reagovať spôsobmi, ktoré sa páčia Bohu. Je to podobné, ako keď sa ľudský otec teší, keď mu jeho dieťa prinesie dar, ktorý však sám osebe nemá žiadnu cenu.

Preto by sme sa mali riadiť Pavlovou radou, aby sme si stanovili cieľ „páčiť sa Bohu“ (2Kor 5,9.10; porovnaj s Kol 1,10; 1Tes 4,1 a Heb 11,5). A mali by sme Boha prosiť, aby premenil naše záujmy tak, aby zahŕňali túžbu po tom najlepšom pre tých, ktorých milujeme. Prosme Boha, aby našu lásku rozšíril tak, aby sa dostala aj k iným. „Buďte si navzájom oddaní v bratskej láske, predbiehajte sa navzájom v úctivosti. Nebuďte leniví v horlivosti. Dajte sa rozohňovať Duchom. Slúžte Pánovi. Radujte sa v nádeji. V súžení buďte trpezliví, v modlitbe vytrvalí. Majte účasť na potrebách svätých. Voči cudzím buďte pohostinní.“ (Rim 12,10–13)

**Aplikácia**

`Ak nás Boh prijíma prostredníctvom Krista, o čo viac by sme my mali prijímať druhých? Ako túto myšlienku osvetľuje príkaz milovať svojho blížneho ako seba samého (3Moj 19,18; Mat 22,39) a zlaté pravidlo správať sa k ľuďom tak, ako chceme, aby sa oni správali k nám?`

---

#### Dodatečné otázky k diskuzi

`Jak bys malému dítěti vysvětlil, co je to cíl?`

`Jaké cíle můžeme mít?`

`Jaký vliv má víra v Ježíše na tvé cíle? Co mění?`

`O co prosil otec postiženého syna Ježíše?`

`Proč ho Ježíš odkazuje na víru?`

`Máš také někdy problém s „nedověrou“? Co s ní děláš?`

`Proč má být naším hlavním životním cílem „zalíbit bohu“?`

`Věříš, že můžeme propojit naši radost s tou Boží radostí? Jak?`
