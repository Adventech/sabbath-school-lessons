---
title:  Živé kamene
date:  15/01/2025
---

> <p></p>
> <sup>4</sup>Pristupujte k nemu, živému kameňu, ktorý ľudia síce zavrhli, ale pred Bohom je vyvolený a vzácny. <sup>5</sup>Aj vy sa dajte zabudovať ako živé kamene do duchovného domu, aby ste sa stali svätým kňazstvom, ktoré bude prinášať duchovné obety, príjemné Bohu skrze Ježiša Krista. <sup>6</sup>Veď v Písme je napísané: Hľa, kladiem na Sione kameň uholný, vyvolený, vzácny; kto verí v neho, nebude zahanbený. (1Pet 2,4–6)

> <p></p>
> Bez viery však nie je možné zapáčiť sa Bohu. Veď kto pristupuje k Bohu, musí veriť, že Boh je a že odmeňuje tých, čo ho hľadajú. (Heb 11,6)

**Osobné štúdium**

Ako to, že my, ako padlé, hriešne bytosti, môžeme byť milí svätému Bohu?

`Čo hovoria tieto texty o našom postavení pred Bohom?`

`Rim 5,8`

`Rim 8,1`

Boh prináša ľuďom milosť skôr, než ľudia akokoľvek zareagujú na Jeho konanie. Skôr než čokoľvek povieme alebo urobíme, Boh nás osloví a dá nám príležitosť prijať alebo odmietnuť Jeho lásku. „Boh dokazuje svoju lásku k nám tým, že Kristus zomrel za nás, keď sme boli ešte hriešni.“ (Rim 5,8; porovnaj s Jer 31,3) Vďaka tomu môžeme byť zmierení s Bohom a dokonca byť „príjemní“ v Jeho očiach vierou cez dielo nášho Vykupiteľa.

`Porovnaj úvodné texty (1Pet 2,4–6 a Heb 11,6). Čo tieto verše hovoria o spôsobe, akým sa môžeme páčiť Bohu?`

Bez Božieho zásahu padlí ľudia nie sú schopní priniesť Bohu nič, čo by malo ozajstnú hodnotu. Boh však vo svojej milosti a svojom milosrdenstve pripravil cestu prostredníctvom Kristovho diela. Konkrétne „skrze Ježiša Krista“ môžeme „prinášať duchovné obety, príjemné Bohu“ (1Pet 2,5). Hoci „bez viery... nie je možné zapáčiť sa Bohu“ (Heb 11,6), prostredníctvom Kristovho sprostredkovateľského diela nás Boh „zdokonalí“. On „vás zdokonalí v každom dobre, aby ste plnili jeho vôľu, a nech v nás koná, čo sa jemu páči, skrze Ježiša Krista. Jemu nech je sláva na veky vekov. Amen.“ (Heb 13,21) Tí, čo odpovedajú Bohu vierou, sú v Jeho očiach považovaní za spravodlivých prostredníctvom Krista, ktorého spravodlivosť samotná je dostatočná. A tí, čo prijmú Božiu láskavú ponuku, sú prostredníctvom Kristovej služby „uznaní za hodných“ (Luk 20,35) a On ich premieňa na svoju podobu (1Kor 15,51–57; 1Ján 3,2). Božie vykupiteľské dielo sa tak koná nielen pre nás, ale aj v nás.

**Aplikácia**

`V čom je pre teba povzbudzujúce vedomie, že Kristus je naším prostredníkom v nebesiach?`

---

#### Dodatečné otázky k diskuzi

`Kdo je tím „kamenem živým“, o kterém píše apoštol Petr?`

`Jak se můžeme i my stát „živými kameny“?`

`Proč máme být „živými“ následovníky Ježíše Krista? Co to od nás očekává?`

`Co jsou to ty „duchovní oběti“, o kterých se zmiňuje Petr?`

`Bohu se není možné zalíbit bez víry? Jak tomu rozumíš?`

`Jakou roli hraje Ježíš v naší snaze „odvděčit se Bohu“ za dar spasení?`
