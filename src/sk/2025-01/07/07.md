---
title:  Podnety na zamyslenie
date:  14/02/2025
---

V knihe Na úsvite dejín si prečítajte kapitolu „Pôvod zla“ (PP 33–43; NÚD 9–13).

„Nekonečná Múdrosť nezničila satana dokonca ani vtedy, keď bol vyhostený z nebies. Oddanosť stvorených bytostí musí vyvierať z presvedčenia, že Boh je spravodlivý a láskavý. Obyvatelia nebies a ostatných svetov by vtedy na začiatku v satanovej záhube nerozpoznali Božiu spravodlivosť. Keby ho Boh hneď zničil, niektorí by mohli Bohu slúžiť zo strachu, nie z lásky. Vplyv podvodníka by sa takto nepodarilo odstrániť a ani duch vzbury by nebol úplne vykorenený. Pre večné dobro celého vesmíru musí satan naplno rozvinúť svoje zámery, aby bolo vidieť jeho útoky na Božiu vládu v pravom svetle a aby už nikdy nemohli vzniknúť pochybnosti o Božej spravodlivosti a nemennosti jeho zákona.

Satanova vzbura mala byť pre vesmír večným poučením – trvalým svedectvom o povahe hriechu a jeho hrozných následkoch. Dejiny tohto pokusu o vzburu mali byť pre všetky sväté bytosti definitívnou zárukou, že budú uchránené pred nepochopením skutočnej podstaty prestúpenia.“ (PP 42.43; NÚD 13)

**Námety na spoločné uvažovanie**

`„Teodicea“ je výraz označujúci snahu ospravedlniť Boha v súvislosti so zlom, ktoré dopúšťa vo svete. Nejde však o ospravedlnenie samotného zla. Predstavte si, že by niekto v nebi povedal: „Ó, áno, Ježišu, teraz chápem, prečo mi pred očami umučili a vyvraždili celú rodinu. Áno, teraz to všetko dáva veľký zmysel. Ďakujem, Ježiš!“ Niečo také je absurdné. Ako môžeme prísť k porozumeniu, že na konci veľkého sporu nebude obhájené zlo, ale že Boh sa preukáže ako Ten, kto je spravodlivý a konal správne? (Viac sa tejto téme budeme venovať v 9. lekcii.)`

`Cítili ste sa niekedy ako Jób? Boli ste niekedy v pokušení myslieť si, že pre utrpenie, ktoré ste zažili vy alebo vaši blízki, nemôže existovať dobré vysvetlenie? Ako nám Jóbovo konečné zistenie, že „hovoril o veciach, ktoré... nechápal“ (Jób 42,3), môže pomôcť, keď sa nachádzame v podobnej situácii a kladieme si podobné otázky ako on?`

Západ slnka: 17.00