---
title:  Problém zla
date:  08/02/2025
---

### Texty na tento týždeň
Jób 30,26; Mat 27,46; Jób 38,1–12; Žalm 73; 1Moj 2,16.17; Zj 21,3.4

**Úvodný text**
> Zotrie im z očí každú slzu a smrť už viac nebude, ani smútok, ani nárek, ani bolesť už nebude, lebo čo bolo skôr, sa pominulo. (Zj 21,4)

Azda najväčším problémom, ktorému kresťanstvo čelí, je problém zla. V tomto kontexte vyvstáva otázka, ako zosúladiť skutočnosť, že Boh je dokonale dobrý a milujúci, s realitou zla vo svete. Stručne povedané, ak je Boh dobrý a všemocný, prečo existuje zlo a je ho tak veľa?

Zďaleka nejde len o nejaký teoretický problém. Táto otázka hlboko znepokojuje mnohých ľudí a niektorým dokonca bráni prijať Boha a milovať Ho.

„Mnohých ľudí znepokojuje otázka, ako zlo vzniklo a prečo existuje. Vidia jeho pôsobenie a strašné následky v podobe utrpenia a smrti, preto sa pýtajú, ako sa niečo také môže diať, keď vládne neskonale múdry, láskavý a mocný Boh. Toto tajomstvo si nevedia vysvetliť.“ (GC 492; ZTDS 334)

Pre mnohých ateistov je práve problém zla dôvodom, pre ktorý sú ateistami. Ale ako uvidíme pri našom ďalšom štúdiu, Boh Biblie je úplne dobrý a môžeme mu dôverovať – dokonca aj napriek zlu, ktoré zamorilo celý náš svet.

**Osnova lekcie**

Siedma lekcia otvára základnú otázku, ktorá sa zaoberá najbežnejšími problémami veriacich aj neveriacich s Božím charakterom: „Ak je Boh dobrý, milujúci a spravodlivý, prečo dopúšťa toľko zla?“

- Jób 30,26; Ž 10,1; 13,2: Ťažké otázky vo svete plnom zla (nedeľa)
- Jób 42,1–3; Ž 73,1–3.16–18: Naše obmedzené možnosti poznania a pochopenia (pondelok a utorok)
- 1Moj 2,16.17: Zlo ako dôsledok zneužitia slobodnej vôle (streda)
- Rim 8,18; Zj 21,3.4: Nádej a dôvera uprostred zla a bolesti (štvrtok)