---
title:  Podnety na zamyslenie
date:  14/03/2025
---

V knihe Z tieňa do slávy si prečítajte kapitolu „Víťazstvo lásky“ (GC 662–678; ZTDS 440–450), prípadne tiež v knihe Svedectvá pre cirkev (9. zväzok) kapitolu „Odmena za spravodlivé úsilie“ (9T 285-288).

„Všetko, čo nás v Božej prozreteľnosti miatlo, nám bude vyjasnené v budúcom svete. Všetko nepochopiteľné bude vysvetlené. Odhalí sa nám tajomstvo milosti. Tam, kde naša obmedzená ľudská myseľ nachádzala len zmätok a nevyplnené zasľúbenia, uvidíme najdokonalejšiu a najkrajšiu harmóniu. Spoznáme, že nekonečná láska nám určila prežiť skúsenosti, ktoré sa zdali byť najťažšie. Keď pochopíme nežnú starostlivosť Toho, ktorý spôsobuje, že všetky veci spolupracujú pre naše dobro, budeme sa tešiť nevýslovnou radosťou a plnosťou slávy.“ (9T 286)

**Námety na spoločné uvažovanie**

`Kedy a v čom ste mali problém pochopiť Božie konanie? V čom je pre vás potešením vedomie, že Boh všetky naše nejasnosti napokon vyjasní?`

`Uvažujte, čoho sa Kristus vzdal, aby sa stal človekom a zomrel za tento svet. Zamyslite sa nad tým, čo sa z toho dozvedáme o Božej láske a o tom, či možno Bohu dôverovať. Čo viac mohol Boh urobiť?`

`Čo je dôležité na Božom „mene“? Aké dôsledky má pre nás, keď sa nazývame kresťanmi? Akými spôsobmi kresťania znevažovali Kristovo meno? Čo môžeme urobiť v našom okolí, aby sme ľuďom ukázali, ako vyzerá nasledovanie Krista v praxi?`

`Aj naše najlepšie „odpovede“ týkajúce sa problému zla sú v konečnom dôsledku nedostatočné a neúplné. Čo môžeme v praxi urobiť, aby sme sa priblížili k tým, ktorí trpia? Ako môžeme pomáhať zmierňovať utrpenie v tomto svete, kým očakávame záverečné, eschatologické riešenie problému zla, ktoré môže priniesť iba Boh?`

`Zamyslite sa viac nad textom Iz 53,4, o skutočnosti, že Kristus niesol naše „choroby“ a „bolesti“. Čo z toho, čo sa stalo na kríži, nám pomáha pochopiť (1) plán spasenia a (2) čo Boha stála naša záchrana?`

Západ slnka: 17.45