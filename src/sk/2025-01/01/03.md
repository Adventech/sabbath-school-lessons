---
title:  Neopätovaná láska
date:  30/12/2024
---

> <p></p>
> <sup>2</sup>Vráť sa, Izrael, k Hospodinovi, svojmu Bohu, veď si sa potkýnal na vlastnej vine! <sup>3</sup>Vezmite so sebou slová a vráťte sa k Hospodinovi, povedzte mu: „Odpusť nám každú vinu, vezmi všetko, čo je dobré, a my zaplatíme ovocím našich perí. <sup>4</sup>Asýria nás nezachráni. Nebudeme jazdiť na koňoch a nepovieme už dielu našich rúk: ‚Naši bohovia!‘, lebo v tebe je zľutovanie nad sirotou.“ <sup>5</sup>„Vyliečim ich odpadnutie, budem ich slobodne milovať, lebo sa odvrátil od nich môj hnev.“ (Oz 14,2–5)

**Osobné štúdium**

Výrazný príklad Božej lásky k padlému ľudstvu sa nachádza v príbehu proroka Ozeáša. Boh prorokovi prikázal: „Vezmi si smilnú ženu a maj deti zo smilstva, lebo krajina strašne smilní, odvrátila sa od Hospodina.“ (Oz 1,2) Ozeáš a jeho neverná manželka mali byť živými príkladmi naučenia o tom, že Boh miluje svoj ľud aj napriek nevernosti a duchovnému smilstvu Izraela. Ide teda o príbeh o Božej slobodnej láske voči tým, ktorí si takúto lásku nezaslúžia.

Aj napriek Božej vernosti a láske sa ľudia proti Nemu opakovane búrili. Preto Písmo opakovane opisuje Boha ako milujúceho partnera, ktorému manželka neopätuje Jeho lásku. Dokonale a verne miloval svoj ľud. Izraeliti Ním však pohŕdali a slúžili iným bohom, hlboko Ho zarmucovali a vzťah s Hospodinom ničili tak, až sa to zdalo byť nenapraviteľné.

`Čo hovoria úvodné verše (Oz 14,2–5) o Božej neochvejnej láske k Jeho ľudu?`

Po opakovanej vzbure svojho ľudu Hospodin vyhlasuje: „Vyliečim ich odpadnutie, budem ich slobodne milovať.“ (Oz 14,5) Výraz  „slobodne“ v slovnom spojení „budem ich slobodne milovať“ je prekladom hebrejského slova (nedava), ktoré evokuje predstavu niečoho, čo je dobrovoľné, čo sa deje na základe slobodného rozhodnutia. Ide o ten istý výraz, ktorý sa používa pre dobrovoľné obete a dary v kontexte svätyňovej služby (pozri napríklad 2Moj 35,29; 36,3; 4Moj 29,39).

U Ozeáša (ale aj v ostatných príbehoch Písma) Boh prejavuje svojmu ľudu úžasnú oddanosť a ohromujúci súcit. Aj keď Izraeliti išli opakovane za inými „milencami“ a zdanlivo nenapraviteľne porušili zmluvný vzťah s Bohom, On ich zo svojej slobodnej vôle naďalej obdarovával veľkou láskou. Ľudia si nezaslúžili Božiu lásku. Odmietli ju a prišli o akýkoľvek oprávnený nárok na ňu. Napriek tomu ich Boh naďalej obdarovával láskou bez akéhokoľvek morálneho či iného nátlaku. Písmo dôsledne ukazuje Božiu lásku ako slobodnú a dobrovoľnú.

**Aplikácia**

`Mnohí ľudia považujú Boha za vzdialeného a tvrdého vládcu a sudcu. Aký vplyv má na tvoje vnímanie Boha obraz, v ktorom je Boh predstavený ako opovrhovaný, zarmútený a neopätovaný milenec neverného manželského partnera? Ako to mení tvoj vzťah k Bohu?`

---

#### Dodatečné otázky k diskuzi

`Zažil jsi někdy situaci, kdy jsi někoho miloval, ale on tvou lásku neopětoval? Jak ses cítil a jak jsi reagoval?`

`Proč nejsou emoce v lásce to nejdůležitější? Jak je můžeme ovlivnit?`

`Co mělo být podle proroka Ozeáše prvním krokem Izraele k tomu, aby mohli znovu zažívat pokoj a mír, coby důsledek Božího požehnání?`

`Jak rozumíš tomu, že se mají „obrátit k Hospodinu“?`

`Jaké myšlenky tě napadají, když čteš, jak se Izrael choval ke svému Bohu?`

`V čem se podobáme „Izraeli“ v době proroka Ozeáše?`

`Proč Bible neustále opakuje poselství o Boží lásce, z naší strany často neopětované?`