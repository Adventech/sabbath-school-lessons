---
title:  Ukrižovaný pre nás
date:  02/01/2025
---

> <p></p>
> <sup>17</sup>Otec ma preto miluje, že dávam svoj život, aby som ho opäť prijal. <sup>18</sup>Nik mi ho neberie, ja ho dávam sám od seba. Mám moc dať ho a mám moc zasa ho prijať. Taký príkaz som dostal od svojho Otca.“ (Ján 10,17.18)

> <p></p>
> Už nežijem ja, ale žije vo mne Kristus. A život, ktorý teraz žijem v tele, žijem vo viere v Božieho Syna, ktorý ma miloval a vydal seba samého za mňa. (Gal 2,20)

**Osobné štúdium**

Boh pozýva každého človeka do vzťahu lásky s Ním. Ale len tí, ktorí toto pozvanie slobodne prijmú, môžu sa tešiť z večných dôsledkov ich rozhodnutia. Ako je vidieť v podobenstve o svadobnej hostine, mnohí z tých, ktorých kráľ pozval, „nechceli prísť“ (Mat 22,3).

Preto krátko pred Kristovým ukrižovaním zaznieva Jeho nárek: „Jeruzalem, Jeruzalem, ktorý zabíjaš prorokov a kameňuješ tých, čo boli poslaní k tebe! Koľko ráz som chcel zhromaždiť tvoje deti, ako sliepka zhromažďuje svoje kuriatka pod krídla, a nechceli ste!“ (Mat 23,37) Kristus chcel Izraelitov zhromaždiť, ale oni nechceli. Grécke sloveso theló, vo význame „chcieť“ (ale aj „túžiť“), hovorí nielen o Kristovej túžbe spasiť ľudí, ale aj o tom, že oni nechcú byť spasení (rovnaký výraz sa nachádza aj v Mat 22,3).

Kristus však išiel na kríž – za týchto ľudí a aj za nás. Úžasná láska! Kým ľudský hriech si zaslúži smrť, sám Boh (v Kristovi) zaplatil cenu a vytvoril spôsob, ako napraviť narušený vzťah medzi nebom a zemou. Medzitým nám preukazuje svoju lásku. Tento neustály prejav Božej lásky je motivovaný jedine Jeho slobodným záväzkom milovať nás.

`Aké posolstvo si môžeš vziať z úvodných veršov (Ján 10,17.18; Gal 2,20)?`

Na kríži, najväčšom prejave Božej lásky, vidíme Krista, ktorý sa za nás vydal zo svojej slobodnej vôle. Kristus položil život „sám od seba“. Nikto Mu nezobral život; On ho daroval slobodne podľa plánu vykúpenia dohodnutého v nebi pred založením sveta.

„Plán nášho vykúpenia nebol len nejakým dodatočným rozhodnutím formulovaným po Adamovom páde. Bol zjavením tajomstva od večných časov zamlčaného (Rim 16,25). Bol zjavením zásad, ktoré sú od večnosti základom Božieho trónu. Boh s Kristom vedeli od počiatku, že satan odpadne a zvedie človeka do hriechu. Boh nedal podnet na existenciu hriechu, no predvídal ho a proti tejto strašnej skutočnosti urobil opatrenie. Jeho láska k svetu bola taká veľká, že zasľúbil dať svojho jediného Syna, aby nezahynul, ale večný život mal každý, kto verí v neho (Ján 3,16).“ (DA 22; CL 11)

**Aplikácia**

`Čo vypovedá o Kristovi skutočnosť, že On sám od seba „dáva svoj život“? V čom môže toto Jeho konanie ovplyvniť náš spôsob života?`

---

#### Dodatečné otázky k diskuzi

`Co říká Ježíš o tom, proč ho miluje jeho Otec?`

`Jak rozumíš Ježíšovým slovům, že mu život „nikdo nebere“?`

`Proč má Ježíš moc „svůj život dát“ a také jej „opět přijmout“?`

`Byl Ježíš „vzkříšen“, nebo „vstal z mrtvých“?`

`Pavel říká: „žije ve mně Kristus“. Jak to myslí?`

`Jakou roli hraje v našem spasení „touha“ po životě v souladu s Bohem?`

`Proč Bůh stvořil i ty bytosti, o kterých věděl, že ho odmítnou?`

`Žije i v tobě Kristus? Jsi si tím jistý, nebo si to jen myslíš?`