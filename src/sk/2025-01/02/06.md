---
title:  „Zadarmo ste dostali, zadarmo dávajte“
date:  09/01/2025
---

> <p></p>
> <sup>7</sup>Milovaní, milujme sa navzájom, lebo láska je z Boha a každý, kto miluje, narodil sa z Boha a pozná Boha. <sup>8</sup>Ten, kto nemiluje, nepozná Boha, pretože Boh je láska. <sup>9</sup>Božia láska k nám sa prejavila v tom, že Boh poslal na svet svojho jednorodeného Syna, aby sme skrze neho mali život. <sup>10</sup>Láska je v tom, že nie my sme milovali Boha, ale že on miloval nás a poslal svojho Syna ako obetu zmierenia za naše hriechy. <sup>11</sup>Milovaní, keď si nás Boh tak zamiloval, aj my sa máme navzájom milovať. <sup>12</sup>Boha nikto nikdy nevidel; ak sa navzájom milujeme, Boh ostáva v nás a jeho láska v nás dosiahla dokonalosť. (1Ján 4,7–12)

**Osobné štúdium**

Tak ako sluha nikdy nemohol splatiť pánovi svoj dlh, ani my sa nikdy nemôžeme odplatiť Bohu za to, čo pre nás urobil. Nikdy a ničím si nemôžeme zaslúžiť Božiu lásku. „No Boh dokazuje svoju lásku k nám tým, že Kristus zomrel za nás, keď sme boli ešte hriešni.“ (Rim 5,8) Aká úžasná láska! Ako hovorí verš 1Ján 3,1: „Pozrite, akú veľkú lásku nám daroval Otec, aby sme sa volali Božími deťmi.“

Čo by sme však mohli a mali urobiť, je odzrkadľovať druhým Božiu lásku, ako najlepšie môžeme a vieme. Ak sme dostali také veľké milosrdenstvo a odpustenie, o koľko viac by sme mali prejavovať súcit a odpustenie druhým! Pripomeňme si, že sluha prišiel o milosrdenstvo a odpustenie svojho pána, pretože ich nedokázal preukázať svojmu spolusluhovi. Ak skutočne milujeme Boha, neprestaneme odzrkadľovať Jeho lásku k druhým.

`Čo nás uvedené texty učia o vzťahu medzi Božou láskou, našou láskou k Bohu a láskou k druhým?`

`Ján 15,12`

`1Ján 3,16`

`1Ján 4,7–12`

Na myšlienku vo verši Ján 15,12 Ježiš nadväzuje slovami adresovanými jeho učeníkom: „Vy ste moji priatelia, ak robíte, čo vám prikazujem.“ (Ján 15,14) A čo im Ježiš prikázal? Ježiš učeníkom (a teda aj nám) okrem iného prikazuje milovať druhých tak, ako ich miloval On. Tu i na iných miestach nám Pán prikazuje milovať Boha a milovať sa navzájom.

Inými slovami, mali by sme uznať, že Boh nám odpustil nekonečne veľký dlh. Je to dlh, ktorý my sami nikdy nemôžeme splatiť a ktorý za nás splatil Ježiš na kríži. Preto by sme mali milovať a chváliť Boha a voči druhým prejavovať lásku a milosť. Ako hovorí Ježiš, veľa sa odpúšťa tomu, kto veľa miluje, ale: „Komu sa málo odpúšťa, ten málo miluje.“ (Luk 7,47) Každý z nás by si mal uvedomovať, koľko mu Boh odpustil, a mal by za to prejavovať vďačnosť.

Ak milovať Boha znamená milovať druhých, mali by sme naliehavo zdieľať posolstvo o Božej láske slovom aj skutkom. Mali by sme pomáhať ľuďom v ich každodennom živote tu a teraz. Mali by sme tiež byť sprostredkovateľmi Božej lásky a nasmerovať ľudí k Tomu, ktorý im ponúka zasľúbenie večného života v novom nebi a na novej zemi. Teda v úplne novom stvorení, ktoré bude odlišné od nášho sveta skazeného a spustošeného hriechom a smrťou, žalostným ovocím odmietnutia Božej lásky.

**Aplikácia**

`Aké konkrétne kroky môžeš urobiť, aby sa tvoja láska k Bohu prejavila láskou k druhým? Čo by si dnes a v najbližších dňoch mohol urobiť, aby si ľuďom ukázal Božiu lásku a pozval ich, aby sa tešili z toho, čo znamená mať zasľúbenie večného života?`

---

#### Dodatečné otázky k diskuzi

`Láska je podle Jana důkazem toho, že jsme poznali Boha. Souhlasíš? Proč?`

`„Láska je z Boha“, píše Jan. Proč je dobré to vědět a pamatovat si to?`

`„Boha nikdy nikdo neviděl“, připomíná Jan. Můžeme lidem nějak „zjevit“ Boha my? Pokud ano, jak?`

`Na co bychom si měli dát pozor, když se nám bude dařit „milovat druhé“? Co nám pomáhá minimalizovat nebezpečí pýchy?`

`Proč se „zdarma“ máme dělit o lásku, kterou nám prokazuje náš Bůh? Jak se ta „láska“ druhým vlastně dává?`