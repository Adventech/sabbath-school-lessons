---
title:  Zmluvná láska
date:  04/01/2025
---

### Texty na tento týždeň
2Pet 3,9; 4Moj 7,6–9; Rim 11,22; 1Ján 4,7–20; Ján 15,12; 1Ján 3,16

**Úvodný text**
> Ježiš mu odpovedal: „Ak ma niekto miluje, bude zachovávať moje slovo a môj Otec ho bude milovať. A prídeme k nemu a urobíme si u neho príbytok.“ (Ján 14,23)

Pri štúdiu Písma sa často spomína, že grécke slovo agapé opisuje lásku, ktorá je jedinečná pre Boha, kým iné výrazy pre lásku, ako napríklad fileó, sa vzťahujú na iné druhy lásky, ktoré však nedosahujú úroveň lásky agapé. Niektorí tiež tvrdia, že agapé sa týka jednostrannej lásky, ktorá iba dáva, ale nikdy neprijíma, lásky úplne nezávislej od reakcie človeka.

Pozorné štúdium Božej lásky v celom Písme však ukazuje, že takýto pohľad je mylný. Po prvé, grécky výraz agapé sa nevzťahuje len na Božiu lásku, ale aj na ľudskú lásku, dokonca niekedy aj nesprávne zameranú ľudskú lásku (2Tim 4,10). Po druhé, v celom Písme sa Božia láska opisuje aj rôznymi inými výrazmi ako agapé. Ježiš napríklad učil: „Veď sám Otec vás miluje [fileó], lebo vy ste milovali [fileó] mňa a uverili ste, že som vyšiel od Boha.“ (Ján 16,27). Grécky výraz fileó sa tu používa nielen na vyjadrenie lásky ľudí k Bohu, ale aj lásky Boha k človeku. Vzťah fileó teda v žiadnom prípade nemožno vnímať ako akýsi menej významný druh lásky, pretože označuje aj samotnú lásku Boha k nám.

Písmo tiež učí, že Božia láska nie je jednostranná, ale že vo svojej podstate je založená na vzťahu. Pre Boha je totiž nesmierne dôležité, či ľudia odzrkadľujú Jeho lásku späť k Nemu a k druhým ľuďom.

**Osnova lekcie**

V druhej lekcii sa bližšie pozrieme na Božiu lásku ako na obojsmerný vzťah, ktorý ponúka jedna strana z Božieho rozhodnutia, ale vyžaduje si aj reakciu a prijatie z druhej (našej) strany.

- Ž 145,9; 2Pet 3,9; Jer 31,3: Božia večná láska ku všetkým ľuďom (nedeľa)
- 5Moj 7,6–9: Božia láska potvrdená v zmluve (pondelok)
- Oz 9,15; Jer 16,5; Rim 11,22; Júda 1,21: Ľudská možnosť prijať alebo odmietnuť tento vzťah lásky (utorok)
- Mat 18,23–28: Neochota človeka odovzdávať Božiu lásku druhým (streda)
- 1Ján 4,7–12: Láska k druhým ako odpoveď na Božiu lásku (štvrtok)

---

#### Dodatečné otázky k diskuzi

`Jak bys vlastními slovy popsal lásku?`

`Poznáš, že tě někdo miluje? Podle čeho?`

`Pocítil jsi i dnes, že tě Bůh miluje? Jak?`

`Jakou roli hraje v lásce náš rozum a naše rozhodnutí?`

`Na co se mohou těšil lidé, kteří se rozhodli opětovat Boží lásku?`

`Proč nemá být Boží láska jednostranná?`