---
title:  Prísť o milosť
date:  08/01/2025
---

> <p></p>
> Milovaní, milujme sa navzájom, lebo láska je z Boha a každý, kto miluje, narodil sa z Boha a pozná Boha. (1Ján 4,7)

> <p></p>
> My milujeme, lebo on nás miloval prvý. (1Ján 4,19)

> <p></p>
> <sup>23</sup>Preto sa nebeské kráľovstvo podobá kráľovi, ktorý chcel účtovať so svojimi sluhami. <sup>24</sup>Keď začal účtovať, priviedli mu jedného, ktorý mu bol dlžný desaťtisíc talentov. <sup>25</sup>Pretože mu ich nemohol vrátiť, pán rozkázal predať jeho, jeho ženu, deti i všetko čo mal, a dlh splatiť. <sup>26</sup>Tu mu sluha padol k nohám a na kolenách ho prosil: ‚Pozhovej mi a všetko ti vrátim.‘ <sup>27</sup>Pán sa nad sluhom zľutoval, prepustil ho a dlh mu odpustil. <sup>28</sup>Len čo ten sluha odišiel, stretol jedného zo svojich spolusluhov, ktorý mu bol dlžný sto denárov. Chytil ho, škrtil a volal: ‚Vráť, čo si dlžný!‘ (Mat 18,23–28)

**Osobné štúdium**

Božia láska je večná a vždy nezaslúžená. Ľudia ju však môžu odmietnuť. Máme možnosť prijať alebo odmietnuť Božiu lásku, ale len preto, že nás On slobodne miluje svojou dokonalou, večnou láskou skôr, než čokoľvek urobíme (Jer 31,3). Naša láska k Bohu je odpoveďou na to, čo sme dostali skôr, ako sme o to poprosili.

`Prečítaj si text 1Ján 4,7–21 s osobitným dôrazom na verše 7 a 19. Čo sa z týchto veršov dozvedáme o dôležitosti Božej lásky?`

Božia láska je vždy na prvom mieste. Ak by nás Boh nemiloval ako prvý, my by sme nemohli milovať Jeho. Kým nás Boh stvoril so schopnosťou milovať a byť milovaný, On sám je základom a zdrojom všetkej lásky. Môžeme sa však rozhodnúť, či Jeho lásku prijmeme a dovolíme, aby sa prejavila v našom živote. Táto skutočnosť je zobrazená v Kristovom podobenstve o nemilosrdnom sluhovi (pozri Mat 18,23–35).

V podobenstve môžeme vidieť, že sluha by nikdy nemohol splatiť svoj dlh. Podľa Matúša 18 sluha dlhoval svojmu pánovi desaťtisíc talentov. Jeden talent predstavoval asi šesťtisíc denárov. A jeden denár zarobil robotník za deň práce (porovnaj s Mat 20,2). Priemerný robotník by teda potreboval šesťtisíc pracovných dní, aby získal jeden talent. Po započítaní dní voľna môžeme predpokladať, že obyčajný robotník by mohol pracovať tristo dní v roku, a teda zarobiť tristo denárov za rok. Takže priemernému robotníkovi by trvalo približne dvadsať rokov splatiť jeden talent (šesťtisíc denárov). Na získanie desaťtisíc talentov by tento robotník musel pracovať dvestotisíc rokov. Takýto dlh by sluha nemohol nikdy splatiť. Napriek tomu pán cítil súcit so svojím sluhom a dobrovoľne mu obrovský dlh odpustil.

Keď však sluha, ktorému jeho pán tak veľa odpustil, odmietol odpustiť oveľa menší dlh sto denárov jednému zo svojich spolusluhov a dal ho preto uvrhnúť do väzenia, pána sa zmocnil hnev a svoje milosrdné odpustenie odvolal. Sluha prišiel o lásku a odpustenie svojho pána. A hoci Boží súcit a Jeho milosrdenstvo sa nikdy nevyčerpajú, človek môže napokon odmietnuť Boží súcit a zriecť sa tak požehnania Jeho milosrdenstva.

**Aplikácia**

`Čo Ježiš odpustil tebe? Čo ťa toto odpustenie stálo? Čo sa z toho môžeš naučiť o odpúšťaní druhým?`

---

#### Dodatečné otázky k diskuzi

`Jaký vliv má naše poznání a opětování Boží lásky na naše pozemské vztahy?`

`Proč je důležité vědět, že to je vždy Bůh, kdo miluje jako první?`

`Jaká poučení si můžeme vzít z podobenství o nemilosrdném služebníkovi?`

`Co děláš, když máš problém s tím, abys někomu odpustil „jeho dluh“?`

`Jak rozumíš tomu, že Boží láska k nám je vždy nezasloužená?`

`Jaká požehnání plynou ze vztahu s Bohem založeném na vzájemné lásce?`