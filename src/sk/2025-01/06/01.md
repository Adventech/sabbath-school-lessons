---
title:  Boh miluje spravodlivosť
date:  01/02/2025
---

### Texty na tento týždeň
Ž 33,5; Ž 85,11; 4Moj 32,4; Jak 1,17; Tít 1,2; 2Moj 32,14; Mat 5,43–48

**Úvodný text**
> „Kto sa však chváli, nech sa chváli tým, že je rozumný a pozná mňa, lebo ja som Hospodin, ktorý uskutočňuje milosrdenstvo, právo a spravodlivosť na zemi, veď v tom mám záľubu,“ znie výrok Hospodina. (Jer 9,24)

Na starovekom Blízkom východe boli „bohovia“ národov nielen nestáli, nemorálni a nepredvídateľní, ale prikazovali aj ukrutnosti, medzi ktoré patrili detské obete. A ani potom sa pohania nemohli spoľahnúť na priazeň svojich kmeňových „bohov“, takže sa neodvážili nijako sa im protiviť.

Podľa 5Moj 32,17 boli v pozadí takýchto „bohov“ démoni (pozri aj 1Kor 10,20.21). Takéto formy uctievania viedli k zneužívaniu a ponechávali ľudí vo veľkej duchovnej a morálnej temnote.

Boh Biblie sa diametrálne líši od týchto démonických síl. Hospodin je dokonale dobrý a Jeho charakter je nemenný. A len vďaka neustálej Božej dobrote môžeme mať nádej teraz i naveky.

V úplnom kontraste s falošnými bohmi starovekého sveta a dokonca aj s modernými „bohmi“ súčasnosti, Hospodina hlboko znepokojuje zlo, utrpenie, nespravodlivosť a útlak – to všetko neustále a jednoznačne odsudzuje. A čo je najdôležitejšie, jedného dňa so zlom navždy skoncuje.

**Osnova lekcie**

Štúdium šiestej lekcie upriami našu pozornosť na biblické posolstvo o nemennom charaktere milujúceho Boha, ktorý túži po spravodlivom svete pre všetkých, ktorých stvoril.

- Ž 33,5; 85,11; 89,15: Božia láska a túžba po spravodlivom svete (nedeľa)
- Ž 9,8.9; 145,9.17: Boh aktívne podporuje spravodlivosť (pondelok)
- Mal 3,6; Jak 1,17: Boží nemenný charakter (utorok)
- 2Moj 32,14 a Jer 18,4–10: Môže nemenný Boh ľutovať svoje konanie? (streda)
- Mat 5,43–48: Božia túžba po spravodlivosti ako vzor pre nás (štvrtok)