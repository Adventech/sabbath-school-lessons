---
title:  Podnety na zamyslenie
date:  28/02/2025
---

V knihe Z tieňa do slávy si prečítajte kapitolu „Pôvod zla“ (GC 492.493.499; ZTDS 334–341)

„Písmo nezdôrazňuje nič iné tak zjavne ako skutočnosť, že Boh nie je zodpovedný za vznik zla, že vzbura v nebi nevznikla preto, že by Boh niekomu svojvoľne neprial milosť, alebo by sa dopustil nejakej chyby v spravovaní vesmíru. Zlo je votrelec, ktorého existenciu nemožno zdôvodniť. Je tajomné a nelogické, ospravedlňovať ho znamená obhajovať ho. ... Keby bol satan hneď zničený, nebešťania by slúžili Bohu skôr zo strachu než z lásky. Vplyv pôvodcu zla by celkom nevymizol a nebol by úplne odstránený ani duch vzbury. Zlo muselo dozrieť. V záujme večného blaha celého vesmíru musí satan plnšie rozvinúť svoje zámery, aby všetky stvorené bytosti poznali skutočnú podstatu vzbury proti Božej vláde a aby Božia spravodlivosť a milosť, ako aj nezmeniteľnosť Božieho zákona boli navždy obhájené.“ (GC 492.493.499; ZTDS 334.338)

**Námety na spoločné uvažovanie**

`Mnohí ľudia si kladú otázky, ako vlastne mohol bezhriešny tvor ako Lucifer na začiatku zhrešiť. Prečo je hriech taký „tajomný“ a „nevysvetliteľný“? Ako môžeme pochopiť prvý hriech bez toho, aby sme ho ospravedlňovali alebo zdôvodňovali? V čom je vysvetľovanie pôvodu zla rovnaké ako jeho ospravedlňovanie?`

`Prečo Boh neskoncoval so satanovou existenciou hneď po jeho vzbure? Prečo musí zlo „dozrieť“ a prečo „musí satan plnšie rozvinúť svoje zámery“? Prečo je takýto postup „v záujme večného blaha celého vesmíru“?`

`Prečo je dôležité pochopiť, že konflikt medzi Bohom a satanom nie je sporom o moc, ale sporom o dôveru a charakter? V čom spočíva rozdiel? V čom by sa líšilo riešenie veľkého sporu, keby jeho podstatou bola moc?`

`V čom nám pochopenie podstaty sporu medzi Bohom a satanom pomáha lepšie porozumieť, že náš život je súčasťou vesmírneho sporu? Akým spôsobom práve teraz prežívate realitu veľkého sporu? Ako by sme mali žiť a rozhodovať sa, aby bolo zrejmé, na koho strane stojíme vo veľkom spore?`

Západ slnka: 17.23