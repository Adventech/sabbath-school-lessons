---
title:  Milovať Boha
date:  18/02/2025
---

> <p></p>
> <sup>4</sup>Počuj, Izrael, Hospodin je náš Boh, Hospodin jediný! <sup>5</sup>Milovať budeš Hospodina, svojho Boha, celým srdcom, celou dušou a celou silou. (5Moj 6,4.5)

> <p></p>
> A on [Kristus] mu odpovedal: „Milovať budeš Pána, svojho Boha, celým svojím srdcom a celou svojou dušou a celou svojou mysľou. (Mat 22,37)

**Osobné štúdium**

To, že Boh je všemocný, neznamená, že dokáže niečo, čo je logicky nemožné. A podobne, Boh nemôže spôsobiť, aby Ho niekto slobodne miloval. Ak slobodné konanie znamená, že nie sme určení takto konať, potom z definície nie je možné nikoho prinútiť, aby niečo slobodne urobil. Skrátka, ako sme videli a musíme to znovu zdôrazniť – Boh nemôže nikoho prinútiť, aby Ho miloval, pretože v momente, keby niekoho k láske prinútil, nešlo by už o lásku.

`Čo hovoria úvodné verše (Mat 22,37 a 5Moj 6,4.5) o realite slobodnej vôle?`

Najväčšie prikázanie, milovať Boha, poskytuje dôkaz, že Boh skutočne chce, aby Ho všetci milovali. Nie každý však Boha miluje. Prečo teda Boh nejakým spôsobom neprinúti každého, aby Ho miloval? Opäť sa dostávame ku konštatovaniu, že na to, aby láska bola láskou, musí vychádzať zo slobodného rozhodnutia.

`Čo sa z týchto veršov dozvedáme o Bohu?`

`Heb 6,17.18`

`Tít 1,2`

Podľa 4Moj 23,19 „Boh nie je človek, aby klamal“. Boh nikdy neklame – je „pravdovravný“ a „neklamný“ (Tít 1,2) – a Boh vždy dodrží svoje slovo a nikdy neporuší daný sľub (Heb 6,17.18). Ak teda Boh niečo sľúbil alebo sa k niečomu zaviazal, Jeho budúce konanie je morálne obmedzené týmto sľubom.

To znamená, že pokiaľ Boh vo väčšine prípadov dáva stvoreným bytostiam slobodu rozhodnúť sa inak, než čo Boh uprednostňuje, nezávisí od Boha, čo si ľudia zvolia. Ak sa Boh zaviazal poskytnúť stvoreným bytostiam slobodnú vôľu, tieto majú schopnosť uplatňovať svoju slobodu spôsobmi, ktoré sú v rozpore s Božími ideálnymi túžbami. Je tragické, že mnohí ľudia využívajú svoju slobodu práve takýmto spôsobom. A práve preto sa deje toľko vecí, ktoré si Boh neželal a ktoré sa nedejú ani z Jeho vôle, ani podľa Jeho vôle.

**Aplikácia**

`Dopustil si sa v živote konania, o ktorom si vedel, že ho Boh neschvaľuje? Čo sa z toho dozvedáme o realite – a možných strašných dôsledkoch – slobodnej vôle?`