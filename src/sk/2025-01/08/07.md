---
title:  Podnety na zamyslenie
date:  21/02/2025
---

V knihe Cesta lásky si prečítajte kapitolu „Najväčší dar ľudstvu“ (DA 19–26; CL 9–14).

„Plán nášho vykúpenia nebol len nejakým dodatočným rozhodnutím formulovaným po Adamovom páde. Bol zjavením tajomstva od večných časov zamlčaného (Rim 16,25). Bol zjavením zásad, ktoré sú od večnosti základom Božieho trónu. Boh s Kristom vedeli od počiatku, že satan odpadne a zvedie človeka do hriechu. Boh nedal podnet na existenciu hriechu, no predvídal ho a proti tejto strašnej skutočnosti urobil opatrenie. Jeho láska k svetu bola taká veľká, že zasľúbil dať svojho jediného Syna, aby nezahynul, ale večný život mal každý, kto verí v neho (Ján 3,16).“ (DA 22; CL 11)

**Námety na spoločné uvažovanie**

`Ukázali sme si, že Boh nie vždy dosiahne to, čo považuje za ideál. Ako táto skutočnosť ovplyvňuje váš pohľad na to, čo sa deje v tomto svete? Aké sú praktické dôsledky pochopenia, že aj Boh má nesplnené túžby?`

`Ak sa vrátime k analógii s pečením zo štvrtku, môžeme pochopiť, prečo, Boh a Kristus pokračovali v diele stvorenia, aj keď „vedeli od počiatku, že satan odpadne“. Láska bola súčasťou ich „ingrediencií“ a znamenala slobodu. Boh nás stvoril ako bytosti schopné milovať, a to aj napriek tomu, že vedel, že to nakoniec privedie Ježiša na kríž. Aj keď Boh vedel, že Kristus bude trpieť na kríži, neodoprel nám slobodu, ktorá je neoddeliteľnou súčasťou lásky. Čo sa z toho môžeme dozvedieť o posvätnosti a dôležitosti lásky pre Boha?`

`Často nariekame nad zlom a utrpením v tomto svete. Ako často si však nachádzame čas na uvažovanie nad tým, že sám Boh plače a je zarmútený, keď vidí utrpenie a zlo? Ako ovplyvňuje váš pohľad na zlo skutočnosť, že zlo vo vesmíre spôsobuje utrpenie aj Bohu?`

`Ako vám poznanie, že v tomto svete sa deje veľa vecí, ktoré Boh nechce, pomáha vyrovnať sa s vaším vlastným utrpením, najmä keď toto utrpenie nedáva žiadny zmysel a neprináša nič pozitívne?`

Západ slnka: 17.12