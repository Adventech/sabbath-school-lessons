---
title:  Podnety na zamyslenie
date:  28/03/2025
---

V knihe Cesta lásky si prečítajte kapitolu „Ježišovo pravidlo“ (DA 637–641; CL 414–417).

„Tým, čo slúžia iným, poslúži nebeský Pastier. Budú piť vodu života a budú spokojní. Nebudú túžiť po vzrušujúcich zábavách či po nejakej zmene vo svojom živote. Ich hlavným záujmom bude záchrana hynúcich. Rozvinú sa užitočné priateľstvá. Vždy budú prospešní svojmu okoliu. Vykupiteľova láska zjednotí srdcia.

Keď si uvedomíme, že sme Božími spolupracovníkmi, nebudeme o jeho zasľúbeniach hovoriť ľahostajne. Budú nám horieť v srdci a budeme o nich nadšene svedčiť. Keď Boh povolal Mojžiša, aby slúžil nevedomému, nedisciplinovanému a vzdorovitému ľudu, dal mu zasľúbenie: Osobne pôjdem pred tebou a dovediem ťa k odpočinku a dodal: Veď ja budem s tebou“ (2Moj 33,14; 3,12). Toto zasľúbenie platí pre všetkých pracovníkov, ktorí na Kristovom mieste pomáhajú zroneným a trpiacim.“ (DA 641; CL 417)

**Námety na spoločné uvažovanie**

`Prečítajte si text 1Kor 13,4–8. Ako 1. Korinťanom 13 objasňuje, akými ľuďmi by sme mali byť?`

`Čo oddeľuje ovce od capov v Mat 25,31–46? Ako môžeme porozumieť Ježišovým slovám spôsobom, ktorý nás neprivedie k mylnému učeniu o spasení zo skutkov?`

`Ako rozumiete slovám zo štvrtkového citátu: „Keď budeme svet milovať tak, ako ho miloval on, potom jeho poslanie naplníme. Sme pripravení pre nebesá, lebo nebo máme v srdci.“ (DA 641; CL 417) Čo tieto slová prezrádzajú o povahe Boha a povahe nebies? Ako môžeme žiť viac ako občania nebies v súvislosti so šírením Božej lásky spôsobom, ktorý prináša svetlo a spravodlivosť utláčaným a núdznym?`

`Aké praktické kroky by ste mali urobiť vo vašom miestnom zbore, aby odzrkadľoval Boží záujem o lásku a spravodlivosť vo vašej miestnej komunite? Čo robíte dobre? Čo potrebujete zlepšiť a na čo sa viac zamerať? Aké konkrétne kroky môžete podniknúť jednotlivo a spoločne, aby ste konali podľa toho, čo sme sa naučili o Božej láske a spravodlivosti?`

Západ slnka: 18.07