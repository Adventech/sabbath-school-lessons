---
title:  Odpadnutie
date:  12/06/2023
---

> <p></p>
> <sup>3</sup>Nech vás nikto nezvedie nijakým spôsobom. Veď najprv musí nastať odpadnutie od Boha a zjaví sa človek neprávosti, syn zatratenia, <sup>4</sup>ktorý sa protiví a povyšuje nad všetko, čo nesie Božie meno alebo je predmetom úcty, a to tak, že sa posadí do Božieho chrámu a bude sa vydávať za Boha. ... <sup>8</sup>A potom sa zjaví ten bezbožník, ktorého Pán Ježiš zahubí dychom svojich úst a zničí svojím slávnym príchodom; <sup>9</sup>toho, čo príde pôsobením satana s celou jeho mocou, znameniami a lživými zázrakmi, <sup>10</sup>a všemožnou neprávosťou bude zvádzať tých, čo hynú, pretože neprijali lásku k pravde, aby boli spasení. <sup>11</sup>Preto Boh na nich zosiela moc bludu, aby uverili lži <sup>12</sup>a boli odsúdení všetci, čo neverili pravde, ale si obľúbili neprávosť. (2Tes 2,3.4.8–12)

**Osobné štúdium**

`Čo Pavol na základe úvodného textu (2Tes 2,3.4.8–12) predpovedá o posledných dňoch? Aké poznávacie znaky dáva šelme, antikristovskej moci?`

Apoštol Pavol varuje kresťanské spoločenstvo pred „odpadnutím“ od pravdy Božieho slova. Znepokojuje ho zárodok odpadlíctva, ktorý bol v tom čase už prítomný v ranej cirkvi. Ten počas storočí postupne mohutnel a naplno sa mal ukázať v čase pred druhým príchodom Krista. Do cirkvi sa tak dostalo falošné evanjelium, ktoré bolo prekrútením Božieho slova.

Za týmto odpadnutím stojí satan. On je tým ozajstným „bezbožníkom“ („rušiteľom zákona“), ktorý sa túži povýšiť „nad všetko, čo nesie Božie meno“, a posadí sa „do Božieho chrámu“ (2Tes 2,4). Tento „bezbožník“ však koná prostredníctvom ľudských inštitúcií a cez ne sa snaží dosiahnuť svoje ciele. Spoznávacie charakteristiky opísané u Daniela a v Zjavení odhaľujú, že „malý roh“ z Daniela 7, šelma zo Zjavenia 13 a 14 a „bezbožník“ z 2. Tesaloničanom 2 predstavujú tú istú entitu.

„Porovnanie s Danielovým proroctvom o rúhačskej moci, ktorá nasleduje po moci pohanského Ríma... a s Jánovým obrazným opisom šelmy podobnej leopardovi... odhaľuje mnohé podobnosti medzi týmito tromi opismi (malý roh, moc šelmy a bezzákonný). To nás vedie k záveru, že Daniel, Pavol a Ján hovoria o tej istej moci, ... o pápežstve.“ (7BC 271)

Je mimoriadne dôležité pamätať na to, že biblické proroctvo opisuje systém náboženstva, ktoré sa spreneverilo Božiemu slovu, evanjelium nahradilo ľudskými tradíciami, ktoré ho vzdialili od biblickej pravdy. Boh dáva tieto proroctvá svojim služobníkom z lásky a v snahe pripraviť ľudí na Kristov príchod. Zároveň slúžia ako pokarhanie odpadlíckych náboženských organizácií, ktoré sa odchýlili od Božieho slova – to však neznamená, že všetci ľudia v nich sú skazení (pozri Zj 18,4). Toto posolstvo hovorí o systéme, ktorý oklamal milióny ľudí. Hoci sú títo ľudia pomýlení, Kristus ich veľmi miluje. Preto s nimi musíme podľa toho aj zaobchádzať.

**Aplikácia**

`„Všetko, čo chcete, aby ľudia robili vám, robte aj vy im. V tom je celý Zákon i Proroci.“ (Mat 7,12). Ako musíme uplatniť tento princíp, keď uvažujeme o šelmách spomínaných v Zjavení 13 a 14?`

---

#### Dodatečné otázky k diskuzi

`Proč má apoštol Pavel takové obavy o to, abychom neodpadli?`

`O jaké mocnosti píše Pavel?`

`Znáš nějaké příklady těch, kdo se vydávali za Boha?`

`Které lidi se podaří této mocnosti svést? Proč?`

`O jaké „pravdě“ píše Pavel ve spojitosti s „oklamáním“?`

`Autor píše, že „zárodek odpadlictví“ byl v církvi už v Pavlově době. Co má nejspíše na myslí?`

`Proč můžeme věřit tomu, že „malý roh“ z Da 7, „šelma“ ze Zj 13 a 14 a „Syn zatracení“ z 2Te 2 představují totéž?`

`Jak máme jednat s lidmi, kteří jsou součástí „odpadlických náboženských organizací“? Proč?`