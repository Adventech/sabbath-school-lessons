---
title:  Satanova záverečná stratégia
date:  13/06/2023
---

> <p></p>
> <sup>12</sup>Desať rohov, ktoré si videl, je desať kráľov, ktorí ešte nedostali kráľovstvo, ale spolu so šelmou dostávajú moc ako králi na jednu hodinu. <sup>13</sup>Sú jednej mysle a svoju moc i vládu dajú šelme. <sup>14</sup>Budú bojovať proti Baránkovi, ale Baránok nad nimi zvíťazí, lebo on je Pán pánov a Kráľ kráľov; tí, čo sú s ním, sú povolaní, vyvolení a verní. (Zj 17,12–14)

**Osobné štúdium**

Prieskumy odhaľujú hlbokú nedôveru v štátne inštitúcie a vlády. Milióny ľudí sa pýtajú: „Kde je niekto, kto je morálne spôsobilý viesť svet?“ Proroctvá Zjavenia identifikujú šelmu ako mocnosť, ktorá pod záštitou nábožensko-politickej jednoty bude silou, ktorá bude pravdepodobne plniť túto úlohu.

`Ako Ján v úvodnom texte (Zj 17,12–14) opisuje záverečné scény dejín zeme? Aký kontrast je naznačený v týchto veršoch?`

V tejto pasáži Ján uvádza tri dôležité body. (1) Politické mocnosti sú „jednej mysle“ a „svoju moc a autoritu“ dávajú šelme. (2) Toto zoskupenie vedie vojnu proti Baránkovi. (3) V záverečnom pozemnom boji Kristus a Jeho nasledovníci víťazia. Šelma je porazená a Víťazom je Ježiš.

Premýšľal si niekedy nad tým, akú stratégiu by mohol diabol použiť na zjednotenie národov? História sa často opakuje. Cenné naučenia vidíme na rozpade Rímskej ríše. Keď germánske vpády zo severu spustošili západnú Európu, rímsky cisár Konštantín sa priklonil k náboženstvu. Autorita cirkvi spojená s mocou štátu sa stala práve tým nástrojom, ktorý Konštantín potreboval. Neustále posilňovanie posvätnosti nedele v štvrtom storočí bolo vypočítavým politickým a náboženským krokom na zjednotenie ríše v čase krízy. Konštantín chcel, aby sa jeho impérium zjednotilo, a rímska cirkev chcela, aby sa „obrátilo“. Renomovaný historik Arthur Weigall to hovorí jasne: „Cirkev urobila z nedele posvätný deň... hlavne preto, že išlo o každotýždenný sviatok slnka. Zo strany kresťanstva išlo o jasný zámer. Vziať pohanské sviatky, ktoré mali u ľudí obľubu a tradíciu, a dať im kresťanský význam.“ (The Paganism in Our Christianity. New York: GP Putnam‘s Sons, 1928, s. 145)

V čase veľkej krízy, keď je celý svet vystrašený, má strach a prežíva rôzne trápenia, ľudia budú zúfalo túžiť po niekom, kto by im priniesol stabilitu a ochranu. Takto sa často dostávali k moci tyrani v minulosti a nie je dôvod myslieť si, že by sa to už nemohlo opakovať. Podľa proroctva sa niečo podobné udeje aj v čase záverečných udalostí.

Aj keď je ťažké vedieť, ako sa to všetko môže vyvinúť, svet už videl, aké veľké zmeny a ako rýchlo sa môžu uskutočniť. Aj keď nepoznáme podrobnosti o tom, čo príde, musíme byť pripravení na čokoľvek.

**Aplikácia**

`Prečo aj v našej spoločnosti mnohí ľudia volajú po ráznom, autoritatívnom vodcovi? V čom spočíva nebezpečenstvo takejto „voľby“?`

---

#### Dodatečné otázky k diskuzi

`Co se změní v satanově „závěrečné strategii“?`

`Koho představuje těch deset rohů?`

`Proč „králové“ odevzdají svou moc šelmě?`

`Co bude motivem toho, že se nakonec všichni spojí v boji proti Beránkovi?`

`K čemu je nám dobré vědět, jak tento boj dopadne?`

`Jakou roli sehrála neděle ve sjednocování „Říma“ po jeho rozpadu?`

`Proč se v dobách krizí dostávají k moci tak často tyrani?`

`Autor lekce píše, že „neznáme podrobnosti o tom, co přijde“. Proč nám Bůh ty podrobnosti nesdělil?`