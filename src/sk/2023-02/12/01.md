---
title:  Božia pečať a znamenie šelmy (II.)
date:  10/06/2023
---

### Texty na tento týždeň
Zj 12,6.14; Dan 7,25; 2Tes 2,3.4; 5Moj 6,8; 5Moj 11,18; 2Moj 20,8–11

**Úvodný text**
> 2A videl som iného anjela, ktorý vystupoval od východu slnka a mal pečať živého Boha. Mohutným hlasom zavolal na štyroch anjelov, ktorí dostali moc škodiť zemi a moru: 3„Neškoďte zemi, ani moru, ani stromom, kým neoznačíme pečaťou na čelách sluhov nášho Boha.“ (Zj 7,2.3)

V pätnástom storočí bolo údolie Piemont v Alpách na severe Talianska domovom valdenských, ľudu odhodlaného zostať verný svojmu chápaniu Biblie. V dôsledku neochvejnej vernosti Kristovi boli kruto prenasledovaní. V roku 1488 boli valdenskí v údolí Loyse brutálne vraždení rímskou cirkvou pre ich vieru.

Ďalšia vlna prenasledovania prišla v sedemnástom storočí, keď savojský vojvoda poslal na ich územie armádu s osemtisíc vojakmi a požadoval, aby miestni obyvatelia ubytovali jeho jednotky vo svojich domovoch. Urobili, o čo žiadal, ale bola to lesť. Tento postup mal vojakom poskytnúť ľahký prístup k obetiam. Dňa 24. apríla 1655 o štvrtej ráno bol daný signál na začatie masakry. Tentoraz bol počet obetí viac ako štyritisíc. Záznam o tejto udalosti je ťažké čítať ešte aj dnes.

História sa, žiaľ, opakuje. Proroctvo o „znamení šelmy“ hovorí o poslednom článku v bezbožnom reťazci náboženského prenasledovania, ktorý sa tiahne od vekov. Tak ako pri mnohých udalostiach v minulosti, aj tento tlak v závere dejín bude chcieť každého prinútiť, aby sa prispôsobil určitému učeniu a vyžadovanému spôsobu uctievania. Ako vždy, aj v závere dejín bude mať Boh ľudí, ktorí sa tomuto tlaku nepodvolia.

**Osnova lekcie**

Táto lekcia nadväzuje na študijnú tému minulého týždňa, ktorá sa týkala vernosti Bohu v závere dejín. Tentokrát sa bližšie pozrieme na prorocký výhľad, ktorý ukazuje na polarizáciu sveta – príde deň, keď sa bude musieť každý rozhodnúť, komu bude slúžiť.

`Zj 12,6.14; 13,5: Proroctvo o storočiach vzbury proti Bohu (nedeľa)`

`2Tes 2,3.4.8–12: Božie varovanie pred odpadnutím (pondelok)`

`Zj 17,12–14: Satanova záverečná stratégia (utorok)`

`Zj 13,16.17; 14,9.12: Znamenie šelmy – koho budeme uctievať? (streda)`

`2Moj 20,8–11: Sobota ako viditeľný prejav vernosti Bohu (štvrtok)`

---

#### Dodatečné otázky k diskuzi

`S čím musí těsně před návratem Ježíše počítat ti, kdo se rozhodli zůstat na jeho straně?`

`Proč je dobré si připomínat dobu středověkého pronásledování křesťanů „papežstvím“? Jaké poučení si z té doby můžeme vzít?`

`Proč se budou síly zla snažit každého donutit přijmout učení, které povede k tomu, že se odmítne poklonit Beránkovi?`

`Co můžeme dnes udělat pro to, abychom zůstali na straně Beránka?`