---
title:  Znamenie šelmy
date:  14/06/2023
---

> <p></p>
> <sup>16</sup>A pôsobí, že všetci – malí i veľkí, bohatí i chudobní, slobodní i otroci – dostanú znak na pravú ruku alebo na čelo, <sup>17</sup>aby nemohol kupovať ani predávať nikto, kto nemá ako znak meno šelmy alebo číslo jej mena. (Zj 13,16.17)

> <p></p>
> <sup>9</sup>Po nich nasledoval iný, tretí anjel, ktorý mohutným hlasom volal: „Ak sa niekto bude klaňať šelme a jej obrazu a prijme znak na svoje čelo alebo na ruku... <sup>12</sup>V tomto je trpezlivosť svätých, ktorí zachovávajú Božie prikázania a vieru Ježiša. (Zj 14,9.12)

**Osobné štúdium**

`Porovnaj texty Zj 13,16.17 a Zj 14,9 s veršom Zj 14,12. Kam má byť umiestnené znamenie šelmy? (Pozri aj 5Moj 6,8; 5Moj 11,18.) Ktoré dve vlastnosti odlišujú Boží ľud od tých, ktorí prijímajú znamenie šelmy?`

Jedna skupina ľudí uctieva šelmu a druhá dodržiava Božie prikázania (vrátane štvrtého, jediného prikázania, ktoré sa šelma snažila zmeniť) a má vieru v Ježiša. To je základný kontrast. Diabol, ktorý pracuje cez šelmu zo zeme a šelmu z mora, pokúša sa podkopať Božiu autoritu útokom na samotný symbol uctievania pravého Boha – na sobotu. Znak šelmy je umiestnený buď na čele alebo na ruke. Čelo je symbolom mysle, kde sa nachádza svedomie, rozum a úsudok; ruka je naopak symbolom činov a skutkov.

Možno už skôr, ako si vôbec dokážeme predstaviť, nadíde čas, keď budú prijaté zákony obmedzujúce našu náboženskú slobodu. Tí, ktorí svedomito nasledujú Božie slovo a zachovávajú pravú Hospodinovu sobotu, budú označení za odporcov jednoty a dobra spoločnosti.

„Tí, ktorí budú zachovávať biblickú sobotu, budú označení za nepriateľov zákona a poriadku, ktorí podvracajú morálne opory spoločnosti, pôsobia anarchiu, rozvrat a privolávajú na svet Božie tresty. Ich snahy svedomito zachovávať Božie zásady sa budú označovať za tvrdohlavosť a pohŕdanie štátnou mocou. Budú ich obviňovať zo sprisahania proti vláde.“ (GC 592; ZTDS 397)

Rímska cirkev tvrdí, že nedeľa je „znakom“ jej cirkevnej autority. „Samozrejme, že Katolícka cirkev tvrdí, že zmena bola jej dielom... A tento čin je znakom jej cirkevnej moci a autority v náboženských záležitostiach.“ (The American Catholic Quarterly Review, január 1883)

Zjavenie predpovedá, že v budúcnosti, v čase medzinárodnej krízy, bude náš svet čeliť nejakému druhu radikálnej politickej, sociálnej, náboženskej a morálnej transformácie, v rámci ktorej sa bude zachovávanie nedele presadzovať a napokon sa stane „znakom šelmy“. Nevieme, ako sa to uskutoční. Písmo nám dáva len veľmi všeobecný náčrt. Vieme však dosť na to, aby sme pochopili, že veľký spor vyvrcholí otázkou koho uctievať – šelmu alebo Stvoriteľa, a že siedmy deň bude hrať ústrednú úlohu.

**Aplikácia**

`Ľudstvo sa vždy delilo na tých, ktorí stáli na Božej strane a na tých, ktorí stáli na strane Božieho nepriateľa. Prečo nemôže existovať stredná cesta? Na základe čoho môžeš byť ty sám presvedčený, že stojíš na správnej strane?`

---

#### Dodatečné otázky k diskuzi

`Jaké znamení budou mít ti, kdo nakonec pokleknou před šelmou?`

`Proč budou mít znamení na čele i na ruce? O čem to vypovídá?`

`Jak šelma potrestá ty, kdo se odmítnou poklonit a přijmout její „cejch“?`

`Co nám pro tuto dobu slibuje Beránek? Na co se můžeme spolehnout?`

`Čím se budou lišit ti, kdo se rozhodli zůstat na straně Beránka? Proč?`

`Jakou otázkou vyvrcholí velký spor? Proč je tak důležité, koho uctíváme?`

`Kdy se stane „neděle“ znamením věrnosti šelmě?`