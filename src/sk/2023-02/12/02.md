---
title:  Smrteľná rana
date:  11/06/2023
---

> <p></p>
> [Šelma] dostala ústa, aby hovorila veľké veci a rúhania a mala moc pôsobiť štyridsaťdva mesiacov. (Zj 13,5)

> <p></p>
> <sup>6</sup>Žena utiekla na púšť, kde jej Boh pripravil miesto, aby ju tam živili tisícdvestošesťdesiat dní. ... <sup>14</sup>Ale tej žene boli dané dve krídla veľkého orla, aby mohla letieť do pustatiny na svoje miesto, kde skrytá pred hadom bude živená čas a časy a pol času. (Zj 12,6.14)

> <p></p>
> Bude hovoriť slová proti Najvyššiemu, bude sužovať svätých Najvyššieho, bude sa pokúšať zmeniť posvätné obdobia a predpisy. Do jeho ruky budú vydaní na čas a časy a polovicu času. (Dan 7,25)

**Osobné štúdium**

Ako sme už študovali, mocnosti predstavené šelmami v Zjavení 13 a 14 ukazujú na celosvetový systém falošného uctievania. Poďme sa na to pozrieť podrobnejšie.

`Uvažuj o úvodných textoch (Zj 13,5; Zj 12,6.14 a Dan 7,25). Ako dlho bude opísaná mocnosť vládnuť a presadzovať svoje náboženské požiadavky? O čo všetko sa bude usilovať? S akým výsledkom?`

Šelma bude vo svojej činnosti pokračovať počas predpovedaného dejinného obdobia. V symbolických časových proroctvách sa prorocký deň rovná doslovnému roku. V 4Moj 14,34 čítame: „rok sa bude počítať za deň“ – pričom uplatňujeme biblickú zásadu počítania dňa za rok. Boh opäť hovorí: „Určil som ti vždy jeden deň za jeden rok.“ (Ezech 4,6) Tento princíp sa opakovane ukázal byť presný pri výklade biblických časových proroctiev, ako napríklad sedemdesiat týždňov v Dan 9,24–27. Keď vezmeme časové obdobie uvedené v Zj 13,5 (42 mesiacov) a budeme počítať s tridsiatimi dňami v mesiaci, dostaneme 1260 prorockých dní alebo 1260 doslovných rokov. (Staroveké kalendáre mali pravidelne 360 dní v roku.)

V štvrtom storočí rímsky cisár Konštantín legalizoval kresťanstvo v celej ríši. Keď v roku 330 presunul svoje hlavné mesto do Byzancie, aby zjednotil východnú a západnú časť svojej ríše, v Ríme to zanechalo vodcovské vákuum. Túto prázdnotu zaplnil pápež, ktorý vďaka tomu získal veľkú autoritu. Stal sa nielen mocným náboženským vodcom, ale aj politickou silou, s ktorou bolo treba v Európe počítať. V roku 538 Justinián, pohanský rímsky cisár, oficiálne udelil rímskemu biskupovi úlohu obrancu viery. Stredoveká cirkev mala veľký vplyv od roku 538 do roku 1798, vrátane hrozného prenasledovania, ktoré sa spomínalo v úvode lekcie. Napoleonov generál Louis Berthier vzal pápeža do zajatia v roku 1798, čím sa presne naplnilo biblické proroctvo.

Po strastiplnom putovaní sa pápež pod dohľadom Berthiera dostal až do Valencie, kde šesť týždňov po svojom príchode Pius VI. zomrel. Smrť pápeža zasadila politickej moci Vatikánu veľkú ranu, ale podľa Zj 13,12 sa smrteľná rana zahojila a svet o tejto moci neskôr počul oveľa viac.

**Aplikácia**

`Uvažuj o tom, aké úžasné sú biblické proroctvá a ako nám odhaľujú Božie poznanie budúcich udalostí. Čo to hovorí o Bohu? Prečo môžeme dôverovať Pánovým zasľúbeniam, dokonca aj tým, ktoré ešte nevidíme naplnené?`

---

#### Dodatečné otázky k diskuzi

`Co, kým a proč bylo dáno  „šelmě“?`

`Co, kým a proč bylo naopak dáno  „ženě“?`

`Jak rozumíš tomu, že po dobu 1260 let bude církev „zachována při životě“ (Zj 12,14), ale svatí budou vydáni do rukou „malého rohu“ (Da 7,25)?`

`V čem je pro nás zajímavý rok 538?`

`Jakým způsobem získal papež moc nejen náboženskou, ale i politickou?`

`V čem je pro nás zajímavý rok 1798?`

`Jak vnímáš současné postavení papeže? Umíš si představit, že získá zpět stejné postavení, jaké měl ve středověku? Proč?`