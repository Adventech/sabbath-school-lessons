---
title:  „Vyťatý“ Mesiáš
date:  03/05/2023
---

> <p></p>
> A po šesťdesiatich a dvoch týždňoch bude vyťatý pomazaný, a niet mu. – A mesto i svätyňu skazí ľud vojvodu, ktorý príde a jeho koniec bude ako záplava a vojna až do konca, určené pustošenia. (Dan 9,26; Roh)

> <p></p>
> <sup>6</sup>Veď Kristus v určenom čase, keď sme boli ešte bezmocní, zomrel za bezbožných. <sup>7</sup>Sotvakto totiž zomrie za spravodlivého, aj keď za dobrého sa azda niekto odhodlá zomrieť. <sup>8</sup>No Boh dokazuje svoju lásku k nám tým, že Kristus zomrel za nás, keď sme boli ešte hriešni. <sup>9</sup>Tým skôr teraz, keď sme boli ospravedlnení jeho krvou, budeme skrze neho zachránení pred hnevom. (Rim 5,6–9)

**Osobné štúdium**

Gabriel začal toto 490-ročné proroctvo udalosťou, ktorá bola pre Daniela a Izraelitov mimoriadne dôležitá – príkazom obnoviť a postaviť Jeruzalem. Hoci boli prijaté rôzne nariadenia týkajúce sa Jeruzalema, u Ezdráša 7 zisťujeme, že výnos prijatý v roku 457 pred Kristom umožňoval Hebrejom nielen vrátiť sa do svojej vlasti, ale aj etablovať sa ako náboženské spoločenstvo (pozri Ezd 7,13.27).

Je dôležité poznamenať, že Artaxerxov dekrét bol vydaný na jeseň roku 457 pred Kristom. Od vydania tohto dekrétu v roku 457 pred Kristom až po Mesiá-ša by malo podľa Daniela uplynúť 69 týždňov, čo zodpovedá 483 rokom. Ak začneme v roku 457 pred Kristom a posunieme sa vpred na časovej osi histórie, dostaneme sa k roku 27.

Slovo Mesiáš znamená „pomazaný“. V roku 27 n. l. bol pokrstený Ježiš Kristus, Mesiáš. (Pozri Mat 3,13–17.) Danielovo proroctvo predpovedalo stovky rokov vopred presný rok Kristovho krstu, čas, v ktorom Ježiš začal svoju tri a pol ročnú pozemskú službu.

`Uvažuj o úvodných textoch (Rim 5,6–9 a Dan 9,26). Aké pravdy prinášajú tieto verše?`

„A po šesťdesiatich a dvoch týždňoch bude vyťatý pomazaný, a niet mu.“ (Dan 9,26). Mesiáš bude „vyťatý“, alebo, ako to vyjadrujú moderné preklady, „zabitý“. Verš dodáva „a niet mu“. Keď Kristus zomrel, nič nemal a nikým nebol. Vzali mu dokonca aj jeho rúcho (Mat 27,35). Ježiš sa vzdal slávy neba, ponížil sa a zomrel za hriešnikov.

V texte Dan 9,27 sa dozvedáme, že v strede týždňa, teda uprostred posledných siedmich rokov, Kristus „zastaví spaľovanú a pokrmovú obetu“. V polovici tohto sedemdesiateho týždňa, v roku 31, Kristus potvrdil večnú zmluvu svojou krvou a smrťou na kríži a obetný systém stratil akýkoľvek prorocký význam.

Tieto proroctvá odhaľujú, že Kristus, Mesiáš, bude ukrižovaný a spôsobí, že obetný systém prestane mať na jar roku 31 n. l. prorocký význam. Tieto predpovede sa naplnili v každom detaile. Presne na Veľkú noc, keď veľkňaz obetoval veľkonočného baránka, bol za nás obetovaný Kristus.

**Aplikácia**

`Prečítaj si texty Mar 15,38 a Mat 3,15.16. Ako nám tieto verše pomáhajú pochopiť proroctvo z Dan 9,24–27?`

---

#### Dodatečné otázky k diskuzi

`Proč toto proroctví věnuje tolik prostoru činnosti a osudu Mesiáše?`

`Co vše se z něho dovídáme o Mesiáši?`

`Co nám tato proroctví prozrazují o tom, zda Bůh plánuje a jak přesně?`

`Jak se toto proroctví naplnilo na Ježíši?`

`Čím Ježíš ukončil „obětní hod i přídavnou oběť“?`

`V kterém roce dostali Židé svobodu k tomu, aby se mohli vrátit domů?`

`Proč bereme jako podstatný až Artaxerxův dekret z roku 457 př.Kr.?`