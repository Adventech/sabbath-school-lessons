---
title:  Anjelský pokyn pre Daniela
date:  02/05/2023
---

> <p></p>
> <sup>23</sup>Pri počiatku tvojich pokorných prosieb vyšlo slovo, a ja som prišiel, aby som ti ho oznámil, lebo si veľmi ľúby, a tak pozoruj na slovo a rozumej videniu. <sup>24</sup>Sedemdesiat týždňov je vymerané vzhľadom na tvoj ľud a na mesto tvojej svätosti, uzavrieť prestúpenie a zapečatiť hriech, pokryť neprávosť a priviesť spravodlivosť vekov, zapečatiť videnie i proroctvo proroka a pomazať svätyňu svätých. <sup>25</sup>A vedz a rozumej, že odkedy vyjde slovo navrátiť Izraela a vystaviť Jeruzalem až po pomazaného vojvodu, bude sedem týždňov, a šesťdesiatdva týždňov, a zase bude vystavená ulica i priekopa, a to sa bude diať v úzkosti časov. <sup>26</sup>A po šesťdesiatich a dvoch týždňoch bude vyťatý pomazaný, a niet mu. – A mesto i svätyňu skazí ľud vojvodu, ktorý príde a jeho koniec bude ako záplava a vojna až do konca, určené pustošenia. <sup>27</sup>A uzavrie pevnú zmluvu s mnohými za jeden týždeň a v polovici toho týždňa urobí to, že prestane bitná obeť aj obetný dar obilný, a na krídle ohavností ponesie sa pustošiteľ, a to až sa úplná záhuba a to, čo je určené, vyleje na pustošiteľa. (Dan 9,23–27; Roh)

**Osobné štúdium**

`Uvažuj najprv o texte Dan 9,23. Aký konkrétny pokyn dáva nebeský posol Danielovi? Prečo je to dôležité pre pochopenie významu očistenia svätyne v Dan 8,14?`

Anjel jasne prikázal Danielovi: „Pochop to slovo a rozumej videniu.“ (Dan 9,23) Aké slovo a aké videnie? Pretože u Daniela 9 nie je zaznamenané žiadne videnie, anjel Gabriel musí hovoriť o tej časti videnia v 8. kapitole, ktorej prorok nerozumel – o 2300 večeroch a ránach (Dan 8,27).

`O akých udalostiach v živote a službe Ježiša hovorí anjel Gabriel v nasledujúcich veršoch (Dan 9,24–27)?`

Prvá časť tohto proroctva sa týka Božieho ľudu, Izraelitov. „Sedemdesiat týždňov je stanovených pre tvoj ľud“ – Hebrejov (Dan 9,24). V biblickom proroctve sa jeden prorocký deň počíta ako jeden doslovný rok (Ezech 4,6; 4Moj 14,34). Keď sa u Daniela a v Zjavení objavujú symbolické obrazy, zvyčajne s nimi súvisia aj symbolické časové proroctvá. Jedným zo spôsobov, ako si môžeme byť istí, že tu platí princíp prorockého vzťahu medzi dňom a rokom, je ten, že keď ho použijeme v Danielovom proroctve, každá udalosť na časovej osi má svoje presné dejinné miesto (pozri si zajtrajšiu lekciu). Ak použijeme princíp deň za rok pri výklade textu u Daniela 9, sedemdesiat týždňov (teda 490 dní) nás privedie k obdobiu 490 doslovných rokov.

Gabriel hovorí Danielovi, že 490 rokov je „stanovených“ (hebrejsky chatak, doslova „odrezaných“). Odrezaných od čoho? Mohlo by to byť jediné iné časové proroctvo, o ktorom sa tu hovorí: proroctvo o 2300 večeroch a ránach z Dan 8,14. Týchto 490 rokov, časové proroctvo, je priamo spojené s časovým proroctvom z Dan 8,14 – jedinou časťou videnia, ktorá zostala nevysvetlená u Daniela 8, a tiež jediným časovým proroctvom v tejto kapitole. Môžeme teda vidieť, že Gabriel s výkladom tohto proroctva prichádza, aby pomohol Danielovi pochopiť to, čomu nerozumel pri predchádzajúcom videní.

**Aplikácia**

`Boh pozná dejiny vopred a udalosti vedie tak, aby splnil svoj zámer – zachrániť padlé ľudstvo. Tento cieľ je v obrovskom rozpore s najrôznejšími konšpiračnými teóriami, ktoré hľadajú v svetových udalostiach rôzne sprisahania. Ako ti môže biblické posolstvo pomôcť nestratiť sa vo všetkých tých teóriách falošných prorokov?`

---

#### Dodatečné otázky k diskuzi

`Proč přišel anděl za Danielem?`

`Když Daniel nerozuměl tomu, co viděl, proč se o výklad nepokusil sám?`

`Co se z jeho přístupu máme při výkladu proroctví naučit my?`

`Proč anděl Danielovi vysvětluje nejdříve to, co se týkalo Židů?`

`Kolik času bylo „vyděleno“ Izraeli? K čemu měl ten čas sloužit?`

`Co se z toho proroctví dovídáme o údělu Mesiáše?`

`Proč věříme tomu, že proroctví o 70 týdnech navazuje na předchozí vidění o 2 300 večerech a jitrech?`

`Co nás vede k tomu, abychom v obou těchto proroctvích použili princip, že v nich den znamená rok?`