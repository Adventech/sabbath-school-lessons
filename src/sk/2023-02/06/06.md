---
title:  Rok 1844
date:  04/05/2023
---

> <p></p>
> Tým vykoná obrad zmierenia svätyne za nečistoty Izraelitov, za ich priestupky a za všetky ich hriechy. Tak nech urobí aj pri stane stretávania, ktorý je medzi nimi, uprostred ich nečistôt. (3Moj 16,16)

> <p></p>
> <sup>26</sup>Hospodin povedal Mojžišovi: <sup>27</sup>„V desiaty deň toho istého siedmeho mesiaca bude Deň zmierenia. Budete mať bohoslužobné zhromaždenie. Budete sa kajať a prinášať Hospodinovi ohňovú obetu. <sup>28</sup>V ten istý deň nebudete konať nijakú prácu, lebo je to Deň zmierenia. Za vás sa bude konať obrad zmierenia pred Hospodinom, vaším Bohom. <sup>29</sup>Každý, kto by sa v ten deň nekajal, bude odstránený spomedzi svojho ľudu. (3Moj 23,26–29)

**Osobné štúdium**

Prvých 490 rokov z proroctva o 2300 večeroch a ránach bolo určených najmä pre židovský národ staroveku a pre príchod Mesiáša. Posledná časť tohto proroctva sa vzťahuje na celý Boží ľud – zo Židov aj z pohanov. Súvisí s očistením nebeskej svätyne a s druhým príchodom Krista.

Prvých 490 rokov sa týka obdobia do prvého príchodu Mesiáša. Toto obdobie sa skončilo v roku 34 n. l. Odpočítaním 490 rokov od 2300 rokov nám zostane 1810 rokov. Týchto druhých 1810 rokov sa vzťahuje na Boží ľud. Ak začneme v roku 34 a pridáme 1810 rokov, dostaneme sa do roku 1844.

Vo svetle obnovenia pravdy o svätyni a nebeskom súde na konci časov Boh v Zj 14,6.7 naposledy vyzýva celé ľudstvo, aby odpovedalo na Jeho lásku, prijalo Jeho milosť a žilo zbožne a poslušne.

`Aký bol dôvod na očistenie svätyne a čo nás to učí o evanjeliu (3Moj 16,16)?`

Pre hriechy a neprávosti ľudí musela byť svätyňa každoročne očistená. Udiať sa to mohlo len prostredníctvom krvi zvierat. Bol to jediný spôsob, ako obstáť v deň súdu. Rovnako je to aj s nami. Potrebujeme Spasiteľa, na ktorého život a obeť symbolicky poukazovali zvieratá zabité v Deň zmierenia.

`Čo Boh prikázal svojmu ľudu robiť v deň súdu a čo by to malo znamenať pre nás dnes (3Moj 23,26–29)?`

Izraeliti mali „ponižovať svoje duše“ (Roh). Tento výraz naznačuje, že sa mali kajať a preskúmať svoje srdcia, vyznať svoje hriechy, činiť pokánie a prosiť Boha, aby ich očistil tak, ako veľkňaz očistil pozemskú svätyňu.

**Aplikácia**

`Prorocké kapitoly Daniel 7–9 a Zjavenie 14 sa zameriavajú najmä na naliehavé výzvy na prípravu na hodinu súdu. Od roku 1844 žijeme v hodine súdu a posolstvo prvého anjela v Zjavení hlása: „Prišla hodina jeho súdu.“ (Zj 14,7) Ako dnes „ponižuješ svoju dušu“?`