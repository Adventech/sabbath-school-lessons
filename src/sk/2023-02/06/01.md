---
title:  Hodina Jeho súdu
date:  29/04/2023
---

### Texty na tento týždeň
Daniel 8; Daniel 9; Ezdráš 7; Mat 3,13–17; Rim 5,6–9; Mar 15,38; 3Moj 16,16

**Úvodný text**
> 11A toto robte, veď viete, aký je čas, že už nastala hodina, aby ste sa prebudili zo spánku. Teraz je totiž naša spása bližšie, ako keď sme uverili. 12Noc pokročila a deň sa priblížil. Vyzlečme teda skutky tmy a oblečme si výzbroj svetla.  (Rim 13,11.12)

Pred niekoľkými rokmi časopis National Geographic informoval o lesnom požiari v Yellowstonskom národnom parku v Spojených štátoch. Po jeho skončení sa lesníci vydali do kopcov, aby zhodnotili škody. Jeden strážca našiel pri strome vtáka, ktorý bol úplne spálený. Trochu znechutený tým, čo videl, buchol do vtáka palicou.

Keď doňho udrel, spod krídel mŕtvej matky vybehli tri malé vtáčiky. Milujúca matka, ktorá si veľmi dobre uvedomovala blížiacu sa katastrofu, odniesla svoje potomstvo pod strom a prikryla ho svojimi krídlami. Mohla odletieť do bezpečia, ale odmietla opustiť svoje deti. Je to krásne podobenstvo o tom, ako môže každý veriaci prežívať v Kristovi istotu a bezpečie.

Ohne Božieho súdu na Golgote „spaľovali“ Baránka. A všetci, ktorí sú v Kristovi, sú pod Jeho krídlami navždy v bezpečí. Na kríži bol Kristus súdený ako zavrhnutý hriešnik, aby sme my mohli byť súdení ako spravodliví občania nebeského kráľovstva. Bol súdený ako zločinec, aby sme my mohli byť oslobodení od ničivého ohňa večného zatratenia – obrazne aj doslova.

**Osnova lekcie**

Aj v tejto lekcii, podobne ako v tej minulej, zostaneme pri posolstve prvého anjela zo Zjavenia 14 o tom, že prišla hodina Božieho súdu (v. 7). Tentoraz sa na tento nebeský súd pozrieme vo svetle toho, čo o ňom bolo zjavené o storočia skôr prorokovi Danielovi (Daniel 8 a 9).

`Čoho sa súd týka?Daniel 8–9: Súčasť symbolického Dňa zmierenia (nedeľa)Dan 8,17–19.26: Božia odpoveď na dianie na zemi (pondelok)`

`Kedy príde tento súd?Dan 9,23–27: Časový počiatok prorockého výhľadu (utorok)Dan 9,26: Kristova obeť ako súčasť súdu (streda)3Moj 23,26–29: Dnešná doba a náš život s vedomím súdu (štvrtok)`

---

#### Dodatečné otázky k diskuzi

`Jak rozumíš slovům anděla, že „nastala hodina jeho soudu“?`

`O jaké „hodině“ píše Pavel v úvodním biblickém textu?`

`Z jakého spánku bychom měli procitnout? Proč?`

`Co jsou to ty skutky tmy a co naopak ona zbroj světla?`

`Proč mohou ti, kdo přijali Krista, počítat s tím, že budou Bohem „souzeni jako spravedliví občané nebeského království“?`