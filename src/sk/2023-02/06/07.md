---
title:  Podnety na zamyslenie
date:  05/05/2023
---

Tu je rýchly a jednoduchý prehľad proroctva o sedemdesiatich týždňoch z Dan 9,24–27.

(1) 70 týždňov (Dan 9,24).

(2) Sedem týždňov a 62 týždňov – spolu 69 týždňov (Dan 9,25) zo 70 týždňov.

(3) Posledný, sedemdesiaty týždeň (Dan 9,27).

(4) Posledný týždeň je rozdelený – „v polovici týždňa“ (Dan 9,27) – na dve tri a pol ročné časti.

To je všetko. Sedemdesiat týždňov, ktoré sa skladajú zo šesťdesiatich deviatich týždňov a jedného týždňa. A ten posledný týždeň je rozdelený na polovicu. Stačí na začiatok zadať dátum 457 pred Kristom a jednoduchým výpočtom sa na časovej osi dostávame do roku 1844.

Keď sa u Daniela hovorí o 2 300 večeroch a ránach (Daniel 8), nikde sa priamo neurčuje, kedy sa toto obdobie začína. „Až bude dva tisíce tristokrát večer a ráno, potom bude ospravedlnená svätyňa.“ (Dan 8,14; Roh) Po dvetisíc tristo dňoch – odkedy? Prečo nie od chvíle, keď mal Daniel samotné videnie, „v treťom roku kráľa Belšaccara“ (Dan 8,1)?

To nejde. Videnie u Daniela 8 nezahŕňalo Babylon. Začalo sa až následnými udalosťami, teda Médo-Perziou a pokračovalo Gréckom a Rímom až po „koniec“. Prečo datovať udalosť očistenia svätyne, ktorá je vo videní, od Babylona, o ktorom sa v proroctve nehovorí? Počiatočný dátum vyvrcholenia videnia by mal pochádzať z vnútra samotného videnia, ktoré sa začalo Médo-Perziou a siaha až po „koniec“. To je veľmi veľa rokov. Od ktorého začať počítať? Daniel 8 túto informáciu neobsahuje. Všetko dôležité sa dozvedáme až u Daniela 9.

**Námety na spoločné uvažovanie**

`V triede diskutujte o úzkom vzťahu medzi evanjeliom a súdom, ako ho je vidieť v týchto dvoch častiach jedného proroctva. Prečo je pre nás spojenie medzi evanjeliom a súdom povzbudením? Ako by toto spojenie malo pomôcť zmierniť strach, ktorý mnohých ovláda v súvislosti s myšlienkou súdu?`

`Uvažujte viac o pravde zjavenej v texte Dan 9,26, že Mesiáš bol „vyťatý“ bez toho, že „by mal vinu“ (ako hovoria niektoré preklady). O čom takýto výklad hovorí? Pre koho bol „vyťatý“ a prečo?`

`Prečítajte si znova texty 3Moj 16,16 a 3Moj 23,26–29. Uvažujte o dôvode čistenia svätyne (3Moj 16,16) a o tom, ako by sa ľudia mali správať, keď sa to bude odohrávať (3Moj 23,26–29). Ako by predobraz očistenia pozemskej svätyne mal ovplyvniť spôsob nášho života?`

Západ slnka: 20.04

---

#### Dodatečné otázky k diskuzi

`Co tě v tomto týdnu nejsilněji oslovilo při studiu Bible a této lekce sš?`

`Myslíš, že má dnes ještě nějaký smysl se zabývat knihou Daniel? Jaký?`

`Proč není možné hledat začátek proroctví o „očišťování svatyně“ ještě v době, kdy Daniel žil?`

`Co tě dnes během naší diskuze nejvíce potěšilo? Proč?`