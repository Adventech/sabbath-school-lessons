---
title:  Báť sa Boha a poslúchať ho
date:  17/04/2023
---

> <p></p>
> <sup>1</sup>Toto sú prikázania, ustanovenia a právne predpisy, ktoré mi Hospodin, váš Boh, prikázal vás učiť, aby ste ich dodržiavali v krajine, do ktorej prichádzate a ktorú máte obsadiť, <sup>2</sup>aby si sa bál Hospodina, svojho Boha, a zachovával všetky ustanovenia a príkazy, ktoré ti dávam – ty, tvoj syn i vnuk –, po všetky dni svojho života, aby si dlho žil. (5Moj 6,1.2)

> <p></p>
> <sup>73</sup>Tvoje ruky ma utvorili a upevnili, pomôž mi pochopiť a naučiť sa tvoje príkazy. <sup>74</sup>Tí, čo sa ťa boja, ma uvidia a potešia sa, pretože čakám na tvoje slovo. (Ž 119,73.74)

> <p></p>
> <sup>13</sup>Slovo na záver všetkého, čo si počul: Boha sa boj a jeho prikázania zachovávaj, lebo toto je povinnosť každého človeka! <sup>14</sup>Boh predvolá na súd každý čin, všetko, čo je skryté, či je to dobré, alebo zlé. (Kaz 12,13.14)

**Osobné štúdium**

Čo ďalšie nás Biblia učí o podstate toho, čo znamená „báť sa Boha“?

**Čo je podľa uvedených textov výsledkom výzvy „bojte sa Boha“?**

`5Moj 6,1.2`

`Ž 119,73.74`

`Kaz 12,13.14`

Tieto pasáže odhaľujú prepojenie medzi bázňou pred Hospodinom a dodržiavaním Jeho prikázaní. Báť sa Boha je postojom zbožnej úcty, ktorý nás vedie k poslušnosti. Naliehavá výzva nebies zaznieva pre tých, ktorí sú spasení milosťou, aby boli poslušní Božím príkazom (Ef 2,8–10). Milosť nás neoslobodzuje od poslúchania Božích prikázaní. Evanjelium nás oslobodzuje od odsúdenia zákonom, nie od našej zodpovednosti riadiť sa ním a žiť podľa neho.

Milosť nás nielen oslobodzuje od viny z minulosti, ale dáva nám aj silu žiť zbožne a poslušne v prítomnosti. Apoštol Pavol hovorí: „dostali [sme] milosť apoštolského poslania, aby sme pre jeho meno privádzali k poslušnosti viery všetky národy“ (Rim 1,5).

Niektorí ľudia majú zvláštnu predstavu, že spasenie z milosti nejakým spôsobom neguje Boží zákon alebo minimalizuje potrebu poslušnosti. Sú presvedčení, že akékoľvek reči o poslušnosti sú zákonníctvom. Hovoria: Chcem len Ježiša. Na mieste je však otázka: Akého Ježiša chcú? Ježiša, ktorého sme si sami vytvorili, alebo Ježiša z Písma? Kristus Písma nás nikdy nevedie k tomu, aby sme zľahčovali Jeho zákon, ktorý je vyjadrením Jeho charakteru. Kristus Písma nás nikdy nevedie k tomu, aby sme umenšovali doktríny Biblie, ktoré jasnejšie odhaľujú, kým On je a aký je Jeho plán pre tento svet. Kristus Písma nás nikdy nevedie k tomu, aby sme jeho učenie zredukovali na zbožné frázy, na ktorých vlastne nezáleží. Kristus je stelesnením celej pravdy. Ježiš je Pravda. On je pravda, ktorá bola na tejto zemi.

Záverečné výzvy Zjavenia nás nabádajú, aby sme prostredníctvom viery v Ježiša prijali plnosť všetkého, čo ponúka. Vyzýva nás, aby sme sa „báli Boha“, čo sa prejavuje vierou v Jeho vykupiteľskú moc, ktorá nás zmocňuje žiť zbožne a poslušne.

**Aplikácia**

`Ježiš povedal: „Nebojte sa tých, čo zabíjajú telo, ale dušu nemôžu zabiť. Bojte sa skôr toho, kto môže aj dušu, aj telo zahubiť v pekle.“ (Mat 10,28) Ako ti tieto slová pomáhajú pochopiť, čo znamená báť sa Boha?`

---

#### Dodatečné otázky k diskuzi

`Proč je bázeň před Bohem spojována s poslušností?`

`Co vše podle tebe patří do poslušnosti vůči Bohu? Proč?`

`Jaký je vztah mezi touto poslušností a naším spasením? Proč?`

`Proč nás milost neosvobozuje od poslušnosti?`

`Jaký vliv může mít naše „poslouchání přikázání“ na jiné lidi?`

`Jakou máš zkušenost s tím, že nám, podle autora lekce, milost dává „sílu žít zbožně a poslušně v přítomnosti“?`

`Co bys řekl člověku, který považuje poslušnost za zákonictví?`

`Kdy se naše poslušnost stává zákonictvím?`