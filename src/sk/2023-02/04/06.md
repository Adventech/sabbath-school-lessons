---
title:  Tí, čo zvíťazili
date:  20/04/2023
---

> <p></p>
> <sup>14</sup>Keďže máme vznešeného veľkňaza, ktorý prenikol nebesia, Ježiša, Božieho Syna, držme sa vyznania. <sup>15</sup>Veď nemáme veľkňaza, ktorý by s nami nemohol súcitiť v našich slabostiach, ale veľkňaza, ktorý vo všetkom prešiel skúškami podobne ako my, avšak bez hriechu. <sup>16</sup>Pristúpme teda s dôverou k trónu milosti, aby sme dosiahli milosrdenstvo a našli milosť a pomoc v pravý čas. (Heb 4,14–16)

> <p></p>
> A preto môže aj dokonale spasiť tých, čo prostredníctvom neho prichádzajú k Bohu, lebo žije neustále, aby sa za nich prihováral. (Heb 7,25)

**Osobné štúdium**

„Tu sú tí, ktorí zachovávajú prikázania Božie a vieru Ježišovu.“ (Zj 14,12) Toto je zobrazenie verného Božieho ľudu v posledných dňoch. Avšak jediný spôsob, ako môže niekto žiť podľa Božích prikázaní – vtedy alebo teraz – je prostredníctvom Ježišovej viery. Všimnime si, že náš text nehovorí „vierou v Ježiša“, hoci to je mimoriadne dôležité. Výraz „Ježišova viera“ vyjadruje niečo viac. Je to kvalita viery, ktorá Kristovi umožnila zvíťaziť nad satanovými najzúrivejšími pokušeniami. Viera je dar, ktorý dostáva každý veriaci. Keď uplatňujeme vieru, ktorú nám do srdca vkladá Svätý Duch, táto viera rastie. Víťazíme nie silou vlastnej vôle, ale mocou živého Krista, ktorý v nás pôsobí. Zvíťazíme nie preto, kým sme, ale preto, kým je On.

Môžeme zvíťaziť, pretože On zvíťazil. Môžeme žiť víťazným životom, pretože On je Víťaz nad smrťou a nad hriechom. Môžeme zvíťaziť nad pokušením, pretože On zvíťazil nad pokušením.

`Uvažuj o textoch Heb 4,14–16 a Heb 7,25. Čo podľa týchto veršov znamená „báť sa Boha“ a „vzdávať mu slávu“? Ako by sa dal takýto život charakterizovať?`

Ježiš, Boží Syn, prekonal úskoky diabla. Čelil pokušeniam s dôverou v Božie zasľúbenia, s odovzdaním svojej vôle do vôle Otca a v závislosti od Otcovej moci. Ak Mu dôverujeme, ak hľadíme na Neho a ak v Neho veríme, môžeme zvíťaziť aj my. Ježiš je naše všetko vo všetkom a posolstvo troch anjelov je práve o Ňom. Posolstvom Zjavenia je víťazstvo, nie porážka. Hovorí o ľuďoch, ktorí Jeho milosťou a Jeho mocou víťazili.

Slovo „zvíťaziť“ sa v rôznych formách nachádza v knihe Zjavenie jedenásťkrát. Vo videní siedmich cirkví, predstavujúcich kresťanskú cirkev od prvého storočia až po súčasnosť, sú v každej generácii veriaci, ktorí, ako hovorí Ján, „zvíťazili“. V čase konca ten, kto „zvíťazí“, zdedí všetko (Zj 21,7). Toto nie je zákonníctvo. Je to víťazstvo prostredníctvom Ježiša Krista, ktorého dokonalý život v dokonalej spravodlivosti – a jedine to – dáva veriacim zasľúbenie večného života. Je to viera v činy. Je to premieňajúca, život meniaca, zázračná milosť v živote veriaceho.

**Aplikácia**

`Nad čím by si chcel vo svojom živote zvíťaziť? Ako môžeme premeniť svoje túžby na činy? Aké praktické kroky môžeš urobiť, aby si patril medzi tých, čo „zvíťazia“?`

---

#### Dodatečné otázky k diskuzi

`Už jsi někdy v něčem zvítězil? Co jsi v té chvíli prožíval a cítil?`

`Myslíš, že patříš mezi vítěze, o kterých se píše v Bibli? Proč?`

`Pavel píše, že můžeme směle přistoupit „k trůnu milosti“. O co jde?`

`Proč je tak důležité vědět, kdo je naším „veleknězem“?`

`Pavel píše, že Ježíš „zakusil všechna pokušení jako my“. Jak ti to pomáhá, když zrovna bojuješ s pokušením?`

`Jaký vliv má na naši šanci zůstat mezi vítězi vytrvalost?`

`Co podle Zjevení obdrží ti, kteří zvítězí?`

`Těšíš se na ten okamžik, až proběhneš cílem? Proč?`