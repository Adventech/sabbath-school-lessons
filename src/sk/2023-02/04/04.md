---
title:  Ježišove posledné slová
date:  18/04/2023
---

> <p></p>
> <sup>34</sup>Potom kráľ povie tým po pravici: ‚Poďte, požehnaní môjho Otca, zaujmite kráľovstvo, ktoré je vám pripravené od založenia sveta. <sup>35</sup>Lebo som bol hladný a dali ste mi jesť, bol som smädný a dali ste mi piť, prišiel som ako cudzinec a prichýlili ste ma, <sup>36</sup>bol som nahý a priodeli ste ma, bol som chorý a navštívili ste ma, bol som vo väzení a prišli ste za mnou.‘ <sup>37</sup>Vtedy mu povedia spravodliví: ‚Pane, kedy sme ťa videli hladného a nakŕmili sme ťa, alebo smädného a dali sme ti piť? <sup>38</sup>Kedy sme ťa videli ako cudzinca a prichýlili sme ťa, alebo nahého a priodeli sme ťa? <sup>39</sup>Kedy sme ťa videli chorého alebo vo väzení a prišli sme za tebou?‘ <sup>40</sup>Kráľ im odpovie: ‚Amen, hovorím vám: Čokoľvek ste urobili jednému z týchto mojich najmenších bratov, mne ste urobili.‘ (Mt 25,34–40)

**Osobné štúdium**

Ježiš bol v Jeruzaleme a pripravoval sa na smrť. Podľa Matúšovho evanjelia spočívalo Ježišovo posledné „vyučovanie“ pred paschou v rozprávaní podobenstiev, vrátane tých o desiatich pannách a o ovciach a capoch. Tieto príbehy súvisia so spôsobom, akým by sme mali žiť počas čakania na Ježišov príchod. V súvislosti s čoraz zrejmejšími znameniami „poslednej doby“ je ich význam dôležitejší než kedykoľvek predtým.

V podobenstve o desiatich pannách (Mt 25,1–12) mnohí komentátori pou-kazujú na to, že olej je symbolom Svätého Ducha. Tento olej je tiež symbolom charakteru, čo je výsledkom našej ochoty nechávať sa meniť mocou Božieho pôsobenia.

**Uvažuj o podobenstve zaznamenanom v Mt 25,1–12. Ako sa mení význam príbehu v závislosti od toho, či olej vnímame ako symbol Svätého Ducha alebo ako charakter? Aké dôsledky má pre vás tento príbeh, ak olej predstavuje Svätého Ducha, a aké, ak predstavuje charakter podobný Kristovi?**

`Svätý Duch`

`Charakter`

`Uvažuj o podobenstve o ovciach a capoch v Mt 25,31–46. Aké kritériá kráľ používa pri oddeľovaní oviec a capov?`

Všimnime si, že kráľ oddeľuje ovce a capy na základe ich skutkov, ich charakteru. Aj keď Ježiš tu neučí spasenie zo skutkov, môžeme vidieť, aký dôležitý je rozvoj charakteru v pláne spasenia a ako tí, ktorí sú skutočne spasení Kristom, zrkadlia toto spasenie prostredníctvom svojich životov a charakterov.

**Aplikácia**

`Hovorí sa, že „charakter je tým, čím je človek v tme“. Aký si človek, keď sa nikto nepozerá? Čo ti tvoja odpoveď hovorí o zmenách, ktoré musíš urobiť?`