---
title:  Satanove záverečné podvody
date:  27/05/2023
---

### Texty na tento týždeň
Zj 12,9; Zj 16,13.14; 1Tes 4,16.17; Ezech 8,16; Ezech 20,1–20; Zj 18,4.5

**Úvodný text**
> „Posväť ich v svojej pravde! Tvoje slovo je pravda.“ (Ján 17,17; Roh)

Bolo to jedno z nádherných septembrových rán v Chicagu v roku 1982. Keď slnko vychádzalo nad Michiganským jazerom a dochádzajúci ľudia bojovali s dopravnými zápchami na rýchlostných cestách Kennedy a Eisenhower a deti išli do školy, začal sa odvíjať mrazivý príbeh, ktorý naplnil strachom nielen srdcia obyvateľov Chicaga, ale neskôr aj celej Ameriky. Niektorí ľudia vážne ochoreli, iní zomierali už zopár minút po užití kapsúl bežného lieku Tylenol, ktorého hlavná účinná látka je v Európe známa ako paracetamol. Pri testovaní sa ukázalo, že niektoré kapsle obsahujú smrteľný jed, kyanid draselný. Vyšinutý jedinec manipuloval s liekmi. Dodnes sa nevie, kto to urobil.

Pri našom štúdiu sme sa už dostali k textom, ktoré varujú, že „obyvatelia zeme“ budú piť smrteľný elixír nazývaný „víno Babylona“. Existujú falošné doktríny a náuky, ktoré napokon vedú k smrti. Svet však nezostáva bez protilátky, ochrany proti tomuto duchovnému jedu. Je ním posolstvo troch anjelov.

Tento týždeň budeme pokračovať nielen v štúdiu podvodov Babylona, ale zameriame sa aj na Ježišov plán zachrániť nás pred nimi a smrťou, ktorú by inak priniesli.

**Osnova lekcie**

Obraz „vína“, ktorým Babylon opíja tento svet

`Úvod k témeZj 12,9; Prísl 14,12: Podvod odhalíme len s Božou pomocou (nedeľa)`

`Nebezpečné „bludy“Zj 16,13.14; 18,2.23: Lož o živote po smrti (pondelok)Zj 17: Zámena soboty za nedeľu (utorok)`

`Pozvanie pre Boží ľudEzech 20,19.20: Výzva na rešpektovanie Boha (streda)Zj 18,4.5: Výzva na zaujatie jasného postoja (štvrtok)`