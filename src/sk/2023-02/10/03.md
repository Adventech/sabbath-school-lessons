---
title:  Stará lož o nesmrteľnosti
date:  29/05/2023
---

> <p></p>
> <sup>13</sup>Videl som troch nečistých duchov ako žaby vychádzať z tlamy draka, ako aj z tlamy šelmy a z úst falošného proroka. <sup>14</sup>To sú duchovia démonov, ktorí robia znamenia. Vychádzajú ku kráľom celého sveta, aby ich zhromaždili do boja vo veľký deň všemohúceho Boha. (Zj 16,13.14)

> <p></p>
> Potom som počul hlas z neba, ktorý hovoril: „Napíš: Blahoslavení sú mŕtvi, ktorí odteraz umierajú v Pánovi. Áno, hovorí Duch, nech si odpočinú od svojich námah, lebo ich skutky idú s nimi.“ (Zj 14,13)

**Osobné štúdium**

`Uvažuj o textoch Zj 16,13.14 a Zj 18,2.23. Ako je v nich naznačený špiritizmus? Aký postoj má k tomuto javu Písmo?`

Výrazy ako „príbytok démonov“ alebo „duchovia démonov“ a „čary“ naznačujú démonickú činnosť. Práve preto sme boli varovaní, že medzi dva najväčšie podvody bude v posledných dňoch patriť aj učenie o „nesmrteľnosti duše“ (pozri GC 588; ZTDS 395).

Samozrejme, dnes je to očividné. Dokonca aj v kresťanskom svete je myšlienka nesmrteľnosti duše takmer základnou kresťanskou doktrínou. Mnohí kresťania veria, že po smrti spasení vzlietnu do neba a zatratení zostúpia do pekla. Ako často sme napríklad po smrti veľkého evanjelistu Billyho Grahama počuli, že „Billy Graham je teraz v bezpečí v nebi, v milujúcom náručí Ježiša“ a podobne. Takéto vyjadrenia zaznievajú veľmi často, najmä pri úmrtí populárnych osobností.

**Aké pokyny dal Boh svojmu ľudu o živote po smrti? Z čoho má vychádzať naša nádej zoči-voči smrti?**

`Kaz 9,5`

`Jób 19,25–27`

`1Tes 4,16.17`

`Zj 14,13`

Jedným z pilierov babylonského podvodu je falošné chápanie smrti. Zameranie sa na myšlienku nesmrteľnosti duše pripravuje cestu klamnému vplyvu špiritizmu. Presvedčenie, že mŕtvi v nejakej forme žijú ďalej a môžu s nami dokonca komunikovať, vedie k strate ochrany pred akýmkoľvek z nespočetných satanských podvodov. Ak by sa zrazu objavil niekto, kto by sa podobal niekomu z našich milovaných zosnulých, a rozprával sa s nami, bolo by pomerne ľahké nechať sa oklamať vlastnými zmyslami. Stalo sa to v minulosti, deje sa to teraz a určite sa to stane znova, keď sa blížime k posledným dňom. Našou jedinou ochranou je stáť pevne zakorenení v tom, čo učí Biblia, a držať sa biblického učenia o smrti ako spánku až do druhého príchodu Ježiša.

**Aplikácia**

`Aké príklady moderného špiritizmu dnes existujú vo vašej kultúre? Prečo je našou jedinou ochranou pevné zakorenenie sa v Božom slove??`

---

#### Dodatečné otázky k diskuzi

`Koho představují ve Zj 16 drak, dravá šelma a falešný prorok?`

`Čím vším se tato „trojice zla“ snaží svést svět k poslednímu boji s Beránkem a těmi, kdo zůstanou na jeho straně?`

`Jak rozumíš slovům ZJ, že „jsou blahoslavení mrtví, kteří umírají v Pánu“?`

`V čem je nebezpečná víra „v nesmrtelnou duši“?`

`Proč je spiritismus tak rozšířen i mezi členy křesťanských církví?`

`Co bys řekl člověku, kterému se zjevuje někdo z jeho blízkých, který zemřel?`

`Jak je možné, že i lidé, kteří se považují za ateisty, věří tomu, že se na nás „mrtví dívají shora“?`