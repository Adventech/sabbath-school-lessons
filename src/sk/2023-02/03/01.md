---
title:  Večné evanjelium
date:  08/04/2023
---

### Texty na tento týždeň
Zj 14,6–12; 1Kor 15,1–4; Rim 3,24–26; 1Pet 1,18–20; Mat 28,18–20; Sk 1,8

**Úvodný text**
> „Potom som videl iného anjela letieť stredom neba: Mal večné evanjelium, aby ho zvestoval obyvateľom zeme, každému národu, kmeňu, jazyku a ľudu.“ (Zj 14,6)

Staroveký Izrael obklopovali národy s polyteistickými náboženskými systémami. Uctievali rôzne „božstvá“ – modly z dreva, kameňa a iných prírodných materiálov. Vyznanie viery Izraelitov bolo veľmi jasné a malo zreteľnú výpovednú hodnotu: „Počuj, Izrael, Hospodin je náš Boh, Hospodin jediný!“ (5Moj 6,4)

V priebehu storočí vyznanie Šema Jisra‘el (názov modlitby vychádzajúci z hebrejského „Počuj, Izrael“) pripomínalo Židom duchovné nasmerovanie, ktoré ich spájalo ako ľud a ktoré posilňovalo ich odhodlanie zachovať si jedinečnú identitu uctievačov jediného pravého Boha.

Pre adventistov siedmeho dňa je takýmto identifikujúcim vyznaním posolstvo troch anjelov zo Zjavenia 14. Definuje, kým sme, a opisuje naše poslanie vo svete. Stručne povedané, naša jedinečná prorocká identita je načrtnutá v Zj 14,6–12, a práve to nás motivuje ohlasovať evanjelium celému svetu.

Tento týždeň sa začneme podrobne venovať štúdiu Zj 14,6–12. Na úvod sa pozrieme na toto posolstvo z pohľadu milosti. Zameriame sa na Boha, ktorý hovorí k našim srdciam.

**Osnova lekcie**

V rámci štúdia tejto lekcie sa zameriame predovšetkým na úvod „posolstva troch anjelov“, kde je posolstvo pre záver dejín zobrazené ako „večné evanjelium“ (teda správa o veľkej Božej milosti prejavenej v Kristovi), ktoré má byť predstavené všetkým obyvateľom sveta.

`Zj 1,1–3: Zjavenie ako kniha evanjelia (nedeľa)`

`Zj 14,6: Posolstvo troch anjelov ako posolstvo evanjelia (pondelok a utorok)`

`Zj 14,6; Mat 24,14: Poverenie priniesť evanjelium celému svetu (streda a štvrtok)`

---

#### Dodatečné otázky k diskuzi

`Na co myslíš, když zaslechneš slovo „věčnost“?`

`Evangelium je dobrá zpráva. Co je pro tebe tou „dobrou zprávou“?`

`Proč letí andělé „středem nebeské klenby“? Co tím chce Jan vyjádřit?`

`Proč bylo pro Izrael tak důležité vědět, že Hospodin je jejich jediný Bůh?`

`Proč je poselství tří andělů bráno jako „identifikující vyznání adventistů“? Co to o nás prozrazuje?`

`Jak nás víra v to, že jsme součástí této mise spojuje a k čemu nás motivuje?`