---
title:  Príbeh milosti
date:  11/04/2023
---

> <p></p>
> Budú sa jej [šelme] klaňať všetci obyvatelia zeme, ktorých meno nie je zapísané v knihe života Baránka zabitého od založenia sveta. (Zj 13,8)

> <p></p>
> <sup>18</sup>Veď viete, že zo svojho márneho spôsobu života, zdedeného po otcoch, boli ste vykúpení nie pominuteľnými vecami, striebrom alebo zlatom, <sup>19</sup>ale drahou krvou Krista. On ako bezchybný a nepoškvrnený baránok <sup>20</sup>bol na to síce vopred vyhliadnutý ešte pred stvorením sveta, ale zjavený v posledných časoch kvôli vám. (1Pet 1,18–20)

**Osobné štúdium**

Posolstvo troch anjelov je príbehom milosti. Je príbehom Spasiteľovej lásky, ktorá je nekonečná – príbehom Ježiša, ktorý nás miluje tak veľmi, že by radšej zakúsil samotné peklo, než by mal jedného z nás stratiť. Sú príbehom bezhraničnej, nepreniknuteľnej, nepochopiteľnej, nehynúcej, nekonečnej a večnej lásky.

Boh nie je nikdy zaskočený vývojom udalostí. Nezaskočia ho nevyspytateľné ľudské rozhodnutia. Ako sme už videli, Jeho plán vyslobodiť nás z otroctva hriechu nebol len dodatočným nápadom či krízovým plánom, ktorým by reagoval na hriech a jeho tragické prejavy. Strašné následky hriechu Boha nezaskočili.

`Čo nás úvodné texty (Zj 13,8 a 1Pet 1,18–20) učia o pláne spasenia?`

Výraz „večné evanjelium“ (Zj 14,6) hovorí o minulosti, prítomnosti a budúcnosti. Keď Boh stvoril ľudí so schopnosťou robiť morálne rozhodnutia, musel predvídať, že sa dopustia aj nesprávnych rozhodnutí. Akonáhle malo Jeho stvorenstvo schopnosť voľby, malo možnosť vzbúriť sa proti Jeho milujúcej prirodzenosti. Jediným spôsobom, ako sa dalo takejto možnosti predísť, bolo stvoriť roboty, ktoré by mohli konať len podľa nejakého nemenného kozmického programu. Vernosť z donútenia je v rozpore s podstatou Božej povahy. Láska vychádza zo slobodného rozhodnutia a obsahuje v sebe aj možnosť odmietnutia. Preto plán spasenia vznikol v Božej mysli ešte pred vzburou našich prvých rodičov v Edene.

„Plán nášho vykúpenia nebol len nejakým dodatočným rozhodnutím formulovaným po Adamovom páde. Bol zjavením tajomstva, ktoré bolo od večnosti skryté (Rim 16,25). Bol zjavením zásad, ktoré sú od večnosti základom Božieho trónu.“ (DA 22; CL 11)

„Večné evanjelium“ nehovorí len o minulosti a prítomnosti – je základom budúcnosti vychádzajúcej z nádeje. Hovorí o večnom živote s Tým, ktorého srdce túži po večnosti s nami.

**Aplikácia**

`Prečítaj si text Ef 1,4. Čo znamená, že ešte pred „založením sveta“ sme boli „vyvolení“ v Kristovi, aby sme v Ňom mali spasenie? V čom môže byť pre nás táto pravda povzbudením?`

---

#### Dodatečné otázky k diskuzi

`Proč budou ti, kdo odmítnou Ježíše, klekat před „šelmou“?`

`Jak si to „klekání před šelmou“ představuješ?`

`Co nás ochrání před uctíváním šelmy?`

`Kdy a proč vznikl plán spasení?`

`Mohl udělat Bůh víc pro to, abychom nepadli do hříchu? Proč?`

`Proč si Bůh nepřeje věrnost z donucení?`

`Jak ti „věčné evangelium“ pomáhá vnímat budoucnost?`

`Co děláš, když se dostaví strach z toho, co nadchází?`