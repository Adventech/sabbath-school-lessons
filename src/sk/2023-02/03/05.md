---
title:  Do celého sveta
date:  12/04/2023
---

> <p></p>
> <sup>18</sup>Ježiš pristúpil a povedal im: „Daná mi je všetka moc na nebi aj na zemi. <sup>19</sup>Choďte teda a získavajte mi učeníkov vo všetkých národoch a krstite ich v mene Otca i Syna i Svätého Ducha <sup>20</sup>a naučte ich zachovávať všetko, čo som vám prikázal. A hľa, ja som s vami po všetky dni až do konca sveta.“ (Mat 28,18–20)

**Osobné štúdium**

`Znova uvažuj o texte Zj 14,6. Aký je rozsah ohlasovania večného evanjelia a prečo je odpoveď dôležitá pre nás a naše poslanie a povolanie ako cirkvi?`

Podľa naliehavého posolstva prvého z troch anjelov v posledných časoch má byť „večné evanjelium“ zvestované každému národu, kmeňu, jazyku a ľudu. Toto je misia taká veľkolepá, mimoriadna a komplexná, že pohlcuje všetko. Vyžaduje si naše maximálne úsilie a naše úplné zapojenie. Vedie nás od zamerania na vlastné záujmy k vášni pre Kristovu službu. Inšpiruje nás čímsi, čo nás presahuje, a vedie nás z úzkoprsého pohľadu na vlastné problémy k veľkolepej vízii.

`Uvažuj o úvodnom texte (Mat 28,18–20). Ako a v čom tieto verše korešpondujú s posolstvom prvého anjela?`

Paul D. Tripp vo svojej knihe A Quest for More: Living for Something Bigger Than You uvažuje o psychologickej potrebe každej ľudskej bytosti byť súčasťou niečoho väčšieho, niečo presahujúceho: „Ľudské bytosti boli stvorené, aby sa stali súčasťou niečoho väčšieho, než sú ich vlastné životy. Hriech spôsobuje, že svoj život zúžime na veľkosť nášho života. Kristovu milosť dostávame, aby nás zachránila z klaustrofóbnych obmedzení nášho vlastného malého kráľovstva zameraného na seba, a oslobodzuje nás pre život zameraný na večné ciele a uspokojujúce rozkoše Božieho kráľovstva.

Nič nenapĺňa a neinšpiruje človeka viac, než keď je súčasťou božského hnutia, prozreteľne pozdvihnutého Bohom na splnenie úlohy oveľa väčšej, než akú by kedy dokázala akákoľvek ľudská bytosť. Poverenie, ktoré sme dostali od Boha (opísané v Zjavení 14), je najväčšou úlohou, aká bola kedy zverená Jeho cirkvi. Je to úprimná výzva, aby sme svoj život odovzdali tej najväčšej úlohe nebies a aby sme odhalili Božiu nepochopiteľnú lásku tesne pred Ježišovým návratom.

**Aplikácia**

`Aká je tvoja skúsenosť so zapojením sa do niečoho väčšieho, ako si ty sám? Ako ti táto skúsenosť pomáha pochopiť podstatu dnešného štúdia? Je úžasné, že nás Stvoriteľ vesmíru pozval, aby sme sa spolu s Ním podieľali na večnej zmene vo vesmíre.`

---

#### Dodatečné otázky k diskuzi

`Proč posílá Ježíš své učedníky do celého světa?`

`Co je podle Ježíšovy výzvy hlavní náplní činnosti církve?`

`Vnímáš a zažíváš, že je Ježíš i s tebou? Jak konkrétně?`

`P. D. Tripp píše, že máme potřebu být součástí něčeho, co nás převyšuje. Čím se tuto touhu snaží naplnit „nevěřící“?`

`Jak tuto touhu naplňuješ ty?`

`Jak můžeme světu ukazovat Boží nepochopitelnou lásku?`