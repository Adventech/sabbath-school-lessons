---
title:  Večné evanjelium
date:  10/04/2023
---

> <p></p>
> Potom som videl iného anjela letieť stredom neba: Mal večné evanjelium, aby ho zvestoval obyvateľom zeme, každému národu, kmeňu, jazyku a ľudu. (Zj 14,6)

> <p></p>
> <sup>1</sup>Bratia, pripomínam vám evanjelium, ktoré som vám zvestoval, ktoré ste prijali, v ktorom zotrvávate <sup>2</sup>a skrze ktoré ste aj spasení, ak ho zachovávate tak, ako som vám ho zvestoval, iba že by ste boli nadarmo uverili. <sup>3</sup>Lebo predovšetkým som vám odovzdal, čo som aj sám prijal, že podľa Písem Kristus zomrel za naše hriechy, <sup>4</sup>že bol pochovaný a tretieho dňa vzkriesený podľa Písem. (1Kor 15,1–4)

**Osobné štúdium**

Všimnime si text Zj 14,6, ktorým sa začína správa o posolstve troch anjelov. O prvom anjelovi sa hovorí, že mal „večné“ evanjelium. Ak nepochopíme hĺbku evanjelia, unikne nám celý zmysel posolstva troch anjelov. Bez správneho pochopenia podstaty evanjelia nám môže úplne uniknúť, čo hovorí Božie posolstvo o hodine súdu, páde Babylona alebo o znamení šelmy.

**Ako je v uvedených textoch predstavené večné evanjelium? O akej nádeji sa tu hovorí?**

`1Kor 15,1–4`

`Rim 3,24–26`

`Rim 5,6–8`

Evanjelium je mimoriadne dobrá správa o Kristovej smrti za naše hriechy, o Jeho slávnom vzkriesení a o Jeho stále prítomnej láske a starostlivosti o nás. Vierou v Jeho preliatu krv a Jeho moc vzkriesenia sme oslobodení nielen od trestu za hriech, ale aj od moci hriechu. Kristus úplne ovládol myslenie apoštola Pavla a stal sa centrom jeho učenia a kázania. Ukrižovaný Kristus ho vykúpil z odsúdenia a viny, ktoré vyplývali z jeho minulosti. Vzkriesený Kristus dal Pavlovi moc pre prítomnosť a prichádzajúci Kristus mu dal nádej do budúcnosti.

Všimnime si štyri myšlienky v uvedených veršoch Listu Rimanom:

**Aplikácia**

`Sme ospravedlnení zdarma, z milosti.`

`Milosť je vyhlásením o Božej spravodlivosti.`

`Milosť ospravedlňuje tých, ktorí vierou prijímajú Ježiša.`

`Božia láska sa nám zjavila, keď sme ešte boli hriešnikmi.`

Kristovu milosť si nemôžeme nijako zaslúžiť, zaplatiť, ani sa o ňu nijako pričiniť. Ježiš zomrel bolestnou, mučivou smrťou, ktorou zomrú stratení hriešnici. Zakúsil plnosť Otcovho hnevu a odsúdenie za hriech. Bol odmietnutý, aby sme my mohli byť prijatí. Zomrel smrťou, ktorá patrila nám, aby sme my mohli žiť životom, ktorý bol Jeho.

Je zrejmé, že spasenie sa môže uskutočniť len vierou a bez skutkov zákona. Čo by sme mohli pridať k tomu, čo pre nás Kristus urobil na kríži? Ani naše najlepšie mienené skutky naplnené Svätým Duchom nemôžu nič pridať ku Kristovmu dielu vykúpenia.

Plán spasenia bol pripravený ešte pred začiatkom času (2Tim 1,9; Tít 1,2; Ef 1,4). Táto skutočnosť nám pomáha pochopiť, prečo sa nazýva „večné evanjelium“. Boh už pred stvorením sveta pripravil plán spásy, ktorý mal zachrániť ľudstvo pred katastrofou.

**Aplikácia**

`Pokús sa vlastnými slovami vysvetliť, prečo nemôžeme nič pridať k Ježišovmu dielu vykúpenia? Ako na teba pôsobí toto poznanie?`

---

#### Dodatečné otázky k diskuzi

`Co je podle Pavla obsahem evangelia?`

`Jak se změnil Pavlův život, když se setkal s evangeliem?`

`Proč má být evangelium základem naší víry?`

`Proč je třeba nejprve pochopit, co je to evangelium, než začneme hledat význam poselství tří andělů?`

`Podle autora jsme vírou osvobození „od moci hříchu“. Jak tomu rozumíš?`

`Proč naše skutky nemohou přidat nic ke Kristovu dílu vykoupení?`