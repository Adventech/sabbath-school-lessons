---
title:  Misijné hnutie
date:  13/04/2023
---

> <p></p>
> A toto evanjelium o kráľovstve sa bude hlásať po celom svete na svedectvo všetkým národom. A potom príde koniec. (Mat 24,14)

**Osobné štúdium**

Vďaka vnímavému a hlbokému štúdiu Biblie raní adventisti čoraz viac chápali význam posolstva troch anjelov. Cítili, že Boh má posolstvo, ktoré je šité na mieru pre ich generáciu – naliehavé posolstvo konca času, ktoré musia zvestovať každému národu, kmeňu, jazyku a ľudu, aby pripravil svet na Kristov návrat. Posolstvo troch anjelov motivovalo adventistické misijné hnutie už od jeho začiatkov.

V roku 1874 Generálna konferencia vyslala prvého misionára adventistov siedmeho dňa do Európy. Ellen G. Whiteová nazvala Johna Andrewsa „najschopnejším mužom v našich radoch“. Andrews hovoril najmenej siedmimi jazykmi, vedel naspamäť celú Novú zmluvu a väčšinu Starej zmluvy. Bol to vynikajúci bádateľ, plodný spisovateľ, mocný kazateľ a schopný teológ.

Prečo posielať takého človeka na miesto, kde bolo len veľmi málo adventistov? Prečo posielať „najschopnejšieho muža“ na neprebádané misijné pole? A prečo bol on ochotný ísť? Len pred niekoľkými rokmi mu vtedy zomrela manželka. Prečo by bol ochotný opustiť rodinu a priateľov v Spojených štátoch a odplávať so svojimi dvomi deťmi do neznámych krajín, riskujúc všetko pre Kristovu vec?

Dôvod bol len jeden. Veril, že Ježiš čoskoro príde a že posolstvo o pravde posledných dní sa musí dostať do celého sveta.

Počas uplynulých desaťročí naši najlepší a najschopnejší členovia cestovali až na koniec zeme, aby ohlasovali Božie posolstvo pre čas konca. Boli to ľudia najrôznejších profesií: učitelia, zdravotníci, kazatelia, farmári, inžinieri, tesári a obchodníci. Niektorí boli zamestnancami cirkvi, no mnohí boli len laici, ktorí verili, že Ježiš čoskoro príde.

`Prečítaj si texty Zj 14,6, Sk 1,8 a Mat 24,14. Akú spoločnú myšlienku obsahujú?`

Kázanie večného evanjelia prekračuje zemepisné hranice. Preniká do najvzdialenejších končín zeme. Zasahuje ľudí každého jazyka a každej kultúry. Nakoniec to ovplyvní celý svet. Aké fascinujúce je vedieť, že naše posolstvo sa doteraz dostalo do viac ako 210 z 235 krajín sveta uznaných Organizáciou Spojených národov.

**Aplikácia**

`Akú úlohu by si mohol ty sám zohrať a ako by si ju mohol najlepšie vykonať pri šírení posolstva troch anjelov každému „národu, pokoleniu, jazyku a ľudu“?`

---

#### Dodatečné otázky k diskuzi

`Jak rozumíš termínu „misijní hnutí“?`

`Jak se projevovalo misijní zaměření adventistů v počátcích jejich existence?`

`Nepřehnali to, když tvrdili, že Ježíš už přichází? Vždyť ještě nepřišel a ti, kteří o tom kázali, už nežijí. Jak se s tím můžeme čestně a pravdivě vyrovnat?`

`Je podle tebe CASD stále misijním hnutím? Proč?`

`Jak vnímáš svůj sbor – je dostatečně misijně aktivní? Proč?`

`Myslíš, že je správné kázat o tom, že „Ježíš už přichází“? Proč?`

`Jak na tebe působí vědomí, že jsme celosvětová církev?`