---
title:  Podnety na zamyslenie
date:  28/04/2023
---

Pozrite sa na mocné poznatky, ktoré nám Duch proroctva poskytuje v súvislosti so stavom Božieho ľudu v posledných dňoch, v čase súdu a konca sveta.

„Ich jedinou nádejou je Božie milosrdenstvo a ich jedinou záštitou je modlitba. Ako Jozua prosil pred anjelom, tak cirkev ostatkov bude so zlomeným srdcom a úprimnou vierou prosiť o odpustenie a vyslobodenie prostredníctvom Ježiša, svojho Obhajcu. Sú si úplne vedomí hriešnosti svojho života, vnímajú svoju slabosť a nehodnosť a pri pohľade na seba by mali dôvod zúfať. Pokušiteľ je pripravený ich obviniť, tak ako odporoval Jozuovi. Poukazuje na ich špinavý odev a na ich charakterové chyby. Pripomína ich slabosť a pochabosť, ich hriechy nevďačnosti, aj to, že nie sú podobní Kristovi, čím zneucťujú svojho Vykupiteľa. ... Boží ľud sa v mnohých ohľadoch veľmi previnil. Satan presne pozná hriechy, na ktoré ich zviedol, a predstavuje ich v tom najhoršom svetle, keď vyhlasuje: Či Boh vyženie mňa a mojich anjelov zo svojej prítomnosti, a pritom odmení tých, ktorí sa previnili rovnakými hriechmi? Ty, Pane, to vo svojej spravodlivosti nemôžeš urobiť. Tvoj trón neobstojí v spravodlivosti a súde. Spravodlivosť požaduje, aby bol nad nimi vynesený rozsudok. Ale aj keď Kristovi nasledovníci zhrešili, nedali sa ovládnuť zlom. Odložili svoje hriechy a v pokore a kajúcnosti hľadali Pána. Samotný božský Obhajca sa za nich prihovára. Ten, ktorý bol ich nevďačnosťou potupený najviac, ten, ktorý pozná ich hriech a tiež ich pokánie, vyhlasuje: Pán ťa pokarhaj, satan. Ja som dal svoj život za tieto duše. Sú vyryté na dlaniach mojich rúk.“ (5T 473.474)

**Námety na spoločné uvažovanie**

`Ako poznanie, že „prišla hodina jeho súdu“, ovplyvňuje náš každodenný život? Ak je väčšina z nás úprimná, asi by sme povedali, že príliš nie, však? Ako sa môžeme zmeniť?`

`Prečo je súd dobrou a nie zlou správou? V triede hovorte o tom, čo pre nás Ježiš koná na súde. Ako nás môže toto vedomie motivovať na vernosť, keď vieme, že len vďaka Jeho činom pre nás môžeme mať nádej na spasenie?`

`Uvažujte viac o myšlienke súdu, ktorý odhaľuje vesmíru Boží charakter. Ako táto myšlienka zapadá do celého scenára veľkého sporu?`

Západ slnka: 19.53

---

#### Dodatečné otázky k diskuzi

`V čem tě tato lekce obohatila během jejího studia v týdnu?`

`Jak podle EGW reaguji upřímní křesťané, když si uvědomí svůj hřích?`

`Pomohla ti tato lekce lépe pochopit potřebu soudu? V čem?`

`Co tě dnes nejvíce zaujalo v naší diskuzi? Proč?`