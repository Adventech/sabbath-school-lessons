---
title:  Ježiš je hoden
date:  27/04/2023
---

> <p></p>
> <sup>8</sup>A potom, čo knihu vzal, štyri bytosti a dvadsaťštyri starších padlo pred Baránkom. Každý mal citaru a zlaté čaše plné kadidla, čo sú modlitby svätých. <sup>9</sup>A spievali novú pieseň: „Hoden si vziať knihu a otvoriť jej pečate, lebo si bol zabitý a svojou krvou si Bohu vykúpil ľudí z každého kmeňa, jazyka, ľudu i národa, <sup>10</sup>urobil si ich kráľovstvom a kňazmi nášmu Bohu, oni budú kraľovať na zemi.“ <sup>11</sup>A videl a počul som hlas mnohých anjelov okolo trónu, bytostí a starších. Ich počet bol myriady myriád a tisíce tisícov. <sup>12</sup>Volali mohutným hlasom: „Hoden je Baránok, ktorý bol zabitý, prijať moc, bohatstvo, múdrosť, silu, česť, slávu a dobrorečenie.“ (Zj 5,8–12)

**Osobné štúdium**

V texte Zj 5,1–3 opäť vidíme trón. Prvýkrát vidíme zvitok popísaný na oboch stranách. Je zapečatený siedmimi pečaťami a nikto na nebi ani na zemi nemôže zvitok otvoriť. Nebeské bytosti sa chvejú. Problém je vážny. Na poslednom súde nemôže zastupovať ľudstvo žiadna anjelská bytosť. Ján plače, pretože nikto nemôže otvoriť zvitok. Potom jeden zo starších, jeden z tých, čo boli vykúpení zo zeme, hovorí slová, ktoré povzbudia Jánovo srdce. Ježiš, Baránok Boží, je hoden otvoriť zvitok.

Ján vidí konečnú odpoveď na problém hriechu v Zjavení 5,5. Tu starý prorok vidí jediný spôsob, ako môže niekto vyniesť posledný súd pred Božím trónom.

„5A jeden zo starších mi povedal: ,Neplač! Hľa, zvíťazil lev z Júdovho kmeňa, Dávidov výhonok, aby otvoril knihu a jej sedem pečatí.‘ 6Medzi trónom, štyrmi bytosťami a medzi staršími som videl stáť Baránka akoby zabitého, ktorý mal sedem rohov a sedem očí, čo znamená sedem Božích duchov, poslaných na celú zem.“ (Zj 5,5.6).

`Uvažuj o úvodnom texte (Zj 5,8–12). Ako celé nebo reaguje na oznámenie, že Ježiš je hoden otvoriť zvitok súdu a vykúpiť nás?`

Ježiš, Baránok Boží, ktorý obetoval svoj život za spásu celého ľudstva, berie na súde zvitok a otvára ho. Celé nebo prepukne do nadšených chvál. Ježišovo víťazstvo nad satanovými pokušeniami, Jeho smrť na kríži Golgoty, Jeho vzkriesenie a Jeho veľkňazská služba poskytujú spásu všetkým, ktorí sa vierou rozhodnú prijať ponúkanú milosť. Súd je pre Boží ľud nevýslovne dobrou správou. Hovorí o konci vlády hriechu a vyslobodení Božieho ľudu.

Môže byť niečo povzbudzujúcejšie? Ježiš stojí na súde na našom mieste. Jeho dokonalý a spravodlivý život nás pokrýva. Jeho spravodlivosť pôsobí v nás, aby nás urobila novými. Jeho milosť nám odpúšťa, premieňa nás a dáva nám silu žiť zbožný život.

Nemusíme sa báť. Ježiš za nás stojí na súde a mocnosti zla sú porazené. Súd „bol odovzdaný svätým Najvyššieho“ (Dan 7,22). Cieľom súdu nie je zistiť, akí sme zlí, ale odhaliť, aký dobrý je Boh.

**Aplikácia**

`Znova uvažuj o veľkej nádeji, ktorá pre nás vyplýva z nebeského súdu: Ježiš je náš Zástupca. Prečo je to naša jediná nádej?`

---

#### Dodatečné otázky k diskuzi

`Už jsi někdy luštil nějakou složitou šifru? Co sis v takové chvíli přál?`

`O jakém svitku se píše v 5. kapitole Zjevení?`

`Jaký problém měli obyvatelé vesmíru s tímto svitkem?`

`Proč se všichni tak těšili, až uvidí, co je v něm napsáno?`

`Co napovídá skutečnost, že byl svitek zajištěn sedmi pečetěmi?`

`Proč může tento svitek odpečetit a otevřít jen Beránek?`

`Co se stalo, když Ježíš rozlomil pečeti a otevřel svitek?`

`Na co se „v nebi“ nejvíc těšíš? Proč?`