---
title:  Veľkolepá scéna
date:  25/04/2023
---

> <p></p>
> <sup>9</sup>Pozeral som sa, až boli napokon postavené tróny a Odveký si zasadol. Jeho odev bol biely ako sneh a vlasy jeho hlavy boli ako čistá vlna. Jeho trónom boli ohnivé plamene a jeho kolesami bol plápolajúci oheň. <sup>10</sup>Ohnivá rieka vyvierala a vytekala spred neho. Tisíce tisícov mu posluhovali a desaťtisíce desaťtisícov stáli pred ním. Súd zasadol a knihy sa otvorili. ... <sup>13</sup>V nočnom videní som videl: S nebeskými oblakmi prichádzal ktosi ako Syn človeka. Priblížil sa až k Odvekému, priviedli ho pred neho. <sup>14</sup>Bola mu odovzdaná moc a sláva i kráľovstvo, aby mu slúžili ľudia každého národa i jazyka. Jeho moc je večná, nikdy nepominie, a jeho kráľovstvo nebude nikdy zničené. ... <sup>26</sup>Zasadne však súd a vezme mu moc ničiť a hubiť až do konca. <sup>27</sup>Kráľovstvo, moc a vznešenosť kráľovstiev pod šírym nebom bude zverené ľudu svätých Najvyššieho. Jeho kráľovstvo bude večné, všetky mocnosti mu budú slúžiť a budú ho poslúchať. (Dan 7,9.10.13.14.26.27)

**Osobné štúdium**

Prorocké knihy Daniel a Zjavenie spoločne poukazujú na udalosti, ktoré sa odohrávajú v posledných dňoch dejín zeme. Kniha Zjavenie oznamuje, že nadišla hodina Božieho súdu. Kniha Daniel odhaľuje, kedy sa súd začal.

U Daniela 7 Boh zjavil prorokovi dejiny sveta. Kráľovstvá povstávajú a upadajú. Prenasledujúce mocnosti utláčajú Boží ľud. Po opísaní Babylona, Médo-Perzie, Grécka, Ríma, rozpadu Rímskej ríše a prenasledovania cirkvi počas 1260 rokov zobrazených v texte (Dan 7,25; pozri aj Zj 12,14), Boh upriamuje Danielovu myseľ na slávnu nebeskú udalosť, ktorá dá všetko do poriadku. Prorokova pozornosť sa sústreďuje na udalosti od vzostupu a pádu kráľovstiev a utláčateľských mocností zeme až k trónnej sále vesmíru a k Božiemu poslednému súdu, keď Boh napraví každú krivdu a nastolí svoje večné kráľovstvo spravodlivosti.

V prorockom videní Boh pozdvihol Daniela z chaosu a konfliktu na zemi do slávy nebeskej svätyne a ukázal mu zasadnutie najvyššieho súdu vesmíru. Tam Kristus, právoplatný vládca tohto sveta, dostane od svojho Otca kráľovstvo, ktoré Mu právom náleží.

`Preštuduj si úvodný text. Čo Daniel videl vo veršoch Dan 7,9.10.13? Aký je konečný výsledok súdu podľa Dan 7,14.26.27?`

O osude celého ľudstva sa rozhoduje v nebeskej súdnej sieni. Právo a pravda zvíťazia. Zavládne spravodlivosť. Toto je jedna z najúžasnejších a najúchvatnejších scén v celom Písme. A dobrou správou je, že sa to končí veľmi dobre pre verný Boží ľud, ktorý je oblečený v Kristovej spravodlivosti.

Ježiš pristupuje k svojmu nebeskému Otcovi v prítomnosti celého vesmíru. Nebeské bytosti sú rozostavené okolo Božieho trónu. Celý vesmír nepadlých bytostí stojí v úžase pred touto scénou súdu. Konflikt, ktorý prebiehal počas dlhého a bolestného obdobia, sa čoskoro skončí. Zápas o trón vesmíru je definitívne rozhodnutý.

**Aplikácia**

`Daniel mal pravdu o ríšach, ktoré povstávali a upadali, presne ako predpovedalo jeho proroctvo. Prečo má teda taký zmysel dôverovať Slovu Božiemu v tom, čo hovorí o tom poslednom, „večnom kráľovstve“, ktoré nikdy „nepominie“?`

---

#### Dodatečné otázky k diskuzi

`Co tě nejvíce zaujalo na „soudní scéně“, kterou popisuje Daniel?`

`Co je výsledkem Božího soudu ve vztahu vesmíru k Ježíši – Synu člověka?`

`Proč může dát soud království a vladařskou moc „lidu svatých Nejvyššího“?`

`Kdy se naplní tento slib? Kdy dostanou vítězové „Království“ a co to pro ně bude znamenat?`

`Kdo všechno patří do „lidu svatých Nejvyššího“? (Patříš tam i ty?) Proč?`

`V čem se Boží království liší od těch pozemských?`

`Máme nějakou výhodu, když víme, jak skončí „Velký spor věků“? Jakou?`