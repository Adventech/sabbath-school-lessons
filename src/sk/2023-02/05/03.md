---
title:  Božie milosrdenstvo a súd
date:  24/04/2023
---

> <p></p>
> Videl som mŕtvych, veľkých i malých; stáli pred trónom. A otvorili sa knihy. Aj iná kniha sa otvorila, kniha života. A mŕtvi boli súdení podľa toho, čo bolo napísané v knihách, podľa ich skutkov. (Zj 20,12)

**Osobné štúdium**

Kríž aj súd odhaľujú Božie milosrdenstvo a Božiu spravodlivosť. Prestúpenie zákona si vyžaduje smrť hriešnika. Spravodlivosť vyhlasuje: „Mzdou hriechu je smrť.“ Milosrdenstvo odpovedá: „Darom Božej milosti je večný život v Ježišovi Kristovi, našom Pánovi.“ (Rim 6,23) Ak by sa Boží zákon mohol zmeniť alebo zrušiť, bolo by úplne zbytočné, aby Ježiš zomrel. Kristova smrť potvrdzuje večnú povahu zákona, ktorý tvorí základ pre súd.

`Uvažuj o úvodnom texte (Zj 20,12). Ako sme súdení? Ako súvisia naše dobré skutky s našou spásou?`

Skutky, ktoré konáme, odhaľujú naše rozhodnutia a našu lojalitu voči Bohu. Apoštol Pavol píše: „8Veď ste spasení milosťou skrze vieru. A to nie je z vás, je to Boží dar. 9Nie zo skutkov, aby sa nikto nevystatoval.“ (Ef 2,8.9) Ale keď nás Kristus zachráni, zmení nás. „Veď sme jeho dielo, stvorení v Kristovi Ježišovi na to, aby sme konali dobré skutky, ktoré nám Boh už vopred pripravil.“ (Ef 2,10)

Dobré skutky, ktoré konáme v moci Svätého Ducha, nás nespasia. Sú však svedectvom o pravosti našej viery. Boží posledný súd odhaľuje všetku pretvárku, všetko pokrytectvo, všetku lož a preniká až do samotnej hĺbky nášho bytia. Keď Ellen G. Whiteová opisuje, aké postavenie máme pred Bohom na súde, vyjadruje tento pôsobivý pohľad na prepojenie evanjelia a súdu.

„Boží ľud je predstavený tak, že stojí pred Pánom v špinavom rúchu. Táto skutočnosť by mala viesť k pokore a hlbokému skúmaniu srdca všetkých, ktorí vyznávajú Jeho meno. Tí, ktorí svoju dušu skutočne očisťujú životom v pravde, budú samých seba vnímať v pokore a skromnosti. Čím dôkladnejšie budú skúmať nepoškvrnený charakter Krista, tým viac sa bude ich túžba podobať Jeho obrazu a tým menej čistoty a svätosti budú vidieť v sebe. Áno, máme si uvedomovať svoj hriešny stav. Zároveň však máme v otázke spásy dôverovať Kristovi ako našej spravodlivosti, nášmu posväteniu a nášmu vykúpeniu. Sami nemáme ako odpovedať na satanove obvinenia proti nám. Iba Kristus môže byť naším účinným Obhajcom. On je schopný umlčať žalobcu argumentmi, ktoré nie sú založené na našich zásluhách, ale na Jeho vlastných.“ (5T 471.472)

**Aplikácia**

`Ako predchádzajúci citát opisuje neoddeliteľnosť evanjelia a súdu? Akú nádej si môžeš vziať z tohto prepojenia?`

---

#### Dodatečné otázky k diskuzi

`O jakých knihách hovoří Zjevení? Co je v nich zaznamenáno?`

`K čemu nejspíš slouží kniha života?`

`V jakém vztahu jsou „kříž“ a „Boží soud“?`

`Proč je důsledkem přestoupení zákona (druhá) smrt?`

`Mohl Bůh „změnit nebo zrušit zákon“? Proč si to myslíš?`

`K čemu jsou dobré skutky, když nás nemohou spasit?`

`Na co nesmíme zapomínat, když přemýšlíme o svých hříších?`

`Proč může „žalobce“ umlčet argumenty jen Kristus?`