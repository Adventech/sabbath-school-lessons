---
title:  Dobrá správa o súde
date:  22/04/2023
---

### Texty na tento týždeň
Zj 14,7; Ž 51,3–6; Zj 20,12; Dan 7,9.14.26; Zj 4,2–4; Zj 5,1–12

**Úvodný text**
> Volal [anjel] mohutným hlasom: „Bojte sa Boha a vzdajte mu slávu, lebo prišla hodina jeho súdu. Klaňajte sa tomu, ktorý stvoril nebo i zem, more i pramene vôd.“ (Zj 14,7)

Ak je niečo, o čom Biblia hovorí vždy veľmi jasne, je to skutočnosť, že Boh je Bohom súdu a že skôr či neskôr príde a ako „sudca celej zeme“ (1Moj 18,25 Roh; pozri tiež Ž 58,12; 94,2 a 98,9) v tej či onej forme vykoná súd – ten súd, ktorý tu a teraz tak veľmi chýba. Ako napísal apoštol Pavol: „A tak teda každý z nás vydá Bohu počet za seba.“ (Rim 14,12)

Pre mnohých je to desivá predstava. Musíme sa sami za seba zodpovedať pred Bohom, ktorý pozná najhlbšie tajomstvá a ktorý „predvolá na súd každý čin, všetko, čo je skryté, či je to dobré, alebo zlé“ (Kaz 12,14).

Súd však v konečnom dôsledku odhaľuje Božiu dobrotu a milosť. Ukazuje, že Boh je spravodlivý a milosrdný v tom, ako zaobchádza s celým svojím stvorenstvom – nielen so spasenými, ale aj s tými, čo sa rozhodli zostať vo vzbure voči Nemu.

Tento týždeň sa budeme venovať hlbším témam súdu v súvislosti s veľkým sporom zúriacim vo vesmíre. Zameriame sa najmä na to, čo sa stane, keď samotný Boží verný ľud bude čeliť neodvratnému „budúcemu súdu“ (Sk 24,25).

**Osnova lekcie**

Prvý anjel vyzýva svet, aby sa „bál“ Boha a „vzdal mu česť“, pretože prišla hodina Jeho súdu. V tejto lekcii sa podrobnejšie pozrieme na to, o aký súd ide, ako zapadá do posolstva „večného evanjelia“, a čo nám hovorí o Božej láske a milosti.

`Zj 14,7; Ž 51,3–6: Súd ako súčasť posolstva evanjelia (nedeľa)`

`Zj 20,12; Rim 6,23: Súd a nezaslúžená milosť (pondelok)`

`Daniel 7: Súd a Božie víťazstvo nad zlom (utorok)`

`Zj 4,2–4: Súd a uistenie o našej záchrane (streda)`

`Zj 5,1–3: Súd a náš Záchranca Ježiš (štvrtok)`

---

#### Dodatečné otázky k diskuzi

`Jaké emoce v tobě vyvolává termín „soud“? Proč?`

`Proč je pro většinu dnešních lidí soud něčím, čeho se bojí?`

`Je pro tebe biblické poselství o soudu dobrou zprávou? Proč?`

`Jaký smysl má soud nad „Božím lidem“?`

`Proč se křesťan, který následuje Ježíše, nemusí bát Božího soudu?`

`Proč je biblická zpráva o soudu zprávou dobrou?`

`Autor lekce tvrdí, že „soud nakonec odhaluje Boží dobrotu a milost“. Co si o tomto výroku myslíš?`