---
title:  Sobota a večný odpočinok
date:  18/05/2023
---

> <p></p>
> Lebo hľa, ja tvorím nové nebesia a novú zem, na predchádzajúce sa viac nebude spomínať a ani neprídu na myseľ. (Iz 65,17)

> <p></p>
> „Lebo ako nové nebesia a nová zem, ktoré ja tvorím, stoja predo mnou,“ znie výrok Hospodina, „tak bude trvať vaše potomstvo a vaše meno.“ (Iz 66,22)

> <p></p>
> Podľa jeho prisľúbenia očakávame nové nebo a novú zem, v ktorých prebýva spravodlivosť. (2Pet 3,13)

> <p></p>
> Videl som nové nebo a novú zem, lebo prvé nebo a prvá zem sa pominuli a ani mora už niet. (Zj 21,1)

**Osobné štúdium**

Sobota je útočiskom vo svete naplnenom únavou, bolesťou a vyčerpaním. Každý týždeň opúšťame starosti tohto sveta a vstupujeme do ústrania – do Božej soboty. Významný židovský autor Abraham Heschel nazval sobotu „chrámom v čase“. Každý siedmy deň zostupuje Boží nebeský palác z neba na zem a Hospodin nás na celý deň pozýva do slávy svojej prítomnosti, aby sme s Ním strávili čas dôverného spoločenstva.

Heschel vo svojej knihe o kráse, vážnosti a význame soboty píše: „Sobota je metaforou raja a svedectvom o Božej prítomnosti; v našich modlitbách očakávame mesiášsku éru, ktorá bude sobotou, a každý sabat nás na túto skúsenosť pripravuje: ak sa človek nenaučí vychutnávať si chuť soboty, ... nebude schopný vychutnať si ani chuť večnosti vo svete, ktorý má prísť.“

Pri stvorení pre nás Ježiš postavil zvláštny príbytok, v ktorom môžeme každý týždeň nachádzať útočisko. Tam môžeme byť v bezpečí. Jeho dielo je dokonané. Keď odpočívame v sobotu, odpočívame v Jeho láskyplnej starostlivosti. Odpočívame v očakávaní nášho večného odpočinku v novom nebi a na novej zemi, ktoré majú už čoskoro prísť.

`Uvažuj o úvodných textoch (Iz 65,17; Iz 66,22; 2Pet 3,13 a Zj 21,1). Ako nám zachovávanie soboty pomáha upriamiť náš pohľad na večnosť?`

Ten istý Boh, ktorý na počiatku stvoril zem, stvorí ju znova a sobota zostane večným symbolom Boha ako Stvoriteľa (pozri Iz 66,23). Židia vnímali sobotu ako symbol, predchuť toho, čo sa v hebrejčine nazývalo olam ha-ba, svet, ktorý príde.

Posolstvo troch anjelov, ktorí letia prostriedkom neba a vyzývajú nás, aby sme uctievali Stvoriteľa, je odpoveďou neba na beznádejné zúfalstvo, ktoré v dvadsiatom prvom storočí trápi mnohých ľudí. Ukazuje nám na nášho Stvoriteľa, ktorý na počiatku stvoril všetko, a na nášho Vykupiteľa, ktorý po súde, po odstránení hriechu, urobí všetko nové. „A ten, čo sedel na tróne, povedal: ,Hľa, všetko tvorím nové.‘ A dodal: ,Napíš, že tieto slová sú verné a pravdivé.‘“ (Zj 21,5).

**Aplikácia**

`Ako môžeš ty osobne urobiť zo soboty predchuť neba pre seba a svojich blízkych?`

---

#### Dodatečné otázky k diskuzi

`V čem je sobota předobrazem věčného života v Božím království?`

`„Sobota je útočištěm ve světě naplněném únavou, bolestí a vyčerpáním.“ Je to pravda i ve tvém případě? Jak se to projevuje v praxi?`

`Jak rozumíš tomu, že sobota je „chrámem v čase“?`

`Abraham Heschel píše, že pokud se „člověk nenaučí vychutnávat chuť soboty ... nebude schopen si vychutnat ani chuť věčnosti ve světě, který má přijít.“ Co si o tom myslíš?`

`Co je náplní tvého sobotního odpočívání?`