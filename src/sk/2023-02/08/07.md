---
title:  Podnety na zamyslenie
date:  19/05/2023
---

V knihe Proroci a králi si prečítaj kapitolu „Kráľovná Ester“ (PK 598–606; PK /sk/ 317–320).

„Nepovedal vari Boh, že dá svojho Svätého Ducha tým, ktorí ho oň budú prosiť? A nie je tento Duch naším ozajstným Sprievodcom? Zdá sa, že nie-ktorí ľudia majú strach vziať Boha za slovo, akoby išlo o prejav trúfalosti. Prosia Hospodina, aby nás učil, ale boja sa veriť jeho zasľúbeniam a tomu, čo nás o sebe naučil. Ak prichádzame k nášmu nebeskému Otcovi v pokore, s otvorenou mysľou a s túžbou poznávať, nemáme dôvod pochybovať, že svoje zasľúbenia splní. Ani na chvíľu nesmieme pochybovať a tým ho potupiť. Ak túžime poznať jeho vôľu, našou úlohou je veriť, že nás povedie a požehná v konaní jeho vôle. Možno nedôverujeme sebe a bojíme sa, že nesprávne vyložíme jeho učenie. Modlime sa teda aj o to a úprimne dôverujme, že Svätý Duch nás bude viesť, aby sme správne pochopili jeho plány aj pôsobenie jeho prozreteľnosti.“ (6MR 225)

**Námety na spoločné uvažovanie**

`Uvažujte o skutočnostiach, ktoré vierou prijímame napriek tomu, že ich nevidíme. Ako nám to môže pomôcť pochopiť, čo znamená „vidieť Neviditeľného“?`

`Uvažujte o poslednom odseku v časti na stredu. Kedy sa dostávate do podobnej situácie? Ako sa môžeme naučiť dôverovať Bohu, že jeho spôsob riešenia je najlepší – dokonca aj vtedy, keď jeho riešenia nie sú podľa našich predstáv?`

`„Viera sa stáva silnejšou, keď zápasí s pochybnosťami a nepriateľskými vplyvmi. Skúsenosť získaná v takýchto skúškach je cennejšia než tie najdrahšie šperky.“ (3T 555) Ako môžu pochybnosti posilniť našu vieru? Akú skúsenosť s tým máte?`

`Väčšina z nás pozná ľudí, ktorí sa ocitli v zložitých situáciách, ktoré sa z nášho pohľadu skončili veľmi zle. Stalo sa, čo sme nechceli a čo sme považovali za najhoršie – napriek modlitbám a nášmu úsiliu. Ako tomu rozumiete v kontexte témy, ktorú študujeme?`

Západ slnka: 19.55