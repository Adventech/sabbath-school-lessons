---
title:  Vôbec nie zanedbateľný podvod
date:  16/05/2023
---

> <p></p>
> <sup>6</sup>Hospodinovým slovom boli utvorené nebesia a dychom jeho úst všetky ich zástupy. <sup>7</sup>Zhromaždil morské vody ako do priehrady, oceány vlial do nádrží. <sup>8</sup>Nech sa celá zem bojí Hospodina, nech sa ho obávajú všetci obyvatelia sveta, <sup>9</sup>lebo povedal – a stalo sa, rozkázal – a povstal svet. (Ž 33,6–9)

> <p></p>
> Vo viere chápeme, že Božie slovo stvárnilo svet tak, že z neviditeľného povstalo viditeľné. (Heb 11,3)

**Osobné štúdium**

V snahe zničiť jedinečnosť nášho stvorenia prišiel diabol so zdanlivo nenápadným podvrhom. Žiaľ, prijímajú ho aj niektorí z nás. Ten podvrh sa nás snaží presvedčiť, že „Boh je síce hlavnou príčinou stvorenia, ale trvalo mu dlhé veky, kým stvoril život. Evolúcia je proces, ktorý Boh pri svojom tvorení použil.“ Takýto prístup sa pokúša zosúladiť „vedecké údaje“ s opisom stvorenia, ktorý nachádzame v knihe Genezis. Tvrdí, že dni stvorenia sú dlhé, neurčité časové obdobia a že život na zemi je v skutočnosti starý miliardy rokov.

`Uvažuj o úvodných textoch (Ž 33,6–9 a Heb 11,3). Čo nám tieto biblické pasáže hovoria o spôsobe, akým Boh stvoril svet?`

Biblická správa je jasná. Boh „povedal – a stalo sa, rozkázal – a povstal svet“ (Ž 33,9). „Vo viere chápeme, že Božie slovo stvárnilo svet...“ (Heb 11,3). Prvá kapitola knihy Genezis potvrdzuje, že Boh stvoril svet za šesť doslovných dvadsaťštyrihodinových dní a v siedmy deň odpočíval. Jazyková štruktúra Genezis 1 a 2 nepripúšťa nič iné. Dokonca aj učenci, ktorí neveria v doslovné šesťdňové stvorenie, uznávajú, že zámerom autora bolo vyrozprávať šesťdňové stvorenie.

Hebrejské slovo pre „deň“ v Genezis 1 je jom. Vždy, keď je v Biblii toto slovo spojené s číslovkou (prvý deň, druhý deň a podobne), označuje časové obdobie, ktoré trvá dvadsaťštyri hodín. V celej Biblii nie je jediný prípad, kde by číslovka modifikujúca podstatné meno jom označovala neurčité obdobie. Bez výnimky je to vždy dvadsaťštyrihodinový časový úsek.

Okrem toho, ak Boh nestvoril svet za šesť doslovných dní, aký význam by mal siedmy deň – sobota? Prečo by jej svätenie Boh prikazoval? Nemalo by absolútne žiadny zmysel zachovávať sobotu ako večné dedičstvo šesťdňového stvoriteľského týždňa, ak by sa šesťdňový stvoriteľský týždeň na počiatku vôbec neuskutočnil. Prijať teóriu stvorenia, ktoré by trvalo neopísateľne dlhé obdobie, znamená spochybniť samotnú potrebu zachovávania siedmeho dňa ako pamätníka stvorenia. Takýto prístup by zároveň vyvolával vážne otázky týkajúce sa integrity Písma.

Útokom na sobotu satan spochybňuje samotné jadro Božej autority. Veď čo môže byť účinnejšie pri ničení soboty ako pripomienky šesťdňového stvorenia, než popieranie toho, že sa stvorenie za šesť dní uskutočnilo? Niet divu, že toľko ľudí, vrátane kresťanov, ignoruje dôležitosť soboty ako siedmeho dňa. Aká výborná pozícia pre konečný podvod.

**Aplikácia**

`Pokús sa vlastnými slovami vysvetliť, prečo stvorenie za nezmerateľne dlhé obdobie odporuje biblickej správe. Prečo je to problém?`

---

#### Dodatečné otázky k diskuzi

`Jak bys malému dítěti vysvětlil, co je to podvod?`

`S jakým „zdánlivě drobným podvodem“ je ďábel úspěšný mezi současnými křesťany?`

`V čem jsou tak nebezpečné snahy „sladit“ evoluci se stvořením?`

`Proč můžeme zůstávat u toho, že svět byl stvořen v šesti skutečných dnech?`

`Znáš nějaký důvod, proč bychom měli odpočívat jeden den v týdnu, pokud by neplatila víra v šestidenní stvoření?`