---
title:  Súd, stvorenie a zodpovednosť
date:  14/05/2023
---

> <p></p>
> Ale ty, prečo odsudzuješ svojho brata? Alebo ty, prečo opovrhuješ svojím bratom? Všetci sa totiž postavíme pred Boží súdny stolec. (Rim 14,10)

> <p></p>
> <sup>8</sup>Dobre robíte, ak uskutočňujete kráľovský zákon podľa Písma: Milovať budeš svojho blížneho ako seba samého! <sup>9</sup>Ak však niekoho uprednostňujete, páchate hriech a Zákon vás usvedčuje z jeho prestúpenia. <sup>10</sup>Veď keby niekto zachoval celý Zákon, ale prestúpil by ho v jednom prikázaní, previnil by sa proti všetkým. <sup>11</sup>Veď ten, ktorý povedal: Nescudzoložíš!, povedal aj: Nezabiješ! A keď aj necudzoložíš, ale zabíjaš, prestupuješ Zákon. <sup>12</sup>Hovorte a konajte tak ako tí, čo majú byť súdení podľa zákona slobody! <sup>13</sup>Bez milosrdenstva čaká súd na toho, kto nepreukázal milosrdenstvo. Milosrdenstvo však víťazí nad súdom. (Jak 2,8–13)

**Osobné štúdium**

Ak sme len komplexom náhodne vytvorených buniek a produktom neočakávaných okolností, potom život nemá príliš veľký zmysel. Ak sme len jedným z približne ôsmich miliárd ľudí, ktorí navzájom zápasia o životný priestor na našej planéte, život stráca svoj zmysel a jediným cieľom sa stáva prežiť a odovzdať svoje gény ďalej. Naproti tomu biblický koncept stvorenia poskytuje dôvod žiť a vyzdvihuje morálny imperatív života. Boli sme stvorení Bohom a zodpovedáme sa Mu za svoje činy. Ten, ktorý nás stvoril, nás berie na zodpovednosť. On ustanovil absolútne hodnoty, ktoré platia dokonca aj vo svete „morálneho relativizmu“.

`Uvažuj o textoch Zj 14,7; Rim 14,10 a Jak 2,8–13. Ako súvisí súd s tým, že máme zodpovednosť konať správne a zároveň sa máme zodpovedať za to, ako sme konali? Ako je v týchto veršoch prepojený súd s Božími prikázaniami a s uctievaním?`

Posolstvo troch anjelov v Zjavení 14 oznamuje, že „prišla hodina jeho súdu“ (Zj 14,7). Keďže nás Boh stvoril so schopnosťou robiť morálne rozhodnutia, sme zodpovední za rozhodnutia, ktoré robíme. Ak by sme boli iba náhodným zhlukom buniek a produktom dedičnosti a prostredia, naše činy by do značnej miery určovali sily, nad ktorými by sme nemali žiadnu kontrolu.

Súd však v sebe zahŕňa morálnu zodpovednosť. V tejto krízovej hodine dejín, v hodine súdu, nás Boh povoláva, aby sme sa rozhodovali vo svetle večnosti. Úprimná výzva prvého anjela klaňať sa „tomu, ktorý stvoril nebo i zem, more i pramene vôd“ (Zj 14,7), uznáva, že základom každého uctievania je skutočnosť, že nás stvoril Boh.

Medzitým naše zachovávanie soboty ako siedmeho dňa dokazuje našu vieru, že Ježiš je hodný toho, aby sme Ho uctievali ako nášho Stvoriteľa. Zachovávanie soboty je znamením, že prijímame Desatoro ako Bohom inšpirované princípy pre život v plnosti. Pretože zákon je základom Božej vlády a zjavením Jeho charakteru, stáva sa normou a kritériom súdu. Naša vernosť prikázaniu soboty je uznaním nášho záväzku žiť život podriadený Stvoriteľovi.

**Aplikácia**

`Ako naše chápanie stvorenia ovplyvňuje naše konanie? Aký vplyv má na naše rozhodnutia dedičnosť a prostredie, z ktorého pochádzame? Ako môžeme z Božej milosti prekonať charakterové nedostatky, pre ktoré sme sa sami dobrovoľne nerozhodli, ale vyplývajú z našej genetiky a prostredia, z ktorého pochádzame?`

---

#### Dodatečné otázky k diskuzi

`Proč nás Pavel varuje před tím, abychom soudili „svého bratra“?`

`Je to, že „staneme před soudnou stolicí Boží“ skutečnost, nebo to Pavel myslí obrazně? Proč?`

`Proč nás Bůh může volat k zodpovědnosti za naše jednání i rozhodování?`

`Co by se na jeho právu změnilo, kdyby nebylo stvoření ale evoluce?`

`Jak rozumíš tomu, že „milosrdenství vítězí nad soudem“?`

`Bez víry ve Stvořitele se podle autora lekce „jediným cílem stává přežít a předat své geny dál“. Co si o tom myslíš? Proč?`

`Co Bohu vypovídáme svým vztahem k sobotě?`