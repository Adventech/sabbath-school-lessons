---
title:  Sobota a stvorenie
date:  15/05/2023
---

> <p></p>
> <sup>1</sup>Takto boli dokončené nebesia, zem i všetky ich zástupy. <sup>2</sup>Siedmeho dňa Boh dokončil svoje dielo, ktoré konal, a v siedmy deň si Boh odpočinul od všetkého, čo utvoril. <sup>3</sup>Boh požehnal siedmy deň a posvätil ho, lebo v ten deň Boh prestal vykonávať celé svoje stvoriteľské dielo, ktoré utvoril. (1Moj 2,1–3)

**Osobné štúdium**

Náš svet zúfalo potrebuje upokojujúce posolstvo Stvoriteľa, preto nám Boh dal sobotu. V polovici 19. storočia, keď evolučná hypotéza zasiahla intelektuálny svet, poslal Boh posolstvo neuveriteľnej nádeje. Tomu posolstvu sa venujeme aj v našom štúdiu a nachádza sa v Zj 14,6.7.

Satan sa všemožne pokúšal prekrúcať myšlienku stvorenia, pretože nenávidí Ježiša a nechce, aby sa Mu dostalo uctievania, ktoré Mu patrí ako nášmu Stvoriteľovi a Vykupiteľovi. Sobota je súčasťou veľkého sporu o to, že Krista oprávnene uctievame ako nášho Stvoriteľa. Božie posolstvo pre čas konca vyzýva celé ľudstvo, aby sa vrátilo späť k uctievaniu Krista ako Stvoriteľa neba a zeme. Základom každého uctievania je skutočnosť, že On nás stvoril.

`Prečítaj si texty 1Moj 2,1–3; 2Moj 20,8–11 a 5Moj 5,12–15 v kontexte veršov Zj 14,6.7. Ako sa v prikázaní o sobote prepája správa o stvorení so správou o vykúpení?`

Sobota je večným symbolom nášho odpočinku v Hospodinovi. Je to zvláštny znak vernosti Stvoriteľovi (Ezech 20,12.20). Nejde o nejakú samoúčelnú požiadavku. Naopak, sobota odhaľuje, že pravé odpočinutie od spravodlivosti zo skutkov sa nachádza v Bohu. Sobota hovorí o Bohu, ktorý pre nás dosiahol to, čo by sme my sami nikdy nedokázali.

Písmo nás vyzýva, aby sme každú sobotu odpočívali v Jeho láske a starostlivosti. Sobota je symbolom odpočinku, nie skutkov; je vyjadrením milosti, nie zákonníctva; pôsobí ako uistenie, nie odsúdenie; vedie nás k spoľahnutiu sa na Boha, nie na seba. Každú sobotu sa radujeme z Jeho dobroty a chválime Ho za spásu, ktorú môžeme nájsť iba v Kristovi.

Sobota je tiež večným spojením medzi dokonalosťou Edenu v minulosti a slávou nového neba a novej zeme v budúcnosti (Iz 65,17; Zj 21,1).

Sobota nás volá späť k našim koreňom. Spája nás s našou pôvodnou rodinou. K sobote sa ľudia vracajú od začiatku času. Je to neprerušené spojenie v čase s naším stvorením. Udržuje nás sústredených na slávnu pravdu, že sme Božie deti. Pozýva nás mať dôverný, blízky vzťah s Bohom.

**Aplikácia**

`Ako je prikázanie o sobote naznačené v Zj 14,6.7? Prečo je sobota dôležitá pre posolstvo o konci času? (Pozri 2Moj 20,8–11.)`

---

#### Dodatečné otázky k diskuzi

`Jaký význam dal Bůh při stvoření „sedmému dnu“?`

`V čem se „sabat“ tak jedinečný?`

`Co to znamená, že „Bůh požehnal a posvětil sedmý den“?`

`Jak se stala sobota součástí „velkého sporu“?`

`Může se nám sobota stát symbolem spasení ze skutků? Kdy a proč to hrozí?`

`Čeho všeho je sobota symbolem, pokud ji prožíváme se svým Bohem?`

`Pomáhá ti sobota budovat důvěrný, blízký vztah s Bohem? Jak?`