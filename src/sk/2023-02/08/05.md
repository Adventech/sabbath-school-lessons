---
title:  Stvorenie, sobota a čas konca
date:  17/05/2023
---

> <p></p>
> Volal mohutným hlasom: „Bojte sa Boha a vzdajte mu slávu, lebo prišla hodina jeho súdu. Klaňajte sa tomu, ktorý stvoril nebo i zem, more i pramene vôd.“ (Zj 14,7)

> <p></p>
> Po nich nasledoval iný, tretí anjel, ktorý mohutným hlasom volal: „Ak sa niekto bude klaňať šelme a jej obrazu a prijme znak na svoje čelo alebo na ruku... (Zj 14,9)

> <p></p>
> V tomto je trpezlivosť svätých, ktorí zachovávajú Božie prikázania a vieru Ježiša. (Zj 14,12)

**Osobné štúdium**

Veľký spor, ktorý sa začal v nebi pred tisícročiami, sa týkal otázky Božej autority. Výzva zostáva rovnaká aj dnes.

**Uvažuj o úvodných textoch a zhrň ich posolstvo v nasledujúcich riadkoch. Čo je hlavnou myšlienkou týchto textov?**

`Zj 14,7 je výzva na…`

`Zj 14,9 varovanie pre…`

`Zj 14,12 opisuje ľudí, ktorí…`

Tieto pasáže objasňujú myšlienku, o ktorej sme už hovorili: že uctievanie bude v posledných dňoch ústredným problémom konfliktu medzi dobrom a zlom, Kristom a satanom. Uctievame Stvoriteľa alebo šelmu? A pretože stvorenie tvorí základ celej našej vierouky (veď napokon, čo z by zostalo z našej viery, keby Boh nebol naším Stvoriteľom?), sobota ako siedmy deň – začlenená do samotnej správy o stvorení v Genezis (1Moj 2,1–3) – predstavuje večné a nemenné znamenie tohto stvorenia. Je to jeden z najdôležitejších symbolov našej vierouky.

Zmocniť sa soboty a zmeniť ju znamená zmocniť sa autority samotného Boha, ktorá Mu náleží ako jedinému pravému Stvoriteľovi. Útok na sobotu znamená odstrániť Boha a snažiť sa zaujať Jeho miesto (2Tes 2,4).

Samozrejme, skutočným problémom posledných dní je naša láska a vernosť Ježišovi. Ale podľa Biblie je táto láska vyjadrená v poslušnosti prikázaniam (1Ján 5,3; Zj 14,12) – a len sobota medzi prikázaniami ako jediná ukazuje na Boha ako Stvoriteľa (2Moj 20,8–11). Niet divu, že to bude vonkajší symbol záverečného rozdelenia medzi tými, ktorí uctievajú Boha a tými, ktorí uctievajú šelmu (Zj 14,11.12). Vzhľadom na to, aká zásadná a dôležitá je sobota pre všetko ostatné, je ťažké pochopiť, ako by mohla rozhodujúca otázka uctievania Stvoriteľa súvisieť s niečím iným.

**Aplikácia**

`Mnoho ľudí tvrdí, že nezáleží na tom, ktorý deň sa slávi ako sobota, stačí, že jeden deň svätíme. Ako by si na tento argument odpovedal s použitím Písma?`