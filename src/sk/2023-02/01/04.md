---
title:  Prijatie Ježišovho víťazstva
date:  28/03/2023
---

> <p></p>
> <sup>10</sup>Nato som počul mohutný hlas z neba: „Teraz nastala spása a moc i kráľovstvo nášho Boha a vláda jeho Pomazaného, lebo bol zvrhnutý žalobca našich bratov, ten, čo na nich dňom i nocou žaloval pred naším Bohom. <sup>11</sup>Ale oni nad ním zvíťazili pre Baránkovu krv a pre slovo svojho svedectva a nemilovali svoj život tak, aby sa zľakli smrti. (Zj 12,10.11)

**Osobné štúdium**

Biblia ukazuje, že Ježiš nikdy neprehral boj so satanom. Ježiš je veľkolepý Víťaz nad mocnosťami zla. Na jednej strane stojí Ježišovo víťazstvo nad satanovými pokušeniami, ale to najdôležitejšie je uveriť, že Kristovo víťazstvo je aj naším víťazstvom.

`Prečítaj si Zj 12,10. Čo je pre teba povzbudzujúce na skutočnosti, že náš žalobca „bol zvrhnutý“?`

Hoci boj na zemi neustále zúri, satan už prehral. Bodka. To platí nielen o Kristovom konečnom víťazstve pri vyvrcholení ľudských dejín, ale platí to aj v našom boji s kniežatstvami a mocnosťami zla v našom osobnom živote. Niektorí kresťania žijú znechutení neustálymi prehrami. Dúfajú vo víťazstvo nad nejakým zlozvykom alebo charakterovou črtou, ale nikdy nepochopia realitu Kristovho víťazstva pre ich osobný život.

`Prečítaj si Zj 12,11. Akú istotu víťazstva nám dáva Kristus v tomto verši?`

V Zjavení, v posolstve siedmim cirkvám, nachádzame sedemkrát výraz „tomu, kto zvíťazí“. V Zj 12,11 opäť nachádzame myšlienku víťazstva. Slovo „zvíťaziť“ znie v gréčtine nikaó. Dá sa doslovne preložiť ako „dobyť, zvíťaziť, vyhrať alebo víťazne prejsť“. Ako je možné, že sme víťazmi? Text Zj 12,11 ukazuje, že je to „pre Baránkovu krv“.

V Zj 5,6 Ján v prorockom videní hľadí do neba a pozoruje „Baránka akoby zabitého“. Kristova obeť je stredobodom pozornosti celého neba. Nekonečnú a nepreniknuteľnú Božiu lásku dokáže v plnosti vystihnúť len kríž.

Keď vierou prijmeme to, čo pre nás Kristus urobil, náš dlh je zrušený a pred Bohom stojíme dokonalí. Sú nám odpustené hriechy (Kol 1,14; Ef 1,7; Kol 2,14) a „bol zvrhnutý žalobca našich bratov“ (Zj 12,10). Sme vykúpení, víťazi a spasení nie pre naše vlastné zásluhy, ale pre Kristove víťazstvá v náš prospech.

**Aplikácia**

`Ako tvoj život ovplyvňuje skutočnosť, že Ježiš je Víťazom vo vesmírnom konflikte medzi dobrom a zlom a že toto víťazstvo môže patriť aj tebe?`

---

#### Dodatečné otázky k diskuzi

`O kom hovoří dnešní biblický text ze Zjevení?`

`Jak se můžeme i my stát součástí tohoto příběhu?`

`Jakou roli hraje v našem vítězství „krev Beránkova“?`

`Jak rozumíš slovům: „Nemilovali svůj život tak, aby se zalekli smrti.“?`

`Co děláš, když cítíš obavy ze smrti?`

`Jak mohu od Ježíše přijmout dar jeho vítězství?`

`Jak poznám, že jsem uvěřil tomu, že se Ježíšovo vítězství týká i mne?`