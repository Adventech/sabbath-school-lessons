---
title:  Boží ostatok na konci času
date:  30/03/2023
---

> <p></p>
> Drak sa na ženu nahneval a odišiel bojovať proti ostatným z jej potomstva, ktorí zachovávajú Božie prikázania a držia sa Ježišovho svedectva. (Zj 12,17)

**Osobné štúdium**

Diabol je vo vojne s Kristom od jeho vzbury v nebi (Zj 12,7). Satanovým zámerom bolo vtedy – a je aj dnes – zmocniť sa vlády nad vesmírom (pozri Iz 14,12–14). V posledných dňoch pozemských dejín sa zameriava na Boží ľud. Zjavenie 12,17 dôrazne vyhlasuje, že drak (satan) sa nahneval na ženu (cirkev) a išiel „bojovať proti ostatným z jej potomstva“. Tento „ostatok“ („ostatní“) z potomstva ženy zostáva verný Kristovi, poslušný Jeho pravde a verný Jeho poslaniu.

`Prečítaj si Zj 12,17. Aké charakteristiky Božieho ostatku, Jeho cirkvi posledných dní, možno nájsť v tomto verši?`

V Zjavení 12,17 sa satan (drak) hnevá na ženu, Božiu cirkev. Diabol zúri na ľudí, ktorí dodržiavajú Božie prikázania, a urobí všetko, čo je v jeho silách, aby ich zničil.

Nakoniec podporí nariadenie, aby nemohli kupovať ani predávať. Bude im hroziť väzenie a smrť (pozri Zj 13,14–17). Ak satan nemôže zničiť Krista, pokúsi sa zničiť objekt Kristovej najhlbšej lásky – Kristovu cirkev. Posledný boj na zemi sa nesústreďuje na Blízky východ a rôzne tamojšie konflikty. Tento konflikt sa zameriava na myseľ Božieho ľudu roztrúseného po celom svete. Je to boj dvoch protichodných síl, Krista a satana. Opäť platí, že nikto nemôže zaujať neutrálny postoj.

Ústrednou otázkou v tomto poslednom boji je: „Voči komu sme lojálni? Kam sa obracia naša vernosť?“ Nebo túži po veriacich, ktorí sú nadchnutí Kristovou láskou, vykúpení Jeho milosťou, oddaní Jeho zámerom, zmocnení Jeho Duchom a poslušní Jeho príkazom. Sú takí oddaní Kristovi, že sú ochotní podstúpiť pre Neho aj smrť.

Náš svet smeruje k veľkej kríze. Ale v Ježišovi, prostredníctvom Ježiša a vďaka Ježišovi je naše víťazstvo isté – stačí, ak s Ním zostaneme spojení. Toto spojenie sa deje prostredníctvom viery, ktorá nás vedie k poslušnosti. Všetko závisí od nášho vlastného rozhodnutia, od našej voľby.

**Aplikácia**

`Ako sa realita opísaná v Zj 12,17 prejavuje v tvojom živote a v tvojej kresťanskej skúsenosti? Akým spôsobom sa veľký spor odohráva v tvojom živote?`

---

#### Dodatečné otázky k diskuzi

`Proti komu bude drak bojovat krátce před ukončením dějin?`

`Jak rozumíš tomu, že věrní „se drží svědectví Ježíšova“?`

`Jakou roli hraje v tomto boji „přikázání Boží“?`

`O jaká přikázaní tu jde?`

`Proč se satan snaží zničit „Kristovu církev“?`

`Kde se tento boj odehrává? Proč tu nejde jen o „Blízký východ“, jak tomu věřili naši průkopníci?`

`Proč je tak důležité se držet Ježíše a jeho svědectví?`

`V čem spočívá příprava na tuto dobu a v čem ne? Proč?`