---
title:  Žena na púšti
date:  29/03/2023
---

> <p></p>
> <sup>6</sup>Žena utiekla na púšť, kde jej Boh pripravil miesto, aby ju tam živili tisícdvestošesťdesiat dní. ... <sup>14</sup>Ale tej žene boli dané dve krídla veľkého orla, aby mohla letieť do pustatiny na svoje miesto, kde skrytá pred hadom bude živená čas a časy a pol času. <sup>15</sup>Had vychrlil za ženou zo svojej tlamy vodu ako rieku, aby ju rieka strhla. <sup>16</sup>Ale zem žene pomohla. Otvorila svoje ústa a pohltila rieku, ktorú drak vychrlil zo svojej tlamy. (Zj 12,6.14–16)

**Osobné štúdium**

`Porovnaj verš Zj 12,6 s veršami Zj 12,14–16. Pozorne si všimni časové obdobie, satanov útok na „ženu“ (Božiu cirkev) a Božie opatrenie pre svoj ľud. O čom tieto verše hovoria?`

Obdobie 1260 dní v Zj 12,6 vnímame ako rovnaké obdobie ako „čas, časy a pol času“ v Zj 12,14. Ide o časové proroctvo, ktoré je opísané v textoch Dan 7,25; Zj 11,2.3 a Zj 13,5. Pretože ide o prorocké symboly (žiadna žena s krídlami neodišla na púšť), aplikujeme na tieto proroctvá prorocký čas, princíp známy ako „deň za rok“ (pozri napríklad 4Moj 14,34 a Ezech 4,4–6). Znamená to, že jeden prorocký deň pokrýva obdobie jedného doslovného roka. V komentári k rovnakému prorockému obdobiu v Zj 11,2 sa uvádza: „Historicistickí vykladači preto vo všeobecnosti chápali obdobie 1260 prorockých dní ako 1260 doslovných rokov od roku 538 do roku 1798.“ (AUSB, komentár k Zj 11,2; s. 1673) Skazená cirkev – spolu so skazeným štátom – utláčala, prenasledovala a v niektorých obdobiach aj zabíjala verný Boží ľud.

Toto kruté, satanské prenasledovanie kresťanov, ktorí sú verní Biblii, je rozšírením veľkého sporu medzi dobrom a zlom. Vychádzajúc z temnoty stredoveku stáli muži a ženy v čase reformácie pred voľbou: budú verní Božiemu slovu, alebo prijmú učenie kňazov a predstavených? Pravda opäť zvíťazila a Boh mal ľudí, ktorí mu boli verní aj napriek silnému odporu.

V týchto veršoch je niekoľko fascinujúcich a mimoriadne povzbudzujúcich vyjadrení Božej starostlivosti. Zjavenie 12,6 používa výraz „miesto, pripravené od Boha“ (Roh). Zjavenie 12,14 ukazuje, že žena bola „živená“ na púšti, a Zj 12,16 hovorí: „Ale zem žene pomohla.“ V časoch ťažkého prenasledovania sa Boh o svoju cirkev postaral. Rovnako bude konať aj v súvislosti so svojím ostatkom v čase konca.

**Aplikácia**

`Aké skúšky a ťažkosti si prežíval v uplynulom období? Ako do týchto ťažkostí zasiahol Boh? Ako ti pomohol, keď si to najviac potreboval?`

---

#### Dodatečné otázky k diskuzi

`Jak se Bůh postaral o ženu, církev, kterou chtěl drak zničit? Co je tou pouští?`

`Jak rozumíš symbolu „křídel“? Co dal Bůh církvi?`

`Jak dlouho Bůh „ukrýval ženu na poušti“? Proč?`

`Co nás opravňuje k tomu, abychom tyto prorocké dny vykládali jako roky?`

`O jaké vodě, řece a zemi hovoří Jan v souvislosti s Boží pomocí?`

`Jaké dvě možnosti měli křesťané v době středověkého pronásledování?`