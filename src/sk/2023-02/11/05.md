---
title:  Tí, ktorí nasledujú Baránka
date:  07/06/2023
---

> <p></p>
> <sup>1</sup>Videl som vystupovať z mora šelmu. Mala desať rohov a sedem hláv, na rohoch desať diadémov a na hlavách rúhavé mená. <sup>2</sup>Šelma, ktorú som videl, podobala sa leopardovi; nohy mala ako medveď a jej tlama bola ako tlama leva. Drak jej dal svoju silu, svoj trón i svoju veľkú moc. <sup>3</sup>Jednu z hláv mala akoby dobitú na smrť, ale jej smrteľná rana sa zahojila. Celá zem sa s obdivom obzerala za šelmou. (Zj 13,1–3)

> <p></p>
> To sú tí, čo sa nepoškvrnili so ženami, lebo sú panici. Tí nasledujú Baránka, kamkoľvek ide. Tí boli vykúpení spomedzi ľudí ako prvotina Bohu a Baránkovi. (Zj 14,4)

**Osobné štúdium**

`Uvažuj o veršoch Zj 13,1.2. Odkiaľ pochádza šelma a kto dáva šelme svoju autoritu?`

Prvá šelma zo Zjavenia 13 dostáva svoju silu, sídlo a veľkú autoritu od draka. Texty Zj 12,9 a Zj 20,2 identifikujú draka ako satana. Satan je prefíkaný nepriateľ a pôsobí prostredníctvom pozemských mocností. Verše Zj 12,3–5 hovoria, že tento „drak“ – diabol – sa pokúsil zničiť „dieťa“ hneď, ako sa narodilo. Toto „dieťa“ bolo neskôr „uchvátené k Bohu a k jeho trónu“. To sa, samozrejme, vzťahuje na Krista. Satan chcel zničiť dieťa, Krista, a pôsobil vtedy prostredníctvom Herodesa a cisárskeho Ríma. Na konci Ježišovho života rímsky miestodržiteľ Pilát odsúdil Krista na smrť, rímsky kat ho pribil na krutý kríž, rímsky vojak ho prebodol kopijou a rímski vojaci strážili jeho hrob. Podľa Zj 13,2 dal satan, pôsobiaci cez pohanský Rím, „svoju silu, svoj trón i svoju veľkú moc“ vznikajúcej veľmoci označenej ako šelma.

„Hoci drak v prvom rade predstavuje satana, v odvodenom zmysle predstavuje Rímsku ríšu... Moc, ktorá nasleduje po Rímskej ríši a ktorá dostala od draka jeho silu, jeho trón a jeho veľkú autoritu, je jednoznačne pápežský Rím.“ (7BC 817) Historik A. C. Flick vysvetľuje, že „z trosiek politického Ríma povstalo veľké impérium v gigantickej forme rímskej cirkvi.“ (FLICK, A. C., The Rise of the Medieval Church. 1900, p. 150, ako je citované v 7BC 817.)

`Uvažuj o textoch Zj 13,3 a Zj 14,4. Aký kontrast vidíš v týchto veršoch?`

Na rozdiel od „celej zeme“, ktorá nasleduje šelmu, Boh bude mať ľud, ktorý „nasleduje Baránka“. Ako vždy, budú tu dve strany. Jedna bude proti Ježišovi a druhá za Ježiša. Nebude žiadna „zlatá stredná cesta“, žiadna neutrálna pozícia. Nepostaviť sa rozhodne na Ježišovu stranu znamená podriadiť sa druhej strane, či už to človek robí vedome alebo nie.

**Aplikácia**

`„Všetci vás budú nenávidieť pre moje meno. Kto však vytrvá až do konca, bude spasený.“ (Mat 10,22) Si pripravený vytrvať až do konca? Z čoho pramení tvoja istota?`

---

#### Dodatečné otázky k diskuzi

`Odkud se vynořila dravá šelma? Co je tím mořem?`

`Jak tato šelma vypadá? Co nám napovídá její popis?`

`Od koho a proč dostává šelma z moře svojí sílu? Proč satan nebojuje přímo?`

`Proč se někteří lidé odmítnou poklonit této šelmě, navzdory tomu, že jim nakonec půjde i o život?`

`Proč v době pronásledování neexistuje „střední cesta“?`

`Jak si představuješ to „následování Beránka“? V čem spočívá?`

`Mezi jakými dvěma možnostmi se bude muset každý rozhodnout?`

`Jaké pocity plní tvé nitro, když přemýšlíš o době konce? Co s nimi uděláš?`