---
title:  Podnety na zamyslenie
date:  09/06/2023
---

V knihe Patriarchovia a proroci si prečítaj text na stranách 483–516 (PP 637–682).

V Božích plánoch pre náš život môžu byť aj dlhé obdobia skúšok a čakania. Niekedy aj samotné čakanie môžeme vnímať ako náročnú skúšku. Trpezliví dokážeme byť vtedy, keď sa sústredíme na Boha a budeme dôverovať, že koná v náš prospech. Na trpezlivé čakanie existuje veľa dôvodov, ale všetky súvisia s naplnením plánu, ktorý má Boh s nami a so svojím kráľovstvom. Ak sa usilujeme veci uponáhľať, môžeme veľa stratiť. Ak však budeme Bohu dôverovať a radovať sa v ňom, môžeme veľa získať.

„Každá skúška je odvážená a vymeraná Pánom Ježišom Kristom. Vďaka milosti, ktorú Boh človeku dáva, nie sú skúšky nad sily človeka.“ (12MR 81)

„Nezistím, aký zámer má Boh s mojím utrpením, ale On vie, čo je najlepšie, preto mu zverím svoju dušu, telo i ducha ako svojmu vernému Stvoriteľovi. Viem, komu som uveril, a som presvedčený, že on má moc až do onoho dňa zachovať, čo mi bolo zverené. (2Tim 1,12) Ak sa snažíme, aby sme mali viac viery, viac lásky, väčšiu trpezlivosť a dôveru v nášho nebeského Otca, viem, že keď budeme prechádzať cez rôzne konflikty života, budeme cítiť viac pokoja a šťastia. Boh nemá radosť z toho, ak sme ustaraní a trápime sa, akoby sme neboli v Ježišovej náruči. Je potrebné naučiť sa trpezlivo čakať a sledovať situáciu. Myslíme si, že kým máme pocit, že nie sme na správnej ceste, musíme hľadať nejaké vhodné znamenie. To však nie je otázka pocitov, ale viery.“ (2SM 242)

**Námety na spoločné uvažovanie**

`Čo znamená, že všetky skúšky Ježiš Kristus „odvážil a vymeral“? Ako nám to môže pomôcť v našom čakaní?`

`Podeľte sa v triede o svoje skúsenosti s „trpezlivým čakaním“. Z čoho ste mali strach? Z čoho ste sa tešili? Ako ste to zvládli? Čo ste sa naučili? Na aké zasľúbenia ste sa spoliehali?`

`Mnoho ľudí je vystavených „skúške čakania“. Ako im môžete pomôcť, kým nastane čas, keď sa Boh rozhodne vykonať to, o čo prosia?`

`Akú úlohu zohráva modlitba v budovaní trpezlivosti? Za ktorých ľudí sa môžete modliť, aby sa naučili byť trpezlivejší?`

Západ slnka: 19.13