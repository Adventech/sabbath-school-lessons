---
title:  Kozmický zápas
date:  05/06/2023
---

> <p></p>
> <sup>45</sup>Od šiestej hodiny nastala tma po celej zemi, až do deviatej hodiny. <sup>46</sup>Okolo deviatej hodiny zvolal Ježiš mocným hlasom: „Éli, Éli, lema sabachthani?“, čo znamená: „Bože môj, Bože môj, prečo si ma opustil?“ <sup>47</sup>Keď to počuli niektorí z tých, čo tam stáli, povedali: „Ten volá Eliáša.“ <sup>48</sup>Jeden z nich hneď odbehol a vzal špongiu, naplnil ju octom, nastokol na trstinu a dával mu piť. <sup>49</sup>Ale ostatní hovorili: „Nechaj to, nech vidíme, či ho Eliáš príde zachrániť.“ <sup>50</sup>Ale Ježiš znova zvolal mocným hlasom a vypustil ducha. (Mat 27,45–50)

**Osobné štúdium**

`Čo nás úvodný text (Mat 27,45–50) učí o podstate utrpenia, ktoré Ježiš zažil na kríži? Naozaj sa stalo, že Boh opustil Ježiša v tej najťažšej chvíli? Ako nám táto scéna pomáha pochopiť, čo znamená mať „Ježišovu vieru“?`

Ježiš visiaci na kríži, zahalený temnotou, nesúci vinu, hanbu a odsúdenie za hriechy sveta, a neschopný vnímať prítomnosť svojho milujúceho Otca, závisel od vzťahu, ktorý mal s Otcom počas svojho života. To znamená, že životom úplnej závislosti od Otca, dokonca aj v dobrých časoch, sa Ježiš postupne pripravoval na svoju najťažšiu skúšku na golgotskom kríži. Spasiteľ svojmu Otcovi dôveroval, aj keď všetky okolnosti ho vyzývali, aby pochyboval. Ježiš sa nevzdal, aj keď sa cítil Bohom úplne opustený.

„V strašnej temnote, zdanlivo opustený Bohom, vypil Kristus do dna kalich ľudskej biedy. V tých strašných hodinách sa spoliehal na dôkazy doterajšej Otcovej lásky. Poznal povahu svojho Otca, chápal jeho spravodlivosť, milosrdenstvo i nesmiernu lásku. Neochvejne veril v toho, ktorého vždy rád poslúchal. Keď sa tak odovzdane zveril Bohu, pominul sa aj pocit straty Otcovej priazne. Kristus zvíťazil vierou.“ (DA 756; CL 492)

Ježišova viera je taká hlboká, neobmedzená a odhodlaná, že ňou nemôžu otriasť ani démoni v celom vesmíre, ani všetky skúšky na zemi. Je to viera, ktorá dôveruje, keď nevidí, verí, keď nemôže rozumieť, pevne sa drží, aj keď je len málo, čoho sa ešte dá držať. Takáto „Ježišova viera“ je sama osebe darom, ktorý dostávame prostredníctvom viery. Takáto viera nás prenesie cez ďalšie krízy. „Ježišova viera“ prebýva v našich srdciach a umožňuje nám uctievať Krista ako Vojvodcu našej viery, a pomôže nám neochvejne vytrvať, keď sa bude od každého vynucovať prijatie znaku šelmy, ako o tom hovorí kniha Zjavenie.

Takáto viera sa však nezjaví z ničoho nič. Boží ľud sa učí žiť vierou teraz, deň čo deň. V dobrých časoch, keď Boha môžeme takmer nahmatať, ale aj v zlých časoch, keď sa Boh zdá byť nekonečne vzdialený a nepochopiteľný. „Spravodlivý z viery bude žiť.“ (Gal 3,11; pozri tiež Hab 2,4) Čas na prípravu je teraz. Každá dnešná skúška, ak v nej vytrváme vo viere, môže priniesť v našom živote vzácne ovocie.

**Aplikácia**

`Zamysli sa nad časom, keď sa ti zdalo, že život sa ti rúca a jediné, čo ti ešte zostalo, bola tvoja viera. Ako si to všetko zvládol? Čo si sa naučili? Čo z tvojej skúsenosti môže pomôcť ostatným, ktorí prechádzajú niečím podobným?`

---

#### Dodatečné otázky k diskuzi

`Proč je dobré vědět, že ve vesmíru probíhá zápas – velký spor?`

`Jak tento zápas ovlivnila Ježíšova smrt na kříži? Proč?`

`Co nám o Ježíšově utrpení prozrazují evangelia? V čem spočívalo?`

`Opustil Otec Ježíše? Jak je tedy možné, že měl Ježíš pocit, že je opuštěn svým Otcem? Co to způsobilo?`

`Proč to Ježíš nevzdal? Co mu dalo sílu zůstat až do konce?`

`V čem spočívá jedinečnost Ježíšovy víry?`

`Můžeme i my získat takovou víru? Jak?`

`Proč je nejlepším časem na přípravu právě dnešek?`