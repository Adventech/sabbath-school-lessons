---
title:  Žneme, čo sme zasiali
date:  06/06/2023
---

> <p></p>
> <sup>15</sup>Dostala moc dať ducha do obrazu šelmy, aby tak obraz šelmy aj hovoril, aj pôsobil, aby boli zabití všetci, čo sa nebudú klaňať obrazu šelmy. <sup>16</sup>A pôsobí, že všetci – malí i veľkí, bohatí i chudobní, slobodní i otroci – dostanú znak na pravú ruku alebo na čelo, <sup>17</sup>aby nemohol kupovať ani predávať nikto, kto nemá ako znak meno šelmy alebo číslo jej mena. (Zj 13,15–17)

**Osobné štúdium**

Proroctvo o znamení šelmy hovorí o náboženskej neznášanlivosti, ekonomickom bojkote, prenasledovaní a nakoniec o rozsudku smrti. Prekvapivo je to zároveň aj posolstvo povzbudenia. Dokonca aj v najhorších časoch bude Boh podporovať svoj ľud, teda tých, čo „zachovávajú Božie prikázania a vieru Ježiša“ (Zj 14,12). A medzi tieto prikázania patrí, samozrejme, aj štvrté – sobota ako siedmy deň.

Proroctvo o znamení šelmy v Zjavení 13 nám hovorí o nespútanom prejave zla a úplnom vyvrcholení satanovej vojny proti Bohu. Jeho prvou stratégiou v tomto ťažení sú klam, podvod a konšpirácia. Zjavenie 13 hovorí o čase v budúcnosti, keď bude diabol pôsobiť prostredníctvom pozemskej nábožensko-politickej moci, nazývanej šelma, a uchýli sa k násiliu.

Samozrejme, náboženské prenasledovanie nie je nič nové. Bolo tu odkedy Kain zabil Ábela, pretože sa mu nepozdával bratov spôsob uctievania Boha (pozri 1Moj 4,1–8). Ježiš varoval, že podobné prenasledovanie postihne veriacich nielen v prvom storočí, ale aj v nasledujúcich obdobiach: „Prichádza hodina, keď sa každý, kto vás zabije, bude nazdávať, že tým koná službu Bohu.“ (Ján 16,2; pozri tiež Mat 10,22 a 1Pet 4,12)

Proroctvo o znamení šelmy hovorí o poslednom článku reťazca tohto bezbožného snaženia. Ako prenasledovania v minulosti, aj na konci času sa šelma bude usilovať prinútiť každého, aby sa podriadil určitému systému viery a vyžadovanému systému uctievania.

`Uvažuj o úvodnom texte (Zj 13,15–17). Čomu bude čeliť Boží ľud v čase záverečnej krízy?`

Proroctvo hovorí, že prenasledovanie sa začne ekonomickými sankciami – nemôže „kupovať ani predávať nikto, kto nemá ako znak meno šelmy alebo číslo jej mena“. Keď k tomu príde, veľké množstvo ľudí kapituluje. Každý, kto sa odmietne podriadiť, bude nakoniec čeliť odsúdeniu na smrť.

Verní kresťania sú neustále vystavení diablovým útokom. Postupne, zdanlivo nevinne a nenápadne, sa ich diabol krok po kroku snaží priviesť k rôznym kompromisom. Keď sa napokon dostanú do záverečnej skúšky, budú slabí a mnohí z nich v nej podľahnú a prijmú znamenie šelmy. Len Božia láska ku každému človeku nás môže posilniť a ochrániť v ťažkých časoch, ktoré sú pred nami.

**Aplikácia**

`Prečítaj si Gal 6,7–9. Aký princíp vysvetľuje tento text? Hoci kontext týchto veršov nehovorí o udalostiach konca, zásada, o ktorej píše apoštol Pavol, je dôležitá pre každého z nás aj v súvislosti so znamením šelmy a našou vernosťou v posledných dňoch pozemských dejín.`

---

#### Dodatečné otázky k diskuzi

`O jaké soše čteme ve Zjevení 13?`

`Drak dává této „soše“ moc k tomu, aby klamala konáním divů a zázraků. Proč to dělá a co tím sleduje?`

`Kdo je tím drakem a koho symbolizuje šelma vystupující z moře?`

`S čím musí počítat lidé, kteří se odmítnou klanět šelmě?`

`Proč jsou nejdůležitější ďáblovou strategií „klam, podvod a konspirace“?`

`Jak je možné, že i pro věřící jsou konspirační teorie tak svůdné?`

`Co si myslíš o „kompromisech“? Kdy jsou na místě a kdy je musíme ihned nekompromisně odmítnout? Proč?`