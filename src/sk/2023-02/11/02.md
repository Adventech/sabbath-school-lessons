---
title:  Neochvejná vytrvalosť
date:  04/06/2023
---

> <p></p>
> V tomto je trpezlivosť svätých, ktorí zachovávajú Božie prikázania a vieru Ježiša. (Zj 14,12)

**Osobné štúdium**

Ako sme videli v Zjavení 14,7, Boh volá všetkých ľudí, aby uctievali Stvoriteľa. Toto je posolstvo prvého anjela. V Zjavení 14,8 Boh varuje ľudí pred „Babylonom“, falošným náboženským systémom, ktorého korene siahajú až do starovekého Babylona. Toto je posolstvo druhého anjela.

V Zjavení 14,9.10 tretí anjel varuje pred uctievaním šelmy. Mohutným hlasom volá: „Ak sa niekto bude klaňať šelme a jej obrazu a prijme znak na svoje čelo alebo na ruku, aj ten bude piť z vína Božieho hnevu, nezriedeného...“

`O akých dvoch vlastnostiach Božieho ľudu v čase konca sa hovorí v úvodnom texte (Zj 14,12)? Prečo sú obe dôležité?`

Grécke slovo pre „trpezlivosť“ je hypomoné a jeho doslovný preklad by mohol znieť „neochvejná vytrvalosť“. V čase konca bude mať Boh ľudí, ktorí Mu budú prejavovať oddanosť napriek odporu a prudkému prenasledovaniu. Prostredníctvom Jeho milosti stoja s nezlomnou vytrvalosťou a žijú život zameraný na Boha, naplnený milosťou a poslušnosťou.

Uctievanie Stvoriteľa (Zj 14,7) je v priamom protiklade k uctievaniu šelmy (Zj 14,9) a nachádza svoje vyjadrenie u ľudí, ktorí zachovávajú Božie prikázania a majú vieru v Ježiša (Zj 14,12). Tento posledný konflikt o vernosť Kristovi alebo vernosť šelme sa točí okolo uctievania. Aj preto bude centrom tohto veľkého sporu medzi dobrom a zlom otázka soboty, ako symbolu uctievania jediného a pravého Boha.

`Prečítaj si texty Rim 8,1–4; Ef 2,8–10 a Kol 1,29. Čo nás tieto pasáže učia o výsledku života naplneného a vedeného vierou?`

Keď žijeme vo viere, dostávame Jeho milosť a naše životy sa menia. Oddaní nasledovníci Spasiteľa nebudú mať len „vieru v Ježiša“, ale budú mať aj „Ježišovu vieru“. Ježišovi nasledovníci budú mať vieru podobnú tej Jeho. Aj preto zostanú Bohu verní až do smrti, ako to urobil Ježiš.

**Aplikácia**

`Nakoľko si Bohu verný v maličkostiach? Ako naša vernosť v malých veciach v čase relatívneho pokoja môže predznamenať našu vernosť v čase krízy? (Pozri Luk 16,10.)`

---

#### Dodatečné otázky k diskuzi

`Jak si představuješ „neochvějnou vytrvalost“?`

`Kdy se vytrvalost stává výhodou?`

`V čem budou podle Zjevení vytrvalí „svatí“? Proč?`

`Jak bys jednou větou vyjádřil obsah poselství prvního anděla?`

`Jak bys jednou větou vyjádřil obsah poselství druhého anděla?`

`Jak bys jednou větou vyjádřil obsah poselství třetího anděla?`

`Proč jsme tak vehementně varovaní před uctíváním šelmy?`

`Je rozdíl mezi „vírou Ježíše“ a „vírou Ježíšovou“? V čem spočívá?`