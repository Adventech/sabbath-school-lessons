---
title:  Baránok, zabitý baránok
date:  22/06/2023
---

> <p></p>
> <sup>22</sup>Chrám som však v ňom nevidel, lebo jeho chrámom je Pán, všemohúci Boh a Baránok. <sup>23</sup>Mesto nepotrebuje ani slnko, ani mesiac, aby mu svietili, lebo ho osvecuje Božia sláva a jeho lampou je Baránok. (Zj 21,22.23)

> <p></p>
> <sup>1</sup>Ukázal mi aj rieku s vodou života, priezračnú ako krištáľ, ktorá vyteká od Božieho a Baránkovho trónu. <sup>2</sup>Uprostred jeho námestia a z oboch strán rieky je strom života, ktorý prináša dvanásť ráz ovocie, každý mesiac dáva svoje ovocie i lístie stromu na uzdravenie národov. <sup>3</sup>A nebude tam nič prekliate, ale Boží a Baránkov trón bude v ňom a jeho služobníci mu budú slúžiť. (Zj 22,1–3)

**Osobné štúdium**

V Zjavení sa nachádza veľa dôležitých biblických symbolov: napríklad drak v nebi (Zj 12,3.4.7), anjeli letiaci uprostred neba (Zj 14,6), žena jazdiaca na šarlátovej šelme (Zj 17,3). Hovorí sa o nich v Božom slove; Svätý Duch inšpiroval Jána, aby ich tam zaznamenal. Symboly zohrávajú dôležitú úlohu pri odhaľovaní pravdy tým, ktorí čítajú knihu Zjavenie a žijú podľa nej: „Blahoslavený je, kto číta, aj tí, čo počúvajú slová proroctva a zachovávajú, čo je v ňom napísané. Lebo určený čas je blízko!“ (Zj 1,3)

Existuje však ďalší obraz, ktorý sa opakovane objavuje v celej knihe Zjavenie. O aký obraz ide a čo predstavuje?

`O čom hovoria nasledujúce texty knihy Zjavenie. Aký je význam symboliky Baránka a prečo sa toľkokrát objavuje v Zjavení Jána?`

`Zj 5,6.8.12`

`Zj 7,17`

`Zj 14,1`

`Zj 15,3`

`Zj 19,7`

`Zj 21,22.23`

`Zj 22,1–3`

Samozrejme, ako hovoria úvodné slová knihy, toto je zjavenie „Ježiša Krista“. A nielen Baránka, ale aj Baránka „zabitého“ (Zj 5,6.12; Zj 13,8), teda Ježiša Krista ukrižovaného. Tu sa nachádza srdce a duša nielen celej Biblie, ale aj knihy Zjavenie a posolstva troch anjelov. Nemôžeme byť verní svojmu povolaniu, nemôžeme robiť prácu, na ktorú Boh povolal túto cirkev, pokiaľ ústredným bodom nášho posolstva nie je Baránok, zabitý Baránok, ukrižovaný Ježiš, obeť za naše hriechy.

„Musíme zámerne umiestniť Baránka, ktorý bol zabitý, do samého stredu našich doktrín a poslania a do srdca každej kázne, ktorú kážeme, každého článku, ktorý napíšeme, každej modlitby, ktorú vyslovíme, každej piesne, ktorú spievame, každého biblického štúdia, ktoré dávame, a vo všetkom, čo robíme. Nech láska, ktorú zjavil Baránok na kríži, premení spôsob, akým sa k sebe navzájom správame, a podnieti nás, aby sme sa tiež starali o svet.“ (RODRÍGUEZ, Ángel Manuel, „The Closing of the Cosmic Conflict: Role of the Three Angels’ Messages,“ in The Word, ed. Artur Stele, vol. 2, Silver Spring, MD: Biblical Research Institute, 2021, p. 70)

To znamená, že uprostred obrazov nebezpečných šeliem, draka, ktorý vedie vojnu, rán, prenasledovania a znaku šelmy zostáva v popredí a v centre všetkého práve Baránok, zabitý Baránok. On jediný – a to, čo pre nás urobil, robí a urobí, kým sa to všetko neskončí – On je napokon tým, o čom hovorí posolstvo troch anjelov.

**Aplikácia**

`Prečo je kľúčové, aby bol „zabitý Baránok“ v centre nášho posolstva? Dôležité je, aby sme sa nielen druhým snažili zvestovať o Baránkovi, ale aby aj náš vlastný život bol naplnený Baránkom.`

---

#### Dodatečné otázky k diskuzi

`Kdo je ten „Beránek“, o které Jan opakovaně píše?`

`Co je důležitější – že byl Beránek zabit, nebo že byl vzkříšen? Proč?`

`Proč Jan zpočátku v nebi chrám vidí a později už ne?`

`Jak rozumíš tomu, že chrámem bude „Pán Bůh všemohoucí a Beránek“?`

`Těšíš se „do nebe“? Co tě na věčném životě nejvíce přitahuje a láká? Proč?`

`Proč se máme neustále dívat na Beránka? Před čím nás to ochrání?`

`Beránek je hlavní myšlenkou poselství tří andělů. Souhlasíš? Proč?`

`V poselství tří andělů má vždy vynikat Beránek. Myslíš, že to my, adventisté, už umíme, nebo je něco potřeba změnit? Pokud ano, co?`