---
title:  Príprava na poslednú krízu
date:  18/06/2023
---

> <p></p>
> <sup>1</sup>Netreba vám, bratia, písať o časoch a určených chvíľach, <sup>2</sup>lebo sami veľmi dobre viete, že Pánov deň príde ako zlodej v noci. <sup>3</sup>Keď budú hovoriť: „Je pokoj a istota!“, vtedy ich znenazdania prepadne záhuba ako pôrodné bolesti rodičku a neuniknú. <sup>4</sup>No vy, bratia, nežijete v tme, aby vás ten deň prekvapil ako zlodej. <sup>5</sup>Veď všetci ste synmi svetla a synmi dňa. Nepatríme noci ani tme. <sup>6</sup>Nespime teda ako tí druhí, ale bdejme a buďme triezvi. (1Tes 5,1–6)

**Osobné štúdium**

`Prečítaj si 1Tes 5,1–6. Aké napomenutie nám dáva apoštol Pavol o posledných dňoch ľudských dejín?`

V kontexte druhého príchodu Krista apoštol Pavol nabádal veriacich v Solúne, aby „bdeli“ a „boli triezvi“. A ak to Pavol hovoril veriacim vtedy, aké by bolo jeho posolstvo pre nás, ktorí žijeme v čase konca?

Apoštol tiež vyhlásil, že ako veriaci sú „deťmi svetla“ (1Tes 5,5) a že „nežijú v tme, aby ich ten deň [návrat Krista] neprekvapil ako zlodej“ (1Tes 5,4). Ježiš použil výraz „bdieť“ v spojení s úprimnou modlitbou srdca (Mat 24,42; Mat 26,40.41). Toto bdenie sa vzťahuje na duchovnú bdelosť. Mať triezvy spôsob myslenia znamená brať vážne časy, v ktorých žijeme, a sústrediť sa na veci, na ktorých skutočne záleží.

Ellen G. Whiteová dodáva: „My, ktorí poznáme pravdu, mali by sme sa pripravovať na to, čo onedlho zasiahne svet ako ohromujúce prekvapenie.“ (8T 28)

A hoci to môže byť prekvapenie pre svet, nemalo by to byť prekvapenie pre nás. Aj keď nevieme, kedy sa to stane, môžeme vedieť dosť na to, aby sme chápali, že to raz príde, a že teraz, dnes, je ten deň, keď máme byť pripravení.

`U Daniela 2 si pozri poradie kráľovstiev, ktoré povstali a rozpadli sa – presne podľa predpovede. V čom ťa uskutočnenie týchto prorockých predpovedí napĺňa dôverou, že to, čo Boh hovorí, sa naozaj stane?`

Kristus nám dal posolstvá pre posledné dni, aby sme sa mohli pripraviť na to, čo má prísť. Proroctvá kníh Daniel a Zjavenie v spojení s moderným darom proroctva nám dávajú božský pohľad na to, čo prichádza na tento svet. Prorocké Božie slovo vopred načrtáva dejiny spásy a Daniel 2 poskytuje silný, racionálny dôkaz, že Bohu môžeme dôverovať.

**Aplikácia**

`Apoštol Pavol veriacich vyzýva: „nespime teda ako tí druhí“. Čo to znamená? Ako môžeš vedieť, či naozaj bdieš alebo či nespíš v nevedomosti? Čo je potrebné na to, aby si si zachovával bdelosť?`

---

#### Dodatečné otázky k diskuzi

`Na co se máme podle této lekce připravovat?`

`V čem tato příprava spočívá?`

`Jak se mohu připravovat na 2. příchod, když nevím, kdy nastane?`

`Někteří křesťané stále snaží spočítat datum Ježíšova návratu. Co a proč si o tom myslíš?`

`Pokud je velký spor o tom, komu se klaníme, jak se ty klaníš Beránkovi?`

`Proč nás Pavel vybízí, abychom byli bdělí a střízliví? Co tím myslí?`

`Jak poznáme, na čem skutečně záleží?`

`Proč bychom měli být připraveni už dnes?`