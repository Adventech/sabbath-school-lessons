---
title:  Výzva na odovzdanosť
date:  24/05/2023
---

> <p></p>
> A ja ti hovorím: Ty si Peter a na tej skale postavím svoju Cirkev a pekelné brány ju nepremôžu. (Mat 16,18)

> <p></p>
> Budú bojovať proti Baránkovi, ale Baránok nad nimi zvíťazí, lebo on je Pán pánov a Kráľ kráľov; tí, čo sú s ním, sú povolaní, vyvolení a verní. (Zj 17,14)

**Osobné štúdium**

Výzva Zjavenia je naliehavou výzvou na oddanosť, ktorá je zhrnutá v symbolike dvoch žien v Zjavení. Hoci sa niekedy môže zdať, že Boží ľud bude v tomto kozmickom spore medzi pravdou a omylom porazený, Boh dáva zasľúbenie, že jeho cirkev nakoniec zvíťazí.

`Porovnaj úvodné texty (Mat 16,18 a Zj 17,14). Aký sľub dal Ježiš svojim učeníkom a aký svojej cirkvi?`

Kristus je pevný základ, na ktorom je postavená Jeho cirkev. Jeho cirkev je založená na učení Jeho Slova a je vedená Jeho Duchom. Naopak, Babylon, ako sme videli, je zakorenený v učení a tradíciách ľudí. Každý náboženský vodca, ktorý ľudské názory alebo tradície stavia na úroveň, alebo dokonca nad Božiu vôľu zjavenú v Písme, vo svojej podstate podporuje babylonský zmätok.

V časoch starovekého Babylona boli cirkev a štát tou istou entitou. Keď kráľ Nebukadnesar sedel vo svojom chráme na kráľovskom tróne, hovoril v mene svojich bohov, medzi ktorých počítal aj samého seba. Pri jednej príležitosti, ako akt vzdoru voči pravému Bohu, babylonský kráľ prijal univerzálny dekrét o vynucovaní uctievania a prikázal všetkým svojim poddaným, aby sa poklonili jeho obrazu. Ide o mocný symbol toho, čomu bude verný Boží ľud, ktorý odmieta uctievať falošný obraz, čeliť na konci času. (Pozri Daniel 3.)

V posledných dňoch pozemských dejín vznikne cirkevno-štátny systém, duchovný Babylon, s duchovným vodcom, ktorý bude tvrdiť, že hovorí ako Boh. Jeho slovo bude vyhlásené za samotné Božie slovo a jeho príkazy za príkazy Božie. V priebehu storočí rímski pápeži vyhlasovali, že stoja na mieste Boha na zemi. Vo svojej encyklike Orientalium dignitas z 20. júna 1894 pápež Lev XIII. uviedol: „Na tejto zemi máme miesto Všemohúceho Boha.“ Ecclesiastical Dictionary (L. Ferraris) dodáva: „Pápež má takú veľkú dôstojnosť a je taký vznešený, že nie je obyčajným človekom, ale akoby Bohom a zástupcom Boha.“ Apoštol Pavol však takéto postoje označuje veľmi nelichotivo. Podľa neho ide o človeka neprávosti a syna zatratenia, „ktorý sa protiví a povyšuje nad všetko, čo nesie Božie meno alebo je predmetom úcty, a to tak, že sa posadí do Božieho chrámu a bude sa vydávať za Boha“ (2Tes 2,4).

**Aplikácia**

`Videli sme, že Boh má verných ľudí v „Babylone“. Prečo musíme byť opatrní v tom, ako o tom hovoríme? Prečo potrebujeme byť opatrní a vnímať rozdiel medzi jednotlivcami, často veľmi úprimnými a oddanými, a systémom, ktorý predstavuje vzburu voči Bohu?`

---

#### Dodatečné otázky k diskuzi

`Podle katolíků stojí církev na Petrovi. Kdo je tou skálou podle tebe? Proč?`

`Co nám tato slova, která řekl Ježíš Petrovi, prozrazují o „věrné církvi“ v době konce?`

`Můžeme si nějak ověřit, zda naše církev stojí na skále a je „věrná“? Jak?`

`Na jakých základech stojí „Babylón“?`

`Jak to ve SZ vypadalo, když byla v Babylóně „církev a stát spojeny v jedno“?`

`Kde všude se toto propojení projevovalo v křesťanské církvi v její historii?`

`Co se stane v závěru dějin tohoto světa s „církví“?`