---
title:  Mesto zvané Zmätok
date:  20/05/2023
---

### Texty na tento týždeň
Zj 17,1.2.15; Zj 18,1–4; Zj 17,4–6; Mat 16,18; Jer 50,33–38; Ž 115,4–8.

**Úvodný text**
> Budú bojovať proti Baránkovi, ale Baránok nad nimi zvíťazí, lebo on je Pán pánov a Kráľ kráľov; tí, čo sú s ním, sú povolaní, vyvolení a verní. (Zj 17,14)

Téma veľkého sporu je v knihe Zjavenie zhrnutá symbolikou dvoch žien, z ktorých jedna je odetá slnkom (Zjavenie 12) a druhá je odetá do purpuru a šarlátu (Zjavenie 17).

Pozoruhodný symbol ženy odetej slnkom v oslnivej sláve Krista sa nachádza v Zjavení 12. Je verná svojmu pravému milencovi, Ježišovi. Nie je poškvrnená skazou falošného učenia. V celej Biblii čistá žena predstavuje Ježišovu nevestu alebo pravú cirkev. V texte Jer 6,2 prorok hovorí o dcére Siona ako o „krásnej a rozkošnej“ (Roh). Jeremiáš používa výraz „dcéra Siona“ alebo obraz vernej ženy na opis Božieho ľudu. (Pozri tiež Ef 5,25–32 a Oz 2,20.)

Naproti tomu Biblia prirovnáva odpadnutie od viery k smilstvu a cudzoložstvu (Jak 4,4). Keď Ezechiel hovorí o vzbure a nevernosti Izraela, narieka: „Oj, cudzoložná ženo! Miesto svojho muža berie cudzích!“ (Ezech 16,32; Roh)

Tento týždeň budeme študovať, čo symbolizujú spomínané ženy zo Zjavenia a hlbšie preskúmame konflikt medzi pravdou a omylom.

**Osnova lekcie**

V tejto lekcii sa dostávame k posolstvu druhého anjela: „Padol, padol ten veľký Babylon, ktorý opájal všetky národy vínom vášne svojho smilstva.“ (Zj 14,8) Na základe skutočnosti, že v biblických jazykoch je Babylon (rovnako ako Jeruzalem) ženského rodu, je v knihe Zjavenie tento symbolický „Babylon“ prirovnaný k nevernej žene, ktorá na neveru zvádza aj ostatných. Aký význam má tento obraz pre nás v dnešnej dobe?

`Zj 14,8; Zj 17,1.2: Boží ľud kontra Babylon – nevesta kontra neviestka (nedeľa)`

`Zj 18,1–5: Babylon – ponúka svetu klam a podvod (pondelok)`

`Zj 17,4–6: Babylon – falošné náboženstvo (utorok)`

`Zj 17,14: Babylon – boj proti Baránkovi (streda)`

`Jer 50,33–38: Babylon a modloslužba (štvrtok)`

---

#### Dodatečné otázky k diskuzi

`Co je to zmatek a čím se projevuje?`

`Zažil jsi někdy v životě pořádný zmatek? Co ho způsobilo a jak jsi vše řešil?`

`Kdo bude (podle Zj 17) bojovat s Beránkem a jak tento boj dopadne?`

`Jaké dvě „ženy“ nám představuje kniha Zjevení? Koho představují?`

`Proč je jedna oděná sluncem a druhá do purpuru a šarlatu?`

`Co ve Zjevení symbolizují pojmy smilstvo a cizoložství?`