---
title:  Život naplnený chválou
date:  20/05/2023
---

### Texty na tento týždeň
Flp 4,4–7; Joz 5,13–6,20; Žalm 145; Sk 16,16–34; 2Krn 20,1–30

**Úvodný text**
> Ustavične sa radujte v Pánovi. Opakujem: Radujte sa!  (Flp 4,4)

Keď sa cítime šťastní, je ľahké radostne spievať a oslavovať Hospodina. Keď sa nám však nedarí, keď prechádzame údolím tieňov a keď sú doliehajúce skúšky ťažšie, než dokážeme uniesť, vtedy je náročné dýchať, nie to ešte spievať radosťou. A predsa, práve vtedy potrebujeme – viac než inokedy – chváliť Boha, pretože chvála nám pomáha udržať si vieru.

Chvála môže meniť temné okolnosti života. Pravdepodobne nezmení, čo sa deje okolo nás, má však moc zmeniť nás a ľudí okolo nás. Takýto postoj nám môže dodať silu čeliť ťažkým situáciám.

Chvála je viera, ktorá koná. Nie vždy je to pre nás prirodzené. Ale keď sa oslava Boha stane súčasťou nášho života, má moc zmeniť nás a dať nám silu víťaziť.

**Osnova lekcie**

Čo je chvála? Čím to je, že v ťažkých životných situáciách je chvála takou mocnou duchovnou zbraňou? Ako môže chvála zmeniť nás a to, čo sa odohráva okolo nás?

Jednou z najprekvapivejších reakcií na problémy je radosť (napriek okolnostiam), vďačnosť a chválenie Boha. V tejto lekcii sa prostredníctvom príbehov piatich biblických postáv zameriame na to, čo vlastne chvála znamená, aké dôvody na ňu môžeme mať a akú zmenu prinesie do nášho života.

`Flp 4,4–7 – Pavol: chválenie Boha uprostred trápenia (nedeľa)`

`Joz 6,1–5 – Jozua: chválenie Boha pred hradbami Jericha (pondelok)`

`Ž 145,1–10 – Dávid: dôvody na chválenie Boha (utorok)`

`Sk 16,24–31 – Pavol, Sílas a žalárnik: chválenie ako svedectvo (streda)`

`2Krn 20,18–22 – Jošafát: chválenie Boha tvárou v tvár nepriateľovi (štvrtok)`