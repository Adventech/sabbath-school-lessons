---
title:  Spoločník v súžení
date:  07/05/2023
---

> <p></p>
> Ja, Ján, váš brat a spoločník v súžení, kráľovstve a vytrvalosti v Ježišovi, bol som pre Božie slovo a svedectvo o Ježišovi na ostrove Patmos. (Zj 1,9)

**Osobné štúdium**

Po svojom vystúpení do neba (Sk 1,9) Ježiš navštívil Jána, posledného zo žijúcich apoštolov. Ján bol vtedy na ostrove Patmos, kam ho vyhnal neľútostný rímsky cisár Domicián.

`Uvažuj o úvodnom texte (Zj 1,9). Pozri tiež Mat 13,21; Sk 14,22 a Ján 16,33. Aké posolstvo sa nachádza v týchto veršoch pre všetkých, ktorí sa snažia nasledovať Ježiša v tomto svete?`

Ján, oddelený od podpory svojej rodiny, priateľov a kresťanskej komunity, nezostal sám v súženiach a problémoch, ktorým čelil ako Ježišov nasledovník. Jeho služba sa neskončila. Jeho svedectvo nebolo úplné. Nadprirodzená bytosť oslnivého jasu navštívila Jána na tomto osamelom ostrove a priniesla mu posolstvo priamo od Božieho trónu. Toto posolstvo od Ježiša sa malo ozývať v priebehu nasledujúcich storočí. Bolo to posolstvo nádeje pre jednotlivé generácie, ale najmä posolstvo, ktoré malo pripraviť Boží ľud posledných dní na Ježišov príchod. Je to nielen vážne a varovné posolstvo, ale aj posolstvo povzbudenia pre čas konca, keď sa pripravujeme čeliť skúškam posledných dní (alebo akýmkoľvek skúškam, ktorým teraz možno čelíme).

Ak by sme vošli do jaskyne, kde podľa tradície Jána navštívil nebeský anjel s prorockým videním Zjavenia, okamžite by sme si všimli slová umiestnené na doske pri jej vchode, ktoré zhŕňajú celú knihu Zjavenie: „Bojte sa Boha a vzdajte mu slávu, lebo prišla hodina jeho súdu. Klaňajte sa tomu, ktorý stvoril nebo i zem, more i pramene vôd.“ (Zj 14,7)

Ústrednou témou knihy Zjavenie je uctievanie. Boli sme stvorení ako uctievajúce bytosti. Každý z nás niečo alebo niekoho uctieva. Pravé uctievanie, uctievanie Stvoriteľa, nám umožňuje objaviť skutočný zmysel života. Dáva nám dôvod žiť. Dáva nám nielen niečo, za čo sme ochotní zomrieť, ale čo je ešte dôležitejšie, niečo, pre čo máme dôvod žiť, a ak je to potrebné, aj znášať súženia. A naozaj, keď prídu posledné krízy, lepšie pochopíme slová, že „do Božieho kráľovstva máme vojsť cez mnohé súženia“ (Sk 14,22).

**Aplikácia**

`Verní Boží služobníci, ako Ján, často čelili utrpeniu a súženiu. V dnešnej konzumnej dobe očakávame pohodlný a bezpečný život. Prečo sme teda tak často prekvapení, keď do nášho života zasiahnu ťažkosti a problémy? (Pozri 1Pet 4,12–15.)`

---

#### Dodatečné otázky k diskuzi

`Jak se apoštol Jan dostal na ostrov Patmos?`

`Proč Jana na tomto ostrově navštívil „oslavený Ježíš“?`

`Co Jana nejvíc trápilo v době jeho vyhnanství? Po čem se mu stýskalo?`

`Jakou roli hraje v našem životě víry vzájemné posilování a povzbuzování?`

`Proč Zjevení neobsahuje jen „vážné a varovné poselství“, ale i „poselství povzbuzení pro čas konce“?`

`Souhlasíš s tím, že nás uctívání Stvořitele může provést dobou konce? Proč?`

`Co prožíváš, když uctíváš Boha - Stvořitele?`