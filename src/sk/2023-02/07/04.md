---
title:  Boh, ktorý je blízko
date:  09/05/2023
---

> <p></p>
> <sup>15</sup>Moje kosti neboli skryté pred tebou, keď som vznikal v skrytosti, utkávaný v najspodnejších častiach zeme. <sup>16</sup>Tvoje oči ma videli už v zárodku, všetko to bolo zapísané v tvojej knihe; dni boli určené, skôr než ktorýkoľvek z nich nastal. <sup>17</sup>Ako si vážim tvoje myšlienky, Bože, aký nesmierny je ich počet. <sup>18</sup>Keby som ich mal spočítať, bolo by ich viac ako piesku. Len čo sa zobudím, som s tebou. (Ž 139,15–18)

> <p></p>
> <sup>26</sup>On... vymedzil ľuďom čas a hranice bývania, <sup>27</sup>aby hľadali Boha, či by ho nejako nenahmatali a nenašli, hoci od nikoho z nás nie je ďaleko. (Sk 17,26.27)

**Osobné štúdium**

Boh stvorenia, ktorý priviedol k existencii hviezdy a planéty, ktorého úžasná sila stvorila túto planétu a naplnila ju živým stvorenstvom, je tiež Bohom, ktorý sa zaujíma o každého z nás. On je Boh, ktorý vyslobodil svoj ľud z egyptského otroctva, ktorý ho viedol na jeho putovaní púšťou, ktorý dal z neba pršať mannu, spôsobil pád múrov Jericha a porazil nepriateľov Izraela. Ten istý Boh, ktorý uvoľnil svoju nekonečnú moc na stvorenie vesmíru, uvoľňuje túto nekonečnú moc, aby porazil sily zla, ktoré vedú boj o naše duše.

**Čo nás nasledujúce verše učia o Božej blízkosti?**

`2Kor 5,17`

`Ž 139,15–18`

`Sk 17,26.27`

`Kol 1,17`

Teológovia hovoria o transcendencii Boha. Táto myšlienka ukazuje, že Boh existuje nad celým stvorením a vo všetkom ho presahuje. Druhý koncept hovorí o imanencii Boha. Táto myšlienka vyjadruje, že Boh tiež určitým spôsobom existuje v našom svete. A ako ukazujú biblické dejiny, Boh v našom svete veľmi komplexne pôsobí. Hoci Pán prebýva na „vysokom a svätom mieste“, je zároveň s každým človekom „skrúšeným a pokorným v duchu“ (Iz 57,15). Ako sám Ježiš povedal, keď hovoril o svojich verných nasledovníkoch: „Ja v nich a ty vo mne, aby boli tak dokonale jedno, aby svet poznal, že si ma ty poslal a zamiloval si si ich tak ako mňa.“ (Ján 17,23) Božie spojenie s nami už nemôže byť dôvernejšie a bližšie.

Dobrou správou o našom Bohu je, že Jeho veľkosť a moc sú také obrovské, že siahajú naprieč vesmírom a do života každého z nás. Sľubuje, že nás pretvorí, sformuje, premení na podobu Jeho obrazu. Čo to pre nás znamená? Boh, ktorý stvoril a udržiava miliardy galaxií, je nielen ten istý Boh, v ktorom „žijeme, hýbeme sa a sme“ (Sk 17,28), ale pôsobí aj v našich srdciach, aby nám dal nové srdcia, aby nás očistili od hriechu a urobili z nás nové stvorenia v Kristovi. Aké mocné a utešujúce je vedomie, že náš Boh, Boh s takou mocou, nás miluje a stará sa o nás!

**Aplikácia**

`Ako sa môžeme naučiť čerpať nádej a útechu z pochopenia imanencie Boha? Alebo ťa to desí, pretože Boh pozná tvoje najtemnejšie tajomstvá? Ako ťa v tomto kontexte môže evanjelium naplniť pokojom?`

---

#### Dodatečné otázky k diskuzi

`Proč je David tak fascinován tím, že ho Bůh znal už „v zárodku“?`

`O jaké knize mluví David?`

`Jak může Bůh předem vědět, jak se bude odehrávat celý můj život?`

`Proč mluví teologové o „transcendenci Boha“? Co tím připomínají?`

`Co mají teologové na mysli, když hovoří o „imanenci Boha“?`

`Proč si můžeme být jisti tím, že se Bůh zajímá o každého z nás?`

`Jaký cíl má tento Boží zájem o nás? K čemu nás má dovést?`