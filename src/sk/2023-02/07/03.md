---
title:  Uctievajte Stvoriteľa
date:  08/05/2023
---

> <p></p>
> Volal mohutným hlasom: „Bojte sa Boha a vzdajte mu slávu, lebo prišla hodina jeho súdu. Klaňajte sa tomu, ktorý stvoril nebo i zem, more i pramene vôd.“ (Zj 14,7)

**Osobné štúdium**

`Uvažuj o úvodnom texte (Zj 14,7). Ako sa končí posolstvo prvého anjela? Akú záverečnú výzvu prináša posolstvo o hodine súdu? (Pozri tiež Iz 40,26; Ján 1,1–3 a Rim 1,20.)`

Text Zj 14,7 sa končí jasnou výzvou na uctievanie Boha ako nášho Stvoriteľa. Toto volanie je mimoriadne dôležité práve teraz, keď väčšina vedeckého a dokonca aj kresťanského sveta prijala evolúciu, učenie, ktoré zasahuje do samotného srdca všetkého, čo je biblické a kresťanské. Ak by bola evolúcia pravdivá, naša viera by bola nevyhnutne klamstvom. Ide teda o vážne napätie.

Posledná výzva knihy Zjavenie má svoje korene v prvej knihe Biblie, Genezis. Nikdy úplne nepochopíme problémy tohto kozmického zápasu o uctievanie, pokiaľ nepochopíme význam stvorenia. „Na počiatku stvoril Boh nebo a zem.“ (1Moj 1,1) Tento verš je základom celého Písma. „Na počiatku stvoril Boh.“ Hebrejské slovo pre „stvoriť“ v tejto pasáži je bara, sloveso, ktorého subjekt (teda kto tvorí) je vždy spojený so samotným Bohom.

Aby sme získali základnú predstavu o tom, aká neobmedzená je Božia moc, uvažujme aspoň o jednom objekte Jeho stvorenia – o Slnku. Slnko vyprodukuje za sekundu viac energie, ako ľudstvo vyprodukovalo od počiatku vekov s využitím dreva, ropy, plynu, uhlia, jadrového paliva, vetra a slnečného žiarenia.

Slnko má priemer približne 1 392 000 kilometrov. Je také veľké, že by sa doň vošlo viac ako milión planét veľkosti Zeme. Ale Slnko je len jednou z približne dvesto (niektoré odhady hovoria až o štyristo) miliárd hviezd v našej hviezdnej sústave, galaxii nazývanej Mliečna cesta. A napriek svojej veľkosti je vlastne úplne malé. Hviezda zvaná Pištoľová hviezda je takmer dva miliónkrát jasnejšia ako Slnko a každých dvadsať sekúnd vyžiari toľko energie ako Slnko za celý rok. Do sféry Pištoľovej hviezdy sa ľahko zmestí milión hviezd veľkosti nášho Slnka. Už táto jediná vec sa úplne vymyká našej predstave o veľkosti stvorenstva.

Stvorenie odhaľuje Boha úžasnej a neobmedzenej moci. Jeho tvorivá sila nielenže priviedla k existencii nebo a zem, ale celé stáročia konala aj v prospech Jeho ľudu. On je Boh, ktorý stvoril tento svet, ktorý je vždy prítomný v tomto svete a ktorý nikdy neopustí svoj ľud na tomto svete.

**Aplikácia**

`Ohromujúca veľkosť stvorenstva umocňuje realitu Božej lásky. Ukazuje, že napriek tomu, akí sme v porovnaní so zvyškom stvorenstva malí, Kristus za nás zomrel. Ako by sme mali rozumieť tejto skutočnosti?`

---

#### Dodatečné otázky k diskuzi

`Proč máme pokleknout před Stvořitelem? Co tím vyjadřujeme?`

`Co prožíváš, když se ti podaří v přírodě pozorovat noční oblohu?`

`Jak na tebe působí vědomí, že jsi v kontaktu s někým, kdo stvořil nejen naši planetu, ale i celý vesmír se všemi galaxiemi?`

`Proč se lidé tak neradí klaní před Stvořitelem?`

`Co si myslíš o církvích, které uznávají evoluci a popírají víru ve stvoření?`

`Proč si máme i v době soužení připomínat, že naším Bohem je Stvořitel?`