---
title:  Evanjelium, súd, stvorenie
date:  10/05/2023
---

> <p></p>
> <sup>13</sup>On [Otec] nás vytrhol z moci tmy a preniesol do kráľovstva svojho milovaného Syna, <sup>14</sup>v ktorom máme vykúpenie a odpustenie hriechov. <sup>15</sup>On je obraz neviditeľného Boha, prvorodený všetkého tvorstva. <sup>16</sup>Veď v ňom bolo stvorené všetko na nebi i na zemi, viditeľné i neviditeľné, tróny i panstvá, kniežatstvá a mocnosti, všetko je stvorené skrze neho a pre neho. <sup>17</sup>A on je pred všetkým a všetko pretrváva v ňom. (Kol 1,13–17)

**Osobné štúdium**

Zhrňme si posolstvo prvého anjela: večné evanjelium, hodina súdu, uctievanie Stvoriteľa. Všetky tri myšlienky spolu veľmi úzko súvisia. Keď stojíme pred naším Stvoriteľom na súde, je to len evanjelium, ktoré nám dáva nádej. „A tak teraz už nieto nijakého odsúdenia tým, ktorí sú v Kristu Ježišovi, ktorí nechodia podľa tela, ale podľa Ducha.“ (Rim 8,1; Roh) Žiadne odsúdenie teraz – a už vôbec nie na súde na konci vekov.

Dôraz na to, že Boh je Stvoriteľ, je pre prítomnú pravdu nesmierne dôležitý. A to najmä v súvislosti s evolučným pohľadom na vznik života. Evolúcia, aj keď je oblečená do „kresťanského“ odevu, ohrozuje totiž samotný základ kresťanskej viery.

Napriek tomu, uprostred náporu evolučného myslenia, Boh vzbudil cirkev, ľud, ktorého už samotný názov je svedkom proti myšlienke evolúcie – ľud, ktorý má hlásať základnú pravdu Boha ako nášho Stvoriteľa a Vykupiteľa.

`Prečítaj si texty Ef 3,9; Kol 1,13–17; Zj 4,11 a Rim 5,17–19. Čo tieto verše hovoria o Ježišovi ako Stvoriteľovi a Vykupiteľovi?`

Všimnime si, ako úzko sú spojené obe roly Ježiša Krista – Stvoriteľ a Vykupiteľ. V momente, keď sa jeho úloha Stvoriteľa umenšuje, ako to nevyhnutne robí evolúcia, automaticky sa otáznik kladie aj za jeho úlohou ako nášho Vykupiteľa. Ježiš nás prichádza vykúpiť z hriechu, zo smrti, z utrpenia a násilia. Ale keď hriech, smrť, utrpenie a násilie sú, ako učí evolúcia, samotnými prostriedkami vzniku a existencie života, z čoho a prečo by nás Kristus mal vykúpiť? Boh nás ide vykúpiť zo samotného procesu, ktorý použil pri stvorení? Takéto uvažovanie je nesmierne nebezpečným klamstvom.

A čo je ešte horšie, evolúcia sa vysmieva samotnej myšlienke Ježišovej smrti na kríži. Prečo? Apoštol Pavol (pozri Rim 5,17–19) neoddeliteľne spája Adamov prvotný hriech so smrťou Ježiša. Medzi Adamom a Ježišom je teda priame spojenie. V žiadnom evolučnom modeli však cez nijakého bezhriešneho Adama nemohla prísť smrť, pretože smrť – milióny rokov evolučného vývoja – bola údajne tou silou, ktorá bola potrebná na stvorenie Adama.

Evolúcia teda hneď od začiatku ničí biblický koncept kríža. Naproti tomu adventisti siedmeho dňa stoja ako živý svedok proti tomuto omylu tým, že vyzývajú svet, aby uctieval Stvoriteľa.

**Aplikácia**

`Pokús sa vlastnými slovami vysvetliť, prečo evolučný pohľad na vznik života odporuje myšlienke, že potrebujeme Vykupiteľa.`

---

#### Dodatečné otázky k diskuzi

`Jak spolu souvisí tři myšlenky uvedené v nadpise?`

`Jak rozumíš tomu, když Pavel píše o Ježíši, že „všechno v něm spočívá“?`

`Co vše se v naší víře bortí, když přijmeme evoluční pohled na svět?`

`Proč není možné přijmout evoluci a dál věřit v Boží spravedlnost?`

`V čem je víra v evoluci neslučitelná s evangeliem?`

`Jak můžeme představit evangelium člověku, který věří v evoluci?`

`Na co musíme pamatovat, když o své víře hovoříme s lidmi, kteří doposud nevěří biblické zprávě o stvoření? Proč?`