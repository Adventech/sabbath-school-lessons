---
title:  Každé semeno prináša úrodu
date:  06/04/2023
---

> <p></p>
> <sup>17</sup>Potom iný anjel vyšiel z chrámu, ktorý je v nebi, a aj ten mal ostrý kosák. <sup>18</sup>Ďalší anjel vyšiel od oltára. Ten mal moc nad ohňom a mohutným hlasom volal na toho, čo mal ostrý kosák: „Vrhni svoj ostrý kosák a ober strapce vo vinici zeme, lebo jej hrozná dozreli.“ <sup>19</sup>Anjel hodil svoj kosák na zem, obral vinicu zeme, a čo obral, vhodil do veľkého lisu Božieho hnevu. <sup>20</sup>Lis šliapali vonku za mestom a z lisu vytiekla krv až po zubadlá koní na tisícšesťsto stadií. (Zj 14,17–20)

**Osobné štúdium**

V Zjavení 14 sa hovorí o dvoch zberoch úrody – žatve a vinobraní. Žatva (obilia) predstavuje zhromaždenie spravodlivých. Zber strapcov hrozna vo vinici predstavuje nespravodlivých a stratených. Obe úrody sú úplne zrelé a pripravené na zber.

`Prečítaj si Zjavenie 14,17–20. Ako rozumieš výrazu „veľký lis Božieho hnevu“? Pozri aj texty Zj 14,10; 15,1 a 16,1.`

„Ďalší anjel vyšiel od oltára.“ (Zj 14,18). Vidíme anjela, ktorý prikazuje ohňu posledného Božieho súdu. Úroda dozrela. Hriech dosiahol svoje hranice. Vzbura prekročila hranicu Božieho milosrdenstva. Zlo a hriech všetko ničili a teraz, pred koncom, naplno prejavia svoju skazenosť. Milujúci Boh urobil všetko pre našu záchranu, vrátane toho, že sa obetoval na kríži. „Toho, ktorý nepoznal hriech, urobil za nás hriechom, aby sme sa v ňom stali Božou spravodlivosťou.“ (2Kor 5,21; pozri aj Gal 3,13)

Čo viac mohol Boh urobiť okrem kríža? Pre vykúpenie tých, čo opakovane odmietali Svätého Ducha, nemohol Boh urobiť nič viac.

V Zjavení 14 zaznieva naliehavé prorocké posolstvo. Všetko dozrelo, celá úroda je pred zberom. Zrno je úplne zrelé. Aj hrozno je úplne zrelé. Celý vesmír vidí, že Boží ľud odzrkadľuje obraz milosti, súcitu, milosrdenstva a lásky. Deti zla odhaľujú chamtivosť, žiadostivosť, sebectvo a nenávisť. Jedna skupina zjavuje Ježišov charakter, druhá satanov charakter.

Vesmír uvidí v Božom ľude zjavenie spravodlivosti, akej možno žiadna generácia predtým nebola svedkom. Okrem Kristovej spravodlivosti zjavenej v Jeho ľude vesmír uvidí aj výsledky vzbury proti Bohu. Všetci ľudia aj anjeli budú môcť vidieť a pochopiť následky bezbožnosti, zla, hriechu a nezákonnosti. Pred všetkými živými bytosťami sa naplno ukáže kontrast medzi dobrom a zlom, právom a neprávosťou, poslušnosťou a neposlušnosťou.

**Aplikácia**

`Ako sa môže človek naučiť rozlišovať medzi dobrom a zlom, spravodlivosťou a nespravodlivosťou? Prečo je dôležité, aby sme ako ľudia túto schopnosť mali? (Pozri Heb 5,14.)`

---

#### Dodatečné otázky k diskuzi

`O jaké žni se hovoří v úvodním textu? Koho představuje víno?`

`V čem se liší tato žeň od sklízení obilí? Proč tuto úrodu nesklízí Ježíš?`

`Anděl hází srp na víno. Jaký pocit v tobě tento obraz probouzí?`

`Kam přijde obilí a kam hrozny? Proč?`

`Věříš tomu, že Boží milosrdenství má své hranice? Jaké a proč jsou třeba?`

`Co vesmíru ukazuje Boží lid? Proč zjevuje Ježíšův charakter?`

`Proč je třeba, aby každá bytost ve vesmíru pochopila následky hříchu a zla?`