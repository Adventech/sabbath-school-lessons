---
title:  Podnety na zamyslenie
date:  07/04/2023
---

„V oblasti rozumovej i duchovnej platí zákon, že ak sa náš záujem o niečo prehlbuje, potom sa duchovne meníme na to obdivované niečo. Myseľ sa postupne prispôsobuje tomu, čím sa zaoberáme. Pripodobňuje sa tomu, čo sa naučila milovať a s úctou obdivovať. Človek nikdy neprevýši vlastnú mieru čistoty, dobroty či pravdy. Ak mu je zvrchovaným ideálom vlastné ja, nikdy nič vznešenejšie nedosiahne. Skôr bude stále hlbšie a hlbšie klesať. Človeka môže povzniesť len Božia milosť. Kým je ponechaný sám na seba, nevyhnutne upadá.“ (GC 555; VSV 399)

Pozvoľna, nenápadne, spočiatku takmer nepozorovane sa náš charakter a naša osobnosť menia podľa toho, čo nechávame rásť v našej mysli. Keď zasejeme dobré semená, prinesieme dobrú úrodu. Ak však zasejme zlé semená, ktoré majú pôvod v skazenom svete, náš charakter prinesie ovocie tohto sveta. Zasievaním ľahostajnosti voči Bohu, duchovným hodnotám a prioritám žneme ovocie ľahostajnosti – apatiu, falošné duchovné sebauspokojenie a frustráciu. Je veľmi nebezpečné, keď si ľudia myslia: Viem, že jedného dňa príde konečné prenasledovanie, „znamenie šelmy“ a zákaz kupovať či predávať, ale keď sa tak stane, potom sa vydám na správnu cestu... Boh nás teraz, v tejto chvíli volá, aby sme Mu odovzdali svoj život. Čím dlhšie človek otáľa s odpoveďou na volanie Svätého Ducha, tým je jeho duša zaťatejšia a zatvrdnutejšia voči Božím pozvaniam a náchylnejšia podľahnúť a uveriť klamstvám toho zlého.

**Námety na spoločné uvažovanie**

`Aký je vzťah medzi spasením milosťou a rastom v milosti v kontexte Zjavenia 14,14–20 a v súvislosti s obrazom žatvy?`

`Uvažujte, čo všetko je potrebné pre rast rastlín, a porovnajte to s naším duchovným rastom. Aké podobnosti nachádzate? Čo sa môžeme naučiť z tohto prirovnania? Ako to môžeme využiť vo svojom živote?`

`Existuje rozdiel medzi Bohom danou schopnosťou slobodnej vôle a silou vôle? Prečo je pochopenie tohto rozdielu dôležité pre kresťanský rast?`

`Prečo je titul „Syn človeka“ povzbudením v hodine súdu, keď očakávame druhý príchod Krista? Prečo je upokojujúce uvedomiť si, že človek, ľudská bytosť, je v nebi, zastupuje nás na súde a koná v náš prospech?`

Západ slnka: 19.22

---

#### Dodatečné otázky k diskuzi

`Co jsi prožíval při osobním studiu této lekce?`

`Souhlasíš s tím, „že se měníme podle toho, na co se díváme“? Proč?`

`EGW tvrdí, že nás může povznést jen Boží milost. Co si o tom myslíš?`

`Proč je třeba na Boží volání odpovídat okamžitě?`

`Co tě dnes během diskuze nejvíce oslovilo? Proč?`