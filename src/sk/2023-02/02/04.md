---
title:  Nebeský súd
date:  04/04/2023
---

> <p></p>
> <sup>9</sup>Pozeral som sa, až boli napokon postavené tróny a Odveký si zasadol. Jeho odev bol biely ako sneh a vlasy jeho hlavy boli ako čistá vlna. Jeho trónom boli ohnivé plamene a jeho kolesami bol plápolajúci oheň. <sup>10</sup>Ohnivá rieka vyvierala a vytekala spred neho. Tisíce tisícov mu posluhovali a desaťtisíce desaťtisícov stáli pred ním. Súd zasadol a knihy sa otvorili. ... <sup>13</sup>V nočnom videní som videl: S nebeskými oblakmi prichádzal ktosi ako Syn človeka. Priblížil sa až k Odvekému, priviedli ho pred neho. <sup>14</sup>Bola mu odovzdaná moc a sláva i kráľovstvo, aby mu slúžili ľudia každého národa i jazyka. Jeho moc je večná, nikdy nepominie, a jeho kráľovstvo nebude nikdy zničené. (Dan 7,9.10.13.14)

**Osobné štúdium**

`Porovnaj texty Zj 14,14 a Sk 1,9–11. V čom sú tieto texty podobné?`

Ján hovorí: „Potom som videl biely oblak a hľa, na oblaku sedel ktosi podobný Synovi človeka.“ (Zj 14,14). Keď Ježiš vystúpil do neba, Lukáš v Sk 1,9 zaznamenáva, že učeníci stáli a hľadeli do neba. Ježiš „sa pred ich očami vzniesol hore, až im ho vzal oblak z dohľadu“. Ježiš vystúpil v oblaku anjelov a vráti sa s oblakom anjelov. Anjeli potom povedali ohromeným učeníkom: „Tento Ježiš, ktorý bol vzatý od vás do neba, príde tak, ako ste ho videli odchádzať do neba.“ (Sk 1,11) V tejto pasáži je zakotvená božská pravda, ktorá nemusí byť zjavná. „Tento Ježiš“, „Syn človeka“, teda Ten, ktorý chodil po prašných uličkách Nazareta, slúžil v preplnených uliciach Jeruzalema, uzdravoval chorých v dedinách Judska a kázal na trávnatých svahoch Galilei, príde znova.

O Synovi človeka sa hovorí aj v súvislosti so scénou súdu zaznamenanou u Daniela 7.

`Uvažuj o úvodnom texte (Dan 7,9.10.13.14). Prečo Daniel nazýva Ježiša „Syn človeka“ v súvislosti s takou závažnou témou, ako je súd? V čom môže byť táto skutočnosť pre nás povzbudením?`

V texte Dan 7,9.10 prorok vidí zasadnutie nebeského dvora, kde je okolo trónu zhromaždených desaťtisíckrát desaťtisíc anjelských nebeských bytostí. Zasadol súd a knihy – nebeské záznamy o našich životoch – boli pred celým vesmírom otvorené. V Dan 7,13.14 sa Syn človeka približuje k „Starodávnemu dňov“ (Roh; „Odvekému“), k Otcovi, a prijíma Jeho večné kráľovstvo. Súd pred celým vesmírom odhaľuje, že Otec, Syn a Svätý Duch urobili úplne všetko, aby zachránili celé ľudstvo. Tento súd ospravedlňuje nielen svätých, ale aj Boží charakter proti falošným obvineniam satana (pozri Jób 1–2, Ž 51,3–6).

**Aplikácia**

`Celý náš život je pod Božím drobnohľadom. Čo je našou jedinou nádejou, ak majú byť raz všetky naše skutky zverejnené? (Pozri Rim 8,1.)`

---

#### Dodatečné otázky k diskuzi

`Jakou roli hraje na Božím soudu „Věkovitý“?`

`Proč jsou na soudu i „tisíce tisíců a desetitisíce desetitisíců?`

`Co vede na tento soud „Syna člověka“? Jaký úkol na něm bude mít?`

`Koho má nebeský soud ospravedlnit před celým vesmírem?`

`Proč potřebuje „ospravedlnit“ i spravedlivý Bůh?`

`Věříš tomu, že je Ježíšova „vladařská moc věčná“? Proč je to důležité?`