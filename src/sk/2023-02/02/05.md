---
title:  Víťazná koruna
date:  05/04/2023
---

> <p></p>
> A z chrámu vyšiel iný anjel a volal mohutným hlasom na toho, čo sedel na oblaku: „Vrhni svoj kosák a žni, lebo nadišla hodina žatvy a úroda zeme dozrela.“ (Zj 14,15)

> <p></p>
> <sup>26</sup>Ďalej povedal: „S Božím kráľovstvom je to tak, ako keď človek zaseje zrno do zeme. <sup>27</sup>Či spí, alebo bdie, vo dne i v noci zrno klíči a rastie, ani sám nevie ako. <sup>28</sup>Zem sama od seba prináša úrodu: najprv steblo, potom klas a nakoniec plno zŕn v klase. <sup>29</sup>Keď potom vydá úrodu, hneď priloží kosák, lebo nastala žatva.“ (Mar 4,26–29)

**Osobné štúdium**

Ján opisuje Ježiša ako „Syna človeka, ktorý má na hlave zlatú korunu a v ruke ostrý kosák“ (Zj 14,14). Výraz pre „korunu“ je stefanos. Je to víťazná koruna. Keď športovec vyhral dôležitú súťaž, dostal stefanos, korunu (veniec) cti, slávy, víťazstva.

Ježišovi kedysi nasadili tŕňovú korunu, ktorá symbolizovala poníženie a pohŕdanie. Ľudia Ním opovrhovali a odmietali Ho. Nadávali Mu, vysmievali sa Mu, pľuli na Neho, bili Ho a bičovali. Ale teraz je na Jeho hlave koruna slávy a On prichádza znova, tentokrát už ako Kráľ kráľov a Pán pánov.

`Uvažuj o úvodných textoch (Zj 14,15 a Mar 4,26–29). Aké podobnosti medzi týmito veršami vidíš? O čom oba texty hovoria?`

Anjel prichádza z Božej prítomnosti v sláve. Boh oznámil anjelovi: „Je čas. Úroda dozrela.“ Anjel prilieta z chrámu k Ježišovi a mocným hlasom volá: „Nadišla hodina žatvy a úroda zeme dozrela.“ Choď po svoje deti a priveď ich domov.

Ježiš v Novej zmluve opakovane používa ilustrácie z poľnohospodárstva. Niekoľkokrát používa symboliku dozrievajúcej úrody, aby ilustroval rast semena evanjelia v živote svojho ľudu.

„Klíčenie semena predstavuje začiatok duchovného života a rast rastliny je nádherným znázornením kresťanského rastu. Pôsobenie Božej milosti sa podobá dianiu v prírode. Bez rastu by zanikol aj život. Ak rastlina nerastie, zahynie. Rastie pomaly, nepozorovane, ale stále. Podobne sa rozvíja aj povaha kresťana a každý stupeň takéhoto vývoja má svoju dokonalosť. Rozvoj je zdarný vtedy, keď sa v našom živote uskutočňuje Boží zámer. Posvätenie je dielo celého života. S rozvojom možností sa rozšíria naše skúsenosti a obohatí sa aj naše poznanie.“ (COL 65.66; KP 45)

Dozreté obilie predstavuje všetkých, ktorí sú premenení milosťou, motivovaní láskou a žijú život poslušnosti na slávu Kristovho mena. Ich srdcia sú zjednotené s Ježišovým srdcom a ich jedinou túžbou je konať Jeho vôľu.

**Aplikácia**

`Ako rozumieš výroku Ellen G. Whiteovej, že „každý stupeň vývoja má svoju dokonalosť“? Čo to znamená v súvislosti s uvedomovaním si vlastných chýb a nedostatkov?`

---

#### Dodatečné otázky k diskuzi

`Proč Jan zmiňuje, že má Ježíš na hlavě korunu ze zlata?`

`V čem se tato koruna liší od té, kterou Ježíši nasadili římští vojáci?`

`V jakém „sportu“ Ježíš svou korunu vyhrál?`

`Proč má Ježíš v ruce srp? Co tento symbol vyjadřuje a proč bychom z toho měli mít radost?`

`Pokud jsme rostlinkou obilí, s čím musíme ve svém životě počítat?`

`Jak rozumíš tomu, že můžeme být „dokonalí na každém stupni vývoje“?`

`„Naše srdce musí být sjednoceno s tím Ježíšovým“, tvrdí autor lekce. Souhlasíš? Jak tomu rozumíš?`