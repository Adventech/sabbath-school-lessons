---
title:  Ľstivý had
date:  03/04/2022
---

> <p></p>
> Had bol najľstivejší zo všetkých poľných zvierat, ktoré utvoril Hospodin, Boh.  

> <p></p>
> Bojím sa však, aby sa vaše mysle neodvrátili od úprimnosti a čistoty voči Kristovi tak, ako zviedol had Evu svojou ľstivosťou. 

> <p></p>
> <sup>7</sup>Na nebi sa strhol boj. Michal a jeho anjeli bojovali proti drakovi; aj drak a jeho anjeli bojovali. <sup>8</sup>No neobstáli a nebolo už pre nich miesto v nebi. <sup>9</sup>Veľký drak, starý had, ktorý sa volá diabol a satan, zvodca celého sveta, bol zvrhnutý na zem a s ním boli zvrhnutí aj jeho anjeli. 

**Osobné štúdium**

`Uvažuj o uvedených veršoch. Kto je podľa Biblie had? Ako oklamal Evu?`

`Gn 3,1`

`2Kor 11,3`

`Zj 12,7–9`

Text Genezis 3 sa začína „hadom“. Vetná skladba prvého verša naznačuje dôraz na túto postavu deja – slovo „had“ je prvým slovom vety. Spôsob, akým je „had“ predstavený v hebrejskom texte, naznačuje, že ide o známu postavu, akoby čitateľ už mal vedieť, kto had je. Realita tejto bytosti je teda potvrdená z prvého slova kapitoly.

Písmo identifikuje hada ako Božieho nepriateľa (Iz 27,1) a výslovne ho nazýva „diabol a satan“ (Zj 12,9). Rovnako na starovekom Blízkom východe had zosobňoval moc zla.

„Satan v snahe vykonať svoje dielo si nepozorovane zvolil za svoj nástroj hada ako vhodný spôsob svojho ľstivého zámeru. Had bol vtedy jedným z najkrajších a najmúdrejších pozemských tvorov. Mal krídla ako z jagavého zlata a pri lietaní bol oslnivo krásny.“ (PP 53; PP /sk/ 32)

Keď Biblia v akejkoľvek súvislosti hovorí o diablovi, nejde len o metaforu. V Písme je satan zobrazený ako doslovná bytosť, nielen ako rečnícky symbol či abstraktný princíp na zobrazenie zla alebo temnej stránky ľudstva.

Had sa ľuďom nepredstavuje ako Boží nepriateľ. Naopak, odvoláva sa na Božie slová, ktoré cituje a zdá sa, že ich aj podporuje. Hneď od začiatku môžeme teda vidieť, že satan rád cituje Boha a, ako bude neskôr zrejmé, dokonca cituje aj samotné Božie slovo (Mt 4,6).

Všimnite si tiež, že had sa so ženou nijako otvorene neháda. Kladie otázku, ktorá naznačuje, že verí v to, čo im Boh povedal. Napokon sa pýta: „Naozaj vám Boh zakázal...?“ (Gn 3,1) Už od začiatku teda vidíme, aká bola táto bytosť prefíkaná a nečestná. A ako uvidíme, fungovalo to.

**Aplikácia**

`Ak bol Satan schopný oklamať bezhriešnu Evu v Edene, o koľko sme zraniteľnejší my dnes? Aká je naša najlepšia obrana proti jeho podvodom?`

---

#### Dodatečné otázky k diskuzi

`Jak rozumíš textu, že „had byl nejchytřejší ze vší polní zvěře?`

`Proč za tímto „mluvícím hadem“ můžeme vnímat Lucifera?`

`Satan použil krásného hada jako lákadlo, které mělo zaujmout pozornost. Co tím sledoval? O co se tak pokoušel?`

`Jaké „hady“ používá ďábel dnes, aby zaujal naši pozornost a mohl z námi zavést rozhovor?`

`Had nemluví pravdu, ale ani úplnou lež. Používá polopravdu. Proč to dělá?`

`Ďábel rád „cituje Boba“. V čem spočívá nebezpečí této taktiky i pro nás?`

`Proč nám Bůh dopředu prozrazuje, že ďábel už svůj boj v nebi prohrál?`