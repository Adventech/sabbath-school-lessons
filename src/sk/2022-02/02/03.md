---
title:  Lákavé pokušenie
date:  04/04/2022
---

> <p></p>
> <sup>16</sup>Hospodin, Boh, prikázal človekovi: „Môžeš jesť zo všetkých stromov záhrady, <sup>17</sup>ale nejedz zo stromu poznania dobra a zla, lebo v deň, v ktorom by si z neho jedol, určite zomrieš.“ 

> <p></p>
> <sup>1</sup>Had bol najľstivejší zo všetkých poľných zvierat, ktoré utvoril Hospodin, Boh. Povedal žene: „Naozaj vám Boh zakázal jesť zo všetkých stromov záhrady?“ <sup>2</sup>Žena mu odpovedala: „Ovocie zo stromov v záhrade jesť smieme, <sup>3</sup>ale o ovocí stromu, ktorý je uprostred záhrady, Boh povedal: ‚Nejedzte z neho, nedotknite sa ho, aby ste nezomreli!‘“ <sup>4</sup>No had žene povedal: „Nie, určite nezomriete! <sup>5</sup>Boh totiž vie, že v deň, keď budete z neho jesť, otvoria sa vám oči a budete ako Boh, budete poznať dobro i zlo.“ <sup>6</sup>Žena videla, že by bolo dobré jesť zo stromu, lebo strom je na pohľad lákavý a na získanie múdrosti vábivý. Vzala z jeho ovocia, jedla, potom dala aj svojmu mužovi, ktorý bol s ňou, a jedol aj on. 

**Osobné štúdium**

`Uvažuj o úvodných textoch (Gn 2,16.17; 3,1–6 a tiež o Jn 8,44). Porovnaj slová Božieho prikázania Adamovi so slovami hada adresovanými žene. V čom spočíva rozdiel? Aký je význam týchto rozdielov?`

Všimnime si paralely medzi Božím rozhovorom s Adamom (Gn 2,16.17) a Eviným rozhovorom s hadom. Akoby sa teraz had postavil na Božie miesto a bol informovanejší. Najprv len položil otázku, ktorá mala naznačiť, že žena pravdepodobne Boha nepochopila. Potom však otvorene spochybnil Božie úmysly, a dokonca mu odporoval.

Satanov útok sa týka dvoch problémov – smrti a poznania dobra a zla. Boh ľudí jasne a dôrazne varoval, že v prípade neposlušnosti je ich smrť istá (Gn 2,17). Satan však povedal, že nezomrú. To by však naznačovalo, že ľudia sú sami osebe nesmrteľní (Gn 3,4). Aj keď Boh Adamovi zakázal jesť z ovocia (Gn 2,17), satan ich povzbudzoval, aby jedli ovocie, pretože keby ho jedli, boli by ako Boh (Gn 3,5).

Satanove dva argumenty týkajúce sa nesmrteľnosti a podobnosti s Bohom presvedčili Evu, aby jedla ovocie zo stromu poznania dobra a zla. Je znepokojujúce, že hneď ako sa žena rozhodla neposlúchať Boha a jesť zakázané ovocie, správala sa, akoby Boh už nebol prítomný a na jeho miesto sa postavila ona. Biblický text si všíma túto zámenu. Eva používa Boží jazyk – jej hodnotenie zakázaného ovocia „videla, že by bolo dobré“ (Gn 3,6) –, pripomína Božie hodnotenie stvorenia: „videl, že... je dobré“ (Gn 1,4).

Pokušenia nesmrteľnosti a podobnosti s Bohom tvoria podstatu myšlienky nesmrteľnosti v starovekých egyptských a gréckych náboženstvách. Túžba po nesmrteľnosti, ktorá bola považovaná za božský atribút, nútila týchto ľudí hľadať aj božské postavenie, aby (ako dúfali) mohli získať nesmrteľnosť. Tento spôsob myslenia nenápadne prenikol aj do židovsko-kresťanských kultúr a zrodil vieru v nesmrteľnosť duše, ktorá v mnohých denomináciách existuje dodnes.

**Aplikácia**

`Rôzne svetonázory a motivačné prístupy aj dnes stavajú na tom, že v každom z nás je niečo nesmrteľné, z čoho vyplývajú rozmanité, často veľmi scestné aplikácie. Ako nám naše chápanie ľudskej prirodzenosti a stavu mŕtvych poskytuje dôležitú ochranu pred týmito nebezpečnými podvodmi?`

---

#### Dodatečné otázky k diskuzi

`Kde má svůj původ víra v „nesmrtelnou duši“?`

`Na jakém místě stál „strom poznání dobrého a zlého“?`

`Proč se ďábel snaží mluvit podobně jako Bůh?`

`Jak se Evě jevil ten „zakázaný strom“? Proč ji tak přitahoval?`

`Jaká dvě pokušení nastražil ďábel na člověka u „stromu poznání“?`

`V čem je tak lákavá myšlenka, že můžeme být nesmrtelní i bez Boha?`

`Proč se člověk tak rád staví na místo Boha?`

`Proč máme zavrhnout víru v nesmrtelnou duši?`