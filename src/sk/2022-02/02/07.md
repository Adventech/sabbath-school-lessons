---
title:  Podnety na zamyslenie
date:  08/04/2022
---

Zamyslite sa nad spojením „zo stromu života“ a „zo stromu poznania dobra a zla“. Tento vzťah je naznačený skutočnosťou, že sa oba nachádzajú „uprostred záhrady“ (Gn 2,9). Medzi týmito dvoma stromami je však viac než len geografický vzťah. Pretože ľudia vzali ovocie zo stromu poznania dobra a zla a neposlúchali tak Boží zákaz, stratili prístup k stromu života a nemohli žiť večne, prinajmenšom nie v hriešnom stave. Toto spojenie je základom hlbokého princípu. Morálne a duchovné voľby majú vplyv na biologický život, ako Šalamún poučoval svojho syna: „1Syn môj, nezabudni na moju náuku a tvoje srdce nech dodržiava moje príkazy, 2lebo ti predĺžia dni a roky života a pridajú ti pokoj.“ (Prís 3,1.2) Toto spojenie sa znova objaví v budúcom nebeskom Jeruzaleme, kde je „uprostred jeho námestia“ prítomný iba strom života (Zj 22,2).

„Keď Boh stvoril Evu, určil, že nebude ani menšia, ani väčšia než muž, ale že mu bude vo všetkom rovná. Tento svätý pár nemal mať žiadny záujem na tom, aby boli od seba nezávislí. Každý z nich mal mať však svoju osobnú samostatnosť v myslení aj konaní. Po hriechu Evy – keďže sa do hriechu zamotala ako prvá –, jej Hospodin povedal, že Adam bude nad ňou vládnuť. Mala sa podriadiť svojmu mužovi. Takýto stav bol súčasťou zlorečenia. Osud ženy sa stal v mnohých oblastiach nesmierne bolestivý a jej život sa stal veľkým bremenom. Nadradenosť, ktorú Hospodin dal Adamovi, tento svojou svojvôľou v mnohých ohľadoch zneužil. Nekonečná Božia múdrosť určila plán vykúpenia, ktorý stavia ľudstvo pred druhú skúšku. Ľudstvo má prejsť ďalšou skúškou.“ (3T 484)

**Námety na spoločné uvažovanie**

`Boh konfrontoval Adama v Edene a kládol mu otázky, aby nielen odhalil jeho vinu, ale aby ho tiež priviedol k pokániu. Tento motív sa znova objavuje u Kaina (Gn 4,9.10), pri potope (Gn 6,5–8), v súvislosti s Babylonskou vežou (Gn 11,5) a počas udalostí v Sodome a Gomore (Gn 18,21). Ako sa v týchto prípadoch prejavuje myšlienka vyšetrovacieho súdu?`

`Prečo si Eva myslela, že jedením zo stromu poznania dobra a zla by mohla nadobudnúť múdrosť? Ako by sme sa mohli v našom kontexte vyhnúť podobnej chybe, teda otvorenému vzdorovaniu Božiemu slovu v nádeji na niečo „lepšie“, než čo nám Boh ponúkol?`

Západ slnka: 19.23

---

#### Dodatečné otázky k diskuzi

`Co tě v tomto týdnu nejvíce potěšilo během tvého osobního studia Bible?`

`Podle EGW mají morální a duchovní volby vliv i na náš tělesný život. Co a proč si o tom myslíš?`

`Muž dostal podle EGW od Boha po pádu do hříchu „nadřazenost“. Souhlasíš s tímto tvrzením? Proč?`

`Co tě dnes v naší společné diskuzi nejvíce oslovilo?`

`Přivedla tě tato lekce k touze po nějaké změně? Budeme se za to modlit.`