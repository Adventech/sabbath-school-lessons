---
title:  Lót v Sodome
date:  12/05/2022
---

> <p></p>
> <sup>22</sup>Muži sa odtiaľ odobrali a šli do Sodomy, Abrahám ešte stále stál pred Hospodinom. <sup>23</sup>Pristúpil bližšie a pýtal sa: „Naozaj chceš zahubiť spravodlivého s bezbožným? <sup>24</sup>Keby bolo v meste päťdesiat spravodlivých, zahubil by si ich a neodpustil by si mestu pre tých päťdesiatich spravodlivých, čo sú v ňom? <sup>25</sup>Niečo také predsa neurobíš, aby si s bezbožným usmrtil aj spravodlivého. Potom by spravodlivý bol ako bezbožný? Niečo také predsa neurobíš. Či ten, čo súdi celú zem, nebude konať spravodlivo?“ <sup>26</sup>Hospodin mu povedal: „Ak nájdem v meste Sodome päťdesiat spravodlivých, pre nich odpustím celému tomu miestu.“ <sup>27</sup>Abrahám odpovedal: „Odvážil som sa zhovárať so svojím Pánom, hoci som len prach a popol. ... <sup>32</sup>„Prosím, nech sa nehnevá môj Pán,“ pokračoval, „že ešte raz prehovorím. Možno sa ich tam nájde len desať.“ Odpovedal: „Pre desiatich ich nezahubím.“ 

**Osobné štúdium**

`Prečítaj si text Genezis 18,16–19,29. Ako Abrahámova prorocká služba ovplyvňuje jeho zodpovednosť voči Lótovi?`

Boh práve opätovne potvrdil Abrahámovi svoje zasľúbenie o synovi. Ale namiesto toho, aby si Abrahám užíval dobré správy, začína s Bohom vášnivú diskusiu o osude Lóta v Sodome. Abrahám nie je len prorokom, ktorému Boh zjavuje svoju vôľu. Je tiež prorokom, ktorý sa prihovára za bezbožných. Hebrejská fráza „stál pred Hospodinom“ (Gn 18,22) je slovným spojením, ktoré označuje modlitbu.

Abrahám v skutočnosti vyzýva Boha a vyjednáva s ním o záchrane Sodomy, kde žije jeho synovec. Postupne zjednáva počet spravodlivých v Sodome z päťdesiatich na desať a dostáva od Boha sľub, že pre desiatich spravodlivých Sodomu ušetrí.

Pri čítaní príbehu o tom, čo sa v Sodome stalo, keď dvaja anjeli prišli k Lótovi, aby ho varovali (Gn 19,1–10), vidíme skazenosť a zvrátenosť obyvateľov mesta. Bolo to skutočne zlé miesto, rovnako ako mnohé národy okolo nich. Aj to bol dôvod, prečo mali byť z krajiny vyhnaní (pozri Gn 15,16).

„Blížila sa posledná noc Sodomy. Mesto odsúdené k záhube zahalila temnota mračien pomsty. Ľudia si to však neuvedomovali. Kým bezstarostne snívali o svojich zábavách, prišli anjeli s posolstvom záhuby. Posledný deň Sodomy bol rovnaký ako všetky predošlé. Nad krásnou a pokojnou krajinou sa zvečerievalo. Posledné lúče zapadajúceho slnka osvecovali kraj výnimočne krásny. Obyvatelia vyšli do večerného chládku a oddávali sa pohode príjemných a osviežujúcich večerných chvíľ.“ (PP 157.158; PP /sk/ 112)

Boh napokon zachránil iba Lóta, jeho manželku a dve dcéry (Gn 19,15), ani nie polovicu z požadovaných desiatich spravodlivých. Zaťovia, ktorí Lótovo varovanie nebrali vážne, zostali v meste (Gn 19,14).

Nádherná krajina bola potom zničená. Hebrejské sloveso hafak („zničiť“; Roh: „podvrátiť“; doslova „prevrátiť“, „zvrátiť“) sa v tejto pasáži vyskytuje niekoľkokrát (Gn 19,21.25.29) a charakterizuje zničenie Sodomy (Dt 29,23; Am 4,11). Ide o to, že krajina bola „zvrátená“. Rovnako ako potopa „zvrátila“ pôvodné stvorenie (Gn 6,7), zničenie Sodomy je „zvrátením“ rajskej záhrady (Gn 13,10). Zničenie Sodomy je predzvesťou deštrukcie na konci časov (pozri Júda 1,7).

**Aplikácia**

`Čo o Abrahámovi vypovedá jeho „vyjednávanie“ s Bohom? Čo vypovedá o Bohu jeho ochota počúvať Abraháma?`

---

#### Dodatečné otázky k diskuzi

`Jak Abraham zareagoval, když se dověděl o tom, co se stane v Sodomě?`

`Co vedlo Abrahama k tomu, aby smlouval s Bohem?`

`Jak reaguje Hospodin na Abrahamovo smlouvání?`

`Kdo a proč se nakonec zastavil u čísla deset?`

`Myslíš, že by Bůh přistoupil ještě na další „snížení“ počtu spravedlivých potřebných k záchraně Sodomy? Proč?`

`Co vedlo Stvořitele k tomu, že hovoří s Abrahamem o osudu Sodomy?`

`Myslíš, že Hospodin mluvil o konci Sodomy i s Lotem? Proč?`