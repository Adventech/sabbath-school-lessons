---
title:  Znamenie zmluvy
date:  10/05/2022
---

> <p></p>
> <sup>1</sup>Keď mal Abrám deväťdesiatdeväť rokov, zjavil sa mu Hospodin a povedal: „Ja som El-Šaddaj, choď stále predo mnou, buď bezúhonný. <sup>2</sup>Uzavriem zmluvu medzi mnou a tebou a veľmi ťa rozmnožím.“ <sup>3</sup>Abrám padol na tvár a Boh mu povedal: <sup>4</sup>„Toto je moja zmluva s tebou: Staneš sa otcom mnohých národov. <sup>5</sup>Už sa nebudeš volať Abrám, tvoje meno bude Abrahám, lebo som ťa určil za otca mnohých národov. <sup>6</sup>Preveľmi ťa rozmnožím a urobím z teba národy a vyjdú z teba aj králi. <sup>7</sup>Zmluvu medzi mnou a tebou a tvojím potomstvom vo všetkých pokoleniach robím večnou zmluvou, že budem tvojím Bohom i Bohom tvojho potomstva. <sup>10</sup>Toto je moja zmluva medzi mnou, vami a tvojím budúcim potomstvom, ktorú budete zachovávať: Každá osoba mužského rodu spomedzi vás bude obrezaná.“ 

> <p></p>
> A znamenie obriezky dostal ako pečať spravodlivosti z viery, ktorú mal už ako neobrezaný. Tak sa stal otcom všetkých, ktorí veria ako neobrezaní, aby aj im bola zarátaná spravodlivosť... 

**Osobné štúdium**

`Prečítaj si texty Genezis 17,1–19 a Rimanom 4,11. Aký je duchovný a prorocký význam obradu obriezky?`

Abrámova nevera, ako vidieť v predchádzajúcom príbehu (Genezis 16), prerušila Abrámovu duchovnú cestu s Bohom. Boh v tom čase mlčal. Teraz sa opäť prihovára Abrámovi. Boh sa k nemu skláňa a privádza ho späť do bodu, keď s ním uzavrel zmluvu (Gn 15,18).

Tentoraz Boh dáva Abrámovi aj znamenie tejto zmluvy. Teológovia dlho diskutovali o význame obriezky, ale pretože obrad obriezky zahŕňa preliatie krvi (pozri Ex 4,25), dá sa chápať v kontexte obete, čo znamená, že obrezanému človeku bola pripočítaná spravodlivosť (porovnaj s Rim 4,11).

Dôležitá je aj skutočnosť, že zmluva spojená s obriezkou je opísaná výrazmi, ktoré poukazujú na prvé mesiášske proroctvo (porovnaj Gn 17,7 s Gn 3,15). Podobnosť medzi týmito dvomi textami naznačuje, že Boží sľub Abrámovi sa netýka len fyzického narodenia ľudí, ale obsahuje aj duchovný prísľub spásy pre všetky národy zeme. A zasľúbenie „večnej zmluvy“ (Gn 17,7) sa týka diela mesiášskeho semena, Kristovej obete, ktorá zaisťuje večný život všetkým, čo sa k nemu hlásia vierou a všetkým, ktorých viera zahŕňa (porovnaj s Rim 6,23 a Tít 1,2).

Je zaujímavé, že zasľúbenie večnosti je obsiahnuté aj v zmene mien Abráma a Saraj. Mená Abrám a Saraj odkazovali len na ich súčasný stav: Abrám znamená „vznešený otec“ a Saraj „moja princezná“ (princezná Abráma). Zmena ich mien na „Abrahám“ a „Sára“ sa týka budúcnosti: Abrahám znamená „otec mnohých národov“ a Sára „princezná“ (pre všetkých). Podobne, s troškou irónie, je meno Izák („bude sa smiať“) pripomienkou Abrahámovho smiechu (prvý smiech zaznamenaný v Písme, Gn 17,17). Je to smiech vychádzajúci zo skepsy alebo možno z úžasu. Tak či onak, aj keď Abrahám veril v to, čo mu Hospodin jasne sľúbil, stále zápasil s tým, aby to uskutočnil vo viere a v dôvere.

**Aplikácia**

`Ako sa môžeme naučiť veriť, aj keď občas s vierou zápasíme, podobne ako Abrahám? Prečo je dôležité, aby sme sa nevzdali, hoci prežívame obdobia pochybností?`

---

#### Dodatečné otázky k diskuzi

`Jak Stvořitel reagoval na Abrahamovo selhání?`

`Proč Bůh Abrahamovi připomíná, že spolu mají uzavřenou smlouvu?`

`Co vedlo Boha k tomu, že mění Abrahamovi i Sáře jméno? Co tím vyjadřuje?`

`Co to je obřízka a proč ji Stvořitel ustanovil jako znamení smlouvy?`

`V jakém smyslu můžeme brát obřízku jako oběť přinesenou Hospodinu?`

`Jak rozumíš slovům Pavla (Ř 4,11)? Proč je Abraham otcem neobřezaných?`

`Jak je to s potřenou obřízky dnes?`

`Máme i dnes nějaké znamení smlouvy? Proč?`