---
title:  Podnety na zamyslenie
date:  13/05/2022
---

Prečítajte si kapitolu „Zákon a zmluvy“ v knihe Patriarchovia a proroci (PP 370–373; PP /sk/ 272–275).

Abrahámova trpezlivá a vytrvalá prosba za obyvateľov Sodomy (Gn 18,22–33) by nás mala povzbudiť k modlitbe za bezbožných, aj keď sa zdajú byť v beznádejne hriešnom stave. Božia láskavá reakcia na Abrahámovo naliehanie a Jeho ochota odpustiť len kvôli „desiatim“ spravodlivým je „revolučným“ konceptom, ako uvádza Gerhard Hasel:

„Staré kolektívne myslenie, ktoré vystavilo aj nevinného člena vinného spoločenstva na trest, bolo mimoriadne revolučným spôsobom transponované do niečoho nového: prítomnosť zvyšku spravodlivých ľudí by mohla mať záchrannú funkciu pre celok. ...Kvôli spravodlivému ostatku by Jahve vo svojej spravodlivosti [cadak] odpustil zlému mestu. Tento pojem je rozšírený v prorockom výroku Jahveho služobníka, ktorý prináša spásu pre mnohých.“ (HASEL, Gerhard F., The Remnant: The History and Theology of the Remnant Idea From Genezis to Isaiah, 3rd edition, Berrien Springs, MI: Andrews University Press, 1980, p. 150, 151).

„Všade okolo nás sú ľudia, ktorí sa rútia do takej strašnej a beznádejnej záhuby, aká postihla Sodomu. Každodenne sa niekomu končí čas milosti. Každú hodinu niekto prekročí medze Božieho milosrdenstva. Kde sú však varovné hlasy a kde prosby, ktoré by upozorňovali hriešnika, aby unikol strašnému súdu? Kde sú ruky, ktoré ho chcú vytrhnúť z objatia smrti? Kde sú tí, čo sa pokorne, vytrvalo a s neochvejnou vierou prihovárajú zaňho u Boha? Abrahám bol preniknutý Kristovým duchom. Sám Boží Syn je veľkým obhajcom hriešnikov u Otca. Ten, ktorý zaplatil cenu za ich vykúpenie, pozná hodnotu človeka.“ (PP 140; PP /sk/ 98.99)

**Námety na spoločné uvažovanie**

`Iba dúha a obriezka sa nazývajú „znamením zmluvy“. Aké sú spoločné body a rozdiely medzi týmito dvoma zmluvami?`

`Abraháma povolal Boh. V Novej zmluve je Abrahám často uvádzaný ako príklad toho, čo znamená žiť vierou. Napriek tomu Abrahám často strácal odvahu a padal. Čo by sme sa od neho mohli naučiť a v čom by nám nemal byť príkladom?`

`Niektorí ľudia odmietajú myšlienku, že Boh bude trestať nespravodlivých. Tvrdia, že takéto konanie by odporovalo Božej láske. Ako by ste reagovali na takéto výhrady?`

Západ slnka: 20.15

---

#### Dodatečné otázky k diskuzi

`Co potěšujícího jsi objevil při svém osobním studiu Bible a této lekce?`

`Překvapilo tě něco v této lekci? Co a proč?`

`I tento svět čeká podobný osud jako Sodomu. Co máme dělat pro záchranu těch, kteří nefandí zlu, ale ještě nepoznali Stvořitele?`

`Jaké obohacení si odnášíš z naší diskuze?`