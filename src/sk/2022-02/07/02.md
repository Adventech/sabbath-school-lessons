---
title:  Abrahámova viera
date:  08/05/2022
---

> <p></p>
> <sup>1</sup>Po týchto udalostiach zaznelo Abrámovi vo videní Hospodinovo slovo: „Neboj sa, Abrám, ja som tvoj štít, tvoja hojná odmena.“ <sup>2</sup>Abrám povedal: „Pán, Hospodin, čože mi dáš?! Veď odchádzam bezdetný a dedičom môjho domu bude damaský Eliezer.“ <sup>3</sup>Abrám ešte dodal: „Veď si mi nedal potomka a môj sluha, narodený v mojom dome, má byť mojím dedičom?“ <sup>4</sup>Hospodin mu však povedal: „On nebude tvojím dedičom. Tvojím dedičom bude ten, čo vyjde z teba.“ <sup>5</sup>Vyviedol ho von a povedal mu: „Len sa pozri na nebo a spočítaj hviezdy, ak ich môžeš spočítať,“ a dodal: „Toľko bude tvojho potomstva.“ <sup>6</sup>Abrám uveril Hospodinovi a on mu to počítal za spravodlivosť. 

> <p></p>
> <sup>3</sup>Lebo čo hovorí Písmo? Abrahám však uveril Bohu a započítalo sa mu to za spravodlivosť. <sup>4</sup>Tomu, kto pracuje, mzda sa nezaratúva z milosti, ale z povinnosti. <sup>9</sup>Platí toto blahoslavenstvo len o obrezaných, alebo aj o neobrezaných? Veď hovoríme: Abrahámovi bola zarátaná viera za spravodlivosť.  

**Osobné štúdium**

`Prečítaj si texty Genezis 15,1–21 a Rimanom 4,3.4.9.22. Ako Abrám poznáva, čo znamená žiť vierou? Aký význam mala obeť, ktorú Boh prikázal Abrámovi priniesť?`

Prvá Božia odpoveď na Abrámovu starosť o dediča (Gn 15,1–3) je, že bude mať syna z „vlastného tela“ (Gn 15,4). Rovnaký jazyk používa prorok Nátan na označenie potomstva budúceho mesiášskeho kráľa (2Sam 7,12). Abrám dostal uistenie a „uveril Hospodinovi“ (Gn 15,6), pretože chápal, že splnenie Božieho zasľúbenia nezávisí od jeho vlastnej spravodlivosti, ale od Božej spravodlivosti (Gn 15,6; porovnaj s Rim 4,5.6).

Takáto predstava bola mimoriadne nezvyčajná – a to zvlášť vo vnímaní vtedajších ľudí. V náboženstve starých Egypťanov vychádzal napríklad výrok súdu z porovnania počtu skutkov spravodlivosti človeka so spravodlivosťou bohyne Maat, ktorá bola stelesnením spravodlivosti, poriadku a práva. Inými slovami, človek si „spasenie“ musel zaslúžiť.

V príbehu ďalej čítame, že Boh ustanovil obetný obrad, ktorý mal Abrám vykonať. Obeť v zásade poukazuje na Kristovu smrť za naše hriechy. Ľudia sú spasení milosťou, darom Božej spravodlivosti, symbolizovanej práve obeťami. Tento konkrétny obrad však prináša Abrámovi špecifické posolstvo. Dravé vtáky, ktoré sa zlietali na obetované zvieratá (Gn 15,9–11), znamenajú, že Abrámovi potomkovia budú v otroctve počas „štyristo rokov“ (Gn 15,13) alebo štyroch generácií (Gn 15,16). Potom vo štvrtej generácii sa Abrámovi potomkovia „vrátia sem“ (Gn 15,16).

Posledná scéna obetného obradu je dramatická: ukázala sa „ohnivá pochodeň, ktorá prechádzala medzi rozpolenými čiastkami“ (Gn 15,17). Tento mimoriadny zázrak predstavuje Boží záväzok splniť svoj zmluvný sľub – odovzdať krajinu Abrámovým potomkom (Gn 15,18).

Hranice zasľúbenej krajiny „od Egyptskej rieky až po Veľkú rieku Eufrat“ (Gn 15,18) nám pripomínajú hranice rajskej záhrady (porovnaj s Gn 2,13.14). V tomto proroctve ide teda o viac než len o Exodus a vlasť pre Izrael. Na vzdialenom horizonte tohto proroctva, v Abrahámových potomkoch získavajúcich krajinu Kanaán, sa vynára myšlienka spasenia Božieho ľudu, ktorý sa napokon vráti do rajskej záhrady.

**Aplikácia**

`Ako sa môžeme naučiť mať svoj pohľad zameraný na Krista a jeho spravodlivosť ako na jedinú nádej na záchranu? Čo sa stane, keď začneme počítať naše dobré skutky?`

---

#### Dodatečné otázky k diskuzi

`Jakou zkušenost udělal Abraham s Bohem krátce před tím, než ho po mnoha letech zase jednou oslovil?`

`Co bylo v té době Abrahamovou prioritou? Co mu chybělo?`

`Proč Abraham tak moc toužil po potomku?`

`Jaký byl význam obřadu, který měl Abraham připravit?`

`Přijal bys smlouvu, která by se naplnila až za 400 let? Proč?`

`Čím Abraham dokázal, že Bohu uvěřil (i v otázce dědice)?`

`Jak rozumíš tomu, že Bůh připočetl Abrahamovi jeho víru za spravedlnost?`

`Proč se máme bránit víře v to, že si spasení můžeme zasloužit?`