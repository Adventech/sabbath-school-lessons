---
title:  „Poďme, zostúpme“
date:  27/04/2022
---

> <p></p>
> <sup>5</sup>Hospodin však zostúpil, aby sa pozrel na mesto a vežu, ktorú stavali ľudia. <sup>6</sup>Hospodin povedal: „Sú jeden národ a všetci hovoria jednou rečou. Toto je iba začiatok ich výčinov; teraz im už nič nezabráni uskutočniť všetko, čo si zaumienia. <sup>7</sup>Poďme, zostúpme a zmäťme im reč, aby sa medzi sebou nedorozumeli!“ 

> <p></p>
> <sup>7</sup>Kam by som odišiel pred tvojím Duchom, kam by som utiekol pred tvojou tvárou? <sup>8</sup>Keby som vystúpil na nebesia, si tam, keby som si ustlal v podsvetí, si tam. <sup>9</sup>Keby som mal krídla rannej zory a usadil by som sa pri najvzdialenejšom mori, <sup>10</sup>aj ta by ma priviedla tvoja ruka a tvoja pravica by sa ma ujala. <sup>11</sup>Keby som povedal: „Možno ma tma ukryje a noc moje svetlo obklopí,“ <sup>12</sup>ani tma nie je dosť tmavá; noc ti svieti ako deň, tma ti je sťa svetlo. 

**Osobné štúdium**

`Uvažuj o úvodných textoch (Gn 11,5–7 a Ž 139,7–12). Prečo sa Hospodin rozhodol „zostúpiť“ na zem?`

V Genezis 11 vzniká paradoxná situácia. Kým ľudia sa snažia dostať „do neba“, Hospodin „zostupuje“ k nim dolu. Boží zostup je potvrdením jeho nadradenosti. Boh bude vždy mimo nášho dosahu. Akákoľvek ľudská snaha rovnať sa Bohu a dostať sa k nemu do nebies, je márna a smiešna. Práve preto musel aj Ježiš zostúpiť k nám, aby nás mohol zachrániť. Nebola žiadna iná cesta k našej záchrane.

V príbehu o babylonskej veži vyznieva paradoxne aj skutočnosť, že Boh „zostúpil, aby sa pozrel na mesto a vežu“ (Gn 11,5). Hospodin v skutočnosti nemusel zostúpiť, „aby videl“ (Ž 139,7–12; porovnaj Ž 2,4), ale aj tak to urobil. Tento koncept zdôrazňuje Boží záujem o ľudstvo a jeho konanie a osud.

`Uvažuj o texte Lk 1,26–33. Prečo Boh zostupuje k ľudstvu?`

Božie zostúpenie nám pripomína princíp ospravedlnenia z viery a Božej milosti. Nech pre Boha vykonáme čokoľvek, aj tak je to on, kto prichádza k nám, aby sa s nami stretol. K Bohu a k spaseniu nás neprivedú naše skutky ani naše snaženie. Zachrániť nás môže len Boží krok smerom k nám. V Genezis 11 sa dvakrát hovorí o tom, že Boh „zostúpil“. Tento dôraz ukazuje, ako veľmi Bohu záležalo na ľuďoch.

Podľa textu chcel Hospodin urobiť koniec snahe ľudí „nerozptýliť sa“ a „presláviť sa“. V súvislosti s hriešnosťou ľudstva viedlo úsilie ľudstva len k rastu zla. Preto sa Hospodin rozhodol zmiasť ľuďom jazyky a takto prekaziť ich snahy o „zjednotenie“.

„Zámery staviteľov Babylona sa skončili hanbou a porážkou. Monument ich pýchy sa stal pomníkom ich bláznovstva. Ľudia sa však aj naďalej správajú rovnako, spoliehajú sa len na seba a odmietajú Boží zákon. Je to tá istá zásada, ktorú chcel satan uplatniť v nebi a ktorú Kain prejavil svojou obeťou.“ (PP 123; PP /sk/ 84)

**Aplikácia**

`Ako sa v príbehu o babylonskej veži prejavuje ľudské povýšenectvo? Prečo nemôže dosiahnuť úspech? Aké osobné poučenie si môžeš vziať z tohto príbehu?`

---

#### Dodatečné otázky k diskuzi

`Proč se Bůh rozhodl jít „naproti“ těm, co chtěli zaujmout jeho místo?`

`O čem svědčí skutečnost, že Stvořitel sestupuje za stvořením?`

`Souhlasíš s tím, že jakákoliv naše snaha dostat se „do nebe“ vlastními silami, je marná?`

`Kdy je „jednota“ prospěšná a kdy naopak škodí?`

`Už jsi někdy zažil „škodlivou jednotu“? Co to bylo a jak to dopadlo?`

`Máme v našem sboru nějakou „prospěšnou jednotu“? Jakou?`

`Proč bychom neměli hledat jednotu s lidmi, kteří stojí v opozici vůči Bohu a pokoušejí se zaujmout jeho místo? Co nám hrozí?`

`Jaké poučení s z tohoto příběhu odnášíš? Proč?`