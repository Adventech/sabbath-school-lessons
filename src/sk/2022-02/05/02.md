---
title:  Prekliatie Cháma
date:  24/04/2022
---

> <p></p>
> <sup>18</sup>Noachovi synovia, ktorí vyšli z korábu, boli: Šém, Chám a Jefet. Chám bol otcom Kanaána. <sup>19</sup>Títo traja boli Noachovi synovia a z nich sa rozšírilo ľudstvo po celej zemi. <sup>20</sup>Noach bol prvý roľník, ktorý vysadil vinicu. <sup>21</sup>Raz sa napil vína, opil sa a obnažený si ľahol vo svojom stane. <sup>22</sup>Chám, Kanaánov otec, však videl svojho otca obnaženého a povedal to vonku svojim dvom bratom. <sup>23</sup>Šém a Jefet vzali plášť, obaja si ho položili na plecia, šli chrbtom, a tak zakryli nahotu svojho otca. Tvár mali odvrátenú, aby nevideli svojho otca obnaženého. <sup>24</sup>Keď sa Noach prebral z opojenia a dozvedel sa, čo mu urobil jeho najmladší syn, <sup>25</sup>povedal: „Buď prekliaty Kanaán, otrokom otrokov buď svojim bratom!“ <sup>26</sup>Dodal: „Nech je zvelebený Hospodin, Boh Šémov! Nech mu je Kanaán otrokom! <sup>27</sup>Kiež Boh dá, aby sa Jefet rozšíril a býval v Šémových stanoch! Kiež mu je Kanaán otrokom!“ 

**Osobné štúdium**

`Uvažuj o úvodnom texte (Gn 9,18–27). Aké je posolstvo tohto zvláštneho príbehu?`

Noachovo konanie v jeho vinici je ozvenou Adamovho činu v rajskej záhrade. Tieto dva príbehy obsahujú spoločné motívy: jedenie ovocia, ktoré vyústilo do nahoty, prikrytie, kliatba a požehnanie. Žiaľ, Noach sa pripája k svojim adamovským koreňom a pokračuje podobne neúspešne.

Kvasný proces ovocia nebol súčasťou pôvodného Božieho stvorenia. Noach si doprial skvasený nápoj, stratil sebakontrolu a odhalil sa. Skutočnosť, že Chám „videl“ jeho nahotu, je narážkou na Evu, ktorá „videla“ zakázaný strom (Gn 3,6). Táto paralela naznačuje, že Chám „nevidel“ nahotu svojho otca len tak náhodou, nevinne, skryto. Nepokúsil sa vyriešiť otcov problém, naopak, bez okolkov o ňom začal hovoriť. Okamžitá reakcia jeho bratov stojí v protiklade k Chámovmu konaniu. Ich konanie je teda okrem iného aj odsúdením Chámovej nečinnosti.

V tomto príbehu ide okrem iného o nedostatok úcty k rodičom. Nerešpektovanie rodičov, ktorí predstavujú našu minulosť, ovplyvní aj našu budúcnosť (Ex 20,12; porovnaj s Ef 6,2). Preto prichádza kliatba, ktorá ovplyvní nielen Chámovu budúcnosť, ale aj budúcnosť jeho syna Kanaána.

Samozrejme, je hrubým teologickým omylom a etickým zločinom použiť tento text na ospravedlnenie rasistických teórií proti komukoľvek. Proroctvo je prísne obmedzené na Kanaána, Chámovho syna. Biblický autor má na mysli niektoré z budúcich hriešnych praktík Kanaáncov (Gn 19,5–7.31–35).

Kliatba okrem toho obsahuje zasľúbenie požehnania, ktoré súvisí s menom „Kanaán“. Toto meno je odvodené od slovesa kana, ktoré znamená „podmaniť si“. Boží ľud, potomstvo Šéma, môže neskôr vstúpiť do zasľúbenej krajiny, Kanaánu, tým, že si ho podriadi. Takto pripraví cestu pre príchod Mesiáša, ktorý rozšíri Jefeta, takže bude bývať „v Šémových stanoch“ (Gn 9,27). Ide o prorockú narážku na rozšírenie Božej zmluvy na všetky národy. Táto zmluva bude zahŕňať posolstvo Izraela o záchrane, adresované celému svetu (Dan 9,27; Iz 66,18–20; Rim 11,25). Chámova kliatba bude v skutočnosti požehnaním pre všetky národy, vrátane potomkov Cháma a Kanaána, ktorí prijmú Hospodinom ponúknutú spásu.

**Aplikácia**

`Noach, „hrdina“ potopy – a opitý? Čo by nám to malo povedať o našej vlastnej slabosti? Prečo potrebujeme Božiu milosť v každom okamihu života?`

---

#### Dodatečné otázky k diskuzi

`Co se stalo Neomovi, když se mu na vinici urodilo víno?`

`V čem se podobá hříchu Noeho tomu, který se stal v ráji u stromu poznání?`

`Jakou chybu udělal Kenaan, když zjistil, že se jeho otec opil?`

`Proč má následky prokletí nést i Kenaanův vnuk? Co si máme uvědomit?`

`Co bys řekl člověku, který tímto příběhem obhajuje rasismus?`

`V čem bylo jednání Šéma a Jefeta lepší? Co udělali?`

`Jak bychom měli jednat, když spatříme „nahotu“ někdo v našem okolí?`

`Jaký vliv má naše (hříšné) jednání na život našich dětí?`