---
title:  Podnety na zamyslenie
date:  15/04/2022
---

Opakujúce sa slovné spojenie „Henoch chodil s Bohom“ (Gn 5,22.24) vyjadruje dôverné a každodenné spoločenstvo s Bohom. Henochov osobný vzťah s Bohom bol taký mimoriadny, že „Boh ho vzal“ (Gn 5,24). Toto slovné spojenie je však v Adamovom rodokmeni jedinečné a nepodporuje myšlienku bezprostredného posmrtného života v raji pre tých, ktorí „chodia s Bohom“. Všimnite si, že Noach tiež chodil s Bohom (Gn 6,9), ale zomrel ako všetci ostatní ľudia, vrátane Adama a Matuzalema. Je tiež zaujímavé poznamenať, že nie je uvedené žiadne zdôvodnenie tejto zvláštnej milosti.

„Henoch sa stal kazateľom spravodlivosti, zvestovateľom toho, čo mu zjavil Boh. Bohabojní ľudia vyhľadávali tohto svätého muža, učili sa od neho a modlili sa s ním. Henoch pôsobil aj verejne a Božie posolstvo oznamoval všetkým, čo chceli počuť varovné slovo. Nepôsobil len medzi Šétovými potomkami. Boží prorok šíril zvesť o obdivuhodných veciach, ktoré videl vo videní v krajine, do ktorej sa spred Hospodinovej tváre uchýlil Kain. Oznamoval: Prichádza Pán s desaťtisícami svojich svätých, aby vykonal súd nad všetkými a usvedčil všetkých zo všetkých skutkov ich bezbožnosti, ktoré konali bezbožne. (Júda 1,14.15)“ (PP 86; PP /sk/ 58)

**Námety na spoločné uvažovanie**

`Prečo Kain zabil svojho brata? Prečítajte si nasledujúci komentár Elieho Wiesela: „Prečo to urobil? Možno chcel zostať sám: jediné dieťa a po smrti rodičov jediný človek. Sám ako Boh a možno sám namiesto Boha. ...Kain zabil, aby sa stal Bohom. ...Každý človek, ktorý sa považuje za Boha, skončí vraždením ľudí.“ (WIESEL, Elie: Messengers of God: Biblical Portraits and Legends (New York: Random House, 1976, p. 58) Aj keď sa nedopustíme priamo vraždy, v čom musíme byť opatrní, aby sme neodzrkadľovali Kainov postoj?`

`Porovnajte vek dožitia ľudí pred potopou (Genezis 5) so životom patriarchov. Ako by ste vysvetlili toto skrátenie dĺžky ľudského života? Ako je tento úpadok v protiklade s tvrdeniami moderného darvinizmu?`

Západ slnka: 19.34

---

#### Dodatečné otázky k diskuzi

`Co tě zaujalo při tvém osobním studiu lekce a Bible?`

`Přemýšlel jsi o tom, jaký odkaz tu zanecháš ty? K čemu jsi dospěl?`

`Co chceš udělat pro to, aby byl tvůj odkaz pozitivní?`

`Co si odnášíš z naší dnešní diskuze?`