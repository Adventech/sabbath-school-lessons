---
title:  Zločin
date:  12/04/2022
---

> <p></p>
> <sup>3</sup>Po istom čase priniesol Kain obetu Hospodinovi z poľných plodín. <sup>4</sup>Ábel obetoval prvorodené zo svojho stáda s tukom. Hospodin priaznivo zhliadol na Ábela a na jeho obetu, <sup>5</sup>ale na Kaina a na jeho obetu tak nepohliadol. Kain sa veľmi nahneval a tvár sa mu zamračila. <sup>6</sup>Hospodin povedal Kainovi: „Prečo sa hneváš? Prečo sa ti tvár tak zamračila? <sup>7</sup>Či neprijmem aj teba, ak budeš robiť dobre? No ak nerobíš dobre, pri dverách číha na teba hriech a jeho žiadostivosť, ale ty ju máš ovládať.“ <sup>8</sup>Kain povedal svojmu bratovi Ábelovi: „Vyjdime von!“ Keď boli na poli, Kain napadol svojho brata Ábela a zabil ho. 

> <p></p>
> Nie ako Kain. Bol zo Zlého a zabil svojho brata. A prečo ho zabil? Pretože jeho skutky boli zlé, no bratove spravodlivé. 

**Osobné štúdium**

`Uvažuj o úvodnom texte (Gn 4,3–8). Ako sa Kain „dopracoval“ až k tomu, že zabil svojho brata? Uvažuj v tomto kontexte aj o verši 1Jn 3,12.`

Kainova reakcia je dvojitá: „Kain sa veľmi nahneval a tvár sa mu zamračila.“ (Gn 4,5) Zdá sa, že Kainov hnev bol nasmerovaný na Boha aj na Ábela. Kain sa rozhneval na Boha v presvedčení, že sa stal obeťou nespravodlivosti. Zároveň sa nazlostil na Ábela, pretože na neho žiarlil. Čo mu závidel? Jeho obeť? V ich vzájomnom vzťahu sa toho určite udialo viac, než čo je odhalené v niekoľkých biblických veršoch. Nech boli problémy medzi nimi akékoľvek, Kain bol skľúčený, pretože jeho obeť nebola prijatá.

Dve Božie otázky v Gn 4,6 súvisia s dvomi Kainovými podmienkami. Boh však Kaina neobviňuje. Podobne ako pri Adamovi, Boh kladie otázky nie preto, že by nepoznal odpovede, ale preto, že chce, aby sa Kain pozrel na seba, a tak pochopil príčinu svojho vlastného stavu. Ako vždy, Boh sa snaží vykúpiť hriešnikov, aj keď veľmi jasne zlyhali. Boh teda kladie otázky a potom Kainovi dáva rady.

Po prvé, Boh nalieha na Kaina, aby „robil dobre“ a konal správne. Je to výzva na pokánie a zmenu postoja. Boh sľúbil Kainovi, že ho „prijme“ a odpustí mu. Hovorí vlastne, že Kain môže byť prijatý u Boha, ale musí sa to diať Božím, nie Kainovým spôsobom.

V texte však zaznieva aj výstraha: „No ak nerobíš dobre, pri dverách číha na teba hriech a jeho žiadostivosť, ale ty ju máš ovládať.“ (Gn 4,7) Božia rada odhalila koreň hriechu, ktorý sa nachádza v samotnom Kainovi. Boh radí Kainovi a snaží sa ho viesť správnou cestou.

Druhá Božia rada sa týka postoja, ktorý by mal Kain zaujať k onomu hriechu, ktorý „leží pri dverách“ a ktorého „žiadostivosť“ sa na neho upriamuje. Boh odporúča sebaovládanie: „Ty ju máš ovládať.“ Rovnaký princíp pomenúva aj apoštol Jakub: „Ale každého pokúša vlastná žiadostivosť, ktorá ho zvádza a láka.“ (Jk 1,14) Evanjelium nám ponúka zasľúbenie nielen odpustenia hriechu, ale aj víťazstva nad ním (pozri aj 1Kor 10,13). Kain napokon nemohol za svoj hriech viniť nikoho iného okrem seba. Podobne je to vo všeobecnosti s každým z nás.

**Aplikácia**

`Čo nás tento nešťastný príbeh učí o slobodnej vôli a o tom, že Boh nás nenúti poslúchať ho?`

---

#### Dodatečné otázky k diskuzi

`Jaké asi byly vztahy mezi Kainem a Ábelem?`

`Měla výchova rodičů nějaký vliv na chování dětí a na to, co se stalo? Jaký?`

`Na koho a proč se Kain zlobil?`

`Podle autora lekce Kain také žárlil na Ábela. Měl k tomu důvod? Jaký?`

`Jakou otázku klade Hospodin Kainovi a co tím sleduje?`

`Jak rozumíš tomu, že se hřích „uvelebí ve dveřích“ a že po nás hřích a zlo „dychtí“?`

`Jaký vliv má „konání dobra“ na naši víru i povahu?`

`Proč dnes křesťané nemají rádi slovo „sebeovládání“? K čemu je dobré?`

`Co děláš, když máš slabou vůli a tím i problém se sebeovládáním?`