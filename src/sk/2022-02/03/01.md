---
title:  Kain a jeho odkaz
date:  09/04/2022
---

### Texty na tento týždeň
Genezis 4 a 5; Genezis 6,1–5

> <p>Úvodný text</p>
> Či neprijmem aj teba, ak budeš robiť dobre? No ak nerobíš dobre, pri dverách číha na teba hriech a jeho žiadostivosť, ale ty ju máš ovládať. (Gn 4,7)

Po opise pádu človeka do hriechu a vyhnaní Adama a Evy z Edenu nasledujú v knihe Genezis predovšetkým rodokmene – zoznamy narodení a úmrtí. Všetky však súvisia s Božími proroctvami v predchádzajúcej kapitole. Genezis 3 a 4 sú paralelnými kapitolami a obsahujú mnoho spoločných tém a slov: opisy hriechu (Gn 3,6–8; porovnaj s Gn 4,8), prekliatia pôdy (Gn 3,17; porovnaj s Gn 4,11) a vyhnania (Gn 3,24; porovnaj s Gn 4,12.16).

Zmyslom týchto paralelných textov je poukázať na splnenie predchádzajúcich proroctiev a predpovedí, ktoré Boh dal Adamovi a Eve po ich páde. Prvá udalosť po Adamovom vyhnaní z raja oplýva nádejou. Ide o narodenie prvého syna, udalosť, ktorú Eva považuje za splnenie zasľúbenia, ktoré počula v mesiášskom proroctve (Gn 3,15). Bola presvedčená, že jej syn by mohol byť zasľúbeným Mesiášom.

Nasledujúce udalosti – zločin Kaina, zločin Lemecha, skracujúca sa dĺžka života a narastajúca zlovoľnosť – sú naplnením kliatby vyslovenej v Genezis 3.

Napriek tomu nie je všetka nádej stratená.

**Osnova lekcie**

Tretia lekcia nášho štúdia knihy Genezis sa bude venovať tragickým následkom hriechu prvých ľudí, o ktorom bola reč v predchádzajúcej lekcii. Príbeh druhej generácie ľudí, Kaina a Ábela, ukazuje nielen čoraz väčšiu priepasť medzi ľuďmi a ich stále milujúcim Bohom, ale tiež Božiu trpezlivú lásku, ktorá sprevádza tých, čo sa proti nemu vzbúrili.

`Gn 4,1.2: Kain a Ábel – záblesk novej nádeje (nedeľa)`

`Gn 4,1–5: Dva druhy obetí – dva postoje voči Bohu (pondelok)`

`Gn 4,3–8: Zločin – tragické dôsledky hriechu (utorok)`

`Gn 4,9–16: Kainov trest (streda)`

`Gn 4,17–26: Kainov odkaz v ďalších generáciách (štvrtok)`

---

#### Dodatečné otázky k diskuzi

`Jak rozumíš termínu „odkaz“?`

`Myslíš, že každý z nás po sobě zanechá nějaký odkaz? Proč?`

`Jaké je základní poselství úvodního biblického textu?`

`Proč si Eva myslela, že Kain je Stvořitelem slíbený Mesiáš?`

`Jak bys stručně popsal Kaina a jeho životní styl?`

`Oslovuje Bůh i dnes ty, kdo se staví proti jeho vůli? Jakým způsobem?`