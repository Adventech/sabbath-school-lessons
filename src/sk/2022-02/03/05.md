---
title:  Kainov trest
date:  13/04/2022
---

> <p></p>
> <sup>9</sup>Tu sa Hospodin spýtal Kaina: „Kde je tvoj brat Ábel?“ On odvetil: „Neviem. Som azda strážcom svojho brata?“ <sup>10</sup>Opäť sa ho spýtal: „Čo si to urobil? Hlas krvi tvojho brata kričí ku mne zo zeme. <sup>11</sup>Teraz budeš kliatbou vyhnaný z pôdy, ktorá otvorila ústa, aby z tvojej ruky vypila krv tvojho brata. <sup>12</sup>Keď budeš obrábať pôdu, už ti nevydá svoju silu. Budeš sa nepokojne potulovať po zemi.“ <sup>13</sup>Kain povedal Hospodinovi: „Môj trest je väčší, než vládzem zniesť. <sup>14</sup>Ty ma dnes vyháňaš z pôdy a budem sa skrývať pred tebou. Budem sa nepokojne potulovať po zemi; ktokoľvek ma stretne, zabije ma.“ <sup>15</sup>Hospodin mu však povedal: „Nie, to sa nestane, lebo ktokoľvek by zabil Kaina, toho postihne sedemnásobná pomsta.“ Hospodin poznačil Kaina, aby ho nikto, kto ho stretne, nezabil. <sup>16</sup>Kain sa vzdialil od Hospodina a býval v kraji Nód, na východ od Edenu. 

**Osobné štúdium**

`Uvažuj o úvodnom texte (Gn 4,9–16). Prečo Boh kladie Kainovi otázku: „Kde je tvoj brat Ábel?“ Ako súvisí Kainov hriech s tým, že sa mal „nepokojne potulovať po zemi“ (Gn 4,12)?`

Božia otázka adresovaná Kainovi nám môže znieť povedome, pretože v nej počujeme ozvenu otázky smerovanú Adamovi v raji. Ukazuje sa nám tak prepojenie medzi Kainovým hriechom, ktorý je následkom Adamovho hriechu.

Kain si však svoj hriech nepriznáva, popiera ho. Je to opak Adamovho postoja. Ten sa síce pokúša hodiť vinu na niekoho iného (na Evu a na Boha), ale skutkovú podstatu nepopiera. Naopak, Kain otvorene Bohu vzdoruje. Hospodin však nestráca čas a nekonfrontuje Kaina s jeho zločinom. Dokonca ani nečaká Kainovu odpoveď, keď mu položí otázku: „Čo si to urobil?“ Pripomína Kainovi, že vie všetko, pretože hlas Ábelovej krvi k nemu kričí zo zeme (Gn 4,10). Tento obraz znamená, že Boh o vražde vie a bude na ňu reagovať. Ábel je v zemi, čo nás vracia späť k pádu v rajskej záhrade a k slovám adresovaným Adamovi (pozri Gn 3,19).

`Zameraj sa na text Gn 4,14. Aký význam majú Kainove slová „budem sa skrývať pred tebou“?`

Pretože Ábelova krv vytiekla na pôdu, tá bola teraz opäť prekliata (Gn 4,12). Výsledkom je, že Kain je odsúdený stať sa utečencom, bude „sa nepokojne potulovať po zemi“. Až keď Kain počul Božie slová, uznáva dôležitosť Božej prítomnosti. Bez Boha sa bojí o vlastný život. Aj keď Kain chladnokrvne zavraždil svojho brata a odmietal tejto skutočnosti čeliť, Hospodin mu prejavoval milosrdenstvo. Napriek tomu, že sa „Kain vzdialil od Hospodina“ (Gn 4,16), ten mu neustále poskytoval určitý druh ochrany. Nevieme presne, aké „znamenie“ (Gn 4,15) Kain dostal. Nech už išlo o čokoľvek, bolo výsledkom Božej milosti prejavenej Kainovi.

**Aplikácia**

`Text hovorí: „Budem sa skrývať pred tvojou tvárou.“ (Gn 4,14) Je možné niečo skryť pred Bohom? Odísť od Boha tak, že s ním stratíme úplný kontakt, je tragické. Aký je jediný spôsob, ktorým sa ako hriešnici môžeme vyhnúť takejto situácii?`

---

#### Dodatečné otázky k diskuzi

`Jakou otázku klade Stvořitel Kainovi poté, co zabil svého bratra? Proč to dělá, když věděl, co se stalo?`

`Jak by Bůh reagoval, kdyby Kain činil pokání a litoval svého hříchu?`

`Proč se Kain zpočátku tváří, jako by se nic nestalo? Co nám to vypovídá o zrůdnosti hříchu a jeho působení na naše nitro?`

`Jaký vliv mělo mít Kainovo jednání na „půdu“, která ho živila? Proč?`

`Z čeho měl Kain strach a jak na jeho strach reaguje Bůh?`

`Jak se v tomto znamení projevuje Boží milost, nabídnutá Kainovi?`

`Proč Kain tak otevřeně vzdoruje Bohu, i když jasně ví, že je to Stvořitel?`

`Proč někteří lidé odmítají Boha i když s nimi hovoří osobně?`