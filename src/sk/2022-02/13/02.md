---
title:  Jákob putuje za Jozefom
date:  19/06/2022
---

> <p></p>
> <sup>1</sup>Izrael sa vydal na cestu so všetkým, čo mal. Po príchode do Beér-Šeby priniesol obety Bohu svojho otca Izáka. <sup>2</sup>Boh oslovil Izraela v nočnom videní: „Jákob! Jákob!“ On odpovedal: „Tu som!“ <sup>3</sup>Povedal mu: „Ja som Boh, Boh tvojho otca. Neboj sa odísť do Egypta, lebo tam z teba urobím veľký národ. <sup>4</sup>Ja sám pôjdem s tebou do Egypta a ja ťa odtiaľ privediem aj späť. Jozef ti vlastnou rukou zatlačí oči.“ <sup>5</sup>Jákob sa teda pohol z Beér-Šeby. Izraelovi synovia naložili svojho otca Jákoba, svoje deti a ženy na vozy, ktoré poslal faraón, aby ho odviezli. 

**Osobné štúdium**

`Prečítaj si text Genezis 46. Aký význam má Jákobov odchod z Kanaánu?`

Keď Jákob opúšťa miesto svojho prebývania v Kanaáne, je plný nádeje. Uistenie, že už nebude hladný, a dobrá správa, že Jozef je nažive, mu zrejme dodalo impulz, ktorý potreboval na odchod zo zasľúbenej zeme.

V Jákobovom odchode môžeme vnímať ozvenu Abrahámovej skúsenosti, hoci ten smeroval do zasľúbenej krajiny. Jákob počuje od Boha rovnaké zasľúbenie, aké dostal aj Abrahám: zasľúbenie, že Boh z neho urobí „veľký národ“ (Gn 46,3; porovnaj s Gn 12,2). Božie volanie pripomína zmluvu s Abrahámom aj v tom, že pri oboch príležitostiach Boh používa rovnaké upokojujúce slová „neboj sa“ (Gn 46,3; porovnaj s Gn 15,1), ktoré sú prísľubom slávnej budúcnosti.

Podrobný výpočet mien Izraelových detí, ktoré odišli do Egypta, vrátane jeho dcér (Gn 46,7), pripomína Boží prísľub plodnosti daný Abrahámovi v čase, keď bol ešte bezdetný. Číslo „sedemdesiat“ (vrátane Jákoba, Jozefa a jeho dvoch synov) vyjadruje myšlienku úplnosti. Do Egypta ide „celý Izrael“. Je tiež dôležité, že číslo sedemdesiat zodpovedá počtu národov (Genezis 10), čo naznačuje, že Jákobova cesta má vplyv na všetky národy.

Táto pravda bude evidentnejšia až o mnoho rokov neskôr. Prostredníctvom kríža sa naplno odhalí plán spasenia, ktoré je ponúknuté celému ľudstvu, nielen deťom Abraháma.

Áno, príbehy rodiny Abrahámových potomkov sú zaujímavé a môžeme si z nich vziať mnohé duchovné poučenia. Ale hlavný dôvod, prečo sú v Božom slove, súvisí s tým, že osudy patriarchov sú súčasťou dejín spásy. A hlavným cieľom Božieho plánu je priniesť vykúpenie čo najväčšiemu počtu ľudí na tejto padlej planéte.

**Aplikácia**

`„12Niet teda rozdielu medzi Židom a Grékom, lebo ten istý je Pánom všetkých, bohatý pre všetkých, ktorí ho vzývajú. 13Veď každý, kto by vzýval Pánovo meno, bude spasený.“ (Rim 10,12.13) Akým spôsobom v týchto veršoch Pavol predstavuje univerzálnosť evanjelia? Čo na základe týchto slov máme ako cirkev robiť, aby sme pomohli šíriť evanjelium?`

---

#### Dodatečné otázky k diskuzi

`Proč dělá Jákob cestou do Egypta zastávku v Beeršebě?`

`Jak Stvořitel reaguje na Jákobovu touhu ho uctívat tak, jak to viděl u svého otce?`

`Co se Jákob dovídá v nočním vidění v Beeršebě?`

`Jaký vliv má naše touha uctívat Hospodina na to, co nám Bůh sděluje?`

`Jakým způsobem komunikuješ s Bohem? Jak k tobě mluví?`

`Co tě povzbuzuje ve tvé víře v nebeské království a věčný život s Bohem?`

`Věříš tomu, že jsi spasen? Proč?`

`Jak se tvá jistota spasení promítá do tvé potřeby ji sdílet s jinými lidmi?`