---
title:  Jákob v Egypte
date:  20/06/2022
---

> <p></p>
> <sup>1</sup>Jozef odišiel a oznámil faraónovi: „Môj otec a moji bratia prišli z Kanaánu so svojimi stádami, s dobytkom a s celým majetkom. Sú v kraji Gošen.“ <sup>2</sup>Potom spomedzi svojich bratov vybral piatich a predstavil ich faraónovi. <sup>3</sup>Faraón sa spýtal jeho bratov: „Čím sa zamestnávate?“ Oni mu odpovedali: „Tvoji sluhovia sú pastieri stád, ako boli aj naši otcovia.“ <sup>4</sup>Povedali mu ešte: „Prišli sme bývať do tejto krajiny ako cudzinci, lebo pre stáda tvojich sluhov niet paše. Na Kanaán dolieha veľký hlad. Dovoľ teda, aby tvoji sluhovia mohli bývať v kraji Gošen.“ <sup>5</sup>Faraón povedal Jozefovi: „Tvoj otec a tvoji bratia prišli k tebe. <sup>6</sup>Celý Egypt je vám otvorený. Usídli svojho otca a svojich bratov v najlepšom kraji. Nech teda obývajú kraj Gošen. Ak uznáš, že sú medzi nimi schopní muži, ustanov ich za správcov nad mojimi stádami.“ <sup>7</sup>Jozef uviedol svojho otca Jákoba, predstavil ho faraónovi a Jákob požehnal faraóna. 

**Osobné štúdium**

Je zaujímavé, že aj napriek všetkému, čo sa Jákob dozvedel o Jozefovi v Egypte, Hospodin sa mu prihováral v „nočných videniach“ (Gn 46,2) a povzbudzoval ho, aby sa nebál vydať na cestu. Jákob napokon opúšťa krajinu zasľúbenia a odchádza do Egypta, ktorý sa neskôr stane miestom, na ktoré sa už Izraeliti nikdy nebudú chcieť vrátiť (Dt 17,16).

`Prečítaj si text Genezis 47. Aké duchovné pravdy a zásady môžeme objaviť v tomto príbehu?`

„Jozef potom šiel faraónovi predstaviť svojich piatich bratov a prevziať výmer pôdy pre ich budúci domov. Faraón ich z vďačnosti voči svojmu prvému ministrovi hodlal ustanoviť za štátnych úradníkov, ale Jozef, verný Bohu, chcel svojich bratov ušetriť pokušenia na pohanskom dvore. Preto im poradil, aby vládcovi na jeho otázku otvorene povedali, čím sa zamestnávajú. Jákobovi synovia poslúchli radu a povedali kráľovi, že do krajiny prišli len na určitý čas, nie natrvalo, a vyhradili si právo vrátiť sa, keď budú chcieť. Krľ splnil, čo sľúbil, a v Gošene im dal najlepšiu časť egyptskej krajiny.“ (PP 233; PP /sk/168)

Múdre tiež bolo, že faraón nepresviedča týchto prisťahovalcov, aby sa stali žobrákmi, žijúcimi z milosrdných darov svojho hostiteľa. Pýta sa na ich „zamestnanie“ (Gn 47,3), aby sa vo svojom novom prostredí lepšie prispôsobili. Tiež rád využíva ich skúsenosti, a dokonca Jozefovi prikazuje: „Ustanov ich za správcov nad mojimi stádami.“ (Gn 47,6)

Potom, hoci je cudzinec Jákob v pozícii podriadeného, prišelca a cudzinca, predstúpil pred pána krajiny a „Jákob požehnal faraóna.“ (Gn 47,7) On, pokorný cudzinec, požehnáva faraóna, vládcu mocného Egypta... Prečo vlastne?

Slovesná väzba použitá v siedmom verši, ktorá sa prekladá ako „postavil ho [faraónovi]“ alebo „postavil ho pred [faraóna]“ (Gn 47,7), sa bežne používa v kňazskom kontexte (pozri Lv 14,11). Keď vezmeme do úvahy, že v starovekom Egypte mal faraón postavenie najvyššieho kňaza, znamená to, že v duchovnom zmysle je Jákob vyšší ako najvyšší kňaz Egypta, dokonca má vyššie postavenie ako samotný faraón.

**Aplikácia**

`Bez ohľadu na to, kde sa v živote nachádzame, mali by sme sa k druhým správať ako „vyvolený rod, kráľovské kňazstvo, svätý národ, ľud, určený byť Božím vlastníctvom“ (1Pt 2,9; Roh). Čím by sa malo vyznačovať naše konanie? K čomu nás zaväzuje naša viera?`

---

#### Dodatečné otázky k diskuzi

`Co vedlo Josefa k tomu, že zařídil, aby bratři s rodinami pobývali v Gošenu, daleko od centra Egypta?`

`Jak se Egypťané dívali na „pastýře ovcí“?`

`Proč bylo moudré, že Josef své rodině zajistil živobytí nezávislé na dotacích z faraónova dvoru?`

`Proč Josefovi bratři říkají, že přichází jen jako hosté?`

`Co dává Josef najevo, když staví svého otce před faraona, aby požehnal vládci Egypta?`

`Farao požehnání přijímá. O čem to vypovídá? Jaký měli s Josefem vztah?`