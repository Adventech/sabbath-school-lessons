---
title:  Nádej na návrat domov
date:  23/06/2022
---

> <p></p>
> <sup>22</sup>Jozef býval v Egypte aj s domom svojho otca a žil stodesať rokov. <sup>23</sup>Efrajimových synov videl do tretieho pokolenia. Aj synovia Machíra, syna Menaššeho, boli po narodení položení na Jozefove kolená. <sup>24</sup>Potom Jozef povedal bratom: „Ja zomieram, ale Boh sa vás určite ujme a vyvedie vás odtiaľto do krajiny, o ktorej prisahal Abrahámovi, Izákovi a Jákobovi.“ <sup>25</sup>Jozef zaprisahal Izraelových synov slovami: „Boh sa vás určite ujme; potom odneste odtiaľto moje kosti!“ <sup>26</sup>Jozef zomrel, keď mal stodesať rokov. Zabalzamovali ho a uložili v Egypte do rakvy. 

**Osobné štúdium**

`Prečítaj si text Genezis 49,29 až 50,21. Aké veľké témy nádeje nachádzame v závere knihy Genezis?`

Záver knihy Genezis pozostáva z troch udalostí, ktoré sú naplnené nádejou.

Prvou nádejou je, že Izrael sa vráti do zasľúbenej krajiny. Mojžiš, autor knihy Genezis, opisuje smrť a pohreb Jákoba a Jozefa ako udalosti, ktoré poukazujú na zasľúbenú krajinu. Bezprostredne po tom, ako Jákob požehnal svojich synov a vyslovil proroctvo o „dvanástich kmeňoch Izraela“ (Gn 49,28), uvažuje o svojej smrti. Zaviaže svojich synov, aby ho pochovali v Kanaáne, v jaskyni neďaleko Machpela, kde bola pochovaná aj Sára (Gn 49,29–31). Príbeh opisuje pohrebný sprievod smerujúci do Kanaánu, ktorý je akýmsi predobrazom udalostí vyjdenia Izraelitov z Egypta.

Druhou nádejou je že Boh opäť obráti zlo na dobro. Po Jákobovej smrti sa bratia boja o svoju budúcnosť. Majú strach, že Jozef sa im bude chcieť pomstiť. Prichádzajú k Jozefovi, padajú pred ním a sú pripravení stať sa jeho otrokmi (Gn 50,18). Opäť sa opakuje scenár, ktorý pripomína Jozefove prorocké sny. Jozef svojich bratov upokojuje a hovorí im: „Nebojte sa!“ (Gn 50,19). Toto povzbudenie zaznieva už od čias Abraháma (Gn 15,1). Jozef ďalej bratom hovorí: „Vy ste proti mne osnovali zlo, Boh to však obrátil na dobro.“ (Gn 50,20) Boh zmenil priebeh udalostí smerom k záchrane (Gn 50,19–21; porovnaj s Gn 45,5.7–9). To znamená, že aj napriek mnohým ľudským zlyhaniam napokon víťazí Božia prozreteľnosť.

Treťou nádejou je, že Boh ušetrí padlé ľudstvo. V správe o Jozefovej smrti v poslednom verši Genezis ide o viac než len o informáciu, že Jozef zomrel. Jozef totiž nikoho neposiela, aby ho pochoval mimo Egypta. Namiesto toho hovorí o budúcnosti: „Boh sa vás určite ujme; potom odneste odtiaľto moje kosti!“ (Gn 50,25) A naozaj sa tak stalo a Izraeliti vykonali jeho vôľu (pozri Ex 13,19). Nádej na zasľúbenú krajinu, Kanaán, je symbolom, predobrazom nádeje na konečnú spásu, na obnovu, na nový Jeruzalem, nové nebo a novú zem. Je to konečná nádej nás všetkých. Je to nádej, ktorá je istou vďaka Kniežaťu Pokoja.

**Aplikácia**

`Prečítaj si text Zj 21,1–4. Ako tieto verše predstavujú našu najväčšiu nádej? Akú nádej by sme mali bez tohto zasľúbenia?`

---

#### Dodatečné otázky k diskuzi

`S jakým přáním Jákob umírá?`

`Proč si přál, aby jeho potomci jednou odnesli z Egypta jeho kosti?`

`Je důležité, kde jednou zakopou naše kosti? Není to jedno? Co si o tom myslíš?`

`Jak silná je tvá „naděje na zaslíbenou zemi“? Jak ovlivňuje tvůj život?`

`Bojíš se smrti? Ovlivňuje tvá víra tvůj postoj ke smrti? Jak?`

`Máš nějaký návod na to, jak můžeme posilovat naši víru ve spasení? Co bys poradil kamarádovi, který začíná pochybovat?`