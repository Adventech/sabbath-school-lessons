---
title:  Podnety na zamyslenie
date:  24/06/2022
---

Pre ďalšie štúdium si v knihe Patriarchovia a proroci prečítajte druhú časť kapitoly „Jozef a jeho bratia. (PP 233–240; PP /sk/ 168–175).

„Jozefov život je predobrazom Kristovho života. Bola to závisť, čo Jozefových bratov dohnala k tomu, aby ho predali do otroctva. Nazdávali sa, že tým pokoria jeho výnimočnosť. Keď bol Jozef odvedený do Egypta, tešili sa, že ich už nebudú znepokojovať jeho sny a že znemožnili ich naplnenie. Boh však prekazil ich zámery, takže sa stalo práve to, čomu chceli zabrániť. Aj židovskí kňazi a starší žiarlili na Krista a obávali sa, že odvráti pozornosť ľudí od nich na seba. Vydali ho na smrť, aby sa nestal kráľom, ale práve tým sa ním stal.

Jozef sa práve v egyptskom otroctve stal záchrancom rodiny svojho otca; to však nijako nezmenšuje vinu jeho bratov. Podobne sa aj Kristus stal ukrižovaním vykupiteľom ľudstva, Spasiteľom padlého ľudského rodu a vládcom celého sveta; no zločin jeho vrahov je rovnako odporný, aj keby božská ruka Prozreteľnosti nebola riadila udalosti v záujme väčšej Božej slávy a pre dobro človeka.

Tak ako Jozefa predali pohanom jeho vlastní bratia, aj Krista predal jeho úhlavný nepriateľ, jeden z jeho učeníkov. Ako Jozefa krivo obvinili a vrhli do väzenia pre jeho cnostný život, tak nenávideli a zavrhli aj Krista, pretože svojím spravodlivým a sebazapieravým životom karhal ich hriech; a hoci sa nedopustil ničoho zlého, bol odsúdený na základe výrokov falošných svedkov. Jozefova trpezlivosť a krotkosť v bezpráví a útlaku, ochota odpúšťať a ušľachtilá veľkorysosť k jeho krutým bratom sú predobrazom Spasiteľovej neochvejnej trpezlivosti voči zlu a utŕhaniu bezbožníkov. Takisto sú predobrazom jeho odpúšťania nielen jeho vrahom, ale všetkým, čo mu prichádzajú vyznať svoje hriechy a prosiť ho o odpustenie.“ (PP 239.240; PP /sk/ 174)

**Námety na spoločné uvažovanie**

`Po Jákobovej smrti sa bratia obávali, že teraz sa im Jozef pomstí. Čo sa z tohto príbehu dozvedáme o vine, ktorú v sebe neustále niesli? Čo nás učí Jozefova reakcia o odpustení vinníkom?`

`Aké ďalšie paralely možno nájsť medzi životom Jozefa a Ježiša?`

`Uvažujte o tom, že hoci Boh dôverne pozná budúcnosť, stále máme slobodu robiť vlastné rozhodnutia. Ako sa dajú zladiť tieto dva pohľady?`

Západ slnka: 20.52

---

#### Dodatečné otázky k diskuzi

`Co zajímavého jsi zjistil během osobního studia Bible a této lekce?`

`Jak se ti daří odolávat tlakům „Egypta“, ve kterém žijeme?`

`Pokud se těšíš do Božího království, co tě nejvíc motivuje k tomu, abys to nevzdal, ale pokračoval dál na cestě k Bohu?`

`Obohatila tě nějak naše diskuze? Jak?`