---
title:  Jákob požehnáva Jozefových synov
date:  21/06/2022
---

> <p></p>
> <sup>13</sup>Jozef vzal oboch, pravou rukou Efrajima a postavil ho po ľavom boku Izraela; ľavou rukou vzal Menaššeho a postavil ho po pravom boku Izraela. <sup>14</sup>Izrael však vystrel svoju pravú ruku a položil Efrajimovi na hlavu, hoci bol mladší, a ľavú ruku na hlavu Menaššeho. Svoje ruky skrížil, hoci Menašše bol prvorodený. <sup>15</sup>Jozefa požehnal takto: „Boh, pred ktorým chodievali moji otcovia Abrahám a Izák, Boh, ktorý mi bol pastierom od mladosti až dodnes, <sup>16</sup>a anjel, ktorý ma vykúpil zo všetkého zla, nech požehná týchto chlapcov. Nech nosia moje meno a meno mojich otcov Abraháma a Izáka. Nech sa veľmi rozmnožia uprostred krajiny.“ 

**Osobné štúdium**

Keď sa približuje Jákobova smrť, patriarcha si pripomína svoj predchádzajúci príchod do Bételu (Gn 35,1–15). Hospodin vtedy obnovil svoje zasľúbenie o „večnom vlastníctve“ krajiny (Gn 48,4). Tento sľub vychádza zo zmluvy uzavretej s Abrahámom (Gn 17,8). Očakávanie zasľúbenej krajiny ho napĺňa pokojom a povzbudzuje jeho nádej tvárou v tvár prichádzajúcej smrti. Jákob sa obracia na dvoch Jozefových synov, ktorí sa narodili v Egypte, a požehnáva ich. Robí tak v kontexte budúceho zasľúbenia súvisiaceho s jeho vlastným potomstvom.

`Prečítaj si text Genezis 48. Prečo Jákob požehnal Jozefových synov, ale nie svojich ďalších vnukov?`

Jozefovi synovia Menašše a Efrajim sú jediní vnuci, ktorých Jákob požehnal. Akoby ich tým povýšil z vnukov na synov (Gn 48,5). Hoci Jákobovo požehnanie predpovedá nadradenosť druhého (Efrajima) nad prvým (Menašše), požehnanie sa týka v podstate Jozefa (Gn 48,15).

Zaznieva tu osobné svedectvo o Božej vernosti v minulosti a zároveň Božie zasľúbenie týkajúce sa budúcnosti. Jákob sa odvoláva na Boha Abraháma a Izáka (Gn 48,15). Je to Boh, ktorý sa stará o svoj ľud. Ako hovorí Jákob, je to Boh, ktorý ho „vykúpil zo všetkého zla“ (Gn 48,16). Jákob má tiež na pamäti „Boha Bételu“ (Gn 31,13), s ktorým zápasil (Gn 32,29) a ktorý zmenil jeho meno z Jákoba na „Izraela“ (Gn 32,26–29).

Tým, že Jákob pripomína skúsenosti, pri ktorých Boh obrátil zlo na dobro, vyjadruje nádej, že Boh sa postará o Jákobových vnukov, tak ako sa postaral o neho a o Jozefa. Myslí však aj na potomkov, ktorí sa raz vrátia do Kanaánu. Táto nádej je jasná z Jákobovho odkazu na Síchem (Gn 48,22). Síchem nie je len kus pozemku, ktorý nadobudol (Gn 33,19), ale tiež miestom, kde neskôr pochovajú Jozefove kosti (Joz 24,32) a kde sa krajina rozdelí medzi izraelské kmene (Joz 24,1). Uprostred všetkého, čo sa stalo, Jákob mal neustále na pamäti zasľúbenia Boha, ktorý Abrámovi povedal: „V tebe budú požehnané všetky pokolenia zeme.“ (Gn 12,3)

**Aplikácia**

`Prečítaj si text Sk 3,25.26. Ako sa podľa Petra naplnilo zasľúbenie z Gn 12,3? Ako si ty sám účastníkom tohto požehnania?`

---

#### Dodatečné otázky k diskuzi

`Už ti někdy někdo žehnal? Jaký to byl pocit?`

`Jak rozumíš termínu „požehnání“? Co si pod ním představuješ?`

`Proč Jákob při požehnání překřížil ruce?`

`V jménu jakého Boha Jákob žehná svým vnukům? Proč ho představuje tak obsáhle?`

`Přemýšlel jsi někdy nad tím, proč později ve dvanácti pokoleních Izraele chybí Josefovo jméno?`

`Je ve tvém životě někdo, komu bys obzvláště přál Boží požehnání? Co můžeš udělat, aby se tvé přání naplnilo?`