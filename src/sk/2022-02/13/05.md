---
title:  Jákob požehnáva svojich synov
date:  22/06/2022
---

> <p></p>
> <sup>8</sup>Júda, teba budú chváliť tvoji bratia, tvoja ruka bude na šiji tvojich nepriateľov. Budú sa ti klaňať synovia tvojho otca. <sup>9</sup>Júda je levíča. Od koristi si sa zdvihol, syn môj, leží a odpočíva ako lev a levica; kto ho donúti, aby vstal? <sup>10</sup>Nevzdiali sa žezlo od Júdu ani vladárska berla od jeho nôh, kým z neho nevzíde vládca, ktorého budú poslúchať národy. <sup>11</sup>Svoje oslíča si priviaže na vinič, oslie mláďa k viničnému kmeňu, vo víne si operie rúcho a v hroznovej krvi svoj plášť. <sup>12</sup>Jeho oči budú tmavšie než víno, zuby belšie než mlieko.  

**Osobné štúdium**

`Prečítaj si celý text Gn 49,1–28. Aký je duchovný význam požehnania, ktoré Jákob udelil svojim synom?`

Okrem proroctiev týkajúcich sa bezprostrednej budúcnosti kmeňov Izraela Jákob vidí Mesiáša a konečnú nádej na záchranu. Táto nádej je naznačená už v prvom verši, keď svojich synov pripravuje na to, že bude hovoriť o „ďalekej budúcnosti“ („v neskorších dňoch“; Gn 49,1). Ide o technický výraz, ktorý sa v Písme viaže na príchod mesiášskeho kráľa (Iz 2:2, Dan 10,14).

Text sa potom v hlavných obrysoch venuje budúcnosti každého z jeho potomkov. Nejde o predurčenie osudu ani o vyjadrenie, že Boh chce, aby sa spomenuté skutočnosti diali v živote Izraelitov. Jákobove slová skôr naznačujú, ako ich vlastnosti a vlastnosti ich detí ovplyvnia budúce udalosti. Božia vedomosť o tom, že niekto zabije nevinného človeka, je niečo úplne iné, ako keby Boh chcel, aby to vrah urobil.

`Znova sa sústreď na text Gn 49,8–12. Aké proroctvá sú tu uvedené a prečo sú dôležité?`

Hoci ľudia majú slobodnú vôľu, Boh pozná ich rozhodnutia a vie, čo sa udeje v budúcnosti. Vo svojej múdrosti zariadil, aby Mesiáš prišiel prostredníctvom Júdu. Júda (Gn 49,8–12), ktorý je tu charakterizovaný ako lev (Gn 49,9), odkazuje na slávu a kráľovstvo. Z Júdu vyjde kráľ Dávid, ale aj Knieža pokoja (Iz 9,5–7), jeho „budú poslúchať národy“ (Gn 49,10).

Židia oddávna chápali tieto slová ako mesiášske proroctvo ukazujúce na príchod Mesiáša. Aj kresťania už od začiatku vzťahovali tento text na Ježiša. „Nevzdiali sa žezlo od Júdu ani vladárska berla od jeho nôh, kým z neho nevzíde vládca, ktorého budú poslúchať národy.“ (Gn 49,10) Uvedený text je predchodcom novozmluvného prísľubu, že v Ježišovom mene sa zohne „každé koleno“ (Fil 2,10).

„Lev, kráľ lesa, je výstižným symbolom tohto kmeňa, z ktorého vyšiel Dávid a jeho potomok Šílo, pravý lev z Júdovho kmeňa, pred ktorým sa sklonia všetky mocnosti a ktorý budú velebiť všetky národy.“ (PP 236; PP /sk/ 171)

**Aplikácia**

`Prečo máme Ježišovi vzdávať úctu už teraz, skôr než to budú robiť „všetky národy“?`

---

#### Dodatečné otázky k diskuzi

`Jak je možné, že Jákob ve svém požehnání mluví o budoucnosti jednotlivých kmenů? Je možné se na to dívat jako na „osud“? Proč?`

`Není tím vším, co zaznívá v tomto požehnání, pošlapávána svobodná vůle jednotlivých synů – kmenů?`

`Co vedlo Jákoba k tomu, že Judu „nadřazuje“ nad ostatní kmeny? Čím si to Juda zasloužil?`

`Jak se v tomto požehnání promítá Jákobova víra v příchod Mesiáše?`

`Jak se na Ježíši naplnilo „Jákobovo proroctví“?`

`Můžeme i my žehnat našim dětem a vnukům? Pokud ano, jak?`