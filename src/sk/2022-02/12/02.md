---
title:  Jozefov vzostup k moci
date:  12/06/2022
---

> <p></p>
> <sup>37</sup>Táto reč sa zapáčila faraónovi a všetkým jeho služobníkom. <sup>38</sup>Nato faraón povedal svojim služobníkom: „Nájde sa taký muž, v ktorom je Boží duch?“ <sup>39</sup>Potom faraón povedal Jozefovi: „Keď ti dal Boh toto všetko poznať, nikto nie je natoľko rozvážny a múdry ako ty. <sup>40</sup>Budeš správcom môjho domu a všetok môj ľud bude poslúchať tvoje rozkazy; len trónom ťa budem prevyšovať.“ <sup>41</sup>Faraón ešte dodal: „Pozri, ustanovujem ťa za správcu celého Egypta.“ 

**Osobné štúdium**

Jozef rozumel faraónovým snom ako odhaleniu toho, „čo urobí“ Boh (Gn 41,28) v Egypte. Jozef však nevyzýva faraóna, aby veril v jeho Boha. Namiesto toho je Jozefovou bezprostrednou reakciou čin. Jozef navrhuje ekonomický program (Gn 41,33–36). Je zaujímavé, že faraón sa sústredil len na ekonomickú časť Jozefovho posolstva. Je zrejmé, že faraónovi ide skôr o ekonomické poučenie než o duchovný význam sna a o Božiu rolu v celej situácii.

`Prečítaj si text Gn 41,37–57. Aké je Božie miesto v Jozefovom úspechu?`

Faraón si vybral Jozefa, aby sa ujal vedenia nie preto, že správne interpretoval jeho sny a odhalil hroziace nebezpečenstvo, ale preto, že mal na tento problém riešenie. Faraónovi aj všetkým jeho služobníkom sa zapáčila Jozefova rada (Gn 41,37). Zdá sa, že faraónova voľba bola skôr pragmatická než náboženská. Napriek tomu faraón uznáva, že v Jozefovi je prítomný „Boží Duch“ (Gn 41,38). Jozefa vnímal ako človeka, ktorý je „rozvážny a múdry“ (Gn 41,39). Tento výraz charakterizuje múdrosť, ktorej pôvodcom je Boh (pozri Gn 41,33; porovnaj s 1Krľ 3,12).

Podrobnosti uvedené v biblickom texte zodpovedajú vtedajšej historickej situácii v Egypte. Skutočnosť, že faraón vymenoval Jozefa za vysokého štátneho úradníka, nebola v starovekom Egypte ničím nezvyčajným. V záznamoch nachádzame mnohé prípady, keď boli vysoké štátne funkcie zverené cudzincom.

Nasledujúcich sedem rokov bolo obdobím hojnosti. Produkcia obilia bola taká ohromujúca, že ho „prestali aj počítať, lebo spočítať sa to nedalo“ (Gn 41,49). Išlo o zrejmý prejav nadprirodzenej prozreteľnosti. Prirovnanie „ako morského piesku“ (Gn 41,49) ukazuje, že jednoznačne ide o Božie požehnanie (Gn 22,17). Jozef toto požehnanie osobne odzrkadľuje vo svojej vlastnej plodnosti, čo je zhoda okolností, ktorá svedčí, že v pozadí oboch udalostí stojí rovnaký Boh. Jozef má dvoch synov. Ich mená ukazujú na Jozefovu skúsenosť s Božou prozreteľnosťou, ktorá transformovala bolesť na radosť (Menašše) a predchádzajúce trápenie na plodnosť (Efrajim). Ide o mocný príklad toho, ako Boh zmenil niečo zlé na niečo veľmi dobré.

**Aplikácia**

`Ako môžu ľudia navôkol vidieť zo spôsobu, akým žijeme, realitu nášho Boha?`

---

#### Dodatečné otázky k diskuzi

`Jaké sny měl faraón a jak mu je Josef vyložil?`

`Proč dal Bůh faraónovi tyto sny? Co tím sledoval?`

`Co zaujalo faraóna na Josefově výkladu snů?`

`Co vedlo faraóna k tomu, že Josefa udělal správcem Egypta?`

`Myslíš, že farao přemýšlel i o Bohu, kterému věřil Josef? Proč?`

`Jak se Josef zhostil úkolu, který dostal? Jak proběhlo dalších 14 let?`