---
title:  Podnety na zamyslenie
date:  17/06/2022
---

V knihe Patriarchovia a proroci si prečítajte kapitoly „Jozef v Egypte“ (PP 213–223; PP /sk/ 153–160) a prvú časť kapitoly „Jozef a jeho bratia“ (PP 224–232; PP /sk/ 161–168).

„Tri dni väznenia boli dňami trpkého žiaľu Jákobových synov. Uvažovali o svojej hriešnej minulosti a o krutosti, ktorej sa dopustili najmä voči Jozefovi. Vedeli, že ak budú obvinení zo špiónstva a neprinesú dôkazy na svoju obha-jobu, hrozí im trest smrti, alebo skončia ako otroci. Pochybovali, že akákoľvek ich snaha privedie otca k tomu, aby súhlasil s odchodom Benjamína a vystavil ho nebezpečenstvu, keďže bol presvedčený o krutej smrti Jozefa. Jozefa predali do otroctva a teraz sa obávali, že Boh pre nich pripravil rovnaký trest. Jozef bol presvedčený, že jeho otec a rodiny jeho bratov trpia hladom. Bol si tiež istý, že jeho bratia sa kajali zo svojho krutého zaobchádzania s ním a že v žiadnom prípade by sa k Benjamínovi nesprávali rovnako ako k nemu.“ (3SG 155.156)

„Jozef bol spokojný. Preskúšal svojich bratov a uvidel v nich ovocie skutočného pokánia za ich hriechy.“ (3SG 165)

**Námety na spoločné uvažovanie**

`Uvažujte spoločne nad otázkou na konci štvrtkovej lekcie. Myslíte si, že by bol Jozef voči svojim bratom taký milostivý, aj keby sa mu v Egypte tak nedarilo? Samozrejme, nemôžeme to vedieť s istotou. Sú v texte nejaké náznaky, ktoré ukazujú na Jozefovu povahu?`

`Ako môžeme v Jozefovi vidieť akéhosi predchodcu Krista a toho, čím si Kristus prešiel?`

`Jozef vyskúšal svojich bratov. Akými podobnými spôsobmi nás skúša Boh?`

`Aj po mnohých rokoch si bratia boli vedomí svojej viny v tom, čo urobili Jozefovi. Čo nás to učí o veľkosti a naliehavosti viny, ktorú môžeme prežívať? Boh nám odpúšťa a my jeho odpustenie prijímame. Prečo je pre človeka často najťažšie odpustiť sebe samému?`

Západ slnka: 20.50

---

#### Dodatečné otázky k diskuzi

`Prožil jsi během svého studia Bible a lekce sš v týdnu něco radostného? Poděl se o to s námi.`

`Co nejvíc obdivuješ na Josefovi? Proč?`

`Inspiroval tě tento příběh? Jak?`

`Co tě dnes nejvíc zaujalo v naší diskuzi?`