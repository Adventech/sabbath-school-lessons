---
title:  Jozef a Benjamín
date:  14/06/2022
---

> <p></p>
> <sup>26</sup>Keď Jozef vkročil do domu, odovzdali mu svoj dar a poklonili sa mu až po zem. On sa ich opýtal, ako sa majú. <sup>27</sup>Ďalej vyzvedal: „Dobre sa má váš staručký otec, o ktorom ste mi hovorili? Ešte žije?“ <sup>28</sup>Oni odvetili: „Tvoj sluha, náš otec, sa má dobre, ešte žije.“ Potom padli na kolená a klaňali sa mu. <sup>29</sup>Keď sa pozrel, uvidel svojho brata Benjamína, syna svojej matky, spýtal sa: „Toto je ten váš najmladší brat, o ktorom ste mi hovorili?“ Potom povedal: „Syn môj, nech sa Boh zmiluje nad tebou!“ <sup>30</sup>Nato sa Jozef rýchlo vzdialil. Bol veľmi rozrušený; dojala ho prítomnosť brata. Vošiel do vedľajšej miestnosti a tam sa rozplakal. 

**Osobné štúdium**

Jákob nevedel len tak dopustiť odchod Benjamína, svojho jediného syna s milovanou Ráchel, ktorý mu zostal. Bál sa, že o neho príde, tak ako prišiel o Jozefa (Gn 43,6–8). Až keď sa opäť dostali do bezvýchodiskovej situácie a nemali jedlo (Gn 43,2) a keď sa Júda zaručil za Benjamínov návrat (Gn 43,9), Jákob súhlasil s druhou cestou do Egypta a dovolil Benjamínovi, aby išiel so svojimi bratmi.

`Prečítaj si text Genezis 43. Aký vplyv mala Benjamínova prítomnosť na priebeh udalostí?`

Benjamínova prítomnosť bola pre ďalší sled udalostí rozhodujúca. Keď sa všetci bratia postavili pred Jozefa, Benjamín je jedinou osobou, ktorú Jozef vidí (Gn 43,16). Len o ňom hovorí ako o „bratovi“ (Gn 43,29). Kým Benjamína volá menom, všetci ostatní bratia zostávajú len „muži“ (Gn 43,16).

Jozef volá Benjamína „syn môj“, čo vyjadruje upokojujúci výraz osobitnej náklonnosti (Gn 43,29; porovnaj s Gn 22,8). Jozefovo požehnanie odkazuje na „Božiu milosť“ („Božie milosrdenstvo“; Gn 43,29), čo pripomína jeho prosbu o milosť, ktorej sa mu kedysi nedostalo (Gn 42,21). Jozef vracia Benjamínovi milosť, ktorú mu kedysi odmietli prejaviť jeho bratia.

Kým Jozefovi bratia sa obávajú, že budú uvrhnutí do väzenia, Jozef im kvôli Benjamínovej prítomnosti pripraví hostinu. Zdá sa, akoby Benjamín mal v celej situácii doslova „vykupiteľský“ vplyv. Keď bratov usadia za stolom podľa veku, čím im je prejavená úcta, je to práve najmladší Benjamín, kto dostal päťnásobne viac než ostatní bratia (Gn 43,33.34). Tentoraz im však takéto zvýhodňovanie najmladšieho brata neprekážalo. Zdá sa, že sa vo svojom uvažovaní posunuli. Aspoň nateraz to už nie sú tí, ktorí otcovho obľúbenca nenávideli až tak veľmi, že boli schopní ublížiť nielen Jozefovi, ale aj svojmu otcovi Jákobovi (Gn 37,3.4).

„Benjamín však dostal päťkrát viac než ostatní. Pri tejto priazni mali bratia príležitosť prejaviť závisť a nenávisť voči Benjamínovi, ako kedysi, keď závideli Jozefovi. Bratia si stále mysleli, že Jozef ich jazyku nerozumie, a preto sa spolu voľne zhovárali. Z ich rozhovoru mal Jozef možnosť poznať ich skutočné zmýšľanie. Chcel ich však podrobiť ďalšej skúške, a preto prikázal, aby pred ich odchodom bol do vreca najmladšieho brata vložený jeho vlastný strieborný pohár.“ (PP 228.229; PP /sk/ 165)

**Aplikácia**

`Trvalo dvadsať rokov, kým sa okolnosti vyvinuli tak, že sa Jozef mohol stretnúť so svojimi bratmi. Trpezlivo čakať je niekedy mimoriadne náročné. Na čo sa najťažšie čaká tebe?`

---

#### Dodatečné otázky k diskuzi

`O co se Josef zajímal, když se bratři vrátili i s Benjamínem?`

`Proč ho zajímalo, zda ještě žije jeho otec?`

`Proč Josef oslovuje Benjamína „můj synu“? Co tím vyjadřuje?`

`Co vedlo Josefa k tomu, že dával Benjamínovi všeho pětinásobně víc?`

`Byl Josef spokojený s touto druhou zkouškou bratrů? Proč?`

`Josefovi bratři se změnili. Myslíš, že se měníme i my? Proč?`