---
title:  Misijný príbeh
date:   17/06/2022
---

#### Půjdu!

_Andrew McChesney_

Zpráva o tragické smrti americké dobrovolnice Kirsten Elisabeth Wolcottové, která byla pobodána během ranního běhu na tichomořském ostrově Yap, se roznesla po kampusu Jižní adventistické univerzity, kde studovala. Tato univerzita v Collegedale ve státě Tennessee v průběhu let vyslala mnoho studentů dobrovolníků do různých části světa. Nyní ale byli studenti rozděleni.

"My nepůjdeme," řekli někteří studenti poté, co dvacetiletou studentku oboru pedagogika v roce 2009 zabil opilý muž. "Je to příliš nebezpečné."

Jiní si vzpomněli na slova raného křesťanského církevního otce Tertuliána, citovaná v knize Velký spor věků: "Čím více nás kosíte, tím více roste náš počet, krev křesťanů je setbou" (str. 41).

"My půjdeme!" řekli tito studenti. "Uctíme Kirsteninu víru."

Tato debata přetrvávala v mysli Winstona Crawforda, třiatřicetiletého studenta teologie, když v sobotu odpoledne procházel kampusem. Omylem otevřel špatné dveře, a než se nadál, ocitl se na akci pro studentské dobrovolníky. O akci nevěděl, ale když už tam byl, rozhodl se navštívit stánky. Žena u jednoho stánku mluvila o zoufalé potřebě dobrovolníků pro výuku angličtiny v bývalém Sovětském svazu. "Program skončí, pokud nikoho neseženou," řekla.

Winstonova srdce se to dotklo. Neplánoval si vzít roční volno, ale pomyslel si: "Uctím Kirsteninu víru. Půjdu tam."

Odeslal přihlášku a obdržel pozvání učit v Moskvě. Winston si dychtivě četl o této zemi, zatímco si dával do pořádku papíry a sháněl peníze na letenky. Dvanáct dní před jeho příjezdem, 10. dubna 2010, zabila dvojice sebevražedných atentátníků v moskevském metru 40 lidí. "K čemu jsem se to  upsal?", říkal si Winston.

Pak přemýšlel nad Pavlem, kterého mnohokrát zbili a zanechali téměř mrtvého. Pavel nebyl zbabělec. Vzpomněl si na Zjevení 21,8, kde se říká, že zbabělci nezdědí věčný život. Vzpomněl si, jak zdánlivě náhodou narazil na akci s dobrovolníky z řad studentů. Vzpomněl si na Kirsten. "Proč by mě měla vyděsit bomba", pomyslel si. "Bůh mě povolal, abych sloužil. Půjdu!"

Winston šel a o dekádu později nelituje. Přiblížil se Kristu a vliv, který měl na své studenty, pozná až na věčnosti. Ten rok mu změnil život.

_Tento misijní příběh ilustruje misijní cíl č. 1 strategického plánu Církve adventistů sedmého dne "I Will Go" (Půjdu): "Oživit koncept celosvětové misie a zasvěcení pro misii jako způsob života, který zapojuje nejen pastory, ale každého člena církve, mladého i starého, do radosti ze svědectví o Kristu a získávání učedníků." Další informace naleznete na anglických stránkách IWillGo2020.org._
