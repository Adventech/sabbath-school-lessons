---
title:  Jozef skúša svojich bratov
date:  13/06/2022
---

> <p></p>
> <sup>18</sup>Na tretí deň im Jozef povedal: „Ja sa bojím Boha. Ak chcete zostať nažive, urobte toto: <sup>19</sup>Ak ste statoční, nech jeden z vás ostane vo väzení. Ostatní choďte domov a zaneste obilie svojim hladujúcim rodinám. <sup>20</sup>No svojho najmladšieho brata mi priveďte! Tak sa dokáže, že vaše slová sú pravdivé a nezomriete.“ Oni to aj urobili. <sup>21</sup>Medzi sebou si vraveli: „Naozaj sme sa previnili proti svojmu bratovi. Videli sme úzkosť jeho duše, keď nás úpenlivo prosil o zľutovanie, no nepočúvali sme ho, preto doľahlo na nás toto súženie.“ <sup>22</sup>Rúben im povedal: „Nevravel som vám, aby ste sa neprehrešili proti tomu chlapcovi? No neposlúchli ste ma. Teraz sa máme zodpovedať za jeho krv.“ <sup>23</sup>Oni však nevedeli, že Jozef im rozumie, lebo sa s nimi rozprával pro-stredníctvom tlmočníka. <sup>24</sup>Jozef sa od nich odvrátil a zaplakal. Opäť sa k nim obrátil a zhováral sa s nimi. Nato spomedzi nich vybral Šimeóna a pred ich očami ho dal zviazať. 

**Osobné štúdium**

`Prečítaj si text Genezis 42. O čo ide v tomto príbehu? Ako tento príbeh zjavuje Božiu prozreteľnosť v protiklade k ľudskému zlu a skazenosti človeka?`

Hladomor donútil Jákoba, aby poslal svojich synov do Egypta nakúpiť obilie. Je pozoruhodné, že práve Jákob iniciuje ich cestu (Gn 42,1). Nešťastný starý muž, obeť okolností, ktoré nemohol ovplyvniť, nevedomky spustí úžasný reťazec udalostí, ktoré povedú k tomu, že sa opäť stretne so synom, ktorého už dávno oplakal.

Prozreteľnosť tohto stretnutia je zdôraznená dvomi základnými postavami. Po prvé, ide o splnenie Jozefových snov. Kedysi dávno Jozef vo svojich prorockých snoch videl: „Vaše snopy sa rozostavali dookola a klaňali sa môjmu snopu.“ (Gn 37,7) Teraz sa tieto predpovede naplnili. Jozef je predstavený ako „správca Egypta“ („vladár nad zemou“ Roh; Gn 42,6) a „pán krajiny“ (Gn 42,30.33). Jozefovo vplyvné postavenie je v kontraste k postaveniu jeho núdznych bratov, ktorí keď prišli, „poklonili sa pred ním tvárou až po zem“ (Gn 42,6). Boli to tí desiati bratia, ktorí sa Jozefovi vysmievali z jeho sna a spochybňovali jeho naplnenie (Gn 37,8).

Po druhé, toto šťastné stretnutie je opísané ako odpoveď. Jazykové a tematické ozveny medzi týmito dvomi udalosťami podčiarkujú charakter spravodlivej odplaty. Slovné spojenie „medzi sebou si vraveli“ (Gn 42,21) je použité aj vtedy, keď sa rozhodli zbaviť sa Jozefa (Gn 37,19). Pobyt bratov vo väzení (Gn 42,17) je ozvenou Jozefovho väznenia (Gn 40,3.4). Jozefovi bratia vnímajú, že to, čo sa s nimi práve deje, súvisí s tým, čo urobili svojmu bratovi pred dvadsiatimi rokmi. „Medzi sebou si vraveli: Naozaj sme sa previnili proti svojmu bratovi. Videli sme úzkosť jeho duše, keď nás úpenlivo prosil o zľutovanie, no nepočúvali sme ho, preto doľahlo na nás toto súženie.“ (Gn 42,21)

Rúbenove slová „máme zodpovedať za jeho krv“ (Gn 42,22), ktoré odzrkadľujú jeho dávne varovanie „Neprelievajte jeho krv!“ (Gn 37,22), posilňujú prepojenie medzi ich súčasnou situáciou a tým, čoho sa dopustili v minulosti.

**Aplikácia**

`Väčšina z nás určite urobila veci, za ktoré sa hanbíme a ktoré nás mrzia. Prečo je dôležité odčiniť to, čo sa aspoň trocha dá? Prečo je dôležité prijať Božie zasľúbenia o odpustení, ktoré dostávame prostredníctvom Ježiša (pozri Rim 5,7–11)?`

---

#### Dodatečné otázky k diskuzi

`Co v té době prožíval Josefův otec a jeho bratři?`

`Proč se Jákob rozhodl poslat své syny do Egypta? Proč ne někam jinam?`

`Jak reaguje Josef, když možná po dvaceti letech vidí své bratry?`

`Proč Josef zkouší své bratry?`

`Co Josef díky těmto zkouškám o bratrech zjistil?`

`Jak na tyto zkoušky reagují Josefovi bratři? Co prožívají?`

`Také někdy zkoušíš své příbuzné nebo spoluvěřící? Proč?`

`Kdybys byl na místě Josefa, dokázal bys svým bratrům odpustit? Proč?`

`Co nás tento příběh prozrazuje o tom, jak můžeme řešit problémy v rodině?`