---
title:  „Ja som Jozef, váš brat“
date:  16/06/2022
---

> <p></p>
> <sup>8</sup>„Nie vy ste ma poslali sem, ale Boh. On ma ustanovil za faraónovho poradcu, za pána celého svojho domu a za vládcu celého Egypta. <sup>9</sup>Rýchlo sa vráťte k môjmu otcovi a povedzte mu: ‚Toto hovorí tvoj syn Jozef: Boh ma ustanovil za pána celého Egypta. Príď ku mne; neotáľaj! <sup>10</sup>Budeš bývať v kraji Gošen, teda blízko mňa, so svojimi synmi a vnukmi, so svojimi stádami, s dobytkom a so všetkým, čo máš. <sup>11</sup>Tam sa postarám o teba, lebo ešte päť rokov potrvá hlad, aby si netrpel núdzu ani ty, ani tvoja domácnosť, so všetkým, čo máš.‘ <sup>12</sup>Vy i môj brat Benjamín vidíte, že som to ja, kto sa s vami zhovára. <sup>13</sup>Povedzte otcovi, akú vážnosť mám v Egypte, o všetkom, čo ste videli. Ponáhľajte sa a priveďte ho sem.“ <sup>14</sup>Padol svojmu bratovi Benjamínovi okolo krku, rozplakal sa a v jeho objatí plakal aj Benjamín. <sup>15</sup>V plači pobozkal všetkých svojich bratov a len potom sa začali s ním zhovárať aj jeho bratia. 

**Osobné štúdium**

`Prečítaj si text Genezis 45. Aké lekcie lásky, viery a nádeje sa objavujú v tomto príbehu?`

Práve keď Júda hovoril o „utrpení (o „zle“), ktoré by malo postihnúť „môjho otca“ (Gn 44,34), Josef „zvolal“ (Gn 45,1) svojich bratov a potom „sa im dal poznať“. Tento výraz, často používaný na označenie Božieho zjavenia (Ex 6,3; Ezech 20,9), naznačuje, že v ich rodinnom príbehu sa zjavuje samotný Boh. To znamená, že Hospodin všetkým ukázal, že jeho prozreteľnosť vládne napriek ľudským slabostiam a zlyhaniam.

Jozefovi bratia nemôžu uveriť svojim očiam a ušiam. Jozef im preto musí zopakovať: „Ja som Jozef, váš brat“ (Gn 45,4). A aby mu uverili, pri tomto zopakovaní pridáva aj jasné slová: „ktorého ste predali do Egypta“ (Gn 45,4).

Jozef potom vyhlasuje: „Boh ma poslal“ (Gn 45,5). Tento odkaz na Boha má dvojaký účel. Slúži nielen na ubezpečenie bratov, že Jozef sa na nich nehnevá, ale ide zároveň o hlboké vyznanie viery a vyjadrenie nádeje, že to, čo urobili, bolo nevyhnutné pre „veľkú záchranu“ a „aby (Boh) váš rod zachoval na zemi“ (Gn 45,7).

Jozef potom na svojich bratov naliehal, aby išli za otcom a pripravili ho na príchod do Egypta. Svoju výzvu sprevádza konkrétnymi slovami o mieste, kde budú „bývať“. Krajina Gošen bola známa bohatými pastvinami. Bolo to „to najlepšie, čo dáva Egypt“ (Gn 45,18.20). Postaral sa aj o dopravu: k dispozícii im dá vozy, ktoré v konečnom dôsledku presvedčia Jákoba, že jeho synovia mu neklamú o tom, čo práve zažili (Gn 45,27). Jákob to vníma ako viditeľný dôkaz, že Jozef je nažive, a to mu stačí na to, aby opäť ožil (porovnaj Gn 45,27 s Gn 37,35 a Gn 44,29).

Všetko sa teraz obrátilo na dobré. Dvanásť Jákobových synov žije. Jákob sa opäť nazýva „Izrael“ (Gn 45,28). Božia prozreteľnosť sa prejavila mocným spôsobom.

**Aplikácia**

`Áno, Jozef bol voči svojim bratom milostivý. Mohol si to dovoliť. Ako sa však môžeme naučiť prejavovať milosrdenstvo aj voči tým, ktorých zlo zostáva zlom a ani po čase sa neobracia na nič pozitívne?`

---

#### Dodatečné otázky k diskuzi

`Jak Josef svým bratrům vysvětlil, proč jim odpouští?`

`Kdy podle tebe Josef pochopil, proč musel do otroctví?`

`Jak na Josefovo „přiznání“ reagovali jeho bratři?`

`S jakými smíšenými pocity (kladnými i zápornými) se musel potýkat Jákob, když se dověděl, že Josef žije i to, jak se dostal do Egypta?`

`Co nám tento příběh pomáhá pochopit?`

`Prožil jsi někdy problém s odpuštěním? Co ti pomohlo?`

`Máš ve své minulosti něco, co bys rád vymazal? Co je pro to nutné udělat?`