---
title:  Oklamaný podvodník
date:  24/05/2022
---

> <p></p>
> <sup>18</sup>Jákob si zamiloval Ráchel a povedal: „Za tvoju mladšiu dcéru ti budem slúžiť sedem rokov.“ <sup>19</sup>Labán odvetil: „Bude lepšie, keď ju dám tebe než cudziemu mužovi. Zostaň u mňa!“ <sup>20</sup>Jákob teda slúžil za Ráchel sedem rokov, ale pripadalo mu to len ako niekoľko dní, lebo ju miloval. <sup>21</sup>Jákob povedal Labánovi: „Daj mi moju ženu, moja stanovená lehota sa naplnila, aby som mohol ísť k nej.“ <sup>22</sup>Labán zvolal všetkých miestnych mužov a pripravil hostinu. <sup>23</sup>Večer však vzal svoju dcéru Leu, uviedol ju k Jákobovi a ten vošiel k nej. <sup>24</sup>Labán dal svoju slúžku Zilpu do služby svojej dcére Lei. <sup>25</sup>Keď nastalo ráno, Jákob zbadal, že to bola Lea. Jákob vyčítal Labánovi: „Čo si mi to urobil?! Či som ti neslúžil za Ráchel? Prečo si ma oklamal?!“ 

**Osobné štúdium**

`Prečítaj si text Genezis 29,1–30. Ako a prečo Boh dopúšťa Lábanov podvod? Aké ponaučenie si z toho mohol vziať Jákob?`

Prvá vec, ktorú si Jákob uvedomil, keď dorazil ku studni, bol „veľký kameň“ (Gn 29,2). Tým sa vlastne vraciame späť k predchádzajúcej kapitole a ku kameňu v Bételi, ktorý predstavoval Božiu prítomnosť (Gn 28,18.19). A práve kameň, ktorým je prikrytá studňa, dal Jákobovi príležitosť komunikovať s Ráchel. Keď Jákob od stojacich pastierov počul, že Ráchel prichádza so svojimi ovcami napojiť ich, nalieha na pastierov, aby odvalili kameň. Oni však odmietajú, a tak sa Jákob chopí iniciatívy, odvalí kameň a napojí stádo. Potom sa predstaví Ráchel (Gn 29,11.12).

Ráchel reagovala tak, že sa rozbehla k svojej rodine. Tento prvý kontakt medzi Jákobom a Ráchel bol prínosný: „Jákob si zamiloval Ráchel“ (Gn 29,18) natoľko, že sedem rokov, ktoré pracoval pre Lábana výmenou za Ráchel, bolo pre neho „len ako niekoľko dní“ (Gn 29,20).

Po siedmich rokoch bol však Jákob oklamaný. Počas svadobnej noci objaví Jákob vo svojej posteli Leu, Ráchelinu staršiu sestru. Lában využil bujarú náladu počas hostiny a zneužil Jákobove silné emócie a zraniteľnosť, aby ho podviedol. Je zaujímavé, že Jákob používa pri opise Lábanovho skutku („Prečo si ma oklamal?“; Gn 29,25) sloveso s rovnakým základom, aké použil Izák na opis Jákobovho konania voči nemu ako otcovi a voči Jákobovmu bratovi Ezávovi (Gn 27,35).

Všimnime si, že rovnaké myslenie je zahrnuté aj v lex talionis (zákon odplaty) „oko za oko, zub za zub“ (Ex 21,24; porovnaj s Gn 9,6), ktorý núti vinníka identifikovať sa so svojou obeťou. Vinníka postihne presne to, čo sám spôsobil obeti. A teda to, čoho sa Jákob dopustil voči svojmu otcovi a bratovi, sa mu vracia a aj on je podvedený.

Jákob teraz chápe, čo znamená byť obeťou podvodu. Je iróniou, že Boh učí Jákoba o jeho vlastnom podvode prostredníctvom Lábanovho podvodu. Hoci Jákob ako „podvodník“ (Gn 27,12) dobre vie, čo znamená klamstvo, je veľmi prekvapený, keď sa sám stane obeťou podvodu. Preto kladie Lábanovi otázky: „Čo si mi to urobil?! Či som ti neslúžil za Ráchel? Prečo si ma oklamal?!“ (Gn 29,25). Sám si teda veľmi dobre uvedomuje, že klamstvo je nesprávne.

**Aplikácia**

`Jákob bol podvodníkom a aj jeho samého oklamali. Ako sa môžeme naučiť dôverovať Bohu aj napriek tomu, že okolo nás sa deje množstvo nespravodlivosti, že vidíme trpieť nevinných a že mnohí sa snažia nastoliť „spravodlivosť“ nekalým spôsobom?`

---

#### Dodatečné otázky k diskuzi

`Jaký byl Lában – Jákobův „dvojitý“ tchán?`

`Proč Bůh dopustil, aby byl Jákob podveden svým tchánem?`

`Zkus se vžít do situace Jákoba po svatební noci. Co a proč bys asi prožíval?`

`Mohl Bůh zabránit tomu, aby žil Jákob v mnohoženství? Proč to neudělal?`

`Co se na tomto příběhu můžeme naučit o manželství (mnohoženství) nebo o fungování rodiny?`

`Co tě na tomto období Jákobova života nejvíc šokuje?`