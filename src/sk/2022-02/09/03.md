---
title:  Jákobov rebrík
date:  23/05/2022
---

> <p></p>
> <sup>12</sup>Vo sne videl [Jákob] rebrík postavený na zemi, ktorého vrchol sa dotýkal neba. Boží anjeli po ňom vystupovali a zostupovali. <sup>13</sup>Nad ním stál Hospodin a hovoril: „Ja som Hospodin, Boh tvojho otca Abraháma a Boh Izáka. Zem, na ktorej ležíš, dám tebe a tvojmu potomstvu. <sup>14</sup>Tvojho potomstva bude ako prachu zeme. Rozmnožíš sa na západ i na východ, na sever i na juh. V tebe a v tvojom potomstve budú požehnané všetky rody zeme. <sup>15</sup>Ja som s tebou a budem ťa chrániť všade, kam pôjdeš, a dovediem ťa späť do tejto krajiny. Neopustím ťa, kým nesplním, čo som ti sľúbil.“ <sup>16</sup>Keď sa Jákob prebudil zo spánku, povedal: „Naozaj, Hospodin je na tomto mieste, ja som to nevedel!“ <sup>17</sup>Bál sa a povedal: „Akú hrôzu vzbudzuje toto miesto! Nie je to nič iné ako Boží dom, toto je nebeská brána.“ <sup>18</sup>Jákob včasráno vstal, vzal kameň, ktorý mal položený pod hlavou, postavil ho ako posvätný stĺp a zvrchu ho polial olejom. 

**Osobné štúdium**

Hneď ako sa Ezáv dozvedel, že otcovské požehnanie dostal jeho brat Jákob, pochopil, že sa stal obeťou podvodu a že brat zaujal jeho miesto (Gn 27,36). Ezáv chcel preto svojho brata zabiť (Gn 27,42). Rebeku naplnil strach a urobila všetko, aby tomuto činu zabránila. Hrozilo totiž, že napokon príde o oboch synov (Gn 27,45). S podporou Izáka (Gn 28,5) naliehala na Jákoba, aby utiekol k svojej rodine (Gn 27.43). Na ceste do exilu sa Jákob vo sne stretol s Bohom na mieste, ktoré bude nazývať Bétel, „Boží dom“, a tam zloží prísahu.

`Prečítaj si text Gn 28,10–22. Porovnaj ho s textom Gn 11,1–9. Ako sa Bétel líši od Bábela? Aké ponaučenie o našom vzťahu s Bohom môžeme získať z Jákobovej skúsenosti v Bételi a z toho, čo sa stalo v Bábeli?`

Jákob videl vo svojom sne nezvyčajný rebrík, ktorý viedol až k Bohu. V opise je dvakrát použité rovnaké sloveso (hebr.: nacav), ktoré hovorí, že rebrík „stál“ („bol postavený“; Gn 28,12) a Hospodin „stál“ nad ním (Gn 28,13), akoby rebrík aj Hospodin boli to isté.

Obraz rebríka siahajúceho až do neba nám pripomína úsilie ľudí v Bábeli dostať sa do neba. Rovnako ako babylonská veža, aj rebrík siaha k „nebeskej bráne“. Babylonská veža predstavovala ľudské úsilie dosiahnuť na Boha. Rebrík v Bételi však zdôrazňuje, že k Hospodinovi sa nedá dostať ľudskou snahou. Prístup k Bohu máme len vtedy, keď sa k nám skloní sám Hospodin.

„Kameň“, ktorý si Jákob položil pod hlavu a na ktorom sníval svoj sen, stáva sa symbolom pre bét-El, „Boží dom“ (Gn 28,17; porovnaj s Gn 28,22). Ukazuje na chrám, svätyňu, centrum Božieho spasiteľského konania pre ľudstvo.

Jákob sa vo svojej reakcii neobmedzuje na duchovný či mystický zážitok a vyjadrenie úžasu nad tým, čo prežil. Chce reagovať konkrétnym, viditeľným činom. Jákob sa preto rozhodol „dať desiatok“ Bohu. Nie preto, aby získal Božie požehnanie, ale ako prejavenie vďaky za Boží dar, ktorý už dostal. Myšlienka desiatku sa tu teda opäť objavuje už dávno pred vznikom izraelského národa.

**Aplikácia**

`Prečítajte si znova text Gn 28,22. Jákob chcel odviesť „desiatok“ zo „všetkého, čo mi dáš “. Aké dôležité ponaučenie by sme si mali vziať z toho, čo tu Jákob hovorí o desiatku? Čo to vlastne je?`

---

#### Dodatečné otázky k diskuzi

`Jak se vyhrotily vztahy mezi Jákobem a Ezauem?`

`Jakou roli sehráli v tomto vztahu mezi bratry Izák a Rebeka?`

`Jak se asi cítil Jákob, který měl rád pohodlí stanu, když najednou nocuje sám, v cizí zemi, pod širým nebem?`

`Proč mu Bůh ve snu ukazuje žebřík, který spojuje zemi s nebem?`

`Jak Jákob ráno reagoval na sen? Co díky snu pochopil?`

`Proč slibuje Bohu desátek ze všeho, co od něho dostane?`