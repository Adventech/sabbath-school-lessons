---
title:  Jákob a Ezáv
date:  22/05/2022
---

> <p></p>
> <sup>27</sup>Chlapci vyrástli a Ezáv sa stal zdatným lovcom, stále sa zdržiaval vonku. Jákob bol muž pokojný a býval v stanoch. <sup>28</sup>Izák mal radšej Ezáva, lebo jedával z jeho úlovku, no Rebeka mala radšej Jákoba. <sup>29</sup>Keď raz Jákob pripravoval jedlo, prišiel k nemu z poľa unavený Ezáv <sup>30</sup>a povedal Jákobovi: „Daj sa mi najesť z červeného, z tohto červeného jedla, lebo som unavený!“ Preto dostal meno Edóm. <sup>31</sup>Jákob však povedal: „Predaj mi ešte dnes svoje prvorodenstvo!“ <sup>32</sup>Ezáv na to odvetil: „Aj tak čoskoro zomriem, načo mi je prvorodenstvo?“ <sup>33</sup>Jákob mu povedal: „Odprisahaj mi to ešte dnes!“ Aj mu odprisahal a tak svoje prvorodenstvo predal Jákobovi. <sup>34</sup>Jákob dal potom Ezávovi chlieb a varenú šošovicu. Ten sa najedol a napil, potom vstal a odišiel. Takto pohrdol Ezáv prvorodenstvom.  

**Osobné štúdium**

`Prečítaj si text Gn 25,21–34. Porovnaj rozličné povahy Jákoba a Ezáva. Aké vlastnosti predurčovali Jákoba na to, aby bol hodný Izákovho požehnania?`

Už od tehotenstva ich matky spoznávame, že Jákob a Ezáv sú odlišní a bude medzi nimi konflikt. Aj keď je Ezáv opísaný ako udatný lovec a muž stepi, Jákob je pokojný a tichý človek, ktorý zostáva na mieste, v úkryte svojho stanu. Rovnaké hebrejské slovo (tam; v preklade „bezúhonný“ ale aj „mierny“) charakterizuje aj Jóba (Jób 8,20) a Noacha (Gn 6,9).

Tento rozdiel v charaktere sa prejavil rôznymi spôsobmi (Gn 27,1–28,5). Keď prišiel Ezáv domov unavený a hladný, Jákob mu uvaril šošovicu. Pre Ezáva je bezprostredné viditeľné užívanie si jedla „ešte dnes“ (Gn 25,31.33) dôležitejšie než budúce požehnanie súvisiace s jeho právom prvorodeného (porovnaj s Heb 12,16.17).

„Božie zasľúbenia, ktoré dostal Abrahám a po ňom znova jeho syn, pokladal Izák s Rebekou za hlavný cieľ svojich túžob a nádejí. O týchto zasľúbeniach hovorili aj pred Ezávom a Jákobom. Poučili ich o význame prvorodenstva, pretože na jeho základe mohol syn zdediť nielen pozemský majetok, ale aj duchovné prvenstvo. Kto mal právo prvorodenstva, býval kňazom rodiny a z jeho potomstva mal prísť Vykupiteľ sveta.“ (PP 177; PP /sk/ 127)

Jákobovi, na rozdiel od jeho brata, záleží na budúcej dôležitosti duchovného požehnania. Napriek tomu neskôr, z podnetu svojej matky (pozri Genezis 27), Jákob otvorene a účelovo oklame svojho otca. A to aj napriek tomu, že pri páchaní tohto podvodu otcovi tvrdí, že mu pomáha „Hospodin, tvoj Boh“ (Gn 27,20). Svojho podlého podvodu sa dopúšťa z presvedčenia, že mu ide o niečo dobré.

Výsledky boli tragické a spôsobili ešte hlbší rozvrat v už aj tak nefunkčnej rodine.

**Aplikácia**

`Na Jákobovi môžeme obdivovať, že (na rozdiel od prístupu svojho brata) túžil po niečom dobrom a hodnotnom. Na naplnenie ušľachtilého cieľa však použil podvod a klamstvo. Ako sa môžeme vyhnúť tomu, aby sme na získanie „dobra“ nepoužívali „zlo“?`

---

#### Dodatečné otázky k diskuzi

`Jak bys popsal Ezaua? Jaké měl přednosti a jaké zápory?`

`Jak bys popsal Jákoba? Jaké měl přednosti a jaké zápory?`

`Co obnášelo právo prvorozenství?`

`Proč Jákob toužil po prvorozenství a proč ho Ezau vyměnil za porci jídla?`

`V jakých situacích měníme i my svou budoucnost za „porci jídla“?`

`Jak tvůj život ovlivňuje víra ve spasení a ve věčný život s Bohem?`

`Už jsi někdy zneužil nouzi druhého, abys získal něco, co mnu patřilo? Jak ses pak cítil?`