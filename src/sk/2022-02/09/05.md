---
title:  Požehnanie rodiny
date:  25/05/2022
---

> <p></p>
> Keď Hospodin videl, že Lea je zanedbávaná, otvoril jej lono. Ráchel však zostala neplodná. 

> <p></p>
> <sup>22</sup>Vtedy sa Boh rozpamätal na Ráchel, vypočul ju a otvoril jej lono. <sup>23</sup>Počala, porodila syna a povedala: „Boh ma zbavil potupy.“ <sup>24</sup>Dala mu meno Jozef a povedala: „Kiež by mi Hospodin pridal aj druhého syna!“ 

**Osobné štúdium**

Pre Jákoba bolo posledných sedem rokov vyhnanstva veľkým bremenom. Napriek tomu to boli jeho najplodnejšie roky. Jákob splodil jedenásť z dvanástich detí, ktoré sa neskôr stali praotcami Božieho ľudu.

Táto časť je stredobodom príbehu o Jákobovi (Gn 25,19–35,26). Celá správa sa začína a končí kľúčovou výpoveďou: Hospodin „otvoril lono“ najprv Lei (Gn 29,31) a neskôr aj Ráchel (Gn 30,22). Zakaždým, keď po tomto vyhlásení nasledujú narodenia detí, ide vlastne o potvrdenie Božieho zázračného konania.

`Prečítaj si text Gn 29,31–30,22. Ako máme dnes porozumieť významu toho, čo sa v tomto príbehu odohráva?`

Boh otvoril Leino lono a narodil sa jej syn Rúben, ktorého meno obsahuje sloveso „vidieť“, pretože Boh „videl“, že ju Jákob odstrkoval a zanedbával (Gn 29,31). Rúben bol pre ňu kompenzáciou za bolesť a utrpenie.

Svojmu druhému synovi dala meno Simeon, ktorého základ tvorí sloveso „počuť“, pretože Boh „počul“ hĺbku a poníženie jej bolesti. Hospodin sa nad ňou zľutoval podobne, ako keď počul trápenie Hagar (Gn 29,33).

Meno „Simeon“ rezonuje s menom Hagarinho syna „Izmaela“, čo znamená „Nech Boh vypočuje“ (pozri Gn 16,11). Keď Lea porodila svojho posledného syna, nazýva ho Júda, čo znamená „chvála“. Lea už viac nehovorí o svojej bolesti, a dokonca ani o požehnaní. Sústredí sa iba na Hospodina a chváli ho za jeho milosť.

Zvláštne je, že Boh „si spomenie“ na Ráchel a otvorí jej lono (Gn 30,22) až vtedy, keď už Lea nemôže mať ďalšie deti. Ráchel, milovaná manželka, musela sedem rokov po svadbe a štrnásť rokov po zásnubách s Jákobom čakať na prvého syna (Gn 29,18.27; porovnaj s Gn 30,25). Dala mu meno „Jozef“ na znamenie, že Boh „vzal moju pohanu“ a „pridá mi ďalšieho syna“ (Gn 30,23.24). Akokoľvek nesprávne bolo konanie zúčastnených, Boh dokázal naplniť svoj zámer a z Abrahámovho potomstva vytvoril národ.

**Aplikácia**

`Ako tento príbeh ukazuje, že Božie zámery sa splnia „v nebi i na zemi“, a to aj napriek ľudským slabostiam a omylom?`

---

#### Dodatečné otázky k diskuzi

`Představ si, že jsi Lea. Otec ti podvodem uhnal manžela, který ale miluje tvou sestru a dává ti to najevo. Jak by ses cítila? Proč?`

`O čem vypovídají jména dětí obou dvou Jákobových manželek?`

`Bůh někdy „zavírá“ nebo „otevírá“ lůno ženy. Jak tomu rozumíš?`

`Proč musela Ráchel čekat 14 let na své první dítě?`

`Co bys řekl ženě, které čte Bibli a cítí se nepožehnaná, protože nemá děti?`

`Jaké formy požehnání prožíváš ve svém životě? Buď konkrétní.`

`Může církev nějak pomáhat lidem, kteří nemají rodinu? Jak?`