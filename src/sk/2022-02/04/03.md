---
title:  Udalosti potopy
date:  18/04/2022
---

> <p></p>
> <sup>11</sup>V šesťstom roku Noachovho života, v druhom mesiaci, sedemnásteho dňa toho mesiaca, vyrazili všetky pramene obrovskej prahlbiny, roztvorili sa nebeské uzávery <sup>12</sup>a pršalo na zem štyridsať dní a štyridsať nocí. <sup>13</sup>V ten istý deň vošiel do korábu Noach a s ním jeho synovia Šém, Chám a Jefet, jeho žena a jeho tri nevesty. <sup>14</sup>Oni a všetky zvieratá, všetok dobytok, všetky plazy, čo sa hýbu na zemi, všetko vtáctvo, všetky operence a okrídlence podľa svojich druhov <sup>15</sup>vošli k Noachovi do korábu po páre zo všetkých tvorov, v ktorých je dych života. <sup>16</sup>Zo všetkých tvorov vošiel samec a samica tak, ako mu Boh prikázal. Hospodin za ním zavrel koráb. <sup>17</sup>Na zemi nastala štyridsaťdňová potopa. Voda stúpala, zdvihla koráb a ten sa vzniesol zo zeme. <sup>18</sup>Voda veľmi stúpala a zaplavovala všetko na povrchu zeme, no koráb sa vznášal na vode. <sup>19</sup>Voda tak veľmi stúpala nad pevninou, že zatopila všetky vysoké vrchy pod šírym nebom. 

**Osobné štúdium**

Sloveso „urobiť“, ktoré sme spomínali už včera a ktoré odkazovalo na Noachovo konanie, je kľúčovým slovom aj v správe o stvorení v knihe Genezis (1,7.16.25.26.31; 2,2). Noachove činy poslušnosti voči Bohu sú ako Božie skutky stvorenia. Z tohto odkazu si môžeme vziať to, že potopa nehovorí len o Božom treste pre ľudstvo, ale aj o Božej záchrane.

`Prečítaj si 7. kapitolu knihy Genezis. V čom ti opis potopy pripomína správu o stvorení? Aké ponaučenie si môžeš vziať z podobnosti medzi týmito dvoma udalosťami?`

Pozorné čítanie textu hovoriaceho o potope odhaľuje použitie mnohých slov a výrazov, ktoré sa nachádzajú aj v príbehu o stvorení. Ide napríklad o slová: „sedem“ (Gn 7,2.3.4.10; porovnaj s Gn 2,1–3); „muž a žena“ (Gn 7.2.3.9.16; porovnaj s Gn 1,27); „svojho druhu“ (Gn 7,14; porovnaj s Gn 1,11.12.21.24.25); „dobytok“, „plazy“, „vtáky“ (Gn 7,8.14.21.23; porovnaj s Gn 1,24–26) a „dych života“ (Gn 7,15.22; porovnaj s Gn 2,7).

Príbeh o potope vyznieva v určitom zmysle podobne ako príbeh o stvorení. Ozveny správ o stvorení pomáhajú odhaliť, že Boh, ktorý tvorí, je ten istý Boh, ktorý aj ničí (Dt 32,39). Tieto ozveny však prinášajú aj posolstvo nádeje: potopa je naplánovaná tak, aby bola zároveň novým stvorením, ktoré povstáva z vôd a prináša nový život.

Pohyb vôd ukazuje, že táto stvoriteľská udalosť je akoby spätným aktom Stvorenia z Genezis 1. Na rozdiel od Genezis 1, kde je opísané oddelenie vôd pod oblohou od vôd nad oblohou (Gn 1,7), potopa má za následok ich znovuzjednotenie, keď „vyrazili všetky pramene obrovskej prahlbiny“ a „roztvorili sa nebeské uzávery“ (Gn 7,11).

Tento proces prináša paradoxné posolstvo: Boh musí zničiť to, čo bolo, aby mohlo prísť nové stvorenie. Stvorenie novej zeme si vyžaduje zničenie

starej. Udalosť potopy predznamenáva budúcu spásu sveta na konci časov: „Videl som nové nebo a novú zem, lebo prvé nebo a prvá zem sa pominuli...“ (Zj 21,1; porovnaj s Iz 65,17).

**Aplikácia**

`Čo musí byť zničené v nás samotných, aby sme sa mohli stať novým stvorením? (Pozri Rim 6,1–6.)`

---

#### Dodatečné otázky k diskuzi

`Umíš si představit archu? Umíš si představit loď plnou zvířat? Jak se asi na této lodi všichni cítili?`

`Jak probíhala potopa? Jaké měla fáze? Proč je popis tak podrobný?`

`Představ si průtrž mračen trvající čtyřicet dnů. Jaké máš pocity? Proč?`

`Zkus se vžít do pasažérů na arše. Co asi prožívali?`

`Proč tu Mojžíš zmiňuje, že dveře korábu zavřel samotný Hospodin?`

`Včera jsme četli, že Noe udělal vše přesně podle Božích pokynů. Kdy ocenil, že nic neošidil? Co se z toho můžeme poučit my?`

`Proč je někdy dříve, než vznikne nové, třeba zničit to staré?`