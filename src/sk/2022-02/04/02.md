---
title:  Príprava na potopu
date:  17/04/2022
---

> <p></p>
> <sup>13</sup>Boh povedal Noachovi: „Rozhodol som sa skoncovať so všetkým tvorstvom, lebo zem je plná násilia. Zničím ich aj so zemou. <sup>14</sup>Urob si koráb z góferového dreva; v korábe urob priehrady a vymaž ho zvnútra i zvonka smolou. <sup>15</sup>Urobíš ho takto: dĺžka korábu bude tristo lakťov, šírka päťdesiat lakťov a jeho výška tridsať lakťov. <sup>16</sup>Koráb dokonči tak, že pri vrchu urobíš svetlík na jeden lakeť. Do bočnej steny korábu osaď dvere; urob v ňom spodné, stredné a vrchné podlažie. <sup>17</sup> Ja privediem vody potopy na zem, aby som spod neba vyhubil každého tvora, v ktorom je dych života. Všetko, čo je na zemi, zahynie. <sup>18</sup>S tebou uzavriem zmluvu; do korábu vojdeš ty, tvoji synovia, tvoja žena a tvoje nevesty. <sup>19</sup>Zo všetkých druhov živočíchov vezmeš do korábu po páre, aby s tebou zostali nažive; bude to samec a samica. <sup>20</sup>Vojdú ta s tebou po páre z vtáctva, dobytka i zo všetkých zemských plazov podľa svojich druhov, aby zostali nažive. <sup>21</sup>Ty si vezmi z každej potravy, čo sa môže jesť, a zhromaždi ju k sebe; tebe aj im to bude za pokrm.“ <sup>22</sup>Noach urobil všetko tak, ako mu Boh prikázal. 

**Osobné štúdium**

`Prečítaj si text Gn 6,13–7,10. Čo sa môžeme naučiť z tohto príbehu ranej histórie ľudstva?`

Rovnako ako Daniel, aj Noach je prorok, ktorý predpovedá koniec sveta. Hebrejský výraz pre „archu“ (resp. „koráb“, hebrejsky teva; Gn 6,14) je prevzatý z egyptčiny. Rovnaké slovo je použité aj na označenie „košíka“, v ktorom bol ukrytý malý Mojžiš, aby bol zachránený a mohol tak vyslobodiť Izrael z egyptského zajatia (Ex 2,3).

Niektorí vykladači vidia v myšlienke archy paralelu s truhlou („archou“) zmluvy (Ex 25,10). Tak ako archa počas potopy umožnila prežitie ľudstva, aj archa zmluvy, znak Božej prítomnosti uprostred Jeho ľudu (Ex 25,22), ukazuje na Božie dielo spásy.

Text „Noach urobil všetko tak, ako mu Boh prikázal.“ (Gn 6,22) uzatvára prípravnú časť. Sloveso „urobil“ je Noachovou odpoveďou na Boží príkaz zo 14. verša („urob“) a v tejto časti sa opakuje celkovo päťkrát (Gn 6,14–16). Súzvuk medzi Božím príkazom a Noachovou reakciou naznačuje, že Noach bol absolútne poslušný tomu, čo mu Boh prikázal, aby urobil. Je tiež zaujímavé, že rovnaká myšlienka sa používa aj v kontexte stavby archy zmluvy (Ex 39,32.42; 40,16).

„Boh určil Noachovi presné rozmery tohto zvláštneho plavidla a dal mu podrobné pokyny o jeho výstavbe. Ľudský rozum by nemohol vymyslieť také pevné a odolné dielo, ktorého projektantom bol Boh a jeho staviteľom Noach.“ (PP 92; PP /sk/ 63)

Podobnosť medzi dvomi „archami“ potvrdzuje ich záchrannú funkciu. Noachova poslušnosť je opísaná ako súčasť Božieho plánu spásy. Noach bol zachránený jednoducho preto, že Bohu dôveroval a urobil presne to, čo mu Hospodin prikázal (pozri Heb 11,7). Bol raným príkladom viery, ktorá sa prejavuje poslušnosťou, jediným druhom viery, na ktorej záleží (Jk 2,20).

Stručne povedané: Noach „našiel u Hospodina milosť“ (Gn 6,8). Jeho verné a poslušné konanie Božích príkazov však bolo reakciou na milosť, ktorú mu Boh už preukázal. Podobne by mal reagovať každý z nás.

**Aplikácia**

`Uvažuj o texte 2Pt 2,5–9. Prečo bola zachránená iba Noachova rodina? Akú lekciu si môžeme vziať z príbehu Noacha o našej úlohe varovať svet pred blížiacim sa súdom?`

---

#### Dodatečné otázky k diskuzi

`Jak Stvořitel vyhodnotil stav naší planety „za dnů Noeho“?`

`Proč se Hospodin rozhodl zničit život na Zemi „potopou“?`

`Co udělal pro to, aby až zaplaví Zemi potopou nemuseli všichni zemřít, a aby tu po jejím skončení zase mohlo být „živo“?`

`Jaký úkol dostal Noe?`

`Myslíš, že Bůh dává šanci lidem i dnes, aby přežili konec světa? Jak?`

`Jakou roli má hrát v záchraně „světa“ každý křesťan?`

`Víš, jaký je tvůj úkol? Jaké pocity máš, když o tom přemýšlíš? Proč?`

`Souhlasíš s tím, že Bůh je projektantem a my (podobně jako Noe) staviteli? Proč je dobré to vědět?`

`Co máme dělat, abychom se pod Božím úkolem nehroutili?`

`Jak Bůh hodnotí Noeho reakci na jeho výzvu?`