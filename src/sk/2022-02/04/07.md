---
title:  Podnety na zamyslenie
date:  22/04/2022
---

Porovnanie stavu sveta a zmýšľania i správania ľudí pred potopou a dnes je mimoriadne poučné. Je zrejmé, že ľudská nemorálnosť a bezbožnosť nie sú novým javom. Pokúste sa porovnať prejavy ľudí vtedy a dnes.

„Aj dnes sme svedkami neprávostí, ktoré pred potopou privolali na svet Božiu pomstu. Z ľudských sŕdc sa vytratila Božia bázeň; ľudia si nevážia Boží zákon a pohŕdajú ním. Pôžitkárstvo predpotopných ľudí sa svojím rozsahom vyrovná pôžitkárstvu dnešného ľudstva. ... Boh nesúdil predpotopných ľudí za to, že jedli a pili. Veď on sám im dal hojnosť všetkého na uspokojenie životných potrieb. Ich hriech spočíval v tom, že dary jeho dobroty užívali bez akéhokoľvek prejavu vďačnosti voči Darcovi a že sa oddávali bezuzdnému pôžitkárstvu. Bolo správne, že sa ženili a vydávali. Veď manželstvo bolo jedným z prvých Božích ustanovení. Boh stanovil manželstvu isté smernice a dal mu pečať svätosti a krásy. Ľudia však na to zabudli, manželstvo znesvätili a ponížili na ukájanie svojich vášní.

Podobne je to s manželstvom aj dnes. Hriešne sa zneužíva to, čo je v ňom prospešné a správne. ...Bezzákonnosť zachvátila všetky národy a jej prejavy, ktoré občas vyvolávajú v ľuďoch hrôzu, sú len výrazom nahromadených vášní a bezprávia. Ak sa to vymkne kontrole, výsledkom býva nezmerné utrpenie a žiaľ. Biblický obraz predpotopného sveta veľmi verne znázorňuje stav, do akého sa priam rúti moderná spoločnosť. V tomto storočí sa aj v tradične kresťanských zemiach dennodenne dejú také hanebné a strašné zločiny, že sa vyrovnajú zločinom, pre ktoré zahynuli ľudia predpotopného sveta.“ (PP 101.102; PP /sk/ 68.69)

**Námety na spoločné uvažovanie**

`Aké sú spoločné znaky dnešného a predpotopného sveta? Čo nás tieto spoločné črty učia o Božej milosti, že napriek tomu všetkému miluje svet a usiluje sa o jeho záchranu?`

`Niektorí ľudia tvrdia, že potopa z doby Noacha bola len miestnou udalosťou. Čo je na takomto uvažovaní zlé? Ak by to bola pravda, prečo by každá miestna záplava (a každá dúha) urobila z Boha klamára?`

Západ slnka: 19.44

---

#### Dodatečné otázky k diskuzi

`Prožil jsi s Biblí v tomto týdnu něco zajímavého? Co a proč?`

`Co nejvíc obdivuješ na Noem? Proč?`

`Můžeme učit stejné poslušnosti a preciznosti, jakou vidíme u Noeho? Jak?`

`V čem změnila tato lekce tvůj pohled na dobu, v níž žiješ?`

`Potěšilo tě dnes něco v naší diskuzi? Co a proč?`