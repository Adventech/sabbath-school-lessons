---
title:  Zmluva (1)
date:  20/04/2022
---

> <p></p>
> <sup>20</sup>Potom Noach postavil oltár Hospodinovi, vzal zo všetkého čistého dobytka i z čistých vtákov a priniesol spaľované obety na oltár. 

> <p></p>
> <sup>2</sup>Strach a hrôza z vás padne na všetky pozemské zvieratá, na všetko nebeské vtáctvo i na všetko, čo sa hýbe na zemi. Všetky morské ryby sú dané do vašej moci. <sup>3</sup>Všetko, čo sa hýbe a žije, budete mať za pokrm, všetko vám dávam, ako predtým zelené byliny. <sup>4</sup>Len mäso s dušou, teda s jeho krvou, jesť nebudete, <sup>5</sup>lebo za vašu krv budem brať na zodpovednosť každé zviera, za život človeka budem brať na zodpovednosť človeka, jeho brata. 

**Osobné štúdium**

Teraz nastala chvíľa, keď sa mala naplniť zasľúbená zmluva. „S tebou uzavriem zmluvu; do korábu vojdeš ty, tvoji synovia, tvoja žena a tvoje nevesty.“ (Gn 6,18) Na rozdiel od hrozby potopy a vyhubenia všetkého živého (Gn 6,17) je táto zmluva zasľúbením života.

`Uvažuj o texte Gn 8,20. Čo urobil Noach ako prvé, keď vyšiel z korábu? Čo ho k tomu viedlo?`

Rovnako ako Adam a Eva, ktorí určite uctievali Hospodina hneď v prvú sobotu po šiestich dňoch stvorenia, aj Noach uctieva Boha bezprostredne po potope, ktorá je sama osebe novým stvorením. Medzi týmito dvomi aktmi uctievania je však rozdiel. Kým Adam a Eva uctievali Hospodina priamo, tvárou v tvár, Noach musel uctievať Hospodina prostredníctvom obete. V uvedenom verši je prvá biblická zmienka o oltári. Ide o „zápalnú obeť“, najstaršiu a najčastejšiu formu obete. Pre Noacha bola táto obeť poďakovaním (v porovnaní s Nm15,1–11), ktorého cieľom bolo dobrorečiť Stvoriteľovi za záchranu.

`Uvažuj o texte Gn 9,2–5. Ako potopa ovplyvnila ľudskú potravu? Čo stojí na pozadí Božích zákazov a usmernení?`

V súvislosti s ničiacim vplyvom potopy neskôr už nebola rastlinná potrava k dispozícii tak, ako predtým. Preto Boh dovolil ľuďom jesť mäso zo zvierat. Táto zmena stravovania priniesla obrat do vzťahu medzi ľuďmi a zvieratami v porovnaní so situáciou po stvorení. Ľudia a zvieratá v príbehu stvorenia zdieľali rovnakú rastlinnú stravu a navzájom sa neohrozovali. Vo svete po potope prinieslo zabíjanie zvierat kvôli jedlu vzťah strachu a hrôzy (Gn 9,2). Len čo sa začali navzájom ohrozovať, ľudia a zvieratá si vybudovali vzťah úplne odlišný od toho, aký mali v rajskej záhrade.

Boh však vložil aj do tejto zmeny určité obmedzenia. Nie všetky zvieratá boli totiž vhodné na jedenie. Prvé obmedzenie vyplývalo z rozlišovania medzi „čistými a nečistými“ zvieratami, ktoré bolo súčasťou poriadku stvorenia (pozri Gn 8,19.20; porovnaj s Gn 1,21.24). Druhé obmedzenie bolo nové a vyjadrovalo zákaz konzumácie krvi, pretože život je v krvi (Gn 9,4).

**Aplikácia**

`Ako rozumieš Hospodinovým slovám: „Nebudem už viacej zlorečiť zemi pre človeka, lebo všetko, čo vytvorí srdce človeka, je zlé, od jeho mladosti...“ (Gn 8,21 Roh)?`

---

#### Dodatečné otázky k diskuzi

`Noe po vyjití z korábu přináší oběť Hospodinu. Co ho k tomu vedlo?`

`Proč byl k této oběti potřebný oltář? O Jakou tedy oběť šlo?`

`Jakým způsobem zareagoval na tuto oběť Stvořitel?`

`V čem se požehnání Noemu podobá tomu, které slyšeli Adam s Evou? Co tím chce Stvořitel vyjádřit?`

`V čem byl největší rozdíl mezi tím, jak Stvořitele uctívali lidé v ráji a jak „za dnů Noeho“?`

`Co se změnilo v lidském jídelníčku? Proč Bůh dělá tuto změnu?`

`Čím vším můžeme pozotovně ovlivnit naše zdraví?`