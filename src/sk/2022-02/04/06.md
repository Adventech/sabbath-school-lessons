---
title:  Zmluva (2)
date:  21/04/2022
---

> <p></p>
> <sup>21</sup>Hospodin pocítil príjemnú vôňu a povedal si: „Už nikdy pre človeka neprekľajem zem, lebo zmýšľanie ľudského srdca je od mladosti náklonné na zlé. Preto už nikdy nevyhubím všetky živé bytosti, ako som to urobil. <sup>22</sup>Kým bude trvať zem, sejba ani žatva, chlad ani horúčava, leto ani zima, deň ani noc neprestanú.“ <sup>1</sup>Boh požehnal Noacha i jeho synov a povedal im: „Ploďte sa, množte sa a naplňte zem!“ 

> <p></p>
> <sup>11</sup>„Uzatváram s vami svoju zmluvu, že voda potopy už nezničí nijakého živého tvora a nebude už potopy, ktorá by zničila zem.“ <sup>12</sup>Boh povedal: „Toto je znamením zmluvy, ktorú uzatváram medzi mnou a vami a všetkými živými tvormi, čo sú s vami, pre všetky budúce pokolenia: <sup>13</sup>Svoju dúhu som položil na oblak, aby bola znamením zmluvy medzi mnou a zemou.“ 

**Osobné štúdium**

`Uvažuj o texte Gn 8,21–9,1. Aký význam má Boží záväzok zachovať život? Ako Božie požehnanie plní tento záväzok?`

Boží záväzok ochrániť a uchovať život bol akt milosti, nie výsledok ľudských zásluh. Boh sa rozhodol zachovať život na zemi napriek ľudskému zlu (Gn 8,21). Verš Gn 8,22 doslova hovorí „po všetky dni zeme“. To znamená, že kým bude trvať súčasná Zem, ročné obdobia budú prichádzať a odchádzať a život bude zachovaný. Stručne povedané, Boh sa nevzdal svojho stvorenia.

Nasledujúci text, ktorý hovorí o Božom požehnaní, nás v skutočnosti vracia späť k pôvodnému stvoreniu s jeho požehnaním (Gn 1,22.28; 2,3). Hospodin v určitom zmysle dával ľudstvu šancu začať odznova, nanovo.

`Prečítaj si text Gn 9,8–17. Aký je význam dúhy? Ako toto „znamenie zmluvy“ (Gn 9,13) súvisí s druhým znamením zmluvy, so sobotou?`

Slovné spojenie „uzavrieť zmluvu“ („ustanoviť zmluvu“) sa v texte opakuje trikrát (Gn 9,9.11.17) a vyjadruje vrchol a naplnenie pôvodného Božieho zasľúbenia (Gn 6,18). V nadväznosti na predchádzajúcu časť, ktorá je paralelou šiesteho dňa správy o stvorení, je táto časť súbežná s tou, ktorá hovorí o siedmom dni správy o stvorení, o sobote. V texte sa sedemkrát opakuje slovo „zmluva“, čo odkazuje na sobotu. Rovnako ako sobota, aj dúha je znamením zmluvy (Gn 9,13.14.16; porovnaj s Ex 31,12–17). Podobne ako sobota, aj dúha má univerzálny rozsah a platí pre celý svet. A tak ako je sobota pre všetkých znamením stvorenia, aj zasľúbenie, že nepríde žiadna ďalšia celosvetová potopa, platí pre každého, všade.

**Aplikácia**

`Keď nabudúce uvidíš dúhu, zamysli sa nad všetkými Božími zasľúbeniami, ktoré nám dal. Prečo môžeme týmto sľubom dôverovať? Ako nám v tejto dôvere pomáha práve dúha?`

---

#### Dodatečné otázky k diskuzi

`Bibli čteme, že „Hospodin ucítil libou vůni“? Vonělo mu spálené maso nebo něco jiného? Proč si to myslíš?`

`Jak na tebe působí Boží slib ohledně pravidelného střídání setby a žně, dne a noci, léta a zimy?`

`Máš někdy problém dál věřit tomu, co říká Bůh? Jak to řešíš?`

`Stvořitel dává duhu jako „znamení smlouvy“. Prožíváš něco, když na obloze vidíš duhu? Co a proč?`

`V čem se duha jako symbol podobá sobotě?`

`Jakou roli hraje ve tvém životě smlouva, kterou jsi při křtu uzavřel s Bohem? Proč jsi za ni vděčný?`