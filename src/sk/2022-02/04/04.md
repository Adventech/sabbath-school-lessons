---
title:  Koniec potopy
date:  19/04/2022
---

> <p></p>
> <sup>1</sup>Boh si spomenul na Noacha, na všetku divú zver a všetok dobytok, ktorý bol s ním v korábe; Boh zoslal na zem vietor a voda opadávala. <sup>2</sup>Zatvorili sa aj žriedla prahlbiny a nebeské uzávery; zastavil sa aj dážď z neba. <sup>3</sup>Voda, čo pritekala a odtekala, strácala sa zo zeme a po stopäťdesiatich dňoch jej ubúdalo. <sup>4</sup>V siedmom mesiaci, v sedemnásty deň tohto mesiaca, zastal koráb na pohorí Araratu. ... <sup>13</sup>V šesťstoprvom roku, v prvom mesiaci, v prvý deň mesiaca, voda na zemi vyschla. Noach otvoril strechu korábu, pozrel sa von a videl, že povrch zeme je už suchý. <sup>14</sup>V druhom mesiaci, v dvadsiaty siedmy deň mesiaca, zem bola suchá. <sup>15</sup>Boh prehovoril k Noachovi: <sup>16</sup>„Vyjdi z korábu so svojou ženou, so svojimi synmi a so svojimi nevestami. <sup>17</sup>Vyveď všetky druhy živočíchov, ktoré sú s tebou: vtáctvo, dobytok a všetky plazy, čo sa hmýria na zemi, aby sa pohybovali po zemi, plodili sa a množili sa na zemi.“ <sup>18</sup>Vyšiel teda Noach, s ním jeho synovia, jeho žena, jeho nevesty, <sup>19</sup>všetky zvieratá, všetky plazy, všetky vtáky, všetko, čo sa hýbe na zemi, podľa svojich rodov, to všetko vyšlo z korábu. 

**Osobné štúdium**

Text Genezis 7,22–24 opisuje ohromujúco ničivý účinok vôd, takže „všetko bolo vyhubené zo zeme“ (Gn 7,23). Siedma kapitola sa končí slovami: „Voda ovládala zem stopäťdesiat dní.“ (Gn 7,24). Na pozadí úplného zničenia a beznádeje „Boh si spomenul...“ (Gn 8,1). Tieto slová sa nachádzajú uprostred správy o potope a naznačujú, že práve táto myšlienka je ústredným posolstvom celého príbehu.

`Uvažuj o texte Gn 8,1 v kontexte správy o potope. Čo znamená, že si Boh „spomenul“ („pamätal“) na Noacha?`

Sloveso „pamätal“ vyjadruje, že Boh nezabudol. Je to viac ako len konštatovanie, že Boh má dobrú pamäť. V biblickom kontexte „Boh, ktorý si pamätá“, znamená, že plní svoje sľuby a že sa dá na neho spoľahnúť. Božie zasľúbenia sa často týkajú práve záchrany (pozri Gn 19,29). V súvislosti s potopou Božie „pamätanie“ znamená, že vody „sa zastavili“ (Gn 8,2) a že Noach bude môcť čoskoro opustiť archu (Gn 8,16).

Aj keď zatiaľ nie je vydaný žiadny priamy príkaz na vyjdenie z korábu, Noach preberá iniciatívu a posiela najprv havrana a potom holubicu, aby situáciu otestoval. Keď sa napokon holubica nevráti, pochopí, že „voda na zemi vyschla. Noach otvoril strechu korábu, pozrel sa von a videl, že povrch zeme je už suchý.“ (Gn 8,13)

Z Noachovho konania sa môžeme naučiť mnoho dôležitého. Učí nás dôverovať Bohu, aj keď k nám priamo nehovorí. Zároveň zisťujeme, že viera nepopiera dôležitosť myslenia a skúšania. Viera nás nezbavuje povinnosti premýšľať, hľadať a preverovať, či to, čo sme zistili, je alebo nie je pravda.

Noach však vychádza z korábu až vtedy, keď mu to Boh prikázal (Gn 8,15–19). To znamená, že aj keď bol presvedčený, že je bezpečné vyjsť, neprestáva sa spoliehať na Boha a trpezlivo čaká v arche. „Na Boží rozkaz do korábu vošiel, preto aj teraz čakal na zvláštny Boží pokyn, aby smel z neho vyjsť. Napokon z neba zostúpil anjel, otvoril ťažké dvere a patriarchovi s rodinou a so všetkým tvorstvom kázal z korábu vyjsť na suchú zem.“ (PP 105; PP /sk/ 71)

**Aplikácia**

`Uvažuj o textoch Gn 8,1; 19,29 a Ž 106,4.5. Ako rozumieš tomu, že „Boh si pamätá“, respektíve výzve, aby sa „Boh rozpomenul“? Ako ti Boh ukázal, že na teba „pamätá“?`

---

#### Dodatečné otázky k diskuzi

`Proč Bible zmiňuje, že „Bůh pamatoval na Noeho“?`

`Věříš tomu, že Bůh pamatuje i na tebe? Proč a jak to vnímáš v praxi?`

`Jak dlouho to trvalo, než mohla být otevřena vrata korábu? Co v té chvíli muselo plnit mysl i srdce všech uvnitř?`

`Jak asi vypadala země, kterou uviděl Noe, když opustil archu?`

`Noe věděl, že země je už suchá. Proč čekal, až mu Bůh dobolí vyjít ven?`

`Proč je dobré, když svou vůli a své názory podřizujeme Boží vůli?`

`Jakým způsobem porovnáváš svou vůli s tou Boží?`