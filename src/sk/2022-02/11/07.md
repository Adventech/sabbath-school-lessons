---
title:  Podnety na zamyslenie
date:  10/06/2022
---

Z knihy Patriarchovia a proroci si prečítaj kapitolu „Jozef v Egypte“ (PP 213–223; PP /sk/ 153–150).

„Jozef a Daniel boli práve v čase, keď sa dostávali do mužného veku, odvedení ako zajatci do pohanských krajín. Jozef bol často podrobovaný skúškam, ktoré prinášajú veľké životné zmeny. V otcovskom dome bol nežne opatrovaným dieťaťom, v Putifarovom dome otrokom, neskôr dôverníkom a spoločníkom. Bol všestranne činný, vzdelaný štúdiom, pozorovaním i stykom s ľuďmi. Bol väzňom vo faraónovom žalári, nespravodlivo odsúdený bez nádeje na obhájenie či vyhliadky na prepustenie. V čase krízy ho však povolali, aby sa stal vodcom národa. Čo pomohlo tomuto mužovi zachovať si bezúhonnosť?

V detstve bol Jozef vyučovaný Božej láske a bázni. V stane pod sýrskymi hviezdami mu otec často rozprával príbeh o nočnom videní pri Bételi, o rebríku spájajúcom nebo so zemou, o zostupujúcich a vystupujúcich anjeloch a o tom, ktorý sa vtedy zjavil zo svojho nebeského trónu Jákobovi. Otec mu porozprával aj o svojom zápase pri potoku Jabbok, kde sa po zrieknutí pestovaných hriechov postavil ako premožiteľ a dostal titul Božieho kniežaťa.

Jozef už keď sa staral o stáda svojho otca, viedol čistý a prostý život, ktorý mal priaznivý vplyv na jeho telesný a duchovný vývoj. Spoločenstvom s Bohom, cez prírodu a štúdiom veľkých právd, ktoré otec odovzdal synovi ako svätý odkaz, nadobudol Jozef silnú myseľ a pevné zásady.

Počas životnej krízy, keď šiel z kanaánskeho domova po tej hroznej ceste do otroctva, si Jozef pri poslednom pohľade na kopce, ktoré zakryli stany jeho príbuzných, spomenul na Boha svojho otca. Pripomenul si všetky naučenia z detstva a jeho duša sa chvela odhodlaním zostať verný a vždy konať tak, ako sa patrí na poddaného Kráľa nebies.“ (Ed 51.52; Vých 44.45)

**Námety na spoločné uvažovanie**

`Porovnajte Jozefov život so životom Daniela a Ježiša. Ktoré spoločné črty nachádzate? Ako Jozef a Daniel svojím spôsobom odzrkadľujú Ježišove postoje a konanie?`

`Uvažujte spoločne o otázke na konci štvrtkového štúdia. Ako sa môžeme naučiť dôverovať Bohu, aj keď sa okolnosti napokon neobrátia na dobré, ako sa to stalo v Jozefovom prípade?`

Západ slnka: 20.46

---

#### Dodatečné otázky k diskuzi

`Co zajímavého jsi objevil během soukromého studia Bible a této lekce?`

`Co děláš, když máš pocit, že se tvůj život neubírá správným směrem?`

`Jak bys odpověděl, kdyby ti někdo tvrdil, že Bůh už nemá dějiny tohoto světa ve svých rukou?`

`V čem tě dnes oslovila naše společná diskuze?`