---
title:  Jozef ako otrok v Egypte
date:  08/06/2022
---

> <p></p>
> <sup>7</sup>Po týchto udalostiach sa žena jeho pána zahľadela do Jozefových očí a naliehala naňho: „Ľahni si ku mne!“ <sup>8</sup>On však odoprel a žene svojho pána povedal: „Pozri, kým som tu ja, môj pán sa v dome o nič nestará, lebo všetok svoj majetok zveril mne. <sup>9</sup>V tomto dome ma nikto neprevyšuje. Pán si okrem teba nič nevyhradil pre seba, lebo ty si jeho žena. Ako by som teda mohol spáchať takú veľkú neprávosť a zhrešiť proti Bohu?!“ <sup>10</sup>Hoci dennodenne Jozefa nahovárala, neposlúchol ju, aby si k nej ľahol a bol s ňou. <sup>11</sup>Keď však jedného dňa prišiel konať svoju obvyklú prácu, z domácich nebol nikto doma. <sup>12</sup>Ona ho chytila za plášť a povedala: „Ľahni si ku mne!“ On jej však nechal plášť v ruke, vybehol von a utiekol. 

**Osobné štúdium**

Pri našom štúdiu sledujeme udalosti z Jozefovho života, ktoré boli teraz „prerušené“ incidentom s Tamar. Jozef sa dostáva ako otrok ku „veliteľovi telesnej stráže“, ktorý má na starosti aj väzenie pre kráľovských úradníkov (Gn 40,3.4; Gn 41,10–12).

`Prečítaj si text Genezis 39. Aké skutočnosti viedli k úspechu, ktorý dosiahol Jozef vo svojej službe u Pótifara?`

Takmer okamžite sa v príbehu dozvedáme, že Jozef je úspešný muž (Gn 39,2.3). Jeho pán mu tak dôveroval, že ho Pótifar „ustanovil za správcu svojho domu a zveril mu do správy všetok svoj majetok“ (Gn 39,4).

Jozefa však jeho úspech neskazil. Keď si ho Pótifarova manželka všimne a chce sa s ním vyspať, Jozef to jednoznačne odmietne a radšej stratí prácu a zabezpečenie, než „spáchať takú veľkú neprávosť a zhrešiť proti Bohu“ (Gn 39,9). Žena, ponížená Jozefovým odmietnutím, oznámila svojim sluhom a svojmu manželovi, že ju chcel Jozef znásilniť. Následkom toho Jozefa uväznili.

Jozef v žalári prežíva to, čo v nejakej podobe okúsi každý: pocit opustenia Bohom, hoci aj v tomto ťažkom období „Hospodin bol s Jozefom“ (Gn 39,21).

Boh však napokon koná a Jozef začne mať dobrý vzťah so správcom žalára. Rovnako ako v dome jeho pána, aj vo väznici Boh žehná Jozefa. Áno, Jozef má mnohé obdarovania, a napriek zlej situácii, v ktorej sa teraz ocitol (aj predtým bol však len otrokom), snaží sa konať čo najlepšie a najzodpovednejšie. Nech už boli jeho dary akékoľvek, v konečnom dôsledku to bol jedine Boh, kto mu pomohol uspieť. „Správca žalára nedohliadal na nič, čo mu zveril, lebo Hospodin bol s Jozefom a s úspechom sprevádzal všetko jeho úsilie.“ (Gn 39,23) Poučenie? Keď oplývame darmi a prežívame úspech, nezabúdajme na skutočného Darcu!

**Aplikácia**

`Uvažuj o texte Gn 39,7–12. Ako Jozef odolal zvodu Pótifarovej manželky? Prečo Jozef konkrétne povedal, že keby urobil, o čo ho žiadala, bol by to hriech proti Bohu? Čo tým hovorí o svojom pochopení podstaty hriechu?`

---

#### Dodatečné otázky k diskuzi

`Do jakého prostředí se Josef dostal v Egyptě? Kdo si ho koupil?`

`Jak je možné, že se otrok stává správcem jmění svého pána?`

`Jak se Josef cítil, když se ocitl v pozici správce domu svého pána?`

`Proč Josef odmítá vyhovět manželce svého pána?`

`Co musel Josef prožívat, když je nespravedlivě odsouzen do vězení?`

`Proč se i v našem životě střídají „společenské“ vzestupy a pády?`

`Proč se Josef i v těchto chvílích drží víry v Boha a slouží mu?`

`Jaké myšlenky asi napadali Josefa, když faraonův číšník nesplnil svůj slib? Co bys na jeho místě prožíval ty?`