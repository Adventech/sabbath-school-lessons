---
title:  Jozef – majster snov
date:  04/06/2022
---

### Texty na tento týždeň
Genezis 37–41

> <p>Úvodný text</p>
> Hovorili si medzi sebou: „Pozrite, prichádza majster snov! (Gn 37,19)

Jozefov príbeh (Genezis 37–50) pokrýva poslednú časť knihy Genezis – od jeho prvých snov v Kanaáne (Gn 37,1–11), až po jeho smrť v Egypte (Gn 50,26). Kniha Genezis sa venuje Jozefovi viac než ktorémukoľvek inému patriarchovi. Hoci je Jozef iba jedným z Jákobových synov, v knihe Genezis je predstavený ako veľký patriarcha, podobne ako Abrahám, Izák a Jákob.

Pri štúdiu uvidíme, že Jozefov život vyzdvihuje dve dôležité teologické pravdy: (1) Boh plní svoje sľuby, (2) Boh môže premeniť zlo na dobro.

Tento týždeň sa zameriame na rané obdobie Jozefovho života. Bol Jákobovým obľúbeným synom, ktorého ironicky prezývali baal ha-chalomot, teda „snívač“ (Gn 37,19), čo doslova znamená „majster snov“. Naznačuje to, že Jozef bol „odborníkom“ na sny a ich výklad. Takéto označenie sa mu hodí, pretože Jozef sny nielen prijíma, rozumie im a prorocky ich vykladá, ale tieto sny sa vypĺňajú v jeho živote.

V študovaných kapitolách opäť uvidíme opakované potvrdenie Božej prozreteľnosti, a to aj napriek zlu a hriešnosti ľudského srdca.

**Osnova lekcie**

Touto lekciou otvárame záverečnú časť knihy Genezis, ktorá sa zameriava na osudy Jákobovho syna Jozefa. Pri štúdiu tohto týždňa budeme sledovať jeho životnú púť od detstva až do situácie, keď sa dostáva ako otrok do Egypta.

`Gn 37,1–11: Rodinné problémy (nedeľa)`

`Gn 37,18–24: Útok na Jozefa (pondelok)`

`Gn 38,24–26: Júda a Tamar (utorok)`

`Gn 39,7–12: Jozef ako otrok v Egypte (streda)`

`Gn 41,25–31: Faraónove sny (štvrtok)`

---

#### Dodatečné otázky k diskuzi

`Jak bys charakterizoval Josefa v době jeho dospívání a mládí?`

`Proč tomuto chlapci říkali bratří „mistr snů“?`

`Co si myslíš o snech a jejich významu pro náš život?`

`Jsou sny vždy „prorocké“? Jak bychom měli ke snům přistupovat?`

`Měl jsi někdy „prorocký“ sen? Jak jsi poznal, že je jiný?`

`Které dvě teologické pravdy odhaluje Josefův život?`

`Věříš tomu, že Bůh vždy plní sliby, které dal? Proč?`

`Stalo se ti někdy, že Bůh zlé změnil v dobré? Popiš nám to.`