---
title:  Hospodin sa postará
date:  16/05/2022
---

> <p></p>
> <sup>7</sup>Izák povedal svojmu otcovi Abrahámovi: „Otec!“ Ten odpovedal: „Čo chceš, syn môj?“ Izák sa spýtal: „Pozri, oheň a drevo je tu, no kde je baránok na spaľovanú obetu?“ <sup>8</sup>Syn môj, baránka na spaľovanú obetu si obstará Boh.“ ... <sup>14</sup>Abrahám nazval toto miesto „Hospodin sa postará“. Tak sa dodnes hovorí: „Na vrchu sa Hospodin postará.“ <sup>15</sup>Hospodinov anjel znova zavolal z neba na Abraháma <sup>16</sup>a povedal: „Prisahám na seba samého,“ znie výrok Hospodina, „pretože si to urobil a neodoprel si mi svojho jediného syna, <sup>17</sup>určite ťa požehnám a rozmnožím tvoje potomstvo ako hviezdy na nebi a ako piesok na morskom brehu; tvoje potomstvo sa zmocní brány svojich nepriateľov. <sup>18</sup>Pretože si poslúchol môj hlas, v tvojom potomstve budú požehnané všetky národy zeme.“ 

**Osobné štúdium**

`Uvažuj o úvodných veršoch (Gn 22,7.8.14–18). Ako Boh splnil svoje zasľúbenie, že sa postará? O čo sa postaral?`

Keď sa Izák pýtal na obetné zviera, Abrahám odpovedal veľmi neobvykle: „Syn môj, baránka na spaľovanú obetu si obstará Boh.“ (Gn 22,8) Hebrejská slovesná forma však môže znamenať aj „Boh sa poskytne ako baránok“. Sloveso „poskytnúť sa“ (jire-lo) sa používa spôsobom, ktorý môže znamenať „poskytnúť seba“.

Tento príbeh odhaľuje podstatu plánu spasenia, v ktorom samotný Hospodin trpí a platí trest za naše hriechy!

`Uvažuj o textoch Jn 1,1–3 a Rim 5,6–8. Ako nám tieto verše pomáhajú porozumieť, čo sa stalo na kríži, ktorého predobrazom je obeť na vrchu Morija?`

Udalosti na vrchu Morija sa odohrali dlho pred Ježišovým ukrižovaním. Abrahám „v kroví uzrel barana zachyteného za rohy“ (Gn 22,13). Tento baránok ukazoval priamo na Ježiša. On je Ten, ktorého „uzrel“ Abrahám, ako vysvetľuje neskôr: „Na vrchu Hospodinovom sa uvidí.“ (Gn 22,14; Roh) Sám Ježiš poukázal na Abrahámovo prorocké vyjadrenie, keď povedal: „Váš otec Abrahám zaplesal, že uvidí môj deň; aj videl a zaradoval sa.“ (Jn 8,56)

„Boh prikázal Abrahámovi obetovať svojho syna, aby mu názorne predstavil evanjelium a vyskúšal jeho vieru. Boh dopustil smrteľnú úzkosť, ktorú Abrahám v oných dňoch strašnej skúšky prežíval, aby bolo zjavené, akú veľkú obeť prinesie večný Boh pre spásu človeka. Nijaká iná skúška by mu nebola pripravila takú duševnú trýzeň, ako obetovanie vlastného syna. Boh vydal svojho Syna na strašnú a potupnú smrť.“ (PP 154; PP /sk/ 109)

**Aplikácia**

`Ako nám príbeh z vrchu Morija pomáha lepšie porozumieť tomu, čo sa stalo na kríži a čo Boh za nás vytrpel? Aká by mala byť naša odpoveď na to, čo pre nás Boh vykonal?`

---

#### Dodatečné otázky k diskuzi

`Jaké pocity zakoušel Abraham cestou k hoře, kde měl zemřít jeho syn?`

`Abraham nevěděl, jak to dopadne. Jak mohl synovi tvrdit, že Bůh si opatří beránka?`

`Izák se poté nechá otcem spoutat a položit na oltář. Proč se nebránil?`

`Představ si, že si můžeš vybrat – buď se sám staneš obětí, nebo na oltáři obětuješ svého syna. Co a proč bys zvolil?`

`Podle hebrejštiny mohl Abraham odpovědět, že sám „Bůh se poskytne jako beránek“. Jak se ti líbí tato interpretace?`

`V čem se podobají pocity Abrahama a Hospodina? V čem se liší?`

`Hospodin dovolil Ježíši, aby se poskytl jako oběť za nás a naše vykoupení. Proč to bylo nutné? Jak tím usvědčil ďábla ze lži?`