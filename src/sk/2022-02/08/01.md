---
title:  Zasľúbenie
date:  14/05/2022
---

### Texty na tento týždeň
Genezis 22–25

> <p>Úvodný text</p>
> Abrahám bol starec vo vysokom veku a Hospodin ho vo všetkom požehnával. (Gn 24,1)

Ako Boh sľúbil, Sára napokon porodila Abrahámovi syna „v jeho starobe“ (Gn 21,2) a Abrahám mu dal meno Izák (pozri Gn 21,1–5). Ale príbeh o Abrahámovi sa tým zďaleka neskončil. Celý príbeh dosahuje vrchol, keď Abrahám berie svojho syna na vrch Morija, aby ho tam obetoval. Izáka však nahradil baran (Gn 22,13), ktorý vyjadroval Boží záväzok požehnať národy prostredníctvom Abrahámovho „potomstva“ (Gn 22,17.18). Týmto potomstvom bol samozrejme Ježiš (Sk 13,23). V tomto úžasnom (a v niektorých ohľadoch aj znepokojujúcom) príbehu sú tak odhalené mnohé dôležité aspekty plánu spasenia.

Nech už je posolstvo tohto príbehu akékoľvek, Abrahámova rodina musela byť Božou výzvou otrasená. Patriarchova budúcnosť bola nejasná. Sára zomrela bezprostredne po obetovaní na vrchu Morija (Genezis 23) a Izák bol ešte stále slobodný a bezdetný.

Abrahám potom prevzal iniciatívu a zaistil pre svojho syna „správnu“ budúcnosť. Zariadil manželstvo Izáka s Rebekou (Genezis 24), ktorá mu porodila dvoch synov (Gn 25,21–23). Sám Abrahám sa oženil s Keturou, ktorá mu dala mnoho detí (Gn 25,1–6). Tento týždeň budeme sledovať Abrahámov príbeh až do konca jeho života (Gn 25,7–11).

**Osnova lekcie**

Ide už o tretiu lekciu, v ktorej sledujeme životné osudy Abraháma. Tentoraz sa zameriame na udalosti od narodenia jeho vytúženého syna Izáka, až po záver jeho života.

`Gn 22,1–8: Vrch Morija (nedeľa)`

`Gn 22,7–18: Hospodin sa postará (pondelok)`

`Gn 23,1–6: Smrť Sáry (utorok)`

`Gn 24,1–9: Manželka pre Izáka (streda)`

`Gn 24,67–25,8: Manželka pre Abraháma (štvrtok)`

---

#### Dodatečné otázky k diskuzi

`Jak rozumíš termínu „zaslíbení“, který je v nadpisu lekce?`

`Co asi prožíval Abraham, když se mu konečně narodil zaslíbený syn?`

`Jak bys definoval, co je to požehnání?`

`Hospodin Abrahamovi „ve všem požehnal“. V čem vidíš toto požehnání?`

`Jak bys popsal poslední část Abrahamova života? Co vše zažil?`

`Je v Bibli nějaké „zaslíbení“, které se týká tebe? Pokud ano, jaké?`