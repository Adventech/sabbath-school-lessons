---
title:  Manželka pre Izáka
date:  18/05/2022
---

> <p></p>
> <sup>1</sup>Abrahám bol starec vo vysokom veku a Hospodin ho vo všetkom požehnával. <sup>2</sup>Abrahám povedal najstaršiemu sluhovi vo svojom dome, ktorý mu spravoval celý majetok: „Polož svoju ruku pod moje bedrá! <sup>3</sup>Zaväzujem ťa prísahou pred Hospodinom, Bohom neba i zeme, že nevezmeš pre môjho syna ženu z dcér Kanaánčanov, medzi ktorými bývam, <sup>4</sup>ale pôjdeš do mojej vlasti k môjmu príbuzenstvu a tam vyberieš ženu pre môjho syna Izáka.“ <sup>5</sup>Sluha mu odpovedal: „Ak tá žena nebude chcieť ísť so mnou do tejto krajiny, mám potom zaviesť tvojho syna späť do krajiny, z ktorej si odišiel?“ <sup>6</sup>Abrahám mu povedal: „Neopováž sa zaviesť ta môjho syna! <sup>7</sup>Hospodin, Boh nebies, ma vyviedol z domu môjho otca, z mojej rodnej krajiny, oslovil ma a prisahal mi: ‚Túto krajinu dám tvojmu potomstvu.‘ On pošle pred tebou svojho anjela a ty budeš môcť vybrať ženu pre môjho syna. <sup>8</sup>Keby však tá žena s tebou nechcela ísť, táto prísaha ťa nebude zaväzovať. Len môjho syna ta nezaveď!“ <sup>9</sup>Nato sluha položil ruku pod bedrá svojho pána, Abraháma, a odprisahal mu to. 

**Osobné štúdium**

Genezis 24 rozpráva príbeh o svadbe Izáka po Sárinej smrti. Tieto dva príbehy spolu súvisia.

`Prečítaj si text Genezis 24. Prečo Abrahámovi tak veľmi záležalo na tom, aby si jeho syn nevzal za ženu Kanaánčanku?`

V predchádzajúcej kapitole sme sa dozvedeli o Abrahámovom úsilí získať pôdu, v ktorej by pochoval svoju manželku. Jeho úsilie súviselo s Božím sľubom, že jeho potomkom dá zasľúbenú krajinu. Teraz Abrahám trvá na tom, aby sa ani Izák neusadil mimo zasľúbenej krajiny (Gn 24,7). Izák si privádza svoju nevestu do stanu Sáry a v Rebeke nachádza „útechu po smrti svojej matky“ (Gn 24,67). Táto zmienka nás vracia späť k Sárinej smrti a poukazuje na Izákovu bolesť zo straty matky.

Príbeh je plný modlitieb a naplnenia modlitieb a je obohatený o lekcie o Božej prozreteľnosti a ľudskej slobode. Začína sa Abrahámovou modlitbou. Prísaha na „Hospodina, Boha neba i zeme“ (Gn 24,3) robí z tejto modlitby predovšetkým vyznanie, že Boh je Stvoriteľ (Gn 1,1; Gn 14,19) s priamym vplyvom na narodenie Abrahámových potomkov, vrátane samotného Mesiáša.

Zmienka o „anjelovi“ a o „Hospodinovi, Bohu nebies“ (Gn 24,7) poukazuje na Pánovho anjela, ktorý prišiel z neba, aby uchránil Izáka pred zabitím (Gn 22,11). Boh, ktorý ovláda vesmír, anjel, ktorý zasiahol pri záchrane Izáka, bude viesť zúčastnených aj v otázke Izákovho manželstva.

Abrahám však počíta s možnosťou, že žena nebude reagovať na Božie volanie. Hoci je Boh mocný, nenúti ľudí, aby Ho poslúchali. Napriek tomu, že Boží plán pre Rebeku je nasledovať Eliezera, zachováva si slobodu voľby. Bolo teda možné, že Rebeka odmietne vziať si Izáka. A ak by sa tak rozhodla, nikto ju nebude k takémuto kroku nútiť.

Vidíme tu teda ďalší príklad veľkého tajomstva: Boh nám, ľuďom, dáva slobodnú vôľu. Dáva nám slobodu rozhodovať sa. Slobodu, po ktorej nebude šliapať. (Ak by to urobil, nešlo by o slobodnú vôľu.) A aj napriek realite ľudskej slobodnej vôle a mnohým hrozným rozhodnutiam, ktoré ľudia so svojou slobodnou vôľou robia, môžeme dôverovať, že Božia láska a dobrota napokon zvíťazia.

**Aplikácia**

`Prečo je pre nás útechou vedieť, že hoci nie všetko, čo sa deje, je Božou vôľou, On je stále zvrchovaným vládcom? Ako nám proroctvá (napríklad Daniel 2) potvrdzujú túto skutočnosť?`

---

#### Dodatečné otázky k diskuzi

`Proč se Abraham tak angažuje v tom, koho si Izák vezme za manželku?`

`Co v té době zřejmě Izák prožíval?`

`Mají rodiče i dnes vybírat dětem jejich životní partnery? Proč si to myslíš?`

`V jakém případě měl být Elíezer zproštěn přísahy, kterou dal svému pánu?`

`Co nám tento příběh prozrazuje o Božím vztahu k naší svobodné volbě?`

`Jak můžeme věřit, že Boží láska nakonec zvítězí, navzdory naší svobodné vůli a našim špatným rozhodnutím?`

`Co prožil Izák, když mu Elíezer přivedl Rebeku?`

`Jakou roli hraje ve tvém životě přísaha (slib)? Proč?`