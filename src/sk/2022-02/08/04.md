---
title:  Sárina smrť
date:  17/05/2022
---

> <p></p>
> <sup>1</sup>Sára sa dožila stodvadsaťsedem rokov; to bol Sárin vek. <sup>2</sup>Zomrela v Kirjat-Arbe, čo je Hebron, v Kanaáne. Abrahám šiel žialiť za Sárou a oplakávať ju. <sup>3</sup>Potom vstal od svojej mŕtvej a oslovil Chetitov: <sup>4</sup>„Som medzi vami len cudzinec a prisťahovalec; poskytnite mi u vás miesto pre rodinný hrob, kam by som mohol mŕtvu odniesť a pochovať.“ <sup>5</sup>Chetiti Abrahámovi odpovedali: <sup>6</sup>„Pane, počuj nás. Ty si medzi nami ako Božie knieža; pochovaj mŕtvu v najlepšom z našich hrobov. Nikto z nás ti nebude brániť pochovať mŕtvu v jeho hrobe.“ 

**Osobné štúdium**

Vo verši Gn 22,23 sa dozvedáme o narodení Rebeky, ktoré je predpoveďou budúceho manželstva medzi Izákom a Rebekou (Genezis 24). Podobne správa o smrti a pochovaní Abrahámovej manželky Sáry (Genezis 23) predpovedá jeho budúce manželstvo s Keturou (Gn 25,1–4).

`Prečítajte si text Genezis 23. Aké posolstvo prináša príbeh o Sárinej smrti a pohrebe v súvislosti s naplnením Božieho zasľúbenia Abrahámovi?`

Zmienka o smrti Sáry bezprostredne po príbehu o obetovaní Izáka môže naznačovať, že na ňu mali obrovský vplyv udalosti, pri ktorých jej syn takmer prišiel o život. Sára bola vlastne tiež súčasťou „skúšky“, ktorej bol vystavený jej manžel, podobne ako bola spolu s ním pri jeho zlyhaniach (Gn 12,11–13).

Sára nebola typom človeka, ktorý by mlčal o dôležitých alebo znepokojivých skutočnostiach (porovnaj s Gn 16,3–5; Gn 18,15; Gn 21,9.10). Jej neprítomnosť a mlčanie v príbehu obetovania Izáka, a dokonca jej smrť po tejto dramatickej udalosti, hovoria o jej zainteresovanosti v celom príbehu viac, než by o tom hovorila jej fyzická prítomnosť. Aj zmienka o jej vysokom veku (Gn 23,1), ktorá korešponduje s Abrahámovou starobou (Gn 24,1), ukazuje dôležitosť Sáry v celom príbehu.

Sára je totiž jedinou ženou v Starej zmluve, o ktorej sa uvádza počet jej rokov. Skutočnosť, že kapitola sa nezameriava na Sárinu smrť, ale na kúpu jej hrobu, zdôrazňuje prepojenie so zasľúbenou krajinou.

Už zmienka o tom, že zomrela „v Kanaáne“ (Gn 23,2), zdôrazňuje zakorenenie Sárinej smrti v Bohom zasľúbenej krajine. Sára je prvou mŕtvou z Abrahámovho kmeňa, ktorá zomrela a bola pochovaná v zasľúbenej krajine. Abrahámove obavy z toho, že je „cudzinec a prisťahovalec“ (Gn 23,4) a jeho vytrvalá hádka s Chetitmi ukazujú, že Abrahám nemal záujem len o získanie hrobu, ale išlo mu predovšetkým o trvalé usadenie sa v krajine.

**Aplikácia**

`Uvažuj o verši Gn 23,6. Akú povesť mal podľa tohto textu Abrahám? Ako to môže súvisieť s úlohou, ktorú mu zveril Hospodin?`

---

#### Dodatečné otázky k diskuzi

`V příběhu o obětování Izáka není zmínka o Sáře. Nevíme, zda o tom věděla, nebo ji Abraham raději předem nic neříkal. Co a proč si o tom myslíš?`

`Souhlasíš s autorem, že události ohledně zkoušky Abrahamovy víry na hoře Moria mohly mít vliv na smrt jeho ženy Sáry? Proč?`

`Co si Abraham uvědomil v souvislosti s pohřbem své manželky?`

`Jaké pocity a jaké myšlenky měl asi Abraham, když musí koupit kousek pole v zemi, která bude jednou patřit jeho potomkům?`

`Jak je možné, že Abraham navzdory tomu všemu věřil Božím zaslíbením?`

`V jakých situacím začínáš pochybovat o Božích zaslíbeních? Co pak děláš?`