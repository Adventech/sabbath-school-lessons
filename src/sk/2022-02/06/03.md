---
title:  Pokušenie Egypta
date:  02/05/2022
---

> <p></p>
> <sup>10</sup>Keď v krajine nastal hlad, Abrám odišiel do Egypta, aby tam začas pobudol, lebo v krajine sa veľmi rozšíril hlad. <sup>11</sup>Keď sa chystali vojsť do Egypta, povedal svojej žene Saraj: „Pozri sa, viem, že si žena krásneho vzhľadu. <sup>12</sup>Keď ťa uvidia Egypťania, povedia si: ‚Toto je jeho žena.‘ Mňa zabijú a teba nechajú nažive. <sup>13</sup>Povedz teda, že si moja sestra, aby sa mi pre teba vodilo dobre a zostal som tvojou zásluhou nažive.“ <sup>14</sup>Keď Abrám prišiel do Egypta, Egypťania videli, že je to žena veľmi krásna. <sup>15</sup>Uvideli ju aj faraónovi dvorania, vychválili ju pred faraónom a odviedli ju do jeho paláca. <sup>16</sup>Ten pre ňu s Abrámom dobre zaobchádzal, takže mal ovce, dobytok, osly, sluhov, slúžky, oslice a ťavy. <sup>17</sup>Hospodin však postihol faraóna i jeho dom ťažkými údermi pre Saraj, Abrámovu ženu. <sup>18</sup>Faraón zavolal Abráma a povedal mu: „Čo si mi to urobil? Prečo si mi nepovedal, že je to tvoja žena? <sup>19</sup>Prečo si povedal, že je to tvoja sestra? Ja som si ju preto vzal za ženu. Tu teda máš svoju ženu, ber si ju a choď!“ <sup>20</sup>Faraón ho potom zveril mužom, aby ho poslali preč aj s jeho ženou i so všetkým, čo mal.  

**Osobné štúdium**

`Uvažuj o úvodnom texte (Gn 12,10–20). Čo viedlo Abráma do Egypta? Ako by si porovnal morálne zásady Abráma a faraóna?`

Je iróniou, že Abrám, ktorý práve doputoval do zasľúbenej krajiny, sa rozhodol odísť do Egypta, pretože „v krajine nastal hlad“ (Gn 12,10). V staroegyptských textoch nachádzame dôkazy o tom, že ľudia z Kanaánu odchádzali v čase hladu práve do Egypta. V zbierke „Múdrosť faraóna Merikareho“, ktorá pochádza z obdobia Stredného kráľovstva (2060–1700), sú ľudia pochádzajúci z Kanaánu označovaní ako „biedni Ázijčania“ (aamu) a charakterizovaní ako „zúfalí... trpiaci nedostatkom vody... neprebývajúci na jednom mieste, putujúci za jedlom z miesta na miesto“. (LICHTHEIM Miriam, Ancient Egyptian Literature, Volume I: The Old and Middle Kingdoms. Berkeley, CA: University of California Press, 1973, str. 103, 104)

Pokušenie Egypta bolo pre starovekých Izraelitov často veľkým problémom (Nm 14,3; Jer 2,18). Egypt sa tak stal postupne symbolom ľudí, ktorí dôverujú viac ľuďom než Bohu (2Krľ 18,21; Iz 36,6.9). V Egypte, kde bol každodenný dostatok vody, viera nebola potrebná, pretože „zasľúbenie krajiny“ bolo okamžite viditeľné. V porovnaní s krajinou hladu vyzeral Egypt ako dobré miesto na prebývanie. A to aj napriek výzve, ktorú Abrám počul od Hospodina.

Abrám, ktorý opúšťa Kanaán, je protikladom Abráma, ktorý opustil Úr. Predtým bol Abrám predstavený ako človek viery, ktorý vychádza z Úru, pretože poslúcha Božie volanie. Teraz však Abrám opúšťa zasľúbenú krajinu z vlastnej vôle. Predtým sa Abrám spoliehal na Boha, teraz sa správa ako človek stavajúci na vlastnej skúsenosti, ako manipulatívny a neetický politik, ktorý sa spolieha len sám na seba. „Počas Abrahámovho pobytu v Egypte sa ukázalo, že tento Boží muž má svoje ľudské slabosti a nedokonalosti. Keď Abrahám zatajil skutočnosť, že Sára je jeho žena, prejavil nedôveru v Božiu ochranu a nedostatok tej neochvejnej viery a odvahy, o ktorej za svojho života podal toľko jedinečných dôkazov.“ (PP 130; PP /sk/ 90)

Vidíme teda, že aj veľký Boží muž môže urobiť chyby a padnúť. A Boh ho aj napriek tomu neopustí. Keď Nová zmluva hovorí o Abrahámovi ako o príklade spasenia z milosti, znamená to presne to – milosť. Pretože ak by spasenie nebolo z milosti, Abrahám by nemal žiadnu nádej. A my spoločne s ním.

**Aplikácia**

`Čo by nás mal naučiť tento príbeh o tom, aké ľahké je aj pre verných kresťanov vybočiť zo správnej cesty? Prečo neposlušnosť nikdy nie je dobrá voľba?`

---

#### Dodatečné otázky k diskuzi

`Co přivedlo Abrahama do Egypta?`

`Proč prosil svou ženu, aby lhala a říkala, že je jeho sestra?`

`Jak zareagoval Hospodin, když si farao chtěl vzít Sáru za manželku?`

`Bůh potrestal faraona a ne Abrahama. Nebyla to nespravedlnost? Proč?`

`Jak Bůh hodnotí to, že Abraham opustil zemi, do které ho přivedl?`

`V jakých situacích máme i my chuť „sestoupit do Egypta“? Proč?`

`Co děláš, když vezmeš budoucnost do vlastních rukou a dopadne to zle?`

`Jak roli hraje v tomto egyptském příběhu Boží milost? Kdo všechno ji zažil?`