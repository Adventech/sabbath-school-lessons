---
title:  Abrám a Lót
date:  03/05/2022
---

> <p></p>
> <sup>7</sup>Medzi pastiermi Abrámových stád a pastiermi Lótových stád vznikol spor. V tom čase bývali v krajine Kanaánčania a Perizzejci. <sup>8</sup>Preto Abrám povedal Lótovi: „Nech nie je rozbroj medzi nami, medzi mojimi pastiermi a tvojimi pastiermi, veď sme bratia! <sup>9</sup>Či nie je pred tebou celá krajina? Preto ťa prosím, oddeľ sa odo mňa! Ak pôjdeš naľavo, ja pôjdem napravo; ak si vyberieš pravú stranu, ja sa poberiem na ľavú.“ <sup>10</sup>Lót sa rozhliadol a videl, že celé okolie Jordánu až po Coar je zavlažované ako Hospodinova záhrada a ako Egypt. To bolo predtým, ako Hospodin zničil Sodomu a Gomoru. <sup>11</sup>Preto si Lót vybral celé okolie Jordánu a odišiel na východ. Takto sa oddelili jeden od druhého. <sup>12</sup>Abrám býval v krajine Kanaán, Lót sa zdržiaval v mestách Okolia a prenášal svoje stany až po Sodomu. 

**Osobné štúdium**

`Prečítaj si text Gn 13,1–18. Čo nás tento príbeh učí o dôležitosti povahy človeka a správneho charakteru?`

Abrám sa vracia na miesto, z ktorého odišiel, akoby jeho cesta do Egypta bola len nešťastnou obchádzkou. Boží príbeh s Abrámom pokračuje tam, kde sa zastavil pri jeho prvej ceste do zasľúbenej krajiny. Abrámovou prvou zastávkou sa stal Bétel (Gn 13,3), rovnako ako pri jeho predchádzajúcej ceste (Gn 12,3–6). Abrám sa kajal, vrátil sa, „vstúpil do seba“ a znova bol z neho Abrám, muž viery.

Abrámovo opätovné spojenie s Bohom sa prejavuje aj na jeho vzťahu k ľuďom. Vidieť to na tom, ako zvláda problém so synovcom Lótom, ktorý sa týka využívania krajiny. Je to sám Abrám, kto navrhuje mierovú dohodu a necháva Lóta, aby si vybral ako prvý (Gn 13,9.10). Ide o akt veľkorysosti a láskavosti, ktorý svedčí o láskavej povahe Abráma.

Skutočnosť, že Lót si vybral pre seba najlepšiu časť, dobre zavlažovanú pláň (Gn 13,10.11), bez akýchkoľvek obáv z hriešnosti svojich budúcich susedov (Gn 13,13), ukazuje niečo o jeho chamtivosti a charaktere. Dôraz na to, že Lót „si vybral“ (Gn 13,11), pripomína predpotopných ľudí, ktorí si tiež „vybrali“, po čom túžili (pozri Gn 6,2).

Na rozdiel od Lótovej sebeckej voľby bol Abrámov krok činom viery. Abrám si krajinu nevyberal, on ju dostal z Božej milosti. Kým Lót si obzeral krajinu motivovaný sebeckou túžbou, Abrám sa rozhliadal na Boží príkaz (Gn 13,14). Keď sa Abrám oddelil od Lóta, Boh sa mu opäť prihovoril (Gn 13,14). V skutočnosti je to prvá zmienka, keď Boh hovorí s Abrámom, od jeho povolania v chaldejskom Úr. „14Keď sa Lót od neho oddelil, Hospodin povedal Abrámovi: Rozhliadni sa z miesta, na ktorom si teraz, pozri na sever i na juh, na východ i na západ. 15Celú krajinu, ktorú vidíš, dám tebe a tvojmu potomstvu naveky.“ (Gn 13,14.15) Boh pozýva Abráma, aby sa prešiel po krajine. Takto je vyjadrený akt privlastnenia si: „Vstaň a prejdi krajinu po dĺžke a šírke, lebo ti ju dávam!“ (Gn 13,17)

Hospodin však dáva jasne najavo, že On, Boh, dáva krajinu Abrámovi. Je to dar milosti, ktorý si Abrám musí privlastniť vierou vedúcou k poslušnosti. Je to iba Božie dielo, ktoré prinesie všetko, čo Hospodin sľúbil Abrámovi (pozri Gn 13,14–17).

**Aplikácia**

`Ako sa môžeme naučiť byť láskaví a veľkorysí k druhým, aj keď k nám takí nie sú?`

---

#### Dodatečné otázky k diskuzi

`Proč se musel Abram a Lot rozejít?`

`Co vedlo Abrahama k tomu, že nevybírá jako první on, ale dává přednost Lotovi?`

`Jak zareagoval Lot na Abrahamův návrh? Co tím o sobě prozradil?`

`Stalo se ti, že raději sobecky volil sám, než by ses poradil s Bohem? Jaký byl výsledek?`

`Jak můžeme my bojovat s chamtivostí, která se snaží ovládnout i nás?`

`Co prožil Abraham poté, co se od něj Lot oddělil? Jak na jeho velkorysou nabídku Lotovi zareagoval Stvořitel?`

`Proč je spolehnutí na Hospodina víc než země, která vypadá jako zahrada Hospodinova?`

`S jakými pokušeními jsi v posledních dnech bojoval?`