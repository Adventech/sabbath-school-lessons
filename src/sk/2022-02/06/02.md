---
title:  Abrámov odchod
date:  01/05/2022
---

> <p></p>
> <sup>1</sup>Hospodin povedal Abrámovi: „Odíď zo svojej krajiny, od svojho príbuzenstva a z domu svojho otca do krajiny, ktorú ti ukážem! <sup>2</sup>Urobím z teba veľký národ, požehnám ťa, zvelebím tvoje meno. Buď požehnaním! <sup>3</sup>Požehnám tých, čo teba žehnajú a tých, čo tebe zlorečia, prekľajem. V tebe budú požehnané všetky pokolenia zeme.“ <sup>4</sup>Vtedy Abrám odišiel, ako mu prikázal Hospodin. Šiel s ním aj Lót. Abrám mal sedemdesiatpäť rokov, keď odišiel z Charánu. <sup>5</sup>Abrám vzal svoju ženu Saraj, svojho synovca Lóta, všetok majetok, čo nadobudli, i služobníctvo, ktoré získali v Charáne. Pohli sa a šli do Kanaánu. Keď prišli do Kanaánu, <sup>6</sup>Abrám prešiel krajinou až k posvätnému miestu v Sícheme, k Moreho dubu. Vtedy bývali v krajine Kanaánčania. <sup>7</sup>Abrámovi sa zjavil Hospodin a povedal mu: „Túto krajinu dám tvojmu potomstvu.“ Potom tam postavil oltár Hospodinovi, ktorý sa mu zjavil. <sup>8</sup>Odtiaľ odišiel do pohoria na východ od Bételu a tam si rozložil stan. Na západ od neho bol Bétel, na východ Aj. Tam postavil Hospodinovi oltár a vzýval Hospodinovo meno. <sup>9</sup>Potom Abrám pokračoval v ceste k Negevu. 

**Osobné štúdium**

`Uvažuj o úvodnom texte (Gn 12,1–9). Prečo Boh povolal Abráma, aby opustil svoju krajinu a rodinu? Ako reagoval Abrám?`

Podľa biblického záznamu Boh naposledy oslovil človeka, keď sa prihovoril Noachovi, aby ho po potope uistil, že uzavrie zmluvu s „každým živým tvorom na zemi“ (Gn 9,15–17) a že už nikdy nedopustí celosvetovú potopu. Boh sa teraz prihovára Abrámovi a Hospodinove slová nadväzujú na jeho predchádzajúce zasľúbenie: prostredníctvom Abráma požehná všetky národy zeme.

Naplnenie tohto proroctva sa začína opustením minulosti. Abrám zanecháva všetko, čo mu bolo známe – rodinu, krajinu, a dokonca aj časť seba. Intenzita tohto priebehu sa odzrkadľuje dôrazom na kľúčové slovo „choď“, ktoré sa v tejto súvislosti opakuje sedemkrát. Abrám musí najprv opustiť svoju krajinu „chaldejský Úr“, čo je vlastne Babylon (Gn 11,31; Iz 13,19). Výzva „vyjsť z Babylona“ má medzi biblickými prorokmi dlhú históriu (Iz 48,20; Zj 18,4).

Abrámov odchod sa týka aj jeho rodiny. Abrám musí opustiť svoje dedičstvo a veľa z toho, čo sa naučil a čo nadobudol prostredníctvom rodiny, vzdelania a vplyvu.

Božia výzva ísť ďalej však zahŕňa ešte viac. Hebrejské slovné spojenie lek leká („choď“), v preklade doslovne znamená „ty choď“ alebo „choď sám za seba“. Abrámov odchod z Babylona je dôležitejší než jeho rodina či prostredie, z ktorého vychádza. Hebrejčina kladie dôraz na osobu Abráma. Abrám potrebuje opustiť samého seba, musí sa zbaviť tej časti svojho ja, ktorá obsahuje jeho babylonskú minulosť.

Cieľom tohto opustenia je „krajina“, ktorú mu Boh ukáže. Ten istý jazyk bude opäť použitý v kontexte obetovania Izáka (Gn 22,2), kde bude odkazovať na vrch Moria. Na vrchu, na ktorom bude obetovaný Izák, bude neskôr postavený jeruzalemský chrám (2Krn 3,1). Božie zasľúbenie sa netýka len fyzickej vlasti, ale aj záchrany sveta. Táto myšlienka je opätovne potvrdená v Božom zasľúbení požehnania pre všetky národy (Gn 12,2.3). Sloveso barak („požehnať“) sa v tejto pasáži vyskytuje päťkrát. Proces tohto univerzálneho požehnania prebieha prostredníctvom Abrámovho „potomstva“ („semena“) (Gn 22,18; 26,4; 28,14). Text tu odkazuje na „potomstvo“, čo sa nakoniec naplní v Ježišovi Kristovi (Sk 3,25).

**Aplikácia**

`Keby ťa Boh vyzval, aby si niečo opustil, čo by to bolo? Čo by si mal zanechať, aby si počúvol Božie volanie?`

---

#### Dodatečné otázky k diskuzi

`Jaký slib dostal Abraham od Stvořitele?`

`Co musel Abraham udělat, aby se stal velkým národem a požehnáním?`

`Proč se musel Abraham rozloučit s prostředím, ve kterém žil?`

`Zažil jsi někdy nějaké stěhování? Jak jsi to prožíval?`

`Zkus si představit, že by tě Bůh oslovil jako Abrahama. Co bys dělal? Proč?`

`Jak rozumíš tvrzení autora, že Abraham měl opustit „dokonce i část sebe“?`

`Proč se i my musíme vzdát „části sebe“? Kdy a jak se to stává?`

`Myslíš, že se i my musíme někdy rozloučit se známým prostřením a jít do neznáma? Proč?`

`Co už jsi v životě opustil pro svou víru? V čem to pro tebe bylo těžké?`