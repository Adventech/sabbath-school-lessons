---
title:  Desiatok pre Melchisedeka
date:  05/05/2022
---

> <p></p>
> <sup>18</sup>Šalémsky kráľ Melchisedek priniesol chlieb a víno. Bol totiž kňazom Najvyššieho Boha. <sup>19</sup>Požehnal ho a povedal: „Nech Abráma požehná Najvyšší Boh, Tvorca neba i zeme. <sup>20</sup>Nech je zvelebený Najvyšší Boh, ktorý ti vydal do rúk tvojich nepriateľov.“ Vtedy mu Abrám dal desiatok zo všetkého. <sup>21</sup>Sodomský kráľ povedal Abrámovi: „Daj mi ľudí, majetok si nechaj!“ <sup>22</sup>Abrám však sodomskému kráľovi odpovedal: „Prísažne dvíham ruku k Hospodinovi, Najvyššiemu Bohu, Tvorcovi neba a zeme, <sup>23</sup>že nevezmem ani len nitku, ani remienok z obuvi, vôbec nič z čohokoľvek, čo je tvoje, aby si nepovedal: ‚Obohatil som Abráma.‘ <sup>24</sup>Nechcem nič, iba to, čo zjedlo služobníctvo, a podiel pre mužov Anéra, Eškóla a Mamreho, ktorí šli so mnou. Oni nech dostanú svoj podiel.“ 

**Osobné štúdium**

`Uvažuj o textoch Gn 14,18–24 a Heb 7,1–10. Kto bol Melchisedek? Prečo dal Abrahám desiatok kňazovi, ktorý sa zjavil nevedno odkadiaľ?`

Nečakané zjavenie sa mierne záhadného Melchisedeka sa nám môže zdať nezvyčajné alebo dokonca nepatričné. Nie je to však tak. Najprv sa Abrámovi poďakovali kanaánski králi, teraz on prejaví vďačnosť tomuto kňazovi pro-stredníctvom desiatku.

Melchisedek pochádza z mesta Šalém, čo znamená „mier“ – príhodné meno uprostred nepokojov a vojen.

Prípona sedek (cedek, „spravodlivosť“) sa v mene Melchisedeka objavuje ako kontrast k menám kráľov Sodomy (Bera – „v zle“) a Gomory (Birša – „v podlosti“). V tomto kontexte mená veľmi silno vyjadrujú podstatu ich konania (Gn 14,2).

Melchisedek sa objavuje ako protiklad násilia a zla, ktoré predstavujú ostatní kanaánski králi. Táto pasáž obsahuje aj prvý biblický odkaz na slovo „kňaz“ (Gn 14,18). Spojenie Melchisedeka s „Najvyšším Bohom“ (Gn 14,18), ktorého Abrám nazýva Hospodinom (Gn 14,22), jasne naznačuje, že Abrám vnímal Melchisedeka ako kňaza Boha, ktorému Abrám slúžil. Melchisedek tak bol pozemským predstaviteľom Boha medzi ľuďmi tej doby.

Melchisedek koná ako kňaz. Podáva Abrámovi „chlieb a víno“. Toto spojenie často odkazuje na čerstvo lisovanú hroznovú šťavu (Dt 7,13 a 2Krn 31,5), ktorá sa znova objavuje v súvislosti s dávaním desiatkov (Dt 14,23). Okrem toho rozširuje požehnanie na Abráma (Gn 14,19).

Abrám mu medzitým „dal desiatok zo všetkého“ (Gn 14,20) ako reakciu na konanie Najvyššieho Boha, Stvoriteľa, „majiteľa nebies a zeme“ (Gn 14,19; Roh). Toto pomenovanie odkazuje na úvod príbehu o stvorení (Gn 1,1), kde výraz „nebesia a zem“ znamená úplnosť alebo „všetko“. Desiatok je tu chápaný ako výraz vďačnosti Stvoriteľovi, ktorý je vlastníkom všetkého (Heb 7,2–6; porovnaj s Gn 28,22). Paradoxne, uctievač chápe desiatok nie ako dar Bohu, ale ako dar od Boha, pretože Boh je darcom všetkého.

**Aplikácia**

`Prečo je akt vrátenia desiatku silným ukazovateľom viery a zároveň veľkým činom budujúcim vieru?`

---

#### Dodatečné otázky k diskuzi

`S jakou nabídkou přichází k Abrahamovi sodomský král?`

`Proč Abraham tuto nabídku odmítl?`

`S jakými „dary“ přichází král Malkísedech? Co tím Abrahamovi nabízí?`

`Abraham dal Malkísedechovi desátek. Proč to dělá a co tím vyjadřuje?`

`Co nám napovídají jména králů, kteří vystupují v tomto příběhu?`

`Jakou volbu máme my při jednání s druhými lidmi? Co jim můžeme jako křesťané nabídnout?`

`Máš osobní zkušenost s desátkem? Jakou roli hraje ve tvém životě?`

`Co vyjadřujeme tím, když Bohu „vracíme desátek“?`

`Můžeme i my druhým lidem žehnat? Pokud ano, jak?`