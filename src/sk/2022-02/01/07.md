---
title:  Podnety na zamyslenie
date:  01/04/2022
---

V knihe Výchova si prečítajte kapitolu „Veda a Biblia“.

„Keďže kniha prírody a kniha zjavenia nesú pečate tej istej majstrovskej mysle, nemôžu hovoriť inak než v úplnom súlade. Rôznymi metódami a rôznymi jazykmi svedčia o rovnako veľkých pravdách. Veda stále objavuje nové divy, ale vo svojom výskume neprináša nič, čo by pri správnom chápaní odporovalo božskému zjaveniu. Kniha prírody a písané slovo sa navzájom objasňujú. Tým, že nás učia čosi o zákonoch, ktorými Boh pôsobí, nás s ním vlastne bližšie zoznamujú.

Závery mylne odvodené zo skutočností pozorovaných v prírode vedú však ku zdanlivému rozporu medzi vedou a zjavením. V snahe o obnovenie súladu medzi nimi boli prijaté také výklady Písma, ktoré podkopávajú a ničia silu Božieho slova. Geológia sa chápe v rozpore s doslovnou interpretáciou Mojžišovho záznamu stvorenia. Tvrdí sa, že na vývoj zeme z chaosu boli potrebné milióny rokov. V snahe prispôsobiť Bibliu tomuto domnelému zjaveniu vedy sa dni stvorenia považujú za dlhé, neurčité obdobia, ktoré pokrývali tisíce, či dokonca milióny rokov.

Taký záver je neoprávnený. Biblický záznam je v súlade sám so sebou i s učením prírody.“ (Ed 128.129; Vých 111.112)

**Námety na spoločné uvažovanie**

`Prečo by bola ovplyvnená kvalita našej viery, ak by sme verili, že príbehy o stvorení sú len legendami, „mýtmi“, ktoré vznikli tak, aby nám sprostredkovali duchovné naučenia, ale bez historickej reality? Čo v biblickom texte naznačuje, že autor vedel, že príbeh stvorenia je rovnako „historický“ ako ostatné príbehy v knihe Genezis? Aké je Ježišovo svedectvo o historickej pravde týchto príbehov?`

`Čo nás príbeh Genezis učí o tom, že starostlivosť o Zem je dôležitá? Ako môžeme byť dobrými správcami našej planéty a zároveň sa vyhýbať nebezpečenstvu, že budeme uctievať stvorenstvo namiesto toho, aby sme uctievali samotného Stvoriteľa? V čom spočíva pokušenie uctievať stvorenstvo? (Pozri Rim 1,25.)`

`Ako sa napriek tisícročia dlhému pustošivému vplyvu hriechu neustále prejavuje pôvodný zázrak, krása a majestátnosť „veľmi dobrého“ stvorenia? Čo toto stvorenie vypovedá o Božej dobrote a moci?`

Západ slnka: 19.13
---

#### Dodatečné otázky k diskuzi

`Co nového jsi objevil během týdne při svém osobním studiu Bible?`

`Ovlivnila tato lekce tvůj pohled na vznik světa? Jak?`

`Jsi rád, že za Tvým vznikem není náhoda, ale Stvořitel? Proč?`

`Jakou změnu ve svém životě uděláš na základě této lekce?`