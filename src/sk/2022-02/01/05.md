---
title:  Stvorenie ľudstva
date:  30/03/2022
---

> <p></p>
> <sup>26</sup>Boh povedal: „Utvorme človeka na svoj obraz, na svoju podobu. Nech ľudia vládnu nad morskými rybami, nebeským vtáctvom, dobytkom, nad celou zemou a nad všetkými plazmi, čo sa hýbu po zemi!“ <sup>27</sup>Boh stvoril človeka na svoj obraz; na Boží obraz ho stvoril. Stvoril ich ako muža a ženu. <sup>28</sup>Boh ich požehnal a povedal im: „Ploďte sa a množte sa, naplňte zem a podmaňte si ju! Panujte nad morskými rybami, nad nebeským vtáctvom a nad všetkou zverou, čo sa pohybuje na zemi!“ <sup>29</sup>Potom Boh povedal: „Dal som vám všetky semenné rastliny na zemi a všetky stromy, prinášajúce ovocie, v ktorom je semeno, aby vám boli pokrmom. 

> <p></p>
> Vtedy Hospodin, Boh, stvárnil človeka, prach zo zeme, a vdýchol mu do nozdier dych života. Tak sa stal človek živou bytosťou. 

**Osobné štúdium**

Stvorenie ľudí bolo posledným Božím aktom stvorenia, ako ho zaznamenáva kniha Genezis. Ľudia sú vrcholom celého pozemského stvorenia, zmyslu, pre ktorý bola vytvorená naša planéta.

`Uvažuj o úvodných textoch (Gn 1,26–29 a Gn 2,7). Ako spolu súvisia tieto dve podania stvorenia človeka?`

To, že Boh stvoril ľudí na svoj obraz, je jedným z najodvážnejších tvrdení Písma. Len ľudia boli stvorení na Boží obraz. Hoci „Boh utvoril rôzne druhy divej zveri“ (Gn 1,25), iba v súvislosti s ľuďmi sa dozvedáme, že „Boh stvoril človeka na svoj obraz“ (Gn 1,27). Toto konštatovanie sa často obmedzovalo na duchovnú povahu ľudí v zmysle, že „Boží obraz“ znamená iba administratívnu funkciu reprezentovania Boha alebo duchovnú funkciu vzťahu človeka s Bohom či ľudí navzájom.

Aj keď sú tieto chápania správne, nezahŕňajú dôležitú fyzickú realitu stvorenia. Oba rozmery sú zahrnuté vo dvoch slovách „obraz“ a „podoba“, ktoré opisujú tento proces v Genezis 1,26. Kým hebrejské slovo celem („obraz“) odkazuje na konkrétny tvar fyzického tela, slovo demut („podoba“) odkazuje na abstraktné vlastnosti, ktoré sú porovnateľné s božskou osobou.

Hebrejské vyjadrenie „Boží obraz“ by preto malo byť chápané v celkovom zmysle biblického pohľadu na ľudskú prirodzenosť. Biblický text potvrdzuje, že jednotlivci (muži a ženy) boli stvorení na Boží obraz telesne aj duchovne. „Keď Adam vyšiel z ruky Stvoriteľa, niesol vo svojej telesnej, duševnej a duchovnej prirodzenosti podobu svojho Tvorcu.“ (Ed 15; Vých 12)

Toto celostné chápanie Božieho obrazu, vrátane telesného rozmeru, je potvrdené aj v druhom príbehu o stvorení, ktorý hovorí, že vďaka Božiemu stvoriteľskému činu „sa stal človek živou bytosťou“ (Gn 2,7). Text doslova hovorí „živou dušou“ (hebrejsky nefeš; tak prekladá napríklad Roh). Skutočnosť, že človek sa stal živou bytosťou, je výsledkom dvojitého Božieho konania: Boh „stvárnil“ človeka a Boh do neho „vdýchol“ dych života. Všimnime si, že „dych“ často odkazuje na duchovný rozmer, ale je tiež úzko spojený s biologickou schopnosťou dýchania, súčasťou človeka, ktorý bol „stvárnený... z prachu zeme“ (Roh). Tento „dych života“ je v duchovnom zmysle „dychom“ a vo fyzickom zmysle „životom“.

Boh neskôr uskutoční tretí krok, tentoraz aby stvoril ženu z tela muža (Gn 2,21.22), čím chce zdôrazniť, že žena je rovnakej povahy ako muž.

**Aplikácia**

`Čo pre teba znamená, že Boh je tvojím Stvoriteľom a že si stvorený na Boží obraz?`

---

#### Dodatečné otázky k diskuzi

`Věříš tomu, že člověk je „koruna stvoření“? Proč?`

`O čem svědčí fakt, že člověk nebyl stvořen slovem?`

`Co si myslíš o tom, že smyslem stvoření naší planety bylo to, abychom na ní nalezli svůj domov?`

`Proč nás Bůh stvořil ke svému obrazu a co to vůbec znamená?`

`Souhlasíš s EGW, že neseme podobu svého Tvůrce i ve fyzické oblasti? Proč?`

`Žena byla stvořena „z těla muže“. Proč to Bůh asi udělal?`

`Je na tobě patrné, že jsi podobný svému Tvůrci? V čem?`