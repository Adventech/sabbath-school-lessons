---
title:  Zodpovednosť človeka
date:  31/03/2022
---

> <p></p>
> <sup>15</sup>Hospodin, Boh, vzal človeka a umiestnil ho v záhrade Eden, aby ju obrábal a strážil. <sup>16</sup>Hospodin, Boh, prikázal človekovi: „Môžeš jesť zo všetkých stromov záhrady, <sup>17</sup>ale nejedz zo stromu poznania dobra a zla, lebo v deň, v ktorom by si z neho jedol, určite zomrieš.“ 

> <p></p>
> Preto opustí muž svojho otca i matku a priľne k svojej žene a budú jedno telo. 

**Osobné štúdium**

Hneď ako Boh stvoril prvého človeka, dal mu tri dary: rajskú záhradu (Gn 2,8), jedlo (Gn 2,16) a ženu (Gn 2,22).

`Uvažuj o úvodných textoch (Gn 2,15–17; Gn 2,24). Aké povinnosti dostal človek vo vzťahu k stvoreniu a k Bohu? Ako spolu súvisia tieto dve povinnosti?`

Prvá povinnosť človeka sa týka prirodzeného prostredia, do ktorého ho Boh umiestnil. Človek mal záhradu „obrábať a strážiť“ (Gn 2,15). Sloveso abad („slúžiť“, „pracovať“) sa vzťahuje na prácu. Nestačí len prijať dar. Musíme sa oň starať, aby niesol ovocie. Podobný princíp Ježiš zopakuje vo svojom podobenstve o talentoch (Mt 25,14–30). Sloveso šamar („udržiavať“, „uchovávať“) v sebe nesie rozmer zodpovednosti za ochranu prijatého daru.

Druhá povinnosť sa týka jeho jedla. Potrebujeme mať na pamäti, že Boh dáva tento dar ľuďom (pozri Gn 1,29). Boh človeku tiež povedal: „Môžeš jesť zo všetkých stromov záhrady.“ (Gn 2,16) Ľudia nestvorili ani stromy, ani ich ovocie – jedlo. Išlo úplne o dar milosti.

Ale aj tu platí prikázanie: mali prijať a tešiť sa z veľkorysého Božieho daru „zo všetkých stromov záhrady“. Ako súčasť tejto milosti však Boh pridáva jedno obmedzenie. Nemali jesť z jedného konkrétneho stromu. Užívanie si bez akýchkoľvek obmedzení povedie k smrti. Tento princíp platil v rajskej záhrade a v mnohých ohľadoch rovnaký princíp existuje aj dnes.

Tretia povinnosť človeka sa týka jeho ženy, tretieho Božieho daru: „Opustí muž svojho otca i matku a priľne k svojej žene a budú jedno telo.“ (Gn 2,24) Toto mimoriadne vyhlásenie je silným výrazom, ktorý vyzdvihuje ľudskú zodpovednosť za manželskú zmluvu a cieľ byť „jedným telom“, teda jednou bytosťou (porovnaj s Mt 19,7–9).

Dôvod, prečo sa tu hovorí, že by mal „muž“ opustiť svojich rodičov, pravdepodobne súvisí s častým biblickým používaním tzv. „generického maskulína“ – teda s používaním mužského rodu pre ľudí všeobecne, bez rozdielu pohlaví. Preto máme dôvod predpokladať, že rovnaké prikázanie sa vzťahuje aj na ženu. Platí teda, že keď raz prijmeme Boží dar manželského puta, vyžaduje si to okrem iného aj ľudskú zodpovednosť, ktorej verné napĺňanie spočíva na oboch – na mužovi aj na žene.

**Aplikácia**

`Uvažuj nad všetkým, čo ti Boh dal. Aká je tvoja zodpovednosť za všetko, čo si dostal?`

---

#### Dodatečné otázky k diskuzi

`Jaké tři dary jsme dostali od našeho Stvořitele?`

`Za který dar nejvíce děkuješ?`

`Co Bůh očekával od člověka, když mu radoval „ráj“?`

`Jak bychom se měli chovat k prostředí, v němž žijeme? Proč?`

`Myslíš, že má smysl se starat o životní prostředí, když Ježíš už brzy přijde a pak vše spálí ohněm? Proč?`

`Co Bůh očekává od každého, kdo se rozhodne založit rodinu?`

`Máme pomáhat těm, kdo zůstali sami, bez rodiny a partnera? Proč?`