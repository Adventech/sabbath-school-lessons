---
title:  Sobota
date:  29/03/2022
---

> <p></p>
> <sup>2</sup>Siedmeho dňa Boh dokončil svoje dielo, ktoré konal a v siedmy deň si Boh odpočinul od všetkého, čo utvoril. <sup>3</sup>Boh požehnal siedmy deň a posvätil ho, lebo v ten deň Boh prestal vykonávať celé svoje stvoriteľské dielo, ktoré utvoril. 

> <p></p>
> <sup>8</sup>Pamätaj na sobotný deň, že ho máš svätiť! <sup>9</sup>Šesť dní budeš pracovať a konať všetku svoju prácu. <sup>10</sup>Siedmy deň je sobota pre Hospodina, tvojho Boha. Nebudeš konať nijakú prácu ani ty, ani tvoj syn, ani tvoja dcéra, ani tvoj sluha, ani tvoja slúžka, ani tvoj dobytok, ani cudzinec, ktorý je v tvojich bránach. <sup>11</sup>Veď Hospodin za šesť dní utvoril nebo a zem, more a všetko, čo je v nich, a v siedmy deň odpočíval. Preto Hospodin požehnal sobotný deň a posvätil ho. 

**Osobné štúdium**

`Uvažuj o textoch z úvodu (Gn 2,2.3 a Ex 20,8–11). Ako sa siedmy deň soboty týka stvorenia? Ako môže toto spojenie ovplyvniť naše prežívanie soboty?`

„Boh dokončil svoje dielo“ stvorenia, a to ho viedlo k ustanoveniu soboty. Siedmy deň je teda výrazom našej viery, že Boh pri stvorení dokončil svoje dielo a že ho považoval za „veľmi dobré“. Zachovávať sobotu znamená, že sa spájame s Bohom a spolu s ním uznávame hodnotu a krásu Jeho stvorenia.

Môžeme si odpočinúť od svojich diel, rovnako ako si Boh odpočinul od svojich. Zachovávanie soboty znamená povedať áno Božiemu „veľmi dobrému“ stvoreniu, ktorého súčasťou sú aj naše fyzické telá. Na rozdiel od niektorých starovekých (a aj súčasných) presvedčení, nič v Písme, ani v Starej ani v Novej zmluve, neznehodnocuje telo ako niečo zlé. Vnímanie tela ako niečoho zlého je pohanský koncept, nie biblický. Tí, čo zachovávajú sobotu, sú vďační za Božie stvorenie, ktoré zahŕňa aj ich vlastné telo. Majú teda dôvod tešiť sa zo stvorenia a starať sa o svoje telo.

Sobota, ktorá predstavuje prvý „koniec“ v dejinách človeka, je tiež znamením nádeje pre trpiace ľudstvo a stonajúci svet. Je zaujímavé, že slovné spojenie „dokončil svoje dielo“ sa opätovne objavuje v súvislosti s koncom stavby svätyne (Ex 40,33) a tiež na konci stavby Šalamúnovho chrámu (1Krľ 7,40.51). Svätyňa aj chrám boli miestami, ktoré ľudí učili o evanjeliu a záchrane.

Po páde do hriechu nadobudla sobota ďalší význam. Každý týždeň poukazuje na zázrak spásy, ktorého neoddeliteľnou súčasťou je zázrak nového stvorenia (Iz 65,17; Zj 21,1). Sobota, ktorá prichádza na konci týždňa, je znamením, že aj utrpenie a skúšky tohto sveta budú mať svoj koniec.

Preto si Ježiš vybral sobotu ako najvhodnejší deň na uzdravenie chorých (Lk 13,13–16). Na rozdiel od najrôznejších tradícií, v ktorých sa náboženskí predstavitelia zasekli, sobotňajším uzdravením Ježiš veľmi jasne ukázal na čas, keď sa skončí všetka bolesť, všetko utrpenie a všetka smrť, čo je definitívny záver procesu spásy. Preto každá sobota poukazuje na nádej vykúpenia.

**Aplikácia**

`Ako ti sobotný odpočinok pomáha prežívať skúsenosť odpočinku a spásy, ktoré teraz máme v Ježišovi a ktoré sa napokon naplnia pri stvorení nového neba a novej zeme?`

---

#### Dodatečné otázky k diskuzi

`Proč vnímáme sobotu jako součást stvoření, když během ní Bůh už nic netvořil?`

`Jak rozumíš tomu, že Bůh sobotu požehnal?`

`Jak rozumíš tomu, že Bůh sobotu posvětil?`

`Proč máme v sobotu odložit naši práci a starání se?`

`Kdo všechno má v sobotu odpočinout? Proč tak široký záběr?`

`Kdy má „svěcení soboty“ pozitivní vliv na naše estetické vnímání?`

`Jaký vliv má „svěcení soboty“ na přijímání našeho těla?`

`Jak rozumíš slovům autora lekce, že sobota „představuje první konec v dějinách lidstva“?`

`Jak nám sobota pomáhá v našem pohledu do budoucna?`

`V sobotu si máme připomínat, že utrpení a zlo už brzy skončí. Daří se ti to? Proč?`