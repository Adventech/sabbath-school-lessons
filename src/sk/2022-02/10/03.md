---
title:  Stretnutie bratov
date:  30/05/2022
---

> <p></p>
> <sup>1</sup>Keď sa Jákob rozhliadol a videl prichádzať Ezáva so štyristo mužmi, rozdelil deti medzi Leu, Ráchel a obe slúžky. <sup>2</sup>Na čelo postavil obe slúžky s ich deťmi, na druhé miesto Leu a jej deti a na koniec Ráchel s Jozefom. <sup>3</sup>On sám sa prebrodil pred nimi a sedemkrát sa poklonil až po zem, kým sa celkom nepriblížil k bratovi. <sup>4</sup>Ezáv sa rozbehol v ústrety bratovi, objal ho, padol mu okolo krku a pobozkal ho. Obaja plakali. 

**Osobné štúdium**

Z miesta Peníela („Božia tvár“; pozri Gn 32,31), kde Jákob prežil svoju veľkú skúsenosť s Bohom, sa Jákob teraz presúva na miesto stretnutia so svojím bratom. Po dvadsiatich rokoch odlúčenia ho Jákob vidí prichádzať so štyristo mužmi (Gn 33,1). Jákob má obavy, a preto pripravuje seba aj svoju rodinu na všetko, čo sa môže udiať.

`Prečítajte si text Genezis 33. Aká je spojitosť medzi Jákobovou skúsenosťou, keď videl Božiu tvár v Peníeli, a jeho skúsenosťou, keď sa má pozrieť do tváre svojho brata? Ako by malo naše stretnutie a vzťah s Bohom ovplyvňovať náš vzťah s „bratmi“, nech už ide o kohokoľvek?`

Jákob sa sedemkrát klania pred svojím bratom (Gn 33,3), ktorého opakovane nazýva „môj pán“ (Gn 33,8.13.15) a vymedzuje sa voči nemu ako „služobník“ (Gn 33,5; porovnaj s Gn 32,5.19.21). Je príznačné, že sedem Jákobových úklonov odzrkadľuje sedem požehnaní jeho otca (pozri Gn 27,27–29). Zároveň každým úklonom akoby symbolicky vracia požehnanie svojho otca. Hoci sa národy, kmene a synovia jeho matky (teda aj brat Ezáv) mali podľa otcovského požehnania klaňať Jákobovi, tu je to Jákob, kto sa klania pred svojím bratom.

Zdá sa, akoby Jákob chcel splatiť dlh svojmu bratovi a vrátiť mu požehnanie, ktoré mu ukradol (pozri Gn 33,11). Keď Ezáv uvidel svojho brata, napriek všetkým očakávaniam sa rozbehol k Jákobovi a namiesto toho, aby ho zabil, „objal ho, padol mu okolo krku a pobozkal ho“ (Gn 33,4).

Neskôr Jákob povedal Ezávovi: „Keď som pozrel na tvoju tvár, akoby som hľadel na Božiu tvár, tak si bol voči mne milosrdný.“ (Gn 33,10) Dôvodom Jákobovho mimoriadneho vyhlásenia je pochopenie, že mu Ezáv odpustil. Hebrejské sloveso racah „získať priazeň“ (Gn 33,10) je teologický termín označujúci akúkoľvek obeť, ktorá je „príjemná“ a „prijatá“ Bohom. Takéto prijatie obete je prejavom Božieho odpustenia (Lv 22,27; Amos 5,22).

Jákobova skúsenosť Božieho odpustenia v Peníeli, kde videl Božiu tvár, sa teraz opakuje v skúsenosti bratovho odpustenia. Jákob to vníma ako stretnutie s Bohom, ako pohľad do Božej tváre. Jákob akoby prežíval druhý Peníel. Jákobovi odpustil Hospodin a teraz mu odpúšťa aj jeho vlastný brat. Teraz sa jeho pochopenie milosti prehlbuje o úplne nový rozmer.

**Aplikácia**

`Čo si sa ty sám dozvedel o milosti na základe odpustenia, ktoré ti prejavili ľudia naokolo?`

---

#### Dodatečné otázky k diskuzi

`Co vše udělal Jákob ještě před setkáním s Ezauem pro to, aby si usmířil bratra?`

`Proč posílá nejprve stáda, pak otrokyně s dětmi, Leu s dětmi a teprve nakonec Ráchel s Josefem?`

`Kde šel v tomto průvodu Jákob? O čem to vypovídá?`

`Jak setkání obou bratrů nakonec dopadlo?`

`Co v této první „Izraelově bitvě“ za něj vybojoval Bůh?`

`Jak bychom měli jednat, když máme v rodině nějaký vztahový problém? Co se můžeme přiučit od Izraele?`