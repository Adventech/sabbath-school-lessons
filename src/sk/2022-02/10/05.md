---
title:  Problémy s modloslužbou
date:  01/06/2022
---

> <p></p>
> <sup>1</sup>Boh povedal Jákobovi: „Vstaň, vystúp do Bételu a usaď sa tam! Postav tam oltár Bohu, ktorý sa ti zjavil, keď si utekal pred svojím bratom Ezávom.“ <sup>2</sup>Potom Jákob vyzval celú svoju rodinu: „Odstráňte cudzích bohov, ktorých máte pri sebe, očistite sa a preoblečte sa. <sup>3</sup>Vstaňme, vystúpme do Bételu! Tam postavím oltár Bohu, ktorý ma vypočul v deň môjho súženia a sprevádzal ma po ceste.“ <sup>4</sup>Nato mu odovzdali všetkých cudzích bohov, ktorých mali, aj krúžky, čo im viseli na ušiach. Jákob ich zakopal pod dub, ktorý je pri meste Síchem. <sup>5</sup>Potom sa pohli. Strach pred Bohom zachvátil všetky okolité mestá, takže sa neodvážili prenasledovať Jákobových synov. 

**Osobné štúdium**

`Prečítaj si text Gn 34,30–35,15. Čo sa na základe opísaných udalostí môžeme naučiť o pravom uctievaní?`

Bezprostredne po Jákobovej sťažnosti, že jeho synovia porušili mier s Kanaánčanmi (Gn 34,30), a po ich odpore (Gn 34,31), Boh naliehavo vyzýva Jákoba, aby opustil Šechem a vrátil sa do Bételu. Boh tam chce s Jákobom obnoviť svoju zmluvu. A Jákob hneď po príchode do Bétela stavia Hospodinovi oltár.

Medzitým je prvou zaznamenanou vecou po Božom prikázaní, že Jákob hneď vyzýva ľudí, aby sa vzdali kanaánskych modiel a bôžikov, ktoré nadobudli po zničení Šechemu. Táto výzva sa zrejme týkala aj domácich bôžikov, ktoré Ráchel ukradla svojmu otcovi (Gn 31,19.32). Opustenie modiel veľmi úzko súvisí s myšlienkou zmluvy s Bohom.

Tieto modly si ľudia uchovávali napriek záväzku, ktorý urobil Jákob pred Hospodinom. Aby Jákob unikol vplyvu Kanaánu, nestačilo mu vyjsť z neho. Jákob musel odstrániť modly nielen z tábora, ale ľudia sa ich museli vzdať aj vo svojich srdciach.

Proces pokánia nespočíva na nejakom fyzickom presune z miesta na miesto, alebo dokonca z jednej cirkvi do druhej. Najdôležitejšie je, aby sme sa zbavili modlárstva, ktoré je súčasťou nášho srdca. Modly si totiž môžeme vytvoriť takmer z čohokoľvek.

Keď Jákob poslúchne Boha a postupuje podľa jeho prikázaní, Boh nakoniec zasiahne a „strach pred Bohom“ (Gn 35,5) zachváti všetkých ľudí naokolo, takže sa nikto neodváži zaútočiť na Jákoba a jeho synov. Jákob a „všetok ľud, čo bol s ním“ (Gn 35,6) sú teraz pripravení uctievať Boha. Ide o náznak, že v rodine dospeli k zjednoteniu. Jákob dáva tomuto miestu meno El-Bét-El (Gn 35,7), čo je pripomienka sna o rebríku a znamenie, že spojenie medzi nebom a zemou, ktoré bolo nejaký čas prerušené, sa teraz obnovilo.

Text kladie dôraz skôr na Boha Bételu, než na samotné miesto. Boh pripomína Jákobovi jeho nové meno „Izrael“ (Gn 35,10), s dvojitým prísľubom, ktoré toto meno prináša. Jákobovo požehnanie znamená jednak plodnosť, čo sa prejaví rozmnožením národa a splnením zasľúbenia o Mesiášovi (Gn 35:11), a tiež poukazuje na zasľúbenú krajinu (Gn 35,12).

**Aplikácia**

`Akými nenápadnými a nenásilnými spôsobmi si modlárstvo môže nájsť cestu do našich sŕdc? Čo sa dá proti tomu robiť?`

---

#### Dodatečné otázky k diskuzi

`S jakou výzvou se na Jákoba obrací Hospodin?`

`Proč se má Jákob s rodinou vrátit do Bételu? Co tam měl dělat?`

`Jaké nebezpečí by jeho rodině hrozilo, kdyby zůstal v Šekemu?`

`Co se rozhodl udělat Jákob ještě před cestou do Bételu?`

`Proč se měli všichni zbavit „cizích bůžků“? (A existuji i nějací necizí bůžci?)`

`Proč zakopali i „náušnice“? O jaké šperky šlo?`

`Jak rozumíš slovům: „Na okolní města padl děs Boží.“`

`Myslíš, že i my můžeme mít nějaké „cizí bůžky“? Pokud ano, jaké?`