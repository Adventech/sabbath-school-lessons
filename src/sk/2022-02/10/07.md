---
title:  Podnety na zamyslenie
date:  03/06/2022
---

Z knihy Patriarchovia a proroci si prečítajte kapitolu „Nočný boj“ (PP 195–203; PP /sk/ 140–145).

„Jákobov zážitok z onej noci plnej úzkosti a boja predstavuje skúšky, ktorými musí prejsť Boží ľud pred Kristovým druhým príchodom. ... Boží ľud bude v poslednom boji s mocnosťami zla prežívať podobné skúsenosti. Boh vyskúša jeho vytrvalosť, vernosť i dôveru v Božiu vyslobodzujúcu moc. Satan sa však všemožne vynasnaží vyľakať veriacich predstavou, že ich prípad je beznádejný, lebo ich hriechy sú príliš veľké, než aby im ich Boh mohol odpustiť. Veriaci si budú jasne uvedomovať hĺbku svojich nedostatkov a pri spätnom pohľade na svoj život im nádej takmer vybledne. Rozpomenú sa však na veľkosť Božieho milosrdenstva a v úprimnej, kajúcnej odovzdanosti sa odvolajú na Božie zasľúbenia, ktoré dal Boh prostredníctvom Krista bezmocným kajúcnym hriešnikom. Vo viere neochabnú ani vtedy, ak ich modlitby nebudú okamžite vypočuté, ale spoľahnú sa na Božiu moc tak, ako sa Jákob primkol k anjelovi. Povedia ako on: Nepustím ťa, iba ak ma požehnáš! ... Jákobov príbeh je však dôkazom toho, že Boh nezavrhne tých, čo hriechu síce podľahli, no úprimne a kajúcne sa vrátili k Bohu. Bezvýhradnou odovzdanosťou a neochvejnou vierou dosiahol Jákob to, čo v boji nemohol získať vlastnou silou. Boh tým poučil svojho služobníka, že len Božia moc a milosť mu môžu dať požehnanie, po ktorom túžil. Podobne bude aj s tými, čo budú žiť v poslednom čase. Keď im bude zo všetkých strán hroziť nebezpečenstvo a zmocní sa ich zúfalstvo, môžu sa spoľahnúť len na zásluhy zmierujúcej obete Ježiša Krista. Sami nič nedokážu.“ (PP 201–203; PP /sk/ 143–144)

**Námety na spoločné uvažovanie**

`Prečo je Jákobova slabosť príležitosťou pre Božiu milosť? Ako súvisí Jákobova skúsenosť so slovami apoštola Pavla: „Keď som slabý, vtedy som silný.“ (2Kor 12,10)?`

`Prečo podľa vás Biblia odhaľuje toľko nepekných podrobností o živote mnohých postáv? Čo z toho vyplýva? Aké posolstvo si z toho môžeme vziať?`

`Uvažujte o probléme modlárstva. Aké sú najvýraznejšie modly, idoly našej kultúry, našej civilizácie? Ako sa môžeme uistiť, že neuctievame nič iné a nikoho iného než Hospodina?`

Západ slnka: 20.40

---

#### Dodatečné otázky k diskuzi

`Co tě během tvého osobního studia Bible v týdnu nejvíc překvapilo? Proč?`

`Proč věnuje Bible tolik prostoru popisu Jákobova života?`

`Jak se Jákob v průběhu svého života postupně měnil, aby mohl nést jméno Izrael?`

`Pozoruješ na sobě také podobnou proměnu? Jak na ni reaguješ?`

`Co tě dnes v naší diskuzi nejvíc oslovilo? Proč?`