---
title:  Láska, ktorú sľubujeme
date:   16/05/2019
---

> <p></p>
> 16 Rút však povedala: Nenúť ma, aby som ťa opustila a odvrátila sa od teba. Kamkoľvek pôjdeš ty, ta pôjdem i ja, a kde budeš bývať ty, budem bývať i ja. Tvoj ľud bude mojím ľudom a tvoj Boh bude mojím Bohom. 17Kde zomrieš ty, tam zomriem i ja a tam budem pochovaná! Nech ma Hospodin potresce, ako chce a nech ešte pridá, ak by ma od teba odlúčilo niečo iné než smrť.  (Rút 1,16.17)

Súdržnosť a jednota rodiny je založená na oddanosti jej členov. Celé sa to samozrejme začína vernosťou manželských partnerov a ich vzájomnou starostlivosťou jedného o druhého. Je smutné, že dejiny sú plné príkladov porušených sľubov, narušenej dôvery a nedostatku oddanosti. V Písme sa však nachádza aj veľa príkladov obyčajných ľudí, ktorí sa s Božou pomocou oddali priateľom a rodine a svoje sľuby dodržali.

**Uvažuj o nasledujúcich rodinách a vzájomnej oddanosti jej členov. Ako je možné oddanosť posilniť alebo povzbudiť?**

`Oddanosť medzi rodičmi a deťmi (1Moj 33,12–14; 2Moj 2,1–10)`

`Súrodenecká oddanosť (1Moj 37,17–28)`

`Vzájomná oddanosť rodín (Rút 1,16–18; 2,11.12.20; 3,9–13; 4,10.13)`

`Manželská oddanosť (Oz 1,2.3.6.8; 3,1–3)`

Keď sa oddáme inému človeku – či už v manželskom zväzku alebo splodením či osvojením si dieťaťa –, súčasťou musí byť ochota vzdať sa samých seba. Prejaví sa to tým, že v budúcnosti nebudeme mať všetko tak pod kontrolou ako teraz a že sa budeme musieť rozhodovať iným spôsobom než dosiaľ. Zákony môžu obmedzovať zlé správanie, ale manželstvo a rodinné vzťahy musia byť naplnené láskou, aby mohli prosperovať.

`Uvažuj o texte Heb 13,5. Čo pre teba osobne znamená Božie zasľúbenie, že ťa nikdy neopustí? Ako ťa Jeho záväzok ovplyvňuje a ako mení tvoj vzťah k Bohu, k životnému partnerovi, k tvojim deťom a k spoluveriacim?`