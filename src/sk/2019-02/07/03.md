---
title:  Budovanie jednoty prostredníctvom Božej lásky
date:   13/05/2019
---

> <p></p>
> 11 Sám náš Boh a Otec i náš Pán Ježiš nech upravia našu cestu k vám! 12A nech vás Pán zveľadí a obohatí vašou vzájomnou láskou aj takou láskou k všetkým, akú máme my k vám.  (1Tes 3,11.12)

`Ježiš sa modlil k svojmu Otcovi, aby jeho nasledovníci „boli jedno, ako sme my jedno“ (Ján 17,22). Uvažuj, čo všetko je podľa Ježiša potrebné na dosiahnutie tejto jednoty.`

Hriešnemu ľudskému srdcu nie je Božia láska prirodzená. Do života človeka vstupuje ako následok Ježišovho prebývania v srdci veriaceho prostredníctvom Svätého Ducha (Rim 5,5; 8,9.11).

„To je moje prikázanie, aby ste sa milovali navzájom tak, ako som vás miloval ja.“ (Ján 15,12) Učeník Ján, ktorý zapísal tieto slová, bol kedysi nie milujúci, ale pyšný, mocichtivý, vyčítavý a popudlivý (Mar 3,17; Luk 9,54.55; pozri aj knihu Túžba vekov, 200 /DA 295/). Neskôr si v živote spomínal, že Ježiš ho kedysi miloval aj napriek týmto charakterovým črtám. Ježišova láska Jána postupne menila a umožnila mu milovať ostatných. Aj preto mohol napísať: „My milujeme, lebo on nás miloval prvý.“ (1Ján 4,19) „Milovaní, keď si nás Boh tak zamiloval, aj my sa máme navzájom milovať.“ (1Ján 4,11)

`Prečítaj si text 1Kor 13,4–8. Nahraď slovo „láska“ svojím menom. V čom je teraz tento opis na teba priliehavý a v čom nie? Popros Ježiša, aby ťa prostredníctvom svojho Ducha menil na taký obraz lásky, aký Pavol predstavuje vo svojom liste. K akým zmenám by ťa Duch mohol viesť, aby si sa viac priblížil ideálu, o ktorom hovoril Kristus?`