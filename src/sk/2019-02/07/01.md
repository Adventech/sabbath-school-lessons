---
title:  Kľúče k rodinnej jednote
date:   11/05/2019
---

### Texty na tento týždeň
1Moj 33,12–14; Rút 1,16–18; Ján 17,21–26; Gal 3,28; Ef 2,11–22; 5,21–6,9

> <p>Základný text</p>
> 20Neprosím však len za nich, ale aj za tých, ktorí skrze ich slovo uveria vo mňa; 21aby všetci boli jedno, ako ty, Otče, si vo mne a ja v tebe, aby aj oni boli v nás, aby svet veril, že si ma ty poslal.  (Ján 17,20.21)

Rodinný život predstavuje pre jednotlivých členov rodiny rôzne životné obdobia. Keď do rodiny prichádzajú deti, pre matku a otca je to obrovská životná zmena, ktorá ich bude sprevádzať po celý život. Aj pre ich potomstvo je to obrovská zmena – z neexistencie k existencii. Deti potom prechádzajú rôznymi životnými etapami. Až kým neopustia svojich rodičov, nezaložia si vlastnú rodinu a nebudú mať svoje deti.

Či už sme v našej súčasnej rodine rodičmi alebo deťmi, všetci máme niečo spoločné – zápasíme s našou hriešnou prirodzenosťou. Práve naša skazenosť spôsobuje, že je zložité (povedané veľmi zmierlivo) budovať a zachovať v rodine jednotu a pokoj.

Ježiš Kristus svojou obeťou v ľudskom tele zmieril na kríži celé ľudstvo s Bohom (Ef 2,13–16; Kol 1,21–23). Toto zmierenie prináša uzdravenie aj do medziľudských vzťahov. V každodennom živote potrebujeme vždy nanovo prežívať Kristovu milosť, ktorá jediná nám môže priniesť skúsenosť ozajstnej rodinnej jednoty. Len a práve vďaka Kristovej milosti sa to môže stať skutočnosťou.