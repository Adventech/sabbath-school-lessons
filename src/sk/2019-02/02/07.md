---
title:  Podnety na zamyslenie
date:   12/04/2019
---

V celom Písme nachádzame tému slobodnej vôle človeka. Dokonca aj Adam s Evou pred pádom do hriechu (1. Mojžišova 3) mali slobodnú vôľu, ale nanešťastie ju použili na zlé rozhodnutie. Ak nepadlé bytosti vo svojej dokonalosti nesprávne použili slobodnú vôľu, o čo viac sa tento problém týka nás, ktorí sme presiaknutí hriechom.

Potrebujeme si uvedomiť, že slobodná vôľa je naozaj slobodná. Znamená to, že bez ohľadu na tlak, ktorý na nás pôsobí – z okolia aj z nášho vnútra – nie sme nútení robiť zlé rozhodnutia. Vďaka Božej moci v nás môžeme svoju slobodnú vôľu využiť na to, aby sme sa rozhodovali správne. Je preto dôležité starostlivo zvažovať svoje rozhodnutia – a to predovšetkým tie, ktoré môžu ovplyvňovať naše rodiny. Slobodné rozhodnutie Kaina zabiť svojho brata Ábela malo ničivý vplyv na celú rodinu. Slobodné rozhodnutie Jozefových bratov predať ho do otroctva malo zničujúci vplyv na život ich otca. „33Keď si ich pozrel, povedal: To sú šaty môjho syna. Zožrala ho divá zver. Jozefa určite roztrhala. 34Jákob si roztrhol plášť, na bedrá si položil vrecovinu a dlho smútil za svojím synom. 35Všetci synovia a všetky dcéry ho prišli potešiť, on sa však potešiť nedal a povedal: V smútku zostúpim za synom do ríše mŕtvych. Takto ho oplakával otec.“ (1Moj 37,33–35)

V Písme aj v živote môžeme nájsť príklady toho, ako dobré a zlé slobodné rozhodnutia jednotlivcov ovplyvnili ostatných členov ich rodiny. Ako príklady z Písma môžu slúžiť Kórach, Dátan a Abíram (4Moj 16,1–32; pozri aj Dan 6,23.24 a 1Moj 18,19).

**Námety na spoločné uvažovanie**

`1.	Ktoré slobodné rozhodnutia ste urobili tento týždeň? Čo vypovedajú o vás a o vašom vzťahu k Bohu a ostatným ľuďom? Ktoré zo všetkých rozhodnutí uskutočnených tento týždeň by ste najradšej zmenili? Prečo?`

`2.	Uveďte príklady niektorých biblických postáv, ktoré urobili zlé rozhodnutia. Čo sa môžete naučiť z ich chýb? Ako ich nesprávne rozhodnutia ovplyvnili ich rodiny?`

`3.	Každý z nás urobil rozhodnutia, ktoré s odstupom času oľutoval. Prečo je evanjelium dobrou správou aj pre takéto situácie? Na ktoré zasľúbenia Písma sa môžeš odvolávať v čase trápenia a pocitov viny zo zlých rozhodnutí?`

`4.	Keby za vami prišiel niekto s prosbou, že sa chce porozprávať o svojom budúcom manželstve, aké rady by ste mu dali? Na ktoré biblické princípy by ste sa mu snažili poukázať v súvislosti s dôležitými rozhodnutiami týkajúcimi sa vstupu do manželstva?`