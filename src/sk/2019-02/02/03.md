---
title:  Robiť správne rozhodnutia
date:   08/04/2019
---

> <p></p>
> 24 A tak každý, kto počúva tieto moje slová a plní ich, bude sa podobať múdremu mužovi, ktorý si postavil dom na skale. 25Spustil sa lejak, prihnali sa vody, strhol sa víchor a oborili sa na ten dom, ale nezrútil sa, lebo mal základy na skale.  (Mat 7,24.25)

Väčšina z nás si veľmi dobre uvedomuje, aké dôležité je robiť správne rozhodnutia. Vieme tiež, ako negatívne môžu tie zlé ovplyvniť náš život a životy našich blízkych. Otázka však znie: Ako sa môžeme naučiť správne sa rozhodovať?

**V nasledujúcich veršoch môžeme nájsť pomerne všeobecné kroky, ktoré nám môžu pomôcť v našom úsilí robiť správne rozhodnutia. Ako by si pomenoval tieto kroky? Aké ďalšie by si k nim pridal?**

`1. 1Tes 5,17; Jak 1,5`

`2. Iz 1,19; Mat 7,24.25`

`3. Žalm 119,105; 2Tim 3,16`

`4. Prísl 3,5.6; Iz 58,11`

`5. Prísl 15,22; 24,6`

Pri dôležitých rozhodnutiach, ktoré robíme, je podstatné, aby sme sa obracali v modlitbách na Boha. Mali by sme sa tiež uistiť, že naša voľba nie je v rozpore ani s Božím zákonom, ani s princípmi Jeho Slova. Na správne rozhodnutie je potrebné aj to, aby sme Bohu dôverovali a podriadili sa jeho vôli. V modlitbe by sme mali prosiť o to, aby sme naším rozhodnutím oslávili Boha. A ak sú naše osobné túžby v rozpore s Božím plánom pre náš život, mali by sme sa mu vedieť podvoliť. Pri rozhodovaní nám môžu byť veľkou pomocou aj múdri a pokorní radcovia. Uistením by nám malo byť vedomie, že Boh nás miluje a chce pre nás to najlepšie. Ak to vierou prijmeme, potom môžeme v dôvere robiť aj veľmi dôležité rozhodnutia.

`Ako sa v živote rozhoduješ v dôležitých otázkach? Čo je pre teba pri rozhodovaní najdôležitejšie?`