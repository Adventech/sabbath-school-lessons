---
title:  Podnety na zamyslenie
date:  17/11/2023
---

Prečítajte si kapitolu „Milosrdný Samaritán“ z knihy Cesta lásky (DA 497–505; CL 323–327).

V dnešnom svete je veľa ľudí, ktorí sú hladní, žijú v núdzi alebo sa s nimi zle zaobchádza. Môžeme urobiť svoj diel, nech sa zdá akokoľvek „malý“. Nevyriešime všetky problémy sveta, na to sme neboli povolaní. To sa stane až pri Ježišovom návrate. Dovtedy však môžeme aspoň pomáhať tým, ktorých poznáme – niekomu, kto nemá dosť jedla; niekomu, kto prežíva neprávosť alebo je obeťou násilia či bigotnosti.

„Čistá a nepoškvrnená zbožnosť pred Bohom a Otcom je: navštevovať siroty a vdovy v ich súžení a chrániť sa pred poškvrnou sveta. (Jak 1,27) Dobré skutky sú tým ovocím, ktoré od nás Kristus vyžaduje, aby sme prinášali. Patria sem láskavé slová, skutky dobrotivosti, nežná úcta k chudobným, núdznym, utrápeným. Keď srdcia súcitia so srdcami obťažkanými skľúčenosťou a smútkom, keď sa pomocná ruka ponúka núdznym, keď sú nahí oblečení, cudzinec je vítaný vo vašom príbytku a vo vašom srdci, vtedy sú anjeli nablízku a spájajú nás s nebesami. Každý skutok spravodlivosti, milosrdenstva a dobrotivosti rozoznie v nebi nádhernú melódiu. Otec zo svojho trónu hľadí na tých, ktorí konajú skutky milosrdenstva, a pokladá ich za svoje najväčšie poklady. Budú mi, hovorí Hospodin zástupov, v deň, ktorý chystám, zvláštnym vlastníctvom. (Mal 3,17) Každý milosrdný skutok pre núdznych a trpiacich je skutkom vykonaným pre Ježiša. Keď pomáhate chudobným, súcitíte s utrápenými a utláčanými a priatelíte sa so sirotami, dostávate sa do bližšieho vzťahu s Ježišom.“ (2T 25)

**Námety na spoločné uvažovanie**

`Rozumieme správne tomu, že príkaz (a jeho poslúchnutie) milovať Boha a ľudí nás nevedie k spaseniu zo skutkov? Keď chápeme, kto je Ježiš a čo pre nás urobil na kríži (pozri Fil 2,5–8), potom by bolo chybou domnievať sa, že si akýmkoľvek skutkom (ani skutkom milosrdenstva) môžeme zaslúžiť spasenie. Prečo? Ako sa môžeme naučiť rozlišovať medzi márnou snahou o dosiahnutie (zaslúženie si) spasenia a zjavovaním v našich životoch skutočnosť, že v Ježišovi už máme spasenie?`

`Ako sa môžeme naučiť rozpoznávať niektoré z prirodzených predsudkov, ktoré môžeme mať voči tým, ktorí sú iní ako my?`

`Pokúste sa nájsť ďalšie biblické texty (okrem tých, čo sme študovali tento týždeň), ktoré nás motivujú prejavovať láskavosť druhým ľuďom, bez ohľadu na to, kto sú.`

Západ slnka: 16.02

---

#### Dodatečné otázky k diskuzi

`Která myšlenka tě v tomto týdnu oslovila nejsilněji? Proč?`

`Kterou potřebu by naše misie měla naplnit lidem, které potkáváme?`

`Proč dnes tolika lidem schází opravdový „bližní“?`

`Zarazilo tě dnes něco v naší diskuzi? Pokud ano, proč?`

`Přivedla tě tato lekce k touze po změně? O co se jedná?`
