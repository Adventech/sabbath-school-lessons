---
title:  Milovať druhých tak, ako milujeme seba
date:  15/11/2023
---

> <p></p>
> <sup>37</sup>A on mu odpovedal: „Milovať budeš Pána, svojho Boha, celým svojím srdcom a celou svojou dušou a celou svojou mysľou. <sup>38</sup>To je veľké a prvé prikázanie. <sup>39</sup>Druhé je mu podobné: Milovať budeš svojho blížneho ako seba samého. <sup>40</sup>Na týchto dvoch prikázaniach spočíva celý Zákon i Proroci.“ (Mat 22,37–40)

**Osobné štúdium**

`Aká je súvislosť medzi Ježišovými slovami v Mat 22,37–40 a tým, čo povedal zákonníkovi v Luk 10,27.28?`

Podľa Mat 22,37–40 Ježiš jasne povedal, že každodenné prejavy pravej viery závisia od týchto dvoch prikázaní. A Luk 10,27.28 objasňuje, že ak človek miluje Boha a blížneho, bude mať večný život.

„Pohnútkou každého konania musí byť láska. Láska je hlavná zásada Božej vlády v nebi i na zemi a musí sa stať základom kresťanského charakteru. Len ona utvrdí kresťana v stálosti, pomôže mu obstáť v skúške a odolať pokušeniu.“ (COL 49; KP 30)

**Ako uvedené verše posilňujú Ježišove slová z Mat 22,37–40?**

`Gal 5,14`

`Mich 6,6–8`

`1Ján 4,20.21`

Podľa apoštola Pavla sa celý Zákon napĺňa v príkaze „Milovať budeš svojho blížneho ako seba samého!“ (Gal 5,14) Pavol hovorí, že Boha možno milovať len vtedy, ak sa táto láska napĺňa láskou k blížnemu. Hoci povedal, že „spravodlivý z viery bude žiť“ (Rim 1,17), život vychádzajúci z viery nemôže byť pre iných neviditeľný, skrytý či dokonca úplne neznámy. Pavol, Micheáš a Ján objasňujú, že praktické skutky dokazujú realitu viery, na ktorú sa odvolávame.

V 1. Korinťanom 13 to Pavol vyjadruje jasne: ak niekto tvrdí, že má veľké poznanie, že robí veľké skutky, že má veľkú vieru alebo že sa dokonca vzdá svojho života, ale nemá lásku, potom je tento človek len ako „cvendžiaci kov a zvučiaci činel“ (1Kor 13,1).

**Aplikácia**

`Prečítaj si ešte raz vyššie uvedený citát z knihy Kristove podobenstvá. Všimni si, že len vďaka láske môžu ľudia zostať pevní a vydržať pokušenie. Ako táto myšlienka ukazuje, že príkaz milovať nehovorí o spasení zo skutkov, ale je vyjadrením viery, ktorú máme v Ježiša?`

---

#### Dodatečné otázky k diskuzi

`Proč je láska k Bohu na prvním místě?`

`Miluješ Boha? Proč? Jak se to promítá do tvého života?`

`Proč nestačí jen milovat Boha, ale je třeba milovat také sebe a své bližní?`

`Jak si představuješ tu lásku k bližním?`

`Jakou roli hraje v této lásce rozum a jakou roli hrají emoce?`

`Co nám náš vztah k lidem odhaluje o našem vztahu k Bohu?`

`Co mám dělat, když se mi nedaří milovat některého „bližního“?`
