---
title:  Najdôležitejšia otázka
date:  12/11/2023
---

> <p></p>
> <sup>25</sup>Tu vystúpil jeden znalec Zákona a skúšal ho: „Učiteľ, čo mám robiť, aby som sa stal dedičom večného života?“ ... <sup>28</sup>„Správne si odpovedal,“ povedal mu Ježiš. „Toto rob a budeš žiť!“ <sup>29</sup>Ale on, aby sa ospravedlnil, ďalej sa pýtal Ježiša: „A kto je môj blížny?“ (Luk 10,25.28.29)

> <p></p>
> <sup>30</sup>Prečo sa aj my vystavujeme nebezpečenstvu v každej chvíli? <sup>31</sup>Veď každý deň umieram, je to tak isté, ako vy, bratia, ste mojou chválou, ktorú mám v Kristovi Ježišovi, našom Pánovi. <sup>32</sup>Ak som v Efeze bojoval so šelmami z ľudských pohnútok, čo mi to osoží? Ak pre mŕtvych niet vzkriesenia: Jedzme a pime, veď zajtra zomrieme! (1Kor 15,30–32)

**Osobné štúdium**

Kto sme? Prečo sme tu? Čo sa stane po našej smrti? Aký je náš konečný osud? Toto sú v mnohých ohľadoch najdôležitejšie otázky smrteľných bytostí, ktoré si navyše svoju smrteľnosť aj uvedomujú (ustrice a kurčatá sú tiež smrteľné, ale neuvažujú o tom). V Evanjeliu podľa Lukáša prichádza za Ježišom človek a kladie mu tú najdôležitejšiu otázku zo všetkých.

`Čo sa zákonník pýtal Ježiša? Čo bolo dôvodom jeho otázky? (Luk 10,25)`

Nech je samotná otázka akokoľvek vážna, Biblia jasne hovorí, že zaznela, aby Ježiša „vyskúšala“. Niekedy ľudia prichádzajú naplnení skepsou a nedôverou, ba aj nevierou. Možno dokonca svoje otázky ani nemyslia vážne. Treba ich však počúvať a snažiť sa ich osloviť dobrou správou. Presne tak sa Ježiš zachoval k zákonníkovi. Kristus poznal skryté úmysly tohto muža. Napriek tomu využil zákonníkovu otázku na to, aby ľudí podnietil preskúmať ich vnútorné pohnútky. Aj keď Ježiš poznal zákonníkove pohnútky, nemienil ho ignorovať alebo byť voči nemu neúctivý.

„Čo mám robiť, aby som sa stal dedičom večného života?“ Aká otázka by mohla byť dôležitejšia? Bez ohľadu na to, aké je naše náboženské presvedčenie alebo aké sú naše praktiky, za všetkými stojí táto zásadná otázka. Veď na čom ďalšom by skutočne malo záležať bytostiam, o ktorých Písmo hovorí, že sú ako „para, ktorá sa na chvíľu ukáže a potom zmizne“ (Jak 4,14)? Veď aká je alternatíva k večnému životu, ak nie večná smrť?

`Prečítaj si text 1Kor 15,30–32. O čom hovorí apoštol Pavol? Čo je podľa neho dôležitejšie ako vlastný život?`

Nech boli pohnútky zákonníka akokoľvek pochybné, položil Ježišovi veľmi dôležitú otázku. A Ježiš, ktorý je vždy pripravený využiť každú príležitosť na oslovenie ľudí, urobil tak aj v tomto prípade.

**Aplikácia**

`Ako môžeme aj my využiť každú príležitosť na vydanie svedectva, aj keď okolnosti nie sú práve ideálne?`

---

#### Dodatečné otázky k diskuzi

`Jaká touha přivedla zákoníka k Ježíši?`

`Jakou odpověď od Ježíše asi očekával?`

`Proč se snaží ospravedlnit, když slyší Ježíšovu odpověď?`

`Považuješ otázku svého spasení nejdůležitější? Proč?`

`Jakou souvislost má naše spasení s našimi bližními?`

`Jakou otázku řešil během své služby apoštol Pavel?`

`Co by se změnilo, kdyby nevěřil ve vzkříšení k věčnému životu? Proč?`
