---
title:  Misia v najbližšom okolí
date:  11/11/2023
---

### Texty na tento týždeň
Luk 10,25–37; 2Tim 3,16; Jak 2,17–22; Mat 22,37–40; Gal 5,14; Mich 6,6–8

**Úvodný text**
> On [Ježiš] odpovedal: „Milovať budeš Pána, svojho Boha, z celého svojho srdca, celou svojou dušou, celou svojou silou a celou svojou mysľou, a svojho blížneho ako seba samého.“ (Luk 10,27)

Takmer všetci kresťania poznajú úvodný text (Luk 10,27). Ak však povieme, že Boha milujeme, ale v našom živote sa to nijako neprejavuje, naša láska k Bohu je veľmi pravdepodobne len povrchná. Ak sme presvedčení, že Boha milujeme, musí to byť poznať, vidieť, cítiť. Milovať Boha si vyžaduje našu úplnú odovzdanosť. Týka sa to nášho srdca a tela, našej duše a mysle. Je ľahké povedať, že milujeme Boha. Táto láska si však vyžaduje naše vedomé úsilie.

Áno, milovať Boha je dôležitou súčasťou našej viery. Boh však chce, aby sme milovali aj druhých, pretože naša láska k iným ľuďom mocným spôsobom odzrkadľuje našu lásku k Bohu. V texte 1Ján 4,20 nachádzame slová: „Ak niekto hovorí: Milujem Boha a nenávidí svojho brata, je klamár. Veď kto nemiluje svojho brata, ktorého vidí, nie je schopný milovať Boha, ktorého nevidí.“ A Pavol hovorí: „Lebo celý Zákon sa napĺňa v jednom príkaze, a to: Milovať budeš svojho blížneho ako seba samého!“ (Gal 5,14)

Tento týždeň sa naučíme, ako tieto slová naplniť v našom živote.

**Osnova lekcie**

Naše uvažovanie sa v tejto lekcii sústredí na pasáž z 10. kapitoly Lukášovho evanjelia (Luk 10,25–37), ktorá poukazuje nielen na dôležité otázky hľadajúcich, ale predovšetkým v nej Ježiš ukazuje, čo očakáva od svojich nasledovníkov vo vzťahu k druhým ľuďom.

`Luk 10,25–37: Najdôležitejšia otázka: „Čo mám robiť, aby som získal večný život?“ (nedeľa)`

`Luk 10,26: Biblia ako zdroj správnej odpovede (pondelok)`

`Luk 10,27.28: Samotná znalosť správnej odpovede nestačí (utorok)`

`Luk 10,27.28; Mat 22,37–40: Pozvanie k životu naplnenom láskou (streda)`

`Luk 10,30–37: Milosrdný Samaritán: ukážka praktickej lásky Božích detí (štvrtok)`

---

#### Dodatečné otázky k diskuzi

`Máš někoho, kdo je pro tebe požehnáním? Jak se to projevuje?`

`Znáš někoho, pro koho jsi požehnáním? Ví o tom? Proč?`

`Jak bys definoval své „nejbližší okolí“?`

`Myslíš, že jsi pro své „nejbližší okolí“ požehnáním? Jak to poznají?`

`Je možné opravdově milovat Hospodina a nemilovat bližní? Proč?`

`Křesťan má milovat svého bližního jako „sám sebe“. Jak tomu rozumíš?`
