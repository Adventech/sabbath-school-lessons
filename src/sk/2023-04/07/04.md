---
title:  Zdediť večný život
date:  14/11/2023
---

> <p></p>
> <sup>27</sup>On [zákonník] odpovedal: „Milovať budeš Pána, svojho Boha, z celého svojho srdca, celou svojou dušou, celou svojou silou a celou svojou mysľou, a svojho blížneho ako seba samého.“ <sup>28</sup>„Správne si odpovedal,“ povedal mu Ježiš. „Toto rob a budeš žiť!“ (Luk 10,27.28)

> <p></p>
> <sup>17</sup>Tak aj viera: Ak sa nedokazuje skutkami, sama osebe je mŕtva. <sup>18</sup>Ale niekto povie: „Ty máš vieru, ja mám skutky.“ Ukáž mi svoju vieru bez skutkov a ja ti ukážem vieru zo svojich skutkov. <sup>19</sup>Ty veríš, že je jeden Boh, a dobre robíš. Ale aj démoni veria, a trasú sa. <sup>20</sup>Nerozumný človek, chceš si vôbec uvedomiť, že viera bez skutkov je neúčinná? <sup>21</sup>Vari náš otec Abrahám nebol ospravedlnený zo skutkov, keď svojho syna Izáka položil na obetný oltár? <sup>22</sup>Vidíš, že viera spolupôsobila s jeho skutkami a že zo skutkov sa viera stala dokonalou? (Jak 2,17–22)

**Osobné štúdium**

`Ako zákonník odpovedal na Ježišovu (a teda vlastne na svoju vlastnú) otázku? (Luk 10,27.28)`

Zákonník po krátkom premýšľaní nakoniec našiel odpoveď na svoju otázku sám. Pre väčšinu veriacich nie je ťažké odpovedať na otázky týkajúce sa učenia a viery. Náročné je niečo iné – konať podľa toho, čo pokladáme za správne a v čo veríme. Mnohým ľuďom sa stáva, že síce teoreticky vedia veľa o Ježišovom učení, ale len málo sa to prejavuje v ich živote (alebo dokonca vôbec). Ide o vážny problém, na ktorý poukázal aj apoštol Jakub. Nestačí len vedieť o láske k Bohu a blížnemu. Musíme podľa nej aj konať!

`Porovnaj texty Luk 10,27.28 a Jak 2,17–22. Ako sa slová apoštola Jakuba zhodujú s tým, čo Ježiš povedal zákonníkovi?`

Láska sa v živote musí nevyhnutne prejaviť úplne konkrétne a viditeľne. Ak milujeme Boha, budeme čítať Jeho Slovo, budeme sa modliť, budeme dodržiavať Jeho prikázania a budeme poslušní Jeho hlasu „celým srdcom“. Ak povieme, že milujeme druhých, ale nestaráme sa ani o spoluveriacich, ani o núdznych, potom je namieste otázka: Aký osoh má moja viera? Kresťanstvo nie je len nejaká abstraktná zbierka rôznych vieroučných výrokov. Kresťanstvo je spôsob života.

„15Ak brat alebo sestra sú nahí a chýba im denný pokrm, 16čo im osoží, ak im niekto z vás povie: Choďte v pokoji, zohrejte sa a najedzte sa, no nedáte im, čo potrebujú pre telo?“ (Jak 2,15.16)

**Aplikácia**

`Ako veľmi ti záleží na blahu iných? Ako sa ti darí riadiť Pavlovými slovami: „Nevyhľadávajte každý iba svoje záujmy, ale aj záujmy druhých.“ (Fil 2,4)? Ako sa z Božej milosti môžeš naučiť viac starať o druhých?`

---

#### Dodatečné otázky k diskuzi

`V jakém vztahu je podle Jakuba víra a skutky?`

`Neprotiřečí si Jakub s Pavlem, který vyzdvihuje hlavně víru? Proč?`

`Jak rozumíš termínu „skutky lásky“? Co to je?`

`Proč se často naše vědomosti o Ježíši tak málo promítají do naší praxe?`

`V čem se podobáme onomu zákoníkovi? Co s tím můžeme udělat?`

`Máš někdy pochybnosti o svém spasení? Co je jejich příčinou?`

`Co děláš, když tě přepadají tyto pochybnosti?`
