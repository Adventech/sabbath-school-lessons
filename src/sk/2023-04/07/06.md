---
title:  Príbeh o milosrdnom Samaritánovi dnes
date:  16/11/2023
---

> <p></p>
> <sup>30</sup>Nato Ježiš začal rozprávať: „Istý človek zostupoval z Jeruzalema do Jericha a dostal sa do rúk zbojníkov. Tí ho ozbíjali, doráňali, nechali ho polomŕtveho a odišli. <sup>31</sup>Náhodou šiel touto cestou kňaz, ktorý ho síce videl, no obišiel ho. <sup>32</sup>Takisto aj levita: keď prišiel na to miesto a uvidel ho, obišiel ho. <sup>33</sup>No prišiel k nemu aj istý pocestný, Samaritán. Keď ho uvidel, prišlo mu ho ľúto. <sup>34</sup>Pristúpil k nemu, nalial mu na rany olej a víno a obviazal mu ich. Potom ho vyložil na svoje dobytča, zaviezol do hostinca a postaral sa o neho. <sup>35</sup>Na druhý deň vybral dva denáre, dal ich hostinskému a povedal: ‚Staraj sa oňho; ak na neho vynaložíš viac, na spiatočnej ceste ti to zaplatím.‘ <sup>36</sup>Kto podľa teba z tých troch sa stal blížnym tomu, čo padol do rúk zbojníkov?“ <sup>37</sup>On povedal: „Ten, čo mu preukázal milosrdenstvo.“ A Ježiš povedal: „Choď a rob podobne!“ (Luk 10,30–37)

**Osobné štúdium**

Keď Ježiš pochválil zákonníka za správnu odpoveď, povedal mu: „Toto rob a budeš žiť.“ (Luk 10,28) Týmto výrokom sa dotkol samotného srdca onoho človeka. Zákonník nemal problém odpovedať správne na Ježišove otázky. Ale konať podľa prikázaní lásky bolo náročné pred dvetisíc rokmi a nie je to vôbec jednoduché ani dnes.

Zákonník sa nevzdal. Chcel chytiť Ježiša do pasce a predviesť svoje vedomosti. Položil preto doplňujúcu otázku: „Kto je môj blížny?“ (Luk 10,29)

`Prečítaj si text Luk 10,30–37. Ako by si zhrnul Ježišove slová?`

Žijú v tvojom okolí ľudia, ku ktorým sa iní zachovali nespravodlivo? Urobil si všetko, čo si mohol, aby si im pomohol?

Je pravda, že niekedy kazatelia, starší a členovia zboru nepomáhajú tým, ktorí pomoc potrebujú. Niekedy môžu ľudia iného vierovyznania prejavovať viac lásky než my. Môžeme mať plné ústa lásky, ale iní môžu efektívne napĺňať potreby ľudí, ktorí sú mimo okruhu našich záujmov. Ak má mať naša viera nejaký zmysel, musíme sa usilovať pomáhať tým, ktorí to potrebujú.

Ježiš zakončil príbeh o milosrdnom Samaritánovi otázkou, kto z tých troch je skutočne blížnym človeku, ktorý potrebuje pomoc.

„Tým je otázka: Kto je môj blížny? navždy zodpovedaná. Kristus názorne ukázal, že naším blížnym nie je len ten, kto patrí do našej cirkvi a je rovnakého vyznania. Tu neprichádza do úvahy rasa, farba pleti ani triedny pôvod. Naším blížnym je každý, kto potrebuje našu pomoc. Je ním každý nepriateľom ranený a zúbožený človek. Naším blížnym je každý, kto je Božím vlastníctvom.“ (DA 503; CL 326)

**Aplikácia**

`Začni sa denne modliť za niekoho, kto vyznáva iné hodnoty, alebo dokonca za niekoho, koho možno osobne nemáš rád.`

**Výzva**

Uveď mená aspoň troch svojich známych (neadventistov). Aké sú ich potreby (emocionálne, fyzické, sociálne)? Zváž, ako môžeš osobne slúžiť týmto ľuďom. Čo praktické môžeš pre nich urobiť v najbližšom týždni?

---

#### Dodatečné otázky k diskuzi

`Komu a proč Ježíš vyprávěl tento příběh?`

`Proč v něm dal hlavní roli Samařanovi? (komu by dal tuto roli dnes? Proč?)`

`V čem jsou nám kněz a levita odstrašujícím příkladem?`

`Co mám dělat, když vidím „zraněného pocestného“, ale mám chuť se mu vyhnout?`

`V čem si můžeme vzít příklad ze Samařana? Proč jednal tak, jak jednal?`

`Co je důležitější – dokonalá znalost Bible a knih EGW, nebo láska v praxi?`

`Proč nám někdy naše znalosti nepomáhají více milovat?`

`Jak můžeme docílit toho, aby bylo naše nitro naplněno Boží láskou?`
