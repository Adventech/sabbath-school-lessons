---
title:  Ježišova odpoveď – odkaz na Písmo
date:  13/11/2023
---

> <p></p>
> Ježiš sa ho opýtal: „A čo je napísané v Zákone? Ako tam čítaš?“ (Luk 10,26)

> <p></p>
> <sup>55</sup>V tej hodine povedal Ježiš zástupom: „Ako na zločinca ste na mňa vyšli s mečmi a kyjmi, aby ste ma zajali? Denne som sedával a učil v chráme, a nezajali ste ma. <sup>56</sup>Toto všetko sa však stalo, aby sa naplnili prorocké Písma.“ Vtedy ho všetci učeníci opustili a zutekali. (Mat 26,55.56)

> <p></p>
> Tunajší Židia boli šľachetnejší ako v Tesalonike. Prijímali slovo so všetkou ochotou a každý deň skúmali Písmo, či je to naozaj tak. (Sk 17,11)

> <p></p>
> <sup>3</sup>Lebo predovšetkým som vám odovzdal, čo som aj sám prijal, že podľa Písem Kristus zomrel za naše hriechy, <sup>4</sup>že bol pochovaný a tretieho dňa vzkriesený podľa Písem <sup>5</sup>a že sa zjavil Kéfasovi a potom Dvanástim. (1Kor 15,3–5)

> <p></p>
> <sup>16</sup>Celé Písmo je Bohom vnuknuté a užitočné na učenie, karhanie, nápravu a výchovu v spravodlivosti, <sup>17</sup>aby Boží človek bol dokonalý a pripravený na každé dobré dielo. (2Tim 3,16.17)

**Osobné štúdium**

Z Písma sa dozvedáme, že zákonník prišiel Ježiša vyskúšať. Ježiš však rozpoznal jeho úmysly. Je to tak, Boh pozná túžby nášho srdca viac než my sami. A naopak, keďže my nerozumieme poriadne ani sami sebe, ako by sme mohli poznať motívy tých, ktorí nás spochybňujú alebo pokúšajú?

Niekedy sa nás inoveriaci pýtajú na našu vieru. Napríklad naši moslimskí priatelia nám kladú otázky súvisiace s Ježišovým božstvom, ako napríklad: „Kde v Biblii Ježiš o sebe povedal, že je Boh?“ alebo „Prečo hovoríš, že je jeden Boh, keď zároveň veríš v Trojicu?“ Hoci sa tieto otázky zdajú byť provokatívne, hľadanie Ježiša môže byť úprimné a môže predstavovať hlbokú túžbu alebo prázdnotu tých, ktorí sa pýtajú. Nevidíme do ich srdca – a ani to vlastne nepotrebujeme. Jednoducho musíme slúžiť druhým najlepšie, ako vieme, bez ohľadu na ich najhlbšie pohnútky.

`Ako ti dnešné texty pomáhajú pochopiť Ježišovu protiotázku adresovanú zákonníkovi: „Čo je napísané v Zákone? Ako tam čítaš?“ (Luk 10,26)?`

`Mat 26,55.56`

`Sk 17,11`

`1Kor 15,3–5`

`2Tim 3,16.17`

Niekedy chceme odpovede, ale nerobíme nič, aby sme ich našli. Ježiš sa zákonníka opýtal: „Čo je napísané v Zákone?“ Ježiš poukázal na veľmi dôležitý aspekt poznávania. Nestačí len počúvať, čo nám hovoria iní. Potrebujeme aj sami pre seba čítať Písmo. Odpovede už existujú a Svätý Duch pôsobí na naše srdcia, aby nám ukázal, čo máme robiť.

Boh nám dal svoje Slovo. Môžeme v ňom nájsť všetku pravdu, ktorú potrebujeme vedieť o tom, ako máme žiť, ako sa máme správať k druhým a ako môžeme „zdediť večný život“. Áno, pri výklade Písma zohrávajú dôležitú úlohu aj učitelia a kazatelia. V konečnom dôsledku však každý z nás potrebuje hľadať v Biblii dôležité pravdy. „Sviecou mojej nohe je tvoje slovo, svetlom môjmu chodníku. (Ž 119,105) Tento verš nie je len akýsi poetický obraz. Je to svätá pravda, ktorá nás vedie k Božiemu slovu a ukazuje nám jeho dôležitosť.

**Aplikácia**

`Ježiš, Slovo od Boha, ktoré sa stalo telom, vždy nasmeroval ľudí späť k písanému Slovu. Čo sa z tejto skutočnosti dozvedáme o dôležitosti Biblie? Prečo musíme odmietnuť všetky filozofické alebo teologické úvahy, ktoré znižujú našu dôveru v Bibliu?`

---

#### Dodatečné otázky k diskuzi

`Jakou roli hrála židovská Písma v životě Pána Ježíše?`

`Proč Ježíš své posluchače neodkazoval jen na své zázraky?`

`Co se od Ježíše můžeme naučit v našem vztahu k Bibli?`

`Proč nám dává Lukáš za příklad věřící v Beroji?`

`Jaký vztah měl k Písmu apoštol Pavel?`

`Proč dnes většina křesťanů opomíjí Starý zákon? O co se ochuzují?`
