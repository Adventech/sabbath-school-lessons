---
title:  Mordochajovo verné svedectvo
date:  19/12/2023
---

> <p></p>
> <sup>3</sup>Kráľovskí služobníci v kráľovskej bráne dohovárali Mordochajovi: Prečo porušuješ kráľovský príkaz? <sup>4</sup>Dohovárali mu každý deň, ale neposlúchol ich. Oznámili teda Hamánovi, aby zistil, či obstojí Mordochajovo odôvodnenie. Oznámil im totiž, že je Žid. <sup>5</sup>Hamán si všimol, že Mordochaj pred ním ani nekľaká, ani sa neklania a nahneval sa. <sup>6</sup>Natoľko ním opovrhol, že sa mu málilo pozdvihnúť ruku len proti Mordochajovi. Keď mu oznámili, z akého národa je Mordochaj, Hamán hľadal spôsob, ako vyhubiť všetkých Židov, teda Mordochajov národ, v celom Ahasvérovom kráľovstve. (Est 3,3–6)

**Osobné štúdium**

Tým, že Mordochaj a Ester zostávali Bohu verní aj v cudzej krajine, bolo len otázkou času, kým sa dostanú do problémov. A presne to sa stalo v prípade Mordochaja.

`Prečítaj si text Est 3,1–15. Čo sa odohralo v tomto príbehu? Čo bolo príčinou opísaných udalostí?`

V 3. kapitole knihy Ester sa dozvedáme, že kráľ Ahasvér (Xerxes) poctil Hamána a povýšil ho nad všetkých kráľovských hodnostárov. Všetci dostali príkaz, aby Hamánovi prejavovali náležitú úctu, ktorej súčasťou bolo aj poklonenie sa pred ním. Mordochaj však takéto konanie odmietol (Est 3,2). Biblia neuvádza dôvod, prečo Mordochaj pred týmto mužom nepokľakol. Opäť však môžeme nahlas uvažovať. Mordochaj je verný Žid a nie je ochotný vzdať poctu potomkovi Agaga z národa Amalékov. Veď tento národ bol nepriateľom jeho ľudu už od čias exodu (5Moj 25,19). Ako by mohol verný Žid pokľaknúť pred potomkom Amaléka, alebo uctievať niekoho iného ako Hospodina?

Ako sa vyvíjala situácia ďalej? „Kráľovskí služobníci v kráľovskej bráne dohovárali Mordochajovi: Prečo porušuješ kráľovský príkaz?“ (Est 3,3) Hoci nevieme presne, ako argumentoval, svoje odmietnutie podporil takto: „Oznámil im totiž, že je Žid.“ (Est 3,4) V tejto odpovedi mal Mordochaj určite príležitosť vysvetliť, že ako ctiteľ Hospodina, ktorý stvoril nebo a zem, nemôže uctievať žiadnu stvorenú ľudskú bytosť. Niet pochýb o tom, že Mordochaj bol schopný vydať svedectvo o svojej viere. Následky však boli kruté. Svojej viery sa držal tak húževnato, že tým ohrozil nielen seba, ale aj ostatných Židov.

„Od Daniela a jeho spoločníkov ... jasné svetlo zažiarilo uprostred morálnej temnoty kráľovských dvorov Babylonu.“ (RH, 13. mája 1884)

Keď sa Hamán rozhodol zničiť židovský národ, pred kráľom argumentoval takto: „Jestvuje jeden národ, ktorý je síce rozptýlený, ale predsa oddelený medzi národmi vo všetkých krajinách tvojho kráľovstva. Ich zákony sú odlišné od zákonov všetkých národov, ani kráľovskými zákonmi sa neriadia, takže pre kráľa nie je výhodné nechať ich na pokoji.“ (Est 3,8). Čo robiť s ľuďmi, ktorí sú iní, ktorých zvyky sú odlišné a ktorí nedodržiavajú kráľovské zákony? Čo iné, než ich vystaviť prenasledovaniu? Preč s nimi!

**Aplikácia**

`Ako by sme aj dnes mohli byť vystavení skúške podobne ako Mordochaj? Ako by sme mali reagovať?`

---

#### Dodatečné otázky k diskuzi

`Jak Mordokaj zdůvodnil, že se odmítl poklonit Hamanovi?`

`Proč jednal Haman tak pobouřeně? Jaký to byl člověk?`

`Mordokaj svým jednáním ohrozil všechny židy v celé říši. Nebylo to zbytečné hrdinství? Proč?`

`Jak bys na místě Mordokaje jednal ty? Proč?`

`Modrokaj v tom klanění se Hamanvi vnímal rozměr „uctívání“, který náleží jen Stvořiteli. V jakých oblastech můžeme něco podobného vnímat dnes?`

`V jakých situacích bys odmítl se někomu (něčemu) poklonit?`
