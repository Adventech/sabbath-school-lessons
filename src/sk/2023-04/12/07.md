---
title:  Podnety na zamyslenie
date:  22/12/2023
---

„Každej domácnosti a škole, každému rodičovi, učiteľovi a žiakovi, ktorému zažiarilo svetlo evanjelia, zaznieva otázka položená kráľovnej Ester v čase závažnej krízy v dejinách Izraela: A ktovie, či si neprišla práve preto ku kráľovskej hodnosti, aby si bola naporúdzi na takýto čas? (Est 4,14)“ (Ed 263; Vých 227.227)

„Ester bolo krásne židovské dievča, sesternica Mordochaja, ktorý si ju po smrti rodičov vzal k sebe a miloval ju ako svoju vlastnú dcéru. Boh ju použil na záchranu židovského ľudu v Perzii. ... V dávnych dobách Pán pôsobil úžasným spôsobom prostredníctvom zasvätených žien, ktoré sa v jeho diele zjednotili s mužmi vyvolenými Bohom, aby ho predstavovali ostatným. Boh využil ženy na získanie mocných a dôležitých víťazstiev. Neraz, v čase núdze, ich povolal a konal prostredníctvom nich na záchrane mnohých životov. Prostredníctvom kráľovnej Ester Pán vykonal pre svoj ľud slávne vyslobodenie. V čase, keď sa zdalo, že ich žiadna moc nemôže zachrániť, Ester a ženy s ňou spojené pôstom, modlitbou a rýchlym konaním sa s touto otázkou vysporiadali a priniesli svojmu ľudu spásu. ... Štúdium práce žien v súvislosti s Božím dielom v starozmluvných časoch nám dá lekcie, ktoré nám umožnia čeliť zložitým situáciám v diele aj dnes. Možno nás Boh neprivedie do takej kritickej situácie, v akej sa ocitol Boží ľud v čase Ester a možno nebudeme mať také významné postavenie ako kráľovná. Ale obrátené ženy môžu často zohrať dôležitú úlohu aj v skromných pozíciách. Mnohé tak v dejinách konali a aj dnes sú pripravené konať podobne.“ (DG 45.46)

**Námety na spoločné uvažovanie**

`Kniha Ester nám necháva niekoľko nezodpovedaných otázok, najmä pokiaľ ide o Esterinu úlohu na kráľovskom dvore a spôsob jej povýšenia na kráľovnú. Ako môžeme tieto skutočnosti zosúladiť s našou predstavou o tom, čo znamená verný a zbožný spôsob života?`

`Slávne slová Ester: „Ak mám zahynúť, zahyniem.“ (Est 4,16) sa po stáročia ozývajú ako príklad vernosti aj zoči-voči smrti. Ako jej slová reflektujú to, čomu bude Boží ľud čeliť v čase konca, keď sa problémy opísané v Zjavení 13 stanú skutočnosťou?`

`Uvažujte v triede o časti, ktorú sme študovali v pondelok. Bolo v poriadku, že Ester a Mordochaj nehovorili o svojej viere a o svojom pôvode? Malo by to tak byť aj v našom prípade? Čo sa z toho môžeme naučiť?`

Západ slnka: 15.48

---

#### Dodatečné otázky k diskuzi

`Co tě nejvíce zaujalo během tvého soukromého studia této lekce? Proč?`

`Už ses někdy ocitnul „v cizí kultuře“? Jak jsi reagoval?`

`V čem nás může příběh o Esteře a Mordokajovi inspirovat pro naši misii?`

`Potěšilo tě dnes něco v naší diskuzi? Proč?`
