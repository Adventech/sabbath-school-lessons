---
title:  Sviatok Purím
date:  21/12/2023
---

> <p></p>
> <sup>25</sup>Keď však Ester vstúpila pred kráľa, ten dal rozkaz, dokonca písomne, aby zmenil jeho zlý zámer, ktorý osnoval proti Židom, aby sa obrátil proti nemu, aby obesili jeho i jeho synov na šibenici. <sup>26</sup>Preto nazvali tieto dni Purím podľa slova púr; podľa všetkých slov tohto listu, podľa toho, ako to videli a prežili. <sup>27</sup>Židia to prijali ako povinnosť a odovzdali to i svojmu potomstvu a všetkým, čo sa k nim pripojili, že neprestanú tak robiť každý rok v tých dvoch dňoch podľa platného predpisu a v ustanovenom čase, ako bolo zapísané. <sup>28</sup>Tieto dni sa pripomínajú a zachovávajú v každom pokolení a v každej rodine, v každej krajine a v každom meste. Tieto dni Purím nevymiznú u Židov a pamiatka na ne nezanikne v ich potomstve. (Est 9,25–28)

**Osobné štúdium**

Komentátori opakovane upriamujú našu pozornosť na to, že v knihe Ester sa nevyskytuje Božie meno. Je to jediná biblická kniha, kde sa Boh vôbec nespomína. Židia však napriek tomu dokázali vo veľkom vyslobodení rozpoznať Božie činy, ktoré pre nich urobil. A práve preto sa rozhodli aj túto knihu zahrnúť do biblického kánonu.

Sme schopní vnímať Božiu prítomnosť a Jeho konanie v našom každodennom prežívaní? Božie činy môžu nadobudnúť podobu normálnych, prirodzených udalostí, a ak im nevenujeme pozornosť, Božiu prítomnosť si vôbec nemusíme uvedomovať.

`Prečítaj si text Est 9,1–12. Aký bol výsledok Esterinho úsilia?`

Zázrak pripomínaný sviatkom Purím má veľmi nezvyčajnú podobu. Skrýva sa v takmer prirodzených udalostiach. Zákon na zničenie Židov síce nebol zrušený, ale bol vydaný nový zákon, ktorý im umožňoval brániť sa.

Je pozoruhodné, ako prostredníctvom rôznych okolností Boh dokázal vzniknuté problémy vyriešiť. A navyše, Peržania si všimli Hospodinove činy v prospech Židov.

A výsledok?

„Mnohí z národov tých krajín sa pridávali k Židom.“ (Est 8,17) Toto je skvelý príklad toho, ako sa dal Hospodin poznať tým, čo boli stratení.

Aj vodcovia židovského ľudu spoznali v neľahkých udalostiach Božie pôsobenie. Keď sa Židia dokázali ubrániť, na pamiatku a oslavu víťazstva ustanovili každoročný sviatok (nazývaný Purím). Tieto dni sú dodnes vďakyvzdaním Bohu na pamiatku zázračného vyslobodenia.

**Aplikácia**

`Modli sa, aby ti Boh dal nasledujúci týždeň odvahu podeliť sa s jedným z ľudí z tvojho modlitebného zoznamu o niečo, čo pre teba Boh urobil.`

**Výzva**

`Začni si písať denník (ne)všedných malých i veľkých činov, ktoré pre teba Boh robí. Takýto záznam ti môže slúžiť ako pripomienka toho, čo všetko pre teba Boh koná. A nielen to. V správny čas a po modlitbe ti tieto Božie skutky môžu prísť na myseľ a ty sa o ne môžeš podeliť s niekým, komu budeš chcieť vydať svedectvo o svojom živote s Bohom.`

---

#### Dodatečné otázky k diskuzi

`Co předcházelo vzniku svátku „púrím“?`

`Co se skrývá ve slově „púr“, ze kterého je odvozen název nového svátku?`

`Jak je možné, že je používán název, který je odvozen z „věštění“? O čem to svědčí? Co tím chtěl Mordokaj zdůraznit?`

`Patří vůbec „púrím“ právem mezi svátky, když nemá původ v Mojžíšových knihách? Proč?`

`Můžeme si i my dnes ustanovit nějaký svátek, kterým si chceme připomínat důležitou událost našeho života? Máte nějaký takový?`

`Proč mají židé o tomto svátku dávat chudým dary, zatímco svým blízkým jen dárky? (Podle Ester 9,22 ČEP)`
