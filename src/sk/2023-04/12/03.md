---
title:  V kráľovskom paláci
date:  18/12/2023
---

> <p></p>
> <sup>10</sup>Ester nepovedala nič o svojom národe a o svojom pôvode, pretože Mordochaj jej prikázal, aby o tom nehovorila. ... <sup>20</sup>Ester ešte stále nepovedala nič o svojom pôvode a o svojom národe, ako jej prikázal Mordochaj. Ester sa správala podľa Mordochajovho príkazu, kým bola v jeho opatere. (Est 2,10.20)

**Osobné štúdium**

Po páde Babylona a po vzostupe Médo-Perzie sa mnohí Židia napokon vrátili do krajiny svojich predkov. Na cestu späť sa však nevydali všetci. Niektorí zostali tam, kde žili jednu alebo viac generácií.

Tento poznatok nám pomáha lepšie pochopiť pozadie knihy Ester. „Vtedy... kráľ Ahasvér sedel na svojom kráľovskom tróne, ktorý bol v pevnosti v Šušane.“ (Est 1,2) Práve v Perzii za vlády kráľa Ahasvéra sa začína odvíjať príbeh knihy Ester.

V 1. kapitole upadne kráľovná Vašti do nemilosti kráľa. Na základe týchto udalostí sa začína hľadať nová kráľovná, ktorá by nahradila Vašti. V tomto kontexte sa prvýkrát stretávame s Ester a jej bratrancom Mordochajom.

`Prečítaj si Est 2,1–9. Čo sa z týchto veršov dozvedáme o postavení Mordochaja a Ester?`

Zdá sa, že Mordochaj ako kráľovský úradník býval v meste Šušan aj so svojou adoptívnou dcérou, sesternicou Ester. Vďaka miestu bydliska a Mordochajovmu postaveniu boli naplno súčasťou perzskej kultúry. To bol aj jeden z dôvodov, prečo Ester vybrali a predstavili kráľovi: „Vtedy vzali aj Ester do kráľovského paláca pod ochranu Hegaja, strážcu žien.“ (Est 2,8)

`Prečítaj si verše Est 2,10.20. Aký príkaz dal Mordochaj Ester? Prečo? Bol taký príkaz v poriadku?`

Hoci v texte nie sú uvedené motívy či dôvody pre zatajenie pôvodu Ester, môžeme vysloviť aspoň určitý predpoklad. Mordochaj aj Ester žili ako cudzinci uprostred kultúry a náboženstva, ktoré boli vzdialené ich hodnotám. V mnohom by sa vystavovali nebezpečenstvu, preto sa rozhodli mlčať a neupozorňovať zbytočne na rozdiely.

**Aplikácia**

`Za akých okolností by mohlo byť rozumné nehovoriť otvorene o našej viere? Aký je tvoj osobný postoj? Treba za každých okolností vydať svedectvo o celej svojej viere, alebo môžu existovať dobré dôvody, prečo to nerobiť? Aké?`

---

#### Dodatečné otázky k diskuzi

`V jakém prostředí se ocitla Ester?`

`Jak si představuješ život Estery v královském paláci?`

`Proč Mordokaj přikázal Ester, aby zatajila svou víru?`

`Čemu musela víra Estery v tomto pohanském prostředí čelit?`

`Je dobré se vždy hned „chlubit“ svou vírou? Proč?`

`Kdy a proč jsi „tajil“ svou víru?`

`Ve kterých oblastech je naše víra v rozporu s názory většiny?`
