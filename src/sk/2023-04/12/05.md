---
title:  „Práve pre takú chvíľu, ako je táto“
date:  20/12/2023
---

> <p></p>
> <sup>13</sup>Mordochaj odkázal Ester: „Nemysli si, že so svojím životom vyviazneš v kráľovskom paláci jediná zo všetkých Židov. <sup>14</sup>Ak budeš v tejto chvíli mlčať, úľava a záchrana príde Židom odinakiaľ, ale ty a tvoja rodina zahyniete. Ktovie, či si nedosiahla kráľovskú hodnosť práve pre takú chvíľu, ako je táto?“ (Est 4,13.14)

**Osobné štúdium**

`Prečítaj si text Est 4,1–14. Prečo práve teraz nastal príhodný čas, aby sa Ester priznala k svojmu židovskému pôvodu?`

Keď Mordochaj kontaktoval Ester s prosbou o pomoc, bola už niekoľko rokov vydatá za Ahasvéra. V Perzii však platil zákon, že nikto nemôže predstúpiť pred kráľa bez jeho výslovného pozvania. Kto toto pravidlo nerešpektoval, riskoval smrť. Ester si toto riziko uvedomovala, ale aj tak vstúpila do trónnej sály bez pozvania.

Mordochaj sa svojou vierou snažil Ester povzbudiť a priviesť ju k dôvere, že všetko sa skončí dobre. Hlavná myšlienka knihy sa nachádza v Mordochajových slovách adresovaných Ester (dnešný úvodný text Est 4,13.14).

Esterina viera bola podrobená skúške, keď sa Mordochaj odvolával na jej lásku k ľudu. Nikto okrem Mordochaja nevedel, že je Židovka. Keď sa rozhodla zapojiť do riešenia obrovskej hrozby, neváhala nasadiť svoj život.

Esterino konanie je svedectvom o jej silnej viere. Vedela, že bez Božej pomoci nemôže uspieť. Odpoveď adresovaná Mardochajovi odhalila jej vieru: „Choď, zhromaždi všetkých Židov, ktorých nájdeš v Šušane, a postite sa za mňa. Nejedzte a nepite tri dni a tri noci. Ja sa tiež budem so svojimi dvornými dámami takto postiť. Potom pôjdem ku kráľovi, hoci to nie je v súlade so zákonom. Ak mám zahynúť, zahyniem.“ (Est 4,16) Mordochaj informoval o tomto odkaze celú židovskú komunitu v Šušane. A kým sa oni postili a modlili, Ester sa pripravila na nebezpečnú chvíľu. „1Na tretí deň si Ester obliekla kráľovské rúcho a postavila sa do vnútorného nádvoria kráľovského paláca oproti kráľovmu sídlu. Kráľ práve sedel v kráľovskom paláci na tróne, ktorý bol oproti vchodu. 2Keď kráľ videl kráľovnú Ester stáť na nádvorí, získala si jeho priazeň. Kráľ vystrel k Ester zlaté žezlo, ktoré držal v ruke. Ester pristúpila a dotkla sa hlavice žezla.“ (Est 5,1.2)

**Aplikácia**

`V danej situácii sa Židia určite nielen postili, ale aj modlili. Modlitba bola ústredným prvkom ich odpovede. Čo sa z ich konania môžeme naučiť?`

---

#### Dodatečné otázky k diskuzi

`S jakou výzvou se Mordokaj obrátil na Ester?`

`Proč se královna Ester bála předstoupit před svého manžela?`

`Co pomohlo královně v tom, aby udělala správné rozhodnutí?`

`Proč žádala všechny židy, aby se za ni modlili a postili?`

`Co to je „přímluvná modlitba“ a jakou roli hraje ve tvém životě?`

`Co je to půst? Jak ti pomáhá v době, kdy se za něco usilovně modlíš?`

`Jak jednáš, když jsi Bohem postaven před úkol, ze kterého máš strach, protože se ti jeví jako riskantní?`

`V čem by ses chtěl podobat Ester nebo Mordokajovi? Proč?`
