---
title:  V zajatí cudzej kultúry
date:  17/12/2023
---

> <p></p>
> <sup>4</sup>Hlásateľ hlasno volal: „Prikazuje sa vám, ľud rozličných národností a jazykov: <sup>5</sup>Vždy, keď začujete zvuk rohu, píšťaly, citary, harfy, lutny, skupiny nástrojov alebo akúkoľvek hudbu, padnete a budete sa klaňať podobe zlatej sochy, ktorú dal postaviť kráľ Nebukadnesar. <sup>6</sup>Kto by však nepadol a neklaňal sa, v tú chvíľu ho hodia do pece rozpálenej ohňom.“ (Dan 3,4–6)

**Osobné štúdium**

Nikdy nie je ľahké byť vysídlený z domova. O to horšie je, keď sa človek ocitne v úplne cudzej kultúre. Dnes môže byť pre nás ťažké pochopiť, čomu boli vystavení Židia, keď sa dostali do babylonského zajatia a neskôr pod nadvládu Peržanov.

Ani my nežijeme v krajine, kde by boli adventistické princípy viery podkladom pre zákony štátu. No pred odvlečením žil židovský národ vo svojej vlasti, kde boli princípy viery zakotvené aj v zákonoch krajiny.

V takejto krajine by malo byť ľahké byť verný Bohu, nie? Veď o čo jednoduchšie by bolo zachovávať siedmy deň, sobotu, ak by dodržiavanie soboty ako siedmeho dňa bolo súčasťou zákonodarstva štátu.

Dejiny Izraelitov nám však ukazujú, že na verný život nestačí, ak sú zákony krajiny v súlade s Božím zákonom. Vernosť totiž musí prameniť zo srdca človeka, inak bude určite nasledovať hriech, odpadnutie a skaza.

„Pán povedal: Pretože sa mi tento ľud chce stať blízkym iba svojimi ústami a ctí si ma iba svojimi perami, no jeho srdce je ďaleko odo mňa a jeho bázeň voči mne je naučeným ľudským príkazom.“ (Iz 29,13)

Ale tých, čo sú odhodlaní byť verní, neodradí od poslušnosti ani to najnepriaznivejšie či najnepriateľskejšie prostredie.

`Prečítaj si texty Dan 1,1–12, Dan 3,1–12 a Dan 6,1–9. Hoci každá opísaná situácia je jedinečná, čo tieto správy odhaľujú o výzvach, ktorým môže Boží ľud čeliť, ak žije v cudzej kultúre?`

Bez ohľadu na to, kto sme alebo kde žijeme, sme súčasťou prostredia, ktoré v rôznej miere ovplyvňuje našu vieru a naše svedectvo. Môže sa to diať prostredníctvom zákonodarstva alebo tradície. Príbehy z knihy Daniel ukazujú, že aj v ťažkých podmienkach môžu ľudia zostať verní Bohu. V knihe Daniel sa príbehy končia vždy „šťastne“. Ale aj keby žiadny z nich nedopadol dobre, niet pochýb, že opísaní ľudia konali správne a verne.

**Aplikácia**

`Akým výzvam čelíš v súvislosti s vierou v prostredí, v ktorom žiješ? Ako sa ti darí zostať verný?`

---

#### Dodatečné otázky k diskuzi

`Co je to ta „kultura“?`

`Jak bys charakterizoval „naši kulturu“?`

`Co je pro tebe „cizí kultura“?`

`Jak daleko se musíme vydat, abychom se ocitli „v cizí kultuře“?`

`Jakou zkušenost udělal Daniel a jeho přátelé v Babylóně? S čím se potýkali?`

`S jakými problémy se v naší kultuře potýkáme my a naše víra?`

`Proč není snadné si udržet víru, když jsou ti kolem nás jiní?`
