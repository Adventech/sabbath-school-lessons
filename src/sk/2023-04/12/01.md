---
title:  Ester a Mordochaj
date:  16/12/2023
---

### Texty na tento týždeň
Dan 1,1–12; Dan 6,1–9; Est 2,1–10.20; Est 3,1–15; Est 4,1–14; Est 9,1–12

**Úvodný text**
> „Dám ťa za svetlo národom, aby moja spása siahala až na koniec zeme.“ (Iz 49,6)

Jeden z najinšpiratívnejších biblických záznamov o „medzikultúrnej službe“ sa nachádza v knihe Ester. Počas uplynulých storočí sa o tejto knihe napísalo veľa teologických pojednaní. A Židia dodnes slávia sviatok Purím na základe textu Est 9,26–31.

Ester a jej bratranec Mordochaj boli Židia žijúci v hlavnom meste Perzskej ríše Šušan. Nech už bol dôvod akýkoľvek, nevrátili sa s ostatnými Židmi do Judska, ale naďalej zostávali v krajine svojho zajatia.

Potom sa riadením prozreteľnosti a série nečakaných udalostí Ester stala kráľovnou. „Kráľ si zamiloval Ester viac ako všetky ženy a získala si viac jeho priazne ako všetky panny. Položil jej kráľovskú korunu na hlavu a ustanovil ju za kráľovnú namiesto Vašti.“ (Est 2,17)

Práve v tomto postavení mohla Ester, aj keď sprvu zdráhavo, zohrať dôležitú úlohu biblických dejín. Tento príbeh jedinečným spôsobom ukazuje, že Boží ľud môže vydávať svedectvo o pravde aj v cudzom, nepriateľskom prostredí.

Ak ti to čas dovolí, prečítaj si tento týždeň biblickú knihu Ester.

**Osnova lekcie**

Predposledná lekcia tohto štvrťroka zameria našu pozornosť na príbeh Ester a Mordochaja žijúcich ako súčasť menšiny v prostredí, ktoré nijako nevyznávalo Božie hodnoty. Aj keď nejde o čierno-biely príbeh (nie vždy dokázali byť Bohu verní), napriek tomu prináša zaujímavé podnety pre život a svedectvo dnešných kresťanov v prostredí, ktoré sa ku Kristovi nehlási.

`Dan 3,4–6: Život Božieho ľudu (menšiny) v prostredí babylonskej kultúry (nedeľa)`

`Est 2,10.20: Kedy treba byť „nenápadný“ a kedy sa, naopak, k Bohu jasne hlásiť? (pondelok)`

`Est 3,3–6: Verné svedectvo v pohanskom prostredí (utorok)`

`Est 4,13.14: Viera a modlitba v pohanskom prostredí (streda)`

`Est 9,25–28: Božie pôsobenie v prostredí, kde Boha takmer „nie je vidieť“ (štvrtok)`

---

#### Dodatečné otázky k diskuzi

`Co víme o Ester a Mordokajovi? V jakém prostředí žili?`

`Co je asi vedlo k tomu, že se nevrátili do „zaslíbené země“?`

`Je něco, co obdivuješ (nebo odsuzuješ) na Mordokajovi? Proč?`

`Co tě zaujalo (kladně či záporně) v jednání Ester? Proč?`

`V čem se jejich situace podobá té naší?`
