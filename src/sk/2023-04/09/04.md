---
title:  'Svedectvo učeným: Nikodém'
date:  28/11/2023
---

> <p></p>
> <sup>1</sup>Medzi farizejmi bol jeden človek, volal sa Nikodém, bol to popredný muž medzi Židmi. <sup>2</sup>On prišiel v noci k Ježišovi a povedal mu: „Rabbi, vieme, že si učiteľ, ktorý prišiel od Boha, lebo nikto nemôže robiť také znamenia, aké robíš ty, ak nie je s ním Boh.“ <sup>3</sup>Ježiš mu odpovedal: „Amen, amen, hovorím ti: Ak sa niekto nenarodí znova, nemôže uzrieť Božie kráľovstvo.“ <sup>4</sup>Nikodém mu povedal: „Ako sa môže narodiť človek, keď je starý? Či môže druhý raz vojsť do lona svojej matky a narodiť sa?“ <sup>5</sup>Ježiš odpovedal: „Amen, amen, hovorím ti: Ak sa niekto nenarodí z vody a z Ducha, nemôže vojsť do Božieho kráľovstva. (Ján 3,1–5)

**Osobné štúdium**

Nikodém bol vzdelaný a vplyvný. Biblia ho opisuje ako popredného muža medzi Židmi (Ján 3,1). Ježiš o ňom hovoril ako o učiteľovi Izraela (Ján 3,10). Dobre rozumel Písmu a mal duchovný hlad po Hospodinovi. Z ľudského hľadiska mohol vyzerať ako verný Boží nasledovník. Dodržiaval všetky prikázania a medzi Židmi bol uznávanou autoritou. Bol mocný a bohatý. Mnohí to vnímajú ako znamenie Božieho požehnania. To, čo sa mohlo zdať ako úspech, bolo v skutočnosti naozaj len zdaním.

`Prečítaj si text Ján 3,1–12. Čo tento príbeh prezrádza o Nikodémových duchovných potrebách a o tom, ako ich Ježiš hneď pomenoval?`

Keď Nikodém prišiel k Ježišovi, snažil sa zachovať vonkajšiu vážnosť. Boh však videl do jeho srdca. Podobne Boh pozná srdcia a potreby všetkých bohatých a mocných, bez ohľadu na ich pôvod. Nikodém prišiel k Ježišovi, pretože ho Ježišovo učenie usvedčilo. Pýcha mu síce bránila otvorene vyznať Ježiša Krista ako Pána, ale nočné stretnutie s Učiteľom ho aj tak navždy zmenilo. A aj keď nadobudol presvedčenie, že Ježiša poslal Boh, bránil sa otvorene priznať, že je nasledovníkom Krista.

`Prečítaj si texty Ján 7,43–52 a Ján 19,39. Čo tieto verše hovoria o vzťahu Nikodéma k Ježišovi?`

Môžeme vidieť, že Ježiš mal na Nikodéma veľký vplyv. Nikodém sa snažil chrániť Ježiša, kým ešte žil, a po ukrižovaní sa ho snažil uctiť. Niet pochýb o tom, že Ježiš zasiahol jeho srdce. Aj Nikodém totiž, napriek svojmu postaveniu a obdivuhodným vedomostiam, veľmi potreboval Spasiteľa – napokon ako my všetci.

**Aplikácia**

`Prečo si musíme dávať pozor na to, aby nás presvedčenie o tom, že „máme pravdu“ (poznanie toho, čo hovorí Biblia), nedostalo do pasce, že samotné poznanie tejto pravdy stačí na našu záchranu? Prečo samotná vedomosť o pravde či o tom, čo je správne, na záchranu nestačí?`

---

#### Dodatečné otázky k diskuzi

`Kdo to byl Nikodém? Co o něm víme?`

`Proč přišel Nikodém za Ježíšem? Proč přichází v noci?`

`Co bránilo Nikodémovi, aby před Ježíšem naplno vyjádřil to, co prožíval?`

`K čemu Ježíš Nikodéma vyzval?`

`Co se z tohoto příběhu můžeme naučit pro naši snahu oslovit evangeliem třeba faráře, kazatele nebo teology z jiných církví?`

`Jak na Nikodéma toto setkání zapůsobilo? Proč se z něho hned nestal Ježíšův „veřejný následovník“?`

`Jak máme jednat s lidmi, kteří ještě nemají odvahu se veřejně přiznat k tomu, že uvěřili?`
