---
title:  Nebukadnesar
date:  26/11/2023
---

> <p></p>
> <sup>31</sup>„Po uplynutí stanoveného času som ja, Nebukadnesar, pozdvihol oči k nebu a môj rozum sa mi vrátil. Dobrorečil som Najvyššiemu, chválil som a oslavoval večne živého, lebo jeho vláda je večnou vládou a jeho kráľovstvo trvá z pokolenia na pokolenie. <sup>32</sup>Všetci, čo obývajú zem, sú pred ním považovaní za nič, on podľa svojej ľubovôle nakladá s vojskom nebies a obyvateľmi zeme. Nie je nik, kto by mu mohol v niečom zabrániť alebo mu povedať: ‚Čo robíš?‘ <sup>33</sup>Vtedy sa mi vrátil rozum a ku vznešenosti môjho kráľovstva sa mi vrátil skvejúci sa majestát. Moji radcovia a veľmoži ma vyhľadali, opäť ma dosadili do môjho kráľovstva a k mojej predchádzajúcej veľkosti sa mi pridalo ešte viac. <sup>34</sup>Teraz ja, Nebukadnesar, chválim, vyvyšujem a oslavujem Kráľa nebies, ktorého všetky činy sú správne, ktorého cesty sú spravodlivé a ktorý môže pokoriť tých, čo kráčajú v pýche.“ (Dan 4,31–34)

**Osobné štúdium**

Ako adventisti siedmeho dňa veríme v to, čo je v teológii niekedy označované ako „neobmedzené zmierenie“. To znamená, že na rozdiel od niektorých iných kresťanov veríme, že Kristova smrť je účinná pre celé ľudstvo, nielen pre vyvolenú skupinu tých, ktorých Boh predurčil na spasenie. Pretože Boh „chce, aby všetci ľudia boli spasení a spoznali pravdu“ (1Tim 2,4), Ježiš sa obetoval „za naše hriechy, no nielen za naše, ale aj za hriechy celého sveta“ (1Ján 2,2). Preto si nás Boh „v ňom vyvolil pred založením sveta“ (Ef 1,4; Roh.). To automaticky neznamená, že sa pre Krista aj každý reálne rozhodne. Biblia však prostredníctvom mnohých príbehov ukazuje, že k Bohu prichádzajú rôznorodí ľudia.

`V knihe Daniel si prečítaj 4. kapitolu. Ako sa spasenie dostalo k jednému z najmocnejších ľudí vtedajšieho sveta? Čo sa z toho dozvedáme o podstate spasenia?`

Pozoruhodným biblickým príkladom spôsobu, akým Boh môže osloviť mocných, je príbeh o kráľovi Nebukadnesarovi. Boh nad ním vykonal svoj súd podobným spôsobom ako nad niektorými izraelskými kráľmi (pozri napríklad 2Par 32,25.26; 1Kráľ 14,21–31 a 1. Samuelova 28). Biblická správa o Nebukadnesarovi, ktorý sa kajal a uznal Boha Stvoriteľa, ukazuje, že Bohu záleží na bohatých a mocných rovnako ako na slabých a núdznych. Na konci kapitoly najmocnejší muž na zemi vyhlásil: „Teraz ja, Nebukadnesar, chválim, vyvyšujem a oslavujem Kráľa nebies, ktorého všetky činy sú správne, ktorého cesty sú spravodlivé a ktorý môže pokoriť tých, čo kráčajú v pýche.“ (Dan 4,37) Keby len všetci bohatí, mocní a povýšeneckí medzi nami smrteľníkmi pochopili túto pravdu!

Čo sa môžeme z tohto príbehu naučiť? (1) Boh používa oddaných veriacich, akým bol napríklad Daniel, ako most na oslovenie mocných. (2) Boh môže priamo zasahovať do procesu vydávania svedectva, aby oslovil mocných neveriacich. Boh ponížil Nebukadnesara pre jeho pýchu a aroganciu. A hoci to bol veľmi dramatický príbeh, existuje mnoho iných spôsobov, ako môžu byť ponížení tí, čo sú bohatí, mocní a povýšeneckí.

**Aplikácia**

`Možno nepatríš medzi tých, ktorých svet považuje za bohatých a mocných. Hrozí aj tebe, že sa staneš namysleným, podobne ako kráľ Nebukadnesar? Na čo si musí dať v tejto súvislosti pozor každý nasledovník Krista? Prečo môžeme mať k pýche a samospravodlivosti bližšie, než si myslíme?`

---

#### Dodatečné otázky k diskuzi

`Jak bys stručně popsal postavu krále Nebúkadnesara?`

`Kdy se král poprvé setkal s mocí a moudrostí „židovského Boha“?`

`Co vše musel král prožít, aby uznal jedinečné postavení Hospodina?`

`Jak dlouho to asi trvalo, než král pronesl slova z dnešního úvodního textu?`

`S čím musíme počítat, když se snažíme oslovit lidi, kteří mají jinou víru než my? Proč bychom to neměli vzdávat po prvním neúspěchu?`

`Nejednáme někdy i my, adventisté, s jinak věřícími povýšeně? Proč se nám to stává? Jak se na takové jednání dívá Ježíš?`
