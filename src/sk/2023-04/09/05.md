---
title:  Svedectvo bohatým
date:  29/11/2023
---

> <p></p>
> <sup>16</sup>Tu k nemu ktosi prišiel a povedal: „Učiteľ, čo dobré mám robiť, aby som mal večný život?“ <sup>17</sup>Ježiš mu odpovedal: „Čo sa ma pýtaš na dobro? Jeden je Dobrý! Ak však chceš vojsť do života, zachovávaj prikázania.“ <sup>18</sup>„A ktoré?“ opýtal sa ho. Ježiš mu povedal: „Tieto: Nezabiješ! Nescudzoložíš! Nepokradneš! Nebudeš krivo svedčiť! <sup>19</sup>Cti otca a matku! a Milovať budeš svojho blížneho ako seba samého!“ <sup>20</sup>Mládenec mu povedal: „Toto všetko som zachovával. Čo mi ešte chýba?“ <sup>21</sup>Ježiš mu odpovedal: „Ak chceš byť dokonalý, choď, predaj svoj majetok, daj chudobným a budeš mať poklad v nebi. Potom príď a nasleduj ma!“ <sup>22</sup>Keď mládenec počul toto slovo, odišiel zarmútený, lebo mal mnoho majetku. (Mat 19,16–22)

**Osobné štúdium**

`Aké ponaučenie si môžeme vziať z úvodného príbehu (Mat 19,16–22)? Čo mohlo viesť k tomu, že bohatý mládenec sa rozhodol – aspoň pre daný okamih a na rozdiel od Nikodéma – Ježiša neprijať?`

Ježišov rozhovor s bohatým mladým kniežaťom ukazuje, aké nebezpečné môže byť vábenie bohatstva. Ježiš učeníkom povedal: „Ľahšie je ťave prejsť uchom ihly ako bohatému vojsť do Božieho kráľovstva.“ (Mat 19,24) To, samozrejme, neznamená, že bohatí nemôžu byť spasení. Ak si však títo ľudia nedajú pozor, bohatstvo im naozaj môže zabrániť kráčať po ceste spasenia.

Bohatých a chudobných nakoniec čaká rovnaký osud – hrob. Z toho vyplýva, že bohatí potrebujú spasenie rovnako naliehavo ako ktokoľvek iný. Za peniaze sa dá kúpiť čokoľvek, ale nedá sa nimi zadovážiť výnimka zo smrti. Táto výnimka prichádza len ako dar, ktorý Ježiš ponúka zadarmo každému, kto o to vo viere poprosí. „Ja som vzkriesenie a život. Kto verí vo mňa, aj keď zomrie, bude žiť.“ (Ján 11,25)

`Prečítaj si text Luk 19,1–10. V čom spočíva rozdiel v oboch dnešných príbehoch?`

Zachej odpovedal na Ježišove slová spôsobom, ktorý sa odlišoval od reakcie bohatého mládenca. Všimnime si, že Ježiš nevyzval Zacheja – na rozdiel od výzvy adresovanej bohatému mládencovi –, aby predal, čo má, a rozdal to chudobným. Ježiš musel vedieť, ako veľmi je bohatý mládenec naviazaný na svoj majetok. A hoci nevieme, o čom všetkom hovoril Ježiš v Zachejovom dome, bohatého výbercu daní Spasiteľove slová očividne priviedli k rozhodnutiu urobiť vo svojom živote dôležité zmeny, z ktorých časť sa týkala aj jeho bohatstva.

**Aplikácia**

`„Veď čo osoží človeku, ak získa hoci celý svet, ale uškodí svojmu životu? Alebo čo dá človek na výmenu za svoj život?“ (Mat 16,26) V čom spočíva dôležitosť týchto Ježišových slov?`

---

#### Dodatečné otázky k diskuzi

`Jak bys vlastními slovy charakterizoval tohoto mladého boháče?`

`Co trápilo tohoto mladého vlivného muže? Co ho přivedlo k Ježíši?`

`Jak tento muž hodnotil sám sebe? Mluvil pravdu?`

`Čím a proč mu Ježíš naboural jeho „sebevědomí“? V čem spočíval jeho problém?`

`Proč nám naše snaha žít podle litery zákona nemůže přinést jistotu spasení?`

`Jakou roli hrají skutky a Zákon v našem spasení?`

`Proč je v církvi tolik lidí, kteří neprožívají radost z jistoty spasení?`

`Znáš někoho, kdo se snaží žít podle zákona, ale bojí se o své spasení? Co bys mu poradil, aby se mohl radovat z jistoty spasení?`
