---
title:  Naamán
date:  27/11/2023
---

> <p></p>
> <sup>17</sup>Vtedy Naamán povedal: „Keď nie, dovoľ, aby sa tvojmu služobníkovi dostalo aspoň toľko prsti, čo uvezie pár mulíc, lebo tvoj služobník už nebude prinášať spaľované obety ani obetné dary iným bohom, jedine Hospodinovi. <sup>18</sup>Hospodin však nech dovolí svojmu služobníkovi výnimku. Keď môj pán vstúpi do Rimmónovho chrámu, aby sa tam klaňal, a oprie sa o moju ruku, ukloním sa zároveň i ja v Rimmónovom chráme. Ak by som sa teda v Rimmónovom chráme poklonil, nech to Hospodin svojmu služobníkovi odpustí.“ <sup>19</sup>Povedal mu: „Choď v pokoji.“ (2Kráľ 5,17–19)

**Osobné štúdium**

Kristus zomrel za všetkých, bez ohľadu na ich pôvod, bohatstvo, etnickú príslušnosť alebo postavenie. Boh k sebe neustále priťahuje celé ľudstvo, vrátane jednotlivcov patriacich medzi mocných tohto sveta (pozri AA 416; PN 239).

`Uvažuj o texte 2Kráľ 5,1–19. Čo sa môžeme naučiť z tohto príbehu o snahe priviesť ľudí k Bohu?`

Po svojom zázračnom uzdravení Naamán vyslovil dve nezvyčajné žiadosti (2Kráľ 5,17–19). Najprv požiadal proroka, aby mu doviezol z Izraela do Sýrie toľko zeme, koľko odvezú dve mulice. Na tejto pôde chcel uctievať živého Boha. Hovorí: „Lebo tvoj služobník už nebude prinášať spaľované obety ani obetné dary iným bohom, jedine Hospodinovi.“ (2Kráľ 5,17) Hoci Naamán teraz zjavne veril v jediného pravého Boha, jeho prvá žiadosť ukazuje, že jeho myslenie bolo ešte stále pod vplyvom pohanstva. Sýrsky veliteľ považoval Boha Izraela za božstvo, ktoré treba uctievať na pôde, ktorá pochádza z krajiny pôvodu božstva. Hoci Naamán uznal skutočnosť, že okrem Pána Izraela niet Boha, úplne sa nezbavil predstavy, že Boh je nejakým konkrétnym spôsobom spojený s izraelskou krajinou. Preto vo svojej vlastnej krajine túžil uctievať Boha „na izraelskej pôde“.

Naamánova druhá prosba odhaľuje úprimnosť jeho viery. Aj keď sa rozhodol slúžiť iba nebeskému Bohu, uvedomil si, že uskutočniť takéto rozhodnutie v jeho vlastnej modlárskej krajine nebude ľahké. Okrem toho sýrsky kráľ stále uctieval boha Rimmóna a vo svojom postavení mal Naamán slúžiť ako kráľovský sprievod. Hoci nemal v úmysle vzdať sa svojich povinností voči svojmu pozemskému kráľovi, nechcel, aby si ktokoľvek myslel, že sa sám klania Rimmónovi. Keď Naamán odovzdal svoje srdce Hospodinovi, nechcel robiť žiadne ústupky modlárstvu uctievaním pohanského boha. Záležalo mu aj na tom, aby Elizeus rozumel jeho pohnútkam.

Elizeus odpovedal Naamánovi na jeho prosbu slovami: „Choď v pokoji“ (2Kráľ 5,19). „Tieto slová sa nesmú považovať za vyjadrenie súhlasu alebo nesúhlasu s Naamánovou žiadosťou. Mal odísť v pokoji, nie v pochybnostiach alebo neistote. Boh bol k nemu láskavý a on mal nájsť šťastie a pokoj vo svojom poznaní a uctievaní Boha. Naamán bol obráteným človekom, mužom so svedomitými zábranami, ktorý môže rásť v sile a múdrosti, ak sa bude pridŕžal svojej novozískanej viery. Boh vedie nových obrátených krok za krokom a pozná vhodnú chvíľu, v ktorej treba človeka vyzvať na zmenu. Túto zásadu by mali mať vždy na pamäti tí, ktorí sa snažia o spásu duší.“ (2BC 878)

**Aplikácia**

`Aké ponaučenie by sme si mali vziať z tohto príbehu? Prečo je dôležité netlačiť na ľudí pochádzajúcich z iného prostredia, aby vo svojom živote urobili okamžite všetky radikálne zmeny?`

---

#### Dodatečné otázky k diskuzi

`Co víme o Naamanovi?`

`Kdo byl na počátku jeho zázračného obrácení k uctívání Hospodina?`

`Co musel tento pohan udělat, aby byl uzdraven?`

`Jaké dvě zvláštní prosby měl vůči Elíšovi? Co nám tím o sobě prozrazuje?`

`Elíša Naamanovi odpověděl: „Jdi v pokoji.“ Jak této odpovědi rozumíš?`

`Jak bychom měli jednat s lidmi, kteří uvěřili v Boha, ale žijí v úplně jiných podmínkách než my? Jakému nátlaku bychom je neměli vystavovat?`

`Proč je dobré vědět, že každý, kdo přichází k Bohu, od něj dostává dostatek času pro růst v poznání i víře?`
