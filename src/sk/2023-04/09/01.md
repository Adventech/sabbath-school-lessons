---
title:  Záchrana bohatých a vplyvných
date:  25/11/2023
---

### Texty na tento týždeň
Daniel 4; 2Kráľ 5,1–19; Ján 3,1–12; Ján 7,43–52; Mat 19,16–22; Ján 19,38–42

**Úvodný text**
> „Veď čo osoží človeku, ak získa hoci celý svet, ale uškodí svojmu životu? Alebo čo dá človek na výmenu za svoj život? (Mat 16,26)

Hoci bola Biblia napísaná pred mnohými stáročiami, je zjavením Božej pravdy pre náš svet aj dnes. A medzi mnohými zjavenými pravdami je aj tá o podstate ľudskej prirodzenosti. Všetci ľudia sú rovnakí hriešnici a potrebujú Božiu milosť. Platilo to v Judsku v prvom storočí a platí to aj v Európe v dvadsiatom prvom storočí.

Týka sa to tiež bohatých a mocných. Bohatí a mocní z biblických čias sa nelíšili od tých, ktorí majú moc a bohatstvo dnes. Spoločnú majú najmä honbu za peniazmi, slávou a mocou. Často (hoci nie vždy) sa to deje na úkor slabých a zraniteľných. Boh sa však stará o spásu bohatých a mocných rovnako, ako mu záleží na záchrane bezmocných a chudobných. Písmo prináša niekoľko pútavých príkladov biblických postáv, ktoré mali moc, bohatstvo, alebo oboje, a napriek tomu sa vďaka Božiemu pôsobeniu stali požehnaním pre národy. Medzi takýchto ľudí môžeme zaradiť napríklad Abraháma, Izáka, Jóba, Šalamúna alebo Jozefa.

Tento týždeň sa budeme zaoberať Božím plánom na oslovenie a záchranu bohatých a mocných. Pozrieme sa spoločne na to, ako Boh oslovil niektorých zo spomínaných ľudí. Budeme uvažovať aj o tom, ako Boh pripravuje aj nás, aby sme sa stali svedkami pre túto skupinu ľudí.

**Osnova lekcie**

Pri štúdiu tejto lekcie sa postupne zameriame na biblické postavy „z vyššej spoločnosti“, v životoch ktorých sa preukázalo, že aj na nich Bohu záleží a že urobil všetko aj pre ich záchranu. Na týchto príkladoch budeme hľadať inšpiráciu pre naplnenie misijného poslania v dnešnej dobe.

`Dan 4,31–34: Nebukadnesar (nedeľa)`

`2Kráľ 5,17–19: Naamán (pondelok)`

`Ján 3,1–5: Nikodém (utorok)`

`Mat 19,16–22: Bohatý mladý muž (streda)`

`Mat 27,57–60: Jozef z Arimatie a Nikodém (štvrtok)`

---

#### Dodatečné otázky k diskuzi

`Jak bys definoval „bohatého člověka“? Kde jsou hranice mezi chudobou a bohatstvím?`

`Jsi bohatý nebo chudý? Proč?`

`Proč máme někdy obavy nabídnout Ježíše bohatým a vlivným lidem?`

`Proč si spousta křesťanů myslí, že bohatství je hřích?`

`Jak ti víra pomáhá usměrňovat tvou touhu po tom, mít stále více?`

`Proč bychom neměli závidět těm, kdo mají více než my?`
