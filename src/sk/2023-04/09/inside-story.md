---
title:  Misijný príbeh
date:   01/12/2023
---

#### Misijná cesta do Španielska - 3

_Andrew McChesney_

Pastor Luis Paiva dostal zázračným spôsobom 1 000 dolárov na splatenie dlhu. To ho presvedčilo, že Božia vôľa pre neho, jeho manželku a ich tri deti je odísť z Venezuely. Nemali však žiadne úspory.

"Pane, ako mám odísť, keď nemám ušetrené žiadne peniaze?" modlil sa.

Doma mu manželka povedala, že jej volal jeden pastor zo Spojených štátov a chcel s ním hovoriť. Hľadal misionára-dobrovoľníka, ktorý by bol ochotný pracovať jeden rok na bielom mieste v oblasti Mexika. A tak Luis odcestoval do Mexika. O dva mesiace za ním prišla aj jeho manželka a deti.

Počas nasledujúcich ôsmich mesiacov bolo v oblasti, kde Luis pracoval, pokrstených 35 ľudí. Jeden nový člen daroval cirkvi budovu a mohol byť otvorený nový zbor.

Úrady však odmietli udeliť Luisovi víza na pobyt v Mexiku. Zdalo sa, že má len dve možnosti: ilegálne sa presťahovať do Spojených štátov alebo ilegálne zostať v Mexiku. Ale Luis nechcel žiť nikde nelegálne. Zoznámil s regionálnym imigračným úradníkom. Keď sa úradník dozvedel, v akej situácii sa Luis nachádza, sľúbil mu, že ho nebudú deportovať. Luis mu veril. Ale ešte viac veril Bohu, ktorý povedal: "Nespoliehajte sa na kniežatá, na človeka, lebo nemôže pomôcť." (Žalm 146,3)

Luis sa modlil. Trápilo ho, v akej situácii sa ocitol. Telefonoval do Spojených štátov aj Kanady a hľadal právne poradenstvo, ako opustiť Mexiko. V tom čase ho navštívil jeden člen cirkvi.

"Čo ťa najviac trápi?" spýtal sa Luisa.

"Nechcem žiť nelegálne v Mexiku a nechcem nelegálne cestovať do Spojených štátov," povedal Luis. "Nechcem sa vrátiť ani do svojej krajiny."

"Keby si mal peniaze, čo by si urobili?" opýtal sa muž.

"Kúpil by som si letenku do Španielska," povedal Luis.

Luis mal rovnako starú tetu, ktorá sa pred 20 rokmi prisťahovala do Španielska. Ak by odišiel tam, mal by nablízku člena rodiny. Navyše pred troma rokmi navštívil Španielsko a cítil sa tam celkom dobre. 

Muž povedal Luisovi: "Tak poďme kúpiť letenky a odleť do Španielska."

Keď už mal Luis i celá jeho rodina kúpené letenky, povedal mu, aby si nerobil starosti. "Boh je s tebou a vedie ťa."

Dnes sú Luis a jeho manželka misionármi v Španielsku.

_Ďakujeme vám za vaše misijné dary, ktoré podporujú misionárov po celom svete. Budúci týždeň sa dočítate, ako Luis nechal stánok s ovocím a stal sa misionárom._
