---
title:  Svedectvo mocným
date:  30/11/2023
---

> <p></p>
> <sup>57</sup>Keď sa zvečerilo, prišiel bohatý človek z Arimatie menom Jozef, ktorý bol tiež Ježišovým učeníkom. <sup>58</sup>Zašiel k Pilátovi a poprosil ho o Ježišovo telo. Vtedy Pilát rozkázal, aby mu ho vydali. <sup>59</sup>Jozef vzal telo, zavinul ho do čistého plátna <sup>60</sup>a uložil vo svojom novom hrobe, ktorý si vytesal v skale. Ku vchodu do hrobu privalil veľký kameň a odišiel. (Mat 27,57–60)

**Osobné štúdium**

Ježiš sa vedel spriateliť s mocnými. Mnohí z nich Ho obdivovali a rešpektovali, iní Ním však opovrhovali. Mocní ľudia, ktorí podľa Písma prišli za Ježišom hľadať u Neho pomoc, veľmi jasne vnímali, že tomuto potulnému Učiteľovi na nich záleží. Niektorí bohatí a mocní neprišli za Ježišom hneď a navyše verejne. Radšej vyčkávali na vhodnú príležitosť a uistenie, že Ježiš je skutočne Boží Syn. Tak to bolo aj v prípade Nikodéma a Jozefa z Arimatie.

`Uvažuj o úvodnom texte (Mat 27,57–60; pozri aj Mar 15,43–47; Luk 23,50–53 a Ján 19,38–42). Ako sa prejavilo konanie muža, ktorý sa zjavne nechal ovplyvniť a inšpirovať Ježišovým učením?`

Doteraz sa v Písme o Jozefovi z Arimatie nepovedalo nič. A zrazu, takmer z ničoho nič, objaví sa tento bohatý človek a prostredníctvom neho sa naplní proroctvo. Boh si používa bohatých na uskutočnenie svojich zámerov. Bolo to tak v minulosti a je to tak aj teraz. Preto musíme zamerať svoje misijné úsilie aj na nich.

Kde však začať? V snahe nadviazať priateľstvo s bohatými či mocnými môžeme naraziť na mnohé prekážky. Vo všeobecnosti je lepšie netlačiť na týchto ľudí, nenútiť ich do ničoho. Nechajme im čas a priestor. Keď budú chcieť, sami nás vyhľadajú. Aj to bol jeden z Ježišových postupov. Keď boli svedkami Jeho posolstva, uzdravenia a moci od Boha, v skrytosti nadobudli presvedčenie, že On je skutočne Božím Synom.

Mocných a vplyvných môže z mnohých dôvodov inšpirovať nesebecká služba, ktorú vidia. Často chcú byť súčasťou niečoho dobrého, čo mení životy ľudí. To je jeden zo spôsobov, ktorý ich presvedčí, že sa môže zmeniť aj ich život. Nesebecká služba umožňuje bohatým a mocným získať pomoc, ktorú potrebujú, a nemusia pritom verejne hovoriť o svojich potrebách.

Ďalšou možnosťou je umožniť bohatým a mocným, aby sa podieľali na službe pre rôzne skupiny ľudí.

**Aplikácia**

`Pridaj do svojho zoznamu každodenných modlitieb niekoho, kto má určitú mocenskú funkciu (na akejkoľvek úrovni), nie je veriaci a je to niekto, s kým by si sa mohol niekedy stretnúť.`

**Výzva**

Pošli list alebo e-mail niekomu, kto má moc alebo vplyv – aj keď je to niekto, koho si možno nikdy nestretol – a daj tejto osobe najavo, že sa za ňu modlíš.

---

#### Dodatečné otázky k diskuzi

`Co víme o Josefovi z Arimatie? V čem se podobá Nikodémovi?`

`V Bibli nečteme, že se Josef potkal osobně s Ježíšem. Co si o tom myslíš?`

`Jan nazval Josefa z Arimatie „Ježíšovým tajným učedníkem“. Jak tomuto označení rozumíš?`

`Proč Josef nesouhlasil s tím, aby velerada předala Ježíše k ukřižování?`

`Josef se k Ježíši veřejně přihlásil až po jeho smrti. Co ho k tomu vedlo?`

`Nebyla nakonec jeho víra větší, než víra učedníků? Proč měl odvahu udělat něco tak nebezpečného?`

`Proč bychom neměli opovrhovat lidmi, kteří jsou JEN „tajnými učedníky“?`
