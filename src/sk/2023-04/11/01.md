---
title:  Služba pre „neosloviteľných“ (2. časť)
date:  09/12/2023
---

### Texty na tento týždeň
1Kráľ 11,1–6; Mat 4,23–25; Mat 15,22–28; Mar 7,24–30; Sk 10,34.35; Mat 8,10.13

**Úvodný text**
> Vtedy jej Ježiš povedal: „Žena, veľká je tvoja viera! Nech sa ti stane, ako si želáš!“ A v tú hodinu jej dcéra ozdravela. (Mat 15,28)

Milujúci Boh hľadal svoje stratené deti od začiatku (1Moj 3,9). Ani dnes to nie je inak a ten istý milujúci Boh sa neustále snaží osloviť stratených (pozri Zj 14,6–12). Týka sa to aj obyvateľov veľkých miest. V roku 2018 zverejnila Organizácia Spojených národov svoje najnovšie zistenia, podľa ktorých 55 percent populácie planéty žije v mestských oblastiach a do roku 2050 sa tento počet zvýši až na 68 percent. Nemáme na výber, svedectvo o evanjeliu musíme niesť aj do miest.

Napriek tomu mnohí konajú podobne ako Jonáš. Boli povolaní svedčiť v mestách, ale z rôznych dôvodov pred touto úlohou utekajú. „Veď čo bolo kedysi napísané, bolo napísané nám na poučenie, aby sme pre trpezlivosť a útechu z Písem mali nádej.“ (Rim 15,4) To sa týka aj poučenia z Jonášovho príbehu.

Počas svojho života na zemi Ježiš slúžil nielen ľuďom v izraelských mestách, ale aj obyvateľom priľahlých regiónov, teda tým, ktorí neboli súčasťou židovského národa a vyvoleného ľudu.

Tento týždeň si preštudujeme biblický príbeh o Kristovej misii v Týre a Sidone. Pokúsime sa vziať si z toho ponaučenie pre našu dnešnú službu.

**Osnova lekcie**

Základným príbehom tejto lekcie je pasáž Mat 15,21–28, ktorá opisuje Ježišovu službu v pohanských („bezbožných“) veľkomestách tej doby. Pri štúdiu budeme hľadať, ako nám môže pochopenie tejto Jeho jedinečnej služby pomôcť v našom poslaní slúžiť ľuďom v často bezbožných oblastiach veľkých miest.

`Mat 15,21; Sud 3,1–6: Ježišov zámer pôsobiť vo veľkých mestách (nedeľa)`

`Mat 9,35–38: Ježišov úprimný záujem o ľudí žijúcich v mestách (pondelok)`

`Mat 15,21–28: Ježišova láska ku všetkým – bez ohľadu na pôvod (utorok)`

`Mat 15,23.24: Ježiš búra naše predsudky voči týmto ľuďom (streda)`

`Mat 8,10.13; 9,2; 20,29–34; Luk 18,35–43: Ďalšie príklady zachránených v mestách (štvrtok)`

---

#### Dodatečné otázky k diskuzi

`Co je to podle tebe „velké město“?`

`Kolik máme v naší zemi „velkých měst“?`

`V čem se liší život ve „velkých městech“ od života jinde?`

`Proč je třeba přemýšlet o tom, čím a jak oslovit obyvatele „velkých měst“?`

`Proč stále více lidi láká život ve městech?`

`Kde a proč žiješ ty?`
