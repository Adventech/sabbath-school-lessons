---
title:  Misia vo vzdialených regiónoch
date:  10/12/2023
---

> <p></p>
> Ježiš odtiaľ odišiel a odobral sa do okolia Týru a Sidonu. (Mat 15,21; SSV)

> <p></p>
> <sup>1</sup>Toto sú národy, ktoré ponechal Hospodin v krajine, aby nimi skúšal všetkých Izraelitov, ktorí nepoznali nijaký boj o Kanaán – <sup>2</sup>chcel totiž, aby ho pokolenia Izraelitov poznali a naučili sa bojovať tí, čo bojovať nevedeli – <sup>3</sup>päť filištínskych kniežat, všetci Kanaánčania, Sidončania a Chivviji, ktorí obývali Libanonské pohorie od vrchu Baal-Chermón až ta, kde sa ide do Chamátu. <sup>4</sup>Oni sa stali skúškou Izraelitov, aby sa ukázalo, či budú poslúchať príkazy, ktoré Hospodin dal ich otcom prostredníctvom Mojžiša. <sup>5</sup>Izraeliti bývali medzi Kanaánčanmi, Chetitmi, Amorejčanmi, Perizzejcami, Chivvijmi a Jebúsejmi. <sup>6</sup>Brali si ich dcéry za ženy, dávali svoje dcéry ich synom a slúžili ich bohom. (Sud 3,1–6)

**Osobné štúdium**

U Matúša sa dozvedáme, že Ježiš vzal svojich učeníkov z Genezaretu (Mat 14,34) „a odišiel do krajov Týru a Sidonu“ (Mat 15,21; Roh.). Prečo ich vzal z Galiley do oblasti obývanej pohanmi? Ježišovým cieľom bolo ukázať učeníkom niečo, čo by sa v Galilei len tak ľahko nenaučili. Chcel ich pripraviť na to, aby v budúcnosti vedeli osloviť všetky skupiny ľudí, vrátane obyvateľov pohanských miest.

`Prečítaj si texty Sud 3,1–6; 1Kráľ 5,1–12 a 1Kráľ 11,1–6. Ako nám tieto verše pomáhajú pochopiť život v týchto mestách?`

V texte Sud 3,1–6 vidíme, že Boh použil staroveké národy na „vyskúšanie“ viery Izraelitov. Žiaľ, Boží ľud v týchto skúškach neuspel: „Brali si ich dcéry za ženy, dávali svoje dcéry ich synom a slúžili ich bohom.“ (Sud 3,6) Títo ľudia boli teda pre Izraelitov hneď od začiatku kameňom úrazu.

V 1Kráľ 5,1–11 môžeme vidieť úzky vzťah medzi Sidončanmi a Hebrejmi. Hoci v určitom zmysle boli vzájomné ekonomické väzby prospešné, Hebreji boli pod neustálym vplyvom pohanstva a modlárstva svojich obchodných partnerov.

Text 1Kráľ 11,1–6 odhaľuje následky tohto negatívneho vplyvu. Kráľ Šalamún sa oženil so sidonskými princeznami, ktoré ho napokon zviedli z cesty. „Tak si Šalamún uctieval bohyňu Sidončanov Aštartu.“ (1Kráľ 11,5; SSV)

Napriek týmto historickým skutočnostiam a neblahému vplyvu pohanstva a modlárstva na vyvolený národ, Ježiš privádza na tieto miesta svojich učeníkov. Takto ich zasvätil do medzikultúrnej misie v pohanských mestách. Učeníci boli konfrontovaní s vlastnými predsudkami a svojou obmedzenosťou. Ježiš svojich nasledovníkov viedol k misii, ktorá sa týkala napĺňania potrieb ľudí žijúcich v mestách a prekračovala kultúrne a národnostné hranice.

Aj adventistickí misionári pôsobiaci vo veľkých mestských aglomeráciách čelia mnohým výzvam. Patria medzi ne napríklad otázky týkajúce sa zdravia a životného prostredia. Iné sa môžu týkať vysokých životných nákladov, rasizmu a obmedzenia náboženskej slobody. Napriek týmto prekážkam však musíme konať evanjelizačné dielo aj v mestách.

**Aplikácia**

`Ako by si mohol pomôcť tým, ktorí sú zapojení do evanjelizácie vo veľkých mestách u nás alebo v zahraničí?`

---

#### Dodatečné otázky k diskuzi

`Co víš o Týru a Sidónu? Jaké to bylo prostředí?`

`V čem se toto prostředí podobá dnešním velkým městům?`

`Jakou zkušenost udělal SZ Izrael se soužitím s pohany? Proč se tolikrát nechali tak snadno svést?`

`Proč Ježíš navštívil i tato města? Co chtěl ukázat učedníkům?`

`Proč si Bůh přeje, aby evangelium zaznívalo i ve velkých městech?`

`Jaké svody hrozí v prostředí velkoměsta? Jak se před nimi můžeme chránit?`
