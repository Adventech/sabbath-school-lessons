---
title:  Hľadanie zástupov
date:  11/12/2023
---

> <p></p>
> <sup>35</sup>Ježiš chodil po všetkých okolitých mestách a dedinách. Učil v ich synagógach, hlásal evanjelium o kráľovstve a uzdravoval každú chorobu a každý neduh. <sup>36</sup>Pri pohľade na zástupy mu ich prišlo ľúto, lebo boli zbedačení a sklesnutí ako ovce bez pastiera. <sup>37</sup>Vtedy povedal svojim učeníkom: „Žatva je síce veľká, ale robotníkov málo. <sup>38</sup>Proste preto Pána žatvy, aby poslal robotníkov na svoju žatvu.“ (Mat 9,35–38)

**Osobné štúdium**

Napriek možným problémom nás Ježiš láskavo pozýva konať misijné dielo aj vo veľkých mestách.

`Čo nás úvodný text učí o evanjelizácii zástupov, nech sa nachádzajú kdekoľvek? (Mat 9,35–38)`

Ježiša viedol súcit s veľkými zástupmi ľudí, ktoré žili v mestách. Lukáš 19,41 opisuje, ako Ježiš plakal nad Jeruzalemom. Asi len ťažko pochopíme hĺbku Jeho lásky k svojim deťom alebo k miliónom pre nás bezmenných ľudí žijúcich v chudobe v obrovských slumoch veľkomiest. To je aj dôvod, prečo nás Ježiš vyzýva (Mat 9,38) na modlitbu za to, aby sa naše pohnútky a srdcia podobali tým Jeho.

`Prečítaj si Mat 4,23–25. Keď Ježiš začínal svoju službu, prišli za ním ľudia z rôznych geografických oblastí. Čo z toho vyplýva?`

Zástupy, ktoré nasledovali Ježiša, prišli z Galiley a z desiatich mestských štátov Dekapolisu na východe, z Jeruzalema a z Judska na juhu. Ktorý región okrem Samárie chýbal? Pobrežná oblasť Týru a Sidonu a časť Fenície pozdĺž Stredozemného mora a severozápadne od Galiley. Teraz vidíme, prečo Ježiš išiel práve do tohto regiónu! Jeho misijná cesta do oblasti Týru a Sidonu smerovala na miesta, kde žili ľudia iných kultúr.

„Ježiš po stretnutí s farizejmi odišiel z Kafarnauma cez Galileu do vrchovatej krajiny na hraniciach Fenície. Smerom na západ mohol vidieť v nížine staré mestá Týrus a Sidon, ich pohanské chrámy, veľkolepé paláce, trhoviská a prístavy s množstvom lodí.“ (DA 399; CL 258)

**Aplikácia**

`Ako môžeme ľuďom pomôcť pochopiť zbytočnosť „veľkolepých palácov a trhovísk“ a naopak, nevyhnutnosť prijať Ježiša do ich života?`

---

#### Dodatečné otázky k diskuzi

`Kolem Ježíše se stále shromažďovaly zástupy lidí. Co je k tomu vedlo?`

`Jak Ježíš reaguje na zástupy lidí, kteří k němu přicházeli?`

`Jak by asi Ježíš „pracoval“ dnes, kdyby tu byl s námi?`

`Dají se i dnes oslovit „zástupy“? Jak?`

`Co prožíváš, když si uvědomuješ, že všude kolem tebe jsou lidé, kteří ještě nepoznali radost ze spasení?`

`Proč se máme modlit za lidi kolem nás? Co by mělo být výsledkem našich modliteb?`

`Máš nějaký nápad, jak bys je mohl oslovit?`
