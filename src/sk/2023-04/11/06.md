---
title:  Či Syn človeka nájde vieru na zemi?
date:  14/12/2023
---

> <p></p>
> Tu k nemu priniesli ochrnutého človeka, ktorý ležal na lôžku. Keď Ježiš videl ich vieru, povedal ochrnutému: „Dúfaj, syn môj, odpúšťajú sa ti hriechy.“ (Mat 9,2)

**Osobné štúdium**

Vo verši Luk 18,8 si Ježiš na konci jedného zo svojich podobenstiev kladie otázku: „Ale či Syn človeka nájde vieru na zemi, keď príde?“ Ako Kristovi učeníci dnes musíme vedieť, o čo Ježišovi ide. V tomto príbehu môžeme vidieť, že Ježiš hľadá vieru, ktorá žiari aj uprostred temnoty.

**Koho v týchto textoch Ježiš opisuje ako človeka s vierou?**

`Mat 8,10.13`

`Mat 9,2`

`Mat 20,29–34`

`Mar 2,5`

`Mar 10,46–52`

`Luk 18,35–43`

Tieto verše prinášajú príklady ľudí s vierou, ktorí žiarili aj v temných mestách. V Kafarnaume Ježiš vyzdvihuje vieru hneď niekoľkých ľudí. V Mat 8,10.13 vidíme obráteného pohanského stotníka s veľkou vierou. Stretávame štyroch priateľov naplnených vierou, ktorí rozobrali strechu, aby priniesli svojho ochrnutého priateľa k Ježišovi (Mat 9,2, Mar 2,5). U Marka 10 sa stretávame s bývalým slepcom Bartimejom, ktorého viera jasne žiari v Jerichu.

Očakávali by sme, že veľkú vieru nájdeme aj uprostred Božieho ľudu. No aj v Ježišovom rodnom Nazarete bol nedostatok viery – alebo tam dokonca vládla neviera –, čo Krista výrazne obmedzovalo v Jeho službe. Nielen ostatných Židov, ale aj svojich najbližších učeníkov opakovane označoval za „maloverných“ (pozri Mat 6,30; Mat 8,26; Mat 14,31; Mat 16,8). A v Mat 17,17 Ježiš volá: „Ach, neveriace a skazené pokolenie!“

Vezmime si z tohto týždňa jedno dôležité poučenie: Viera sa nachádza na neočakávaných miestach, vo veľkomestách, medzi cudzincami, pohanmi a ľuďmi s rôznym náboženským pozadím. Ako Ježiš, aj my musíme ísť v pokore do miest a hľadať tých, ktorí pri zoznámení sa s pravdou odpovedia vierou v Ježiša Krista, ktorá jediná im môže priniesť spasenie. Tí ľudia tam niekde naozaj sú.

**Aplikácia**

`Pri modlitbe otvor svoje srdce pre väčšiu vieru, s ktorou by si mohol zdieľať svoju lásku k blízkym i vzdialeným.`

**Výzva**

`Ako si spoznal Ježiša a posolstvo troch anjelov? Uveď tri duchovné požehnania, ktoré si prijal od Ježiša vo svojom osobnom živote. Priprav sa na zdieľanie tejto skúsenosti vo svojej triede sobotnej školy.`

---

#### Dodatečné otázky k diskuzi

`Jaké zkušenosti s vírou zažili Ježíš a učedníci v Kafarnau?`

`Co se můžeme pro naši misii naučit od přátel ochrnutého muže?`

`Kde všude se Ježíš setkal s „velkou vírou“?`

`S čím musíme počítat, když budeme „misionařit“ ve velkých městech?`

`Proč má cenu dělat misi, i když většina lidí reaguje negativně?`

`Jak chceš přispět k tomu, aby byl náš sbor přívětivým místem pro každého, kdo sem přijde s touhou poznat Boha?`

`Ježíš klade otázku: „Najde Syn člověka víru na zemi?“ Co tím sleduje?`
