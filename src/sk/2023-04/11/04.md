---
title:  V Týre a Sidone
date:  12/12/2023
---

> <p></p>
> <sup>21</sup>Ježiš odtiaľ vyšiel a utiahol sa do okolia Týru a Sidonu. <sup>22</sup>Tu vyšla istá kanaánska žena z toho kraja a kričala: „Zmiluj sa nado mnou, Pane, Syn Dávidov! Moja dcéra je hrozne posadnutá démonom.“ <sup>23</sup>On jej však neodpovedal ani slovo. Jeho učeníci prišli a prosili ho: „Zbav sa jej, lebo kričí za nami.“ <sup>24</sup>Odpovedal im: „Som poslaný iba k ovciam, ktoré sa stratili z domu Izraela.“ <sup>25</sup>No ona prišla, klaňala sa mu a hovorila: „Pane, pomôž mi!“ <sup>26</sup>On jej však povedal: „Nie je dobré vziať chlieb deťom a hodiť ho šteňatám.“ <sup>27</sup>No ona povedala: „Áno, Pane, veď aj šteňatá sa živia omrvinkami, ktoré padajú zo stola ich pánov.“ <sup>28</sup>Vtedy jej Ježiš povedal: „Žena, veľká je tvoja viera! Nech sa ti stane, ako si želáš!“ A v tú hodinu jej dcéra ozdravela. (Mat 15,21–28)

**Osobné štúdium**

Na základe porovnania jednotlivých evanjelií sa má za to, že Evanjelium podľa Matúša bolo napísané špeciálne pre židovské publikum a že Marek písal najmä pre pohanských čitateľov. Pri štúdiu evanjelií je dobré mať tento rozdiel na pamäti.

`Prečítaj si texty Mat 15,21–28 a Mar 7,24–30. Aké rozdiely vidíš v opise danej ženy?`

Kým Matúš opisuje túto matku pomocou jej národnosti ako Kanaánčanku, Marek použil iné výrazy. Najprv o nej hovorí ako o „pohanke“ („Grékyni“, Roh.) a potom pridáva, že je „rodom Sýrofeničanka“ – jediný prípad, keď sa tento výraz vyskytuje v Biblii.

Aký vplyv mal príbeh u Matúša 15 na jeho čitateľov, ktorí si uvedomovali historické súvislosti svojho náboženstva? Matúšovi čitatelia – Izraeliti – by túto ženu vnímali ako opovrhovanú bezbožníčku. Vychádzali by z historickej skúsenosti, ktorú mali Židia s Kanaánčami. To by v nich samo osebe vytváralo obrovský múr predsudkov. Kanaánčanov vnímali ako národ uctievajúci modly. Počas mnohých stáročí boli ich praktiky pre vyvolený národ kameňom úrazu. Ani Kristovi učeníci neuvažovali o možnosti, že by táto žena mohla mať vieru a mohla by sa stať súčasťou Božieho kráľovstva!

Markovi čitatelia by reagovali inak ako Matúšovi. Pohania nemali s Kanaánčanmi rovnakú skúsenosť ako Židia. Naopak, pohania sa mohli stotožniť s touto ženou, veď bola predstavená ako „pohanka, rodom Sýrofeničanka“. Z príbehu by vnímali, že Ježiš uzdravil jedného z nich! Pohania považovali túto ženu za milujúcu matku, ktorá sa obávala o osud svojej dcéry. Preto prišla za Ježišom, ktorý dcéru uzdravil bez ohľadu na jej etnický a národnostný pôvod.

„Kristus neodpovedal na ženinu žiadosť okamžite. Prijal ženu opovrhovaného národa tak, ako by ju boli prijali Židia. Chcel, aby učeníci pochopili, ako bezohľadne a bezcitne Židia zaobchádzali v podobných prípadoch a ako súcitne podľa jeho priania a príkladu mali konať oni.“ (DA 400; CL 259)

**Aplikácia**

`Prečítaj si verš 1Ján 2,2. Čo by nám mal tento text povedať o našej rovnosti pred Bohom?`

---

#### Dodatečné otázky k diskuzi

`Jakou zkušenost zažili učedníci v okolí „Týru a Sidónu“?`

`Co žádala tato žena po Ježíši?`

`Proč Ježíš zpočátku mlčí?`

`Čím ta žena dokázala, jak silná je její touha po záchraně její dcery?`

`Jak to, že učedníkům není této ženy ani trochu líto?`

`Proč Matouš a Marek uvádí rozdílné označení této ženy?`

`S jakými „náboženskými předsudky“ můžeme dnes bojovat my?`

`Co se z tohoto příběhu můžeme poučit pro naše misijní snahy?`
