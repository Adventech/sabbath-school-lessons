---
title:  'Posolstvo misijnej služby: Večné evanjelium'
date:  10/10/2023
---

> <p></p>
> <sup>6</sup>Potom som videl iného anjela letieť stredom neba: Mal večné evanjelium, aby ho zvestoval obyvateľom zeme, každému národu, kmeňu, jazyku a ľudu. <sup>7</sup>Volal mohutným hlasom: „Bojte sa Boha a vzdajte mu slávu, lebo prišla hodina jeho súdu. Klaňajte sa tomu, ktorý stvoril nebo i zem, more i pramene vôd.“ (Zj 14,6.7)

**Osobné štúdium**

`Čo môžeme pochopiť o Božej túžbe zachrániť hriešnikov, ako je vyjadrená vo „večnom evanjeliu“ (Zj 14,6.7), ktoré prináša prvý anjel?`

Ide o jediné miesto v Písme, kde sú vedľa seba slová „večný“ a „evanjelium“. Evanjelium je dobrou správou o milosti ponúkanej prostredníctvom Ježiša Krista všetkým ľuďom. Prišiel na náš svet, aby nám ukázal „milosť a pravdu“ (Ján 1,14). Žil bezhriešnym životom a zomrel na kríži ako zástupná obeť, aby niesol trest za naše hriechy (Iz 53,4.5; 1Pet 3,18). Bol vzkriesený, vrátil sa do neba, bol vyvýšený Otcom a dnes sa za nás prihovára v nebeskej svätyni (Zj 1,18; Sk 2,33; Heb 7,25). Čoskoro splní svoje najväčšie zasľúbenie: vráti sa v majestátnosti a sláve a napokon, po miléniu, nastolí Božie kráľovstvo na zemi (Ján 14,1–4; Sk 1,11; Zj 21,1–4). Toto všetko sú podstatné skutočnosti večného evanjelia.

Napriek tomu je pozoruhodné, že ide o večné posolstvo. Zachrániť nás môže len Kristus a Jeho milosť, ktorá je predstavená v tomto jedinom evanjeliu. Nemení sa, je stále rovnaké, až kým sa úplne neuskutoční Boží plán. V budúcnosti už nebude žiadne ďalšie evanjelium potrebné. Bludné učenia a doktríny prichádzajú a odchádzajú (Ef 4,14), ale posolstvo spásy, večné evanjelium, je nemenné. Tí, čo veria a žijú v súlade s posolstvom dobrej správy, dostanú odmenu (pozri 5Moj 5,33; Rim 2,6).

Rovnaké poverenie, aké dostali prví učeníci, dáva Boh aj nám dnes. Mame pokračovať v úlohe robiť Kristovi učeníkov vo všetkých končinách sveta. Akí to však majú byť učeníci? Dobrí, čestní, úplne oddaní a milujúci ľudia? Tieto vlastnosti sú nevyhnutné, ale nestačia. Učeníci sa musia zamerať na všetky biblické prvky učeníctva (Luk 9,23; Ján 13,34.35; 2Kor 5,17). A konečným cieľom má byť pripravenosť na druhý príchod Krista a ochota pripravovať na túto slávnu udalosť ďalších.

„Posolstvo o súde [Zj 14,6.7] oznamuje blízkosť druhého adventu Ježiša Krista. Celé toto posolstvo sa nazýva večným evanjeliom. Kázanie o druhom príchode Pána s dôrazom na Jeho blízkosť patrí teda k podstate evanjeliovej zvesti.“ (COL 227.228; KP 176)

**Aplikácia**

`Ako súvisí pojem súdu s „večným evanjeliom“ v posolstve prvého anjela? Prečo musí byť evanjelium ústredným bodom myšlienky súdu?`

---

#### Dodatečné otázky k diskuzi

`Jak definuje autor této lekce evangelium?`

`Proč se tu hovoří o „věčném evangeliu“? Čeho se ta věčnost týká?`

`Jak to, že radostná zpráva lidem začíná výzvou, aby se báli?`

`Už jsi někdy zažil situaci, která začala strachem a skončila radostí?`

`Co vše v sobě podle autora zahrnuje „věčné evangelium“?`

`Autor lekce tvrdí, že v budoucnu už nebude žádné další evangelium potřebné. Co a proč si o tom myslíš?`
