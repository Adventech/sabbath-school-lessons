---
title:  'Pôvodca misie: trojjediný Boh'
date:  08/10/2023
---

> <p></p>
> <sup>21</sup>Ježiš im znova povedal: „Pokoj vám! Ako mňa poslal Otec, tak ja posielam vás.“ <sup>22</sup>A keď to povedal, dýchol na nich a povedal im: „Prijmite Ducha Svätého.“ (Ján 20,21.22)

**Osobné štúdium**

Kľúčovou postavou Božieho plánu záchrany je jednoznačne Ježiš ako naša jediná cesta k spaseniu. Sám Kristus vyhlásil: „Ja som cesta, pravda i život. Nik neprichádza k Otcovi, ak len nie skrze mňa.“ (Ján 14,6) A práve vďaka Ježišovi môžeme pochopiť, že celý „misijný projekt“ je nielen naplánovaný, ale aj realizovaný „trojjediným Bohom“.

Všetko, čo Kristus urobil alebo robí, koná buď pre Nebeského Otca, alebo to má svoj pôvod u Neho (pozri Ján 4,34; Ján 5,30; Ján 12,45). Vždy však musíme pamätať na to, že Ježišova misia sa nezačala Jeho príchodom na svet. Svoju úlohu prijal od Otca ešte pred stvorením nášho sveta (porovnaj s Ef 1,4; 1Pet 1,20).

Boh naplánoval záchranu ľudstva ešte predtým, ako položil základy našej planéty. Ježiš tak bol „vyslaný“, „vydal sa na veľkú misijnú cestu“. Vstúpil do dejín ľudstva, aby dosiahol tento cieľ.

Syn stvoril svet (Ján 1,3) a keď prišla „plnosť času“ (Gal 4,4), Boh prejavil svoju lásku tým, že poslal svojho Syna (Ján 3,16.17). Syn prišiel, zomrel na kríži a zvíťazil nad smrťou. Potom, opäť poslaný od Otca, prišiel Duch (Ján 14,26; Ján 16,7), ktorý usvedčuje svet (Ján 16,8–11) a aj dnes pokračuje v poslaní Otca a Syna tým, že zmocňuje a posiela Boží ľud konať misijné dielo (Ján 14,26; Ján 16,13.14).

`Boh nám zveril jasné poslanie (misiu). Aký vplyv má mať na našu misiu pochopenie toho, že má pôvod v Otcovi, Synovi a Svätom Duchu (Ján 20,21.22)?`

Slovo „Trojica“ sa síce v Biblii nenachádza, na mnohých miestach však vidíme texty, ktoré ukazujú, že túžba zachrániť človeka je cieľom všetkých troch Božských osôb. Po vzkriesení sa napríklad Kristus zjavil svojim učeníkom a sľúbil im: „Hľa, ja na vás zosielam, čo sľúbil môj Otec. Vy však zostaňte v meste, kým nebudete zahalení mocou z výsosti.“ (Luk 24,49) Tu nachádzame realitu Božieho zámeru v jednej vete: Otcovo zasľúbenie, Synovo uistenie o splnení zasľúbenia a samotné zasľúbenie, ktorého obsahom je príchod Svätého Ducha (pozri Luk 3,16; Sk 1,4.5.8).

Na základe uvedených skutočností si uvedomujeme, že „misia“ nie je naším dielom, ale vychádza z aktivity trojjediného Boha. A ten vo svojom diele nikdy nezlyhá.

**Aplikácia**

`Otec, Syn a Svätý Duch sú zapojení do diela záchrany ľudí. Prečo nás táto myšlienka môže napĺňať pokojom?`

---

#### Dodatečné otázky k diskuzi

`Proč Ježíš udílí svým následovníkům právě pokoj?`

`Býváš někdy „nepokojný“? Co tě nejčastěji připravuje o pokoj?`

`Jakou spojitost má pokoj s Duchem svatým?`

`Proč máme „přijmout Ducha svatého“ a jak se to dělá?`

`Otázka „trojice“ je často cílem různých útoků. Co si o tom myslíš?`

`Co se stalo, když se „naplnil čas“?`

`Myslíš, že i seslání Ducha svatého bylo v předem stanovený čas? Proč?`

`Jaký čas ke „plní“ dnes? Koho posílá Bůh s posláním dnes?`
