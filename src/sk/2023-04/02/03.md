---
title:  'Zameranie misie: získavanie učeníkov'
date:  09/10/2023
---

> <p></p>
> <sup>16</sup>Jedenásti učeníci odišli do Galiley na vrch, kam im rozkázal Ježiš. <sup>17</sup>Keď ho uvideli, klaňali sa mu. No niektorí pochybovali. <sup>18</sup>Ježiš pristúpil a povedal im: „Daná mi je všetka moc na nebi aj na zemi. <sup>19</sup>Choďte teda a získavajte mi učeníkov vo všetkých národoch a krstite ich v mene Otca i Syna i Svätého Ducha <sup>20</sup>a naučte ich zachovávať všetko, čo som vám prikázal. A hľa, ja som s vami po všetky dni až do konca sveta.“ (Mat 28,16–20)

**Osobné štúdium**

`Akú rolu vo veľkom poslaní zohráva téma „učeníctva“ (Mat 28,16–20)?`

Text Mat 28,16–20 prináša biblický príkaz, ktorý je známy ako veľké poverenie. Ježiš v ňom nariaďuje svojim nasledovníkom, aby nezostávali na mieste, ale vyšli, získavali učeníkov, učili ich vo viere a začleňovali ich do spoločenstva (pozri tiež Mar 16,15.16; Luk 24,44–49; Ján 20,21–23; Sk 1,8).

V texte môžeme vysledovať štyri základné témy: (1) Učeníci odchádzajú na Ježišov príkaz do Galiley, aby sa tam s Ním stretli (Mat 28,16.17). (2) Ježiš k nim prichádza, aby potvrdil svoju moc a zvrchovanosť (Mat 28,18). (3) Ježiš potom poveruje svojich učeníkov špecifickou úlohou, ktorá spočíva v získavaní učeníkov (Mat 28,19.20). A napokon, (4) Ježiš dáva svojim učeníkom zasľúbenie, že s nimi bude až do konca sveta (Mat 28,20).

Učeníctvo je hlavným zameraním veľkého poverenia a hlavnou úlohou kresťanskej misie. Grécky text doslova hovorí: „Choďte teda a získavajte mi učeníkov.“ (Mat 28,19) Slovo „teda“ ukazuje, že základ poverenia vychádza z toho, čo Ježiš práve povedal (Mat 28,18) – teda že dostal všetku moc (autoritu, zvrchovanosť). Ježišova moc vyplýva z víťazstva dosiahnutého pri Jeho vzkriesení.

Je dôležité zdôrazniť, že jediné sloveso formulované v gréckom texte veľkého poverenia ako gramatický príkaz (imperatív) je „čiňte učeníkmi“ (Roh.). Ostatné slovesá (vo forme prechodníkov, doslova „idúc“, „krstiac“ a „učiac“) upresňujú, v čom má spočívať ono „činenie učeníkmi“. Hovorenie o Ježišovi, učenie a krstenie charakterizujú proces, ktorým sa z ľudí stávajú učeníci Ježiša Krista. V uvedenom texte Ježiš ukazuje, aký je hlavný cieľ „učeníctva“ – je ním získavanie ďalších učeníkov. Ide o jeden z najdôležitejších misijných textov v celom Písme. Končí sa Ježišovým zasľúbením neustálej prítomnosti v živote Jeho nasledovníkov.

Je zrejmé, že veľké poverenie sa netýkalo len prvých učeníkov zhromaždených okolo Ježiša v čase, keď ho vyslovil. Oni sami nemohli ísť ku „všetkým národom“, aby naplnili toto poverenie. Veľké poverenie má teda univerzálny dosah a týka sa každého skutočného nasledovníka Ježiša Krista. Okrem toho, posolstvo, ktoré máme odovzdávať – teda večné evanjelium Ježiša Krista – je určené pre celý svet, bez geografických, sociálnych alebo etnických obmedzení.

**Aplikácia**

`Obsahom kresťanskej misie je „robiť učeníkov“. Ako toto poverenie nášho Majstra ovplyvňuje spôsob tvojho života a tvojej služby? Čo môžeš urobiť, aby si sa viac zapojil do služby, do ktorej si bol povolaný?`

---

#### Dodatečné otázky k diskuzi

`Koho bychom si měli představit pod pojmem „učedník“?`

`Myslíš, že Ježíšova výzva platí i pro nás? Proč?`

`Ježíš prohlašuje, že je mu dána veškerá moc na nebi i na zemi? Proč je to tak důležité vědět?`

`Jak se člověk může stát učedníkem Ježíše Krista?`

`Co je prvním krokem k tomu, abychom Ježíši mohli získávat učedníky?`

`Co máme dělat s lidmi, které „získáme“?`

`Co a proč máme učit nové učedníky?`

`Daří se ti „získávat učedníky“? Proč?`
