---
title:  'Misijná oblasť: Celý svet'
date:  12/10/2023
---

> <p></p>
> <sup>9</sup>Po tomto som pozeral a uvidel som veľký zástup, ktorý nikto nemohol spočítať; z každého národa, kmeňa, ľudu a jazyka stáli pred trónom a pred Baránkom. Oblečení boli do bieleho rúcha, v rukách mali palmové ratolesti <sup>10</sup>a mohutným hlasom volali: „Spása nášmu Bohu, ktorý sedí na tróne, a Baránkovi.“ (Zj 7,9.10)

**Osobné štúdium**

`Čo naznačuje úvodný text (Zj 7,9.10) o geografickom rozsahu Božieho poslania?`

V lekcii na tento týždeň sme sa venovali dvom kľúčovým textom misie, ktoré zdôrazňujú (1) ústrednú úlohu robenia učeníkov vo veľkom poverení a (2) posolstvo večného evanjelia. Je zaujímavé, že oba texty majú minimálne jednu spoločnú charakteristiku, ktorou je „smerovanie“ misie. Čítali sme: „Choďte teda a získavajte mi učeníkov vo všetkých národoch...“ (Mat 28,19) „Mal večné evanjelium, aby ho zvestoval obyvateľom zeme, každému národu, kmeňu, jazyku a ľudu.“ (Zj 14,6)

Inými slovami, Kristovo evanjelium má zasiahnuť ľudí zo všetkých kontinentov, ľudí všetkých národov a etnických skupín. Vplyv evanjelia má zjednotiť spasených do jedného veľkého spoločenstva, do Božej rodiny. Máme len jeden vzor, ktorý môžeme napodobňovať, a tým je Kristus. Ak prijmeme pravdu takú, aká je v Ježišovi, zbúrajú sa národné a národnostné predsudky a nevraživosti. Naopak, Duch pravdy spojí naše srdcia v jedno.

Keď Ježiš povedal „budete mi svedkami“ (Sk 1,8), mal na mysli tri rôzne geografické oblasti:

1. oblasť: „Budete mi svedkami v Jeruzaleme.“ V tom čase boli Jeho učeníci v blízkosti Jeruzalema. Ježiš teda vlastne povedal: „Začnite o svojej skúsenosti s Bohom hovoriť ľuďom, ktorí sú vám blízki. Misia sa začína doma, v rodine, v susedstve, uprostred priateľov. Toto je počiatočné miesto misie.

2. oblasť: Potom Ježiš pokračuje a hovorí: „v celom Judsku i Samárii“. Naše poslanie zahŕňa aj tých, ktorí sú nám nejakým spôsobom blízki, no zároveň vzdialení. V tejto skupine sú ľudia, ktorí môžu hovoriť rovnakým jazykom ako my – ľudia, ktorí majú podobnú kultúru, ale nežijú ani nezdieľajú rovnakú realitu ako my. Toto je naše ďalšie miesto misie.

3. oblasť: Napokon Kristus hovorí: „až po kraj zeme“. Boh nás vyzýva, aby sme oslovili jednotlivcov zo všetkých miest, národov, skupín ľudí, jazykov a etník. Miestom našej misie je celý svet.

**Aplikácia**

`Modli sa tento týždeň každý deň za komunitu, v ktorej žiješ. Boh ťa tam umiestnil s určitým zámerom.`

**Výzva**

Preskúmajte demografiu svojej oblasti (aký druh ľudí žije vo vašej obci, na vašom sídlisku) – ich vierovyznanie, náboženský pôvod, vekovú a sociálnu štruktúru, atď. Požiadajte Boha, aby vám ukázal, ako môžete byť sprostredkovateľmi Jeho lásky pre týchto ľudí.

---

#### Dodatečné otázky k diskuzi

`Na co se mohou podle Zjevení těšit ti, kdo přijali misijní poslání?`

`Věříš tomu, že jsi součástí tohoto „nesčíslného zástupu“? Proč?`

`Za co a proč tito spasení děkují Spasiteli?`

`Jak je možné, že to budou lidé z celého světa?`

`Autor píše, že když přijmeme pravdu, „zbourají se národní a národnostní předsudky a nevraživosti“. Co si o tom myslíš? Proč?`

`Musíme jít „do světa“, daleko od domova, abychom naplnili misijní poslání? Proč?`

`Máš představu o tom, komu v příštích dnech představíš Ježíše? Jak to chceš udělat?`
