---
title:  Podnety na zamyslenie
date:  13/10/2023
---

Na svedectvo všetkým národom. „Slová Spasiteľa: Vy ste svetlo sveta poukazujú na skutočnosť, že svojim nasledovníkom odovzdal celosvetové poslanie. Ako slnečné lúče prenikajú do najvzdialenejších kútov zemegule, tak Boh túži, aby sa svetlo evanjelia rozšírilo na každú dušu na zemi. Ak by Kristova cirkev plnila zámer nášho Pána, svetlo by ožiarilo všetkých, ktorí bývajú v krajine temnoty (Iz 5,30; Mat 4,16). Namiesto toho, aby sa zhromažďovali a vyhýbali sa zodpovednosti a neseniu kríža, členovia cirkvi sa mali rozpŕchnuť do všetkých krajín a nechať zo seba vyžarovať Kristovo svetlo, pracovať ako On na spáse duší a toto evanjelium o kráľovstve by sa rýchlo dostalo do celého sveta.

Zo všetkých krajín sa ozýva výzva podobná tej, ktorú Pavol počul v sne: Prejdi do Macedónska a pomôž nám. (Sk 16,9) Boh pred nami otvoril misijné polia. Nebeské bytosti spolupracovali s mužmi. Prozreteľnosť ide pred nami a božská moc spolupracuje s ľudským úsilím. Vskutku slepé musia byť oči, ktoré nevidia pôsobenie Pána, a hluché uši, ktoré nepočujú volanie pravého Pastiera k svojim ovečkám. Niektorí počuli Božie volanie a odpovedali. Nech teraz odpovie každé posvätené srdce snahou ohlasovať životodarné posolstvo. Ak muži a ženy v pokore a vernosti prijmú svoje Bohom ustanovené dielo, zjaví sa božská moc v obrátení mnohých k pravde. Úžasné budú výsledky ich úsilia.“ (RH, 14. novembra 1912)

**Námety na spoločné uvažovanie**

`Dôveryhodnosť vplyvu cirkvi v komunite je daná najmä tým, ako vieme my – Kristovo telo – dávať vo svojom živote príklad Božej lásky pri napĺňaní Jeho poslania. Ako vy osobne reagujete na túto výzvu?`

`Ako podľa vás vnímajú váš zbor a vašu cirkev neadventistickí susedia? Ako to viete? Ak je vnímanie pozitívne, čo môžete urobiť, aby ste ho posilnili? Ak je negatívne, čo môžete urobiť, aby ste to zmenili?`

`Prečo je dôležité, aby bolo „večné evanjelium“ centrom našej misie vo svete? Je možné priniesť ľuďom akúkoľvek nádej bez toho, aby sme sa pritom zamerali na tú najväčšiu nádej, ktorú máme vďaka evanjeliu, dobrej správe o tom, čo pre nás Ježiš urobil na kríži?`

Západ slnka: 18.01

---

#### Dodatečné otázky k diskuzi

`Co nového jsi objevil během svého studia Bible a této lekce minulý týden?`

`Myslíš, že jsi „světlo světa“? Proč?`

`Zažil jsi v minulém týdnu nějakou „misijní zkušenost“? Jak to dopadlo?`

`Co a proč tě dnes nejvíce oslovilo?`
