---
title:  Boh a jeho túžba zachrániť človeka (2)
date:  07/10/2023
---

### Texty na tento týždeň
Ján 20,21.22; Mat 28,16–20; 14,6.7; 5Moj 7,6.11.12; Zj 7,9.10

**Úvodný text**
> „Choďte teda a získavajte mi učeníkov vo všetkých národoch a krstite ich v mene Otca i Syna i Svätého Ducha.“ (Mat 28,19)

V celom Písme nachádzame obraz Boha, ktorý túži zachrániť stratené ľudstvo. Táto téma je prítomná v celej histórii ľudstva a ukazuje na zámer, ktorý má Boh so svojím stvorenstvom. Okrem toho ukazuje tiež hlavný cieľ Božieho zjavenia, ktorým je obnova Božieho obrazu v Jeho padlých deťoch (porovnaj s Kol 3,9.10; 1Ján 3,2).

Tento Jeho veľký plán záchrany nám ponúka jedinečnú perspektívu pre celkové pochopenie posolstva Božieho slova. Pri pozornom čítaní Písma môžeme vnímať Boha, ktorý sa k nám cielene skláňa, aby nás zachránil pre večnosť. Hriech nás síce oddelil od Boha (Iz 59,2), ale On prostredníctvom svojej misie pokračuje v obnovovaní narušeného vzťahu s ľudstvom až do slávneho vyvrcholenia, o ktorom hovorí: „Hľa, všetko tvorím nové.“ (Zj 21,5)

Kým sa to stane, Boh sa rozhodol zjaviť sa nám takým spôsobom, aby sme pochopili Jeho povahu a zámer, a predovšetkým, aby sme s Ním mohli mať skutočný a trvalý vzťah. A navyše, Boha nielen sami spoznávame, ale aj zdieľame s ostatnými svoju skúsenosť s Ním a s Jeho zachraňujúcou láskou.

Boh nám v Písme ukazuje základné informácie o tom, čo je Jeho túžba a v čom spočíva Jeho pozvanie.

**Osnova lekcie**

Kým v prvej lekcii sme sa sústredili predovšetkým na Boha, ktorý túži zachrániť svoje „stratené“ deti, druhá lekcia zameria našu pozornosť už konkrétnejšie na tento veľký „plán záchrany“ – ponúkne celkový pohľad na jeho pôvod, zámer, podobu a uskutočnenie.

`Ján 20,21.22: Pôvodca misie – trojjediný Boh (nedeľa)`

`Mat 28,16–20: Zameranie misie – získavanie učeníkov pre Krista (pondelok)`

`Zj 14,6.7: Posolstvo misijnej služby – večné evanjelium (utorok)`

`1Moj 12,1–3: Nositeľ misijného poslania – Boží ľud (streda)`

`Zj 7,9.10: Misijná oblasť – celý svet (štvrtok)`

---

#### Dodatečné otázky k diskuzi

`Které tři příkazy dal Ježíš svým následovníkům?`

`Proč je posílá ke všem národům do celého světa?`

`Jak nám v našem dalším poznávání Boha pomáhá, když se sdílíme o to, co už o něm víme a jak jsme ho doposud poznali?`

`Proč má Bůh tak silnou touhu zachránit ztracené lidstvo?`

`Co tvoří základní myšlenku Bible? Proč ji Bůh nechal napsat?`
