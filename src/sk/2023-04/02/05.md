---
title:  'Nositeľ misijného poslania: Boží ľud'
date:  11/10/2023
---

> <p></p>
> <sup>1</sup>Hospodin povedal Abrámovi: „Odíď zo svojej krajiny, od svojho príbuzenstva a z domu svojho otca do krajiny, ktorú ti ukážem! <sup>2</sup>Urobím z teba veľký národ, požehnám ťa, zvelebím tvoje meno. Buď požehnaním! <sup>3</sup>Požehnám tých, čo teba žehnajú a tých, čo tebe zlorečia, prekľajem. V tebe budú požehnané všetky pokolenia zeme.“ (1Moj 12,1–3)

**Osobné štúdium**

Počas dejín mal Boh vždy ľudí, ktorí verne predstavovali Jeho charakter a v poslušnosti nasledovali Jeho zámery. Boží ľud tvoria tí, čo boli povolaní a prijali Jeho pozvanie byť účastníkmi Jeho milosti. Všetci boli – a naďalej sú – Božími nástrojmi uskutočňovania Jeho zámeru.

`Uvažuj o textoch 1Moj 12,1–3 a 5Moj 7,6.11.12. Aký bol pôvodný zámer Boha s Jeho ľudom v Starej zmluve?`

Božia zmluva s Abrahámom a jeho potomkami mala konkrétny cieľ. Boli povolaní, stvorení a poverení, aby sa stali nositeľmi Božej misie a sprostredkovateľmi Božieho požehnania pre národy (pozri 5Moj 28,10; Iz 49,6). Boli však vyvolení v rámci zmluvného vzťahu s Bohom. Tento vzťah bol podmienený ich vierou a poslušnosťou (1Moj 22,16–18; 2Moj 19,5.6; 5Moj 28,1.2; 2Par 7,14). Starozmluvnou „misijnou stratégiou“ bol proces „priťahovania“ okolitých národov do Izraela.

V Novej zmluve Božia misia pokračuje, menia sa však niektoré jej aspekty. Zmŕtvychvstalý Pán a Spasiteľ teraz aplikuje novú „misijnú stratégiu“ (pozri Mat 28,18–20; Sk 1,8), v ktorej Kristovi učeníci – tvoriaci cirkev – konajú misiu v celom svete. Je tu teda rozdiel oproti starovekému Izraelu, ktorý konal misiu tak, že svet mal prichádzať k nemu. Cirkev nie je pôvodcom misie. Naopak, cirkev existuje, pretože Boh stále koná svoju misiu – a na jej naplnenie používa cirkev.

Aká je odpoveď na otázku, čo je poslaním cirkvi? Ak chceme nájsť odpoveď, potrebujeme pochopiť, o čo sa usiluje Ten, ktorý povolal cirkev k existencii: „Lebo Syn človeka prišiel hľadať a spasiť, čo zahynulo.“ (Luk 19,10) Hoci nikto z nás v cirkvi nemôže nikoho spasiť, môžeme a musíme ukázať ostatným na toho Jediného, kto môže človeka zachrániť – na Ježiša Krista.

„Poslaním Kristovej cirkvi je zachraňovať hynúcich hriešnikov. Znamená to umožniť ľuďom poznať Božiu lásku a získať ich pre Krista pôsobením tejto lásky.“ (3T 381) Táto skutočnosť je nielen veľkou prednosťou, ale aj zodpovednosťou!

**Aplikácia**

`Misia je pre cirkev tým, čím je vzduch pre naše životy. Bez vzduchu zomrieme. Bez misie zomiera cirkev. Čo môžeš urobiť ty osobne, aby bolo tvoje spoločenstvo „živé“?`

---

#### Dodatečné otázky k diskuzi

`Co si představuješ pod pojmem „Boží lid“?`

`Kdo je součástí Božího lidu?`

`Jakou roli hraje Boží lid v „misijním poslání“?`

`Kde má tento Boží lid svůj původ?`

`Jaký slib dal Stvořitel Abramovi?`

`Na jakém principu byla založena misie starověkého Izraele?`

`S jakou misijní strategií přichází Ježíš? Proč je nutná tato změna?`

`Jaké poslání má církev? Proč ji Ježíš založil?`
