---
title:  Zdieľanie dobrej správy
date:  05/11/2023
---

> <p></p>
> <sup>5</sup>Ženy sa preľakli a sklonili tváre k zemi. Ale muži im povedali: „Prečo hľadáte živého medzi mŕtvymi? <sup>6</sup>Niet ho tu, bol vzkriesený. Spomeňte si, ako vám hovoril, keď bol ešte v Galilei: <sup>7</sup>‚Syn človeka musí byť vydaný do rúk hriešnikom a ukrižovaný, ale tretieho dňa musí vstať z mŕtvych.‘“ <sup>8</sup>Tu si spomenuli na jeho slová, <sup>9</sup>vrátili sa od hrobu a všetko porozprávali Jedenástim a všetkým ostatným. <sup>10</sup>Bola to Mária Magdaléna, Jana a Mária Jakubova a s nimi aj ostatné, ktoré to rozprávali apoštolom. <sup>11</sup>Ale tým sa zdali tieto slová ako blúznenie a neverili im. <sup>12</sup>No Peter vstal a bežal k hrobu. Keď sa nahol, videl tam len plachty. Odišiel domov s úžasom nad tým, čo sa to stalo. (Luk 24,5–12)

**Osobné štúdium**

`Uvažuj o texte Luk 24,1–12. Aká bola reakcia tých, ktorí počuli o zmŕtvychvstalom Kristovi?`

V nedeľu skoro ráno sa podľa Lukáša zišlo pri hrobe niekoľko žien, ktoré mali so sebou voňavé oleje (Luk 24,1). Je teda veľmi pravdepodobné, že sa na začiatku nového týždňa chystali postarať o Ježišovo telo. Očakávali, že nájdu zapečatenú hrobku. Namiesto toho však objavili len prázdny hrob. Zostali zaskočené. Ich prekvapenie zosilnelo, keď sa pri nich zrazu objavili dvaja muži v bielom oblečení. Títo poslovia mali pre ženy dôležitú správu. Pripomenuli im Ježišove predchádzajúce slová a potvrdili, že Kristus skutočne vstal, ako o tom počas svojej služby opakovane hovoril. Rozradostnené z tejto správy sa rýchlo vybrali na miesto, kde sa zdržiavali učeníci a mnohí ďalší Ježišovi nasledovníci. Nadšene im začali rozprávať, čo videli a počuli. Svoju radosť nedokázali ovládnuť. To znamená, že sa s ostatnými „museli“ podeliť o to, čo sa dozvedeli o Kristovi.

Asi si nevieme úplne predstaviť nadšenie, ktoré sa zmocnilo týchto žien. Zažili úžasnú skúsenosť, ktorá ich určite naplnila úžasom. Učeníci však nazvali ich skúsenosť „blúznením“ a neverili im. Peter si nebol istý, či ženám veriť alebo nie, a tak bežal k hrobu, aby sa na vlastné oči presvedčil o pravdivosti ich svedectva.

Podobne ako Peter, aj my často váhame, či prijať nejakú správu, ktorú priniesol niekto iný. Hoci Peter si ženy pozorne vypočul, o ich skúsenosti mohol začať hovoriť až neskôr. Najprv sa presvedčil len o prázdnom hrobe. A ako zaznamenal Lukáš: „Odišiel domov s úžasom nad tým, čo sa to stalo.“ (Luk 24,12) Petrova skúsenosť pri hrobe sa však líšila od skúsenosti žien.

Hneď ako sa ženy dozvedeli správu o Ježišovom zmŕtvychvstaní, chceli sa o ňu podeliť s ostatnými. Niet väčšej motivácie pre misiu, ako túžba dať druhým vedieť, čo pre nás vykonal Ježiš.

Aby sme mohli druhým hovoriť o láskavom Bohu, potrebujeme s Ním prežiť osobnú skúsenosť. Naša túžba podeliť sa s ostatnými o to, čo tak milujeme, musí byť kľúčovou súčasťou našej motivácie zapojiť sa do misie. Veď napokon, nedá sa zdieľať to, čo sami nemáme.

**Aplikácia**

`Aké sú tvoje skúsenosti s prežívaním reality Boha a Jeho lásky? V čom sú pre teba tieto skúsenosti dôležité? Ako ťa motivujú na vydávanie svedectva o dobrej správe?`

---

#### Dodatečné otázky k diskuzi

`Ženy u hrobu nejprve ochromil strach. Co bylo jeho příčinou?`

`Co změnilo jejich ochromující strach v obrovskou radost?`

`Jak reagovaly na naplnění Ježíšova slibu, kterému dříve nerozuměly?`

`Proč si učedníci mysleli, že ženy blouzní?`

`Co motivovalo Petra k tomu, aby se rozběhl k hrobu?`

`Jaké poučení z tohoto příběhu si můžeme vzít pro naši misii?`

`Proč je nejsilnější misijní „zbraní“  vyprávění tom, co jsme s Ježíšem zažili?`
