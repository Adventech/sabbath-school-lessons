---
title:  Čakanie a poslanie
date:  07/11/2023
---

> <p></p>
> <sup>12</sup>Potom sa vrátili do Jeruzalema z vrchu, ktorý sa volá Olivový a je blízko Jeruzalema, vo vzdialenosti sobotnej cesty. <sup>13</sup>Keď ta prišli, vystúpili do hornej siene, kde sa zdržiavali Peter, Ján, Jakub, Ondrej, Filip, Tomáš, Bartolomej, Matúš, Jakub Alfejov, Šimon Horlivec a Júda Jakubov. <sup>14</sup>Všetci títo jednomyseľne a vytrvalo zotrvávali v modlitbách spolu so ženami, s Máriou, Ježišovou matkou a s jeho bratmi. (Sk 1,12–14)

**Osobné štúdium**

Lukášovo evanjelium sa končí Ježišovým nanebovstúpením (Luk 24,50–53). Táto udalosť však nie je záverom príbehu o Ježišovi. Lukáš pokračuje a píše ďalšiu knihu – Skutky apoštolov. Tesne predtým, ako Ježiš vystúpil do neba, dal učeníkom poverenie, zasľúbenie a pokyny, aby v Jeruzaleme čakali na „moc z výsosti“ (Luk 24,49; pozri tiež Sk 1,4–8).

Ježiš učeníkom prikázal, aby počkali v Jeruzaleme, kým sa nenaplní zasľúbenie od Otca. Svätý Duch mal dať učeníkom moc, aby sa stali svedkami v Jeruzaleme, Judei, Samárii a v ďalších končinách sveta.

`Prečítaj si text Sk 1,12–26. Čo robili učeníci, kým čakali na naplnenie zasľúbenia?`

Ježiš dal učeníkom jasné poverenie: mali byť Jeho svedkami pre celý svet. Počas čakania sa na svoju úlohu pripravovali dvomi spôsobmi. Po prvé, spoločne zotrvávali na modlitbách. Nikto z nich nepochyboval o tom, čím ich Ježiš poveril. Každý z nich toto poverenie prijal. To ich inšpirovalo k spoločnej modlitbe. Lukáš nespomína, čo presne bolo predmetom ich modlitieb, ale je takmer isté, že sa modlili o múdrosť, silu a odvahu, aby spoločne dokázali naplniť Boží plán. V tom sú príkladom aj pre nás dnes.

To druhé, čo robili počas čakania na naplnenie zasľúbenia, bola organizačná príprava na misiu. Judáš zradil Ježiša a potom si vzal život. Tým sa medzi dvanástimi uvoľnilo jedno miesto. Učeníci sa rozhodli vybrať si pod Božím vedením náhradu. V tejto etape fungovania ranej cirkvi zohral dôležitú úlohu apoštol Peter. Nikto nenapadol jeho kroky, všetci v tom videli Božiu múdrosť. Učeníci dôverovali, že Boh koná uprostred nich. Čas čakania nebol nečinný. Učeníci sa zameriavali na prípravu na konanie misie.

Kým čakáme na vyliatie Svätého Ducha, ktorý nám pomôže dokončiť veľké Božie dielo, musíme sa zjednotiť, aby sme sa navzájom povzbudzovali (Heb 10,24.25) a modlili sa o Božieho Svätého Ducha. Zároveň by sme sa mali usilovať o zosúladenie našich priorít s tým, čo je hlavným Božím cieľom – záchrana stratených.

**Aplikácia**

`Ako sa môžeš naučiť čakať na Pánov príchod a počas čakania nestratiť vieru? Ako môžeš, podľa vzoru učeníkov, čo najlepšie využiť čas pri čakaní na zoslanie Svätého Ducha?`

---

#### Dodatečné otázky k diskuzi

`Co prožívala církev poté, co se Ježíš rozloučil a vrátil se k Otci?`

`Jakou roli hraje čekání v naší víře? Proč nás Bůh někdy nechává čekat?`

`Prožil jsi v poslední době čekání na něco krásného v osobním životě? Jaké pocity jsi při tom měl? Čím sis zkracoval to čekání?`

`Proč se nám čekání zdá být tak dlouhé, když se na něco těšíme?`

`Na co dnes jako křesťané čekáme? Není to čekání už dlouhé? Proč?`

`Můžeme se na Ježíšův návrat nějak připravit? Jak?`

`Proč je nejlepší přípravou na Ježíšův návrat sdílení víry s jinými lidmi?`

`Vnímáš, že tě Ježíš povolává k zapojení do misijního díla? Jak to udělal?`
