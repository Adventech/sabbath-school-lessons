---
title:  Podnety na zamyslenie
date:  10/11/2023
---

Naša misijná práca musí vychádzať z hlbokej lásky a vďačnosti za to, čo Ježiš urobil a robí v našich životoch. Akákoľvek iná motivácia je nesprávna. Vychádzať z Písma a byť v súlade s ním je kľúčom úspešnej evanjelizácie.

„Svoj život máme spojiť s Kristovým životom tak, aby sme boli od neho celkom závislí, pretože on je živý chlieb, ktorý zostúpil z neba (Ján 6,51) a čerstvá voda z prameňa, ktorý nikdy nevyschýna. Ak budeme o svojom Pánovi stále uvažovať a srdcom mu budeme vzdávať chválu a vďaku, náš kresťanský život bude ustavične svieži. Naša modlitba bude rozhovor s Bohom, ako keby sme sa rozprávali s priateľom. On sám nám oznámi aj skryté veci. Častejšie a radostnejšie si potom uvedomíme Kristovu prítomnosť. Srdce sa rozhorlí vedomím, že Kristus nás sprevádza životom, ako kedysi sprevádzal Enocha. Ak to kresťan skutočne prežíva, v jeho živote sa prejaví jednoduchosť, pokora, miernosť a skromnosť. Celé okolie spozná, že spoločníkom mu je Kristus a že sa učí od neho.“ (COL 129.130; KP 98)

„Kto sa stará len o seba, nerastie a neprináša ani plody. Ak si prijal Krista za svojho Spasiteľa, musíš zabúdať na seba a pomáhať iným. Rozprávaj im o Ježišovej láske a dobrote. Splň každú nevyhnutnú povinnosť. Uvažuj o problémoch iných ľudí a všetkými dostupnými prostriedkami sa snaž zachraňovať hynúcich. Keď prijmeš Ducha Kristovej nesebeckej lásky a budeš pracovať pre iných, porastieš a prinesieš ovocie. V tvojej povahe dozrejú plody Ducha, tvoja viera sa posilní, prehĺbi sa tvoje presvedčenie a tvoja láska zvrúcnie. Čoraz viac sa budeš podobať Kristovi v tom, čo je čisté, ušľachtilé a krásne.“ (COL 67, 68; KP 46)

**Námety na spoločné uvažovanie**

`Ako rozumiete Pavlovým slovám v Liste Filipanom o kázaní Krista z nesprávnych pohnútok (Fil 1,15–18)? Ako sa môžeme uistiť, že my sami sa nedopúšťame podobného konania?`

`Aká je vaša osobná skúsenosť s realitou Boha a Jeho lásky? Môžete na základe vlastných skúseností kázať druhým úprimne a čestne o Božej dobrote a láske? Z čoho vychádza vaše svedectvo?`

`Aká bola vaša skúsenosť s čakaním na Božiu odpoveď? Čo ste sa naučili z čakania o Bohu a o podstate viery?`

Západ slnka: 16.11

---

#### Dodatečné otázky k diskuzi

`Čím tě nejsilněji tato lekce oslovila během tvého osobního studia v týdnu?`

`Povzbudilo tě toto téma k tomu, aby ses „nově“ zapojil do misie? Jak?`

`Jak ti sborové společenství pomáhá v motivaci a v přípravě na misii?`

`Co a proč tě dnes v naší diskuzi nejvíce povzbudilo?`
