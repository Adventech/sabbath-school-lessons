---
title:  Situácia v ranej cirkvi
date:  09/11/2023
---

> <p></p>
> <sup>41</sup>Tí, čo prijali jeho slovo, boli pokrstení a v ten deň sa pridalo k nim asi tritisíc duší. <sup>42</sup>Neustále sa venovali učeniu apoštolov, bratskému spoločenstvu, lámaniu chleba a modlitbám. <sup>43</sup>Všetkých sa zmocňovala bázeň, lebo prostredníctvom apoštolov sa dialo veľa zázrakov a znamení. <sup>44</sup>Všetci, čo uverili, boli pospolu a mali všetko spoločné. <sup>45</sup>Predávali svoje pozemky a majetky a rozdeľovali z toho všetkým podľa toho, koľko kto potreboval. <sup>46</sup>Deň čo deň svorne zotrvávali v chráme, po domoch lámali chlieb a spoločne jedávali pokrm s radosťou a úprimným srdcom. <sup>47</sup>Chválili Boha a tešili sa priazni celého ľudu. A Pán deň čo deň pridával k ich spoločenstvu tých, ktorí mali byť spasení. (Sk 2,41–47)

**Osobné štúdium**

`Ako je v úvodnom texte (Sk 2,41–47) opísaná raná cirkev?`

Skutky 2 sa končia krásnym obrazom toho, aká bola raná cirkev. Lukáš tu dvakrát zdôrazňuje, že sa k Ježišovým nasledovníkom „pridalo“ veľké množstvo veriacich (Sk 2,41) a že „Pán deň čo deň pridával k ich spoločenstvu tých, ktorí mali byť spasení“ (Sk 2,47). Tieto formulácie nezdôrazňujú len samotný početný rast cirkvi, ale tiež myšlienku, že títo novopokrstení ľudia sa stali rovnocennou súčasťou spoločenstva veriacich.

Hlavnou funkciou ranej kresťanskej cirkvi bolo učeníctvo. Keď sa k cirkvi pridávali noví členovia, boli „učeníkmi“ trojakým spôsobom. Zoznamovali sa s učením apoštolov a so spoločenstvom. Slová „učenie“ (náuka, inštrukcie, pravidlá) a „spoločenstvo“ sú v tomto kontexte dôležité. Kázanie apoštolov konfrontovalo bludné učenia a ponúkalo nové vysvetlenie toho, čo ľudia videli a prežívali. Nenaučili sa však, ako prežívať túto novú pravdu vo svojom živote. Aplikovanie pravdy do života človeka sa dialo vo vzťahu s ostatnými veriacimi. Noví veriaci sa stávali učeníkmi nielen prostredníctvom vyučovania, ale aj prostredníctvom účasti na každodennom živote spoločenstva. To sa odohrávalo pod vedením duchovne zrelých apoštolov.

Kázanie, ktoré ľuďom hovorí, čo majú robiť, ale neukazuje im, ako to majú robiť, nie je dobrým kázaním. Ale ani kázania a rôzne návody vysvetľujúce, ako žiť kresťanský život, nenahradia osobnú skúsenosť. Je dôležité, aby noví veriaci mali osobnú skúsenosť z toho, že pozorujú iných a nechajú sa inšpirovať ich príkladom. Pavol to vedel a prikázal svojim nasledovníkom, aby ho napodobňovali tak, ako on napodobňoval Ježiša (1Kor 11,1). Keď ostatní uvidia teba a realitu tvojej skúsenosti s Kristom, ovplyvní to aj ich.

**Aplikácia**

`Mysli na niekoho, za koho sa modlíš a túžiš, aby sa stal veriacim. Pros Boha, aby tento človek prežil osobnú skúsenosť s Ježišom.`

**Výzva**

Komu pomáhaš, aby začal prežívať vzťah s Ježišom? Hľadaj spôsoby, ako ho priviesť do spoločenstva s inými veriacimi.

---

#### Dodatečné otázky k diskuzi

`Mnozí adventisté si pletou misii s odsuzováním těch, kteří nevěří stejně jako oni. Co bys jim poradil?`

`Proč má naše poselství obsahovat odsouzení hříchu doprovázené nadějí pro hříšníky?`

`Proč tehdy tolik lidí v jeden den přijalo Ježíše?`

`Jak žila tehdejší církev? Čím její členové naplnili svůj život?`

`V čem se liší život naší církve od toho, co čteme ve Skutcích?`

`Co chceš udělat pro to, aby náš sbor zažil něco podobného?`

`Jak můžeš pomoci spoluvěřícímu, který jen neustále kritizuje církev (sbor)?`

`Jak se mění tvůj vztah k církvi (sboru, kazateli), když se za ni modlíš?`
