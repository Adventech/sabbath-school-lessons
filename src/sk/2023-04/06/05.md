---
title:  „Ktorého ste vy ukrižovali“
date:  08/11/2023
---

> <p></p>
> <sup>1</sup>Keď nadišiel deň Turíc, všetci boli spolu na tom istom mieste. <sup>2</sup>Tu sa odrazu strhol z neba hukot, ako keď sa ženie prudký vietor, a naplnil celý dom, v ktorom sedeli. <sup>3</sup>Ukázali sa im akoby ohnivé jazyky rozdelené tak, že na každom z nich spočinul jeden. <sup>4</sup>Všetkých naplnil Duch Svätý a začali hovoriť inými jazykmi, ako im Duch dával hovoriť. ... <sup>36</sup>„Nech teda celý dom Izraela s istotou vie, že Boh toho Ježiša, ktorého ste vy ukrižovali, urobil Pánom aj Mesiášom.“ (Sk 2,1–4.36)

**Osobné štúdium**

Skutky 2 zaznamenávajú vyliatie Svätého Ducha na Turíce. Keď sa Ježišovi nasledovníci modlili, na ich hlavách spočívali ohnivé jazyky. Poznali, že na nich zostúpila zasľúbená moc Svätého Ducha.

`Prečítaj si text Sk 2,1–41. Čo sa stalo s učeníkmi v dôsledku prijatia Svätého Ducha na Turíce?`

Učeníci začali hovoriť inými jazykmi, „ako im Duch dával hovoriť“ (Sk 2,4). Rozhodujúce je, že Boh zmocnil každého človeka tak, aby mohol konať službu v prospech neveriacich. Požehnanie nebolo určené pre vlastné dobro učeníkov. Nebolo požehnaním, ktoré im malo pomôcť dostať sa do neba alebo uľahčiť im medzinárodné podnikanie vďaka poznaniu cudzích jazykov. Moc od Boha dostali preto, aby mohli naplniť zverenú úlohu. Aj dnes Boh vyzýva každého zo svojich nasledovníkov, aby využil osobné dary na službu neveriacim. Áno, dostali sme dary. Výzvou pre nás je, aby sme pri misii využívali dary, ktoré sme dostali práve na oslovenie druhých.

Vyliatie Svätého Ducha malo za následok, že mnohí ľudia ľutovali svoje predchádzajúce odmietnutie Mesiáša. Niektorí z nich boli dokonca v Jeruzaleme práve v čase Jeho popravy. To, čo sa dialo, bolo naozaj pozoruhodné. Peter niektorých z nich obvinil, že ukrižovali Krista! Očividne si uvedomili následky svojho konania. Keď boli usvedčení, zvolali: „Muži a bratia, čo máme robiť?“ (Sk 2,37)

Aj oni však mohli vďaka Božej milosti dostať odpustenie. Peter im povedal: „Kajajte sa a každý z vás nech sa nechá pokrstiť v mene Ježiša Krista na odpustenie svojich hriechov a dostanete dar Svätého Ducha.“ (Sk 2,38)

Spoločne, v súlade so Svätým Duchom, kázali Ježišovi nasledovníci pokánie a odpustenie hriechov – dokonca aj pre tých, ktorí sa mohli priamo podieľať na ukrižovaní Ježiša! Takú veľkú moc má evanjelium. Ak by nás takáto správa nemotivovala misijne pracovať, čo iné potom? Sme povolaní šíriť evanjelium vo svete: v sebeckom, padlom, skazenom svete plnom hriešnikov. Našou úlohou nie je súdiť, našou úlohou je svedčiť o Ježišovej spásnej moci.

**Aplikácia**

`Skutočnosť, že aj niektorí z tých, ktorí sa podieľali na Kristovej smrti, mohli byť vďaka evanjeliu zachránení, môže na nás vplývať dvomi spôsobmi: (1) môže byť povzbudením, ak máme pochybnosti, či nám môžu byť odpustené naše hriechy, a (2) môže nás povzbudzovať vydávať svedectvo druhým, bez ohľadu na to, ako vyzerá ich život.`

---

#### Dodatečné otázky k diskuzi

`Na co čekali členové církve od Ježíšova nanebevstoupení až do Letnic?`

`Proč se shromáždili na jednom místě?`

`Čím naplnili čekání?`

`Co „osobního“ museli učedníci zažít, když na ně „sestoupil Duch svatý“?`

`Proč měli po přijetí Ducha svatého tak silnou touhu vyprávět o Ježíši všem, kteří ho ještě nepřijali jako svého osobního Spasitele?`

`Můžeme i my zažít podobnou zkušenost? Co k tomu potřebujeme?`

`Jak si můžeme udržet toto misijní nadšení?`

`Proč nemáme při naší misii druhé soudit? Co je cílem misie?`
