---
title:  Prorocký základ
date:  06/11/2023
---

> <p></p>
> <sup>44</sup>Potom im hovoril: „Toto sú moje slová, ktoré som vám povedal, kým som bol ešte s vami: Musí sa vyplniť všetko, čo je o mne napísané v Mojžišovom zákone, Prorokoch a Žalmoch.“ <sup>45</sup>Vtedy im otvoril myseľ, aby chápali Písma, <sup>46</sup>a povedal im: „Tak je napísané, že Kristus bude trpieť, tretieho dňa vstane z mŕtvych <sup>47</sup>a v jeho mene sa bude všetkým národom, počnúc od Jeruzalema, hlásať pokánie na odpustenie hriechov. <sup>48</sup>Vy ste toho svedkami. <sup>49</sup>Hľa, ja na vás zosielam, čo sľúbil môj Otec. Vy však zostaňte v meste, kým nebudete zahalení mocou z výsosti.“ (Luk 24,44–49)

**Osobné štúdium**

`Prečítaj si text Luk 24,36–49. Čo bolo pre učeníkov kľúčové pri stretnutí so vzkrieseným Kristom?`

Je zaujímavé, že učeníci najprv neverili zo strachu. Potom, keď videli Ježiša a boli uistení, že je skutočne nažive, neverili od radosti (Luk 24,41). Mal si niekedy pocit, že niečo bolo až príliš dobré na to, aby to bola pravda? Takúto skúsenosť mali aj učeníci.

Jediná, osamotená skúsenosť by však učeníkom veľmi pravdepodobne nestačila. Časom by sila zážitku vyprchala. Zabudli by, alebo by možno začali pochybovať. Áno, Ježiš im ukázal svoje jazvy a jedol s nimi rybu. Ani to by však nebolo dosť. Dôležité bolo, že upriamil ich pozornosť na Písmo a ukázal im prorocký základ svojho diela a svojej služby. Tento moment bol najdôležitejší. Bez ohľadu na to, akú veľkú skúsenosť učeníci prežili, Ježišovi išlo hlavne o to, aby bola ich viera založená na Božom slove (Luk 24,44).

Božie slovo je pre nás veľkou motiváciou na vydávanie svedectva. Ježiš vedel, že ak má byť skúsenosť učeníkov pevná, potrebujú jasne pochopiť, prečo musel zomrieť a čo znamenalo Jeho vzkriesenie. Učeníci potrebovali pochopiť, že Božie kráľovstvo nie je politickým útvarom a že v ňom ide predovšetkým o riešenie hriechu a víťazstva Krista nad smrťou. Podstatou evanjelia nebolo dosiahnutie politickej suverenity Izraela. Dobrá správa zjavuje Kristovo víťazstvo nad satanom a vyjadruje zasľúbenie, že jedného dňa bude zničené všetko zlo na svete, že zem bude stvorená nanovo a že Boh bude uprostred svojho ľudu. „Vtedy im otvoril myseľ“ (Luk 24,45), aby mohli pochopiť pravdy, o ktoré sa mali podeliť so svetom.

Naša skúsenosť s Ježišom musí stáť na základoch Božieho slova, ktorého súčasťou sú aj proroctvá ukazujúce na prvý a druhý Kristov príchod. Keď tieto pravdy pochopíme a stanú sa súčasťou nášho života, upriamime svoju pozornosť na konanie diela, na ktoré nás Boh povolal.

**Aplikácia**

`Vychádza tvoja viera z proroctiev, ktoré poukazujú na Krista a na Jeho príchod? Ako sa to prejavuje? Prečo potrebujeme byť zakotvení v Božom slove? Prečo je správne pochopenie proroctiev dôležité pre konanie misie?`

---

#### Dodatečné otázky k diskuzi

`Učednici se zděsili, když uviděli vzkříšeného Ježíše. Jak je to možné?`

`Pak pro samou radost „nemohli uvěřit“. Kdy se radost stává překážkou?`

`Ježíš je pak odkazuje na starozákonní proroctví. Proč nestačilo, že ho vidí?`

`Jakou roli hraje v naší víře a misii porozumění biblickému poselství?`

`Proč si v naší víře nevystačíme jen se „zázračnými zkušenostmi s Bohem“?`

`Která proroctví Bible tě motivují k tomu, abys mluvil o Ježíši a o spasení?`

`Která část Bible tě nejsilněji ovlivňuje v současné době? Proč?`
