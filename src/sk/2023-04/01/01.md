---
title:  Boh a jeho túžba zachrániť človeka (1)
date:  30/09/2023
---

### Texty na tento týždeň
1Moj 3,9–15; 1Moj 28,15; 2Moj 29,43.45; Mat 1,18–23; Ján 1,14–18; Ján 3,16; Ján 14,1–3

**Úvodný text**
> Hospodin, Boh, zavolal na človeka a opýtal sa ho: „Kde si?“ (1Moj 3,9)

Misijné úsilie priniesť všetkým hriešnikom nádej na záchranu má svoj pôvod u samotného Boha. Jeho veľký plán sa nezačal uskutočňovať povolaním Abráma (1Moj 12,1–4), ani vyjdením z Egypta (2Moj 12,31–42), nezačal sa dielom Ježiša Krista na zemi (Mat 1,18–25) a ani Pavlovými misijnými cestami (Sk 13,4–14,26). Na počiatku tohto veľkého projektu záchrany stojí sám Boh, a to už v čase, keď priviedol k existencii vesmír a stvoril ľudstvo (1Moj 1,26.27).

V Písme vidíme Boha, ktorý sa aktívne skláňa k svojim deťom, aby bol s nimi. Od začiatku nadväzuje vzťah s Adamom a Evou. Dokonca aj keď do sveta vstúpi hriech, pokračuje vo svojom diele. Tentoraz však už bolo Jeho zámerom obnoviť vzťah s ľuďmi. Boží plán záchrany napokon dospeje k svojmu záveru (Zjavenie 21–22). Toto vedomie by pre nás malo byť motiváciou pri ohlasovaní večného evanjelia svetu (Zj 14,6.7).

Každé misijné úsilie by preto malo byť zamerané na budovanie vzťahu so Stvoriteľom a na správne pochopenie Jeho povahy ako Záchrancu. Skôr než pochopíme misijné dielo, na ktoré sme povolaní, potrebujeme pochopiť Boha, ktorý za týmto dielom stojí.

**Osnova lekcie**

V prvej lekcii zameriame svoju pozornosť na Boha ako na Toho, kto sa aktívne zaujíma o „stratených“ hriešnikov, ide za nimi, prináša im nádej a robí všetko pre ich záchranu. Naše osobné zapojenie sa do veľkej „záchrannej misie“ tak má vlastne byť prirodzenou reakciou na pochopenie toho, čo On sám robí pre nás.

`1Moj 3,9–15: Boh, ktorý sa skláňa k hriešnikom (nedeľa)`

`1Moj 17,7; 2Moj 29,43–46: Boh, ktorý s nami túži byť (pondelok)`

`Ján 1,14–18: Boh, ktorý sa stáva jedným z nás (utorok)`

`Mat 28,18–20: Boh, ktorý s nami zostáva (streda)`

`Ján 14,1–3: Boh, ktorý sa opäť vráti (štvrtok)`

---

#### Dodatečné otázky k diskuzi

`Co si představuješ pod pojmem „misijní úsilí“?`

`Proč by prvořadým cílem naší misie mělo být, aby ti, kdo nám naslouchají, začali budovat osobní vztah se Stvořitelem?`

`Proč si mnoho lidí myslí, že Bůh, pokud vůbec existuje, není dobrý?`

`Proč „potřebujeme dříve, než pochopíme misijní dílo, k němuž jsme byli povolání, pochopit Boha, který za tímto dílem stojí“?`

`Proč Mojžíš píše, že v ráji po pádu lidí do hříchu „Bůh zavolal na člověka“? Co je na tomto Božím volání tak jedinečné?`

`Proč Bůh vymyslel plán záchrany člověka ještě dříve, než nás stvořil?`
