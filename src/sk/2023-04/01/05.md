---
title:  Boh, ktorý zostáva s nami
date:  04/10/2023
---

> <p></p>
> Veď Boh tak miloval svet, že dal svojho jednorodeného Syna, aby nik, kto verí v neho, nezahynul, ale mal večný život. (Ján 3,16)

> <p></p>
> <sup>18</sup>Ježiš pristúpil a povedal im: „Daná mi je všetka moc na nebi aj na zemi. <sup>19</sup>Choďte teda a získavajte mi učeníkov vo všetkých národoch a krstite ich v mene Otca i Syna i Svätého Ducha <sup>20</sup>a naučte ich zachovávať všetko, čo som vám prikázal. A hľa, ja som s vami po všetky dni až do konca sveta.“ (Mat 28,18–20)

**Osobné štúdium**

Život a služba Ježiša Krista sú vrcholným, najvyšším Božím zjavením. Počas svojej služby bol Kristus schopný odhaliť viac o tom, kým je a aký je Jeho zámer, než vo všetkom, čo urobil prostredníctvom akejkoľvek inej metódy v predchádzajúcich generáciách. Kristus je dokonalý „obraz neviditeľného Boha... V ňom prebývala všetka plnosť... a nastolil pokoj preliatím jeho krvi na kríži.“ (Kol 1,15.19.20) V Kristovi sa naplno zjavil Boží „misijný zápal“ samotného Boha. Sám Ježiš zjavil svoje poslanie, keď povedal: „Syn človeka prišiel hľadať a spasiť, čo zahynulo.“ (Luk 19,10)

`Aký je vzťah medzi Božou láskou a Božím konaním, ako ho predstavuje text Ján 3,16?`

V záverečnom týždni Ježišovej pozemskej služby vrcholil zápas o konečný osud ľudstva. V udalostiach, ktoré sa odohrali počas týchto dní, sa spájali minulé očakávania a budúce nádeje. Počas veľkonočnej slávnosti, ktorá poukazovala na oslobodenie spod egyptského útlaku, sa Ježiš Kristus, vtelený Boh, vzdal svojho života, aby nás vyslobodil z otroctva hriechu. Apoštol Pavol napísal: „Toho, ktorý nepoznal hriech, urobil za nás hriechom, aby sme sa v ňom stali Božou spravodlivosťou.“ (2Kor 5,21)

`Uvažuj o úvodnom texte (Mat 28,18–20). Aké zasľúbenie nachádzame vo veľkom poverení? V čom nás toto zasľúbenie môže napĺňať istotou v našom zapojení sa do Božieho diela záchrany?`

Kristova smrť bola súčasťou procesu zmierenia, nie jeho koncom. Ježiš svojím vzkriesením zvíťazil nad smrťou a dostal „všetku moc na nebi aj na zemi“ (Mat 28,18). Na základe tejto skutočnosti potom poveril všetkých svojich nasledovníkov, aby robili učeníkov po celom svete, s úžasným zasľúbením: „Ja som s vami po všetky dni až do konca sveta.“ (Mat 28,20)

**Aplikácia**

`Ako sa v tvojom živote napĺňa Ježišovo zasľúbenie, že bude s tebou „po všetky dni“? Ako sa napĺňa pri plnení tvojho misijného poslania?`

---

#### Dodatečné otázky k diskuzi

`Který člověk, co už mezi námi není, ti nejvíce chybí? Proč?`

`Jak můžeme získat jistotu spasení?`

`Jak dlouho Ježíš slibuje, že bude s námi? Proč je dobré to vědět?`

`Proč s námi Bůh zůstává?`

`V jakých situacích pochybuješ o tom, že je Bůh stále s tebou?`

`Proč se Ježíš vzdal na čas svého života v nebi a přišel na naší zemi jako člověk?`

`Jak rozumíš slovům autora lekce, že „Kristova smrt byla součástí procesu smíření, ne jeho koncem“?`
