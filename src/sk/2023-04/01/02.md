---
title:  Boh, ktorý sa k nám skláňa
date:  01/10/2023
---

> <p></p>
> <sup>9</sup>Hospodin, Boh, zavolal na človeka a opýtal sa ho: „Kde si?“ <sup>10</sup>On odpovedal: „Počul som tvoj hlas v záhrade, zľakol som sa, pretože som nahý, a tak som sa skryl.“ <sup>11</sup>Potom sa ho spýtal: „Kto ti povedal, že si nahý? Nejedol si azda zo stromu, z ktorého som ti zakázal jesť?“ <sup>12</sup>Človek odvetil: „Žena, ktorú si mi dal, aby bola so mnou, dala mi z toho stromu, tak som jedol.“ <sup>13</sup>Nato povedal Hospodin, Boh, žene: „Čo si to urobila?“ Ona odpovedala: „Had ma naviedol, tak som jedla.“ <sup>14</sup>Hospodin, Boh, povedal hadovi: „Pretože si to urobil, budeš prekliaty, vyvrhnutý spomedzi všetkého dobytka a všetkých divých zvierat. Budeš sa plaziť po bruchu a hltať prach po všetky dni svojho života. <sup>15</sup>Nepriateľstvo ustanovujem medzi tebou a ženou, medzi tvojím potomstvom a jej potomstvom; ono ti rozšliape hlavu, ty mu však zraníš pätu!“ (1Moj 3,9–15)

**Osobné štúdium**

Boh nás stvoril na svoj obraz a na svoju podobu. Pripravil a daroval nám dokonalý svet. Božím zámerom bolo, aby sme s Ním žili v dokonalom spojení, vo vzťahu sústredenom na Jeho najcennejšiu vlastnosť – lásku. Aby však išlo o ozajstnú lásku, Boh nám dal aj ďalší vzácny dar – slobodnú vôľu. Jej podstata spočíva v slobode vybrať si, ktorou cestou sa vydať. Samozrejme, Boh dal Adamovi a Eve jasné pokyny o nebezpečenstve a smrteľných následkoch neposlušnosti (1Moj 2,16.17). Satan však prostredníctvom lži presvedčil Evu, že môže jesť ovocie zo stromu poznania dobra a zla, pričom zamlčal negatívne následky takéhoto konania. Naopak, tvrdil, že ona aj Adam budú „ako Boh“ a budú „poznať dobro i zlo“ (1Moj 3,5). Nanešťastie, Eva sa rozhodla z ovocia jesť a ponúkla aj Adama, ktorý sa rozhodol rovnako. Do dokonalého stvorenia tak vstúpil hriech.

Ten moment zmenil pôvodný Boží plán a zámer s novostvorenou planétou Zem. Boh musel začať plniť plán spasenia, ktorý naplánoval „pred stvorením sveta“ (Ef 1,4).

`Aké boli prvé slová, ktoré Boh povedal ľuďom po ich páde do hriechu? V čom spočíva ich význam pre dnešok? (1Moj 3,9–15)`

Samozrejme, Boh presne vedel, kde sa Adam a Eva nachádzajú. Ovládol ich strach a potrebovali pochopiť, čo sa v skutočnosti stalo. Preto ich Boh konfrontoval so situáciou, v ktorej sa ocitli, a dal im možnosť uvedomiť si bolestné následky ich hriechu. Dôležité bolo tiež ukázať, aký osud čaká satana. Preto Boh začal predstavovať svoju „misiu“, plán vykúpenia (pozri 1Moj 3,14.15), jedinú nádej, prostredníctvom ktorej „zmieril svet so sebou“ (2Kor 5,19).

Všimnime si, že prvým Božím krokom na ceste k záchrane padlého ľudstva bolo, že sa dôverne sklonil k človeku. Ľudia sa totiž ocitli v bezvýchodiskovej situácii. Boh za nimi prichádza a prostredníctvom svojej otázky („Kde si?“) odhaľuje dve dôležité pravdy: (1) padlý stav človeka a (2) svoju misionársku povahu. Sme stratení a zúfalo potrebujeme záchranu. On je Ten, kto nás hľadá a nachádza s odhodlaním zachrániť nás a byť s nami.

**Aplikácia**

`Počas histórie sa Boh neustále pýta: „Kde si?“ Čo to pre teba znamená? Akú s tým máš osobnú skúsenosť? Aká je tvoja odpoveď na túto otázku?`

---

#### Dodatečné otázky k diskuzi

`Jaký je rozdíl mezi námi a Bohem? Proč se k nám musí sklánět?`

`Proč je tak důležité, abychom osobně zakusili Boží lásku?`

`Jakou roli v našem poznávání Boží lásky hraje jeho dar svobodné vůle?`

`Proč nám Bůh dává svobodu v našem rozhodování?`

`V čem se tato svoboda liší od svévolnosti, kterou nám nabízí ďábel?`

`Jak reagovali naši prarodiče na Boží volání?`

`Na koho svádí Adam svůj hřích a na co se vymlouvá Eva?`

`Proč Bůh odhalil, jaký osud čeká satana?`

`Které dvě důležité pravdy (podle autora) odhalil Bůh otázkou: „Kde jsi?“?`
