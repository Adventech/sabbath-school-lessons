---
title:  Boh, ktorý sa po nás vráti
date:  05/10/2023
---

> <p></p>
> <sup>1</sup>Nech sa vám srdce neznepokojuje! Verte v Boha, verte aj vo mňa! <sup>2</sup>V dome môjho Otca je mnoho príbytkov. Keby to tak nebolo, bol by som vám azda povedal, že vám idem pripraviť miesto? <sup>3</sup>Keď odídem a pripravím vám miesto, zasa prídem a vezmem vás k sebe, aby ste aj vy boli tam, kde som ja. (Ján 14,1–3)

**Osobné štúdium**

`Uvažuj o úvodnom texte (Ján 14,1–3). Ako súvisí s posolstvom Písma pre čas konca?`

Jedno z najvzácnejších Kristových zasľúbení odzrkadľuje Stvoriteľovu túžbu byť s nami naveky. Ježiš svojich učeníkov uistil: „Prídem a vezmem vás k sebe, aby ste aj vy boli tam, kde som ja.“ (Ján 14,3)

Apoštol Ján pripomína, že toto zasľúbenie sa napokon stane skutočnosťou: „Od trónu som počul mohutný hlas: Pozri, Boží stánok medzi ľuďmi. Boh bude s nimi prebývať a oni budú jeho ľudom; on sám, ich Boh, bude s nimi.“ (Zj 21,3)

„Dielo vykúpenia bude dokonané. Kde sa rozmohol hriech, tam sa ešte viac rozhojnila Božia milosť. Sama zem, na ktorú si satan robí nárok, má byť nielen vykúpená, ale aj zvelebená. ... Tu, kde Boží Syn býval ako človek, kde Kráľ slávy žil, trpel a zomrel, bude po obnove všetkého prebývať Boh s ľuďmi. ... Keď budú všetci vykúpení žiť v Pánovom svetle, po celé nekonečné veky budú oslavovať Boha za jeho nevýslovný dar, ktorým je Immanuel – Boh s nami.“ (DA 26; CL 14)

Tu nachádzame najkrajší obraz Vykúpenia. Boh napokon uskutoční svoju túžbu byť so svojimi deťmi naveky. Je pre nás obrovskou prednosťou byť súčasťou tejto reality!

**Výzva a aplikácia na každý týždeň**

Počas tohto štvrťroka bude zaznievať výzva, aby ste sa vedome zapojili do misie, do ktorej nás povolal Boh. Bude to príležitosť vidieť a zažiť v našom živote Božie konanie. Využite túto chvíľu na osobné uvažovanie a buďte pripravení podeliť sa každý týždeň so svojou triedou o to, čo ste sa naučili. Okrem toho vás „výzva“ povzbudí, aby ste sa viac zapojili do Božieho misijné plánu.

**Aplikácia**

`Modli sa každý deň nasledujúceho týždňa, aby Boh otvoril tvoje srdce a ty si bol súčasťou Jeho misie.`

**Výzva**

Zisti si meno niekoho v tvojom okolí, s kým sa ešte nepoznáš – sused, spolupracovník, predavač, vodič autobusu, školník atď. Začni sa zaňho každý deň modliť.

---

#### Dodatečné otázky k diskuzi

`Z čeho míváš nejčastěji strach?`

`Jak se podle Ježíšovy rady máme chránit před nezdravým „chvěním srdce“?`

`Funguje tato „ochrana před úzkostí“ ve tvém životě? Poděl se s námi o svou zkušenost.`

`Těšíš se na to, až se Ježíš pro nás vrátí? Proč?`

`Co Ježíše motivuje k tomu, aby se vrátil?`

`Jak se můžeme na jeho návrat nejlépe připravit?`

`Proč je tak úžasné vědět, že Bůh je „Immanuel“?`
