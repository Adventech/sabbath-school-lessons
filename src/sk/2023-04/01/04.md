---
title:  Boh, ktorý sa stal jedno s nami
date:  03/10/2023
---

> <p></p>
> <sup>14</sup>To Slovo sa stalo telom a prebývalo medzi nami a my sme videli jeho slávu, slávu, akú má od Otca jednorodený Syn, plný milosti a pravdy. <sup>15</sup>Ján vydal o ňom svedectvo a volal: „To je ten, o ktorom som povedal: ‚Ten, čo prichádza po mne, je predo mnou, lebo bol prv ako ja.‘“ <sup>16</sup>Z jeho plnosti sme my všetci prijali, a to milosť za milosťou. <sup>17</sup>Zákon bol totiž daný skrze Mojžiša, no milosť a pravda prišli skrze Ježiša Krista. <sup>18</sup>Boha nikto nikdy nevidel. Jednorodený Boží, ktorý je v lone Otca, nám ho zjavil. (Ján 1,14–18)

**Osobné štúdium**

Stará zmluva ukazuje, ako Stvoriteľ začal realizovať svoj plán prostredníctvom ľudí, ktorí mali predstavovať Jeho povahu a zámer vo svete. Všetko Božie konanie vychádzalo z Jeho misijnej stratégie. Prostredníctvom proroka Izaiáša Boh povedal: „9Pamätajte na predchádzajúce veci od večnosti, lebo ja som Boh a iného Boha niet a nikto nie je ako ja. 10Od počiatku oznamujem budúcnosť, od pradávna to, čo sa ešte nestalo. Hovorím: Môj zámer trvá, všetko čo chcem, urobím.“ (Iz 46,9.10). V Novej zmluve však Božia túžba byť s ľudstvom dostáva nový rozmer. Prostredníctvom Kristovho vtelenia sa to, čo bolo dovtedy „iba“ zasľúbením z rajskej záhrady (1Moj 3,15), stalo skutočnosťou.

`Prečítaj si príbeh o oznámení Ježišovho narodenia v Mat 1,18–23. Čo podstatné nám hovorí táto správa o Bohu?`

Emanuel – Boh s nami. Boh kedysi prebýval uprostred svojho ľudu vo svätyni, teraz však s ním prebýval v telesnej podobe v osobe Ježiša Nazaretského. V narodení Ježiša Boh konkrétnym spôsobom predstavil svoju neustálu túžbu byť s nami. Boží Syn bol úplne človek a úplne Boh. On je Ten, ktorý potvrdil: „Ja som cesta, pravda i život. Nik neprichádza k Otcovi, ak len nie skrze mňa.“ (Ján 14,6)

`Uvažuj o úvodnom texte (Ján 1,14–18). Čo sa môžeme naučiť z Kristovho vtelenia o Božom konaní pre nás?`

Boh neustále konal a koná v záujme svojich detí. Po vtelení bol prostredníctvom Ježiša Krista prítomný uprostred svojich detí. „To Slovo sa stalo telom a prebývalo medzi nami a my sme videli jeho slávu, slávu, akú má od Otca jednorodený Syn, plný milosti a pravdy. Jednorodený Syn, ktorý prišiel od Otca, plný milosti a pravdy.“ (Ján 1,14) Naplnil tým starozmluvné proroctvá a v súlade s Božím plánom sa stal jedným z nás a jedno s nami – Bohom v ľudskom tele. Boh pokračoval vo svojej misii, aby naplnil svoj cieľ – záchranu ľudstva.

**Aplikácia**

`Boh na seba vzal našu ľudskú podstatu a prišiel k nám. Čo sa z toho dozvedáme o Božej láske? Ako by sme mali reagovať na túto lásku, najmä pokiaľ ide o našu službu druhým?`

---

#### Dodatečné otázky k diskuzi

`S kým nejraději trávíš čas?`

`Co pro tebe znamená fakt, že Ježíš je „Emanuel“?`

`Co vše se změnilo, když na svět přišel Mesiáš? Proč?`

`Jakou roli dnes hraje v naší víře Zákon?`

`Jak rozumíš Janovým slovům, že „jsme byli obdarováni my všichni milostí za milostí“?`

`Proč musíme spoléhat na milost, kterou jsme opakovaně obdarováváni?`

`Co pro tebe znamená skutečnost, že Ježíš je „plný milosti a pravdy“?`

`Je Bůh i s tebou? Z čeho tuto víru odvozuješ?`
