---
title:  Boh, ktorý túži byť s nami
date:  02/10/2023
---

> <p></p>
> Zmluvu medzi mnou a tebou a tvojím potomstvom vo všetkých pokoleniach robím večnou zmluvou, že budem tvojím Bohom i Bohom tvojho potomstva. (1Moj 17,7)

> <p></p>
> <sup>43</sup>Tam sa budem stretávať s Izraelitmi, to miesto bude posvätené mojou slávou. <sup>44</sup>Posvätím stan stretávania i oltár, posvätím Árona i jeho synov, aby mi slúžili ako kňazi. <sup>45</sup>Budem bývať medzi Izraelitmi a budem im Bohom. <sup>46</sup>Poznajú, že ja som Hospodin, ich Boh, ktorý ich vyviedol z Egypta, aby som prebýval medzi nimi. Ja som Hospodin, ich Boh. (2Moj 29,43–46)

**Osobné štúdium**

**Čo bolo hlavným zameraním Božieho zasľúbenia Abrahámovi a jeho potomkom?**

`1Moj 17,7`

`1Moj 26,3`

`1Moj 28,15`

V starozmluvnom príbehu Boh pokračuje vo svojom veľkom pláne, prostredníctvom ktorého sa usiluje naplniť svoj zámer zachrániť tých, ktorí sa od Neho odvrátili. Po potope sa ľudia z Bábelu rozhodli zhromaždiť na jednom mieste, aby postavili mesto a vežu, ktorá by siahala až do nebies. Boh zasiahol a zmiatol ich jazyk s cieľom rozptýliť ich po svete (1Moj 11,1–9). Potom rozšíril zamýšľané „misijné pole“ a povolal Abráma (ktorý sa neskôr stal Abrahámom), aby sa stal sprostredkovateľom Jeho požehnaní pre celý svet (1Moj 12,1–3). Boh dal Abrahámovi a jeho potomkom rôznorodé zasľúbenia, ale jedno medzi nimi bolo jedinečné. Boh opakovane v rôznych obmenách vyhlasuje rovnakú myšlienku: „Budem [tvojím] Bohom... Budem s tebou... Ja som s tebou...“ (pozri 1Moj 17,7.8; 1Moj 26,3; 1Moj 28,15).

V priebehu dejín sa diali rôzne udalosti, ktoré potvrdzovali Božie slová. Jozef skončil v Egypte, ale stal sa nástrojom záchrany pre svoj ľud. Na každom kroku Jozefovej skúsenosti – dokonca aj v najťažších chvíľach jeho života – Biblia potvrdzuje, že „Hospodin bol s Jozefom“ (1Moj 39,2.21.23). O niekoľko generácií neskôr Boh poslal Mojžiša k faraónovi ako vysloboditeľa svojho ľudu z egyptského otroctva. Počas Mojžišovho „poverenia“ ho Hospodin uistil: „Budem s tebou.“ (2Moj 3,12) Hospodin opakovane potvrdzoval svoju hlbokú túžbu byť so svojím ľudom.

`Uvažuj o úvodnom texte (2Moj 29,43–46). Čo bolo jedným z hlavných cieľov starozmluvnej svätyne?`

Boh v priebehu času prišiel s ďalším spôsobom, ako bude prítomný uprostred svojho ľudu. Pri predstavení myšlienky svätostánku potvrdil Mojžišovi svoju túžbu prebývať medzi deťmi Izraela. Hospodin pripravil veľmi dômyselný systém, ktorý mal poukazovať na konečný zámer Jeho misie – záchrany človeka prostredníctvom Ježiša Krista. „Obetné dary a kňazský systém boli ustanovené, aby ukazovali na Kristovu smrť a Jeho sprostredkovateľské dielo. Všetky židovské náboženské obrady mali jediný zmysel – poukazovali na Krista.“ (RH, 17. december 1872)

**Aplikácia**

`Ako prežívaš Božiu prítomnosť vo svojom živote?`

---

#### Dodatečné otázky k diskuzi

`Proč jsme s někým rádi a někomu se zase raději vyhneme?`

`Proč si Bůh přeje být nejen naším Bohem, ale i Bohem našich potomků?`

`Co můžeme udělat pro to, aby se tak stalo?`

`Jak mohli židé poznat, že je Hospodin skutečně i jejich Bohem?`

`Jsi rád se svým Bohem? Jak se to ve tvém životě projevuje?`

`Jakou roli hraje ve tvém životě „svatyně“?`

`Jaké místo má ve tvé víře Ježíš? Co vše ovlivňuje?`
