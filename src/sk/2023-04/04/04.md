---
title:  Duch Abrahámovej modlitby
date:  24/10/2023
---

> <p></p>
> <sup>30</sup>Abrahám povedal: „Nech sa môj Pán nenahnevá, že ešte hovorím. Azda sa ich tam nájde len tridsať,“ a on odpovedal: „Neurobím to, ak ich tam nájdem tridsať.“ <sup>31</sup>Abrahám ďalej povedal: „Odvážil som sa zhovárať so svojím Pánom. Čo ak sa ich tam nájde len dvadsať?“ Odpovedal: „Nezahubím ich ani pre dvadsiatich.“ <sup>32</sup>„Prosím, nech sa nehnevá môj Pán,“ pokračoval, „že ešte raz prehovorím. Možno sa ich tam nájde len desať.“ Odpovedal: „Pre desiatich ich nezahubím.“ <sup>33</sup>Keď Hospodin skončil rozhovor s Abrahámom, odišiel, a Abrahám sa vrátil domov. (1Moj 18,30–33)

> <p></p>
> Vyznávajte si teda navzájom hriechy a modlite sa jeden za druhého, aby ste boli uzdravení. Veľa zmôže účinná modlitba spravodlivého. (Jak 5,16)

**Osobné štúdium**

`Uvažuj o textoch 1Moj 18,23–32 a Jak 5,16. Čo sa z nich môžeme naučiť o moci príhovornej modlitby?`

Dialóg medzi Abrahámom a Bohom je vzorom príhovornej modlitby. Abrahám je v tejto kapitole predstavený ako ten, kto sa pred Bohom prihovára za ľud Sodomy a Gomory. Prihovára sa za nich a v ich prospech. V určitom zmysle tak bol predobrazom, symbolom Ježiša ako nášho Príhovorcu u Otca. Naša misia bude úspešná iba vtedy, ak sa budeme aj my podobne modliť za druhých.

Abrahám sa naučil milovať obyvateľov Sodomy, Gomory a ďalších miest v okolí. Preto bola jeho modlitba priama a úprimná. Predtým už bojoval proti niektorým panovníkom, ktorí porazili kráľov týchto miest. Po Abrahámovom víťazstve sa sodomský kráľ Bera stretol s Abrahámom a Melchisedekom. Bera žiadal, aby sa jeho ľud mohol vrátiť do svojich domovov: „Daj mi ľudí, majetok si nechaj!“ (1Moj 14,21). To je prejav lásky tohto kráľa k jeho ľudu. Keďže jednou z dôležitých Abrahámových vlastností bola láska, miloval kráľov Sodomy a Gomory a modlil sa za nich a za ich ľud. „Láska k hynúcim nútila Abraháma modliť sa.“ (PP 140; PP /sk/ 98)

Abrahám prejavoval v modlitbách pokoru a vytrvalosť. Len čo Boh prijal prvú prosbu, aby zachránil mesto, keď tam bude žiť 50 spravodlivých, pokračoval vo svojich prosbách.

Bez príhovornej modlitby nemôže byť naša misia úspešná. Po stretnutiach, po kázni alebo štúdiu Biblie sa musíme modliť za ľudí, s ktorými sme boli v kontakte. Boh dbá na tieto modlitby a dotýka sa sŕdc ľudí, s ktorými sme sa stretli. Našich priateľov alebo známych neobrátia múdre alebo vzletné slová – túto moc má jedine Svätý Duch. To je dôvod, prečo sa v našom misijnom snažení musíme modliť osobitne za každého človeka.

**Aplikácia**

`Uvažuj o textoch Rim 8,34 a Heb 7,25. Čo hovoria o Ježišovom konaní v náš prospech? Ako ti táto pravda môže pomôcť lepšie porozumieť tvojej vlastnej úlohe prihovárať sa za iných?`

---

#### Dodatečné otázky k diskuzi

`Umíš si představit, že by ses setkal s Bohem jako Abram? O čem byste spolu mluvili?`

`Chtěl by ses takto osobně, tváří v tvář, setkat s Ježíšem? Proč?`

`Proč v našich modlitbách nejvíce prosíme za sebe a své blízké?`

`Kdy ses naposledy modlil za někoho, koho jsi neznal? Jak to dopadlo?`

`Jak se v Abramově „modlitbě“ projevovala jeho pokora a vytrvalost?`

`Proč se v misii neobejdeme bez přímluvné modlitby?`
