---
title:  Dar pohostinnosti
date:  22/10/2023
---

> <p></p>
> <sup>1</sup>Keď Abrahám sedel pri vchode do svojho stanu pri Mamreho duboch, za najväčšej páľavy dňa sa mu zjavil Hospodin. <sup>2</sup>Pozrel sa a neďaleko seba videl stáť troch mužov. Len čo ich zbadal, bežal im v ústrety od vchodu svojho stanu a poklonil sa im až po zem. <sup>3</sup>Povedal: „Pane, ak som získal u teba priazeň, neobíď svojho služobníka! <sup>4</sup>Dám priniesť trochu vody, umyjete si nohy a odpočiniete si pod stromom. <sup>5</sup>Donesiem kus chleba, posilníte sa a pôjdete ďalej. Veď preto ste zabočili k svojmu služobníkovi.“ Oni odpovedali: „Urob, ako vravíš.“(1Moj 18,1–5) 

**Osobné štúdium**

`Aké prvky pohostinnosti sa prejavujú v Abrahámovej odpovedi hosťom (1Moj 18,1–15)?`

Abrahám sedel pri vchode do svojho stanu „za najväčšej páľavy dňa“. Takéto správanie bolo nezvyčajné. V letnej horúčave, na poludnie, keď je slnko najvyššie, každý hľadá tieň a svieži vánok. Abrahám možno znášal horúčavy práve preto, aby pomohol okoloidúcim.

Znenazdajky uvidel troch pútnikov. Mal zrejme vo zvyku ponúknuť pohostinnosť cudzincom. To mohol byť dôvod, prečo práve Abrahám prebral iniciatívu. V texte sa dozvedáme, že hneď, ako ich zbadal, rozbehol sa smerom k nim. Táto skutočnosť je dôležitá. Abrahám ide za nimi, stretáva sa s nimi, nečaká, kým prídu oni až k jeho stanu (1Moj 18,4.5).

Abrahám si bol vedomý svojho poslania, ktorým bolo podeliť sa o poznanie Hospodina s každým vo svete pohltenom pohanstvom, modlárstvom a mnohobožstvom. Z uvedenej situácie môžeme vidieť jeho bezprostredné konanie. Svoje poslanie sa snažil splniť prostredníctvom pohostinnosti voči cudzincom, ktorí sa práve objavili na obzore.

Abrahámova „veľká domácnosť pozostávala z vyše tisíca duší, mnohí boli hlavami rodín a nemálo sa ich práve obrátilo z pohanstva. To si vyžadovalo, aby pri kormidle bola pevná ruka. Slabé a váhavé metódy by nestačili. ... Abrahámov vplyv sa rozšíril aj za hranice jeho domácnosti. Kdekoľvek postavil svoj stan, vztýčil pri ňom oltár na obetovanie a uctievanie. Keď stan zložili, oltár zostal a nejeden kočovný Kanaánec, ktorý získal svoje poznanie Boha zo života jeho služobníka Abraháma, sa pri oltári zastavil, aby tam obetoval Jahvemu.“ (Ed 187; Vých 160.161)

Abrahám od začiatku chápal, že ho Boh povolal na misiu a že jeho odchod do zasľúbenej krajiny nebol dovolenkou, ale misiou, poslaním byť požehnaním pre ľudí okolo neho a prostredníctvom jeho potomstva aj pre celý svet.

**Aplikácia**

`Aké zásady Abrahámovho príkladu pohostinnosti môžeš vo svojom živote napodobniť?`

---

#### Dodatečné otázky k diskuzi

`Jak bys vlastními slovy popsal pohostinnost?`

`Proč je pohostinnost tak důležitá?`

`Jak se projevila pohostinnost Abrama a Sáry?`

`Proč Abram ty tři poutníky pozval k „malému občerstvení“?`

`Myslíš si, že jsou členové tvého sboru pohostinní? Proč?`

`Kdy ses naposledy setkal s pohostinností, která tě překvapila?`

`Jakou roli může naše pohostinnost sehrát v misijním úsilí?`

`Co ti brání, abys mohl s lidmi prožívat více společného času?`
