---
title:  Podnety na zamyslenie
date:  27/10/2023
---

„Abrahámove modlitby za Sodomu ukazujú, že máme zaujať postoj nenávisti voči hriechu, ale s hriešnikom máme mať súcit a máme mu prejaviť lásku. Všade okolo nás sú ľudia, ktorí sa rútia do záhuby. Každú chvíľu niektorí zachádzajú za hranicu, kde ich už Božia milosť nemôže zasiahnuť. Kde sú hlasy, ktoré naliehavo vyzývajú hriešnika, aby unikol tomuto hroznému údelu? Kde sú tí, ktorí za neho úpenlivo prosia Boha? ... Abrahám bol preniknutý Kristovým duchom. Sám Boží Syn je najväčším obhajcom hriešnikov u Otca. Kristus preukázal hriešnikom takú lásku, akú môže prejaviť len nekonečná dobrota. V smrteľnej úzkosti na kríži, pod strašným bremenom hriechov celého sveta prosil za tých, ktorí sa mu posmievali a nakoniec ho zabili: Otče, odpusť im, lebo nevedia, čo robia. (Luk 23,34)“ (PP140; NÚD 62.63)

„Abrahám sa neuzavieral pred susedmi. Svojím odlišným životom a charakterom výrazne ovplyvňoval uctievačov modiel v prospech pravej viery. Jeho vernosť Bohu bola neochvejná. Bol však zároveň láskavý a štedrý, čo vzbudzovalo dôveru a priateľstvo jeho okolia.“ (PP 133.134; NÚD 59)

**Námety na spoločné uvažovanie**

`Aké ďalšie príklady z Písma nám ukazujú jednotlivcov, ktorí splnili svoje poslanie? Ako by ste zhodnotili misiu Jána Krstiteľa? Nazvali by ste ho úspešným?`

`Prečítajte si text 1Moj 19,30–36. Čo sa z neho dozvedáme o charaktere niektorých zachránených zo Sodomy?`

`Čo ďalšie sa môžeme naučiť od Abraháma a zo spôsobu, akým konal svoju misiu?`

`Považujete Abrahámov príhovor za Sodomu a Gomoru za úspešný alebo neúspešný? Vysvetlite svoje hodnotenie.`

Západ slnka: 17.34

---

#### Dodatečné otázky k diskuzi

`S čím jsi během osobního studia lekce a Bible v týdnu nejvíce zápasil? Proč?`

`Jak moc ovlivňuje náš vztah k lidem naši ochotu zapojit se do misie?`

`Ovlivňuje náš vztah k lidem výsledky misie, do které se zapojíme? Jak?`

`Co tě dnes v naší diskuzi nejvíce zaujalo? Proč?`
