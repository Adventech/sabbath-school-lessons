---
title:  Podriadenie sa Božej vôli
date:  26/10/2023
---

> <p></p>
> <sup>1</sup>Hospodin povedal Abrámovi: „Odíď zo svojej krajiny, od svojho príbuzenstva a z domu svojho otca do krajiny, ktorú ti ukážem! <sup>2</sup>Urobím z teba veľký národ, požehnám ťa, zvelebím tvoje meno. Buď požehnaním! <sup>3</sup>Požehnám tých, čo teba žehnajú a tých, čo tebe zlorečia, prekľajem. V tebe budú požehnané všetky pokolenia zeme.“ <sup>4</sup>Vtedy Abrám odišiel, ako mu prikázal Hospodin. Šiel s ním aj Lót. Abrám mal sedemdesiatpäť rokov, keď odišiel z Charánu. <sup>5</sup>Abrám vzal svoju ženu Saraj, svojho synovca Lóta, všetok majetok, čo nadobudli, i služobníctvo, ktoré získali v Charáne. Pohli sa a šli do Kanaánu. Keď prišli do Kanaánu, <sup>6</sup>Abrám prešiel krajinou až k posvätnému miestu v Sícheme, k Moreho dubu. Vtedy bývali v krajine Kanaánčania. (1Moj 12,1–6)

**Osobné štúdium**

`Prečítaj si text 1Moj 12,1–9. Čo učia tieto verše o podriadení sa Božej vôli – a to aj vtedy, keď nie je jasné, aká cesta nás čaká?`

Jednou z hlavných Abrahámových vlastností bolo jeho podriadenie sa Božej vôli. Všetky skúsenosti Abraháma s Bohom boli charakterizované týmto podriadením sa.

Povolanie: Abrahám dostal výzvu od Hospodina: „Odíď zo svojej krajiny, od svojho príbuzenstva a z domu svojho otca do krajiny, ktorú ti ukážem.“ (1Moj 12,1) Keď začul hlas z neba, jeho prvou reakciou mohlo byť ignorovanie tohto hlasu alebo jeho spochybnenie. Mohol túto výzvu odmietnuť so slovami: Nikam nepôjdem, tu sa mi páči, mám to tu rád. „Krajina, ktorú ti ukážem,“ vyzerá minimálne ako veľmi zvláštny opis destinácie! Ale Abrahám výzvu prijal. Svoju vôľu podriadil Božej vôli. Opustil dom svojho otca aj svoju krajinu: „Vtedy Abrám odišiel, ako mu prikázal Hospodin.“ (1Moj 12,4)

Výber krajiny: Keď medzi služobníkmi Lóta a Abraháma prepukol spor, opäť sa prejavila Abrahámova pokorná povaha. Abrahám nešiel bojovať s vlastným príbuzným. Podrobil sa Božej vôli, ktorá ho opäť požehnala: „14Keď sa Lót od neho oddelil, Hospodin povedal Abrámovi: Rozhliadni sa z miesta, na ktorom si teraz, pozri na sever i na juh, na východ i na západ. 15Celú krajinu, ktorú vidíš, dám tebe a tvojmu potomstvu naveky.“ (1Moj 13,14.15)

Zničenie Sodomy a Gomory: Keď Boh zjavil Abrahámovi osud týchto dvoch miest, Abrahám, plný lásky, sa snažil mestá zachrániť. Pretože v mestách nebolo ani desať spravodlivých, boli napokon zničené. Abrahám sa podriadil Božej vôli a prijal Boží súd nad týmito mestami.

Hospodin mohol použiť Abraháma, pretože ten sa podriadil Bohu za každých okolností. Od nás sa neočakáva nič menej.

**Aplikácia**

`V našich mestách čelíme prekážkam pri vhodnom a efektívnom kázaní evanjelia. Potrebujeme sa modliť a prosiť Boha, aby zasiahol.`

**Výzva**

Nájdi spôsob, ako kontaktovať niekoho, kto prežíva podobné problémy ako ty. Povedz mu, že sa za neho modlíš, a požiadaj Boha, aby ti ukázal, ako môžeš tomuto človeku pomôcť.

---

#### Dodatečné otázky k diskuzi

`Co motivovalo Abrama k tomu, aby poslechl Hospodina a odešel z města, v němž byl v bezpečí, do nebezpečné krajiny?`

`Kolik toho asi Abraham věděl o tom, co ho čeká?`

`Mohl se Lot vyhnout osudu, který potkal jeho rodinu? Jak?`

`Stalo se ti někdy, že jsi udělal špatné rozhodnutí, protože sis vybral něco, co se ti jevilo jako pohodlnější a snadnější? Jak ses pak cítil a co jsi udělal?`

`Co nám tento Lotův příběh prozrazuje o vztahu Boha k těm, co opustí jeho cestu a vydají se po té své?`

`Jakou radu bys dal člověku, který se ocitnul „v Sodomě“ a hledá cestu, jak se vymanit z jejich sítí?`
