---
title:  Abrahámova misia
date:  25/10/2023
---

> <p></p>
> <sup>27</sup>Keď Abrahám včasráno vstal, šiel na miesto, kde predtým stál s Hospodinom. <sup>28</sup>Pozrel smerom k Sodome a Gomore i na celé Okolie a videl vystupovať dym zo zeme ako dym z huty. <sup>29</sup>Keď Boh pustošil mestá Okolia, spomenul si na Abraháma a zachránil Lóta pred zničením, ktoré postihlo mestá, v ktorých Lót býval. (1Moj 19,27–29)

**Osobné štúdium**

`Prečítaj si text 1Moj 19,1–29. Aký bol výsledok Abrahámovho ducha pohostinnosti, lásky a modlitby?`

Text poskytuje zaujímavý údaj o postavení, aké mal Lót v meste Sodoma: „Lót sedel v mestskej bráne.“ (1Moj 19,1) To znamená, že mal v meste dôležité postavenie, zrejme pôsobil ako verejný úradník. „Sedieť v bráne“ bolo výsadou úradníkov, sudcov a kráľov (2Sam 19,8; Jer 38,7; Rút 4,1).

Text 1. Mojžišovej 19 je paralelou 18. kapitoly a príbehu o anjeloch a Abrahámovi. Abrahám a Lót sedeli každý pri vchode alebo bráne (1Moj 18,1; 1Moj 19,1); Abrahám aj Lót pozvali cudzincov, aby si odpočinuli v ich príbytku (1Moj 18,3.4; 1Moj 19,2); Abrahám aj Lót pripravovali jedlo pre návštevníkov (1Moj 18,4–8; 1Moj 19,3). Nech už mal Lót akékoľvek chyby, zdá sa, že mal dobré vlastnosti.

„24Hospodin zoslal na Sodomu a Gomoru síru a oheň; bolo to od Hospodina z neba. 25Zničil tie mestá, celé Okolie, všetkých obyvateľov miest a všetky poľné rastliny.“ (1Moj 19,24.25)

Nevieme, koľko ľudí žilo v týchto dvoch mestách v čase tejto správy, ale ich brány opustili iba štyria a zachránení boli napokon len traja. Podobné to bolo aj pri potope. Nevieme, koľko ľudí vtedy obývalo zem, ale vieme, že väčšina nebola zachránená.

Skutočnosť, že z mesta Sodoma sa zachránil len zlomok obyvateľov, má dôsledky aj pre našu vlastnú misiu. Nie všetci budú zachránení. Túžime a modlíme sa, aby všetci prijali Ježiša a Jeho plán spásy. Každý človek má však slobodnú vôľu. Našou úlohou je osloviť čo najviac ľudí a vyzvať ich, aby sa rozhodli pre Ježiša. Keď plníme svoje poslanie, Boh nám pomáha prostredníctvom Svätého Ducha, ale nikdy nepôjde proti vôli žiadneho človeka. Slobodná vôľa znamená, že v konečnom dôsledku, bez ohľadu na to, čo robíme a koľko sa modlíme, spasenie závisí od voľby každého jednotlivca.

**Aplikácia**

`Ako sa môžeme naučiť nenechať sa odradiť, ak pri vykonávaní misie nevidíme také výsledky, po akých túžime?`

---

#### Dodatečné otázky k diskuzi

`Co nám tento příběh prozrazuje o tom, jaké postavené měl Lot v Sodomě?`

`Jak se Lot zachoval, když do Sodomy přišli neznámí cizinci?`

`Jak se naopak k těmto cizincům zachovali ostatní obyvatelé města?`

`Chtěl bys žít v Sodomě? Proč?`

`Co uviděl Abram druhý den ráno, když se díval k Sodomě a Gomoře?`

`Jaké pocity musel mít, když zjistil, že obyvatelé obou měst zahynuli?`

`Jak nám tento příběh může pomoci se vyrovnat s neúspěchem naší misie?`
