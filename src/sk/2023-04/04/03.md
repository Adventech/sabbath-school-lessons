---
title:  Abrahámova láska ku všetkým
date:  23/10/2023
---

> <p></p>
> „Niečo také predsa neurobíš, aby si s bezbožným usmrtil aj spravodlivého. Potom by spravodlivý bol ako bezbožný? Niečo také predsa neurobíš. Či ten, čo súdi celú zem, nebude konať spravodlivo?“ (1Moj 18,25)

**Osobné štúdium**

`Prečítaj si text 1Moj 18,16–33. Ako Abrahám prejavil svoju lásku ku všetkým ľuďom bez ohľadu na ich pôvod?`

Druhá Abrahámova vlastnosť, o ktorej sa dozvedáme v 1. Mojžišovej 18, bola jeho láska k ľuďom, dokonca aj k tým, ktorých osobne nepoznal. Je to veľké poučenie pre každého z nás. Obyvatelia Sodomy a Gomory boli hriešnici, vzdialení od hodnôt, ktoré Abrahám vyznával. Jeho srdce však bolo naplnené láskou ku každému – bez rozdielu rasy, pohlavia, jazyka či náboženstva.

Boh zjavil Abrahámovi rozhodnutie zničiť dve skazené mestá. „Hospodin povedal: Obžaloba Sodomy a Gomory je priveľká a ich hriech je veľmi ťažký. 21Zostúpim teda a pozriem sa, či naozaj robia, alebo nerobia tak, ako znie žaloba, čo došla ku mne. Chcem to vedieť.“ (1Moj 18,20.21)

Abrahám s veľkou pokorou a úctou adresoval svoju prosbu Bohu (1Moj 18,25). Vo svojej láske dúfal, že zachráni všetkých ľudí v týchto mestách, nielen spravodlivých. Abrahám určite vedel, akí hriešni a skazení boli ich obyvatelia. Ktovie, aké príbehy o nich a ich praktikách poznal. Z toho, čo sa dozvedáme v ďalšej kapitole, v súvislosti so zvrhlým davom pred Lótovým domom (pozri 1Moj 19,1–11), to boli veľmi zlí a skazení ľudia.

Abrahám však poznal Božiu lásku. Aj preto sa dovoláva Božieho milosrdenstva v prospech hriešnikov. Abrahám vedel, že ľudské bytosti sa vždy môžu v pokání vrátiť k Bohu. Podľa neho by práve záchrana dala obyvateľom týchto miest šancu na pokánie.

Abrahám vo svojej prosbe vychádzal z osobnej skúsenosti, z toho, čo sám vedel o Božej láske k ľuďom. Sám mal veľkú lásku k hriešnikom a vedel, že kým človek žije, má nádej na spasenie.

**Aplikácia**

`Prečo je príhovorná modlitba dôležitá v našom vlastnom modlitebnom živote? Ako ti môže modlitba za núdznych pomôcť duchovne rásť a prežívať realitu Božej lásky k hriešnikom?`

---

#### Dodatečné otázky k diskuzi

`Všichni touží po lásce. Proč je jí tedy tak málo?`

`Proč se Abram přimlouvá za obyvatele S a G, když věděl, jak jsou zlí?`

`Proč bychom se my měli zajímat o osud lidí, které neznáme, nebo o ty, kteří jsou dokonce našimi nepřáteli?`

`Co Abramovi dodalo odvahu, že „smlouval“ s Hospodinem?`

`Jak můžeme dnes my projevit svou lásku k lidem, které neznáme?`

`Na co bychom si ale měli při projevech lásky dávat pozor? Proč?`
