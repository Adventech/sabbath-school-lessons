---
title:  Služba núdznym
date:  18/11/2023
---

### Texty na tento týždeň
Luk 5,17–26; Ján 5,1–9; 5Moj 10,19; 3Moj 23,22; Mat 25,34–40; Ján 15,13

**Úvodný text**
> Kráľ im odpovie: ‚Amen, hovorím vám: Čokoľvek ste urobili jednému z týchto mojich najmenších bratov, mne ste urobili.‘ (Mat 25,40)

Text Luk 5,17–26 je výbornou ilustráciou toho, ako Boh pomáha tým, čo sú v núdzi. Niekedy Boh používa iných, aby pomohli nám, inokedy používa nás, aby sme pomohli iným. Služba pomoci môže byť náročná, ale prináša veľkú odmenu. Tým, že pomáhame núdznym, konáme službu Ježiša Krista. Niekedy je ľahké zistiť, kto a akú pomoc potrebuje, inokedy je náročné to rozpoznať. Nech je situácia akákoľvek, sme povolaní byť Božími pomocníkmi pre všetkých ľudí v núdzi, bez ohľadu na ich pôvod.

Biblia nás povzbudzuje, aby sme prichádzali k cudzincom a získavali si ich dôveru. Môžeme tak lepšie spoznať spôsob, ako im pomôcť nájsť Ježiša.

V lekcii na tento týždeň naša téma „Služba núdznym“ ukazuje, že Boh má plán, ako osloviť ľudí, ktorí sa nachádzajú v ťažkostiach. Ich potreby môžu byť rôzne: telesné, emocionálne, finančné alebo dokonca sociálne, to vtedy, keď sú svojím okolím – rodinou alebo komunitou – považovaní za „vyvrheľov“. Nech sú konkrétne potreby človeka v núdzi akékoľvek, musíme byť pripravení urobiť, čo môžeme a čo mu naozaj prinesie pomoc alebo úľavu. Ide o dôležitú súčasť toho, čo znamená byť kresťanom a konať Božie dielo.

**Osnova lekcie**

Vo svetle niekoľkých evanjeliových príbehov, v ktorých Ježiš s úprimným záujmom pomáhal tým, ktorí boli v ťažkej a bezvýchodiskovej situácii, sa budeme zamýšľať nad tým, ako môžeme aj my, ako Kristovi nasledovníci, napĺňať s láskou potreby ľudí žijúcich okolo nás.

`Luk 5,17–26: Prednosť „prinášať“ núdznych ku Kristovi (nedeľa)`

`Mar 1,3–28; Ján 5,1–9: Ježišov spôsob pomoci – 5 krokov (pondelok)`

`Mat 2,13.14; 5Moj 10,19: Pomoc cudzincom, utečencom a imigrantom (utorok)`

`Luk 4,18.19: Pomoc ľuďom rôzne zraneným (streda)`

`Ján 15,12–14: Láska k druhým podľa Ježišovho vzoru (štvrtok)`

---

#### Dodatečné otázky k diskuzi

`Už ses někdy ocitnul v situaci, kdy jsi byl odkázaný na pomoc druhých? Jaké pocity jsi při tom prožíval?`

`Které lidi považuješ za „potřebné“?`

`Proč Ježíš v tomto příběhu staví „službu“ nad „poznání“?`

`Uvažoval jsi někdy o tom, že by ses stal diákonem nebo dobrovolníkem Adry? Jak ses rozhodl? Proč?`

`Jaké místo má služba potřebným v našem misijním úsilí?`

`Proč mají někteří lidé problém přijmout pomoc od jiných?`

`Co má být motivací pro naši službu?`
