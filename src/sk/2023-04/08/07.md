---
title:  Podnety na zamyslenie
date:  24/11/2023
---

Pisatelia evanjelií zaznamenali príklady Ježišovej praxe, ako sa priblížiť k ľuďom z iných kultúr, aby ich mohol zachrániť (Mat 8,28–34; Mar 5,1–20). Aj my sme povolaní, aby sme sa spriatelili s ľuďmi z iných kultúr a slúžili im. Kristus sa obetoval pre každého, bez ohľadu na rasu, národnosť, bohatstvo alebo pôvod. Na túto skutočnosť nesmieme nikdy zabudnúť. „On je obetou zmierenia za naše hriechy, no nielen za naše, ale aj za hriechy celého sveta.“ (1Ján 2,2)

„Muži a ženy nenapĺňajú Boží plán, keď vyjadrujú náklonnosť len k svojmu rodinnému kruhu ... zatiaľ čo zo svojej lásky vylučujú tých, ktorých by mohli utešiť a požehnať ich tým, že im pomôžu s ich bremenom. ... Keď nás Pán vyzýva, aby sme konali dobro voči ľuďom, ktorí nie sú súčasťou našej najbližšej rodiny, neznamená to, že budeme menej milovať svoje príbuzenstvo alebo svoju krajinu. Boh si totiž želá, aby sme prejavili svoj súcit. Ale svoju náklonnosť a sympatie nemáme obmedzovať štyrmi stenami. Nemáme zadržiavať požehnanie, ktoré nám Boh dal, aby z neho mali úžitok aj iní.“ (RH, 15. októbra 1895)

Dostali sme zodpovednosť byť požehnaním aj pre ľudí, ktorí sa od nás odlišujú svojou kultúrou, svojím pôvodom alebo svojím sociálnym statusom. Služba ľuďom je nemenným poverením od samotného Ježiša Krista (Sk 1,8; Mar 11,17).

**Námety na spoločné uvažovanie**

`Kde sa cítite bezpečne a pohodlne? Prečo musíme byť ochotní vyjsť a pomáhať núdznym, hoci nás to vystavuje prostrediu a vplyvu, ktorý nám nemusí byť príjemný?`

`Aké následky mala udalosť, počas ktorej Ježiša nazvali „žráč a pijan vína, priateľ mýtnikov a hriešnikov“ (Mat 11,19)? Čím si Ježiš vyslúžil takéto obvinenie? Čo sa z toho môžeme naučiť o misii?`

`Môže sa kresťan zapojiť do slávností neveriacich či inoveriacich? Ako to môžeme urobiť bez toho, aby sme robili kompromisy vo svojich biblických zásadách?`

Západ slnka: 15.55

---

#### Dodatečné otázky k diskuzi

`Objevil jsi během svého studia v týdnu něco zajímavého? Co to bylo?`

`Který druh služby potřebným je ti nejbližší? Proč?`

`Jakou pomoc potřebným nabízí náš sbor? Jak tuto pomoc hodnotíš?`

`Jaké zkušenosti máš s pomocí, kterou ti nabídli spoluvěřící?`

`Co tě dnes v naší diskuzi nejvíce potěšilo? Proč?`
