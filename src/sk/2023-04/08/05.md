---
title:  Pomoc zraneným
date:  22/11/2023
---

> <p></p>
> <sup>18</sup>Duch Pána je nado mnou, lebo ma pomazal zvestovať chudobným evanjelium a uzdravovať skrúšených srdcom. Poslal ma vyhlásiť zajatým prepustenie, slepým vrátiť zrak, utláčaných prepustiť <sup>19</sup>a vyhlásiť milostivý rok Pána. (Luk 4,18.19)

**Osobné štúdium**

Vari každý z nás má skúsenosť s tým, ako veľmi „bolí“ náš svet. Nezáleží na tom, či žijeme v prostredí bohatstva a dostatku alebo v prostredí chudoby a nedostatku. Ľudia trpia, prežívajú bolesť, stretávajú sa s ťažkosťami a zápasia. Stačí si prečítať o ohromujúcom množstve peňazí, ktoré sa v západnom svete vynakladajú na antidepresíva. Na základe toho si môžeme ľahko uvedomiť, že samotný materiálny dostatok ani zďaleka nezaručuje šťastie alebo pokoj.

`Čo nás text Luk 4,18 učí o Ježišovom poslaní? Čo môžeme urobiť vo svojom okolí pre tých, ktorí sú v núdzi?`

Boh nás povolal, aby sme pomáhali všetkým bez rozdielu. A to aj napriek tomu, že nemôžeme vedieť, či vôbec niekedy prijmú Ježiša. Hoci súčasťou nášho povolania je, aby sme ľudí viedli k Ježišovi a robili z nich učeníkov, úplne rovnako sme povolaní aj na to, aby sme pomáhali tým, ktorí to potrebujú. Už samotný fakt, že sú v núdzi, nás má viesť k pomoci. Pomáhame druhým, pretože sme prijali Ježiša ako svojho Pána.

Spôsob, akým Ježiš pomáhal všetkým ľuďom, je biblickou zásadou, ktorou sa máme riadiť. Nikde nie je napísané, že Ježiša prijal úplne každý, komu On pomohol.

Aby sme druhým skutočne pomohli, musíme spoznať ich potreby. Každá kultúra má svoj vlastný spôsob, ako prejaviť pohostinnosť a pomoc. V Indii je pri pohostení návštevníkov zvykom podávať jedlo alebo nápoj. Je jednoduchšie dať neznámemu symbolickú finančnú čiastku než utešiť priateľa, ktorý práve stratil milovanú osobu. To, čo náš priateľ naozaj potrebuje, môže byť viac ako len peniaze či fyzická pomoc. Často môže byť prejavenie súcitu a pochopenia v čase veľkej straty oveľa užitočnejšie než akákoľvek iná pomoc. Samozrejme, netreba pritom zabúdať ani na rôzne prejavy praktickej pomoci.

Ak chceme v Ježišovom mene pomáhať, začať treba prejavením nezištnej lásky. Potom potrebujeme pochopiť potreby daného človeka a až následne sa pokúsiť ponúknuť pomoc. Poskytnutie potrebnej pomoci nemá závisieť od toho, či je konkrétny človek pripravený nasledovať Ježiša.

**Aplikácia**

`Prečítaj si text Mat 25,34–40. Aký dôležitý odkaz sa tu nachádza? Ako sa ním riadiš vo svojom živote?`

---

#### Dodatečné otázky k diskuzi

`Jaká zranění nás mohou potkat?`

`Která zranění považuješ za nejhorší? Tělesná, duševní, finanční nebo třeba sociální? Proč?`

`Existují zranění, u kterých nejsme schopni pomoci? Co a proč máme v takovém případě udělat?`

`Proč mají někdy zranění lidé problém s tím, aby uvěřili v „milujícího Boha“?`

`Máš nějakou „bolest“? Jakou pomoc bys potřeboval, aby se tvé zranění zahojilo?`

`Vzpomeneš si na vlastní zkušenost, kdy ti někdo pomohl v době tvého zranění? Poděl se s námi o to, co jsi prožíval.`
