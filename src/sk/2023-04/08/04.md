---
title:  Pomoc utečencom a prisťahovalcom
date:  21/11/2023
---

> <p></p>
> Preto milujte aj cudzinca, lebo aj vy ste boli cudzincami v Egypte. (5Moj 10,19)

> <p></p>
> Hospodin chráni cudzincov, ujíma sa siroty a vdovy, ale marí zámery bezbožníkov. (Ž 146,9)

> <p></p>
> Majte účasť na potrebách svätých. Voči cudzím buďte pohostinní. (Rim 12,13)

> <p></p>
> Keď sa bude vo vašej krajine zožínať obilie, nezožni pole až po okraj a klasy po svojej žatve nevyzbieraj. Nechaj to chudobnému a cudzincovi. Ja som Hospodin, váš Boh. (3Moj 23,22)

**Osobné štúdium**

Téma imigrantov a utečencov je dnes veľmi diskutovanou témou. Niektorí utekajú pred vojnou alebo politickou nestabilitou, iní pred prírodnými katastrofami (sprevádzanými napríklad hladomorom) a ďalší v nádeji na lepšiu ekonomickú budúcnosť – svoju a svojich detí. Milióny ľudí na celom svete boli vykorenené zo svojich domovov a zúfalo potrebujú pomoc.

Podľa textu Mat 2,13.14 bol utečencom aj Ježiš. Jozef a Mária boli nútení na poslednú chvíľu utiecť z Betlehema a hľadať útočisko v Egypte, aby unikli vražednej ruke Herodesa. Biblia nehovorí nič o ich skúsenostiach v Egypte, ale nie je ťažké predstaviť si, že sa to nezaobišlo bez problémov, z ktorých niektorým čelia utečenci aj dnes. Podobne ako Ježišova rodina hľadala azyl v cudzej krajine, mnohí moslimovia, budhisti, hinduisti, kresťania, ale aj ateisti dnes hľadajú azyl v nových krajinách.

Vo všeobecnosti je jednoduchšie nadviazať priateľstvo s jednotlivcami z našej vlastnej kultúry a jazykovej skupiny, pretože máme veľa spoločného. Náročnejšie je však nájsť spoločnú reč s imigrantmi a utečencami, ktorí vyzerajú inak ako my, hovoria iným jazykom, inak sa obliekajú, majú iné stravovacie návyky a vyznávajú odlišné náboženské hodnoty. Evanjelium nás vyzýva, aby sme vyšli z našej etnickej, národnej alebo kultúrnej ulity a oslovili tých, ktorí to potrebujú – bez ohľadu na to, ako veľmi sa od nás líšia.

`Akú tému majú spoločnú nasledujúce verše? V čom spočíva dôležitosť tejto témy?`

`5Moj 10,19`

`Ž 146,9`

`Rim 12,13`

`3Moj 23,22`

Ako môžeme slúžiť migrantom a utečencom? Môže to byť ťažké, pretože v niektorých oblastiach nemusí byť „politicky korektné“ nadväzovať s nimi vzťahy alebo im pomáhať. Uzavretosť však nie je riešením. Ako kresťania musíme urobiť, čo je v našich silách, aby sme slúžili ľuďom, ktorí určite prešli veľmi ťažkým obdobím a potrebujú našu pomoc. Pomôcť máme toľko, koľko môžeme.

Je dobré začať modlitbou a potom sa pokúsiť nájsť informácie o imigrantoch a utečencoch. Na mnohých miestach sú organizácie, ktoré sa o nich aktívne starajú. Môžeme ich podporiť finančne, zapojiť sa do ich činnosti alebo hľadať spôsob, ako sa môže angažovať miestny zbor.

**Aplikácia**

`Aj keď problém utečenectva nevyriešime, môžeme priložiť ruku k dielu. Ako môžeš ty sám alebo vaše spoločenstvo pomôcť migrantom alebo utečencom?`

---

#### Dodatečné otázky k diskuzi

`Proč Bůh vybízí Izraelce, aby byli vstřícní k „hostům“?`

`Jaké důvody máme my k tomu, abychom pomohli uprchlíkům nebo těm, kdo jsou v naší obci (zemi) noví?`

`Má tato pomoc nějaké hranice – mantinely? Jaké?`

`Co vše by má naše pomoc těmto lidem obnášet?`

`Proč je dobré v této pomoci spolupracovat s církví nebo Adrou?`

`Proč máme často určité předsudky vůči migrantům?`

`Existují nějaké situace, kdy můžeme pomoc odmítnout? Jaké?`
