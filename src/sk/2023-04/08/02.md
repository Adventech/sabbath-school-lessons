---
title:  Viera priateľov
date:  19/11/2023
---

> <p></p>
> <sup>17</sup>Istého dňa, keď učil, sedeli okolo neho farizeji a učitelia Zákona, ktorí sa poschádzali zo všetkých galilejských a judských dedín i z Jeruzalema. Pánova moc bola s ním, aby uzdravoval. <sup>18</sup>Vtom muži prinášali na nosidlách človeka, ktorý bol ochrnutý, a usilovali sa ho vniesť a položiť pred neho. <sup>19</sup>Keď pre zástup nenašli spôsob, ako by ho vniesli, vystúpili na strechu a otvorom cez hlinenú povalu ho aj s nosidlami spustili do stredu pred Ježiša. <sup>20</sup>Keď videl ich vieru, povedal: „Človeče, odpúšťajú sa ti hriechy.“ (Luk 5,17–20)

**Osobné štúdium**

Tento silný evanjeliový príbeh ukazuje, čo všetko muselo urobiť niekoľko mužov, aby sa im podarilo priniesť k Ježišovi núdzneho človeka. Z tohto príbehu sa môžeme naučiť čosi o tom, že služba núdznym si niekedy vyžaduje ozajstné úsilie.

`Prečítaj si text Luk 5,17–26 (pozri aj Mat 9,1–8; Mar 2,3–12). Aké ponaučenie si môžeme vziať z tohto príbehu o službe?`

Tým, že chromého priviedli k Ježišovi, prevzali títo muži zodpovednosť za starostlivosť o svojho priateľa. Boh nás volá, aby sme boli ako priatelia tohto muža – aby sme privádzali (a niekedy doslova prinášali) núdznych k Ježišovi Kristovi. Takéto konanie si vyžaduje vieru, činorodosť, trpezlivosť a – ak je to potrebné – aj otvorenosť pre nekonvenčné riešenia. Muži prišli za Ježišom, ale narazili na prekážky. Nemohli priniesť svojho bezmocného priateľa k Ježišovi tradičnými prostriedkami. Napriek tomu sa nevzdali. Našli inovatívny spôsob, ako priviesť človeka k Ježišovi Kristovi. Rozobrali strechu a spustili svojho priateľa z vrchného poschodia priamo pred Ježiša! A podľa Lukášovho záznamu sa Ježišovi ich konanie očividne zapáčilo (pozri Luk 5,20).

Ježišovou túžbou je, aby sme k Nemu privádzali svojich bezmocných priateľov. Biblia hovorí o Ježišovi ako o veľkom Lekárovi, ktorý túži odpustiť trpiacim a uzdraviť ich, nech už ide o kohokoľvek.

Ellen Whiteová nás vyzýva, aby sme pomáhali bezmocným: „Nečakajte, kým vás niekto upozorní na vašu povinnosť. Otvorte oči a poobzerajte sa, kto je okolo vás. Zoznámte sa s bezmocnými, utrápenými a núdznymi. Neskrývajte sa pred nimi a neprehliadajte ich potreby. Kto prináša dôkazy o svojej viere spomínané u Jakuba, ten má čisté náboženstvo, nepoškvrnené sebectvom alebo korupciou. Kto túži urobiť všetko, čo je v jeho silách, aby pomohol vo veľkom pláne spasenia?“ (2T 29)

Sám Ježiš ukazuje, ako môžeme pomôcť bezmocným. Vyzýva nás, aby sme robili to isté. Najprv sa staňme ich priateľmi, potom zistime, aké majú potreby, a napokon ich priveďme k Ježišovi, ktorý jediný im môže pomôcť. Takto konali aj muži z nášho príbehu. Podobne sa musíme zachovať v akejkoľvek situácii, v ktorej sa ocitneme. Pomôžme viesť ľudí k tomu Jedinému, kto ich môže naozaj zachrániť – k Ježišovi.

**Aplikácia**

`Kto v tvojom okolí potrebuje práve teraz pomoc? Čo pre neho urobíš?`

---

#### Dodatečné otázky k diskuzi

`Co tě nejvíce překvapilo v jednání přátel nemocného muže?`

`Nebylo to příliš drzé, rozbourat střechu domu? Co si o tom myslíš?`

`Proč byli tito přátelé tak vynalézaví? Proč to nevzdali, když se k Ježíši nebylo možné dostat normální cestou?`

`Jak můžeme zjistit potřeby lidí, kteří žijí v našem sousedství?`

`Co se můžeme přiučit od mužů, který k Ježíši přinesli ochrnutého muže?`

`S čím musíme počítat, pokud se rozhodneme sloužit potřebným?`

`Proč je někdy naše „služba“ prvním svědectvím o Ježíši?`
