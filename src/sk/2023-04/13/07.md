---
title:  Podnety na zamyslenie
date:  29/12/2023
---

„Výsledkom veľkého plánu vykúpenia bude návrat sveta do náručia Božej milosti. Všetko, čo hriech zmaril, bude obnovené. Vykúpený bude nielen človek, ale vykúpená bude aj zem, aby sa stala večným domovom zachránených. Naplní sa pôvodný Boží stvoriteľský zámer. Svätí Najvyššieho dostanú kráľovstvo a udržia kráľovstvo na večnosť, na večné veky. (Dan 7,18)“ (PP 342; NÚD 161)

Ale skôr, ako sa to stane realitou, je našou povinnosťou spojiť sa s Bohom v Jeho pláne zasiahnuť svet posolstvom varovania, aby ľudia mohli prijať Božie zasľúbenie nového stvorenia a byť jeho súčasťou.

„Túžim vidieť veľmi veľa robotníkov pri práci pre tých, ktorí nepoznajú svedectvo našej viery. Mnohí dostali veľké svetlo, keď počuli posolstvo troch anjelov, a teraz by mali toto posolstvo hlásať vo všetkých častiach sveta. Túžim urobiť svoj diel a otvoriť cestu ostatným, aby niesli svetlo pravdy. Nech nám Pán pomôže obliecť si celú výzbroj. Veriaci sa majú zjednotiť v slávnostnom diele odovzdania posledného varovania svetu.“ (Letter 390, 1907; nepublikované)

Počas tohto štvrťroka sme študovali rôzne aspekty a problémy súvisiace s Božím poslaním. Tento týždeň sme ukončili naše štúdium skúmaním Zjavenia, ktoré nám pomáha pochopiť, ako vyzerá obnovený vzťah s Bohom. Napokon sme sa zamerali na víziu naplnenia Božieho plánu – nového stvorenia a obnovenia zeme. Je pravda, že skoncovanie s hriechom a utrpením na konci času bude patriť medzi najdesivejšie obdobie dejín zeme. Boh však upriamuje náš pohľad na čas „po“ týchto udalostiach. Zasľúbenie o novej zemi má pre nás byť útechou a povzbudením, že raz sa naplno prejaví Boží pokoj a zavládne radosť a láska.

**Námety na spoločné uvažovanie**

`Čo je „večné evanjelium“? Prečo alebo čím je toto evanjelium „večné“? Prečo musí byť obsah „večného evanjelia“ základom našej misie?`

`Prečo kladieme taký dôraz na posolstvo troch anjelov? Ako by ste odpovedali na argument, že by sme sa mali sústrediť na Ježiša a nie na niečo také „negatívne“, ako je posolstvo naplnené výstrahami a varovaním?`

`Ako vám tento štvrťrok pomohol pochopiť nielen dôležitosť misie, ale aj to, ako by ste sa vy a váš zbor mohli lepšie podieľať na poslaní, ku ktorému nás Boh povolal?`

Západ slnka: 15.53

---

#### Dodatečné otázky k diskuzi

`Překvapilo tě něco v této lekci, když jsi ji studoval? Co a proč?`

`Pomohlo ti studium v tomto čtvrtletí pochopit něco důležitého? Co?`

`Kterou informaci z tohoto čtvrtletí považuješ za nejdůležitější? Proč?`

`Co ti dnes v naší diskuzi udělalo největší radost?`
