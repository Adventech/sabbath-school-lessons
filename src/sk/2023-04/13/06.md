---
title:  Zavŕšenie Božieho plánu
date:  28/12/2023
---

> <p></p>
> <sup>1</sup>Videl som nové nebo a novú zem, lebo prvé nebo a prvá zem sa pominuli a ani mora už niet. <sup>2</sup>A videl som, ako z neba od Boha zostupuje sväté mesto, nový Jeruzalem, pripravené ako nevesta ozdobená pre svojho ženícha. <sup>3</sup>Od trónu som počul mohutný hlas: „Pozri, Boží stánok medzi ľuďmi. Boh bude s nimi prebývať a oni budú jeho ľudom; on sám, ich Boh, bude s nimi. <sup>4</sup>Zotrie im z očí každú slzu a smrť už viac nebude, ani smútok, ani nárek, ani bolesť už nebude, lebo čo bolo skôr, sa pominulo.“ (Zj 21,1–4)

**Osobné štúdium**

`Prečítaj si texty Zj 21,1–4 a Zj 21,22–22,5. Aké scény opisujú? Aké pocity v tebe vyvolávajú tieto obrazy?`

Nová zem bude nádherným rajom! Nebude smrti a hriechu. Satan a zlo budú zničené. Stretneme svojho milujúceho Spasiteľa a znova budeme so svojimi milovanými. Na novej zemi budú ľudia zo všetkých jazykových, etnických a sociálnych skupín naprieč celou históriou ľudstva.

Rada pre misiu Generálnej konferencie schválila zásady hodnotenia globálnej misie, na základe ktorých sa dá odhadnúť, či je konkrétna skupina ľudí oslovená alebo nie. Za „oslovenú skupinu ľudí“ sa považuje taká skupina, ktorá má dostatok ľudí a zdrojov, aby mohla účinne svedčiť zvyšku tejto skupiny bez toho, aby potrebovala pomoc zvonku: organizujú sa bohoslužby, existuje Biblia a duchovná literatúra v ich rodnom jazyku a existujú pracovníci, ktorí sú schopní vydávať svedectvo zvyšku skupiny bez toho, aby na to potrebovali prekladateľa.

„Nezasiahnutá skupina ľudí“ je taká, ktorá nemá miestnu komunitu veriacich adventistov s primeraným počtom a dostatočnými zdrojmi, aby mohli efektívne svedčiť svojim blížnym bez pomoci zvonku.

Každý miestny zbor a lokálne združenie musia určiť skupiny ľudí vo svojom mieste pôsobenia, ktoré treba osloviť. Teraz je čas investovať do napĺňania Božieho plánu robiť učeníkov vo všetkých skupinách ľudí a urýchliť návrat nášho Spasiteľa, aby sme napokon mohli s nimi žiť v novom nebi a na novej zemi, ktoré sú nám zasľúbené.

**Aplikácia**

`Ako ty sám „urýchľuješ“ Kristov návrat? Zasievaš semienka nádeje do sŕdc tých, ktorí potrebujú počuť dobré posolstvo? „Polievaš“ nových veriacich tým, že im pomáhaš naučiť sa, čo to znamená žiť verný život poslušný Kristovi? Modli sa za príležitosti komunikovať zasľúbenie o novej zemi ľuďom, ktorých si si zapísal do svojho modlitebného zoznamu.`

**Výzva**

`Niektorí z tvojich „učeníkov“ môžu byť pripravení prijať Krista. To zahŕňa vstup do cirkvi alebo skupiny veriacich. Vži sa do ich pocitov a predstav si, že prvýkrát navštívia vaše zborové zhromaždenie. Akú skúsenosť by prežili títo ľudia? Ako je váš zbor pripravený prijímať a vyučovať nových ľudí? Si otvorený nielen budovať svoj existujúci zbor, ale aj zakladať nové skupiny veriacich? Vytvorte ako spoločenstvo stratégiu na riešenie vašich slabých oblastí. Podeľ sa o svoje myšlienky s vedením zboru a spolupracuj s ním na realizácii plánu, ako sa stať spoločenstvom sústredeným na „robenie“ učeníkov.`

---

#### Dodatečné otázky k diskuzi

`Představ si, že to, co tu Jan popisuje, vidíš na vlastní oči. Jaké pocity v tobě tato představa vyvolává? Proč?`

`Přál by sis, aby už Ježíš konečně přišel, nebo náš z jeho návratu obavy? Proč?`

`Co nastane, až bude úkol, který dal Ježíš své církvi, splněn?`

`Umíš si představit život v Božím království? Proč?`

`Na co se v Božím království nejvíc těšíš?`

`Na které lidi jsi myslel při studiu lekcí o misii? Proč právě na ně?`

`Proč někdo reaguje na „misii“ kladně a jiný záporně?`
