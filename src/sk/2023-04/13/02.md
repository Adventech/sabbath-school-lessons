---
title:  'Zjavenie: Božie konanie v čase konca'
date:  24/12/2023
---

> <p></p>
> <sup>4</sup>Ján siedmim cirkvám, ktoré sú v Ázii: Milosť vám a pokoj od toho, ktorý je, ktorý bol a ktorý príde, aj od siedmich duchov, ktorí sú pred jeho trónom, <sup>5</sup>a od Ježiša Krista, verného svedka, prvorodeného z mŕtvych a vládcu nad kráľmi zeme. Jemu, ktorý nás miluje, oslobodil nás svojou krvou od našich hriechov <sup>6</sup>a urobil nás kráľovstvom, kňazmi svojmu Bohu a Otcovi: Jemu sláva a moc na veky vekov. Amen. <sup>7</sup>Hľa, prichádza v oblakoch a uvidí ho každé oko, aj tí, ktorí ho prebodli. Nariekať budú nad ním všetky kmene zeme. Tak je. Amen! (Zj 1,4–7)

**Osobné štúdium**

Úvodné riadky Zjavenia čitateľovi naznačujú, že táto kniha sa zameriava na Božie konanie.

`Prečítaj si text Zj 1,1–7. Ako tieto verše ukazujú, že Zjavenie sa zameriava na Božie skutky v čase konca?`

Prvé verše odhaľujú, že Ježiš je pôvodcom a stredobodom Zjavenia. Verše 4 a 5 odkazujú na všetkých troch členov Božstva, ktorí spoločne pracujú na záchrane ľudských bytostí. Otec je Večný, ktorý bol, je a príde. Spomína sa tu Svätý Duch, ktorý mocne pôsobí v ranej cirkvi. Potom Ján pripomína postavenie Ježiša Krista – „verného svedka“ a „prvorodeného z mŕtvych“ (Zj 1,5) –, ktorý vládne nad kráľmi zeme, a je teda zvrchovaným vládcom a vlastníkom tejto planéty. Satanov pokus využiť zem na založenie svojho kráľovstva je zmarený. Okrem toho, že Boh víťazí nad satanom, krv nášho Stvoriteľa zmýva našu vinu a hanbu.

`Prečítaj si texty Zj 1,6 a 1Pet 2,9. Čo znamenajú tituly, ktorými sú v týchto veršoch označení vykúpení?`

Bohu v Jeho diele nejde len o to, aby dostal hynúcich ľudí do bezpečia. Božia spása prináša každému človeku úplne nové postavenie, pretože Boh v nás obnovuje svoj obraz. Vykúpení sa stávajú kráľovským rodom (kráľmi), pretože sme prostredníctvom Ježišovej preliatej krvi pokrvne spriaznení s Kráľom vesmíru. Keď sme prijali záchranu a stali sme sa členmi kráľovskej rodiny, pripájame sa ku Kráľovmu plánu a úsiliu zachrániť ostatné ľudské bytosti. Takto sa zároveň stávame kňazmi.

Kristus ustanovil svoju cirkev „kráľovstvom“ a jej jednotlivých členov „kňazmi“. Byť členom kráľovstva znamená byť kňazom.

Text Zj 1,7 ukazuje na naliehavosť poslania, ktoré nám Boh zveril. Ježiš prichádza a národy budú smútiť, pretože sú stratené. Boh túži zachrániť aj tých, čo sú Mu nateraz odcudzení.

Kniha Zjavenie sa teda začína tým, že Boh má plán záchrany, túži spasiť ľudské bytosti a pozýva nás, aby sme s Ním spolupracovali.

**Aplikácia**

`Boh nás nielen stvoril, ale aj vykúpil. Ježišova krv dala našej záchrane nekonečnú cenu. Prečo nás toto poznanie môže napĺňať nádejou, nech je naša súčasná situácia akákoľvek?`

---

#### Dodatečné otázky k diskuzi

`Jakým přáním začíná kniha Zjevení Jana?`

`Proč nám Ježíš nabízí „milost a pokoj“?`

`Jak rozumíš tomu, že nás Ježíš „učinil královským kněžstvem“?`

`Co tyto texty odhalují o tom, jak se na naší záchraně podílí celá „Trojice“?`

`Jaký plán měl satan s naší planetou?`

`Co můžeme udělat, aby se mu tento plán nezdařil?`

`Proč je tak důležité vědět, že vracejícího se Ježíše „uzří každé oko“?`

`Těšíš se, až uvidíš Ježíše? Proč?`
