---
title:  Zavŕšenie Božieho plánu záchrany
date:  23/12/2023
---

### Texty na tento týždeň
Zj 1,1–7; 1Pet 2,9; Zj 14,6–12; Luk 11,23; 1Tim 2,4; Zj 21,1–4

**Úvodný text**
> 11Keď sa toto všetko má rozplynúť, akí musíte byť svätí a nábožní vo svojom správaní vy, 12čo túžobne očakávate príchod Božieho dňa, keď sa nebesia rozplynú v ohni a živly roztopia v páľave?! (2Pet 3,11.12)

Kniha Zjavenie prináša scény týkajúce sa času konca. Ohniskom knihy je kozmický konflikt medzi Kristom a satanom. Satan prišiel o moc, ktorú si nárokoval nad zemou, a teraz prenasleduje tých, čo zostávajú verní Bohu. Kniha vrcholí Ježišovým návratom. Kristus prichádza oslobodiť svoje deti – nielen žijúcich spravodlivých, ale aj tých verných, ktorí zomreli ako následok pádu Adama a Evy. Kniha nám ukazuje zničenie satana a bezbožných ohňom. Ježiš ustanovuje svoje večné kráľovstvo na novej zemi.

Čitatelia Zjavenia často dychtivo skúmajú znamenia týkajúce sa konca. Usilujú sa rozpoznať predpovedané znaky a udalosti, ktoré poznajú z cirkevných dejín od prvého storočia nášho letopočtu až po našu súčasnosť na konci času. A je to tak v poriadku, Písmo máme študovať a klásť si pri jeho čítaní otázky.

V poslednej lekcii tohto štvrťroka však uvidíme, že Zjavenie je aj „misionárskou“ knihou, ktorá sa zameriava na zachraňujúceho Boha. Boh nás vyzýva, aby sme sa stali cirkvou, ktorá bude konať Jeho záchranné dielo. Naše povolanie hlásať svetu „prítomnú pravdu“ bude existovať dovtedy, kým bude čas, aby sa ľudia pred Kristovým príchodom rozhodli pre Boha alebo proti Nemu.

**Osnova lekcie**

Záverečná lekcia zameria našu pozornosť na knihu Zjavenie a jej silný misijný náboj. Päť vybraných pasáží z tejto knihy nám pripomenie nielen Boží zámer a našu rolu, ale hlavne nás uistí o konečnej úspešnosti veľkého Božieho plánu.

`Zj 1,4–7: Veľký Boží plán zachrániť stratených hriešnikov (nedeľa)`

`Zj 14,6–10: Boh posiela svetu aj v závere dejín svojich „misionárov“ (pondelok)`

`Zj 14,6; 2Pet 3,9: Záverečná misia motivovaná láskou (utorok)`

`Zj 19,7.8; 2Kor 11,2: Vernosť v konaní zverenej úlohy (streda)`

`Zj 21,1–4: Konečný úspech Božieho plánu záchrany (štvrtok)`

---

#### Dodatečné otázky k diskuzi

`O jakém očekávaném dnu píše Petr?`

`Proč máme tento den „dychtivě očekávat“?`

`Jak to, že často „dychtíme“ po něčem úplně jiném?`

`Co nám prozrazuje Zjevení o tom, co je cílem „misie“?`

`Věříš tomu, že tento den nastane už brzo? Proč?`

`Jak se víra v návrat Ježíše odráží v našem životě?`

`Kdo všechno tento den dychtivě očekává? Proč?`
