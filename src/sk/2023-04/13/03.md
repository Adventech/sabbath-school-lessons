---
title:  Posolstvo troch anjelov a misia
date:  25/12/2023
---

> <p></p>
> <sup>6</sup>Potom som videl iného anjela letieť stredom neba: Mal večné evanjelium, aby ho zvestoval obyvateľom zeme, každému národu, kmeňu, jazyku a ľudu. <sup>7</sup>Volal mohutným hlasom: „Bojte sa Boha a vzdajte mu slávu, lebo prišla hodina jeho súdu. Klaňajte sa tomu, ktorý stvoril nebo i zem, more i pramene vôd.“ <sup>8</sup>Za ním nasledoval iný, druhý anjel, ktorý volal: „Padol, padol ten veľký Babylon, ktorý opájal všetky národy vínom vášne svojho smilstva.“ <sup>9</sup>Po nich nasledoval iný, tretí anjel, ktorý mohutným hlasom volal: „Ak sa niekto bude klaňať šelme a jej obrazu a prijme znak na svoje čelo alebo na ruku, <sup>10</sup>aj ten bude piť z vína Božieho hnevu... (Zj 14,6–10)

**Osobné štúdium**

Kniha Zjavenie prináša mocné a názorné zobrazenie témy veľkého sporu. Asi najdramatickejšie je to vidieť vo verši Zj 12,12: „Preto radujte sa, nebesia, aj vy, čo v nich bývate. Beda však zemi i moru, pretože diabol zostúpil k vám veľmi nazlostený, lebo vie, že má málo času.“ Je ťažké si predstaviť, ako by niekto mohol pochopiť posolstvo Písma bez toho, aby študoval tému veľkého sporu, ktorý vyvrcholí v posledných dňoch.

`Prečítaj si text Zj 14,6–12. Čo je hlavnou témou týchto veršov? Ako táto téma súvisí s úlohou, ktorú nám Boh zveril, a s posolstvom, ktoré máme ohlasovať svetu?`

Evanjelium ako vyjadrenie Božej túžby zachrániť stratených tvorí základ poslania, ktoré nám Boh zveril. Obsah tohto posolstva je vlastne naším poslaním. Svet musí byť varovaný pred prichádzajúcimi udalosťami. Každý človek bude musieť urobiť rozhodnutie, ktoré ho privedie buď k životu alebo k smrti.

`„Kto nie je so mnou, je proti mne; a kto so mnou nezhromažďuje, rozhadzuje.“ (Luk 11,23) Ako tieto Ježišove slová súvisia s napĺňaním poslania, ktoré nám zveril?`

Posolstvo troch anjelov zo Zjavenia 14 tvorí podstatu toho, čo sme ako adventisti siedmeho dňa povolaní ohlasovať svetu. Stredobodom tohto posolstva sú dve témy: „večné evanjelium“ (Zj 14,6) a uctievanie Stvoriteľa. Tieto dve témy môžeme nájsť aj v dôležitom verši, ktorý charakterizuje svätých: „V tomto je trpezlivosť svätých, ktorí zachovávajú Božie prikázania a vieru Ježiša.“ (Zj 14,12) Nech robíme čokoľvek – a áno, je dôležité a správne pomáhať ľuďom –, nikdy nesmieme stratiť zo zreteľa naše povolanie a poslanie, ktorým je ohlasovať stratenému svetu „večné evanjelium“. Jeho obsahom je posolstvo nádeje a tiež varovanie pred tým, čo jedného dňa príde.

**Aplikácia**

`„Kto nie je so mnou, je proti mne.“ (Luk 11,23) Ako rozumieš týmto Ježišovým slovám? Prečo je dôležité, aby sme vždy s istotou vedeli, kde je naše srdce?`

---

#### Dodatečné otázky k diskuzi

`Jak bys vlastními slovy popsal obsah „trojandělského poselství“?`

`Co je v tomto poselství nejdůležitější?`

`Proč je toto poselství určeno lidem v době konce?`

`Kdo a proč by se měl obávat Ježíšova návratu?`

`Jakou roli bude hrát v době konce vytrvalost? Proč je ta důležitá?`

`Proč je potřeba zachovávat přikázání, přestože jsme spaseni z milosti?`

`Jak rozumíš termínu „věrnost Ježíši“?`
