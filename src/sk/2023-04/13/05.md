---
title:  Úspech misie
date:  27/12/2023
---

> <p></p>
> <sup>7</sup>Radujme sa, plesajme a vzdávajme mu slávu, lebo nadišla Baránkova svadba a jeho nevesta sa pripravila. <sup>8</sup>Bolo jej dovolené obliecť sa do čistého žiariaceho kmentu — lebo tým kmentom sú spravodlivé skutky svätých.“ Zj 19,7.8)

> <p></p>
> Veď horlím za vás Božou horlivosťou a zasnúbil som vás jednému mužovi, aby som vás predviedol Kristovi ako čistú pannu. (2Kor 11,2)

**Osobné štúdium**

Kedy je evanjelizácia úspešná? Mohli by sme byť v pokušení myslieť si, že sa to prejaví veľkým počtom krstov, rýchlym rastom členskej základne a vznikom veľkých zborov. Niekto môže mať pocit, že úspech misie spočíva v tom, že do každého kmeňa a skupiny ľudí na zemi prinesieme pravdu evanjelia. Iní môžu mať pocit, že evanjelizáciu môžeme urýchliť využitím rozhlasu, televízie a internetu. V tejto súvislosti je dôležité mať na pamäti Pavlove slová adresované spoločenstvu viery v Korinte: „Ja som sadil, Apollo polieval, ale Boh dal vzrast.“ (1Kor 3,6) Inými slovami, my by sme sa mali zameriavať na verné konanie nášho poslania a Boh bude venovať svoju pozornosť rastu a výsledku.

Už sme videli, že cieľom Božieho plánu je zachraňovať stratených v každej skupine ľudí na zemi. Tento plán sa uskutočňuje tým, že sa z ľudí stávajú verní Ježišovi učeníci, ktorí sa následne zapájajú do misie, ktorou nás všetkých poveril Boh.

**Prečítaj si nasledovné štyri skupiny textov. Čo hovoria o charaktere tých, ktorí sa stanú Ježišovými nasledovníkmi?**

`2Kor 11,2`

`Iz 30,21; Ján 10,27; Ján 16,12.13`

`2Tes 2,9–11; Heb 3,12.13; 1Ján 1,8`

`1Ján 1,9; Zj 7,14, Zj 19,8`

Ježišovi učeníci sú čistí a zostávajú verní Ježišovi ako čistá nevesta svojmu snúbencovi. Nasledujú Ježiša, keď ich vedie tichým hlasom Svätého Ducha. Aj nás Duch vedie k misijnej práci pre druhých. V Ježišových učeníkoch nie je žiadna faloš ani žiadny klam. Nenechajú sa zviesť pochybnosťami, falošnými učeniami ani nemravnosťou. A navyše, necítia sa morálne nadradení nad ostatnými. Uvedomujú si, že sú nedokonalí a potrebujú Božiu očisťujúcu milosť a Jeho nesmierne milosrdenstvo. Zároveň sú otvorení prijať nápravu a poučenie od iných veriacich. Misia je úspešná vtedy, keď sú jej výsledkom práve takí učeníci – verní, láskaví, pokorní a milosrdní.

**Aplikácia**

`Čo znamená byť „čistou pannou Kristovi“ (2Kor 11,2; Roh.)? Ako môžeme my, hriešnici, byť pred Bohom čistí? A ako môžeme nasmerovať iných, aby sa tiež stali čistými pannami pre Krista?`

---

#### Dodatečné otázky k diskuzi

`Podle čeho se často posuzuje „úspěch misie“?`

`Posuzování výsledku misie máme nechat Bohu. Před čím nás to chrání?`

`Co potřebujeme k tomu, abychom mohli být „úspěšnými misionáři“? Proč?`

`Jak popisuje Ježíš svou nevěstu? Opravdu je církev tak „krásná?`

`Co je to ten „zářivě čistý kment“, kterým se máme odít i my?`

`Jak rozumíš termínu „bezúhonnost“, který vztahuje autor na učedníky?`

`Považuješ se za bezúhonného? Proč?`
