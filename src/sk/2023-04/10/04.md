---
title:  Pavol a neznámy boh
date:  05/12/2023
---

> <p></p>
> <sup>22</sup>Pavol si zastal do stredu Areopágu a povedal: „Muži, Aténčania! Podľa všetkého pozorujem, že ste mimoriadne nábožní. <sup>23</sup>Keď som sa prechádzal a prezeral som si vaše svätyne, našiel som aj oltár s nápisom: ‚Neznámemu bohu.‘ Ja vám teraz teda hlásam to, čo uctievate, hoci to nepoznáte. (Sk 17,22.23)

**Osobné štúdium**

Pavol neznevažoval falošné náboženstvo ani falošných bohov Aténčanov. Zhrnul všetko dobré, čo mohol nájsť na ich hodnotovom systéme a využil to.

`Ako sa Pavol pokúsil osloviť Aténčanov evanjeliom? (Sk 17,22.23)`

Pavol najprv pohanov pochválil! Ich náboženstvo bolo vo všetkých smeroch pomýlené, a predsa Pavol pochválil ich nábožnosť (Sk 17,22).

Pavol na základe vlastného pozorovania aténskeho náboženstva (Sk 17,23) vyjadril k ľuďom úctivý postoj. Nehral sa na samozvaného mudrca, ktorý má na všetko odpovede a presne vie, v čom a ako sa ľudia potrebujú zmeniť. Pod vplyvom Ducha rozumel situácii a mal mnoho odpovedí, ktoré títo ľudia potrebovali! Ale ak by otvorene začal hovoriť o všetkých rozporoch a nepravdách v náboženstve Aténčanov, veľmi rýchlo by ho odmietli počúvať. Namiesto toho ho vnímali ako niekoho, komu na ľuďoch záleží a kto túži po ich dobre.

V komentári k nápisu „Neznámemu bohu“ (Sk 17,23) Pavol využil to, čo by sme mohli považovať za spoločný základ. Mnohí Aténčania verili v akéhosi boha, čo bol dobrý základ na hlbší dialóg (niektorí v bohov neverili). Pavol sa nevysmieval myšlienke oltára „Neznámemu bohu“ a ani ju neodmietol. Namiesto toho prejavil rešpekt a pochopenie voči tým, ktorým na duchovných veciach záležalo. Veď boli ochotní vynaložiť námahu a financie, aby uctievali „boha“, ktorého ani nepoznali – a to len pre prípad, že by im niečo uniklo, alebo niečo nechápali správne.

Mýlili sa? Áno, boli v omyle, ale existovalo riešenie. V prvom rade bolo dôležité, že boli oddaní tomu, čomu rozumeli. Pavol bol presvedčený, že na ich zbožnosti sa dá stavať a že Svätý Duch môže konať v srdciach týchto ľudí.

Pavol našiel tému, ktorá vzbudila záujem a o ktorej boli ochotní Aténčania uvažovať.

**Aplikácia**

`Aké témy by vám pomohli nadviazať hlbší rozhovor s ľuďmi, s ktorými prichádzate do kontaktu?`

---

#### Dodatečné otázky k diskuzi

`Jak Pavel hodnotí „spiritualitu“ obyvatel Athén?`

`Proč hned na začátku neodsoudil jejich pohanství? Copak lze uctívat spoustu „bohů“?`

`Pavel si ve své řeči všímá „bezejmenného boha“. Proč to dělá?`

`Existuje i dnes něco, co máme v duchovní oblasti společné i s ateisty? Co to může být?`

`Jak se ti daří v kontaktu s nevěřícími nacházet to, co máme společné? Proč je dobré alespoň trochu znát ty, kterým chceme svědčit o Ježíši?`

`Je možné zjistit, co máme společné s člověkem, kterého neznáme? Jak?`
