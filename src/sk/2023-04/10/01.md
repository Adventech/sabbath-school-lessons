---
title:  Služba pre „neosloviteľných“ (1. časť)
date:  02/12/2023
---

### Texty na tento týždeň
Skutky 17; 1Kor 2,2; Rim 1,18–25

**Úvodný text**
> Boh, ktorý stvoril svet a všetko, čo je v ňom, tento Boh, keďže je Pánom neba i zeme, nebýva v chrámoch zhotovených rukami. (Sk 17,24)

Lukáš o Pavlovej činnosti v Aténach napísal: „Preto sa v synagóge rozprával so Židmi a tými, čo uctievali Boha a každý deň hovoril na námestí s náhodnými okoloidúcimi.“ (Sk 17,17)

Zdá sa, že Pavlovi by najviac vyhovovalo pracovať medzi Židmi, keďže sám bol Žid. Ale Pavol sa odmietol uspokojiť s prácou len pre svoj národ. Bol povolaný, aby oslovil aj ostatných.

Pavol mal možnosť zamerať sa vo svojej službe len na „bohabojných“ pohanov, ktorých pohľad na Hospodina už prešiel podstatnou zmenou. Mali biblický základ, na ktorom mohol Pavol stavať, aj keď stále potrebovali poznať Boha, ktorého sa „báli“ – Ježiša Krista.

Pavol sa však rozhodol ísť inou cestou. V Aténach, meste preslávenom svojou filozofiou, sa Pavol snažil osloviť aj tamojších obyvateľov. Väčšina z nich mala pohľad na život a náboženstvo radikálne odlišný od Hebrejov. Inak sa pozerali aj na posvätné dejiny Izraela, tvoriace základ viery, ktorú chcel Pavol zvestovať Aténčanom.

Tento týždeň budeme skúmať, ako sa Pavol snažil osloviť týchto ľudí a čo sa môžeme naučiť z jeho úsilia.

**Osnova lekcie**

Príbeh misijného pôsobenia apoštola Pavla v úžasne rozvinutom, ale „modlárskom“ meste Atény (Skutky 17) bude slúžiť v tejto lekcii ako text, ktorý nás môže inšpirovať hľadať cesty, ako osloviť aj dnes, v 21. storočí, ľudí, ktorí Boha ani evanjelium v podstate nepoznajú, nezaujímajú sa o Neho, ale napriek tomu hľadajú.

`Sk 17,13–17: Pavol sa vedome zameriava na úplných „pohanov“ (nedeľa)`

`Sk 17,18–21: Pavol sa snaží hovoriť „jazykom“ týchto ľudí (pondelok)`

`Sk 17,22.23: Pavol sa snaží nájsť s nimi „spoločný základ“ (utorok)`

`Sk 17,24–27: Pavol im predstavuje Boha, po ktorom podvedome túžili (streda)`

`Sk 17,30–34: Pavol dáva ľuďom možnosť rozhodnúť sa, či chcú poznať viac (štvrtok)`

---

#### Dodatečné otázky k diskuzi

`Jak bys charakterizoval obyvatelé Athén a jejich vztah k Bohu?`

`V čem se lišila víra Židů a Řeků?`

`Proč Pavel začíná svou službu v Athénách v židovské synagoze?`

`Co vedlo Pavla k tomu, že zkoušel oslovit i ty, co neměli židovský původ?`

`Jakého Boha jim Pavel představuje?`

`Proč se máme snažit oslovovat i lidi, kteří jsou úplně jiní než my?`
