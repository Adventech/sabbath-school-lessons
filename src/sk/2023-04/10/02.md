---
title:  Hebrej Pavol v Aténach
date:  03/12/2023
---

> <p></p>
> <sup>13</sup>Len čo sa však Židia v Tesalonike dozvedeli, že Pavol hlása Božie slovo aj v Beroji, prišli aj ta znepokojovať a poburovať zástupy. <sup>14</sup>Bratia teda hneď vyslali Pavla, aby šiel k moru; Sílas a Timotej ostali tam. <sup>15</sup>Ale tí, čo Pavla sprevádzali, zaviedli ho až do Atén. Tam prevzali príkaz pre Sílasa a Timoteja, aby čo najskôr prišli za ním, a vrátili sa. <sup>16</sup>Medzitým, čo Pavol čakal na nich v Aténach, v duchu sa rozčuľoval, keď videl, že mesto je oddané modlárstvu. <sup>17</sup>Preto sa v synagóge rozprával so Židmi a tými, čo uctievali Boha a každý deň hovoril na námestí s náhodnými okoloidúcimi. (Sk 17,13–17)

**Osobné štúdium**

`Prečítaj si text Sk 17,1–17. Ako sa Pavol dostal do Atén a ako reagoval na situáciu v meste?`

Mesto Atény bolo „oddané modlárstvu“ (Sk 17,16). Pavol, ktorý poznal históriu svojho ľudu a jeho sklony (napriek nekonečným varovaniam) k modloslužbe, bol nahnevaný na všetky modly, ktoré našiel aj v Aténach. Niet pochýb, že bol motivovaný súcitom s Aténčanmi, ktorí by zomreli vo svojich hriechoch, ak by sa nedozvedeli o pravom Bohu.

Aj dnes sú naše mestá plné modiel, hoci to nevnímame tak vyostrene, ako sa na to pozeral Pavol. Žiaľ, mnohí veriaci sú schopní prejsť mestom bez toho, aby si čo i len všimli všetky prejavy modloslužby naokolo. Pavol bol však naplno pod vedením Svätého Ducha a bol citlivý na všetko, čo videl okolo seba. Pavol sa od väčšiny veriacich odlišoval. Kým oni nechápali, že evanjelium je určené celému svetu, apoštol Pavol bol presvedčený, že je Božou túžbou zachrániť aj Aténčanov. Pochopil, že koncepciou celosvetovej misie je priniesť evanjelium aj tým, ktorí sú zdanlivo neosloviteľní, vrátane pohanov uctievajúcich modly a filozofov, ktorých boli Atény plné.

Pavol preto často navštevoval námestie (trhovisko; Sk 17,17), kde bolo zvyčajne veľa ľudí. Tieto miesta boli pre neho dôležitým priestorom, v ktorom mohol tamojších obyvateľov poznávať a prakticky si tu tiež overovať rôzne spôsoby, akými by sa dali osloviť srdcia miestnych pohanov.

Pavol vedel, že nemôže pristupovať k Aténčanom tak, ako pristupoval k Židom alebo dokonca k bohabojným pohanom. Boli to ľudia, ktorých východiskovým bodom nebol Boh Izraela či Jeho dielo uprostred Izraelitov. Bez ohľadu na to, aké dôležité bolo Hospodinovo konanie pre Židov a dokonca aj pre bohabojných pohanov, pre ľudí, s ktorými sa Pavol stretol v Aténach, neznamenalo nič. Preto k nim potreboval pristúpiť úplne iným spôsobom.

Dnes sa často snažíme osloviť ľudí, ktorých pôvod nemá nič spoločné s tým, čo sa nazýva „židovsko-kresťanská“ tradícia. Preto sa rovnako ako Pavol musíme prispôsobiť. Prístup, ktorý by mohol dobre fungovať napríklad v Buenos Aires, by bol v Bangkoku úplne nefunkčný.

**Aplikácia**

`Aké modly uctievajú ľudia v našej krajine? Ako by ste týmto ľuďom mohli ukázať prázdnotu a bezcennosť takéhoto uctievania?`

---

#### Dodatečné otázky k diskuzi

`Co vedlo Pavla k tomu, že se vydal do Athén?`

`Proč se někdy problémy mohou stát motivací k tomu, abychom zkusili „misii“ někde jinde a jinak?`

`Proč se Pavel v Athénách rozhodl oslovit i lidi, kteří byli spokojeni se svou pohanskou vírou?`

`Kde Pavel začal svou „misii pohanů“? Proč si vybral toto místo?`

`Co si myslíš o možnosti „oslovovat lidi na náměstí“?`

`Kdy jsi naposledy hovořil o své víře s „ateistou“ a jak to dopadlo?`
