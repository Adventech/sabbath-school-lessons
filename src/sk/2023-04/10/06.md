---
title:  Prekročenie čiary
date:  07/12/2023
---

> <p></p>
> <sup>30</sup>Boh už teda nehľadí na časy nevedomosti a teraz ľudí napomína, aby všetci a všade robili pokánie. <sup>31</sup>Lebo určil deň, keď bude spravodlivo súdiť celý svet skrze muža, ktorého ustanovil. Všetkým o tom poskytol spoľahlivý dôkaz, keď ho vzkriesil z mŕtvych.“ <sup>32</sup>Keď počuli o vzkriesení z mŕtvych, niektorí si robili posmešky, iní zasa hovorili: „Radi si ťa o tom vypočujeme, ale až inokedy.“ <sup>33</sup>A tak Pavol od nich odišiel. <sup>34</sup>Niektorí muži mu však uverili a pripojili sa k nemu. Medzi nimi bol Dionýz Areopagita, žena menom Damaris a iní. (Sk 17,30–34)

**Osobné štúdium**

`Prečítaj si text Sk 17,24–34. Ako Pavol pokračoval vo svojom svedectve?`

Za zmienku stojí, že apoštol Pavol citoval niektorých aténskych autorov. Našiel také výroky, ktoré sa blížili biblickej pravde, čo mu dalo príležitosť, aby rozšíril uvažovanie svojich poslucháčov. Využil teda svoju znalosť ich viery, aby s nimi hľadal spoločnú reč a následne ich posunul ďalej. Niet pochýb, že keď chceme osloviť iných ľudí, je dobré oboznámiť sa s tým, čomu veria, a pokúsiť sa nájsť hodnoty a pohľady, ktoré máme spoločné.

Všimnime si tiež, že tento spoločný základ Pavlovi umožnil, aby mohol hovoriť o Ježišovom vzkriesení a o nádeji, ktorú nám všetkým prináša. Lukáš vo svojom svedectve opísal aj reakcie Aténčanov na Pavlove záverečné slová o vzkriesení. Niektorí sa tejto myšlienke smiali, iní boli ochotní počúvať neskôr znova a ďalší dokonca uverili. Pre nás je dôležité všimnúť si, že Pavol si získal ich pozornosť a oni boli ochotní počúvať ho. A v to apoštol dúfal od začiatku.

Vieme, že niektorí ľudia odmietnu evanjelium. My však musíme urobiť všetko pre to, aby ľudia najprv vedeli, čo sa vlastne chystajú odmietnuť. Pavlova metóda práce medzi Aténčanmi bola založená na tom, že sa snažil strategicky využiť to, čo sa dozvedel a čo vypozoroval. Tieto poznatky využil na to, aby ich zaujal a oni s otvorenou mysľou počuli, že existuje Boh, ktorého nepoznali a ktorý je naším Stvoriteľom. Tento Boh ich miloval a chcel, aby Ho spoznali. Bol k nim milosrdný napriek ich nevedomosti a odmietaniu. A potom Pavol prehovoril aj o súdnom dni. A ak jeho slová zneli príliš neuveriteľne, existoval aj overiteľný dôkaz, ktorým bolo vzkriesenie Krista.

Teraz, keď ľudia skutočne počuli a pochopili posolstvo, museli sa sami rozhodnúť, či ho priamo odmietnu alebo budú ďalej skúmať. A niektorí to skúmali ďalej a stali sa Ježišovými nasledovníkmi (Sk 17,34).

**Aplikácia**

`V modlitbe požiadaj Boha, aby ti konkrétne ukázal, ako čo najlepšie vydať svedectvo niekomu, koho poznáš.`

**Výzva**

Hľadaj možnosť, ako prostredníctvom sociálnych médií (ako možného moderného „Areopágu“) predstavovať evanjelium neveriacim – a to jasne a rozvážne, ako to robil Pavol.

---

#### Dodatečné otázky k diskuzi

`Pavel ve svém kázání citoval i pohanské teolog a filozofy. Nebyla to chyba? Proč?`

`Na jakou všeobecnou lidskou touhu Pavel ve svém kázání reaguje?`

`Proč se mu někteří smáli, když začal mluvit o „vzkříšení z mrtvých“?`

`Lidé všeobecně touží po mládí, zdraví a věčném životě. Proč se nám smějí, když jim vyprávíme o spasení?`

`Pavel v určitém okamžiku odchází a nechává na svých posluchačích, aby se sami rozhodli, jak naloží s tím, co slyšeli. Nebyla to chyba? Proč?`

`Proč mají mít lidé svobodu se sami rozhodnout, zda přijmou Ježíše?`

`Kdy jim naopak můžeme (Či máme?) pomoci se „rozhoupat“?`
