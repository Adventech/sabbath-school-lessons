---
title:  Pavol na Areopágu
date:  04/12/2023
---

> <p></p>
> <sup>18</sup>Do rozhovoru sa s ním [Pavlom] púšťali aj niektorí filozofi, epikurejci a stoici. Jedni sa pýtali: „Čo to chce tento táraj povedať?“ Iní zasa hovorili: „Zdá sa, že hlása cudzie božstvá.“ To preto, lebo zvestoval Ježiša a zmŕtvychvstanie. <sup>19</sup>A tak ho vzali so sebou, odviedli na Areopág a povedali: „Radi by sme sa dozvedeli, čo je to za nové učenie, ktoré ty hlásaš. <sup>20</sup>Veď to, čo predkladáš našim ušiam, je čosi neslýchané, preto sa chceme dozvedieť, čo to má byť.“ <sup>21</sup>Všetci Aténčania, ako aj prisťahovalci z cudziny sa totiž nevenovali ničomu inému, len že rozprávali alebo počúvali niečo nové. (Sk 17,18–21)

**Osobné štúdium**

Pavol bol z Božieho poverenia pripravený kázať evanjelium kdekoľvek. Presne o to sa usiloval aj v Aténach.

`Akými spôsobmi reagovali pohania na Pavlove slová a ako ich spochybňovali (Sk 17,18–21)?`

Je zrejmé, že Pavol svojimi „cudzími božstvami“ Aténčanov zaujal (Sk 17,18), a tak ho vzali na Areopág. Bolo to miesto, kde sa ľudia stretávali, diskutovali a rozhodovali o právnych a náboženských záležitostiach. Nezdá sa, že by Pavol čelil nejakému „súdu“. Pravdepodobne pokladali za správne vypočuť si tohto cudzinca a jeho „nové učenie“ (Sk 17,19). Bolo by ťažké ignorovať niekoho takého výrečného, inteligentného a zapáleného ako Pavol, aj keď prinášal myšlienky, ktoré sa týmto ľuďom zdali veľmi neobvyklé.

Verš Sk 17,21 ukazuje, že Aténčania sa „nevenovali ničomu inému“, len tomu, že počúvali a diskutovali o nových myšlienkach. Môžeme takéto hodnotenie z Lukášovej strany pokladať za obvinenie z lenivosti? Pravdepodobne nie. Zrejme len poukázal na to, že išlo o skúsených mysliteľov a diskutérov. Veď napokon, grécka kultúra dala zrod takým mužom, ako boli Sokrates, Platón a Aristoteles – filozofom, ktorých vplyv siaha až do našich dní. Atény boli po stáročia vnímané ako centrum intelektuálneho a filozofického myslenia. Hoci niektorí z týchto mysliteľov neboli ateistami, aspoň nie v tom zmysle, ako si dnes predstavujeme ateizmus, mnohé z ich filozofických myšlienok sa radikálne líšili od učenia kresťanstva. Len ťažko by sme napríklad v učení epikurejcov a stoikov hľadali priestor pre myšlienku o vzkriesenom Mesiášovi.

V Aténach Pavol predpokladal, že Svätý Duch môže využiť jeho vedomosti a rečnícke schopnosti, ktoré nadobudol vďaka učeniu u Gamaliela. No v skutočnosti to boli Pavlove skúsenosti nadobudnuté v uliciach Atén, ktoré mohol Svätý Duch využiť ešte viac. „Tí rozvážnejší z poslucháčov nad jeho úvahami užasli. Preukázal, že pozná ich umelecké diela, literatúru i náboženstvo.“ (AA 237; PN 137)

**Aplikácia**

`Pavol po svojej skúsenosti s aténskymi pohanskými filozofmi napísal Korinťanom, že sa rozhodol, „že medzi vami nebudem poznať nič iné okrem Ježiša Krista, a to ukrižovaného“ (1Kor 2,2). Aké ponaučenie z toho pre nás vyplýva? Aké miesto musí mať Kristus v našom posolstve bez ohľadu na to, komu ho prinášame?`

---

#### Dodatečné otázky k diskuzi

`Jak reagovali athénští filosofové na Pavlovo kázání na veřejnosti?`

`Proč se názory na to, co kázal, různily?`

`Pavla pozvali na Areopag? K čemu toto místo sloužilo?`

`Na Areopagu zasedal soud. Proč Pavel tak riskoval?`

`Jak a proč Pavel mění svůj obvyklý způsob řeči?`

`Máme i my „přizpůsobovat“ formu své misie podle toho, koho chceme oslovit? Proč?`

`Stává se ti, že lidé nerozumí tomu, co jim při svém svědectví o Ježíši říkáš? Jak na to reaguješ?`
