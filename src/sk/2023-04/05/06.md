---
title:  Tu som, pošli ma
date:  02/11/2023
---

> <p></p>
> <sup>1</sup>V roku, keď zomrel kráľ Uzzija, videl som Pána sedieť na vysokom a vznešenom tróne. Okraje jeho rúcha napĺňali chrám. <sup>2</sup>Nad ním stáli serafi. Každý mal po šesť krídel: dvoma si zakrývali tvár, dvoma si zakrývali nohy a dvoma lietali. <sup>3</sup>Jeden druhému volal: „Svätý, svätý, svätý je Hospodin zástupov, celá zem je plná jeho slávy.“ <sup>4</sup>Prahy dverí sa zachveli od hlasu volajúceho a chrám sa naplnil dymom. <sup>5</sup>Povedal som: „Beda mi, som stratený, lebo som muž s nečistými perami a bývam medzi ľudom s nečistými perami a moje oči videli kráľa, Hospodina zástupov.“ <sup>6</sup>Priletel ku mne jeden zo serafov, v ruke mal žeravý uhlík, ktorý vzal kliešťami z oltára. <sup>7</sup>Dotkol sa mi perí a povedal: „Hľa, toto sa dotklo tvojich perí, zmizla tvoja vina a tvoj hriech je odstránený.“ <sup>8</sup>Potom som počul hlas Pána, ktorý povedal: „Koho mám poslať, kto ta pôjde?“ Povedal som: „Hľa, tu som, pošli mňa!“ (Iz 6,1–8)

**Osobné štúdium**

Príbeh proroka Jonáša je naozaj pozoruhodný. Skutočnosť, že Boh zachránil Ninivčanov napriek chatrnému Jonášovmu svedectvu, jasne ukazuje, aká je naša úloha v súvislosti s misiou. Máme byť sprostredkovateľmi Božieho posolstva. Jedine Boh však môže usvedčiť a obrátiť srdcia ľudí. Boh hľadá ochotných a pokorných poslov, ktorí sa budú riadiť Jeho pokynmi.

`Aká je hlavná myšlienka vyjadrená v úvodnom texte (Iz 6,1–8)?`

V texte zaznieva volanie. Boh hľadá ochotných dobrovoľníkov. Na toto volanie máme odpovedať tak, že sa podriadime Jeho vedeniu, budeme počúvať Jeho hlas, a potom sa rozhodneme poslúchnuť čokoľvek, čo nám povie.

Príbeh o Jonášovi okrem iného odhaľuje Božiu lásku k ľuďom, ktorí žijú tam, kde Jeho lásku necítiť a Jeho hlas nepočuť. Ako sa Boh zľutoval nad Ninive, zľutuje sa nad miliónmi obyvateľov miest, kde budovy nahrádzajú stromy a neustály hluk sťažuje stíšenie sa a počúvanie. O Ninivčanoch Boh povedal, že „nevedia rozlíšiť pravú a ľavú ruku“ (pozri Jon 4,11). Boh potrebuje poslov, ktorí sú ochotní priniesť posolstvo nádeje tým, ktorí sú zavalení zaneprázdnenosťou a ťažkosťami života.

Izaiáš počul hlas, ktorý hovoril: Kto pôjde? Aká bude tvoja odpoveď?

**Aplikácia**

`Na prázdny list papiera alebo do modlitebného denníka si urob zoznam desiatich ľudí, o ktorých vieš, že nie sú veriaci. Nazvime ich pracovne tvojimi „učeníkmi“. Ak je to možné, uveď ich podľa mena. Nos tento zoznam so sebou a po zvyšok štvrťroka sa denne modli za každého zo svojich desiatich „učeníkov“. Modli sa, aby ti Boh pomohol spriateliť sa s tými, ktorých poznáš. Modli sa, aby si mohol vytvoriť hlbšie, bližšie a dôveryhodné priateľstvá so svojimi známymi. Pri prehlbovaní vzťahu s nimi pozorne sleduj a počúvaj, čo hovoria, aby si mohol rozpoznať ich potreby, zranenia a bolesti. Potom sa modli, aby im Boh dal východisko a pomohol im v ich núdzi.`

**Výzva**

Vyber si dve mestá (obce): jedno vo vašom okolí, druhé kdekoľvek na svete. Začni sa modliť za ľudí, ktorí žijú a pracujú v každom z nich. Pros Boha, aby povolal niekoho, kto v danom mieste bude zvestovať posolstvo o Bohu a o skorom príchode Ježiša.

---

#### Dodatečné otázky k diskuzi

`Co prožíval Izajáš, když spatřil „Panovníka“?`

`Proč měl strach z tohoto setkání?`

`Jak na jeho obavy reaguje Stvořitel?`

`Izajáš reaguje kladně na Boží volání. Co ho k tomu motivovalo?`

`Bylo těžší být prorokem v Ninive nebo v Izraeli a Judsku? Proč?`

`V čem vidíš největší rozdíl mezi Izajášem a Jonášem? Proč?`

`Na co se dnes často při Božím povolání vymlouváme?`

`Co se můžeme naučit od Jonáše a co od Izajáše?`
