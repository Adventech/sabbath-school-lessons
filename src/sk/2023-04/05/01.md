---
title:  Jonáš – misia, výhovorky a odmietanie
date:  28/10/2023
---

### Texty na tento týždeň
Jonáš 1–4; Náh 1,1; 2Kráľ 17,5.6; Ž 24,1; Jak 1,27; Iz 6,1–8

**Úvodný text**
> Potom som počul hlas Pána, ktorý povedal: „Koho mám poslať, kto ta pôjde?“ Povedal som: „Hľa, tu som, pošli mňa!“ (Iz 6,8)

Nie každý, koho Boh povolal, bol taký ochotný a oddaný ako Abrahám. Príkladom je prorok Jonáš (Jonáš 1–4). Boh povolal Jonáša, aby kázal proti Ninive (nachádza sa v dnešnom Iraku), hlavnému mestu Asýrie. Toto mesto sa nachádzalo deväťsto kilometrov od Jeruzalema, čo vtedy predstavovalo asi mesiac cesty. Jonáš nielenže odmietol ísť do Nininve, ale vydal sa na cestu opačným smerom. Po príchode do Joppy si zaplatil cestu do Taršíša (v dnešnom južnom Španielsku). Plavba dlhá viac ako 3500 kilometrov by, v závislosti od počasia, trvala najmenej mesiac. Jonáš, ktorý sa nechcel postaviť asýrskemu kráľovi, strávil mesiac času tým, aby sa od Ninive dostal čo najďalej! Čo viedlo Božieho proroka k takémuto konaniu?

Ninivčania boli dobre známi svojou skazenosťou, hriešnosťou a krutosťou. V minulosti dokonca zaútočili na Izrael a Judsko. Napriek tomu Boh povolal Jonáša, aby išiel do Ninive a kázal proti skazenosti mesta (Jon 1,2). Táto formulácia je veľmi podobná tej, ktorú Boh použil pri Abrahámovi v súvislosti so Sodomou a s Gomorou v 1Moj 18,20.21. Jonášov postoj k jeho povolaniu sa však veľmi líšil od toho Abrahámovho.

Čo sa môžeme naučiť z Jonášových výhovoriek a snahy vyhnúť sa povolaniu, ktoré nám dáva Hospodin?

**Osnova lekcie**

Hlavnou postavou tejto lekcie je prorok Jonáš. Príbeh tohto muža (Jonáš 1–4), ktorý bol poslaný Bohom ako „misionár“ do pohanského prostredia, nám odhaľuje rad príčin a dôvodov (či už oprávnených alebo nie), ktoré nám bránia v tom, aby sme prijali Božie pozvanie do služby.

Jonáš: štyri časté dôvody, prečo nemáme chuť zapojiť sa do misijnej služby:

`2Kráľ 19,32–37: Strach (nedeľa)`

`Jon 2,1–3.7–10: Nesprávne pochopenie Božieho charakteru (pondelok)`

`Jon 3,1–5.10: Ťažkosti a nepohodlie (utorok)`

`Jon 4,1–4: Nepríjemná konfrontácia (streda)`

`Izaiáš: príklad pozitívnej odpovede na Božie pozvanie k misii`

`Iz 6,1–8: „Tu som, pošli mňa!“ (štvrtok)`

---

#### Dodatečné otázky k diskuzi

`Co se ti vybaví jako první, když slyšíš jméno Jonáš?`

`Proč se někdy i my vymlouváme?`

`Vzpomeneš si, kdy ses naposledy bránil přijmout nějaký úkol? O co šlo?`

`Jak bys reagoval, kdyby ses ocitl ve stejné situaci jako Jonáš?`

`Co víme o městě Ninive?`

`Kde se nacházel Taršíš? Proč se Jonáš rozhodl utéci právě tam?`

`Měl Bůh právo nutit Jonáše, aby přijal úkol, kterým ho pověřil? Proč?`
