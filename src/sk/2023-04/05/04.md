---
title:  'Dôvod odmietnutia misie: ťažkosti a nepohodlie'
date:  31/10/2023
---

> <p></p>
> <sup>1</sup>Potom zaznelo slovo Hospodina Jonášovi druhýkrát: <sup>2</sup>„Vstaň, choď do Ninive, do veľkého mesta, a zvestuj mu posolstvo, ktoré ti poviem.“ <sup>3</sup>Jonáš vstal a šiel do Ninive podľa Hospodinovho slova. Ninive bolo veľké mesto pred Bohom, na tri dni chôdze. <sup>4</sup>Jonáš vošiel do mesta, prešiel deň chôdze a volal: „Ešte štyridsať dní a Ninive bude rozvrátené.“ <sup>5</sup>Ninivčania uverili Bohu, vyhlásili pôst a obliekli sa do vrecoviny od najväčšieho až po najmenšieho. ... <sup>10</sup>Boh videl ich konanie, že sa odvrátili od svojich zlých ciest. Potom Boh oľutoval zlo, o ktorom povedal, že ho vykoná nad nimi, a neurobil to. (Jon 3,1–5.10)

**Osobné štúdium**

Jonášova skúsenosť v bruchu veľkej ryby (Jonáš 2) bola dramatickým prejavom Božej lásky a milosrdenstva. Jonášova modlitba odhaľuje, že pochopil láskavé Božie posolstvo. Prorokovo neuveriteľné stretnutie s Bohom síce nespôsobilo zázračnú zmenu v jeho myslení a konaní, napriek tomu sa však vydal do Ninive.

`Prečítajte si 3. kapitolu knihy Jonáš. Ako ľudia reagovali na Jonášovo kázanie? Čo sa z toho môžeš naučiť o vydávaní svedectva?`

Nech už si Jonáš myslel o Ninivčanoch čokoľvek, zvestoval, čo mu Boh prikázal. A výsledky boli ohromujúce! Ninivčania sa začali kajať. Áno, Jonáš musel prejsť veľký kus cesty (doslovne aj obrazne), aby vykonal to, do čoho sa mu vôbec nechcelo. Ale keď napokon začal kázať, Boh sa oslávil prostredníctvom zmeny, ktorú Ninivčania prežili.

Božia misia sa uskutočňuje prostredníctvom tých, ktorí sú ochotní obetovať sa, aj keď je to niekedy v rozpore s tým, čo by sami chceli. To, čo pokladáme za dôležité my sami, musí ustúpiť tomu, čo považuje za rozhodujúce Boh. A pre Boha je najpodstatnejšia záchrana stratených. Podobne ako Jonáš, aj my mávame predsudky, ktoré nám bránia osloviť konkrétneho človeka alebo určitú skupinu ľudí.

Na vyrovnanie sa s vlastnými predsudkami potrebujeme veľa pokory. Misia si okrem toho vyžaduje čas a emocionálnu energiu. Môže byť nesmierne náročné investovať do životov iných a prejavovať skutočnú starostlivosť. Môže to znieť veľmi vyčerpávajúco, najmä ak si uvedomíme, že v dnešnej dobe musí každý z nás čeliť rôznym vlastným problémom a ťažkostiam.

A napokon, účasť na misii si často vyžaduje, aby sme zmenili pohľad na vlastné prostriedky. S misiou sú spojené rôzne výdavky, či už ide o starostlivosť o ľudí, nákup literatúry a informačných materiálov, alebo platenie za rôzne služby, aby sme mali viac času na misijnú prácu. Nech už má naša misijná služba akúkoľvek podobu, vyžaduje si určitú mieru obetavosti.

Dobrou správou je, že Boh priviedol Ninivčanov k pokániu aj napriek evidentným Jonášovým nedostatkom. Je smutné, že Jonáš sa nedokázal pripojiť k radosti, ktorá je v nebesiach z obrátenia každého hriešnika.

**Aplikácia**

`Akú obeť od teba Boh žiada v súvislosti so zdieľaním Jeho lásky s inými? Dôveruješ Mu, že splní svoj sľub a odmení tvoju obeť?`

---

#### Dodatečné otázky k diskuzi

`Jak se asi Jonáš cítil v útrobách velké ryby? Proč?`

`Proč napodruhé uposlechl Boží povolání a vydal se do Ninive?`

`Jak dlouho Jonáš kázal v Ninive a jaký byl výsledek jeho práce?`

`Jak Stvořitel zareagoval na upřímné pokání obyvatel Ninive? Nebyl to na Jonáše z Boží strany podraz?`

`Proč se Jonáš neradoval z toho, že Ninivští činí pokání?`

`Co bys cítil na místě Jonáše ty?`

`Proč dnes nejsme stejně úspěšní jako Jonáš?`
