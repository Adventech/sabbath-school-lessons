---
title:  'Dôvod odmietnutia misie: nepríjemné konflikty'
date:  01/11/2023
---

> <p></p>
> <sup>1</sup>Jonáš to pokladal za veľmi zlé a nahneval sa. <sup>2</sup>Potom sa modlil k Hospodinovi: „Ach, Hospodin, či som to nepovedal, kým som bol vo svojej krajine? Preto som chcel predtým ujsť do Taršíša, lebo som vedel, že ty si Boh milostivý, ľútostivý, zhovievavý a bohatý v dobrote. Ty oľutuješ pohromu. <sup>3</sup>Tak teda, Hospodin, vezmi mi život, lebo je pre mňa lepšie zomrieť ako žiť.“ <sup>4</sup>Hospodin sa ho spýtal: „Či je to správne, že si sa rozhneval?“ (Jon 4,1–4)

**Osobné štúdium**

`Prečítaj si 4. kapitolu knihy Jonáš. Ako sa skončilo Jonášovo dielo v Ninive? Ako rozumieš prorokovej záverečnej reakcii?`

Ak by sme sa vo verši Jon 4,2 sústredili len na jeho druhú polovicu a úplne ju vytrhli z kontextu, vyznel by ako nádherné vyznanie viery. Ako to bolo v skutočnosti?

Jonášova nenávisť k ľuďom v Ninive bola taká hlboká, že si prial radšej zomrieť, než stratiť tvár. Ukázalo sa totiž, že jeho slová o súde nad mestom, ktorými ho poveril Boh, sa nenaplnili a Ninive nebolo zničené. Jonáš chcel, prial si, túžil, aby Ninive bolo ďalšou Sodomou a Gomorou. Dúfal v Boží súd nad nenávideným ľudom. Keď Boh mesto ušetril, Jonášov svet sa zrútil. Stratil zmysel života. Prial si radšej nebyť, než čeliť tomu, čo vnímal ako „nespravodlivú spravodlivosť“.

Boh konfrontuje Jonáša, tentokrát nie kázňou alebo výrokom, ale prostredníctvom skúsenosti. Presvedčenie sa neformuje na požiadanie. Nemusí ho zmeniť ani nová informácia. Náš pohľad na svet sa často formuje na základe životných skúseností a toho, ako im rozumieme.

Nová skúsenosť, ktorú Boh dal prežiť Jonášovi, mala prorokovi pomôcť rozpoznať jeho skreslené vnímanie reality. Boh spôsobil, že rastlina za jeden deň zázračne vyrástla. Bola dostatočne veľká na to, aby prorokovi poskytla ovlažujúci tieň pred spaľujúcim slnkom. Jonáš neďakoval Bohu, ktorý urobil zázrak, bol vďačný za rastlinu samotnú. Namiesto toho, aby rastlinu pokladal za nezaslúžený prejav Božej milosti, považoval ju za zaslúžené požehnanie, ktoré nasledovalo po jeho dobrých skutkoch. Keď rastlina uhynula, Jonáš sa nahneval, začal pochybovať o svojej hodnote a uvažoval dokonca o vlastnej smrti.

Po tejto skúsenosti sa Boh láskavo pokúša priviesť proroka na správnu cestu. Ukazuje Jonášovi, aké hlúpe bolo ceniť si rastlinu viac ako tisícky mužov, žien a detí v Ninive.

**Aplikácia**

`Príbeh sa nekončí Jonášovým pokáním. Záver knihy zostáva otvorený. Aký postoj zaujmeš ty k ľuďom, ktorí sú násilní, zlí, stratení?`

---

#### Dodatečné otázky k diskuzi

`Na koho a proč se to Jonáš vlastně zlobí?`

`Proč Jonáš vyčítá Bohu jeho „slitování a milost“? Copak s ním Bůh nemusel mít stejné slitování a nedal mu stejnou milost?`

`I když byl Jonáš Boží prorok, musel se sám během své mise v Ninive něco naučit. Co to bylo?`

`Už ses někdy zlobil na Boha? Kdy a proč? Jak to vidíš dnes?`

`Proč se při misii setkáváme s problémy a nepříjemnými situacemi?`

`Jak Bůh zareagoval na Jonášovo brblání? Co nám tím o sobě prozrazuje?`
