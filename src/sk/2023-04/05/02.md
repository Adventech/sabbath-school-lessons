---
title:  'Dôvod odmietnutia misie: strach'
date:  29/10/2023
---

> <p></p>
> <sup>32</sup>Preto takto vraví Hospodin o asýrskom kráľovi: ‚Do tohto mesta sa nedostane ani šíp ta nevystrelí. Neprerazí doň štítom ani proti nemu nenavŕši násyp. <sup>33</sup>Vráti sa cestou, ktorou prišiel, do tohto mesta sa však nedostane,‘ znie výrok Hospodina. <sup>34</sup>‚Pre seba a svojho služobníka Dávida obránim toto mesto a zachránim ho.‘“ <sup>35</sup>Tej istej noci vyšiel Hospodinov anjel a pobil v asýrskom tábore stoosemdesiatpäťtisíc mužov. Keď ľudia včasráno vstali, všade samé mŕtvoly. <sup>36</sup>Nato sa asýrsky kráľ Sancheríb vydal na spiatočnú cestu a po svojom návrate sa usadil v Ninive. <sup>37</sup>Keď konal pobožnosť v dome svojho boha Nisrócha, Adrammelech a Sarecer ho zabili mečom a unikli do krajiny Ararat. Po ňom sa stal kráľom jeho syn Esar-Chaddón. (2Kráľ 19,32–37)

**Osobné štúdium**

**Čo odhaľujú uvedené verše o Ninive a vzťahu medzi Asýriou a Izraelom? Ako mohol tento vzťah ovplyvniť Jonášovo rozhodnutie vydať sa namiesto do Ninive opačným smerom?**

`Nah 1,1 a Nah 3,1–4`

`2Kráľ 17,5.6`

`2Kráľ 19,32–37`

Strach bol pravdepodobne jedným z hlavných dôvodov, prečo Jonáš odmietol cestu do Ninive. Asýrčania boli nebezpečným nepriateľom a Ninive bolo hlavným mestom kráľovstva.

„Jedným z najväčších starodávnych miest z obdobia rozdeleného Izraela bolo Ninive, hlavné mesto Asýrskej ríše. ... Ninive bolo v čase svojho najväčšieho rozkvetu strediskom zločinov a bezbožnosti. Písmo ho nazýva krvilačným mestom, ktoré je samá lož, je plné koristi a neprestáva rabovať. (Nah 3,1.19)“ (PP 265; ZSDT 128)

Napriek nedobrému menu bolo Ninive nádherné mesto. Historici pripomínajú, že kráľ Senacherib mesto výrazne zveľadil. Stál aj za stavbou obrovského juhozápadného paláca, ktorý sa rozkladal na ploche viac ako dvanásť hektárov (503 x 242 metrov) a tvorilo ho najmenej 80 miestností. Kráľ postavil aj 18 kanálov, ktoré privádzali do mesta vodu až zo vzdialenosti 65 kilometrov. Už samotná veľkosť mesta v tom čase vyvolávala hrôzu.

Asýrčania boli k svojim nepriateľom veľmi nemilosrdní. V správe o dobytí Babylona sa Senacherib chválil, že zaplnil ulice mesta mŕtvolami mladých i starých obyvateľov mesta. Reliéfne rytiny nájdené pri vykopávkach zobrazujú scény vojakov napichujúcich obete na koly. Určite nešlo o národ, s ktorým by sa chcel niekto dostať do sporu. Boli pripravení bez problémov použiť násilie a konať kruto proti každému, kto sa im znepáčil. Jonáš sa musel chvieť strachom pri predstave, že sa prechádza ulicami obávaného Ninive.

Napriek uvedeným skutočnostiam často vnímame Jonášov príbeh s pohŕdaním alebo aspoň s nepochopením. Prečo dovolil svojmu strachu, aby mu zabránil plniť Božie pokyny? Len málo si však uvedomujeme, že sa môžeme ocitnúť v podobnej situácii a dovolíme nášmu strachu, aby nás úplne ovládol.

**Aplikácia**

`Spomeň si na čas, keď si cítil, že Boh ťa vedie urobiť niečo, čo si sa naozaj bál urobiť. Čo si sa z takejto situácie naučil?`

---

#### Dodatečné otázky k diskuzi

`Jak bys popsal, co je to nebezpečí?`

`Máš rád nebezpečí? Proč?`

`Jaké zkušenosti s krutostí Asyřanů měli Židé v době Jonáše?`

`Jaká nebezpečí hrozila Jonášovi v Ninive?`

`Jak Jonáš zareagoval na svůj strach?`

`Jakou zkušenost udělali Asyřané s Hospodinem ve své minulosti?`

`Vzpomeneš si, kdy tě naposledy ochromil strach? Čeho ses bál?`

`Proč si ve chvílích, kdy nás ochromí strach, nevzpomeneme na zkušenosti s Boží pomocí a ochranou?`
