---
title:  Podnety na zamyslenie
date:  03/11/2023
---

Ellen G. Whiteová priniesla dôrazné varovanie pre tých, ktorí sa snažia nasledovať Ježišovu výzvu prinášať svedectvo ľuďom naokolo:

„Ak sa ľudia s výhovorkami vyhýbajú misijnému dielu, nezbavuje ich to zodpovednosti. Zanedbávajú duše, za ktoré zomrel Kristus, zanedbávajú povinnosti, ktorými ich poveril Boh, a sú zapísaní do nebeských kníh ako neverní služobníci. Ak sa služobník uzatvára pred tými, ktorí potrebujú jeho pomoc, nekoná pod vedením Majstra a nie je posilou a požehnaním pre ostatných. Tí, ktorí zanedbávajú osobný kontakt s ľuďmi, zaoberajú sa len sebou. Práve oni potrebujú skúsenosť spojenia so spoluveriacimi, aby pochopili svoj duchovný stav. Len tak budú vedieť nasýtiť Boží ľud. Tí, ktorí zanedbávajú túto prácu, dávajú najavo, že potrebujú morálnu obnovu. Len tak si uvedomia, že nekonajú zverenú prácu.“ (RH, 30. augusta 1892)

Tieto silné slová zdôrazňujú, akú veľkú váhu Boh kladie na misiu. Máme však nádej. „Boží rozkaz ukladal Jonášovi veľkú zodpovednosť. Ten však, ktorý mu kázal ísť do Ninive, mal moc podoprieť svojho posla a pomôcť mu k úspechu. Keby bol prorok bez zaváhania poslúchol, mohol sa zaobísť bez nejedného trpkého zážitku a bol by na vlastných skúsenostiach poznal veľkosť Božieho požehnania. Hospodin však Jonáša neopustil ani vo chvíľach zúfalstva. Prorok musí prejsť viacerými skúškami a obstáť v množstve rôznych príhod. Tým sa mala obnoviť jeho dôvera v Boha a v jeho nekonečnú spásnu moc.“ (PP 266; ZSDT 128.129)

Podobne ako Jonáš, aj my môžeme nájsť výhovorky, prečo sa nezúčastňujeme na misii. Výhovorky si môžeme nájsť rôzne. Výzva konať misiu však nie je o nič menej konkrétna ako výzva, ktorú Boh adresoval Jonášovi. Otázka znie, ako sa rozhodneme odpovedať.

**Námety na spoločné uvažovanie**

`Aké výhovorky ste boli v pokušení použiť, aby ste ospravedlnili svoje vyhýbanie sa misii? Čo je vaším „Ninive“?`

`Zamyslite sa nad dôležitosťou pravdy, ktorá nám bola zverená. Aké požehnanie vám plynie z tejto pravdy? Čo vám bráni podeliť sa s ostatnými o to, čo vám samotným prináša osoh?`

`Ako sa môžeš pomocou Božej milosti naučiť prekonať strach z vydávania svedectva a konania misie?`

Západ slnka: 16.22

---

#### Dodatečné otázky k diskuzi

`Co tě během tvého osobního studia Bible a této lekce nejvíce zaujalo? Proč?`

`Našel jsi na Jonášovi něco, co je ti na něm sympatické? Co a proč?`

`Proč nechává Bůh knihu proroka Jonáše s otevřeným koncem?`

`Potěšilo tě dnes něco z toho, co tu zaznělo? Poděl se o to s námi.`
