---
title:  'Dôvod odmietnutia misie: nesprávne pochopenie'
date:  30/10/2023
---

> <p></p>
> <sup>1</sup>Potom Hospodin prikázal veľkej rybe, aby Jonáša zhltla. Jonáš bol v bruchu ryby tri dni a tri noci. <sup>2</sup>Jonáš sa z brucha ryby modlil k Hospodinovi, svojmu Bohu. <sup>3</sup>Hovoril: „K Hospodinovi som volal zo svojho súženia a on ma vypočul. Z útrob podsvetia som kričal o pomoc, ty si začul môj hlas. ... <sup>7</sup>Zostúpil som k základom vrchov, do krajiny, ktorej závory sa za mnou zavreli naveky. Ty si však vytiahol môj život z jamy, Hospodin, Bože môj. <sup>8</sup>Keď vo mne chradla duša, spomenul som si na Hospodina, moja modlitba prišla k tebe, do tvojho svätého chrámu. <sup>9</sup>Tí, čo uctievajú ničotné modly, opúšťajú toho, ktorý je verný. <sup>10</sup>Ja ti však chcem obetovať s hlasným chválospevom a chcem splniť, čo som sľúbil. Spása je u Hospodina.“ (Jon 2,1–3.7–10)

**Osobné štúdium**

Keď prišla búrka, Jonáš vztiahol vinu na seba (Jon 1,1–12). Jeho postoj veľa vypovedá o spôsobe, akým mnohí v tom čase chápali Boha alebo „bohov“. Ľudia boli presvedčení, že okrem rôznych pozemských božstiev existovala aj akási neprehľadná ríša démonov ovládajúcich moria a oceány. Podľa chápania námorníkov bolo potrebné priniesť obeť, aby sa utíšil hnev bohov. Búrka bola prejavom tohto hnevu. Hoci bol Jonáš Hebrej, jeho vnímanie mohlo byť ovplyvnené rôznymi tradičnými pohanskými názormi.

`Prečítaj si text Jon 2,1–3.7–10. Čo tieto verše odhaľujú o spôsobe, akým Jonáš rozumel Božej prozreteľnosti?`

Hoci Jonáš utekal z územia, kde ľudia vyznávali Hospodina ako svojho Boha, naučil sa (na vlastných chybách), že aj keď sa vydal do pohanských krajín, Hospodin zostával zvrchovaným vládcom celého stvorenstva. Vietor, vlny aj morské živočíchy patria Bohu. „Hospodinovi patrí zem i to, čo ju napĺňa, svet i tí, čo ho obývajú.“ (Ž 24,1) Jonášovo srdce sa obrátilo k Vládcovi zeme a mora, kajal sa a bol zachránený.

Aj nám sa môže stať, že nepochopíme Boha a podstatu povolania, ktoré nám adresuje. Jedným z najčastejších nedorozumení je presvedčenie, že Bohu ide hlavne o to, aby sme sa zamerali na vlastné spasenie a čo najviac sa oddelili od skazenosti tohto sveta. Hoci nás Písmo vyzýva, aby sme si zachovali „čistú a nepoškvrnenú zbožnosť“ (Jak 1,27), mali by sme vnímať, aké dôležité je priniesť nádej a Božie požehnanie tým, ktorí to potrebujú.

Ďalším nedorozumením, ktoré nám môže brániť prijať Božie povolanie, je presvedčenie, že úspech misie závisí od nášho snaženia. Treba si uvedomiť, že my sami nemôžeme pre večnosť zachrániť žiadneho človeka – rovnako ako Jonáš nemohol zachrániť Ninive. Môžeme však mať „na spasenie zamerané“ vnímanie misie. Naším povolaním nie je spasiť ľudí, ale spolupracovať s Bohom na Jeho spásnom diele. Ak Ho chválime za konkrétne spôsoby, akými nás mení, vydávame tým svedectvo o Bohu, ktorý jediný môže pritiahnuť ľudí k sebe. My môžeme zasiať semienka pravdy, ale iba Boh môže priviesť srdce človeka k obráteniu. Často si zamieňame našu úlohu s Božou. Nesprávne chápanie poslania kresťanov môže mnohých priviesť k hľadaniu si výhovoriek a odmietnutiu byť svedkom. Áno, Boh poslal a použil si Jonáša, ale iba Boh, nie Jonáš, obrátil Ninive.

**Aplikácia**

`Získať ľudí pre Krista je príliš náročné na to, aby sme to dokázali sami a vo vlastnej sile. Potrebujeme sa preto naučiť nechať Boha, aby On sám získaval ľudí pre večnosť. Ako mu pri tom môžeš pomôcť svojím životom a svedectvom?`

---

#### Dodatečné otázky k diskuzi

`V čem se lišila víra Jonáše a námořníků na troskotající lodi?`

`Proč se Jonáš nechal dobrovolně hodit do moře?`

`Co si uvědomil, když se ocitnul v útrobách velké ryby?`

`Proč mají lidé tak často zkreslené představy o Bohu?`

`Proč i my křesťané vždy správně nerozumíme Božímu povolání?`

`Jaké nebezpečí nám hrozí, když se soustředíme jen na vlastní spasení?`

`Kdo a proč je zodpovědný za úspěch misijního úsilí o záchranu světa?`
