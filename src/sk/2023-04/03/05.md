---
title:  Prvotná cirkev – strach aj odvaha
date:  18/10/2023
---

> <p></p>
> <sup>1</sup>Saul schvaľoval, že ho zabili. V ten deň sa začalo veľké prenasledovanie cirkvi v Jeruzaleme a všetci okrem apoštolov sa rozpŕchli po krajoch Judska a Samárie. <sup>2</sup>Štefana pochovali zbožní muži a veľmi za ním plakali. <sup>3</sup>Saul však ničil cirkev; chodil po domoch, odvláčal mužov i ženy a vrhal ich do väzenia. <sup>4</sup>Tí, ktorých rozohnali, rozišli sa po okolí a zvestovali slovo evanjelia. (Sk 8,1–4)

**Osobné štúdium**

`Uvažuj o úvodnom texte (Sk 8,1–4). Čo zapríčinilo, že sa raná cirkev rozptýlila a vyhla sa pohodlnému zotrvávaniu na jednom mieste?`

Raná cirkev na začiatku pôsobila prevažne v Jeruzaleme (alebo na židovskom území obývanom židovským národom). Keď sa začalo prenasledovanie, do ktorého bol aktívne zapojený aj Saul, oddaný Žid a farizej, cirkev sa z Jeruzalema rozptýlila po celej Judei a Samárii. Ježiš predpovedal: „Budete mi svedkami v Jeruzaleme, v celom Judsku i Samárii, až po kraj zeme.“ (Sk 1,8) Táto predpoveď sa podľa Sk 8,4 naplnila: „Tí, ktorých rozohnali, rozišli sa po okolí a zvestovali slovo evanjelia.“

Aj keď sa cirkev začala šíriť mimo Jeruzalema, veriaci pokračovali v kázaní v regiónoch obývaných Židmi alebo v štvrtiach miest, v ktorých žilo židovské obyvateľstvo. Hoci podľa textu Sk 11,19 cirkev bola rozptýlená až do Fenície (dnešný Libanon) a na Cyprus, ani v tomto štádiu nezvestovali posolstvo nikomu inému než samotným Židom. Ježišovi učeníci a raná cirkev sa nijako neusilovali o to, aby k Pánovi prichádzali aj pohania. Ich zvestovanie sa sústredilo len na Židov. Zdá sa, že mali na poslanie cirkvi veľmi obmedzený pohľad.

Aj Peter, Ježišov učeník a jedna z vedúcich postáv ranej cirkvi, bol proti tomu, aby sa evanjelium zvestovalo pohanom, ako to začal robiť Pavol. Apoštol Peter bol známy ako „apoštol obrezaných“ (teda Židov) a Pavol ako „apoštol pohanov“ (Gal 2,8). Peter na začiatku dokonca ani nechcel, aby ho iní videli v spoločnosti pohanov (Gal 2,11.12). Boh však vyviedol Petra z omylu, zmenil jeho srdce a dal mu odvahu kázať evanjelium aj pohanom. Apoštol začal chápať, v čom spočíva podstata poverenia kázať evanjelium a aký význam mala Ježišova smrť pre celý svet.

**Aplikácia**

`Prečítaj si text Sk 10,9–15.28.29. Aké posolstvo dal Pán Petrovi? Ako máme v dnešnej dobe uplatňovať tento princíp v misijnom diele?`

---

#### Dodatečné otázky k diskuzi

`Jaká situace nastala v Jeruzalému a blízkém okolí krátce po vzniku církve?`

`Jak na toto pronásledování reagovala většina členů církve?`

`Co dělali věřící všude tam, kde našli azyl po útěku ze své země?`

`Proč nejprve kázali o Ježíši jen židům?`

`Jak se první křesťané dívali na pohany? Proč?`

`Kdy se vztah k pohanům začal měnit? Proč?`

`Co musíme prožít, abychom se přestali bát zapojit do misie?`
