---
title:  Povolanie Abraháma a jeho zlyhania
date:  17/10/2023
---

> <p></p>
> <sup>18</sup>Faraón zavolal Abráma a povedal mu: „Čo si mi to urobil? Prečo si mi nepovedal, že je to tvoja žena? <sup>19</sup>Prečo si povedal, že je to tvoja sestra? Ja som si ju preto vzal za ženu. Tu teda máš svoju ženu, ber si ju a choď!“ <sup>20</sup>Faraón ho potom zveril mužom, aby ho poslali preč aj s jeho ženou i so všetkým, čo mal. 13,1Odišiel teda Abrám z Egypta so svojou ženou i so všetkým, čo mal, do Negevu. Bol s ním aj Lót. (1Moj 12,18–13,1)

**Osobné štúdium**

Abrahám po Božom volaní vstúpil do novej krajiny, presne ako mu Boh prikázal. Hneď od začiatku sa však zdalo, že sa mu príliš nedarí. Išiel síce tam, kam mu Boh prikázal, ale podľa Biblie „vtedy bývali v krajine Kanaánčania“ (1Moj 12,6). Boli to pohania známi krutosťou a násilím. Niet divu, že hneď po Abrahámovom príchode sa mu zjavil Hospodin a povedal: „Túto krajinu dám tvojmu potomstvu.“ (1Moj 12,7) Abrahám nepochybne potreboval povzbudenie.

Napriek tomu sa mu spočiatku vôbec nedarilo.

`Prečítaj si text 1Moj 12,10–13,1. Čo sa Abrahámovi stalo a akých chýb sa dopustil tento Boží muž?`

Pre Abraháma muselo byť skľučujúce opustiť pohodlnú a s najväčšou pravdepodobnosťou prosperujúcu existenciu v domovine a odísť, „hoci nevedel, kam ide“ (Heb 11,8). A navyše, jeden z prvých problémov, ktorým musel čeliť, bol hladomor. Situácia bola taká zlá, že bol nútený opustiť miesto, kde sa mal podľa Boha usadiť. A potom sa všetko ešte viac skomplikovalo.

„Počas Abrahámovho pobytu v Egypte sa ukázalo, že tento Boží muž má svoje ľudské slabosti a nedokonalosti. Keď Abrahám zatajil skutočnosť, že Sára je jeho žena, prejavil nedôveru v Božiu ochranu a nedostatok tej neochvejnej viery a odvahy, o ktorej za svojho života podal toľko jedinečných dôkazov. ... Pre slabosť Abrahámovej viery sa v tomto prípade Sára ocitla vo veľkom nebezpečenstve. O jej kráse sa dozvedel egyptský faraón, dal si ju priviesť do svojho paláca a chcel si ju vziať za ženu. Božie veľké milosrdenstvo ochránilo Sáru a faraónovu rodinu stíhali tvrdé tresty.“ (PP 130; PP /sk/ 90)

Nikto nikdy nepovedal, že misijné dielo bude jednoduché. Tým, že Abrahám klamal a zavádzal, situáciu ešte viac zhoršil. Našťastie, Boh je trpezlivý a svojho služobníka napriek zlyhaniam neodvrhol. Neskôr sa ukázalo, že Abrahám sa chýb a omylov dopúšťal opakovane. Je potešujúce vedieť, že aj napriek našim chybám nás Hospodin môže použiť na vykonanie diela, ktoré pripravil. Ak sa Ho budeme pridŕžať vo viere, ako to urobil Abrahám, Boh nám naše hriechy odpustí a bude s nami spolupracovať.

**Aplikácia**

`Aké ponaučenie si môžeš vziať z príbehu o Abrámovi v Egypte?`

---

#### Dodatečné otázky k diskuzi

`Co asi Abram prožíval, když v zemi, do které ho poslal Stvořitel, začal hlad, a on ji musel opustit?`

`Co děláš, když se tvoje služba Bohu nevyvíjí tak, jak sis představoval?`

`Jak je možné, že „Boží muž“ takto selhal?`

`Jak je možné, že „Boží muž“ své selhání minimálně jednou zopakoval?`

`Jak bychom měli reagovat, když se někdo z „vedoucích“ církve (sboru) zachová podobně jako Abram?`

`Co prožíval Abram v „zemi zaslíbené“? Proč to Bůh dopustil?`

`Co se můžeme z tohoto příběhu naučit o Boží milosti a lásce k nám?`
