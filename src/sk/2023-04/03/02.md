---
title:  Krok do neznáma
date:  15/10/2023
---

> <p></p>
> <sup>1</sup>Na celej zemi bola jednotná reč a jednotné slová. <sup>2</sup>Keď sa ľudia pohli od východu, našli rovinu v krajine Šinár a usadili sa tam. <sup>3</sup>Povedali si medzi sebou: „Poďme, narobme si tehál a vypáľme ich!“ Tehly používali namiesto kameňa a asfalt namiesto malty. <sup>4</sup>Potom povedali: „Poďme, vybudujme si mesto a vežu, ktorá svojím vrcholom bude siahať do neba! Tak sa preslávime a nerozptýlime sa po celej zemi.“ <sup>5</sup>Hospodin však zostúpil, aby sa pozrel na mesto a vežu, ktorú stavali ľudia. ... <sup>8</sup>Tak ich Hospodin odtiaľ rozptýlil po celej zemi a prestali stavať mesto. (1Moj 11,1–5.8)

**Osobné štúdium**

Aby sme mohli osloviť druhých, Boh nás niekedy môže vyviesť z našej „komfortnej zóny“. Túžba zostať len tam, kde sa cítime doma, teda s ľuďmi rovnakej kultúry, rovnakého zmýšľania, rovnakej národnosti alebo sociálnej vrstvy, nás môže viesť k sebectvu alebo dokonca k hriechu. O tomto nebezpečenstve sa môžeme naučiť aj z príbehu o Bábele.

`Uvažuj o texte 1Moj 11,1–9. O čo sa usilovali ľudia v danom príbehu? Aké boli ich motívy? Prečo im Boh prekazil ich zámer?`

Príbeh o babylonskej veži odhaľuje veľkú ctižiadosť ľudí. Plánovali postaviť monumentálnu stavbu, aká neexistovala nikde inde na svete, „vežu, ktorá svojím vrcholom bude siahať do neba! Tak sa preslávime.“ (1Moj 11,4)

Zdá sa, akoby sa za tisícročia od tejto udalosti nič nezmenilo. Aj dnes sa ľudia snažia konať podobne. Či už cez politiku, umenie, obchod alebo dokonca náboženstvo, usilujú sa „urobiť si meno“, presláviť sa. Písmo nás učí, že všetky takéto snahy sú v konečnom dôsledku márne (Kaz 2,1–11).

Biblia hovorí, že ľudia chceli postaviť vežu (1Moj 11,4), aby sa vyhli rozptýleniu po povrchu zeme. Za snahou držať pospolu boli veľmi sebecké pohnútky. Boh mal však úplne iný plán.

Ľudia sa síce dokázali zjednotiť, ale len na naplnenie vlastných plánov. Hospodin však povedal: „Sú jeden národ a všetci hovoria jednou rečou. Toto je iba začiatok ich výčinov; teraz im už nič nezabráni uskutočniť všetko, čo si zaumienia.“ (1Moj 11,6) Ambiciózny plán ľudí bol v skutočnosti zlý, hriešny.

Hoci to Písmo výslovne nehovorí, Ellen Whiteová poznamenáva, že neverili Božiemu zasľúbeniu o tom, že už nikdy nezničí zem vodou (1Moj 9,14.15). Ich motivácia stavať vychádzala zo snahy zaistiť si bezpečie. Spoliehali sa na seba, nedôverovali Božiemu slovu. Nech už boli ich pohnútky akékoľvek, Boh vedel, že ich úmysly neboli čisté. Ľudia boli naplnení sebeckými ambíciami, a tak im Hospodin zabránil dosiahnuť stanovené ciele.

**Aplikácia**

`Si súčasťou nejakého spoločenstva, kde sa cítiš príjemne? Akým spôsobom by si mohol nadviazať kontakt s ľuďmi, ktorí patria do inej komunity, inej sociálnej vrstvy alebo sú súčasťou iného spoločenstva?`

---

#### Dodatečné otázky k diskuzi

`Proč Stvořiteli vadilo, že po potopě byli v Babylóně všichni jednotní?`

`V jakých situacích může „jednota“ škodit?`

`Jak rozumíš tomu, že si tehdy lidí chtěli „učinit jméno“?`

`Proč nás někdy musí Bůh „vyvést z naší komfortní zóny“?`

`Vnímáš i v dnešní společnosti podobné touhy „učinit si jméno“? Jaké?`

`Může se i církev (nebo my) snažit „učinit si jméno“? Jak?`

`Jak jsi dopadl, když sis myslel, že se „proslavíš“?`

`Jak se můžeme bránit „sobeckým záměrům“?`
