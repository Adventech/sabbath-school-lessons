---
title:  Podnety na zamyslenie
date:  20/10/2023
---

Prečítajte si kapitoly „Veľké poverenie“ (AA 25–34; PN 17–21) a „V Kornéliovom dome“ (AA 131–142; PN 75–81) z knihy Poslovia nádeje.

„Kristus dal pred svojím nanebovstúpením učeníkom úlohou. Poveril ich, aby boli vykonávateľmi jeho vôle, v ktorej svetu odkázal poklady večného života. Akoby im povedal: Boli ste svedkami môjho obetavého života v záujme sveta, videli ste, čo som pre Izrael vykonal. A hoci môj ľud ku mne nechcel prísť, aby získal život, a kňazi i poprední muži naložili so mnou, ako sami chceli, aj napriek tomu, že ma zavrhli, budú mať novú príležitosť prijať Božieho Syna. Videli ste, že som prijal všetkých, čo vyznali svoje hriechy. Kto príde ku mne, toho neodvrhnem. Vám, moji učeníci, zverujem toto posolstvo o milosti. Treba ho oznámiť Židom i pohanom – najprv však Izraelovi, potom všetkým národom, jazykom a ľuďom. Tí, čo uveria, budú tvoriť jednu cirkev.“ (AA 27, 28; PN 18)

Veľké poverenie je jasné: „Choďte teda a získavajte mi učeníkov vo všetkých národoch.“ (Mat 28,19) Neoddeliteľnou súčasťou misie je preto ísť za druhými ľuďmi, vrátane tých, ktorí žijú v iných krajinách.

„Poverením hlásať evanjelium o Kristovom kráľovstve boli položené základy misijnej činnosti. Učeníci sa mali horlivo usilovať o záchranu hynúcich a všetkým oznamovať pozvanie milosti. Nemali čakať, kým ľudia prídu za nimi. Sami mali ísť s posolstvom milosti za ľuďmi.“ (AA 28; PN 18)

„Na svete je mnoho tých, ktorí sú Božiemu kráľovstvu bližšie, než si myslíme. Pán má v tomto temnom svete hriechu mnoho vzácnych ľudí, ku ktorým by rád poslal svojich poslov. Všade sa nájdu ľudia ochotní postaviť sa za Krista, dať prednosť Božej múdrosti pred akýmikoľvek svetskými výhodami a stať sa vernými šíriteľmi svetla. Z podnetu Kristovej lásky budú viesť ku Kristovi aj iných. ... Peter im celú záležitosť podrobne vysvetlil. ... Keď to bratia počuli, uspokojili sa. Presvedčili sa, že Peter svojím počínaním plnil Boží zámer a že ich zaujatosť a výlučnosť odporuje Duchu evanjelia. Oslavovali Boha a vraveli: Teda Boh aj pohanom daroval pokánie, aby mali život. (Sk 11,18) Tak to sa veriaci bez akýchkoľvek sporov zbavili predsudkov a opustili stáročia trvajúcu výlučnosť. Tým sa otvorila cesta hlásaniu evanjelia medzi pohanmi.“ (AA 140–142; PN 80.81)

**Námety na spoločné uvažovanie**

`Ako by ste definovali slovo „misia“ v aplikovaní na svoj vlastný život?`

`Akými spôsobmi by ste mohli každý deň konať misiu prostredníctvom svojich postojov a svojho správania? Ako môžete byť pri svojich každodenných povinnostiach viac orientovaní na misiu?`

`Prečo je dôležité, aby sme skúmali svoje srdcia a hľadali silu zhora na očistenie sa od predsudkov voči tým, ktorí sú iní ako my?`

Západ slnka: 17.47

---

#### Dodatečné otázky k diskuzi

`Zaskočilo tě něco během tvého osobního studia lekce a Bible? Co a proč?`

`Souhlasíš s tím, že každý křesťan má být misionář? Proč?`

`K čemu Bůh povolal v tomto misijním úsilí konkrétně tebe?`

`Byla pro tebe naše diskuze motivující? V čem?`
