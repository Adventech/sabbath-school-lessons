---
title:  Začnite tam, kde sa nachádzate
date:  19/10/2023
---

> <p></p>
> Prijmete moc Svätého Ducha, ktorý príde na vás, a budete mi svedkami i v Jeruzaleme i po celom Judsku i v Samárii a tak až do poslednej končiny zeme. (Sk 1,8; Roh.)

**Osobné štúdium**

`Akú zásadu predstavil Ježiš v úvodnom texte (Sk 1,8)? Ako máme postupovať pri konaní Jeho misie?`

Ide o zásadu, ktorú stanovil Ježiš. Ukazuje nám, ako máme postupovať, keď ako Jeho učeníci nesieme dobrú správu ostatným. Nemáme druhých presviedčať o našej pravde a o ich omyle. Najdôležitejšie je predstaviť Ježiša, ako Ho znázorňuje posolstvo troch anjelov zo Zjavenia (Zj 14,6–12).

Dnešný text (Sk 1,8) predstavuje dôležité princípy zvestovania:

(1) „Budete mi svedkami v Jeruzaleme“. Ako sme si už ukázali (ale stojí za to si to zopakovať), máme byť Jeho svedkami na mieste, kde fyzicky prebývame. To môže zahŕňať náš domov, naše zborové spoločenstvo, našu štvrť a našu komunitu. Najprv musíme byť Jeho svedkami tam, kde sa nachádzame – rodina alebo zamestnanie – a byť Jeho svedkami ľuďom, ktorí sú nám najbližší. Môže to byť blízka alebo širšia rodina, spoločenstvo veriacich, kolegovia, spolužiaci alebo susedia.

Niekedy si ľudia pod misiou predstavujú vydávanie svedectva v ďalekých krajinách, najlepšie na inom kontinente alebo v inej kultúre. Zabúdajú však vydávať svedectvo ľuďom okolo seba. Mali by sme začať tam, kde sme. A ak sa Boh rozhodne vyslať nás ďalej, mali by sme byť ochotní ísť.

(2) „... i po celom Judsku i v Samárii a tak až do poslednej končiny zeme“ (Sk 1,8). Ježiš opäť potvrdzuje skutočnosť, že vydávanie svedectva zahŕňa prekračovanie kultúrnych hraníc. Počnúc miestom, kde sa nachádzame, môžeme byť povolaní presunúť sa do iných oblastí, aby sme oslovili rôzne sociálne, etnické a náboženské skupiny. Ak patríme k určitej etnickej alebo jazykovej skupine, môže byť pre nás oveľa jednoduchšie vydať svedectvo práve ľuďom, ktorí sú nám podobní, a to vďaka minimálnym kultúrnym bariéram, ktoré potrebujeme prekonať. V niektorých oblastiach sveta je však v cirkvi zastúpená iba jedna etnická skupina či jeden klan alebo kmeň. Ježišovo veľké poverenie nám však hovorí, že ako Jeho svedkovia máme byť ochotní ísť a dať k dispozícii svoje schopnosti a možnosti do služby aj týmto ľuďom. Aj oni totiž potrebujú počuť Ježišovo posolstvo.

**Aplikácia**

`Vytvorte zoznam skupín ľudí vo vašej komunite, ktorí by potrebovali pomoc a ktorých sa cirkev doteraz nesnažila osloviť.`

**Výzva**

Začnite sa modliť za príležitosť, aby ste sa v blízkej budúcnosti mohli zapojiť do misie pre ľudí, ktorí potrebuj pomoc.

---

#### Dodatečné otázky k diskuzi

`Co vyplívá ze slov, která řekl Ježíš učedníkům?`

`Proč nepotřebujeme znát vše, co bychom chtěli?`

`„Nejde o to, abychom druhé přesvědčovali o naší pravdě a o jejich omylu“. Souhlasíš s tím? Proč?`

`„Nejdůležitější je představit Ježíše.“ Jak se to dělá?`

`Proč máme začít s misií tam, kde se právě nacházíme?`

`Co je složitější – kázat o Ježíši „doma“ nebo tam, kde nás neznají? Proč?`

`Proč s misií nemáme čekat na to, až nás Bůh povolá někam daleko?`

`Které tvé schopnosti může Bůh použít v misii?`
