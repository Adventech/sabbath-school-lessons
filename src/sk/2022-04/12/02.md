---
title:  Ježiš ako vzor
date:  11/12/2022
---

> <p></p>
> A tak chodil po celej Galilei a učil v ich synagógach. Hlásal evanjelium o kráľovstve a uzdravoval každú chorobu a každý neduh medzi ľudom. (Mt 4,23)

**Osobné štúdium**

`Aké štyri rozmery Ježišovho rastu sa spomínajú v texte Lk 2,52?`

Ježiš bol dokonalou ľudskou bytosťou a jeho rast zahŕňal všetky základné dimenzie ľudskej existencie. Podľa textu Lukáš 2,52 „Ježiš prospieval múdrosťou [duševná oblasť] a vzrastom [telesná oblasť] a milosťou u Boha [duchovná oblasť] aj u ľudí [sociálna oblasť].“ (Lk 2,52; Roh)

„Na svoj vek bol mimoriadne duševne čulý a bystrý, rozvážny a múdry. Mal ušľachtilo vyvážený charakter. Jeho duševné a telesné schopnosti sa rozvíjali podľa zákonitostí detského veku. Ako dieťa bol Ježiš neobyčajne vľúdny. Jeho rúčky boli vždy pohotové ochotne poslúžiť iným. Prejavoval bezmedznú trpezlivosť a neúchylnú vernosť. Jeho život pri všetkej neochvejnej zásadovosti zdobil pôvab nesebeckej láskavosti.“ (DA 68.69; TV 39)

`Uvažuj o texte Mt 4,23. Ako môžeme dnes efektívne vykonávať Ježišovu trojitú službu – učiť, kázať a uzdravovať?`

Ak uznávame, že ľudská bytosť je celistvá a nedeliteľná osobnosť, potom naše náboženstvo nemôžeme obmedziť len na duchovné záležitosti. Pravda v skutočnosti zahŕňa celú našu bytosť, pokrýva celý náš život a zahŕňa všetky rozmery našej existencie. Naša telesná a duchovná zložka sú tak silno prepojené, že ich prakticky nie je možné oddeliť. A hoci sa ako padlé bytosti nikdy nevyrovnáme Ježišovi ako nášmu vzoru, z Božej milosti ho môžeme „napodobovať“. Dielo vykúpenia v sebe totiž okrem iného zahŕňa aj obnovu obrazu Stvoriteľa v človeku. Boh nás chce priviesť späť k dokonalosti, v ktorej sme boli stvorení. Túži nás pretvoriť, aby sme jeho obraz odzrkadľovali po stránke duchovnej, duševnej, telesnej aj spoločenskej. Boh sa usiluje toto dielo konať vo svojom ľude ako súčasť procesu prípravy na Kristov návrat.

**Aplikácia**

`Keď sa porovnáme s Ježišom, môže nás ľahko odradiť prílišná odlišnosť. Ako nás sústredenie sa na kríž a na jeho význam chráni pred sklamaním z toho, čo vidíme v sebe v porovnaní s tým, čo vidíme v Ježišovi?`

---

#### Dodatečné otázky k diskuzi

`Co nám Lukáš prozrazuje o Ježíšově dětství?`

`Proč je důležité vědět, že Ježíš byl zdravý tělesně, duševně, duchovně a také sociálně?`

`Proč se Ježíš tolik věnoval uzdravování nemocných? Neměl raději více kázat?`

`Proč se i my máme věnovat „uzdravování nemocných“?`

`Jaký vliv má zdraví na tvůj život?`

`Jak můžeme sobě i druhým pomoci, abychom byli zdravější?`