---
title:  Kristova myseľ
date:  13/12/2022
---

> <p></p>
> <sup>14</sup>Telesný človek neprijíma veci Božieho Ducha; sú mu totiž bláznovstvom a nemôže ich poznať, pretože sa posudzujú duchovne. <sup>15</sup>Ale duchovný človek posudzuje všetko, jeho však neposudzuje nik. <sup>16</sup>Veď kto poznal Pánovu myseľ, aby ho poúčal? My však máme myseľ Kristovu! (1Kor 2,14–16)

> <p></p>
> <sup>3</sup>Kto smie vystúpiť na vrch Hospodina? Kto sa smie postaviť na jeho svätom mieste? <sup>4</sup>Ten, kto má ruky nevinné a srdce čisté; ten, kto sa neobracia k márnosti, ani falošne neprisahá. (Ž 24,3.4)

> <p></p>
> A nepripodobňujte sa tomuto svetu, ale premeňte sa obnovením zmýšľania, aby ste vedeli rozoznať, čo je Božia vôľa, čo je dobré, čo mu je príjemné, čo je dokonalé. (Rim 12,2)

> <p></p>
> Napokon, bratia, upriamte svoju myseľ na všetko, čo je pravdivé, čestné, spravodlivé, čisté, láskyhodné a úctyhodné, to, čo je cnostné a chvályhodné. (Flp 4,8)

> <p></p>
> Myslite na to, čo je hore, nie na to, čo je na zemi.  

**Osobné štúdium**

Vo všeobecnosti platí, že prostredie nás ovplyvňuje. Rozhodne by sme sa mali vyhýbať miestam a okolnostiam, ktoré nás môžu urobiť zraniteľnejšími voči pokušeniu (Ž 1,1; Prís 5,1–8). Náš problém s pokušením a hriechom však možno vyriešiť iba premenou nášho srdca (alebo mysle). Kristus sa dotkol jadra problému, keď povedal: „21Zvnútra, totiž z ľudského srdca, vychádzajú zlé myšlienky, smilstvá, krádeže, vraždy, 22cudzoložstvá, chamtivosť, podlosť, podvody, neviazanosť, závistlivé pohľady, rúhania, pýcha, pochabosť.“ (Mk 7,21.22) To znamená, že ak chceme, aby sa zmenilo naše správanie, musí sa najprv zmeniť naša myseľ.

`Preštuduj si nasledovné texty a pokús sa vyjadriť, čo znamená mať „Kristovu myseľ“.`

`1Kor 2,14–16`

`Ž 24,3.4`

`Rim 12,2`

`Flp 4,8`

`Kol 3,2`

Hospodin sľúbil, že ako súčasť „novej zmluvy“ vloží svoj zákon do mysle svojho ľudu a napíše ho do ich sŕdc (Jer 31,31–33; porovnaj s Heb 8,8–10 a 10,16). Nie je teda prekvapením, že v Kázaní na vrchu Kristus rozšíril a prehĺbil význam Božích prikázaní na úroveň myšlienok a pohnútok (pozri Mt 5,17–48). Víťazstvo nad pokušením teda môžeme získať iba Božou premieňajúcou milosťou. Na úrovni myšlienok a pohnútok by sme sa mali dožadovať naplnenia tohto zasľúbenia, aby sme mohli víťaziť nad našimi hriešnymi myšlienkami.

Bez ohľadu na našu vernosť a snahu, kým žijeme v skazenom svete, nikdy nedosiahneme úplnú bezhriešnosť. Ale ak sme v Kristovi, sme úplne prikrytí Jeho spravodlivosťou. Hoci ešte nie sme dokonalí, v Ňom sme už považovaní za dokonalých (Flp 3,12–15). „Keď sme zjednotení s Kristom, myslíme ako Kristus. Čistota a láska vyžarujú z povahy, pokora a pravda ovládajú spôsob nášho života. Zmení sa samotný výraz našej tváre. Kristus prebývajúci v duši pôsobí premieňajúcou silou a vonkajší vzhľad svedčí o pokoji a radosti, ktoré ovládajú naše vnútro.“ (1SM 337)

Len každodenným odovzdaním sa, každodenným zomieraním vlastnému ja a odhodlaným úsilím byť vierou poslušný Ježišovi, môžeme dosiahnuť tento druh premeny v našich životoch.

**Aplikácia**

`Predstav si, že by si dokázal zastaviť a umlčať svoje hriešne myšlienky. V čom by bol tvoj život iný? Akou cestou sa potrebuješ vydať, aby v tvojom živote víťazili viera, nádej a láska?`

---

#### Dodatečné otázky k diskuzi

`Proč bez vlivu Ducha svatého nemůžeme chápat a přijmout evangelium?`

`Pavel napsal: „My však mysl Kristovu máme.“ Jak tomu rozumíš?`

`Odkud se bere zlo, které konáme?`

`Co nás může zbavit zla, které je v nás zakořeněno?`

`Proč máme přemýšlet jen o tom, „co je pravdivé, čestné...“?`

`Co musíme denně prožívat, aby rostla naše schopnost rozpoznávat „Boží vůli“ a také to, „co je dobré, Bohu milé a dokonalé“?`

`Jak se můžeme chránit před tím, aby se zlo znovu nevrátilo zlo, kterého jsme se už s pomocí Ducha svatého zbavili?`

`Proč potřebujeme „každodenní odevzdání se Bohu“ a co to vlastně je?`