---
title:  Byť pripravený na Jeho zjavenie
date:  15/12/2022
---

> <p></p>
> Preto, milovaní, keďže očakávate takéto veci, usilujte sa, aby vás Pán našiel v pokoji, nepoškvrnených a bezúhonných. (2Pt 3,14)

> <p></p>
> <sup>1</sup>Pozrite, akú veľkú lásku nám daroval Otec, aby sme sa volali Božími deťmi. A nimi sme. Svet nás preto nepozná, lebo nepoznal jeho. <sup>2</sup>Milovaní, teraz sme Božími deťmi a ešte sa neukázalo, čím budeme. Vieme, že keď sa zjaví, budeme mu podobní, lebo ho uvidíme takého, aký je. <sup>3</sup>Každý, kto má túto nádej v neho, očisťuje sám seba tak, ako je on čistý. (1Jn 3,1–3)

**Osobné štúdium**

Žijeme v hektickom svete, ktorý nám ponúka rôzne lákadlá a rozptyľuje našu pozornosť rôznymi ponukami. Ak si nedáme pozor a necháme sa zviesť, môžeme premrhať mnoho času a naše priority ovládne chaos. Nejde len o ďalší vedľajší produkt nášho globalizovaného kybernetického sveta. Kresťania si v každom období museli dávať pozor na satanove snahy odvrátiť ich pozornosť od toho, na čom v živote skutočne záleží.

Ak si nebudeme dávať pozor, hrozí nám, že odvrátime zrak od Pána a budeme sa zaoberať svetskými, telesnými vecami. To nás však v konečnom dôsledku nemôže uspokojiť. Veľmi rýchlo sa môžeme dostať na vratkú pôdu, z ktorej skĺzneme do duchovnej záhuby.

`Uvažuj o úvodných textoch (2Pt 3,14 a 1Jn 3,1–3). Na jednej strane hovoríme o tom, že na druhý príchod sa máme pripravovať, na strane druhej máme byť pripravení. Aký je v tom rozdiel?`

Často sa neustála príprava na druhý príchod stáva ospravedlnením pre prokrastináciu (otáľanie). Takýto postoj môže človeka ľahko priviesť k tomu, že si povie: „Môj pán mešká.“ (Mt 24,48)

`Čo hovoria uvedené verše o tom, že máme byť pripravení práve teraz?`

`Žalm 95,7–9`

`Heb 3,7.8.15`

`Heb 4,7`

Z biblickej perspektívy je čas spasenia vždy „dnes“, nikdy nie zajtra. Okrem toho, pokým človek neprežije nejakú zmenu, je pravdepodobné, že bude kráčať v živote stále po rovnakej ceste. To, čo nás premieňa, nie je čas. Ak človek neustále nerastie v milosti a nežije vytrvalo vo viere, má tendenciu klesať, stať sa zatvrdnutým, skeptickým, cynickým – a jedného dňa dokonca neveriacim.

Dalo by sa to vyjadriť aj tak, že každý jeden deň predstavuje celý náš život v skratke. Takže z Božej milosti by sme mali plánovať budúcnosť, ale dôležité je, aby sme boli každý deň pripravení na Ježišov návrat – najmä preto, že vzhľadom na nepredvídané udalosti života by aj „dnešok“ mohol byť váš posledný deň.

**Aplikácia**

`Ak by sa Kristus vrátil dnes, ako môžeš byť pripravený na jeho návrat? Uvažujte spoločne o tejto otázke v triede sobotnej školy.`

---

#### Dodatečné otázky k diskuzi

`Co máme mít na prvním místě našeho žebříčku hodnot?`

`Proč se satan snaží převrátit naše priority?`

`Jak se můžeme připravovat na návrat Pána Ježíše?`

`Jsi připravený na Kristův příchod? Proč?`

`Kdo a proč se nemusí bát Ježíšova návratu?`

`V čem budeme podobni Ježíši, až se s ním setkáme?`