---
title:  Na pevnom biblickom základe
date:  10/12/2022
---

### Texty na tento týždeň
Lk 2,52; Mt 4,23; 1Kor 6,19.20; Ž 24,3.4; Sk 8,4–24; 1Jn 3,1–3

**Úvodný text**
> A sám Boh pokoja nech vás celých posvätí a pri príchode nášho Pána Ježiša Krista nech vášho ducha zachová neporušeného a dušu i telo bez úhony.  (1Tes 5,23)

Kniha Zjavenie hovorí, že pred druhým príchodom Krista sa uskutočnia dve celosvetové „zjednotenia“. Zjavenie 13 opisuje zjednotenie na základe zla a bludu, keď sa „celý svet“ bude čudovať a bude nasledovať šelmu z mora (Zj 13,3.7.8.12.16). Zjavenie 14 hovorí o zjednotení na strane pravdy, keď „večné evanjelium“ bude kázané „každému národu, kmeňu, jazyku a ľudu“ (Zj 14,6.7). Počas týchto „nebezpečných časov“ (2Tim 3,1; Roh) bude viať „vietor klamlivého ľudského učenia“ (Ef 4,14; Roh) a ľudia „odvrátia sluch od pravdy a priklonia sa k bájam“ (2Tim 4,4). „Predovšetkým dva podvody môžu ľudí zviesť na stranu nepriateľa: nebiblické učenie o prirodzenej nesmrteľnosti duše a rovnako nebiblické učenie o posvätnosti nedele. Prvý podvod pripravuje pôdu špiritizmu, druhý zvádza k obhajobe cirkevno-mocenského systému.“ (GC 588; VSV 423)

Kým nenastanú tieto posledné udalosti, musíme zostať pevní vo viere vo všetku pravdu, ktorú sme prijali a ktorá v sebe zahŕňa aj učenie o podstate človeka a smrti. Nechajme sa viesť Svätým Duchom s cieľom pripraviť sa na zjavenie Kristovej slávy.

**Osnova lekcie**

Pri štúdiu tejto lekcie si pripomenieme celkový biblický pohľad na človeka, ktorý je často v rozpore s populárnymi názormi našej spoločnosti. Zároveň uvidíme, ako môžeme stáť na „pevných biblických základoch“ aj v tomto zmätenom krízovom období na konci dejín.

`Mt 4,23: Ježišov pohľad na ľudskú osobnosť (nedeľa)`

`1Kor 6,19.20; 10,31: Biblický pohľad na telo (pondelok)`

`1Kor 2,14–16: Biblický pohľad na myseľ/srdce (utorok)`

`Sk 8,18–24 : Život vedený Božím Duchom (streda)`

`2Pt 3,14; 1Jn 3,1–3: Pripravenosť na Kristov návrat (štvrtok)`