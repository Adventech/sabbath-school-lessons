---
title:  Podnety na zamyslenie
date:  16/12/2022
---

V knihe Cesta ku zdraviu a životnej harmónii si prečítajte kapitolu „Psychoterapia“ (MH 241–259; CZ 172–185).

„Veľký spor sa blíži k svojmu koncu. Každá zvesť o pohrome na mori alebo na súši je svedectvom, že koniec všetkých vecí je blízko. Svedčia o tom vojny a správy o vojnách. Je tu nejaký kresťan, ktorému sa nezrýchľuje pulz, keď očakáva veľké udalosti, ktoré sa pred nami otvárajú? Pán prichádza. Počujeme kroky približujúceho sa Boha.“ (MAR 220)

„Každý deň ži život viery. Nebuď znepokojený a netráp sa obdobím problémov. Obdobie ťažkostí ešte len príde. Nepremýšľaj: Obávam sa, že neobstojím v deň veľkej skúšky. Máme žiť pre prítomnosť, len pre tento deň. Zajtrajšok ti nepatrí. Dnes si musíš udržať víťazstvo nad sebou samým. Dnes máš žiť život modlitby. Dnes máš bojovať dobrý boj viery. Dnes máš veriť, že ťa Boh požehná. A keď získaš víťazstvo nad temnotou a neverou, splníš požiadavky Majstra a staneš sa požehnaním pre ľudí okolo seba.“ (Signs of the Times, 20. októbra 1887)

„Pán čoskoro príde a my musíme byť pripravení stretnúť sa s Ním v pokoji. Buďme rozhodnutí urobiť všetko, čo je v našich silách, aby sme ľuďom okolo nás odovzdali svetlo. Nemáme byť smutní, ale radostní a máme mať Pána Ježiša stále pred sebou. Príde čoskoro. Musíme byť pripravení a čakať na Jeho zjavenie. Ó, aké to bude nádherné vidieť Ho a byť privítaní ako Jeho vykúpení! Čakáme dlho, ale naša nádej nemá ochabovať. Ak budeme môcť vidieť Kráľa v Jeho kráse, budeme navždy požehnaní. Cítim nutkanie nahlas volať: Hor sa domov! Blížime sa k času, keď Kristus príde s mocou a veľkou slávou, aby vzal svojich vykúpených do ich večného domova.“ (8T 253)

**Námety na spoločné uvažovanie**

`Ako nám môže predstava človeka – ako nedeliteľnej jednoty tela, duše a ducha – pomôcť lepšie pochopiť, že náboženstvo ovplyvňuje celý náš život?`

`Všetky skutočné prebudenia a reformácie sú teocentrické (sústredené na Boha), nikdy nie antropocentrické (sústredené na človeka). Ako tento princíp ilustruje podobenstvo o farizejovi a mýtnikovi (pozri Lk 18,9–14)?`

`Uvažujte spoločne o vašich odpovediach na štvrtkovú záverečnú otázku. Ako môžete vedieť, či ste pripravení? Môžete mať istotu bez toho, aby ste boli trúfalí?`

Západ slnka: 15.46

---

#### Dodatečné otázky k diskuzi

`Jaké povzbuzení jsi prožil při tvém osobním studiu Bible a lekce sš v týdnu?`

`Zažil jsi v poslední době nějaký ďáblův útok na tvůj vztah k Bibli? Čeho se to týkalo a jak jsi reagoval?`

`Co ti nejvíc pomáhá v přípravě na setkání s Ježíšem?`

`V čem tě obohatila naše dnešní diskuze?`