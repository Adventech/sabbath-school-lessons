---
title:  Telo ako chrám
date:  12/12/2022
---

> <p></p>
> <sup>19</sup>A vari neviete, že nepatríte sebe, ale že vaše telo je chrámom Svätého Ducha, ktorý vo vás prebýva a ktorého máte od Boha? <sup>20</sup>Boli ste draho vykúpení. Oslavujte teda Boha vo svojom tele. (1Kor 6,19.20)

> <p></p>
> Či teda jete, alebo pijete, alebo čokoľvek robíte, všetko robte na Božiu slávu. (1Kor 10,31)

**Osobné štúdium**

Dualistická teória, ktorá dáva do protikladu smrteľné telo a nesmrteľnú dušu, vytvorila rôzne teórie. Napríklad, pre starovekých gréckych filozofov bolo ľudské telo väzením duše, pre ktorú bola smrť vyslobodením. V ozvene tohto pohanského konceptu aj mnohí kresťania dnes veria, že telo je dočasným príbytkom nesmrteľnej duše, ktorá sa pri vzkriesení znova spojí s telom. Panteistický prístup je iný. Podľa tohto názoru je ľudské telo „božské“. Preto vyznávači panteizmu veria, že Boh a vesmír sú jedno a to isté. Pre nich je všetko božským a ľudské telo je súčasťou jedinej celistvej a univerzálnej božskej substancie. Okolo nás sa nachádza mnoho podobne protichodných teórií a pohľadov na svet a na človeka. Ak nechceme žiť v zmätku, potrebujeme sa pevne držať toho, čo o podstate človeka hovorí Biblia.

`Uvažuj o úvodných textoch (1Kor 6,19.20 a 1Kor 10,31). Ako môže pochopenie, že naše telo je „chrámom Božím“ a „chrámom Svätého Ducha“, pozitívne ovplyvniť náš životný štýl?`

Adam a Eva boli stvorení na Boží obraz a Božiu podobu (1Moj 1,26.27). To sa zrkadlilo nielen v ich charaktere, ale aj v ich telesnom aspekte. Tento obraz sa však skazil a zatemnil prítomnosťou hriechu. Dielom vykúpenia je preto – okrem iného – prinavrátiť ľudským bytostiam ich pôvodný stav, vrátane ich telesného zdravia. Boh tak chce konať už tu a teraz, a to aj napriek tomu, že sme stále smrteľní a nemáme podiel na strome života.

Táto obnova je celoživotným procesom, ktorý sa zavŕši až pri Kristovom druhom príchode, keď si porušiteľné oblečie neporušiteľnosť a smrteľné nesmrteľnosť (1Kor 15,53.54).

Apoštol Ján napísal svojmu priateľovi Gájovi: „Milovaný, modlím sa, aby sa ti vo všetkom darilo a bol si zdravý, tak ako sa darí tvojej duši.“ (3Jn 1,2)

Ak uznávame, že ľudská bytosť je nedeliteľná entita a náboženstvo zahŕňa všetky aspekty ľudského života, mali by sme starostlivosť o naše telesné zdravie považovať za súčasť nášho náboženského prežívania. Mali by sme sa riadiť inšpirovanou zásadou z (1Kor 10,31). Ale pamätajme, že stále žijeme vo svete, kde dobrí ľudia môžu robiť to najlepšie, čo sa dá, a napriek tomu znášať následky hriešnej ľudskej prirodzenosti a hriešneho prostredia. Mali by sme teda dôverovať Bohu a robiť to najlepšie, čo je v našich silách, a výsledky nechávajme na Boha.

**Aplikácia**

`Čo môžeš urobiť preto, aby si sa lepšie staral o dar zdravia? Na čo si potrebuješ dať pozor, aby tvoja starostlivosť o telo nebola nevyvážená v porovnaní s dôrazom, ktorý kladieš na vzdelanie, duchovný rozvoj a vzťahy?`

---

#### Dodatečné otázky k diskuzi

`Jak rozumíš Pavlovu sdělení, že nepatříme sami sobě?`

`Co tím Pavel myslí, když tvrdí, že naše tělo je chrámem Ducha svatého?`

`Jaký vliv má na tvůj život poznání, že jsi chrámem Ducha svatého?`

`Jaký přístup k tělu má mnoho lidí, kteří věří v nesmrtelnost duše?`

`Jaký nebiblický přístup k tělu zastávají „panteisté“?`

`Co se stalo po pádu do hříchu s „Božím obrazem“ v nás?`

`Co vše přispívá k obnovování obrazu, který do nás vložil Stvořitel?`

`Kdy tato rekonstrukce definitivně skončí? Proč?`