---
title:  Vedenie Ducha
date:  14/12/2022
---

> <p></p>
> <sup>18</sup>Keď Šimon videl, že vkladaním rúk apoštolov sa udeľuje Duch, priniesol im peniaze <sup>19</sup>a povedal: „Dajte túto moc aj mne, aby prijal Ducha Svätého každý, na koho položím ruky.“ <sup>20</sup>Peter mu však povedal: „Nech zhynie tvoje striebro s tebou, pretože si sa nazdával, že Boží dar sa dá získať za peniaze. <sup>21</sup>Nemáš nijaký podiel ani účasť na tom všetkom, lebo tvoje srdce nie je pred Bohom úprimné. <sup>22</sup>Rob teda pokánie za túto svoju zlobu a pros Pána, azda ti bude odpustené, čo si zamýšľal. <sup>23</sup>Lebo vidím, že si plný horkej žlče a v putách neprávosti.“ <sup>24</sup>Šimon mu odpovedal: „Proste Pána za mňa, aby ma nestihlo nič z toho, čo ste povedali.“ (Sk 8,18–24)

**Osobné štúdium**

Svätý Duch je mocný Boží Sprostredkovateľ, ktorý vylieva Božiu lásku do našich sŕdc (Rim 5,5), vedie nás ku skutočnej skúsenosti spasenia (Jn 16,7–11), uvádza nás do celej pravdy (Jn 16,13) a dáva nám silu naplniť poslanie evanjelia (Sk 1,8). Pretože je to Svätý Duch, kto pôsobí proti ničiacemu satanovmu dielu, nie je žiadnym prekvapením, že satan sa všetkými prostriedkami snaží skresliť naše chápanie podstaty a diela Svätého Ducha. Kým niektorí popierajú, že je osobou, iní zdôrazňujú dary Ducha, zanedbávajúc pritom jeho premieňajúcu moc.

`Prečítaj si text Skutky 8,4–24. Šimon, čarodejník zo Samárie, chcel prijať dary Svätého Ducha bez toho, aby bol Duchom znovuzrodený. Ako sa rovnaký postoj prejavuje aj dnes?`

Božími deťmi sú tí, čo sú vedení Svätým Duchom (Rim 8,14) do celej pravdy Božieho slova (Jn 16,13; 17,17). Ježiš jasne varoval: „21Nie každý, kto mi hovorí: ‚Pane, Pane!‘ vojde do nebeského kráľovstva, ale iba ten, kto plní vôľu môjho Otca, ktorý je v nebesiach. 22Mnohí mi povedia v ten deň: ‚Pane, Pane, či sme v tvojom mene neprorokovali? Nevyháňali sme v tvojom mene démonov? Nerobili sme v tvojom mene mnoho mocných činov?‘ 23Vtedy im vyhlásim: Nikdy som vás nepoznal. Odíďte odo mňa, páchatelia neprávostí!“ (Mt 7,21–23) To znamená, že Duch Svätý nikdy nikoho neodvádza preč od Božieho Slova – ktoré On sám inšpiroval – ale skôr nás vždy vedie do zhody s týmto Slovom.

Ten istý Svätý Duch, ktorý nás vedie do všetkej pravdy, nás tiež zmocňuje, aby sme do tejto úžasnej pravdy priviedli ďalších (Mt 28,18–20; Sk 1,8). Pri plnení nášho posvätného poslania nás Duch vedie mimoriadnym spôsobom. Každé ráno potrebujeme pokľaknúť pred Pánom a obnoviť svoj sľub zasvätenia sa Jemu. Ak to urobíme, udelí nám prítomnosť svojho Ducha s Jeho oživujúcou a posväcujúcou mocou.

Musíme však byť otvorení Jeho vedeniu tým, že budeme každý deň robiť vedomé rozhodnutia konať to, o čom vieme, že je správne. Zároveň sa musíme vyhýbať tomu, o čom vieme, že je nesprávne. Len ak sa vedome rozhodneme podriadiť sa Bohu a urobíme správne rozhodnutia, budeme otvorení pre prijatie moci Svätého Ducha, ktorú nám Boh zasľubuje.

**Aplikácia**

`Prečo je také dôležité každý deň sa modliť o vedenie Svätého Ducha?`

---

#### Dodatečné otázky k diskuzi

`Po čem toužil Šimon?`

`Jak si Šimon představoval získání „moci“ a k čemu ji chtěl využívat?`

`Jak Šimon reagoval, když zjistil, že má špatné pohnutky?`

`Můžeme nějak poznat, zda jsou naše pohnutky správné? Jak?`

`Proč nás Duch svatý nikdy nepovede k tomu, abychom odložili Bibli?`

`Jakou spolupráci od nás očekává Bůh při hledání Pravdy?`

`S jakou pomocí Ducha svatého můžeme počítat, pokud chceme k Bohu přivést další lidi?`

`Co říká Ježíš těm, kdo v jeho jménu dělají zázraky, ale žijí vědomě v rozporu s jeho slovem?`