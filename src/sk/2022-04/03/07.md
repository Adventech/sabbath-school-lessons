---
title:  Podnety na zamyslenie
date:  14/10/2022
---

V knihe Veľký spor vekov si prečítajte kapitolu „Tajomstvo nesmrteľnosti“ (GC 531–550; VSV 383–396).

Ak vás niekedy operovali pri úplnej anestézii, môžete mať približnú predstavu o tom, aké to musí byť pre mŕtvych. Aj keď ste v anestézii, váš mozog stále funguje. Predstavte si, aké je to pre mŕtvych, keď sa úplne zastavia všetky funkcie ich mozgu. Ich skúsenosťou so smrťou je teda zavretie očí a pokiaľ ide o každého mŕtveho, ktorý kedy žil, to ďalšie, čo budú vedieť, je druhý príchod Ježiša, alebo Jeho návrat po miléniu (pozri Zj 20,7–15). Dovtedy všetci mŕtvi, spravodliví aj bezbožní, odpočívajú a smrť sa im bude zdať ako okamih. Pre nás, ktorí zostávame nažive, sa zdá, že smrť trvá dlho. Živým sa to tak javiť môže, ale pre mŕtvych je smrť len krátkou chvíľou.

„Keby to bola pravda, že duše všetkých ľudí odchádzajú pri smrti do neba, potom by sme si mohli radšej priať smrť ako život. Takáto (388) viera môže niektorých ľudí doviesť k tomu, že si život ukončia sami. Keď doľahnú na nich starosti, ťažkosti a sklamania, zdá sa im výhodnejšie ukončiť tento život a odísť do večnej blaženosti.“ (GC 539; VSV 388.389)

„Nikde v Písme sa nenájde tvrdenie, že spravodliví dostávajú odmenu a bezbožní sú potrestaní okamžite po smrti. Patriarchovia a proroci nič také nezaznamenali. Kristus a jeho apoštolovia nič podobné nepovedali. Biblia jasne učí, že mŕtvi neodchádzajú hneď do neba, ale že spia až do vzkriesenia (1Tes 4,14; Jób 14,10–12).“ (GC 550; VSV 396)

**Námety na spoločné uvažovanie**

`Ako nám biblický pohľad na človeka, ktorý má vedomie len ako celistvá, nerozdelená osoba, pomáha lepšie pochopiť podstatu smrti?`

`Svet ovládla teória prirodzenej nesmrteľnosti duše so všetkými jej nespočetnými dôsledkami. Prečo je potom naše posolstvo o stave mŕtvych také kľúčové? Prečo, dokonca aj medzi kresťanmi, nachádzame taký silný odpor k tomu, čo je vo svojej podstate nádhernou pravdou?`

`Prečo nás biblické pochopenie stavu mŕtvych môže ochrániť pred tým, čo sa nám môže „zjaviť“ pred očami? Prečo nemôžeme vždy dôverovať tomu, čo vidíme, najmä ak to, čo vidíme alebo si myslíme, že vidíme, je duch mŕtveho príbuzného, ako niektorí tvrdili, že ho videli?`

Západ slnka: 17.59

---

#### Dodatečné otázky k diskuzi

`Co zajímavého jsi objevil během svého studia Bible a lekce v týdnu?`

`Spousta lidí se bojí smrti. Jak jsi na tom ty? Pomáhá ti tvá víra nějak v tom, abys překonal svůj strach se smrti? Jak?`

`Co ti pomáhá překonávat obavy z toho, že nevíš, jaké bude tvé umírání?`

`Co tě dnes nejvíc zaujalo v naší diskuzi? Proč?`