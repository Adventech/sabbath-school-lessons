---
title:  Ľudská prirodzenosť v Starej zmluve
date:  08/10/2022
---

### Texty na tento týždeň
1Moj 1,24–27; 1Moj 2,7.19; Mt 10,28; Koh 12,1–7; 1Krľ 2,10; 1Krľ 22,40

**Úvodný text**
> Vtedy Hospodin, Boh, stvárnil človeka, prach zo zeme, a vdýchol mu do nozdier dych života. Tak sa stal človek živou bytosťou.  (1Moj 2,7)

Napätie medzi Božím slovom, ktoré hovorí „určite zomrieš“ (1Moj 2,16.17) a satanovým falošným sľubom „určite nezomriete“ (1Moj 3,4) nebolo obmedzené len na rajskú záhradu. Ozvena tohto rozporu zaznieva počas celých dejín ľudstva.

Mnoho ľudí sa snaží zosúladiť satanove a Božie slová. Výstraha „určite zomrieš“ sa pre nich vzťahuje iba na fyzické telo podliehajúce skaze, kým planý prísľub „určite nezomriete“ odkazuje podľa nich na nesmrteľnú dušu.

Takýto prístup však nefunguje. Nie je predsa možné snažiť sa dávať do súladu protichodné slová Boha a satana. Aký by sme mali mať postoj k tvrdeniu, že existuje nehmotná duša, ktorá vedome prežíva fyzickú smrť človeka? Existuje mnoho filozofických a dokonca aj vedeckých pokusov odpovedať na tieto otázky. Keďže ako kresťania vychádzame z učenia Písma, musíme uznať, že dokonale nás pozná len náš Stvoriteľ, Všemohúci Boh (pozri Žalm 139). Odpovede na otázky o prirodzenosti človeka máme preto hľadať v jeho Slove k nám, v Písme.

**Osnova lekcie**

Tento týždeň sa zamyslíme nad tým, ako sa Stará zmluva pozerá na prirodzenosť človeka a jeho stav po smrti.

`1Moj 1,24–27: Človek ako „živá duša“ (nedeľa)`

`Ezech 18,4.20; Mt 10,28: „Duša, ktorá hreší, zomrie“ (pondelok)`

`1Moj 2,7; Koh 12,1–7: „Duch sa vráti k Bohu“ (utorok)`

`Koh 9,5.10: „Mŕtvi nič nevedia“ (streda)`

`1Moj 25,8: Odpočinok s predkami (štvrtok)`

---

#### Dodatečné otázky k diskuzi

`S jakými názory na „lidskou přirozenost“ ses už v životě setkal?`

`Proč je i pro křesťany tak přitažlivá víra v „nehmotnou duši“?`

`Ďábel se i nás snaží přesvědčit, že v každém z nás je něco nesmrtelného. Proč to dělá? Co tím sleduje?`

`Kdy a odkud se i v „křesťanství“ vzala víra v nesmrtelnou duši?`

`Proč je třeba odpověď na otázku naší přirozenosti hledat v Bibli?`

`Co nám o naší přirozenosti prozrazuje úvodní text?`