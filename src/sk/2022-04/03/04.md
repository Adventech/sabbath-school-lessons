---
title:  „Duch sa vráti k Bohu“
date:  11/10/2022
---

> <p></p>
> Vtedy Hospodin, Boh, stvárnil človeka, prach zo zeme, a vdýchol mu do nozdier dych života. Tak sa stal človek živou bytosťou. (1Moj 2,7)

> <p></p>
> <sup>1</sup>Pamätaj na svojho Stvoriteľa v dňoch svojej mladosti, kým neprídu zlé dni a nepriblížia sa roky, keď povieš: „Nemám v nich záľubu.“ <sup>2</sup>Skôr než sa zatmie slnko, svetlo, mesiac a hviezdy a oblaky sa vrátia po daždi, <sup>3</sup>vtedy sa strážcovia domu budú triasť, skrivia sa silní muži, čo melú, prestanú pracovať, lebo ich bude málo, a zatemnia sa, čo vyzerajú z okien. <sup>4</sup>Zavrú sa dvere na ulicu, stlmí sa hlas mlyna a zmení sa na hlas vtáka. Aj piesne budú znieť tlmene. <sup>5</sup>Vyvýšeniny budú vzbudzovať strach a cesta bude postrachom. Rozkvitne mandľovník, kobylka stratí silu, kapary sa minú účinku. Človek totiž ide do svojho večného domu a na ceste sa zoskupujú smútiaci. <sup>6</sup>Skôr než sa roztrhne strieborný motúzik a rozbije sa zlatá čaša, roztriešti sa džbán nad prameňom, poláme sa koleso na studni, <sup>7</sup>prach sa vráti do zeme, tak ako bol, a duch sa vráti k Bohu, ktorý ho dal. (Koh 12,1–7)

**Osobné štúdium**

`Porovnaj úvodné texty 1Moj 2,7 a Koh 12,1–7. V čom sú v súlade a v čom kontrastujú? Ako nám môžu pomôcť lepšie pochopiť stav človeka po smrti? Pre porovnanie si preštuduj aj text 1Moj 7,22.`

Ukázali sme si už biblické texty o tom, že ľudská bytosť je duša (1Moj 2,7) a duša prestáva existovať, keď telo zomrie (Ezech 18,4.20).

Ako je to však so spomínaným „duchom“? Čo sa s ním deje po smrti tela? Mnohí kresťania veria, že duch po smrti neprestáva existovať, a dokonca sa pokúšajú odôvodniť svoj názor citovaním práve verša Koh 12,7. Tento výrok však nenaznačuje, že duch mŕtveho zostáva pri vedomí kdesi v Božej prítomnosti.

Text Kohelet – Kazateľ 12,1–7 napínavo opisuje proces starnutia, ktorý vrcholí smrťou. Verš sedem hovorí o smrti ako o zvrátení procesu stvorenia, o ktorom sa hovorí v 1Moj 2,7. Ako už bolo povedané, v šiesty deň týždňa stvorenia Boh vdýchol do človeka „dych života, a človek sa stal živou dušou“ (1Moj 2,7 Roh). V kontraste s tým Koh 12,7 hovorí, že „prach sa vráti do zeme, tak ako bol, a duch sa vráti k Bohu, ktorý ho dal“. Takže dych života , ktorý Boh vdýchol do Adamových nozdier a ktorý dal aj všetkým ostatným ľudským bytostiam, sa vracia k Bohu. Inými slovami, jednoducho do nich a cez ne prestane prúdiť.

Mali by sme mať na pamäti, že verš Koh 12,7 opisuje proces umierania všetkých ľudských bytostí a robí to bez rozlišovania medzi spravodlivými a nespravodlivými. Ak údajní duchovia všetkých, ktorí zomierajú, prežívajú ako vedomé entity v prítomnosti Boha, sú potom aj duchovia zlých s Bohom? Táto myšlienka nie je v súlade s celkovým učením Písma. Pretože ten istý proces umierania sa deje s ľuďmi aj so zvieratami (Koh 3,19.20), smrť nie je nič iné, ako koniec ich existencie ako živých bytostí. Ako povedal žalmista: „Keď skrývaš tvár, preľaknú sa; keď ich zbavuješ dychu, hynú, vracajú sa do prachu.“ (Žalm 104,29)

**Aplikácia**

`Často hovoríme, že smrť je len súčasťou života. Prečo je takéto tvrdenie nesprávne? Smrť je opakom života, nepriateľom života. V čom teda spočíva nádej vyjadrená vo verši 1Kor 15,26: „Ako posledný nepriateľ bude zničená smrť.“ ?`

---

#### Dodatečné otázky k diskuzi

`Co tě napadá, když čteš Šalomounův popis toho, jak pomalu přichází stáří a projevy, které jej doprovází?`

`Jak bychom měli přijímat nenápadně přibývající projevy stárnutí?`

`Stáří nám postupně ubírá naše schopnosti – sílu, paměť, sluch, zrak, čich... Jak to podle toho vypadá v hrobu?`

`Co se podle tohoto textu děje s člověkem po smrti?`

`Smrt je opakem okamžiku „stvoření“. Jak nám popis stvoření člověka pomáhá pochopit, co je to ten „duch“, který se vrací k Bohu?`

`Pokud bychom přijali myšlenku, že tento „duch“ může žít u Boha bez těla, pak by musel být u Boha i před našim narozením. Co si o tom myslíš?`