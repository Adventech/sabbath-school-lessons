---
title:  Odpočinok s predkami
date:  13/10/2022
---

> <p></p>
> Abrahám zomrel v úctyhodnej starobe, v pokročilom veku, sýty života a bol pripojený k svojmu ľudu.  

> <p></p>
> Keď nadíde tvoj čas a ty sa pripojíš k tvojim predkom, vzbudím ti potomka, čo vzíde z teba, a upevním jeho kráľovskú moc.  

> <p></p>
> Potom sa Dávid uložil k svojim predkom a pochovali ho v Dávidovom meste.  

> <p></p>
> Keď sa Acháb uložil k svojim predkom, stal sa po ňom kráľom jeho syn Achazja.  

**Osobné štúdium**

`Uvažuj o úvodných textoch. Aký ďalší pohľad na smrť prinášajú?`

`1Moj 25,8`

`2Sam 7,12`

`1Krľ 2,10`

`1Krľ 22,40`

Stará zmluva vyjadruje myšlienky smrti a pohrebu rôznymi spôsobmi. Jedným z nich je predstava, že mŕtvi sa pripájajú k svojmu ľudu. O Abrahámovi sa napríklad hovorí, že sa „pripojil k svojmu ľudu“ (1Moj 25,8). Aj Áron a Mojžiš boli pripojení k svojmu ľudu (5Moj 32,50).

`Preštuduj si nasledovné texty. Čo sa z nich dozvedáme? Kam sa odobrali dobrí aj zlí králi?`

`2Krľ 24,6`

`2Krn 32,33`

Smrť môžeme opísať aj tak, že zosnulý odpočíva so svojimi predchodcami. O smrti kráľa Dávida čítame, že „sa uložil k svojim predkom a pochovali ho v Dávidovom meste“ (1Krľ 2,10). Podobné vyjadrenia zaznievajú aj pri ďalších hebrejských kráľoch, verných aj neverných.

Môžeme identifikovať aspoň tri aspekty „odpočívania s predchodcami“. Jedným z nich je myšlienka, že skôr či neskôr príde čas, keď si budeme musieť oddýchnuť od utrpenia a únavnej práce. Ďalšou myšlienkou je, že nie sme prví ani jediní, kto kráča po tejto nelákavej ceste, pretože naši predkovia nás už predišli. Tretia myšlienka poukazuje na to, že tým, že sme pochovaní blízko nich, zostávame s nimi aj počas nevedomia smrti. Niektorým moderným individualistickým kultúram to nemusí dávať veľký zmysel, ale v staroveku to malo veľký význam.

Tí, ktorí zomierajú v Kristovi, môžu byť síce pochovaní v blízkosti svojich mŕtvych zosnulých, ale aj tak medzi nimi neprebieha žiadna komunikácia. Zostanú v nevedomí až do onoho slávneho dňa, keď sa prebudia z hlbokého spánku, aby sa opäť pripojili k svojim milovaným, ktorí zomreli v Kristovi.

**Aplikácia**

`Predstavte si, aké by to bolo, keby boli mŕtvi skutočne pri vedomí a mohli vidieť, aký je život „tu dole“, akému utrpeniu a akej bolesti sú vystavení ich blízki. Ako vnímaš skutočnosť, že mŕtvi spia a nič nevedia? Je to pre teba úľava a povzbudenie, alebo ťa to napĺňa zármutkom a beznádejou?`