---
title:  „Živá duša“
date:  09/10/2022
---

> <p></p>
> <sup>24</sup>Boh povedal: „Nech vydá zem rôzne druhy živých tvorov: dobytok, plazy a divú zver!“ Tak sa aj stalo. <sup>25</sup>Boh utvoril rôzne druhy divej zveri, dobytka a plazov. Boh videl, že je to dobré. <sup>26</sup>Boh povedal: „Utvorme človeka na svoj obraz, na svoju podobu. Nech ľudia vládnu nad morskými rybami, nebeským vtáctvom, dobytkom, nad celou zemou a nad všetkými plazmi, čo sa hýbu po zemi!“ <sup>27</sup>Boh stvoril človeka na svoj obraz; na Boží obraz ho stvoril. Stvoril ich ako muža a ženu. (1Moj 1,24–27)

> <p></p>
> <sup>7</sup>Vtedy Hospodin, Boh, stvárnil človeka, prach zo zeme, a vdýchol mu do nozdier dych života. Tak sa stal človek živou bytosťou. ... <sup>19</sup>Keď Hospodin, Boh, stvárnil z hliny všetku poľnú zver a všetko nebeské vtáctvo, priviedol ich k človekovi, aby videl, ako ich pomenuje. Ako človek pomenoval každú živú bytosť, tak sa volá. (1Moj 2,7.19)

**Osobné štúdium**

`Preštuduj si texty 1Moj 1,24–27 a 1Moj 2,7.19. Aké podobnosti a rozdiely sa v týchto veršoch nachádzajú v spôsobe, akým Boh stvoril zvieratá a ľudí? Čo hovorí text 1Moj 2,7 o ľudskej prirodzenosti?`

Správa v 1. Mojžišovej ukazuje, že v šiesty deň týždňa stvorenia Boh priviedol k životu suchozemské zvieratá a prvé ľudské bytosti (1Moj 1,24–27). Dozvedáme sa, že „stvárnil z hliny všetku poľnú zver a všetko nebeské vtáctvo“ (1Moj 2,19). Zároveň „stvárnil človeka z prachu zeme“ (1Moj 2,7).

Hoci zvieratá aj ľudia boli stvorení zo „zeme“, formovanie človeka sa líšilo dvomi dôležitými spôsobmi od tvorenia zvierat. Najprv Boh sformoval človeka telesne a potom „vdýchol mu do nozdier dych života“, a „tak sa stal človek živou bytosťou“ (1Moj 2,7). Fyzicky teda existoval skôr, ako ožil. Po druhé, Boh stvoril ľudstvo ako muža a ženu na svoj obraz, na obraz samotného Stvoriteľa (1Moj 1,26.27).

Text 1Moj 2,7 vysvetľuje, že vdýchnutie „dychu života“ do Adamovho fyzického tela spôsobilo, že prvý človek sa stal „živou bytosťou“ (hebr. nefeš chaja; doslovný preklad „živou dušou“ [Roh]). Neznamená to, že každý z nás má nejakú dušu, ktorá by mohla existovať oddelene, nezávisle od tela. Správne tomu treba rozumieť tak, že každý z nás je živou bytosťou (alebo živou dušou). Predstava, že „duša“ je vedomá entita, ktorá môže existovať oddelene od ľudského tela, nepochádza z Písma, ale ide o pohanskú myšlienku. Pochopenie skutočnej podstaty ľudských bytostí nám bráni prijať rozšírený názor o nehmotnej duši a všetky nebezpečné omyly postavené na tejto povere.

Neexistuje žiadna vedomá existencia izolovanej časti ľudskej bytosti, ktorá by jestvovala oddelene od osoby ako celku. Boh nás stvoril spôsobom vyvolávajúcim úžas a bázeň. Nemali by sme fantazírovať a vymýšľať teórie, ktoré idú nad rámec toho, čo Písmo skutočne hovorí o konkrétnej veci. V skutočnosti je záhadou nielen samotná povaha života (vedci sa stále nevedia zhodnúť na tom, čo presne znamená, keď je niečo živé) a ešte záhadnejšia je povaha vedomia. Ako je možné, že necelých 1500 gramov tkaniva (buniek a chemických zlúčenín) v našom mozgu dokáže vytvárať a pamätať si nehmotné skutočnosti, akými sú myšlienky a emócie? Tí, ktorí sa tejto problematike venujú, priznávajú, že to naozaj nevieme.

**Aplikácia**

`Život je obdivuhodný zázrak! Ešte väčším zázrakom je však večný život. Prečo? Čo prežívaš a o čom uvažuješ v súvislosti s večnosťou?`

---

#### Dodatečné otázky k diskuzi

`Které dva důležité rozdíly můžeme vidět mezi stvořením zvířat a člověka?`

`Proč je dobré vědět, že při tvoření existoval člověk fyzicky dříve, než ožil?`

`Jak rozumíš termínu „živý tvor“ nebo živá duše“? Co vše zahrnuje?`

`Bůh stvořil ke svému obrazu muže i ženu. Jak má toto vědomí ovlivňovat naše vztahy v rodině i manželství?`

`Jak rozumíš tomu, že jsme stvořeni, abychom byli „obrazem Božím“?`

`Co nám o rozdílu mezi člověkem a stvořením vypovídá fakt, že člověk měl dát jméno každému živému tvoru (a měl mu vládnout)?`

`Proč není věda stále schopna rozluštit tajemství života a jeho vzniku?`