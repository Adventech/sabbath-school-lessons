---
title:  Vykonanie rozsudku
date:  21/12/2022
---

> <p></p>
> <sup>4</sup>Veď Boh neušetril ani anjelov, keď zhrešili, ale ich uvrhol spútaných do temnoty podsvetia, aby tam boli strážení, až pokým nepredstúpia pred súd. <sup>5</sup>Ani starý svet neušetril, keď priviedol potopu na bezbožný svet, ale Noacha, hlásateľa spravodlivosti, zachránil ako ôsmeho spolu s inými siedmimi. <sup>6</sup>Aj mestá Sodomu a Gomoru odsúdil na záhubu a obrátil na popol ako odstrašujúci príklad pre budúcich bezbožníkov... (2Pt 2,4–6)

> <p></p>
> <sup>10</sup>Pánov deň príde ako zlodej. Vtedy sa nebesia s rachotom pominú, živly sa rozplynú v ohni a zem i jej diela budú súdené. <sup>11</sup>Keď sa toto všetko má rozplynúť, akí musíte byť svätí a nábožní vo svojom správaní vy, <sup>12</sup>čo túžobne očakávate príchod Božieho dňa, keď sa nebesia rozplynú v ohni a živly roztopia v páľave?! <sup>13</sup>Podľa jeho prisľúbenia očakávame nové nebo a novú zem, v ktorých prebýva spravodlivosť. (2Pt 3,10–13)

**Osobné štúdium**

Počas stredoveku existovala silná tendencia zobrazovať Boha ako prísneho, trestajúceho sudcu. Dnes je tendencia opisovať Ho ako milujúceho, zhovievavého Otca, ktorý svoje deti nikdy netrestá. Láska bez spravodlivosti sa však zmení na chaos a bezprávie, a spravodlivosť bez lásky sa stane útlakom a podrobením. Boží súd je dokonalým súladom spravodlivosti a milosrdenstva, ktoré vychádzajú z Božej bezpodmienečnej lásky.

Vykonanie rozsudku je Božím konečným a nezvratným trestajúcim zásahom do ľudských dejín. Obmedzené trestajúce súdy sa vyskytli napríklad pri vyhnaní satana a jeho vzbúrených anjelov z neba (Zj 12,7–12), pri vyhnaní Adama a Evy zo záhrady Eden (1. Mojžišova 3), pri celosvetovej potope (1. Mojžišova 6–8), pri zničení Sodomy a Gomory (1. Mojžišova 19; Júda 1,7), pri smrti prvorodených v Egypte (2. Mojžišova 11–12) a pri smrti Ananiáša a Zafiry (Sk 5,1–11). Nie je teda žiadnym prekvapením, že aj na konci ľudských dejín bude vykonaný rozsudok nad bezbožnými.

`Uvažujte o úvodných textoch (2Pt 2,4–6 a 2Pt 3,10–13). Ako nám tieto texty pomáhajú pochopiť povahu konečného výkonného rozsudku? Ako vyjadrujú myšlienku dokončenia súdu v protiklade k chápaniu, žeby súd pokračoval večne, čo by však bolo prekrúcaním spravodlivosti, a nie jej vyjadrením?`

„Božia dobrota a zhovievavosť, Jeho trpezlivosť a milosrdenstvo, ktoré prejavoval svojim poddaným, Mu nezabránia potrestať hriešnika, ktorý odmietol poslúchnuť Jeho požiadavky. Človek – priestupník proti Božiemu svätému zákonu, omilostený iba vďaka veľkej obeti, ktorú Boh priniesol, keď vydal svojho Syna zomrieť za hriešnikov, pretože jeho zákon bol nemenný – nemôže diktovať Bohu.“ (12MR 208)

Boh urobil všetko, čo bolo v jeho silách, aby zachránil ľudstvo pred večným zatratením. Urobil to aj za cenu seba samotného. Tí, ktorí sú zatratení, urobili nakoniec také vlastné rozhodnutia, že ich priviedli k tomuto nešťastnému koncu. Myšlienka, že Boží súd nad stratenými, či dokonca aj zničenie stratených (na rozdiel od večného trápenia), je v rozpore s charakterom milujúceho Boha, je jednoducho mylná. Je len prejavom Božej lásky, ktorá si tiež vyžaduje spravodlivosť.

**Aplikácia**

`Čo nás samotný kríž učí o tom, čo všetko bol Boh ochotný urobiť, aby zachránil každého, kto bude napokon spasený?`

---

#### Dodatečné otázky k diskuzi

`Co se stane poté, co skončí „milénium“?`

`Jaký osud čeká ty, kdo na soudu neobstojí?`

`Co lépe souzní s Boží láskou – nějaké věčné trápení, nebo to, co Bible nazývá druhou smrtí? Proč?`

`Co se stane na konci tisíciletí na naší planetě? Čím musí projít?`

`O co se ještě pokusí ďábel, když bude z nebe sestupovat Nový Jeruzalém?`

`Co nám tento nesmyslný ďáblův pokus prozrazuje o zrůdnosti hříchu?`

`Těšíš se na prostředí, kde už bude jen spravedlnost? Proč?`