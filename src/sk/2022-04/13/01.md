---
title:  Priebeh súdu
date:  17/12/2022
---

### Texty na tento týždeň
Mt 25,31–46; Dan 7,9–14; 1Kor 6,2.3; 2Pt 2,4–6; Mal 3,19; Zj 21,8

**Úvodný text**
> Všetci sa totiž musíme ukázať pred Kristovým súdnym stolcom, aby si každý odniesol odplatu podľa toho, čo vykonal, kým bol v tele – či dobré, alebo zlé.  (2Kor 5,10)

Písmo jasne hovorí o tom, že Boh bude súdiť svet. V Starej aj Novej zmluve sa nachádza mnoho textov s tematikou súdu a ich význam nemožno spochybniť. Jedného dňa nastane spravodlivosť, ktorá na zemi teraz tak veľmi chýba.

Biblia hovorí, že Boh „je dokonalý v poznaní“ (Jób 37,16) a „vie všetko“ (1Jn 3,20), vrátane našich najtajnejších úmyslov (Koh 12,14; Jer 17,10). Môžeme sa snažiť skryť naše myšlienky a skutky pred celým svetom, ale pred Bohom nemôžeme ukryť nič.

Z tejto skutočnosti vyplýva, že Boh nepotrebuje súd sám pre seba, aby poznal život každého jednotlivca. Boží súd sa vykonáva pre Jeho stvorenstvo v nebi aj na zemi. Tento proces má kozmicko-historický charakter, pretože Lucifer začal svoju vzburu v nebi, a potom ju rozšíril na náš svet (Zj 12,7–9).

**Osnova lekcie**

Tento týždeň sa budeme venovať súdu na konci času. Pripomenieme si jeho tri hlavné fázy: predadventný súd, tisícročný súd a vykonanie rozsudku. Celý proces sa končí ospravedlnením spravodlivých a druhou smrťou bezbožných.

`Jn 5,21–29: Boží súd ako dobrá správa pre veriacich (nedeľa)`

`Dan 7,9–14: Prvá fáza – predadventný súd (pondelok)`

`Zj 20,4–6.11–13: Druhá fáza – súd počas tisícročia (utorok)`

`2Pt 2,4–6; 3,10–13: Tretia fáza – vykonanie rozsudku (streda)`

`Zj 20,14.15; 21,8: Definitívny koniec existencie zla (štvrtok)`

---

#### Dodatečné otázky k diskuzi

`Jaké pocity v tobě vyvolává úvodní biblický text?`

`Proč jsou naše pocity ve spojitosti se „soudem“ většinou nepříjemné?`

`Na co spoléháš, když přemýšlíš o „soudném stolci Kristově“?`

`Někteří lidé se snaží před Bohem a jeho soudem skrýt. Proč je to bláznivé?`

`K čemu je Boží soud dobrý, když o nás ví vše?`