---
title:  Súd počas tisícročia
date:  20/12/2022
---

> <p></p>
> <sup>2</sup>Veď či neviete, že svätí budú súdiť svet? Ak teda vy máte súdiť svet, nie ste schopní rozsúdiť maličkosti? <sup>3</sup>Vari neviete, že budeme súdiť anjelov, o čo viac veci všedného života? (1Kor 6,2.3)

> <p></p>
> <sup>4</sup>Videl som tróny. Na ne si sadli tí, ktorí dostali moc súdiť. Videl som aj duše tých, ktorí boli sťatí pre Ježišovo svedectvo a pre Božie slovo, aj tých, ktorí sa neklaňali šelme ani jej obrazu a neprijali znak na svoje čelo a na ruku. Ožili a kraľovali s Kristom tisíc rokov. <sup>5</sup>Ostatní mŕtvi neožili, kým sa nedovŕšilo tisíc rokov. To je prvé vzkriesenie. <sup>6</sup>Blahoslavený a svätý, kto má podiel na prvom vzkriesení. Nad tými druhá smrť nemá moci, ale budú kňazmi Boha a Krista a budú s ním kraľovať tisíc rokov. ... <sup>11</sup>Videl som veľký biely trón i toho, ktorý na ňom sedel. Pred jeho tvárou utiekla zem i nebo a už nebolo pre ne miesta. <sup>12</sup>Videl som mŕtvych, veľkých i malých; stáli pred trónom. A otvorili sa knihy. Aj iná kniha sa otvorila, kniha života. A mŕtvi boli súdení podľa toho, čo bolo napísané v knihách, podľa ich skutkov. <sup>13</sup>Aj more vydalo mŕtvych, ktorí boli v ňom. Aj smrť a podsvetie vydali mŕtvych, ktorí boli v nich. A každý bol súdený podľa svojich skutkov. (Zj 20,4–6.11–13)

**Osobné štúdium**

Biblia nám hovorí, že pri druhom príchode (1) sa živí aj vzkriesení svätí „stretnú s Pánom vo vzduchu“ (1Tes 4,16.17), (2) všetci svätí budú vzatí do neba, aby prebývali v nebeských „príbytkoch“, ktoré pre nich On sám pripravil (Jn 14,1–3) a (3) na konci tisícročia zostúpi Nový Jeruzalem na túto zem a stane sa večným domovom svätých (Zj 21,1–3.9–11). Takže počas tisícročia, kým zem bude spustošená, budú svätí vládnuť s Kristom v nebi (Jer 4,23; Zj 20,4).

`Uvažuj o úvodných textoch (1Kor 6,2.3 a Zj 20,4–6.11–13). Prečo sa svätí zúčastňujú na súde počas tisícročia? Aké poslanie má tento súd?`

Celý súdny proces má za cieľ (1) obhájiť Boží charakter proti satanovým obvineniam, že Boh nespravodlivo zaobchádza so svojimi stvoreniami, (2) potvrdiť nestrannosť odmeny pre spravodlivých, (3) preukázať spravodlivosť trestu pre bezbožných a (4) rozptýliť všetky pochybnosti, ktoré by mohli viesť k ďalšej vzbure vo vesmíre. Na predadventnom vyšetrovacom súde spravodlivých sa podieľajú iba nebeské zástupy (Dan 7,9.10). Ale na tisícročnom súde nad bezbožnými ľuďmi a padlými anjelmi sa podieľajú aj samotní svätí (1Kor 6,3; Júda 1,6; Zj 20,4–6).

Predadventný vyšetrovací súd sa začal v roku 1844, keď „boli postavené tróny ... Súd zasadol a knihy sa otvorili.“ (Dan 7,9.10) Tisícročný súd sa však začne až potom, čo budú svätí vzatí do neba, zasadnú na tróny a bude im zverený súd. Potom sa ešte raz otvoria nebeské knihy a mŕtvi „boli súdení podľa toho, čo bolo napísané v knihách, podľa ich skutkov.“ (Zj 20,4.12) Tento proces poskytuje svätým príležitosť vyhodnotiť nebeské záznamy a vidieť, že Boh vo všetkých prípadoch zaobchádza spravodlivo. Nielenže odmeňuje všetky ľudské bytosti podľa toho, čo si na základe vlastných rozhodnutí zaslúžia, ale tiež im vysvetľuje, prečo tak robí.

**Aplikácia**

`Čo sa dozvedáme o Božom charaktere na základe toho, že skôr, ako bude niekto zo zatratených vzkriesený, aby čelil druhej smrti, spasení budú súčasťou súdu a nikto nebude potrestaný, kým sa aj my nepresvedčíme o Božej spravodlivosti?`

---

#### Dodatečné otázky k diskuzi

`Co vše se stane mezi Ježíšovým 2. příchodem a konečným zničením zla?`

`K čemu bude dobrý soud probíhající v nebi během „tisíciletí“?`

`Jakou roli v tomto soudu sehrajeme my?`

`Na jaké otázky nám tento soud odpoví?`

`Co nám o sobě tímto soudem prozrazuje nás Bůh? Jaký je?`

`Jak se změní naše emoce během tohoto soudního procesu? Proč?`

`Proč věnuje Bůh tomuto soudu tolik času? O čem to vypovídá?`