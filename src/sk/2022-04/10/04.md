---
title:  Svätí v očistci
date:  29/11/2022
---

> <p></p>
> Všetko, čo tvoja ruka nájde k práci, urob podľa svojej sily, lebo niet práce ani uvažovania, ani poznania a múdrosti v podsvetí, do ktorého ideš. (Koh 9,10)

> <p></p>
> <sup>20</sup>Osoba, ktorá hreší, zomrie! Syn neponesie zodpovednosť za vinu svojho otca ani otec neponesie zodpovednosť za vinu syna. Spravodlivosť spravodlivého bude na jednom a vina bezbožného bude na druhom. <sup>21</sup>Ak sa bezbožný odvráti od akéhokoľvek svojho hriechu, ktorý páchal, a bude zachovávať všetky moje ustanovenia, uskutočňovať právo a spravodlivosť, určite bude žiť. Nezomrie! <sup>22</sup>Nijaké priestupky, ktorých sa dopustil, sa mu nebudú pripomínať. Bude žiť pre svoju spravodlivosť, ktorú konal. (Ezech 18,20–22)

> <p></p>
> A ako každý človek umiera len raz a potom bude súd... (Heb 9,27)

**Osobné štúdium**

Rímskokatolícka cirkev zastáva názor, že mŕtvi, ktorí si síce nezaslúžia peklo, ale ešte nie sú pripravení ani na vstup do raja, môžu byť v očistci očistení a odtiaľ vystúpiť do raja. Ich utrpenie v očistci možno zmierniť modlitbami a pokániami blízkych.

Katechizmus Katolíckej cirkvi hovorí o očistci nasledovne: „Tí, čo zomierajú v Božej milosti a v priateľstve s Bohom, ale nie sú dokonale očistení, hoci sú si istí svojou večnou spásou, podstupujú po svojej smrti očisťovanie, aby dosiahli svätosť potrebnú na to, aby vošli do nebeskej radosti.“ (Katechizmus katolíckej cirkvi. https://katechizmus.sk/kkc-1030) Uvádza tiež, že ich utrpenie je možné zmierniť modlitbami blízkych, ako aj inými skutkami v mene zosnulých. „Cirkev odporúča za zosnulých aj almužny, odpustky a kajúcne skutky.“ (Katechizmus katolíckej cirkvi. https://katechizmus.sk/kkc-1032)

`Ako vyvracajú uvedené pasáže teóriu o očistci?`

`Koh 9,10`

`Ezech 18,20–22`

`Heb 9,27`

Dogma o očistci spája pohanskú predstavu horiaceho pekla s praxou modliť sa za zosnulých. Táto dogma je neprijateľná pre tých, ktorí veria v biblické učenie, (1) že mŕtvi zostávajú nevedome odpočívať vo svojich hroboch (Koh 9,10), (2) že spravodlivosť jednej padlej ľudskej bytosti nemôže byť prenesená na inú padlú ľudskú bytosť (Ezech 18,20–22), (3), že naším jediným Prostredníkom je Ježiš Kristus (1Tim 2,5) a (4) že po smrti nasleduje posledný súd, bez akejkoľvek druhej šance činiť pokánie z nástrah tohto života (Heb 9,27).

Ešte závažnejším dôsledkom je, ako teória očistca, odporujúca Biblii, deformuje Boží charakter. „Od pádu do hriechu sa satan usiluje nesprávne predstavovať nášho nebeského Otca. Preto prišiel s dogmou o nesmrteľnosti duše. ... Myšlienka večne horiaceho pekla bola výtvorom satana. Očistec je jeho vynález. Tieto učenia skresľujú Boží charakter – Boh je považovaný za prísneho, pomstychtivého, svojvoľného a neodpúšťajúceho.“ (Manuscript 51. 10. decembra 1890) Učenie o očistci hovorí, že namiesto toho, aby mŕtvi spali a čakali na Kristov návrat, sú v očistci a trpia tam, kým sa ich niekomu nepodarí dostať von.

**Aplikácia**

`Čo nás herézy o očistci alebo o večných mukách učia o dôležitosti štúdia Písma? Prečo je podstatné nielen to, v koho veríme, ale aj to, čo (o ňom) veríme?`

---

#### Dodatečné otázky k diskuzi

`Co se podle pisatelů SZ děje s „duší“ po smrti?`

`Znáš někoho, kdo nehřeší? Kolik duší tedy podle Bible zemře?`

`Jak popisuje Šalomoun „život v říši mrtvých“?`

`Proč považujeme učení o očistci za nebiblické a zcestné?`

`V čem se učení o očistci podobá „východním náboženstvím“, podle nichž je duše nesmrtelná a my tak máme po smrti další šance na změnu osudu?`

`Jak učení o očistci deformuje náš pohled na Boha a jeho charakter?`