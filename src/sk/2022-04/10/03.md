---
title:  Pekelný oheň
date:  28/11/2022
---

> <p></p>
> „Pozri, prichádza deň, horiaci ako pec, keď sa všetci spupní a všetci svojvoľníci stanú strniskom. Prichádzajúci deň ich spáli,“ vraví Hospodin zástupov. „Nenechá po nich ani koreň, ani vetvu.“ (Mal 3,19)

> <p></p>
> Rovnako ako Sodoma a Gomora aj okolité mestá, ktoré sa podobným spôsobom oddali smilstvu a náhlili sa za iným telom, podstupujú trest vo večnom ohni a sú výstrahou. (Júd 1,7)

**Osobné štúdium**

Anglický rímskokatolícky kňaz John Furniss (1809 – 1865) vo svojej brožúre pre deti s názvom Obraz pekla (The Sight of Hell) zobrazuje večné muky pomocou veľkej železnej gule, ktorá je väčšia ako nebo a zem. „Vták prilieta raz za sto miliónov [sic] rokov a jemne sa dotkne železnej gule pierkom svojho krídla.“ Autor tvrdí, že spaľovanie hriešnikov v pekle pokračuje dokonca aj po tom, čo sa železná guľa opotrebuje takýmito občasnými dotykmi krídla!

Smutné je, že aj mnohí protestanti ešte veria v podobný osud zatratených.

`Uvažuj o dvoch úvodných veršoch (Mal 3,19 /4,1/ a Júd 1,7). Ako nám tieto pasáže pomáhajú lepšie pochopiť pojem „večný oheň“ alebo myšlienku, ako to vyjadril Ježiš, že stratení budú vo „večnom ohni“ (Mt 18,8 ) alebo v „neuhasiteľnom ohni“ (Mk 9,43)?`

Slovo „večný“ (hebr. olam; gr aión, aiónios) má rôzne významy v závislosti od bezprostredného kontextu. Keď je toto slovo spojené s Bohom (5Moj 33,27; „odveký“), vyjadruje Jeho večnosť. Keď sa vzťahuje na ľudské bytosti (2Moj 21,6; „navždy“), je obmedzené dĺžkou ich života. Pri kvalifikovaní ohňa (Mat 18,8; 25,41, „večný“) to znamená, že oheň nezhasne, kým úplne nestrávi to, čo sa páli. To znamená, že „večný oheň“ bude večný v tom zmysle, že úplne a nezvratne pohltí bezbožných a nezanechá im „ani koreň, ani vetvu“ (Mal 3,19 /4,1/).

Teória o večnom treste bezbožných má vážne dôsledky. Ak budú zlí naveky trestaní, potom zlo nebude nikdy odstránené. Okrem toho všetok ľudský život pochádza od Boha (5Moj 32,39, Ž 36,10), ktorý nemá „záľubu v smrti bezbožných“ (Ezech 33,11). Prečo by potom naďalej udržiaval život bezbožných, aby trpeli v nekonečných mukách? Nebolo by pre Neho oveľa rozumnejšie ukončiť ich existenciu? Ak budú bezbožní potrestaní „podľa svojich skutkov“ (Zj 20,12), prečo by potom mal byť donekonečna trestaný krátky ľudský život?

Všetky biblické zmienky o „večnom ohni“ by sa mali považovať za narážky na „ohnivé jazero“ po tisícročí zo Zjavenia 20 (pozri lekciu 13). Preto je nebiblické hovoriť o tom, že už v súčasnosti existuje večne horiace peklo.

**Aplikácia**

`Hoci správy o zničení ohňom sú poľutovaniahodné a bolestné, pravda o pekle zobrazuje dôležitú pravdu o Božej láske, najmä v kontraste s predstavou večných múk. Prečo? Ako by si tento výrok vysvetlil?`

---

#### Dodatečné otázky k diskuzi

`Jaké různé významy mají hebrejské a řecké termíny, které překladatelé Bible překládají do češtiny jako „věčný“?`

`Proč je při výkladu těchto termínů nutné dávat dobrý pozor na kontext, v jakém jsou použity?`

`Co nám chce Juda sdělit, když uvádí Sodomu a Gomoru jako příklady toho, co to je ten „věčný oheň“, který čeká bezbožné?`

`Jak by podle tebe měl znít správný překlad textů, které hovoří o věčném ohni nebo trestu?`

`Co je více v souladu s Boží láskou – věčné trápení nebo definitivní odsouzení a po něm skutečná smrt (bez možnosti vzkříšení)? Proč?`

`Proč mnozí křesťané tak rádi straší peklem? (A čím strašíme my?)`