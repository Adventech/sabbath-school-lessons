---
title:  Podnety na zamyslenie
date:  02/12/2022
---

V knihe Veľký spor vekov si prečítajte kapitoly „Tajomstvo nesmrteľnosti“ (GC 531–550; VSV 383–396) a „Môžeme hovoriť s mŕtvymi?“ (GC 551-562; VSV 397–402).

„Zo základného bludu o prirodzenej nesmrteľnosti ľudskej duše vychádza učenie o vedomom stave človeka po smrti. Toto učenie, ako aj predstava o večných mukách odporuje učeniu Písma, zdravému úsudku i ľudskému citu. Podľa všeobecne rozšíreného názoru vykúpení ľudia vedia v nebi o všetkom, čo sa deje na zemi, najmä keď ide o ich priateľov, ktorých tu zanechali. Mali by títo zosnulí dôvod na radosť, keby vedeli o príkoriach živých a mohli by sledovať hriešny život svojich milých a keby museli vidieť starosti, sklamania a ťažkosti ich života? Ako by sa potom mohli radovať z nebeskej (392) blaženosti tí, čo by boli v myšlienkach pri svojich blízkych na zemi? Aké poburujúce je pomyslenie, že pri poslednom výdychu duša nekajúceho hriešnika odchádza do pekelného ohňa. Aký strach musia prežívať ľudia v predstave, že ich milí odchádzajú do hrobu nepripravení, a teda do večného trestu a utrpenia.“ (GC 545; VSV 392.393)

**Námety na spoločné uvažovanie**

`Tí, ktorí sa rozprávali s inými kresťanmi o stave mŕtvych a povahe pekla, s najväčšou pravdepodobnosťou zistili, akí neoblomní a pevní sú ľudia nielen vo svojej viere, že spasení idú hneď do neba, ale aj v tom, že stratení sú vo večných pekelných mukách. Prečo je to podľa vás tak? Jedna vec je pomerne pochopiteľná: chcú veriť, že ich zosnulí milovaní sú „s Pánom“ (hoci, ako sme videli, stále je tu otázka, ako veľmi by boli znepokojení, keby mali sledovať, čo sa deje tu na zemi). Prečo však existuje taká silná náklonnosť k strašnej predstave, že stratení sú večne mučení v pekle? Čo nás táto skutočnosť učí o tom, aká silná môže byť tradícia?`

`Väčšina kresťanských denominácií hlása nebiblickú teóriu prirodzenej nesmrteľnosti duše so všetkými teóriami, ktoré s tým súvisia. Čo by sme mohli ako cirkev urobiť (okrem toho, čo už robíme), aby sme ľuďom hlásali biblický pohľad na smrť a posmrtný život?`

`Hoci Danteho epos Božská komédia bol len fikciou, stal sa veľmi vplyvným, pretože pomohol upevniť v mysliach ľudí falošné učenie o tom, čo sa deje s „dušou“ človeka po smrti. Aké ponaučenie si môžeme vziať z toho, ako ľahko možno kresťanskú teológiu ovplyvniť cudzím učením? Aké ďalšie nebiblické myšlienky ovplyvňujú kresťanské myslenie dnes? Ako sa pred nimi môžeme chrániť?`

Západ slnka: 15.49

---

#### Dodatečné otázky k diskuzi

`Co jsi tento týden objevil při svém osobním studiu Bible a této lekce?`

`Co je hlavní myšlenkou citátu EGW v dnešní části?`

`Jsi rád, že znáš biblický pohled na to, co se děje po smrti? Proč?`

`Obohatila tě naše diskuze? Čím?`