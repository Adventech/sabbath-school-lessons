---
title:  Biblický pohľad na večný život
date:  01/12/2022
---

> <p></p>
> <sup>3</sup>Lebo láska k Bohu je v tom, že zachovávame jeho prikázania; a jeho prikázania nie sú ťažké. <sup>4</sup>Veď všetko, čo sa narodilo z Boha, víťazí nad svetom. A tým víťazstvom, ktoré premohlo svet, je naša viera. <sup>5</sup>Kto iný premáha svet, ak nie ten, kto verí, že Ježiš je Boží Syn? <sup>6</sup>On je ten, ktorý prišiel skrze vodu a krv, Ježiš Kristus; nielen skrze vodu, ale skrze vodu a krv. A Duch to dosvedčuje, lebo Duch je pravda. <sup>7</sup>Traja sú, ktorí svedčia: <sup>8</sup>Duch, voda a krv; a tí traja sú jedno. <sup>9</sup>Ak prijímame svedectvo ľudí, Božie svedectvo je väčšie. Božie svedectvo je to, že svedčil o svojom Synovi. <sup>10</sup>Kto verí v Božieho Syna, má svedectvo v sebe. Kto neverí Bohu, urobil ho klamárom, lebo neuveril svedectvu, ktoré Boh vydal o svojom Synovi. <sup>11</sup>A to je svedectvo, že nám Boh dal večný život a tento život je v jeho Synovi. <sup>12</sup>Kto má Syna, má život; kto nemá Božieho Syna, nemá život. (1Jn 5,3–12)

**Osobné štúdium**

`Uvažuj o úvodnom texte (1Jn 5,3–12). Prečo apoštol Ján obmedzuje „večný život“ len na tých, ktorí sú v Kristovi?`

Biblická doktrína podmienenej nesmrteľnosti ľudskej bytosti – na rozdiel od nebiblickej teórie prirodzenej nesmrteľnosti duše – je explicitne vyjadrená vo veršoch 1Jn 5,11.12. Aby sme pochopili význam tejto dôležitej pasáže, musíme si uvedomiť, že Boh „jediný má nesmrteľnosť“ (1Tim 6,15.16) a len on je zdrojom života (Ž 36,10, Kol 1,15–17, Heb 1,2).

Keď pádom Adama a Evy (1. Mojžišova 3) vstúpil do sveta hriech, oni a všetci ich potomkovia (vrátane nás) sa dostali pod kliatbu telesnej smrti a stratili dar večného života. Náš milujúci Boh však uskutočnil plán spásy, aby ľudské bytosti mohli znova získať večný život, ktorý mali od začiatku. Ako napísal apoštol Pavol: „Veď ešte pred stvorením sveta si nás vyvolil, aby sme boli pred ním svätí a nepoškvrnení v láske.“ (Ef 1,4)

Pavol v Liste Rimanom vysvetľuje, že tak ako „cez jedného človeka [Adama] vošiel do sveta hriech a cez hriech smrť“, tak sa „skrze Ježiša Krista, nášho Pána“ (Rim 5,12–21) dar večného života stal dostupným všetkým ľudským bytostiam. Pavol tu jednoznačne odkazuje na doslovného Adama, ktorého prostredníctvom vstúpili na tento svet hriech a smrť. Bez tohto doslovného Adama by nič v Písme nedávalo zmysel. Prvý človek svojím priestupkom priniesol do nášho sveta hriech a smrť.

Apoštol Ján dodáva: „11A to je svedectvo, že nám Boh dal večný život a tento život je v jeho Synovi. 12Kto má Syna, má život; kto nemá Božieho Syna, nemá život.“ (1Jn 5,11.12)

Celý obraz sa stáva jasnejším vo svetle Ježišových výrokov. „Veď to je vôľa môjho Otca, aby každý, kto vidí Syna a verí v neho, mal večný život a ja ho vzkriesim v posledný deň.“ (Jn 6,40) „Ježiš jej povedal: Ja som vzkriesenie a život. Kto verí vo mňa, aj keď zomrie, bude žiť.“ (Jn 11,25)

To znamená, že večný život je Božím darom prostredníctvom Krista. Tento dar je istý už teraz, ale naplno sa z neho budeme tešiť až pri konečnom vzkriesení spravodlivých. Záver je jednoduchý: ak je večný život daný iba tým, ktorí sú v Kristovi, potom tí, ktorí v Ňom nie sú, večný život nemajú (1Jn 5,11.12). Naproti tomu teória prirodzenej nesmrteľnosti duše poskytuje večný život – či už v raji alebo v pekle – všetkým ľudským bytostiam, dokonca aj tým, ktorí nie sú v Kristovi. Akokoľvek je toto učenie rozšírené, nie je biblické.

**Aplikácia**

`Čo pre teba znamená istota večného života v Kristovi? Ako táto istota ovplyvňuje tvoj súčasný život?`

---

#### Dodatečné otázky k diskuzi

`Jak rozumíš termínu „nesmrtelnost“?`

`Proč je důležité vědět, že jediný nesmrtelný je Bůh?`

`Kdo podle apoštola Jana obdrží od Ježíše věčný život?`

`„Kdo má Syna, má život“. Jaký život má Jan na mysli? Jak tomu rozumíš?`

`Jak nám přijetí Ježíše pomáhá odhalit ďáblovu lež o zlém Bohu? Proč je tak důležité mít jistotu, že nás Bůh miluje?`

`Jak se podle Jana v našem životě projeví naše opětování Boží lásky?`

`Proč pro toho, kdo miluje Boha, není těžké žít v souladu s jeho přikázáními?`

`V jakých situacích nejvíc oceňuješ, že díky Ježíši máš už teď „život“?`