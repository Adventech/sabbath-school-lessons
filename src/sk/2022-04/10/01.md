---
title:  Pekelný oheň
date:  26/11/2022
---

### Texty na tento týždeň
Mk 9,42–48; Mal 3,19 (4,1); Júda 1,7; 1Tim 2,5; Sk 2,29.34.35; 1Jn 5,3–12

**Úvodný text**
> Všetko skúmajte; dobrého sa držte!  (1Tes 5,21)

Taliansky básnik Dante Alighieri (1265 – 1321) napísal slávne dielo Božská komédia o fiktívnom putovaní duše po smrti. Duša išla buď do pekla (inferna) alebo do očistca, kde sa ľudský duch môže očistiť a stať sa hodným vystúpenia do neba. Treťou možnosťou je, že duša putuje do raja, do prítomnosti samotného Boha.

Hoci ide len o básnické dielo, Danteho epos mal napokon obrovský vplyv na kresťanskú teológiu (najmä na rímskokatolícku teológiu). Predstava, že nesmrteľná duša ide buď do pekla, do očistca alebo do raja, je dôležitou súčasťou učenia tejto cirkvi. Aj mnohé konzervatívne protestantské denominácie veria v nesmrteľnú dušu, ktorá po smrti vystúpi do raja alebo zostúpi do pekla. Ak totiž ľudská duša nikdy nezomrie, potom po smrti tela musí niekam odísť. Stručne povedané, falošné chápanie podstaty človeka viedlo k tragickým teologickým omylom.

Tento týždeň sa budeme venovať niektorým z týchto nebiblických teórií, ako aj biblickým pohľadom na to, čo sa deje po smrti.

**Osnova lekcie**

Tento týždeň sa v našej lekcii pozrieme na niekoľko rozšírených, ale „problematických“ pohľadov na to, čo sa deje s človekom po smrti.

`Mk 9,42–48: Nesmrteľné červy? (nedeľa)`

`Mal 3,19; Júda 1,7: Pekelný oheň (pondelok)`

`Ezech 18,20–22: Svätí v očistci (utorok)`

`Sk 2,29.34.35; 1Kor 15,16–18: Raj naplnený dušami bez tela (streda)`

`1Jn 5,3–12: Biblický pohľad na večný život (štvrtok)`

---

#### Dodatečné otázky k diskuzi

`Co tě jako první napadne, když slyšíš termín „věčný“?`

`Bible hovoří o tom, že Bůh je věčný. Jak tomu rozumíš?`

`Pokud je věčné to, co nemá počátek ani konec, jak je to s člověkem?`

`Co se podle katolické teologie děje po smrti s duší člověka?`

`Co je to ten „očistec“ a kde se vzal v katolické teologii?`

`Proč považujeme učení o očistci na nebiblické?`

`Jak rozumíš Pavlově výzvě v 1Te 5,21?`

`Myslíš, že existuje něco, co bychom raději zkoumat neměli? Proč?`