---
title:  „Bol vzkriesený!“
date:  07/11/2022
---

> <p></p>
> <sup>1</sup>Po sobote, keď sa brieždilo v prvý deň týždňa, prišla Mária Magdaléna a iná Mária pozrieť hrob. <sup>2</sup>A hľa, nastalo veľké zemetrasenie, lebo Pánov anjel zostúpil z neba. Prišiel, odvalil kameň a posadil sa naň. <sup>3</sup>Jeho vzhľad bol ako blesk a jeho rúcho biele ako sneh. <sup>4</sup>Strážcovia sa pred ním triasli od strachu a ostali ako mŕtvi. <sup>5</sup>Ale anjel povedal ženám: „Vy sa nebojte! Viem totiž, že hľadáte Ježiša, ktorý bol ukrižovaný. <sup>6</sup>Niet ho tu, lebo bol vzkriesený, ako povedal. Poďte, pozrite si miesto, kde ležal.“ (Mt 28,1–6)

> <p></p>
> <sup>17</sup>Otec ma preto miluje, že dávam svoj život, aby som ho opäť prijal. <sup>18</sup>Nik mi ho neberie, ja ho dávam sám od seba. Mám moc dať ho a mám moc zasa ho prijať. Taký príkaz som dostal od svojho Otca.“ (Jn 10,17.18)

> <p></p>
> Ak teda vo vás prebýva Duch toho, ktorý vzkriesil Ježiša z mŕtvych, tak ten, ktorý vzkriesil Krista z mŕtvych, oživí aj vaše smrteľné telá svojím Duchom, ktorý prebýva vo vás. (Rim 8,11)

**Osobné štúdium**

Víťazstvo Krista nad satanom a jeho zlými silami bolo zaistené na kríži a potvrdené prázdnym hrobom. „Satan jasal, keď bol Ježiš pochovaný. Dúfal, že Spasiteľ neožije. Robil si nárok na Pánovo telo a okolo hrobu postavil svoju stráž, ktorá mala Krista držať vo väzení. Bol rozzúrený, keď jeho anjeli utiekli pred nebeským poslom. Keď však videl z hrobky vychádzať víťazného Krista, vedel, že jeho kráľovstvo sa končí a on nakoniec zahynie.“ (DA 782; TV 548) A hoci Kristovo človečenstvo zomrelo, Jeho božstvo nezomrelo. Vo svojom božstve mal Kristus moc zlomiť putá smrti.

`Kto mal podľa uvedených veršov podiel na Ježišovom vzkriesení?`

`Mt 28,1–6`

`Jn 10,17.18`

`Rim 8,11`

Počas svojej služby Ježiš povedal, že on sám má moc dať svoj život a znova ho prijať (Jn 10,17.18). Marte povedal: „Ja som vzkriesenie a život.“ (Jn 11,25) Iné pasáže hovoria o jeho vzkriesení ako o Božom čine (Sk 2,24; Rim 8,11; Ga 1,1; Heb 13,20). Do tejto slávnej a významnej udalosti sa dokonca zapojil aj mocný Pánov anjel (Mt 28,1.2).

Text Mt 28,11–15 odhaľuje pochabé snahy náboženských vodcov pokračovať v boji proti Ježišovi. Tí, čo strážili Ježišov hrob, „prišli do mesta a oznámili veľkňazom všetko, čo sa stalo“ (Mt 28,11). V tomto príbehu je zahrnutá myšlienka, že stráže videli vzkriesenie. Ak by to tak nebolo, čo by vlastne znamenali ich slová? Anjel zostúpil z neba, pohol kameňom, sadol si naň a oni omdleli? A prebrali sa, až keď bola hrobka prázdna? Alebo kým boli v bezvedomí, anjel vzal Ježišovo telo? Alebo to azda urobili učeníci? Či ešte niekto ďalší? Čokoľvek sa stalo, Ježišovo telo bolo očividne preč.

Anjel zostupujúci z neba, spiace stráže a prázdna hrobka? To muselo náboženských vodcov znepokojiť. Veľkňazi a starší „dali vojakom veľa peňazí“ (Mt 28,12). Je zrejmé, že čokoľvek im vojaci povedali, spôsobilo ich vážne obavy. A nehovorili o ničom inom než o Ježišovom vzkriesení.

**Aplikácia**

`Niektorí sa vysmievajú myšlienke, že by práve Rimania boli medzi prvými, kto videl vzkrieseného Krista. Prečo? V čom je táto skutočnosť symbolickým vyjadrením toho, čo malo nasledovať – evanjelium malo byť hlásané pohanom?`

---

#### Dodatečné otázky k diskuzi

`Proč se „dvě Marie“ vydaly v neděli za svítání k Ježíšovu hrobu?`

`Co se stalo ve chvíli, kdy se vydaly na cestu?`

`Jak reagovaly stráže, které měly zabránit podvodu se zmrtvýchvstáním?`

`Co udělali farizeové a zákoníci, když jim strážní vykládali o vzkříšení Ježíše?`

`Proč je podle Pavla potřeba přijmout vírou zprávu o Ježíšově vzkříšení?`

`Co je pro tebe nejsilnějším argumentem pro víru v to, že Ježíš skutečně vstal z mrtvých? Proč?`