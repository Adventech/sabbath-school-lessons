---
title:  Zapečatený hrob
date:  06/11/2022
---

> <p></p>
> <sup>62</sup>Na druhý deň po prípravnom dni sa zhromaždili veľkňazi a farizeji k Pilátovi <sup>63</sup>a povedali: „Pane, spomenuli sme si, že ten zvodca, kým ešte žil, povedal: ‚Po troch dňoch vstanem z mŕtvych.‘ <sup>64</sup>Rozkáž teda zabezpečiť hrob až do tretieho dňa, aby neprišli jeho učeníci, neukradli ho a nepovedali ľudu, že bol vzkriesený z mŕtvych. A tak posledný blud bude horší ako prvý.“ <sup>65</sup>Pilát im povedal: „Máte stráž, choďte a strážte ho, ako viete.“ <sup>66</sup>Tak odišli a zabezpečili hrob: zapečatili kameň a postavili stráž. (Mt 27,62–66)

**Osobné štúdium**

Zdalo sa, akoby sa Kristovo poslanie skončilo (a dokonca zlyhalo) jeho smrťou na kríži. Satanovi sa podarilo podnietiť Judáša, aby zradil Spasiteľa (Lk 22,3.4; Jn 13,26.27), a veľkňazov a starších, aby požadovali Jeho smrť (Mt 26,59; Mt 27,20). Keď Ježiša zatkli, „všetci učeníci [ho] opustili a zutekali“ (Mt 26,56) a Peter ho trikrát zaprel (Mt 26,69–75). Teraz Ježiš ležal v zapečatenom hrobe vytesanom do skaly, ktorý bol uzavretý veľkým kameňom a chránený rímskymi strážami (Mt 27,57–66). Dokonca aj všetky neviditeľné démonické bytosti boli v strehu. „Keby [satan] mohol, držal by Krista zamknutého v hrobe.“ (12MR 412)

Počas svojej pozemskej služby Kristus predpovedal nielen svoju smrť na kríži, ale aj svoje zmŕtvychvstanie. Pomocou orientálneho inkluzívneho počítania času (podľa ktorého sa aj časť dňa počíta ako celý deň) Ježiš spomenul, že „tak ako bol Jonáš v útrobách veľkej ryby tri dni a tri noci, tak bude aj Syn človeka v lone zeme tri dni a tri noci.“ (Mt 12,40). Pri iných príležitostiach Ježiš zdôraznil, že bude zabitý, ale na tretí deň vstane z mŕtvych (Mt 16,21; Mt 17,22.23; Mt 20,17–19). Veľkňazi a farizeji tieto Ježišove vyhlásenia poznali, a hoci im neverili, „pre istotu“ urobili opatrenia, ktoré mali zabrániť učeníkom, aby vzkriesenie zmanipulovali.

`Uvažuj o úvodnom texte (Mt 27,62–66). Ako tieto činy pomohli poskytnúť svetu neskôr viac dôkazov o Ježišovom vzkriesení?`

Všetky bezpečnostné opatrenia prijaté na udržanie Ježiša bezpečne uloženého v hrobe v konečnom dôsledku spôsobili, že jeho víťazstvo nad smrťou a zástupmi zla bolo ešte viditeľnejšie a slávnejšie.

Židovskí predstavitelia určite počuli o Ježišových zázrakoch, niektorí boli dokonca sami ich svedkami. Napriek tomu však boli presvedčení, že stráž pri hrobe toho, ktorý dokázal urobiť toľko zázrakov, môže zabrániť tomu, čoho sa tak obávali.

Čomu vlastne mala stráž zabrániť? Mohli by učeníci ukradnúť telo a potom tvrdiť, že Ježiš vstal z mŕtvych? Keby sa ľudia pýtali, kde je vzkriesený Ježiš, ich jedinou odpoveďou by bolo: Verte nám.

Ak nič iné, činy židovských predstaviteľov odhalili, ako sa Ježiša báli aj po jeho smrti. Možno sa v hĺbke duše báli, že predsa len môže byť vzkriesený.

**Aplikácia**

`Zdá sa, že náboženskí predstavitelia brali Ježišove slová o vlastnom zmŕtvychvstaní vážnejšie než jeho učeníci. Ako sa to mohlo stať? Ako predísť tomu, aby sme si z Ježišových slov nevyberali len to, čo sa nám zdá „pohodlné“ alebo „uveriteľné“?`

---

#### Dodatečné otázky k diskuzi

`K čemu dříve sloužila pečeť?`

`S jakou žádostí navštívili velekněží a farizeové Piláta?`

`Proč byl zapečetěn kámen zakrývající vstup do hrobu?`

`Myslíš, že duchovní vůdci Izraele věřili v Ježíšovo zmrtvýchvstání? Proč?`

`Jak je možné, že učedníci na Ježíšova slova zapomněli, zatímco farizeové spolu se zákoníky si je pamatovali?`

`Proč se židovští duchovní tolik báli možnosti, že by Ježíš vstal z mrtvých?`