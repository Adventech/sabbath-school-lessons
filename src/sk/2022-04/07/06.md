---
title:  Prvotina tých, čo zomreli
date:  10/11/2022
---

> <p></p>
> <sup>1</sup>Keď prídeš do krajiny, ktorú ti dáva Hospodin, tvoj Boh, do vlastníctva, obsadíš ju a budeš v nej bývať, <sup>2</sup>vezmi prvotiny zo všetkých plodín, ktoré poznášaš zo zeme, ktorú ti dáva Hospodin, tvoj Boh, vlož ich do koša a choď na miesto, ktoré si vyvolí Hospodin, tvoj Boh, aby tam prebývalo jeho meno. <sup>3</sup>Choď ku kňazovi, ktorý tam práve bude, a povedz mu: ‚Dnes vyhlasujem pred Hospodinom, svojím Bohom, že som prišiel do krajiny, o ktorej Hospodin našim otcom pod prísahou sľúbil, že nám ju dá.‘ <sup>4</sup>Potom kňaz vezme kôš z tvojej ruky a položí ho pred oltár Hospodina, tvojho Boha. <sup>5</sup>Ty však pred Hospodinom, svojím Bohom, povieš: ‚Môj otec bol blúdiaci Aramejčan. S malým počtom ľudí zostúpil do Egypta a tam žil ako cudzinec. Tam sa stal veľkým, mocným a početným národom. <sup>6</sup>Egypťania však s nami zle zaobchádzali, trýznili nás a kruto zotročovali. <sup>7</sup>Volali sme k Hospodinovi, Bohu našich otcov, Hospodin nás vypočul, pozrel na naše poníženie, námahu a útlak. <sup>8</sup>Hospodin nás vyviedol z Egypta mocnou rukou a vystretým ramenom, veľkou hrôzou, znameniami a zázrakmi. <sup>9</sup>Priviedol nás na toto miesto a dal nám túto krajinu, krajinu oplývajúcu mliekom a medom. <sup>10</sup>Teraz som teda priniesol prvotiny plodín zeme, ktorú si mi, Hospodin, dal!‘ Polož to pred Hospodina, svojho Boha, a pokloň sa pred Hospodinom, svojím Bohom. <sup>11</sup>Raduj sa zo všetkého dobrého, čo Hospodin, tvoj Boh, dal tebe a tvojmu domu. Raduj sa spolu s levitom a s cudzincom, ktorí bývajú v tvojom kraji. (5Moj 26,1–11)

> <p></p>
> <sup>20</sup>Kristus však bol vzkriesený z mŕtvych ako prvotina tých, čo zomreli. <sup>21</sup>Lebo ako skrze človeka prišla smrť, tak prišlo skrze človeka aj zmŕtvychvstanie. (1Kor 15,20.21)

**Osobné štúdium**

`Vo svetle textu 5Moj 26,1–11 uvažuj o veršoch 1Kor 15,20.21. V akom zmysle Pavol hovoril o zmŕtvychvstalom Kristovi ako o „prvotine tých, čo zomreli“?`

Obetovanie „prvotiny“ z úrody bolo starovekou izraelskou poľnohospodárskou praxou s hlbokým náboženským významom. Bolo to posvätné uznanie Boha ako láskavého Poskytovateľa, ktorý zveril svojim správcom krajinu, v ktorej rástla úroda pripravená na zber (pozri 2Moj 23,19; 2Moj 34,26; 3Moj 2,11–16, 5Moj 26,1–11). Prvé plody naznačovali nielen to, že žatva a zber sa začínajú, ale predpovedali aj kvalitu úrody.

Podľa Wayna Grudema, „keď Pavol nazýva Krista ‚prvotinou‘ (gr. aparché), používa metaforu z poľnohospodárstva, aby naznačil, že budeme ako Kristus. Tak ako ‚prvotina‘ alebo prvá chuť dozrievajúcej úrody ukazuje, aký bude zvyšok úrody, tak Kristus ako ‚prvotina‘ ukazuje, aké budú naše telá po zmŕtvychvstaní, keď nás Boh pri záverečnej ‚žatve‘ vzkriesi z mŕtvych a privedie do svojej prítomnosti.“ (GRUDEM, W., Systematic Theology. Grand Rapids, MI, Zondervan, 1994, p. 615)

Stojí za to pripomenúť, že Ježiš vyšiel z hrobu v oslávenom ľudskom tele. Napriek tomu však niesol znaky ukrižovania (Jn 20,20.27). Znamená to, že vzkriesené Božie deti budú tiež niesť fyzické znaky svojho utrpenia? Bude apoštol Pavol nosiť vo svojom oslávenom tele „osteň“ (2Kor 12,7) a „jazvy Pána Ježiša“ (Ga 6,17; Roh)?

Až do svojej smrti mal Pavol „na sebe navždy nosiť stopy Kristovej slávy, v jeho očiach, oslepených nebeským jasom [pozri Sk 9,1–9].“ (SR 275) To však neznamená, že on alebo ktokoľvek iný z oslávených vykúpených bude vzkriesený so znakmi vlastného utrpenia (porovnaj s 1Kor 15,50–54). Kristus však „naveky ponesie znamenia tejto krutosti. Všetky stopy po klincoch budú rozprávať príbeh o úžasnom vykúpení človeka a obrovskej cene, za ktorú bol kúpený.“ (EW 179) Tieto znamenia nám zaručia, že všetky naše znaky utrpenia budú naveky preč.

**Aplikácia**

`Kristus bude niesť jazvy svojho ukrižovania naveky. Čo to prezrádza o Božej láske k nám a o tom, aká je skutočná cena nášho spasenia? Ako to ukazuje, koľko Boha stála naša záchrana?`

---

#### Dodatečné otázky k diskuzi

`Pavel tvrdí, že „Kristus byl vzkříšen jako první z těch, kdo zesnuli“. Souhlasíš s ním? Proč?`

`V čem se liší Ježíšovo vzkříšení třeba od těch lidí, které sám vzkřísil?`

`Židé znaly rituál přinášení prvotin z úrody. Co nám tento obřad prozrazuje o roli Ježíše v našem spasení?`

`Proč můžeme i díky Ježíši „prvotině“ věřit ve své vlastní vzkříšení?`

`Kdy a jak „vešlo do světa zmrtvýchvstání“?`