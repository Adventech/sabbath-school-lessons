---
title:  Podnety na zamyslenie
date:  11/11/2022
---

V knihe Túžba vekov si prečítajte kapitoly „V Jozefovej hrobke“ (DA 769–778; TV 538–545); „Pán vstal“ (DA 779–787; TV 546–550); „Prečo plačeš?“ (DA 788–794; TV 551–555); „Cesta do Emauz“ (DA 795–801; TV 556–559) a „Pokoj vám“ (DA 802–808; TV 560–564).

Moderné uvažovanie neverí v niečo také, ako je Ježišovo vzkriesenie. Historické dôkazy sú však silné natoľko, že aj tí, ktorí nedokážu prijať realitu vzkriesenia, sú nútení priznať, že mnohí ľudia boli presvedčení, že videli vzkrieseného Ježiša. Veľa argumentov namierených proti myšlienke vzkriesenia sa teda venuje pokusom vysvetliť, čo mohlo spôsobiť, že títo rôzni ľudia uverili, že videli vzkrieseného Krista.

Niektorí tvrdili, že všetci učeníci mali halucinácie o vzkriesenom Ježišovi; iní, že Ježiš v skutočnosti nezomrel, ale iba omdlel a precitol, keď ho zvesili z kríža. Keď sa potom znova zjavil, jeho nasledovníci si mysleli, že bol vzkriesený z mŕtvych. A (verte tomu alebo nie) niektorí tvrdili, že Ježiš mal dvojča, ktorého si učeníci pomýlili so vzkrieseným Kristom. Inými slovami, historické dôkazy o Kristovom zmŕtvychvstaní sú také silné, že argumenty proti vzkrieseniu sú často nesmierne úsmevné. Keďže vzkriesenie samotné je také dôležité, nemali by sme byť prekvapení všetkými dobrými dôvodmi, ktoré nás vedú k pevnej viere vo vzkriesenie.

„Mŕtvi počuli výkrik z kríža Dokonané je! Prenikol hrobové násypy a prebudil spiacich mŕtvych. Tak to bude, keď z neba zaznie Kristov hlas. Tento hlas prenikne hroby, otvorí hrobky a mŕtvi v Kristovi vstanú. Pri Spasiteľovom vzkriesení sa otvorilo niekoľko hrobov, ale pri jeho druhom príchode jeho hlas budú počuť všetky Božie deti a vyjdú zo svojich hrobov v sláve nesmrteľného života. Tá istá moc, ktorá z hrobky vyviedla Krista, privedie k životu aj jeho cirkev a oslávi ju s ním nad každé kniežatstvo, mocnosť, silu a panstvo a nad každé iné meno, ktoré možno vysloviť nielen v tomto veku, ale aj v budúcom (Ef 1,21).“ (DA 787; TV 550)

**Námety na spoločné uvažovanie**

`„Dokonané je!“ (Jn 19,30) a „Vstal z mŕtvych!“ (Mt 28,6) sú dva z najvýznamnejších výrokov, aké kedy zazneli. Ako sa navzájom dopĺňajú v dejinách spasenia? Aká nádej sa nachádza v týchto slovách?`

`Náboženskí vodcovia najprv chceli dať k hrobu stráže, aby učeníci neukradli Ježišovo telo. Neskôr strážcom zaplatili, aby povedali, že učeníci telo ukradli. Ako pomáha táto správa odhaliť realitu Kristovho prázdneho hrobu? Prečo je prázdny hrob pre nás ako kresťanov taký dôležitý?`

Západ slnka: 16.10

---

#### Dodatečné otázky k diskuzi

`Co nového jsi objevil během svého studia lekce sš a Bible v minulém týdnu?`

`Proč má „moderní myšlení“ takový problém s vírou ve vzkříšení?`

`Jaké „moderní argumenty“ je dnes možné slyšet při boji proti vzkříšení? Jak na ně reaguješ?`

`Co tě dnes v naší diskuzi nejvíce povzbudilo k pokračování žít dál s Ježíšem?`