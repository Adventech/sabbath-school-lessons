---
title:  Podnety na zamyslenie
date:  28/10/2022
---

V knihe Patriarchovia a proroci si prečítajte kapitolu „Mojžišova smrť“ (PP 469–480; PP /sk/ 351–358), v knihe Proroci a králi kapitoly „Prísne pokarhanie“ (PK 129–142; PK /sk/ 68–76), „Prorok pokoja“ (PK 237–243; PK /sk/ 127–131) a v knihe Túžba vekov kapitoly „Veliteľ stotiny“ (DA 318.319; TV 217–218), „Dotyk viery“ (DA 342.343; TV 236.237) a „Lazár, poď von!“ (DA 524–536; TV 364–372).

„V Kristovi je život pôvodný, nevypožičaný, neodvodený. Kto má Syna, má život. (1Jn 5,12) Kristovo božstvo je istotou veriaceho o večnom živote. Ježiš povedal: Kto verí vo mňa, bude žiť, aj keď zomrie. A nik, kto žije a verí vo mňa, neumrie naveky. Veríš tomu? (Jn 11,25.26) Kristus hľadí dopredu k svojmu druhému príchodu. Vtedy spravodliví mŕtvi vstanú neporušení a živí spravodliví budú prenesení do neba bez toho, aby zomreli. Kristus chcel zázračným vzkriesením Lazára z mŕtvych poukázať na vzkriesenie všetkých spravodlivých mŕtvych. Svojím slovom a skutkami sa označil za pôvodcu vzkriesenia. Ten, ktorý sám mal onedlho zomrieť na kríži, stál tu s kľúčmi smrti ako víťaz nad hrobom a oznámil, že má právo a moc dať večný život.“ (DA 530; TV 369)

**Námety na spoločné uvažovanie**

`Počas prorockej služby Eliáša a Elizea, ako aj počas Kristovej pozemskej služby zomrelo mnoho ľudí. Len niekoľko z nich bolo vzkriesených (pozri Lk 4,24–27). Zamysli sa aj nad skúsenosťou všetkých mŕtvych, či už boli vzkriesení v minulosti, alebo budú vzkriesení pri druhom príchode. Je v tom nejaký rozdiel? Aký?`

`Mnoho autorov v priebehu storočí písalo o márnosti života, ktorý sa vždy končí smrťou. Spolu s ostatnými živými tvormi – sliepkami, bobrami alebo ustricami – všetci zomierame. Pre ľudí je však v istom zmysle naša ťažká situácia horšia ako pre zvieratá, pretože vieme, že zomrieme (pozri Koh 9,5). Hydina, bobry a ustrice to nevedia. Prečo je teda zasľúbenie vzkriesenia pre nás také kľúčové?`

`Ak je niekto presvedčený, že duša je nesmrteľná a že mŕtvi, najmä spravodliví mŕtvi, po smrti žijú ďalej v nebi, prečo by potom bolo potrebné vzkriesenie na konci časov?`

Západ slnka: 17.32