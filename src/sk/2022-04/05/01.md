---
title:  Vzkriesenie pred krížom
date:  22/10/2022
---

### Texty na tento týždeň
Júda 1,9; Lk 9,28–36; 1Krľ 17,8–24; Lk 7,11–17; Mk 5,35–43; Jn 11,1–44

**Úvodný text**
> 25Ježiš jej povedal: „Ja som vzkriesenie a život. Kto verí vo mňa, aj keď zomrie, bude žiť. 26Nik neumrie naveky, kto žije a verí vo mňa. Veríš tomu?“  (Jn 11,25.26)

Starozmluvné zmienky o vzkriesení, na ktoré sme sa doteraz sústredili, boli väčšinou založené na osobných očakávaniach (Jób 19,25–27, Heb 11,17–19, Ž 49,16, Ž 71,20) a na zasľúbeniach týkajúcich sa budúcnosti (Dan 12,1.2.13). Existujú však aj inšpirované záznamy o prípadoch, keď ľudia skutočne vstali z mŕtvych.

Prvé vzkriesenie sa týka Mojžiša (Júda 9, Lukáš 9,28–36). Počas izraelského kráľovstva bol zasa vzkriesený syn vdovy zo Sarepty (1Krľ 17,8–24) a tiež syn Šunémčanky (2Krľ 4,18–37). Kristus počas svojej pozemskej služby vzkriesil syna vdovy z Naim (Lk 7,11–17), Jairovu dcéru (Lk 8,40–56 Mk 5,21–43) a napokon Lazára (Ján 11). Okrem Mojžiša boli všetci títo ľudia vzkriesení ako smrteľníci, ktorí napokon znova zomreli. Aj tieto prípady potvrdzujú biblické učenie o nevedomom stave mŕtvych (Jób 3,11–13; Ž 115,17; Ž 146,4; Koh 9,5.10). V žiadnom z týchto záznamov, ani v nijakom inom biblickom príbehu o vzkriesení nenachádzame zmienku o údajnom zážitku z posmrtného života.

**Osnova lekcie**

Tento týždeň sa budeme bližšie zamýšľať nad vzkrieseniami, ktoré sa udiali pred Kristovou smrťou a jeho slávnym vzkriesením.

`Júda 1,9; Lk 9,28–36: Vzkriesenie Mojžiša (nedeľa)`

`1Krľ 17,20–24; 2Krľ 4,32–35: Vzkriesenie prostredníctvom Eliáša a Elizea (pondelok)`

`Lk 7,11–17: Vzkriesenie syna vdovy z Naimu (utorok)`

`Mk 5,21–24.35–43: Vzkriesenie Jairovej dcéry (streda)`

`Jn 11,23–27: Vzkriesenie Lazára (štvrtok)`