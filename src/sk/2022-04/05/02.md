---
title:  Vzkriesenie Mojžiša
date:  23/10/2022
---

> <p></p>
> Veď archanjel Michal, keď sa prel v hádke s diablom o Mojžišovo telo, neodvážil sa vyniesť nad ním rúhavý súd, iba čo povedal: „Nech ťa Pán potrestá!“ (Júda 1,9)

> <p></p>
> <sup>28</sup>Asi osem dní po týchto slovách [Ježiš] vzal so sebou Petra, Jána a Jakuba a vystúpil na vrch modliť sa. <sup>29</sup>Počas modlitby sa jeho tvár zmenila a jeho odev zažiaril belobou ako blesk. <sup>30</sup>A hľa, rozprávali sa s ním dvaja muži – Mojžiš a Eliáš, <sup>31</sup>ktorí sa ukázali v sláve a hovorili o jeho odchode, ktorý sa mal naplniť v Jeruzaleme. <sup>32</sup>Petra a tých, čo boli s ním, premohol hlboký spánok. Keď sa prebudili, videli jeho slávu a tých dvoch mužov, čo tam stáli. <sup>33</sup>A keď už od neho odchádzali, povedal Peter Ježišovi: „Učiteľ, je dobré, že sme tu. Urobme tu tri stany: jeden tebe, jeden Mojžišovi a jeden Eliášovi.“ Nevedel však, čo vraví. <sup>34</sup>A kým to hovoril, utvoril sa oblak a zahalil ich. Keď sa ocitli v oblaku, zmocnil sa ich strach. <sup>35</sup>Z oblaku zaznel hlas: „Toto je môj vyvolený Syn, jeho počúvajte!“ <sup>36</sup>A keď hlas doznel, ostal Ježiš sám. V tých dňoch zachovali mlčanie a nikomu nehovorili o tom, čo videli. (Lk 9,28–36)

**Osobné štúdium**

`Aké dôkazy o telesnom vzkriesení Mojžiša nachádzate v dnešných úvodných textoch (Júda 1,9; Lk 9,28–36)?`

Niektorí cirkevní otcovia z Alexandrie tvrdili, že keď Mojžiš zomrel, bolo vidieť dvoch Mojžišov. Jeden mal byť živý v duchu, druhý mŕtvy v tele; jeden Mojžiš vystupujúci do neba s anjelmi, druhý pochovaný v zemi. (Pozri Origenes, Homílie na Jozuu 2.1; Klement Alexandrijský, Strómata 6.15.) Rozdiel medzi nanebovzatím duše a pohrebom tela môže dávať zmysel tým, ktorí veria v grécky koncept nesmrteľnej duše. Táto myšlienka je však Biblii cudzia. Júda 1,9 potvrdzuje biblické učenie o vzkriesení Mojžišovho tela, pretože spor bol „o Mojžišovo telo“, a nie o domnelú dušu, ktorá by žila.

Z textu 5Moj 34,5–7 sa dozvedáme, že Mojžiš zomrel vo veku stodvadsať rokov a Hospodin ho pochoval na skrytom mieste v údolí v krajine Moáb. Mojžiš však nezostal v hrobe dlho. „Sám Boží Syn a anjeli, ktorí Mojžiša pochovali, zostúpili z neba, aby spiaceho svätého vzkriesili. ... Keď teraz Boží Syn hodlal prvýkrát vrátiť mŕtvemu život a ako knieža života sa so svojimi anjelmi blížil k hrobu, satan chcel bojovať o svoju nadvládu. ... Boží Syn sa neznížil k hádke so satanom. ... Boží Syn všetko prenechal vôli svojho Otca a povedal: Nech ťa Pán potrestá. (Júda 1,9) Spasiteľ sa neprel so svojím odporcom, no práve vtedy lámal moc padlého nepriateľa a začal privádzať mŕtveho k životu. Satan nemohol odolať moci Božieho Syna, nemohol zabrániť vzkrieseniu. (357) Tým prišiel o svoju korisť a spravodliví mŕtvi budú vzkriesení.“ (PP 478.479; PP /sk/ 357.358)

Jasný dôkaz o Mojžišovom vzkriesení sa nachádza pri Ježišovom premenení. Tam sa Mojžiš zjavil spolu s prorokom Eliášom, ktorý bol premenený bez toho, aby videl smrť (2Krľ 2,1–11). Mojžiš a Eliáš sa dokonca rozprávali s Ježišom (pozri Lk 9,30.31). Mojžišov vzhľad, dôkaz Kristovho prichádzajúceho víťazstva nad hriechom a smrťou, je tu vyobrazený nezameniteľným spôsobom. Boli to Mojžiš a Eliáš, nie ich „duchovia“ (veď napokon Eliáš nezomrel), ktorí sa zjavili Ježišovi na vrchu premenenia.

**Aplikácia**

`Mojžiš nemal dovolené vstúpiť do pozemského Kanaánu (5Moj 34,1–4), bol však vzatý do nebeského Kanaánu. Čo sa z tejto skutočnosti dozvedáme o tom, že Boh „pôsobením svojej moci v nás a nad to všetko môže urobiť omnoho viac, ako my prosíme alebo rozumieme“ (Ef 3,20)?`

---

#### Dodatečné otázky k diskuzi

`SZ se vůbec nezmiňuje o vzkříšení Mojžíše. Na základě čeho se ale můžeme domnívat, že o něm Židé věděli?`

`O jakém sporu píše Juda?`

`Proč to nemůže být spor o „Mojžíšovu nesmrtelnou duši“?`

`Přemýšlel jsi někdy nad tím, proč musel Mojžíš zemřít? Nebylo by snadnější, kdyby ho Bůh vzal k sobě tak jako Eliáše? K čemu jsi dospěl?`

`Proč přišli Ježíše povzbuzovat před jeho obětí právě Mojžíš a Eliáš?`

`V čem mohlo být Mojžíšovo povzbuzování Ježíše účinnější než Eliášovo?`

`Pokud Eliáš nikdy nezemřel, co se stalo s jeho tělem?`