---
title:  Dva starozmluvné príbehy vzkriesenia
date:  24/10/2022
---

> <p></p>
> <sup>20</sup>A [Eliáš] volal k Hospodinovi: „Hospodin, Bože môj, chceš azda i na vdovu, u ktorej som hosťom, uvaliť nešťastie, keď jej usmrcuješ syna?“ <sup>21</sup>Potom sa tri razy sklonil nad dieťaťom a volal k Hospodinovi: „Hospodin, Bože môj, oživ, prosím, toto dieťa.“ <sup>22</sup>Hospodin vypočul Eliáša, život sa vrátil do dieťaťa a ožilo. <sup>23</sup>Nato vzal Eliáš to dieťa, preniesol ho z hornej miestnosti dnu a odovzdal ho jeho matke. Povedal: „Pozri, tvoj syn žije!“ <sup>24</sup>Žena odvetila Eliášovi: „Teraz som spoznala, že si Boží muž a že slovo Hospodina, ktoré zvestuješ, je pravdivé.“ (1Krľ 17,20–24)

> <p></p>
> <sup>32</sup>Keď Elizeus vošiel do domu, chlapec už ležal mŕtvy na lôžku. <sup>33</sup>Vošiel dnu, zatvoril za oboma dvere a modlil sa k Hospodinovi. <sup>34</sup>Potom vyšiel hore, pritisol sa k dieťaťu, priložil si ústa na jeho ústa, oči na jeho oči a dlane na jeho dlane. Zostal nad ním sklonený, kým sa telo dieťaťa nezahrialo. <sup>35</sup>Pre zmenu chodil sem-tam po dome, vyšiel hore a sklonil sa nad ním. Tu chlapec sedemkrát kýchol a otvoril oči. (2Krľ 4,32–35)

**Osobné štúdium**

`Aké podobnosti a rozdiely vidíte v uvedených príbehoch vzkriesenia?`

`1Krľ 17,8–24`

`2Krľ 4,18–37`

V Liste Hebrejom 11 čítame, že vierou „ženy dostávali späť svojich mŕtvych vzkriesených“ (Heb 11,35). Tak to bolo aj v našich dnešných príbehoch.

Prvý (1Krľ 17,8–24) sa odohral počas veľkého odpadnutia v Izraeli, ku ktorému došlo pod vplyvom kráľa Achába a jeho pohanskej manželky Izebel (Jezábeľ). Keď krajinu pustošilo veľké sucho, Boh prikázal Eliášovi, aby išiel do Sarepty, mesta nachádzajúceho sa mimo Izraela. Tam stretol chudobnú fénickú vdovu, ktorá práve chcela uvariť posledné chudobné jedlo pre seba a svojho syna – a potom bola pripravená zomrieť. Ich životy však boli ušetrené zázrakom, ktorý sprostredkoval prorok Eliáš. Ich múka a olej sa neminuli až do skončenia trýznivého sucha. O niečo neskôr jej syn ochorel a zomrel. Matka v zúfalstve prosila Eliáša, ktorý volal k Hospodinovi. „Hospodin vypočul Eliáša, život sa vrátil do dieťaťa a ožilo.“ (1Krľ 17,22)

Druhý príbeh vzkriesenia (2Krľ 4,18–37) sa odohral v Šunéme, malej dedine južne od vrchu Gilboa. Elizeus pomohol chudobnej vdove zaplatiť dlh zázrakom naplnenia mnohých nádob olejom (2Krľ 4,1–7). Neskôr v Šunéme stretol zámožnú vydatú ženu, ktorá nemala deti. Prorok jej povedal, že bude mať syna, a stalo sa tak, ako predpovedal. Dieťa rástlo a bolo zdravé, no jedného dňa ochorelo a zomrelo. Šunémčanka išla na vrch Karmel, aby sa Elizeovi vyžalovala a poprosila ho o pomoc. Elizeus sa vytrvalo modlil k Hospodinovi a dieťa napokon ožilo.

Ženy z uvedených príbehov mali odlišný pôvod, ale rovnakú spasiteľnú vieru. Fénická vdova hostila proroka Eliáša v mimoriadne ťažkých časoch, keď preňho v Izraeli nebolo bezpečné miesto. Šunémčanka a jej manžel postavili pre proroka Elizea izbu, v ktorej mohol bývať pri prechode ich krajom. Keď deti zomreli, ich verné matky sa obrátili na týchto Božích prorokov a napokon sa mohli tešiť z toho, že ich synovia boli vzkriesení.

**Aplikácia**

`Oba zmienené príbehy sú veľkolepé. Mŕtvi môžu byť vzkriesení! V oboch prípadoch však zostáva nevypovedanou skutočnosťou, že mnohí iní nemohli okúsiť silu takéhoto zázraku. Čo by nás mal naučiť tento smutný fakt o tom, aké dôležité je pre našu vieru zasľúbenie vzkriesenia na konci časov?`

---

#### Dodatečné otázky k diskuzi

`Jakou zkušenost prožil Elijáš v době hladu v Sareptě?`

`Co se asi honilo hlavou fénické vdovy, když se synem zázračně přečkali období hladomoru a pak najednou její dítě zemřelo?`

`Oč prosí Eliáš Hospodina, když jeho hostitelce zemřel syn? Proč neprosí, aby se do jeho těla vrátila nesmrtelná duše?`

`Jak Bible nazývá to, co z mrtvé hmoty dělá živou bytost?`

`Co víš o rodině z druhého příběhu, v němž prorok Elíša vzkřísil další dítě?`

`O čem asi přemýšlela matka tohoto dítěte?`

`Jaké ponaučení si můžeme vzít z toho, že Elíša nejedná stejně jako Eliáš?`