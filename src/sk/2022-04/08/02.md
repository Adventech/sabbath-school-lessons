---
title:  Nádej presahujúca náš život
date:  13/11/2022
---

> <p></p>
> <sup>12</sup>Keď sa teda hlása, že Kristus bol vzkriesený z mŕtvych, ako potom niektorí z vás hovoria, že niet zmŕtvychvstania? <sup>13</sup>Veď ak niet zmŕtvychvstania, ani Kristus nebol vzkriesený. <sup>14</sup>Ak však Kristus nebol vzkriesený, potom je márne naše kázanie a márna je aj vaša viera. <sup>15</sup>Tak by sa zistilo, že sme falošní Boží svedkovia, lebo sme svedčili proti Bohu, že vzkriesil Krista, ktorého nevzkriesil, ak mŕtvi naozaj nevstávajú z mŕtvych. <sup>16</sup>Ak však mŕtvi nevstávajú, ani Kristus nebol vzkriesený. <sup>17</sup>Ak však Kristus nebol vzkriesený, márna je vaša viera – ešte vždy ste vo svojich hriechoch. <sup>18</sup>A tak by zahynuli aj tí, čo zosnuli v Kristovi. <sup>19</sup>Ak iba v tomto živote máme nádej v Kristovi, sme najbiednejší zo všetkých ľudí. (1Kor 15,12–19)

**Osobné štúdium**

Staroveký grécky historik Hérodotos (5. st. pred Kristom) písal o kmeni, ktorý pri narodení dieťaťa začal obdobie smútku, pretože predvídali utrpenie, ktorému bude čeliť nový človiečik, ak sa dožije dospelosti. Akokoľvek sa nám takýto rituál môže zdať nezvyčajný, má svoju logiku.

Vieme, že život je náročný a bolestný, aj keď veríme v Boha a máme nádej na večnosť. Aké ťažké to majú tí, ktorí nemajú žiadnu nádej, a na zemi ich čaká len krátka a často nepokojná existencie. Nejeden svetský spisovateľ sa vyjadril k nezmyselnosti a pominuteľnosti ľudskej existencie. Všetci totiž nielen umierame, ale aj žijeme s vedomím, že raz zomrieme. Toto vedomie robí celý projekt ľudského života (ktorý je sám osebe smutný a zložitý) zdanlivo márnym. Autor Thomas Ligotti sa vo svojom pesimistickom opise vyjadril o ľuďoch ako o „kusoch kaziaceho sa mäsa na rozpadajúcich sa kostiach“. Znie to síce hrôzostrašne, ale aj tento výrok má kus pravdy.

Na rozdiel od podobných pesimistických pohľadov na existenciu človeka máme aj biblické zasľúbenie večného života v Ježišovi. Tento prístup je kľúčový: túto nádej máme v Ježišovi a v tom, čo nám ponúkajú Jeho smrť a vzkriesenie. Akú inú nádej by sme mali bez tohto zasľúbenia?

`Čo hovorí apoštol Pavol v úvodnom texte (1Kor 15,12–19)?`

Pavol jasne hovorí, že naše vzkriesenie je neoddeliteľne spojené s Kristovým vzkriesením. Ak by nebolo vzkriesenia, potom nevstal ani Kristus. A ak Kristus nevstal, „márna je vaša viera – ešte vždy ste vo svojich hriechoch“ (1Kor 15,17). Inými slovami, keď zomrieme, zostávame mŕtvi – a to navždy, preto je všetko márne. Pavol to komentuje slovami: „Ak pre mŕtvych niet vzkriesenia: Jedzme a pime, veď zajtra zomrieme!“ (1Kor 15,32)

Ak sme len protoplazma na báze uhlíka a „počet našich rokov býva sedemdesiat, pri väčšej sile aj osemdesiat“ (Ž 90,10), potom pred nami naozaj nie je príliš optimistická perspektíva. V takejto situácii platí, že „nebo nám stojí za všetko, a ak stratíme nebo, stratíme všetko.“ (SD 349)

**Aplikácia**

`Uvažuj o tom, aká vzácna je naša nádej a viera. Prečo musíme z Božej milosti urobiť všetko, čo je v našich silách, aby sme si uchovali našu nádej?`

---

#### Dodatečné otázky k diskuzi

`Co vše ve tvém životě ovlivňuje víra ve vzkříšení k věčnému životu s Bohem?`

`Změnil by se tvůj život, kdybys zjistil, že žádné vzkříšení neexistuje? Proč?`

`Jak reaguješ, když se setkáš s člověkem, který ztrácí smysl života, protože vnímá blížící se smrt jako konec všeho?`

`V čem jsou Pavlova slova v rozporu s vírou, že smrtí jen přecházíme do jiné dimenze života?`

`EGW píše, že „pokud ztratíme nebe, ztratíme všechno“. Co si o tom myslíš?`

`Kdy a jak můžeme „ztratit nebe“?`