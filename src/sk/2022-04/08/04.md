---
title:  „Ja ho vzkriesim v posledný deň“
date:  15/11/2022
---

> <p></p>
> <sup>47</sup>Amen, amen, hovorím vám: Kto verí, má večný život. <sup>48</sup>Ja som chlieb života. <sup>49</sup>Vaši otcovia jedli mannu na púšti a pomreli. <sup>50</sup>Toto je ten chlieb, ktorý zostupuje z neba, aby nezomrel nik, kto bude z neho jesť. <sup>51</sup>Ja som ten živý chlieb, ktorý zostúpil z neba. Ak niekto je z tohto chleba, bude žiť naveky. A chlieb, ktorý ja dám, je moje telo za život sveta.“ (Jn 6,47–51)

**Osobné štúdium**

Pri jednom zo svojich zázrakov Ježiš nasýtil päťtisícový zástup prostredníctvom malého množstva chleba a rýb (Jn 6,1–14). Keď Ježiš pochopil, že zástup ho chce vyhlásiť za kráľa (Jn 6,15), odplával so svojimi učeníkmi na druhý breh Galilejského jazera. Na druhý deň ho tam však zástup nasledoval. Vtedy predniesol svoje mocné kázanie o chlebe života. Mimoriadny dôraz položil na dar večného života (Jn 6,22–59).

`Prečítaj si text Jn 6,26–51. Ako Ježiš spojil dar večného života s konečným vzkriesením spravodlivých?`

V súvislosti s večným životom Ježiš vo svojej kázni zdôraznil tri základné myšlienky. Najprv sa predstavil ako Boží chlieb, „čo zostupuje z neba a dáva svetu život“ (Jn 6,33.58). Vyhlásením „Ja som [grécky egó eimi] chlieb života“ (Jn 6,35.48) sa Ježiš predstavil ako Veľký „JA SOM“ Starej zmluvy (2Moj 3,14). Po druhé, Ježiš vysvetlil, že v Ňom máme istotu večného života. Toto požehnanie môže mať každý, „kto prichádza ku mne ... a kto verí vo mňa“ (Jn 6,35). A napokon, Ježiš spojil dar nesmrteľnosti s konečným vzkriesením, keď svojich poslucháčov trikrát ubezpečil: „A ja ho vzkriesim v posledný deň“ (Jn 6,40.44.54).

Ježiš dal aj toto úžasné zasľúbenie: „Amen, amen, hovorím vám: Kto verí, má večný život.“ (Jn 6,47) Dar večného života je teda prítomnou realitou. To však neznamená, že veriaci nikdy nezomrie, pretože samotný výraz „ja ho vzkriesim“ (Jn 6,40) predpokladá návrat k životu po smrti.

Myšlienka je jasná. Bez Krista človek nemá večný život. Ale aj po prijatí Krista a získaní istoty večného života zostávame smrteľní, a teda podliehame prirodzenej smrti. Pri druhom príchode nás Ježiš vzkriesi a my vtedy prijmeme dar nesmrteľnosti, ktorý vierou prijímame už dnes. Tento dar máme istý nie preto, že by naša duša bola nesmrteľná, ale na základe Ježišovej spravodlivosti, ktorú dostávame tým, že veríme v neho.

**Aplikácia**

`Uvažuj o Ježišových slovách, že ak v Neho veríme, máme (práve teraz) večný život. Ako ti toto úžasné zasľúbenie môže pomôcť vyrovnať sa s bolestnou realitou našej súčasnej, hoci len dočasnej smrteľnosti?`

---

#### Dodatečné otázky k diskuzi

`Které tři základní myšlenky ohledně věčného života uvedl Ježíš ve svém kázání zaznamenaném v Janově evangeliu?`

`Ježíš se představuje jako „chléb života“. Jak tomu rozumíš?`

`Kdy a jak můžeme získat jistotu věčného života?`

`Proč Ježíš spojuje dar nesmrtelnosti se vzkříšením?`

`Ježíš v souvislosti se vzkříšením vzpomíná „poslední den“. Co tím myslí?`

`Kdy se zbavíme své smrtelnosti a získáme jednou provždy nesmrtelnost?`