---
title:  Keď zaznie Božia poľnica
date:  16/11/2022
---

> <p></p>
> <sup>13</sup>Nechceme, bratia, aby ste nevedeli, ako je to so zosnulými, aby ste sa nermútili ako ostatní, ktorí nemajú nádej. <sup>14</sup>Veď ak veríme, že Ježiš zomrel a vstal z mŕtvych, tak Boh skrze Ježiša privedie spolu s ním aj tých, čo zosnuli. <sup>15</sup>Toto vám totiž hovoríme podľa Pánovho slova: My, ktorí zostaneme nažive až do Pánovho príchodu, nepredídeme zosnulých. <sup>16</sup>Lebo vo chvíli, keď zaznie povel, hlas archanjela a Božia poľnica, sám Pán zostúpi z neba a prví vstanú tí, čo zomreli v Kristovi; <sup>17</sup>potom my, ktorí zostaneme nažive, spolu s nimi budeme uchvátení v oblakoch hore v ústrety Pánovi a budeme tak navždy s Pánom. <sup>18</sup>Potešujte sa navzájom týmito slovami. (1Tes 4,13–18)

**Osobné štúdium**

Solúnčania boli presvedčení, že večný život dostanú len tí, ktorí zostanú nažive až do Ježišovho druhého príchodu. „Starostlivo dbali o život svojich priateľov, aby nezomreli a nestratili požehnanie, ktoré majú dostať pri Pánovom príchode. Ich milovaní však jeden po druhom od nich odchádzali, veriaci sa ustarostene dívali do tváre svojich mŕtvych a neodvažovali sa dúfať, že by sa s nimi mali ešte stretnúť v budúcom živote.“ (AA 258; SA 156)

`Ako Pavol napravil túto mylnú predstavu vo svojom liste (1Tes 4,13–18)?`

Text 1Tes 4,14 zostáva často nepochopený. Čitatelia majú tendenciu nesprávne rozumieť slovám „Boh skrze Ježiša privedie spolu s ním aj tých, čo zosnuli“. Mnohí z tých, čo prijímajú učenie o nesmrteľnej duši, naznačujú, že Boh spolu s Kristom privedie pri druhom príchode na zem z neba duše spravodlivých zosnulých. Tieto duše tak budú znova spojené s ich vzkriesenými telami. Takýto výklad však nie je v súlade s celkovým Pavlovým učením o tejto téme.

„Dôvod, prečo môžu mať solúnski kresťania nádej, keď smútia za zosnulými členmi svojej cirkvi, je ten, že Boh ich ‚privedie‘, teda vzkriesi týchto zosnulých veriacich a spôsobí, že budú prítomní pri Kristovom návrate, takže budú ,s ním‘. Z toho vyplýva, že títo zosnulí veriaci nebudú v nejakej nevýhode kvôli Kristovmu príchodu, ale budú ,s ním‘ takým spôsobom, že sa so živými veriacimi budú rovnako podieľať na sláve spojenej s jeho návratom.“ (WEIMA J. A. D., 1–2 Thessalonians, Baker Exegetical Commentary on the New Testament. Grand Rapids, MI, Baker Academic, 2014, p. 319)

Ak by duše spravodlivých mŕtvych už boli s Pánom v nebi, apoštol Pavol by nemusel spomínať konečné vzkriesenie ako kresťanskú nádej. Mohol len spomenúť, že spravodliví sú už u Pána. Namiesto toho však hovorí, že tí, „čo zosnuli“ v Kristovi (1Tes 4,14), budú na konci časov vzkriesení z mŕtvych.

**Aplikácia**

`Nádej na konečné vzkriesenie priniesla zarmúteným Solúnčanom útechu. Tá istá nádej nám môže pomôcť s istotou čeliť bolestivým chvíľam, keď nám chladné zovretie smrti berie našich blízkych. Aká je tvoja skúsenosť s touto nádejou?`

---

#### Dodatečné otázky k diskuzi

`Proč si Pavel přeje, aby už Tesaloničtí dále nežili „v nevědomosti o údělu těch, kdo zesnuli“?`

`Proč Pavel zdůrazňuje, že ti, kdo se dožijí Ježíšova příchodu, nepředběhnou ty, kteří na tuto událost „čekají“ v hrobě?`

`Co čeká živé i vzkříšené? Čím musí projít?`

`Jak si to „uchvácení“ představuješ?`

`Jsou pro tebe Pavlova slova důvodem k potěšení? Proč?`

`Už jsi někdy někoho potěšil Pavlovým textem o vzkříšení? Poděl se s námi o to, jak to dopadlo.`