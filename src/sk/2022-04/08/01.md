---
title:  Novozmluvná nádej
date:  12/11/2022
---

### Texty na tento týždeň
1Kor 15,12–19, Jn 14,1–3, Jn 6,26–51, 1Tes 4,13–18, 1Kor 15,51–55

**Úvodný text**
> 11A to je svedectvo, že nám Boh dal večný život a tento život je v jeho Synovi. 12Kto má Syna, má život; kto nemá Božieho Syna, nemá život.  (1Jn 5,11.12)

Napriek tomu, že Nová zmluva bola napísaná po grécky, všetci autori (pravdepodobne okrem Lukáša) boli Židia. K otázke ľudskej prirodzenosti preto pristupovali z hebrejskej celostnej perspektívy, nie z gréckej pohanskej perspektívy.

Pre Krista a apoštolov nebola kresťanská nádej nejakou novou nádejou, ale skôr rozvinutím nádeje, ktorou žili už patriarchovia a proroci. Kristus napríklad spomenul, že Abrahám predvídal a radoval sa, že uvidí jeho deň (Jn 8,56). Júda napísal, že Henoch prorokoval o druhom príchode (Júda 1,14.15). A List Hebrejom hovorí o hrdinoch viery očakávajúcich nebeskú odmenu, ktorú však nedostanú, kým my nedostaneme tú našu (Heb 11,39.40). Toto vyhlásenie by nemalo zmysel, keby ich duše boli už s Pánom v nebesiach.

Zdôraznením, že večný život majú len tí, ktorí sú v Kristovi (1Jn 5,11.12), Ján vyvracia teóriu o prirodzenej nesmrteľnosti duše. Bez spásneho vzťahu s Kristom totiž neexistuje večný život. Nádej Novej zmluvy je teda nádejou upriamenou na Krista. Je to jediná nádej, že naša smrteľná existencia sa jedného dňa stane nesmrteľnou.

**Osnova lekcie**

V tejto lekcii sa pozrieme na novozmluvné texty vyjadrujúce krásnu nádej na Kristov návrat a s ním spojené vzkriesenie.

`1Kor 15,12–19: Nádej presahujúca náš život (nedeľa)`

`Jn 14,1–3: „Prídem čoskoro!“ (pondelok)`

`Jn 6,47–51: „Ja ho vzkriesim v posledný deň“ (utorok)`

`1Tes 4,13–18: Keď zaznie Božia poľnica (streda)`

`1Kor 15,51–55: Večné stretnutie (štvrtok)`

---

#### Dodatečné otázky k diskuzi

`Čteš raději Starý nebo Nový zákon? Proč?`

`Je nějaký rozdíl mezi Starým a Novým zákonem? Pokud ano, jaký?`

`Proč se tolik křesťanů domnívá, že Bůh Nového zákona je jiný Bůh Starého zákona?`

`Který text Nového zákona považuješ za nejdůležitější? Proč?`

`Co to znamená „mít Syna“?`

`Máš život věčný? Jak se to u tebe projevuje v praxi?`