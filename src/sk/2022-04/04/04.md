---
title:  „Z hlbín zeme“
date:  18/10/2022
---

> <p></p>
> <sup>17</sup>Bože, učil si ma od mladosti a ja dosiaľ hlásam tvoje obdivuhodné skutky. <sup>18</sup>Ani keď zostarnem a zošediviem, neopúšťaj ma, Bože, kým neoboznámim s tvojím mocným ramenom všetky budúce pokolenia. <sup>19</sup>Tvoja moc a tvoja spravodlivosť, Bože, siahajú k výšinám. Vykonal si veľké veci, Bože, kto sa ti vyrovná? <sup>20</sup>Dal si mi okúsiť mnohé súženia a biedy, no znova ma oživíš a vyvedieš z hlbín zeme. <sup>21</sup>Zveľadíš moju dôstojnosť a znova ma potešíš. <sup>22</sup>Aj ja ti budem ďakovať hrou na harfe za tvoju vernosť, môj Bože. Ospevovať ťa budem pri citare, Svätý Izraela! (Ž 71,17-22)

**Osobné štúdium**

`Prečítajte si Žalm 71. Čo vyplýva z textu, keď žalmista o Bohu hovorí: „znova ma oživíš a vyvedieš z hlbín zeme“ (Ž 71,20)?`

V Žalme 49 sme našli dojímavé vyjadrenie nádeje na vzkriesenie, na rozdiel od falošných istôt bláznov, ktorí sa spoliehajú na svoje bohatstvo. V Žalme 71 hľadá žalmista istotu a nádej u Boha v situácii, keď je obklopený nepriateľmi a falošnými žalobcami, ktorí hovoria, že Boh ho opustil (Ž 71,10.11).

Uprostred skúšok nachádza žalmista útechu a istotu v spomienkach na to, ako sa oňho Boh staral v minulosti. Uvedomuje si, že Boh ho chránil od narodenia (Ž 71,6). Potom vyznáva, že Hospodin bol jeho Učiteľom (Ž 71,17).

S istotou, že Boh bol jeho skalou a pevnosťou, prosí: „Buď mi skalným útočiskom, kam smiem kedykoľvek prísť.“ (Ž 71,3) „Nezavrhuj ma v čase staroby, keď mi ubúda síl, neopúšťaj ma!“ (Ž 71,9) „Bože, nevzďaľuj sa odo mňa! Môj Bože, ponáhľaj sa mi pomôcť!“ (Ž 71,12) A potom dodáva: „Dal si mi okúsiť mnohé súženia a biedy, no znova ma oživíš a vyvedieš z hlbín zeme.“ (Ž 71,20)

Výraz „z hlbín zeme“ môžeme doslovne chápať ako zmienku o budúcom telesnom vzkriesení žalmistu. Zdá sa však, že kontext uprednostňuje metaforický opis žalmistovho stavu hlbokej depresie, ako keby ho pohltila zem (porovnaj so Ž 88,7 a Ž 130,1.2). Mohli by sme teda povedať, že „ide predovšetkým o obraznú reč s náznakmi telesného vzkriesenia“ (Andrews Study Bible, Ž 71,20).

Je dôležité pochopiť, že bez ohľadu na to, v akej sme situácii, Boh je tu a stará sa o nás. A napokon, naša nádej nespočíva v tomto živote, ale v živote, ktorý príde – vo večnom živote, ktorý máme v Ježišovi po našom vzkriesení pri Jeho návrate.

**Aplikácia**

`Každý z nás prežil ťažké chvíle, naplnené trápením a bolesťou. Ako ti pohľad upretý na Božiu pomoc v minulosti môže pomôcť naďalej mu dôverovať – a to aj vtedy, keď sa ti Boh zdá príliš vzdialený?`

---

#### Dodatečné otázky k diskuzi

`Jak na tebe působí čtení tohoto žalmu? Co z něho vyzařuje?`

`Co má autor žalmu na mysli, když píše o vyvedení „z propasti země“? Proč to můžeme vnímat jeho víru ve vzkříšení?`

`Kde bere autor žalmu jistotu, že ho Bůh přivede nazpět „z propasti země“?`

`Máš také zkušenosti s tím, že ses ocitnul v beznadějné situaci, ale Bůh našel způsob, jak tě zachránit?`

`Kterou zkušenost s Boží záchrannou mocí považuješ ve svém dosavadním životě za největší? Už jsi ji někomu vyprávěl? Proč?`

`Jak ti podobné zkušenosti pomáhají věřit tomu, že kdyby v budoucnu Bůh nezasáhl a nechal tě zemřít (třeba jako mučedníka), budeš znovu žít?`