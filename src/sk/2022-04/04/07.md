---
title:  Podnety na zamyslenie
date:  21/10/2022
---

V knihe Proroci a králi si prečítajte kapitolu „Obraz budúcej slávy“ (PP 722–733; PP /sk/ 383–390).

Moderná veda učí, že všetka hmota sa skladá z atómov, zložených z dvoch menších častíc, kvarkov a leptónov, o ktorých sa predpokladá, že sú stavebnými kameňmi celej fyzickej reality. Ak teda v jadre fyzického sveta sú kvarky a leptóny, nemohol by Boh, ktorý tento svet nielen stvoril a udržiava, jednoducho prekonfigurovať kvarky a leptóny, keď príde čas nás vzkriesiť? Ateista Bertrand Russell sa vysmieval vzkrieseniu a pýtal sa, čo sa stane s tými, ktorých zjedli kanibali, pretože ich telá sú teraz súčasťou kanibalov, a teda kto dostane čo pri vzkriesení? Predpokladajme však, že Hospodin jednoducho chytí kvarky a leptóny, základné stavebné kamene existencie, a na základe informácií, ktoré má o každom z nás, nás z týchto kvarkov a leptónov znova stvorí. Nepotrebuje pôvodné častice, ktoré boli našou súčasťou. Nech to robí akokoľvek, Boh, ktorý stvoril vesmír, nás môže znova stvoriť, čo sľubuje urobiť pri vzkriesení mŕtvych.

„Darca života pri prvom vzkriesení povolá svoje vykúpené vlastníctvo a až do víťaznej hodiny, keď zaznie posledné trúbenie a obrovské vojsko príde k večnému víťazstvu, bude každý spiaci svätý držaný v bezpečí a bude strážený ako vzácny klenot, ktorého Boh pozná po mene. Mocou Spasiteľa, ktorá v nich prebývala, kým žili, a pretože mali účasť na božskej prirodzenosti, budú vzkriesení z mŕtvych.“ (4BC 1143)

**Námety na spoločné uvažovanie**

`Odhaduje sa, že existujú dva bilióny galaxií, z ktorých každá pozostáva zo stoviek miliárd hviezd. Niektoré z týchto hviezd majú planéty, ktoré okolo nich obiehajú, rovnako ako planéty v našej slnečnej sústave obiehajú okolo Slnka. Zamyslite sa nad neuveriteľnou mocou Boha, ktorý nielenže stvoril všetky tieto hviezdy, ale ich aj udržiava a pozná po mene (Ž 147,4). Hoci táto úžasná realita nie je dôkazom, že ten istý Boh môže alebo bude kriesiť mŕtvych, môže nám odhaliť, že niečo také ako vzkriesenie určite nie je nad jeho sily. Prečo?`

`Text Hebrejom 11 zdôrazňuje vernosť a očakávania mnohých „hrdinov viery“ staroveku. Ako môže táto kapitola obohatiť naše chápanie nádeje, ktorú mali postavy v Starej zmluve ešte pred Ježišovým vzkriesením?`

Západ slnka: 17.45

---

#### Dodatečné otázky k diskuzi

`Zažil jsi během svého studia Bible a této lekce nějaké překvapení? Jaké?`

`Co děláš, když na tebe dolehne tíseň z toho, jak ti pomalu ubývají síly?`

`Jak tvůj život ovlivňuje víra ve vzkříšení a věčný život?`

`Co tě dnes zaujalo v naší diskuzi?`