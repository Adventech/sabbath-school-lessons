---
title:  „Uvidím Boha“
date:  16/10/2022
---

> <p></p>
> <sup>25</sup>Ja viem, že môj Vykupiteľ žije a nakoniec sa postaví nad prachom! <sup>26</sup>Aj potom, keď moja koža bude takto zodratá, zo svojho tela uvidím Boha, <sup>27</sup>svojimi očami ho pri sebe uvidím – nie niekto cudzí. Moje vnútro už hynie túžbou. (Jób 19,25–27)

> <p></p>
> Boha nikto nikdy nevidel. Jednorodený Boží, ktorý je v lone Otca, nám ho zjavil. (Jn 1,18)

> <p></p>
> <sup>15</sup>Blahoslavený a jediný Panovník, Kráľ kraľujúcich a Pán panujúcich, <sup>16</sup>on, ktorý jediný má nesmrteľnosť a prebýva v neprístupnom svetle, ktorého nikto z ľudí nevidel a ani nemôže vidieť. Jemu česť a večná moc. Amen. (1Tim 6,15.16)

**Osobné štúdium**

`Uvažuj o úvodných veršoch (Jób 19,25–27; Jn 1,18 a 1Tim 6,16). Kedy a za akých okolností Jób očakával, že „uvidí Boha“?`

Život nie je fér. Uvedomujeme si to najmä vtedy, keď vidíme „dobrých“ trpieť a „nespravodlivých“ prosperovať (pozri Ž 73,12–17, Mal 3,14–18). Jób bol „bezúhonný a priamy“ a „bál sa Boha a stránil sa zlého“ (Jób 1,1). Napriek tomu Boh dovolil satanovi, aby Jóba tragicky sužoval. Telesne bolo jeho telo poznačené bolestivou chorobou (Jób 2,1–8). Materiálne stratil veľkú časť svojho dobytka a majetku (Jób 1,13–17). Vo svojej domácnosti prišiel o sluhov, a dokonca aj svoje vlastné deti (Jób 1,16.18). Okrem toho bol obklopený priateľmi, ktorí sa ho v snahe zachrániť snažili priviesť k pokániu vyjadrujúc myšlienku, že je nekajúcim hriešnikom, ktorý si svoje utrpenie zaslúži (Jób 4,1–5.27; Jób 8,1–22, Jób 11,1–20 atď.). Dokonca aj jeho manželka povedala: „Čo sa ešte stále pridŕžaš svojej bezúhonnosti? Rúhaj sa Bohu a zomri!“ (Jób 2,9)

Jób nemohol tušiť, že sa dostal do centra obrovského kozmického zápasu medzi Bohom a satanom. Sužovaný zápasmi a utrpením ľutoval, že sa vôbec narodil (Jób 3,1–26). Jeho bezpodmienečná vernosť Bohu je dobre vyjadrená slovami: „Hľa, i keby ma zabil, budem dúfať v neho.“ (Jób 13,15; Roh). Aj keď mal pocit, že jeho život sa rýchlo blíži k záveru, držal sa uistenia, že smrť nebude mať posledné slovo. So silným presvedčením povedal, že hoci zomrie, jeho Vykupiteľ sa jedného dňa postaví nad jeho prachom a on, Jób, uvidí na vlastné oči Boha (Jób 19,25–27). „Toto je jasná odvolávka na vzkriesenie.“ (3BC 549)

Aká nádherná nádej napriek tragédii! Uprostred choroby a bolesti, postihnutý ekonomickým kolapsom a emocionálnym zrútením a zahrnutý výčitkami okolia, Jób dokázal v diaľke tušiť a očakávať deň, keď vstane z mŕtvych a uvidí svojho milovaného Vykupiteľa. Jóbov výrok o vzkriesení bol naplnený tým istým uistením, aké o stáročia neskôr povedala Marta Ježišovi: „Viem, že [Lazár] vstane pri vzkriesení v posledný deň.“ (Jn 11,24) Podobne ako Marta, aj Jób sa vierou držal tohto zasľúbenia. Na rozdiel od Jóba, Marta mohla už čoskoro nadobudnúť silné empirické dôkazy o svojej viere.

**Aplikácia**

`Ako sa môžeš naučiť dôverovať Bohu aj uprostred krutej nespravodlivosti života?`

---

#### Dodatečné otázky k diskuzi

`Co vše Jóba postihlo, když chtěl ďábel vyzkoušet, zda Bohu neslouží jen díky tomu, že mu Bůh žehná?`

`Jaká naděje Jóbovi pomáhala v nejhorších chvílích jeho života?`

`Jak mohl Jób tvrdit, že uvidí Boha, když ho zatím ještě nikdo neviděl?`

`Jób prokázal „bezpodmínečnou věrnost Bohu“. Co bys mi poradil, kdybych se tě ptal, jak je možné takovou věrnost získat?`

`Věříš tomu, že se Bůh jednou zastaví i nad tvým „prachem“? Proč?`

`Jak tvůj život (a tvé stárnutí) ovlivňuje víra, že díky Boží milosti smrt nebude mít poslední slovo?`

`Marta, sestra Lazara, také věřila ve vzkříšení. Jakou měla oproti Jóbovi výhodu?`