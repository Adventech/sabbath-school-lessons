---
title:  Z moci hrobu
date:  17/10/2022
---

> <p></p>
> <sup>6</sup>Prečo sa mám báť v zlých dňoch, keď ma tiesni zločinnosť záškodníkov, <sup>7</sup>ktorí sa spoliehajú na svoj majetok a vystatujú sa veľkým bohatstvom? <sup>8</sup>Nikto nemôže vykúpiť ani brata, ani za seba dať Bohu cenu zmierenia, <sup>9</sup>lebo priveľké je výkupné za život. Navždy sa musí zriecť toho, <sup>10</sup>že bude žiť naveky a že nikdy neuzrie hrob. <sup>11</sup>Veď vidí, že zomierajú múdri, hynie blázon i nerozumný a svoje bohatstvo nechávajú iným. <sup>12</sup>Navždy majú v hrobe svoj domov a príbytok z rodu na rod, hoci pozemky pomenovali svojím menom. <sup>13</sup>Človek si v blahobyte ani neodpočinie, je ako zviera, ktoré hynie. <sup>14</sup>Taký je údel tých, čo si nerozvážne dôverujú, aj ich nasledovníkov, čo schvaľujú ich reči. – Sela – <sup>15</sup>Rútia sa do podsvetia ako ovce, smrť im bude pastierom. Zostúpia priamo do hrobu, ich podoba sa rozplynie v podsvetí, zostanú bez svojich príbytkov. <sup>16</sup>Mňa však vykúpi Boh, vytrhne ma z moci podsvetia. (Ž 49,6–16)

**Osobné štúdium**

`Prečítaj si Žalm 49. Čo dávalo žalmistovi istotu konečného vzkriesenia (Ž 49,16)? V čom sa líšil jeho pohľad od tých, ktorí zomreli bez tejto istoty (Ž 49,6–15)?`

Žalm 49 hovorí o falošnej dôvere hlupákov, „ktorí sa spoliehajú na svoj majetok a vystatujú sa veľkým bohatstvom“ (Ž 49,7) a sami sebe žehnajú (Ž 49,19). Správajú sa, akoby ich domy a ich vlastná sláva trvali naveky (Ž 49,12.18).

Sú to však blázni, ktorí zabúdajú, že ich česť sa vytráca a že zahynú ako zver (Ž 49,13). „Rútia sa do podsvetia ako ovce, smrť im bude pastierom. Zostúpia priamo do hrobu, ich podoba sa rozplynie v podsvetí, zostanú bez svojich príbytkov.“ (Ž 49,15)

Ide o podobnú myšlienku, ako už storočia predtým vyslovil Jób: „Nahý som vyšiel zo života matky a nahý sa ta vrátim.“ (Jób 1,21; pozri aj 1Tim 6,7) Žalmista ukazuje, že blázni aj múdri zomierajú a „svoje bohatstvo prenechávajú iným“ (Ž 49,11).

Je však medzi nimi zásadný rozdiel. Na jednej strane sú blázni, ktorí zahynú, hoci sa snažia nájsť istotu v pominuteľnom bohatstve a márnych úspechoch. V protiklade k nim stoja múdri, ktorí sa vierou pozerajú za dejiny utrpenia a väzenie hrobu. Vidia slávnu odmenu, ktorú im Boh pripravil (1Pt 1,4). Takýto pohľad na budúcnosť viedol žalmistu k výroku: „Mňa však vykúpi Boh, vytrhne ma z moci podsvetia.“ (Ž 49,16)

V súlade s nádejou Starej zmluvy tento výrok nenaznačuje, že v čase žalmistovej smrti by jeho duša okamžite odletela do neba. Žalmista len hovorí, že nezostane navždy v hrobe. Príde čas, keď ho Boh vytrhne zo smrti a vezme do nebeských príbytkov.

Tento text opäť vyzdvihuje istotu budúceho vzkriesenia, ktorá prináša nádej, uistenie a zmysel súčasnej existencie. Takže múdri dostanú slávnu večnú odmenu, ktorá je oveľa väčšia, než akú by si mohli nadobudnúť blázni počas svojho krátkeho života.

**Aplikácia**

`V čom sa prejavuje bláznovstvo tých, ktorí veria vo svoje bohatstvo a úspechy? Ako ťa môže pohľad upretý na kríž uchrániť, aby si sa nedopustil rovnakej chyby ako oni?`

---

#### Dodatečné otázky k diskuzi

`Co má autor žalmu na mysli, když zpívá o „vytržení ze spárů podsvětí“?`

`V čem se v přístupu ke smrti a vzkříšení liší moudří lidé od hlupáků?`

`Znáš někoho, kdo odmítá přemýšlet a mluvit o své smrti (a pohřbu)? Proč je to pro mnohé lidi tabu?`

`Proč je třeba počítat s vlastní smrtelností? V čem nám to pomůže?`

`Jaké myšlenky tě napadají, když přemýšlíš o tom, jak je náš život křehký?`

`Umíš se dívat vírou „za prožité utrpení a vězení hrobu“, jak o tom píše autor této lekce? Co to znamená a jak se to dělá?`

`Souhlasíš s tím, že jistota vzkříšení dává „smysl současné existenci“? Proč?`