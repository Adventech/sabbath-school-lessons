---
title:  Starozmluvná nádej
date:  15/10/2022
---

### Texty na tento týždeň
Jób 19,25–27; 1Tim. 6,16; Žalm 49; Žalm 71; Iz 26,14.19; Daniel 12

**Úvodný text**
> 17Vo viere Abrahám obetoval Izáka, keď bol skúšaný, a jednorodeného prinášal ako obetu ten, ktorý dostal prisľúbenia 18a ktorému bolo povedané: Po Izákovi sa bude volať tvoje potomstvo. 19Usudzoval totiž, že Boh má moc vzkriesiť aj mŕtvych. Preto dostal Izáka naspäť aj ako predobraz vzkriesenia. (Heb 11,17–19)

Starozmluvná nádej nie je založená na antických filozofických myšlienkach o prirodzenej nesmrteľnosti duše, ale na biblickom učení o konečnom vzkriesení z mŕtvych.

Ako by však bolo možné znova priviesť k životu už neexistujúce ľudské telo, ktoré sa rozložilo, bolo spopolnené alebo inak zničené? Ako môže niekto, kto bol napríklad stáročia mŕtvy, znovu získať svoju identitu?

Tieto otázky nás vedú k zamysleniu nad tajomstvom života. Žijeme a užívame si život, ktorý nám Boh každý deň obnovuje vo svojej milosti. Aj bez toho, aby sme dokonale rozumeli nadprirodzenému pôvodu života, z Písma vieme, že na počiatku Boh priviedol život k existencii z neživota mocou svojho Slova (Genezis 1; Ž 33,6.9). Ak teda na počiatku Boh stvoril život na zemi z ničoho (latinsky ex nihilo), prečo by sme mali pochybovať o jeho schopnosti znovu vytvoriť ľudský život a obnoviť jeho pôvodnú identitu?

**Osnova lekcie**

Tento týždeň sa zamyslíme nad tým, ako sa v starozmluvných časoch rozvinula predstava o konečnom vzkriesení, s osobitným zameraním na výroky Jóba, niektorých žalmistov a prorokov Izaiáša a Daniela.

`Jób 19,25–27: Jóbova nádej na vzkriesenie (nedeľa)`

`Ž 49,6–16; 71,17–22: Nádej na vzkriesenie v Žalmoch (pondelok, utorok)`

`Iz 26,14.19: Izaiášova nádej na vzkriesenie (streda)`

`Dan 12,1–3: Danielova nádej na vzkriesenie (štvrtok)`

---

#### Dodatečné otázky k diskuzi

`Jak bys vysvětlil malému dítěti, co je to ta naděje, o které se píše v Bibli?`

`Jakou roli hraje v naděje v našem životě?`

`Jaké „naděje“ mají ateisti?`

`Jakou zásadní naději do našeho života přináší Bůh a víra v něj?`

`Kdy se v Bibli poprvé setkáváme s potřebou naděje?`

`Proč je dobré vědět, že Bůh jednou zničí zlo a nastolí království lásky?`

`K jaké naději se upínal v době těžké zkoušky Abraham?`