---
title:  Cena pýchy
date:  28/09/2022
---

> <p></p>
> <sup>12</sup>Ako si padla z neba, žiarivá zornička! Zrazený si na zemi, vládca nad národmi! <sup>13</sup>Veď v srdci si si povedal: „Do nebies vystúpim, až nad Božie hviezdy vyvýšim svoj trón, sídliť chcem na vrchu zhromaždenia, na najkrajnejšom severe. <sup>14</sup>Vystúpim do výšin oblakov, prirovnám sa k Najvyššiemu.“ <sup>15</sup> Do podsvetia si však zvrhnutý, do najhlbšej jamy. (Iz 14,12–15)

**Osobné štúdium**

V Písme môžeme pozorovať dva protichodné motívy. Na jednej strane stoja motívy Sálema, vrchu Sion, Jeruzalema a Nového Jeruzalema, ktoré predstavujú Božie kráľovstvo. Druhým motívom je téma Bábela a Babylon, ktoré odkazujú na satanovu falošnú vládu. Boh opakovane povoláva svoj ľud z pohanského Babylona, aby mu slúžil v zasľúbenej krajine.

Boh napríklad vyzýva Abrama, aby sa presťahoval z chaldejského mesta Ur do krajiny Kanaán (1Moj 11,31–12,9). Na konci svojho dlhého vyhnanstva Izraeliti opustili Babylon a vrátili sa do Jeruzalema (Ezdráš 2). V knihe Zjavenie čítame, že na konci časov Boh vyzýva svoj ľud na opustenie Babylona (Zj 14,8), aby s Ním nakoniec mohol ľud prebývať na vrchu Sion, v Novom Jeruzaleme (Zj 14,1; 21,1–3.10).

`Uvažuj o úvodnom texte (Iz 14,12–15). Aké následky mala Luciferova pýcha pre vesmír a pre tento svet?`

V Biblii mesto Babylon predstavuje moc, ktorá je v priamom protiklade k Bohu a Jeho kráľovstvu. Babylonský kráľ (so zvláštnou narážkou na Nebukadnesara) sa stáva symbolom pýchy a arogancie. Boh zjavil kráľovi Nebukadnesarovi, že Babylon je len zlatou hlavou veľkej sochy, ktorá predstavuje po sebe nasledujúce ríše (Dan 2,37.38). Kráľ spochybnil Božie zjavenie a vytvoril sochu celú zo zlata – symbol toho, že jeho kráľovstvo bude trvať naveky. A nielen to. Pyšný panovník od všetkých vyžadoval, aby túto sochu – a teda jeho samotného – uctievali (Daniel 3). Podobne ako v prípade kráľa Týru (Ezech 28,11–19), aj babylonský kráľ sa stal symbolom Luciferovej skazy.

Text Izaiáš 14,3–11 opisuje pád povýšeneckého a utláčajúceho babylonského kráľa. Potom Izaiáš mení optiku. Z dejinných udalostí zaostruje pohľad na nebeské nádvoria a zdôrazňuje, že podobný pyšný a arogantný duch spôsobil pád Lucifera. Text vysvetľuje, že Lucifer plánoval povýšiť svoj trón nad všetky nebeské zástupy a postaviť sa na roveň „Najvyššiemu“ (Iz 14,14). Bol to začiatok novej, nepriateľskej situácie, v ktorej Lucifer svojím sebectvom a snahou povýšiť sa spochybnil Božiu nezištnú lásku. Nepriateľ sa nebál obviniť Boha z toho, čo bolo jeho vlastným problémom, a rozšíril svoje lži medzi ostatné nebeské bytosti. Tu niekde sa ukrýva záhadný pôvod zla vo vesmíre.

**Aplikácia**

`Prečo je také ľahké byť pyšný na svoje postavenie alebo úspechy? Ako nám môže pohľad upretý na kríž pomôcť, aby sme nepadli do takejto pasce?`

---

#### Dodatečné otázky k diskuzi

`Co nového se o Luciferovi a jeho pádu dovídáme u Izajáše?`

`Jaká touha se objevila v nitru Lucifera?`

`Co jsou to ta „posvátná návrší“?`

`Jak rozumíš tomu, že se chtěl Lucifer „měřit s Nejvyšším“?`

`Proč se stvoření nikdy nemůže plně vyrovnat Stvořiteli?`

`V čem je pýcha tak nebezpečná?`

`Máš nějakou oblast, v níž ti hrozí pýcha? Proč?`

`Proč bychom si měli neustále opakovat, že vše, co máme, je od Boha?`