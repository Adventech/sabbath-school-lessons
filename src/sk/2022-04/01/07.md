---
title:  Podnety na zamyslenie
date:  30/09/2022
---

V knihe Patriarchovia a proroci si prečítajte kapitolu „Prečo Boh dopustil hriech?“ (PP 33–43; PP /sk/ 16–24) a v knihe Veľký spor vekov kapitolu „Pôvod zla“ (GC 492–504; VSV 355–363).

„Neexistovala žiadna iná nádej na vykúpenie tých [satana a jeho anjelov], ktorí boli svedkami nevýslovnej nebeskej slávy, tešili sa z nej, videli ohromnú, nevypovedateľnú Božiu velebnosť a v prítomnosti všetkej tejto slávy sa proti Nemu vzbúrili. Neexistovali žiadne nové a úžasné prejavy vznešenej Božej moci, ktoré by na nich mohli zapôsobiť tak hlboko ako tie, ktorých už boli svedkami. Ak boli schopní vzbúriť sa v samotnej prítomnosti nevýslovnej slávy, nemohli sa dostať do priaznivejšieho stavu, aby bolo ich konanie ospravedlnené. Neexistovala žiadna náhradná moc ani žiadne väčšie výšky a hĺbky nekonečnej slávy, ktoré by premohli ich žiarlivé pochybnosti a vzdorovité reptanie. Ich vina a trest musia byť úmerné ich vznešeným výsadám v nebeských sieňach.“ (Con 21)

„Boh s Kristom vedeli od počiatku o odpadnutí satana a o páde človeka zvedeného týmto odpadlíkom. Boh nedal podnet k existencii hriechu, no predvídal ho a proti tejto strašnej skutočnosti urobil opatrenie. Jeho láska k svetu bola taká veľká, že sa zmluvne zaviazal dať svojho jednorodeného Syna, aby nezahynul, ale večný život mal každý, kto verí v neho. (Jn 3,16)“ (DA 22; TV 11)

**Námety na spoločné uvažovanie**

`Uvažujte spoločne o otázke, či je Boh v konečnom dôsledku zodpovedný za vznik a existenciu zla v našom svete. Ako by sme sa mohli snažiť odpovedať na takéto obvinenie?`

`Ako kríž súvisí s naším chápaním problematiky zla? Prečo musí byť Kristova obeť ústredným bodom každého chápania pôvodu zla?`

`Po tisícročiach hriechu a utrpenia v našom svete by si satan mal úplne uvedomovať tragické následky svojej vzbury. Prečo potom stále pokračuje vo svojej vzbure proti Bohu?`

`V texte Mt 5,43–48 Kristus hovorí o Božej bezpodmienečnej láske ku všetkým ľudským bytostiam ako o vzore pre všetky naše vzťahy. Ako môžeme tento vzor lepšie odzrkadľovať vo svojej rodine a v cirkvi?`

`Apoštol Peter nás varuje, že „protivník, diabol, obchádza ako revúci lev a hľadá, koho by zožral.“ (1Pt 5,8; Roh) Prečítajte si tiež text Ef 6,10–20. Ako môžeme premôcť „úklady diabla“ (Ef 6,11)?`

Západ slnka: 18.28

---

#### Dodatečné otázky k diskuzi

`Co a proč tě nejvíc oslovilo během osobního studia v týdnu?`

`Ďábel viděl úžasné projevy Boží moci a vidí i jeho milost, která se projevuje v našem životě. Proč nečiní pokání? Co nám to prozrazuje o moci hříchu?`

`Znáš někoho, kdo ještě neví o tom, jak skončí boj dobra a zla? Jak mu můžeš pomoci získat stejnou radost ze spasení, jakou máš ty?`

`Co tě dnes nejsilněji oslovilo v naší diskuzi? Proč?`