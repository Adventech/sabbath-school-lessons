---
title:  Šírenie odpadnutia
date:  29/09/2022
---

> <p></p>
> <sup>7</sup>Na nebi sa strhol boj. Michal a jeho anjeli bojovali proti drakovi; aj drak a jeho anjeli bojovali. <sup>8</sup>No neobstáli a nebolo už pre nich miesto v nebi. <sup>9</sup>Veľký drak, starý had, ktorý sa volá diabol a satan, zvodca celého sveta, bol zvrhnutý na zem a s ním boli zvrhnutí aj jeho anjeli. <sup>10</sup>Nato som počul mohutný hlas z neba: „Teraz nastala spása a moc i kráľovstvo nášho Boha a vláda jeho Pomazaného, lebo bol zvrhnutý žalobca našich bratov, ten, čo na nich dňom i nocou žaloval pred naším Bohom. <sup>11</sup>Ale oni nad ním zvíťazili pre Baránkovu krv a pre slovo svojho svedectva a nemilovali svoj život tak, aby sa zľakli smrti. (Zjavenie 12,7–11)

**Osobné štúdium**

`Prečítaj si text Zjavenie 12. Čo hovorí táto kapitola o šírení vzbury z neba na zem?`

Pád Lucifera nebol len akýsi bezvýznamný, malicherný stret protichodných myšlienok. Zjavenie 12 opisuje vypuknutie veľkého boja medzi Luciferom a jeho anjelmi na jednej strane a Kristom a Jeho anjelmi na strane druhej. V tejto pasáži je Lucifer nazvaný „veľký drak“, „starý had“ (odkaz na príbeh rajskej záhrady), „diabol a satan“, „zvodca celého sveta“ a „žalobca našich bratov“ (Zj 12,9.10). Kristus je označovaný ako „Michal“ (Zj 12,7), čo znamená „ktorý je ako Boh“.

Na základe zmienky o „archanjelovi Michalovi“ (Júda 1,9) niektorí vykladači veria, že Michal je len jedna z anjelských bytostí. Ale v knihe Daniel každé veľké videnie vrcholí Kristom a Jeho večným kráľovstvom: kameň bez zásahu rúk (Dan 2,34.45), Syn človeka (Dan 7,13), Knieža zástupov a Knieža kniežat (Dan 8,11.25) a napokon veľké knieža Michal (Dan 12,1). A tak, ako je Hospodinov anjel sám Hospodin (pozri 2Moj 3,1–6, Sk 7,30–33, atď.), Michal musí byť tá istá Božská Osoba, teda samotný Kristus.

Zjavenie 12 prináša všeobecný prehľad prebiehajúceho sporu, ktorý (1) sa začal v nebi vzburou Lucifera a tretinou nebeských anjelov, (2) vyvrcholil Kristovým rozhodujúcim víťazstvom na kríži a (3) stále pokračuje proti ostatku Božieho ľudu v čase konca.

Pohľad na začiatok sporu nachádzame aj v texte knihy Veľký spor vekov: „Boh vo svojom veľkom milosrdenstve dlho znášal Luciferovo správanie. Nezosadil ho z jeho vysokého postavenia okamžite, keď prvýkrát prejavil nespokojnosť, ba ani vtedy nie, keď Lucifer začal medzi anjelmi šíriť svoje lživé dôvody. Ešte dlho ho trpel v nebi. Opätovne mu ponúkol odpustenie pod podmienkou, že svoju chybu uzná a podriadi sa. Boh vynaložil úsilie, aké môže prejaviť len nekonečná láska a múdrosť, aby ho presvedčil, že koná nesprávne.“ (GC 495.496; VSV 357)

Nevieme, ako dlho tento boj trval v nebeských sférach. Bez ohľadu na jeho intenzitu a časové rozpätie je najdôležitejším aspektom celého zápasu to, že satan a jeho anjeli „neobstáli a nebolo už pre nich miesto v nebi“ (Zj 12,8; pozri aj Lk 10,18). Problém, ktorý sa začal v nebesiach, sa preniesol na zem. A tento boj sa tiež preniesol aj na zem.

**Aplikácia**

`Akými spôsobmi môžeme vidieť realitu zápasu, ktorý sa odohráva vo svete? V čom spočíva naša jediná nádej, že v tomto boji budeme stáť na víťaznej strane?`

---

#### Dodatečné otázky k diskuzi

`Co nám prozrazuje o průběhu boje dobra a zla kniha Zjevení?`

`Spousta náboženství považuje zlo za protipól dobra s tím, že tu obojí bude existovat věčně. Co si o tomto názoru myslíš?`

`V čem je lepší zpráva Bible o tom, že „drak“ už je poražen a zlo už brzy zanikne?`

`Proč Bůh stále ještě nezničil zlo? Co ho „zdržuje“?`

`Jak bys dopadl, kdyby Bůh dnes zničil zlo i ty, kdo v sobě ještě zlo mají? Na co spoléháš před Božím soudem?`

`Jakou roli hraje ve tvé naději na spasení Ježíšova oběť na kříži? Proč?`