---
title:  Prvé zasľúbenie evanjelia
date:  06/10/2022
---

> <p></p>
> <sup>15</sup>„Nepriateľstvo ustanovujem medzi tebou a ženou, medzi tvojím potomstvom a jej potomstvom; ono ti rozšliape hlavu, ty mu však zraníš pätu! ... <sup>21</sup>Hospodin, Boh, urobil mužovi a jeho žene kožené šaty a zaodel ich. (1Moj 3,15.21)

> <p></p>
> Toho, ktorý nepoznal hriech, urobil za nás hriechom, aby sme sa v ňom stali Božou spravodlivosťou. (2K 5,21)

> <p></p>
> <sup>27</sup>A ako každý človek umiera len raz a potom bude súd, <sup>28</sup>tak aj Kristus bol len raz obetovaný, aby vzal na seba hriechy mnohých, a druhý raz sa zjaví nie pre hriech, ale na spásu tým, čo ho očakávajú. (Heb 9,27.28)

**Osobné štúdium**

`Aká nádej pre ľudstvo je vyjadrená vo veršoch 1Moj 3,15.21?`

Text 1. Mojžišovej 3 opisuje hroznú tragédiu, ktorá po páde človeka do hriechu zachvátila celý svet. Všetko bolo zrazu úplne iné. Adam a Eva mohli vidieť kontrast medzi svetom pred svojím pádom a po ňom.

Uprostred ich úzkosti a zúfalstva im Boh dal istotu pre prítomnosť a nádej do budúcnosti. Najprv preklial hada slovami o nádeji na Mesiáša, keď vyhlásil: „A položím nepriateľstvo medzi tebou a medzi ženou, medzi tvojím semenom a medzi jej semenom; ono ti rozdrví hlavu a ty mu rozdrvíš pätu.“ (1Moj 3,15; Roh)

Slovo „nepriateľstvo“ (hebr. ejva) vyjadruje nielen dlhotrvajúci kozmický spor medzi dobrom a zlom, ale aj osobný odpor k hriechu, ktorý do ľudskej mysle vložila Božia milosť. Naša prirodzenosť je hriešna a skazená (Ef 2,1.5) a sme „otrokmi hriechu“ (Rim 6,20). Ale milosť, ktorú Kristus vštepuje do každého ľudského života, v nás vytvára nepriateľstvo voči satanovi. A práve toto „nepriateľstvo“, Boží dar z Edenu, nám umožňuje prijať Jeho spasiteľnú milosť. Bez tejto premieňajúcej milosti a obnovujúcej moci by ľudstvo bolo naďalej satanovým zajatcom a služobníkom vždy pripraveným splniť jeho príkazy.

Hospodin ďalej použil zvieraciu obeť na znázornenie tohto mesiášskeho zasľúbenia (pozri 1Moj 3,21). „Keď Adam podľa presných Božích pokynov predložil prvú obeť za hriech, bol tento obrad pre neho bolestnou chvíľou. Aby mohol priniesť obeť za svoje prestúpenie, musel vlastnou rukou vziať život, ktorého darcom bol Boh. Prvýkrát videl umieranie a smrť. Keď pozeral na zakrvavenú obeť a jej smrteľné záchvevy, okom viery videl umierať nevinného Božieho Baránka, na ktorého táto obeť poukazovala a ktorý sa mal stať obeťou za hriechy celého ľudstva.“ (SR 50)

`Uvažuj nad textami 2Kor 5,21 a Heb 9,27.28. Čo tieto verše hovoria o skutočnostiach zjavených v Edene?`

S vedomím, že nakoniec zomrú (1Moj 3,19.22–24), Adam a Eva museli opustiť rajskú záhradu. Ale neodišli nahí ani s vlastnoručne zhotoveným odevom z figových listov (1Moj 3,7). Samotný Hospodin im zhotovil „kožené šaty“, a dokonca ich do nich obliekol (1Moj 3,21). Ide o symbol Jeho prikrývajúcej spravodlivosti (pozri Zach 3,1–5 a Lukáš 15,22). Už vtedy, hneď od začiatku, aj v Edene, bolo ľudstvu zjavené evanjelium.

**Aplikácia**

`Čo pre teba osobne znamená nádej evanjelia? Ako by si ju vlastnými slovami vysvetlil niekomu, kto v Krista neverí?`

---

#### Dodatečné otázky k diskuzi

`S jakým evangeliem se setkáváme při čtení rozhovoru, který vede Stvořitel s našimi prarodiči a jejich svůdcem?`

`Jsi rád, že Bůh jednou hadovi „rozdrtí hlavu“? Proč?`

`Bůh oděl naše prarodiče do „kožených suknic“? Co je tím chtěl naučit? Co měli pochopit?`

`Čím dnes Stvořitel zahaluje naši nahotu?`

`Pavel píše, že se Ježíš „ztotožnil s hříchem“. Jak tomu rozumíš?`

`Proč už dnes nemusíme přinášet za náš hřích zvířecí oběti?`