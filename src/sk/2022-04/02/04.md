---
title:  „Určite nezomriete!“
date:  04/10/2022
---

> <p></p>
> No had žene povedal: „Nie, určite nezomriete! (1Moj 3,4)

> <p></p>
> Mŕtvi nebudú chváliť Hospodina, nikto z tých, čo zostupujú do hrobového ticha... (Ž 115,17)

> <p></p>
> <sup>28</sup>Nečudujte sa, že prichádza hodina, keď všetci v hroboch počujú jeho hlas <sup>29</sup>a tí, čo robili dobre, budú vzkriesení pre život, kým tí, čo páchali zlo, budú vzkriesení na odsúdenie. (Jn 5,28.29)

**Osobné štúdium**

`Akými rôznymi spôsobmi sa lož z verša 1Moj 3,4 opakuje v priebehu vekov?`

Jeden z mocných prejavov tohto klamstva môžeme vidieť v rozšírenej viere v nesmrteľnosť duše. Táto predstava bola základom mnohých starovekých náboženstiev a filozofií. V starovekom Egypte viedla k mumifikačným praktikám a pohrebnej architektúre, ktoré sa zachovali prostredníctvom pyramíd.

Táto teória sa stala aj jedným z hlavných pilierov gréckej filozofie. Napríklad v Platónovom diele Štát (starší názov aj Ústava; grécky Politeia) sa Sokrates pýta Glaukona: „Nevieš, že naša duša je nesmrteľná a nikdy nezahynie?“ V Platónovom diele Faidon argumentuje Sokrates podobne: „Duša je nesmrteľná a neporušiteľná a naše duše skutočne budú existovať v hádese“. Tieto filozofické koncepty formovali veľkú časť západnej kultúry, a dokonca aj postapoštolské kresťanstvo. Ich idea sa však zrodila už oveľa skôr, v rajskej záhrade, u samotného satana.

Satan vo svojich slovách Evu ubezpečuje: „Určite nezomriete!“ (1Moj 3,4). Týmto dôrazným tvrdením satan postavil svoje vlastné slová nad Božie slovo.

`Čo hovoria uvedené verše o nesmrteľnosti duše a ako sa dajú použiť na vyvrátenie tejto lži?`

`Ž 115,17`

`Jn 5,28.29`

`Ž 146,4`

`Mt 10,28`

`1Kor 15,51–58`

Satanská teória prirodzenej nesmrteľnosti duše pretrvala aj v našom modernom svete. Knihy, filmy a televízne programy naďalej podporujú myšlienku, že keď zomrieme, prejdeme do iného vedomého stavu. Je poľutovaniahodné, že si tento omyl osvojili aj mnohé kresťanské denominácie. Dokonca sa pridala aj veda. V Spojených štátoch existuje nadácia snažiaca sa vytvoriť technológiu, ktorá nám, ako tvrdia zakladatelia, umožní kontaktovať mŕtvych, o ktorých veria, že sú stále nažive, ale existujú ako „odhmotnené osoby“. Nie je žiadnym prekvapením, že takýto rozšírený podvod zohrá kľúčovú úlohu v posledných udalostiach ľudských dejín.

**Aplikácia**

`Akým spôsobom sa táto lož prejavuje vo vašej spoločnosti? Prečo sa musíme spoliehať na Božie slovo viac ako na to, čo nám hovoria naše zmysly?`

---

#### Dodatečné otázky k diskuzi

`Satan našim prarodičům v ráji tvrdil, že pokud zhřeší, nepropadnou smrti. Máš nějaký důkaz, že je to lež? Jaký?`

`O co satanovi v tomto dialogu šlo? O co nás chce připravit?`

`Proč i dnes většina náboženství staví na satanově lži ohledně smrti?`

`Co odpovídáš lidem, kteří věří v „nesmrtelnou duši“, která žije dál mimo tělo?`

`Proč je potřeba znát Boží názor na smrt? Před jakými ďáblovými svodu nás toto poznání chrání v dnešní době?`

`Jaké nebezpečí hrozí křesťanům přijímajícím učení o nesmrtelné duši?`