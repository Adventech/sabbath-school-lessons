---
title:  Nové nebo a nová zem
date:  25/12/2022
---

> <p></p>
> <sup>1</sup>Videl som nové nebo a novú zem, lebo prvé nebo a prvá zem sa pominuli a ani mora už niet. <sup>2</sup>A videl som, ako z neba od Boha zostupuje sväté mesto, nový Jeruzalem, pripravené ako nevesta ozdobená pre svojho ženícha. <sup>3</sup>Od trónu som počul mohutný hlas: „Pozri, Boží stánok medzi ľuďmi. Boh bude s nimi prebývať a oni budú jeho ľudom; on sám, ich Boh, bude s nimi. <sup>4</sup>Zotrie im z očí každú slzu a smrť už viac nebude, ani smútok, ani nárek, ani bolesť už nebude, lebo čo bolo skôr, sa pominulo.“ <sup>5</sup>A ten, čo sedel na tróne, povedal: „Hľa, všetko tvorím nové.“ A dodal: „Napíš, že tieto slová sú verné a pravdivé.“ (Zj 21,1–5)

**Osobné štúdium**

Filozofi, ktorí vychádzajú z antického pohľadu na svet, vychádzajú z predpokladu, že všetko fyzické, telesné, je zlé. Preto odmietajú predstavu reálneho budúceho „neba“ či obnovenej zeme so skutočnými ľuďmi. Vychádzajú z presvedčenia, že ak má byť niečo dobré a dokonalé, musí to byť len a len duchovné, nehmotné, bez poškvrny, ktorá je charakteristická pre všetko telesné. Tvrdia, že ak je niečo materiálne, nemôže to byť duchovné; a ak je niečo duchovné, nemôže to byť materiálne. Biblia však hovorí o nebi a tiež o obnovenej zemi veľmi konkrétne, ale bez obmedzení spôsobených prítomnosťou hriechu.

`Aké je hlavné posolstvo uvedených textov? Ako predstavujú víziu budúcnosti?`

`Iz 65,17–25`

`Iz 66,22.23`

`2Pt 3,13`

`Zj 21,1–5`

Kniha proroka Izaiáša prináša zaujímavý pohľad na to, ako by vyzerala zem, keby Izrael ako národ zostal verný svojej zmluve s Hospodinom (Iz 65,17–25; Iz 66,22.23; porovnaj s 5. Mojžišovou 28). Celé životné prostredie s rôznymi prejavmi života by sa čoraz viac blížilo k pôvodnému Božiemu plánu pred príchodom hriechu.

Tento plán sa však nenaplnil podľa očakávaní. Potom prichádza pokračovanie tohto zasľúbenia, ktoré sa vzťahovalo na cirkev, spoločenstvo zložené zo Židov a z pohanov všetkých národov (Mt 28,18–20, 1Pt 2,9). Izaiášove proroctvá preto musíme vnímať z pohľadu cirkvi (2Pt 3,13; Zj 21,1–5).

„Písmo označuje dedičstvo spasených slovom vlasť (Heb 11,14–16). Tam bude nebeský Pastier vodiť svojich verných k prameňom živých vôd. Strom života bude každý mesiac dávať svoje ovocie a lístie stromu bude slúžiť zdraviu národov. Tam budú večne tečúce rieky s krištáľovo čistou vodou a na ich brehoch bude stromoradie tieniť cesty pripravené pre Božích vykúpených. Rozsiahle nížiny sa priblížia k pôvabným pahorkom a Božie vrchy budú majestátne dvíhať svoje štíty. V pokojných rovinách pri živých tokoch nájde Boží ľud, ktorý bol na svete dlho pútnikom a cudzincom, svoj domov.“ (GC 675; VSV 483)

**Aplikácia**

`Mnohí sekulárni autori bez nádeje na večnosť, ako ju prezentuje Písmo, nariekali nad nezmyselnosťou ľudskej existencie. Hoci sa vo svojom uvažovaní o budúcnosti mýlia, prečo je ťažké argumentovať s ich vnímaním nezmyselnosti života bez nádeje na budúcnosť?`

---

#### Dodatečné otázky k diskuzi

`Jak antická filozofie ovlivnila středověký pohled křesťanů na vztah fyzického a duchovního?`

`Jak se na vztah fyzického a duchovního dívá Bible?`

`Jak mohl vypadat život ve SZ Izraeli, kdyby respektoval Boží vůli?`

`Proč můžeme Izajášova slova vztahovat i na popis nebeského království?`

`O jakém nebi je tu řeč? Jak si ho můžeme představit?`

`Proč musí pominout staré nebe i stará země?`

`V čem se bude lišit to nové od starého?`