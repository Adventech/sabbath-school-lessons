---
title:  Podnety na zamyslenie
date:  30/12/2022
---

V knihe Veľký spor vekov si prečítajte kapitoly „Víťazstvo lásky“ (GC 674–678; VSV 482–485).

„Po skončení všetkých pozemských starostí, bolestí, pokušení a po odstránení všetkých príčin zla si vykúpení vždy budú jasne uvedomovať, čo všetko stála ich spása. Budú stále premýšľať a spievať o Kristovom kríži. V oslávenom Kristovi budú vidieť Krista ukrižovaného. Nikdy nezabudnú, že Pán, ktorý svojou mocou stvoril a udržuje nespočetné svety v nekonečnom vesmíre, milovaný Boží Syn, vládca nebies, ktorého radostne uctievajú cherubi a serafíni, sa ponížil, aby pozdvihol človeka, ktorý padol do hriechu. Nezabudnú, že za ľudský hriech znášal trest a hanbu, ani to, že nebeský Otec skryl pred ním svoju tvár tak, že mu nad úbohosťou strateného sveta puklo srdce a jeho utrpenie sa skončilo na golgotskom kríži. Skutočnosť, že Stvoriteľ všetkých svetov a Sudca všetkých stvorených bytostí odložil svoju slávu a z lásky k človekovi sa ponížil, bude vždy vzbudzovať obdiv a úctu vesmíru.“ (GC 651; VSV 467)

**Námety na spoločné uvažovanie**

`Mnoho zosvetštených kresťanov žije tak, akoby tento svet mal trvať naveky (Lk 12,16–21). Ako môžeme zosúladiť naše pozemské ideály s nebeskými prioritami? Ako sa môžeme chrániť pred tým, pred čím nás Ježiš varoval u Lukáša 12?`

`Ak sa nebo začína tu, čo by sme mali urobiť, aby sa v našom živote a v našich domovoch odzrkadľovali nebeské princípy?`

`Uvažujte spoločne o záverečnej otázke z nedeľnej lekcie. Z čoho vyplýva pesimizmus tých, ktorí neveria vo večný život? Zdá sa tiež, že niektorí z týchto ľudí žijú celkom „šťastne“, a to aj bez toho, aby sa upierali k nejakej večnej nádeji. Ako sa im to podľa vás darí? V čom môžu nachádzať zmysel života bez zasľúbenia niečoho, čo presahuje tento život?`

Západ slnka: 15.54

---

#### Dodatečné otázky k diskuzi

`Co nového ve tvém životě „stvořil“ Bůh tento týden, během tvého studia této lekce a Bible?`

`Myslíš, že si i po vzkříšení budeme pamatovat, čím jsme si prošli během našeho života?`

`Která myšlenka z lekcí tohoto čtvrtletí pro tebe byla nejdůležitější? Proč?`

`Co si chceš odnést z naší dnešní diskuze? Proč právě toto?`