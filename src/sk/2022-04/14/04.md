---
title:  V Božej prítomnosti
date:  27/12/2022
---

> <p></p>
> Blahoslavení čistého srdca, lebo oni uvidia Boha. (Mat 5,8)

> <p></p>
> <sup>2</sup>Milovaní, teraz sme Božími deťmi a ešte sa neukázalo, čím budeme. Vieme, že keď sa zjaví, budeme mu podobní, lebo ho uvidíme takého, aký je. <sup>3</sup>Každý, kto má túto nádej v neho, očisťuje sám seba tak, ako je on čistý. (1Jn 3,2.3)

> <p></p>
> <sup>3</sup>A nebude tam nič prekliate, ale Boží a Baránkov trón bude v ňom a jeho služobníci mu budú slúžiť. <sup>4</sup>Budú hľadieť na jeho tvár a jeho meno bude na ich čelách. (Zj 22,3.4)

**Osobné štúdium**

Biblia hovorí, že Boh „prebýva v neprístupnom svetle“ (1Tim 6,16) a že „Boha nikto nikdy nevidel“ (Jn 1,18; 1Jn 4,12). Znamená to, že svätí v nebi nikdy neuvidia Boha Otca? Vôbec nie. Je zrejmé, že nemožnosť vidieť Boha sa vzťahuje na ľudské bytosti po páde do hriechu. V Písme je totiž niekoľko náznakov, že svätí ho skutočne v nebi uvidia.

`Uvažuj o úvodných textoch. Čo hovoria o výsade vidieť Boha?`

`Mat 5,8`

`1Jn 3,2.3`

`Zj 22,3.4`

Ten istý apoštol, ktorý napísal, že „Boha nikto nikdy nevidel“ (Jn 1,18; 1Jn 4,12), vyhlasuje, že „ho uvidíme takého, aký je“ (1Jn 3,2.3) a že vykúpení budú „hľadieť na jeho tvár“ (Zj 22,3.4). Nie je isté, či sa tieto pasáže týkajú Boha Otca alebo Krista. Ale všetky pochybnosti sú preč vo svetle Kristovho výroku z kázania na vrchu, že Boha uvidia tí, čo majú čisté srdce (Mt 5,8). Akou nádhernou výsadou bude pre vykúpených, že budú uctievať Boha v Jeho chráme... A nielen to! Budú ho vidieť tvárou v tvár.

„Boží ľud bude mať prednosť osobne sa stretávať s Otcom a Synom. Teraz vidíme len akoby v zrkadle, v záhade. (1Kor 13,12) Tu na zemi máme Božiu podobu len ako zrkadlový obraz, a to v prírode i v Božom zaobchádzaní s ľuďmi. Potom ho však uvidíme tvárou v tvár, nijaký závoj nám nebude zastierať pohľad. Budeme stáť blízko neho a pozorovať nádheru jeho zjavu.“ (GC 676.677; VSV 484)

Všimnime si, že niektoré dnešné verše spájajú čistotu srdca so zasľúbením vidieť Boha (Mt 5,8; 1Jn 3,3). Tieto verše odhaľujú, že Boh v nás musí vykonať svoje dielo, aby nás tak pripravil na nebo a na stretnutie s Ním.

Oprávnenie vstúpiť do neba nám zaistil Kristus svojou smrťou na kríži. Tu a teraz prechádzame očistným procesom, ktorý nám pomôže pripraviť sa na náš večný domov. A ústredným bodom tohto očisťovania je poslušnosť Jeho slovu.

**Aplikácia**

`Apoštol Peter píše: „Keďže ste si teraz očistili duše poslušnosťou pravde, aby ste mali nepokryteckú bratskú lásku, z čistého srdca sa vrúcne navzájom milujte...“ (1Pt 1,22) Ako nám tento text odhaľuje spojenie medzi poslušnosťou a očistením? Ako sa podľa Petrových slov prejaví naša poslušnosť?`

---

#### Dodatečné otázky k diskuzi

`Jak si představuješ Boha? Má ve tvých představách nějakou podobu? Jakou?`

`Proč mohou Boha vidět jen lidé s čistým srdcem?`

`Jak můžeme získat čisté srdce?`

`Co je podle autora lekce hlavním bodem očistného procesu, na jehož konci budeme mít čisté srdce?`

`Proč je naše poslušnost Boží vůle tak zásadní v naší touze po čistém srdci?`

`Kdy bude tento očistný proces našeho nitra dokončen? Proč?`

`Věříš tomu, že jednou uvidíš Boha? Proč?`

`Jak rozumíš tomu, na svém čele „poneseš“ jeho jméno?`