---
title:  „Hľa, všetko tvorím nové.“
date:  24/12/2022
---

### Texty na tento týždeň
2Pt 3,13; Zj 21,3.22; 1Jn 3,2.3; 1Pt 1,22; Iz 25,8; Zj 22,3–5

**Úvodný text**
> A ten, čo sedel na tróne, povedal: „Hľa, všetko tvorím nové.“ A dodal: „Napíš, že tieto slová sú verné a pravdivé.“  (Zj 21,5)

Posolstvo Písma prináša veľkú nádej: „Podľa jeho prisľúbenia očakávame nové nebo a novú zem, v ktorých prebýva spravodlivosť.“ (2Pt 3,13)

Mnohým sa však zasľúbenie „nového neba a novej zeme“ (Zj 21,1) javí ako fikcia. Nádej na večnosť pokladali niektorí za výmysel, ktorý mali zneužívať tí, čo boli pri moci, aby držali podrobené masy v područí. Vychádzali z myšlienky, že aj keď v súčasnosti to máte ťažké, jedného dňa dostanete odmenu v nebi.

A hoci je pravda, že bolo mnoho takých, ktorí sa pokúšali biblickú nádej zneužiť vo svoj prospech, nič to nemení na pravdivosti zasľúbení o novom nebi a novej zemi.

V posledných dňoch sa nájde dosť posmievačov, ktorí sa budú vysmievať našej požehnanej nádeji (2Pt 3,3–7). Ich posmech, ktorý Biblia predpovedala, je možné považovať za ďalší dôkaz pravdivosti biblického posolstva.

**Osnova lekcie**

Tento týždeň budeme uvažovať o slávnom zasľúbení nového neba a novej zeme, vrátane nebeského chrámu, Božej prítomnosti, konca smrti a sĺz – a napokon konečného víťazstva Božej lásky.

`Zj 21,1–5: Nové nebo a nová zem (nedeľa)`

`Zj 7,9–15; 21,3.22: Stretávanie s Bohom v jeho chráme (pondelok)`

`Zj 22,3.4: Život v Božej prítomnosti (utorok)`

`Zj 7,16.17; 21,4: Už žiadna smrť a slzy (streda)`

`Zj 22,3–5: Meno Boha a Baránka „na čelách“ (štvrtok)`

---

#### Dodatečné otázky k diskuzi

`Co vše se změnilo, když na naši zemi vstoupil hřích?`

`Jaký vliv má hřích naše životní prostředí?`

`Které změny způsobené hříchem, považuješ za nejhorší? Proč?`

`Proč je potřeba, aby Bůh stvořil novou zemi? Proč nestačí rekonstrukce?`

`Na co z toho nového se těšíš nejvíce? Proč?`

`Proč se někteří lidé vysmívají naší naději na Boží království?`

`Jak se bráníš těm, kdo se někdo vysmívá tvé víře?`