---
title:  V Božom chráme
date:  26/12/2022
---

> <p></p>
> <sup>9</sup>Po tomto som pozeral a uvidel som veľký zástup, ktorý nikto nemohol spočítať; z každého národa, kmeňa, ľudu a jazyka stáli pred trónom a pred Baránkom. Oblečení boli do bieleho rúcha, v rukách mali palmové ratolesti <sup>10</sup>a mohutným hlasom volali: „Spása nášmu Bohu, ktorý sedí na tróne, a Baránkovi.“ <sup>11</sup>A všetci anjeli stáli okolo trónu, okolo starších a štyroch bytostí, a padli na tvár pred trónom, klaňali sa Bohu <sup>12</sup>a hovorili: „Amen. Dobrorečenie, sláva a múdrosť, vďačnosť, česť, moc a sila nášmu Bohu na veky vekov. Amen.“ <sup>13</sup>Jeden zo starších prehovoril a povedal mi: „Kto sú títo oblečení do bieleho rúcha a odkiaľ prišli?“ <sup>14</sup>Odpovedal som: „Pane môj, ty to vieš!“ Nato mi on povedal: „To sú tí, čo prichádzajú z veľkého súženia, oprali si rúcha a vybielili ich v Baránkovej krvi. <sup>15</sup>Preto sú pred Božím trónom a dňom i nocou mu slúžia v jeho chráme; a ten, čo sedí na tróne, rozprestrie nad nimi svoj stan. (Zj 7,9–15)

> <p></p>
> <sup>3</sup>Od trónu som počul mohutný hlas: „Pozri, Boží stánok medzi ľuďmi. Boh bude s nimi prebývať a oni budú jeho ľudom; on sám, ich Boh, bude s nimi. ... <sup>22</sup>Chrám som však v ňom nevidel, lebo jeho chrámom je Pán, všemohúci Boh a Baránok. (Zj 21,3.22)

**Osobné štúdium**

Niektorí ľudia hovoria o nebi ako o Božej svätyni. Kniha Zjavenie však hovorí o konkrétnej svätyni (chráme) v Novom Jeruzaleme, kde sa nachádza Boží trón a sklenené more (Zj 4,2–6; 7,9–15; 15,5–8). Práve tam budú navždy uctievať Boha svätí zo všetkých národov, kmeňov, ľudí a jazykov (Zj 7,9–17).

`Porovnaj texty Zj 7,9–15 a Zj 21,3.22. Ako môžeme zosúladiť opis veľkého zástupu vykúpených, ktorí slúžia Bohu „dňom i nocou... v jeho chráme“ (Zj 7,15) s Jánovým vyhlásením: „chrám som však v ňom [v Novom Jeruzaleme] nevidel“ (Zj 21,22)?`

Nebeská svätyňa bola vždy miestom, kde nebeské zástupy uctievajú Boha. Keď sa však objavil hriech, táto svätyňa sa stala aj miestom, odkiaľ sa ľudstvu ponúka spása. „Keď sa problém s hriechom skončí, nebeská svätyňa sa opäť vráti k svojej pôvodnej funkcii. V Zjavení 21,22 Ján uvádza, že už v meste nevidel chrám, lebo jeho chrámom je Pán Boh všemohúci a Baránok. Znamená to vari, že už nebude existovať dom Hospodinov, kam by Jeho stvorenstvo mohlo prísť a mať s Ním zvláštne spoločenstvo? V žiadnom prípade!“ (DAVIDSON, Richard M., „The Sanctuary: ,To Behold the Beauty of the Lord‘“ in Artur Stele, ed., The Word: Searching, Living, Teaching, vol. 1. Silver Spring, MD: Biblical Research Institute, 2015, p. 31)

Kniha Zjavenia venuje zvláštnu pozornosť Tomu, koho treba uctievať, a tým, ktorí Ho uctievajú. Toto nebeské uctievanie je zamerané na Boha a Baránka (Zj 5,13; 7,10). Stredobodom uctievania je vždy Kristus.

A kto sú tí, čo sa Bohu klaňajú? „To sú tí, čo prichádzajú z veľkého súženia, oprali si rúcha a vybielili ich v Baránkovej krvi.“ (Zj 7,14). Sú živými svedkami Božej vykupujúcej a premieňajúcej moci. Spievajú chvály Bohu za to, kým je a čo pre nich urobil.

**Aplikácia**

`Text Zjavenie 21,3 je ozvenou mnohých biblických textov (napríklad Jer 32,38; Ezech 37,27; Zach 8,8 a Heb 8,10). Čo pre nás znamená, že Boh bude naším Bohom a my budeme Jeho ľudom? Ako teraz prežívaš túto úžasnú pravdu?`

---

#### Dodatečné otázky k diskuzi

`O jaké „bohoslužbě“ píše Jan ve Zj 7? Kdy a kde bude probíhat?`

`K čemu slouží pozemský chrám – svatyně?`

`K čemu slouží nebeská svatyně?`

`V první části Zjevení popisuje Jan v nebi chrám, později napsal, že už chrám neviděl. Jak je to možné?`

`Koho představují ti v bílém rouchu? Myslíš, že mezi ně patříš i ty? Proč?`

`Jak rozumíš tomu, že v Božím království bude nepřetržitá bohoslužba?`

`Umíš si představit, že bys dnem i nocí, bez přestání „sloužil“ Bohu v jeho chrámu? Proč?`