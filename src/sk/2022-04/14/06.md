---
title:  „Jeho meno na ich čelách“
date:  29/12/2022
---

> <p></p>
> <sup>3</sup>A nebude tam nič prekliate, ale Boží a Baránkov trón bude v ňom a jeho služobníci mu budú slúžiť. <sup>4</sup>Budú hľadieť na jeho tvár a jeho meno bude na ich čelách. <sup>5</sup>Noci už nebude, nepotrebujú svetlo lampy ani svetlo slnka, lebo Pán Boh ich bude osvecovať a kraľovať budú na veky vekov. (Zj 22,3–5)

**Osobné štúdium**

`Uvažuj o úvodnom texte (Zj 22,3–5). Na základe čoho môžeš mať istotu, že budeš medzi tými, ktorí budú mať na čele napísané Božie meno? Môžeme mať vôbec takú istotu?`

Po vzbure Lucifera a páde Adama a Evy mohol Boh prvých ľudí zničiť. Napriek tomu Boh ako výraz bezpodmienečnej lásky k svojmu stvorenstvu ustanovil milosrdný plán na záchranu všetkých, ktorí prijmú jeho ponuku záchrany. Tento „plán spasenia“ existoval už pred stvorením sveta (Ef 1,3.4; 2Tim 1,9; Tít 1,2; Zj 13,8). Prvýkrát ho Hospodin predstavil ľudstvu v Edene, hneď po páde. Neskôr ho zjavovala služba v pozemskej svätyni (2. Mojžišova 25), ktorá poukazovala na to, čo sa má udiať v budúcnosti. A napokon sa tento plán naplno prejavil v živote, smrti a vzkriesení Ježiša Krista (pozri Rimanom 5).

V centre plánu spasenia je zasľúbenie večného života, založené na Ježišových zásluhách. Večný život má každý, kto vierou prijíma to, čo Ježiš vykonal na kríži. Či už to bolo pred krížom alebo po kríži, spasení sme vždy prostredníctvom viery, nikdy nie na základe skutkov, aj keď skutky môžu potvrdzovať, že kráčame cestou spasenia.

`Apoštol Pavol napísal o Abrahámovi, ktorý žil dávno pred príchodom Krista, ako o príklade spasenia z viery: „2Ak totiž Abrahám bol ospravedlnený zo skutkov, má sa čím chváliť, ale nie pred Bohom. 3Lebo čo hovorí Písmo? Abrahám však uveril Bohu a započítalo sa mu to za spravodlivosť.“ (Rim 4,2.3) Ako ti tieto verše pomáhajú pochopiť podstatu spasenia z viery?`

Ak sme prijali Ježiša, odovzdali sme sa mu a vierou sme prijali Jeho zasľúbenia, vrátane tých, že nový život je teraz v Ňom, a ak sa úplne spoliehame na Jeho zásluhy a nič iné, potom môžeme mať istotu spasenia. Abrahám uveril, a počítalo sa mu to za spravodlivosť. Na nás sa vzťahuje úplne rovnaký princíp.

**Aplikácia**

`Čo znamená mať napísané Jeho meno na našom čele? Ak ho tam máme napísané teraz a neodvrátime sa od Neho, potom ho tam budeme mať napísané aj v novom nebi a na novej zemi.`

---

#### Dodatečné otázky k diskuzi

`Jak rozumíš tomu, že poneseme na čele Boží jméno?`

`Co vše se na nás i v nás musí změnit, abychom na čele nesli jen Boží jméno?`

`Co máme na našem čele napsáno dnes?`

`Věříš tomu, že budeš u toho, až zanikne zlo a zůstane jen dobro? Na základě čeho se na to můžeme těšit už dnes?`

`Jak nám i Abraham potvrzuje, že jsme ospravedlněni pouze z víry?`

`Jakou roli hrají v životě věřícího skutky víry? Co jimi potvrzujeme?`

`Jan píše, že „noci tam již nebude“. Můžeme to brát doslova, nebo se jedná o obrazné vyjádření? Proč?`