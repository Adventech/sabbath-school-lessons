---
title:  Mysticizmus
date:  04/12/2022
---

> <p></p>
> <sup>21</sup>Nie každý, kto mi hovorí: ‚Pane, Pane!‘ vojde do nebeského kráľovstva, ale iba ten, kto plní vôľu môjho Otca, ktorý je v nebesiach. <sup>22</sup>Mnohí mi povedia v ten deň: ‚Pane, Pane, či sme v tvojom mene neprorokovali? Nevyháňali sme v tvojom mene démonov? Nerobili sme v tvojom mene mnoho mocných činov?‘ <sup>23</sup>Vtedy im vyhlásim: Nikdy som vás nepoznal. Odíďte odo mňa, páchatelia neprávostí! <sup>24</sup>A tak každý, kto počúva tieto moje slová a plní ich, bude sa podobať múdremu mužovi, ktorý si postavil dom na skale. <sup>25</sup>Spustil sa lejak, prihnali sa rieky, strhol sa víchor a oborili sa na ten dom, ale nespadol, lebo mal základy na skale. <sup>26</sup>No každý, kto počúva tieto moje slová a neplní ich, bude sa podobať na hlúpeho muža, ktorý si postavil dom na piesku. <sup>27</sup>Spustil sa lejak, prihnali sa rieky, strhol sa víchor a oborili sa na ten dom a dom padol a jeho zrúcanina bola veľká. (Mt 7,21–27)

**Osobné štúdium**

Náš svet zaplavili silné vlny mystiky. Pojem „mystika“ je zložitý a zahŕňa veľké množstvo rôznych myšlienok. Z náboženského hľadiska mystika predstavuje mimoriadny, osobitne blízky duchovný kontakt človeka s nadzmyslovým svetom, absolútnom alebo Bohom. Bohoslužobná skúsenosť niektorých cirkví je charakterizovaná podobnou skúsenosťou. Tieto javy môžu mať rôznu formu a intenzitu (od rozjímania po extatické stavy zmeneného vedomia). Často je tendencia nahrádzať autoritu písaného Slova Božieho subjektívnymi skúsenosťami. Pri takejto skúsenosti Biblia nezriedka stráca svoju vieroučnú funkciu a veriaci je ponechaný napospas svojim vlastným skúsenostiam. Tento druh subjektívneho náboženstva neposkytuje ochranu pred rôznymi bludmi, nehovoriac o zvodoch na konci času.

`Uvažuj o texte Mt 7,21–27. Čo vo svetle Ježišových slov znamená postaviť svoj duchovný dom „na skale“ a čo znamená postaviť ho „na piesku“?`

V postmodernom kresťanskom svete existuje silný sklon bagatelizovať význam biblických doktrín a považovať ich za nudné ozveny zastaranej formy náboženstva. V tomto procese je Kristovo učenie umelo nahradené osobou Krista. Argumentuje sa napríklad, že biblické príbehy nemôžu byť pravdivé, pretože Ježiš by nikdy nedovolil, aby sa to či ono udialo tak, ako je to napísané. Osobné cítenie a vkus sa napokon stávajú kritériom na interpretáciu Písma, alebo dokonca na priame odmietnutie toho, čo jasne učí Biblia. Často sa tieto odmietnutia týkajú poslušnosti voči Bohu, ktorá je, ako povedal Ježiš, taká dôležitá pre stavbu domu na skale.

Mnohí sú presvedčení, že ak veria v Ježiša Krista, nezáleží na tom, aké učenie vyznávajú. Takýto postoj je však veľmi nebezpečný. Inkvizítori, ktorí odsúdili na smrť nespočetné množstvo protestantov, verili v Ježiša Krista. Verili v neho aj tí, čo v Kristovom mene „vyháňali démonov“ (Mt 7,22). „Jedným z najúčinnejších satanových klamstiev je tvrdenie, že je vlastne jedno, čomu človek verí. Satan vie, že pravda prijatá s láskou posväcuje človeka, ktorý ju prijíma. Preto sa tak vytrvalo snaží predkladať falošné učenie, bájky a iné evanjelium.“ (GC 520; VSV 375)

**Aplikácia**

`Čo môžeme robiť s ľudskou tendenciou nechať rozhodovať vlastné emócie a túžby, aj keď to často vedie ku konaniu, ktoré je v rozpore s Božím slovom?`

---

#### Dodatečné otázky k diskuzi

`Co se ti vybaví jako první, když slyšíš pojem „mystika“?`

`Co vše zahrnuje pojem „mystika“?`

`V čem je spoléhání na mystiku a naše subjektivní pocity nebezpečné?`

`Co je pro tebe tou skalou, o které hovoří Ježíš?`

`Proč potřebujeme stavět na Ježíšově „učení“ a ne na svých pocitech, třeba i „mystických“?`

`Jakou roli ve víře hrají tvé pocity a emoce, které zažíváš během studia Bible, modlitby nebo zpěvu?`

`Věříš tomu, že jsou biblické příběhy pravdivé? Proč?`