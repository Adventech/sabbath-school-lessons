---
title:  Reinkarnácia
date:  06/12/2022
---

> <p></p>
> <sup>25</sup>Ani nie preto, aby [Kristus] samého seba viackrát obetoval ako veľkňaz, ktorý rok čo rok vchádza do svätyne s cudzou krvou. <sup>26</sup>Veď ináč by bol musel od založenia sveta trpieť mnohokrát. On sa však zjavil teraz na konci vekov, raz a navždy, aby obetovaním seba zničil hriech. <sup>27</sup>A ako každý človek umiera len raz a potom bude súd, <sup>28</sup>tak aj Kristus bol len raz obetovaný, aby vzal na seba hriechy mnohých, a druhý raz sa zjaví nie pre hriech, ale na spásu tým, čo ho očakávajú. (Heb 9,25–28)

> <p></p>
> Veď aj Kristus trpel raz navždy za hriechy, spravodlivý za nespravodlivých, aby vás priviedol k Bohu. Bol usmrtený v tele, ale oživený v Duchu. (1Pt 3,18)

**Osobné štúdium**

Pohanská predstava o nesmrteľnej duši poskytuje základ pre nebiblickú teóriu o reinkarnácii alebo prevteľovaní duše. Túto teóriu si osvojili niektoré veľké svetové náboženstvá. Kým väčšina kresťanov verí v existenciu nesmrteľnej duše, ktorá po smrti prebýva v nebi alebo pekle, tí, ktorí veria v reinkarnáciu, zastávajú názor, že takáto nesmrteľná duša prechádza mnohými cyklami smrti a znovuzrodenia.

Niektorí považujú reinkarnáciu za proces duchovnej evolúcie, ktorý umožňuje duši dosahovať čoraz vyššiu úroveň poznania a morálky na jej ceste k dokonalosti. Hinduisti veria, že večná duša prechádza vývojom vedomia alebo „sansárou“ v šiestich triedach života: vodné živočíchy, rastliny, plazy a hmyz, vtáky, zvieratá a ľudské bytosti vrátane obyvateľov neba.

`Uvažuj o úvodných textoch (Heb 9,25–28 a 1Pt 3,18). Ak Ježiš zomrel len „raz“ (Heb 9,28; 1Pt 3,18) a podobne všetky ľudské bytosti zomrú len „raz“ (Heb 9,27), čo podľa teba vedie ľudí (dokonca aj niektorých kresťanov) k viere v nejakú formu reinkarnácie?`

Veľa ľudí neverí tomu, čomu by mali veriť na základe Písma, ale veria jednoducho tomu, čomu sami chcú. Ak im nejaká teória prináša pokoj a uspokojenie, je to pre nich dostatočný argument a akúkoľvek ďalšiu diskusiu považujú za zbytočnú. Ale pre tých, ktorí berú Bibliu vážne, neexistuje spôsob, ako prijať teóriu reinkarnácie.

Po prvé, táto teória je v rozpore s biblickým učením o smrteľnosti „duše“ a o vzkriesení tela (1Tes 4,13–18).

Po druhé, neguje učenie o spasení z milosti prostredníctvom viery vo vykupiteľské dielo Ježiša Krista (Ef 2,8–10) a nahrádza ho ľudskými skutkami.

Po tretie, teória reinkarnácie je v rozpore s biblickým učením, že večný osud určujú rozhodnutia, ktoré robíme v tomto živote (Mt 22,1–14; Mt 25,31–46).

Po štvrté, táto teória zľahčuje význam a relevantnosť Kristovho druhého príchodu (Jn 14,1–3).

A po piate, teória reinkarnácie propaguje nebiblickú myšlienku, že po smrti človek ešte môže zmeniť svoj osud (Heb 9,27).

V kresťanskej viere skrátka nie je miesto pre myšlienku reinkarnácie.

**Aplikácia**

`Ako by si svojmu priateľovi vlastnými slovami vysvetlil, prečo kresťan nemôže veriť v reinkarnáciu?`

---

#### Dodatečné otázky k diskuzi

`Čemu věří lidé, kteří přijímají učení o reinkarnaci?`

`Proč je pro spoustu lidí toto učení přitažlivější, než evangelium o Ježíši?`

`V čem je zásadní rozpor mezi tímto učením a učením Bible?`

`Co říká o možnosti „převtělení“ list Židům?`

`Křesťan ke svému spasení nepotřebuje spoustu životů, ale stačí mu jeden. Jak je to možné?`

`Jaké pocity v tobě vyvolává poznání, že Ježíš na sebe vzal i tvé hříchy?`

`Věříš tomu, že tě Ježíš přivede k Bohu? Proč?`

`Patříš mezi očekávající? Jak se to projevuje ve tvém každodenním životě?`