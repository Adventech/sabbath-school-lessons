---
title:  Zjavenia
date:  08/12/2022
---

> <p></p>
> <sup>14</sup>A nie div, veď aj sám satan sa tvári ako anjel svetla. <sup>15</sup>Nie je to nič prekvapujúce, ak sa aj jeho služobníci tvária ako služobníci spravodlivosti. Ich koniec bude primeraný ich skutkom. (2Kor 11,14.15)

> <p></p>
> <sup>10</sup>Napokon posilňujte sa v Pánovi a v sile jeho moci. <sup>11</sup>Oblečte sa do plnej Božej výzbroje, aby ste mohli obstáť proti úkladom diabla. <sup>12</sup>Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a proti duchom zla v nebesiach. <sup>13</sup>Preto si vezmite Božiu výzbroj, aby ste mohli v ten deň zla odolať a tým, že všetko prekonáte, obstáť. <sup>14</sup>Stojte teda! Bedrá si prepášte pravdou, oblečte si pancier spravodlivosti <sup>15</sup>a obujte si na nohy pripravenosť na ohlasovanie evanjelia pokoja. <sup>16</sup>Nadovšetko uchopte štít viery, ktorým môžete uhasiť všetky ohnivé šípy toho Zlého. <sup>17</sup>Vezmite si aj prilbu spásy a meč Ducha, ktorým je Božie slovo. <sup>18</sup>V každom čase v Duchu proste vo všetkých modlitbách a prosbách. Pritom bdejte so všetkou vytrvalosťou a prosbou za všetkých svätých... (Ef 6,10–18)

**Osobné štúdium**

Podobne ako pri vyvolávaní duchov, aj rôzne zjavenia mŕtvych ľudí sú dielom démonov. Pri zjaveniach môžu démoni na seba brať podobu zosnulých členov rodiny, priateľov alebo kohokoľvek iného. Fyzický vzhľad aj hlas sú veľmi podobné zosnulým. Všetky tieto satanské podvody budú použité na oklamanie tých, ktorí nie sú pevne zakotvení v Božom slove. „Títo nepravdiví duchovia sa vedia predstaviť aj v mene apoštolov, ktorým vkladajú do úst výroky odporujúce tomu, čo apoštolovia pod vplyvom Ducha Svätého na zemi povedali.“ (GC 557; VSV 401) „Vrcholným činom veľkej podvodnej drámy bude satanovo napodobenie Ježiša Krista.“ (GC 624; VSV 448)

`Uvažuj o dnešných úvodných textoch (2Kor 11,14.15 a Ef 6,10–18). Čo by nás malo chrániť pred takýmito démonickými podvodmi?`

Apoštol Pavol veriacim zdôrazňuje, že ich skutočným nepriateľom nie sú ľudia, ale „duchovné sily zla“ (Ef 6,12). Pred týmito podvodmi môžeme byť chránení iba tak, že budeme odetí do „Božej výzbroje“ (Ef 6,13) opísanej v Efezanom 6,13–18.

Satanské zjavenia môžu byť veľmi desivé a klamlivé, ale nemôžu zviesť tých, ktorých chráni Boh a ktorých život stojí na základoch Božieho slova. Z vieroučného hľadiska tí, čo veria v biblickú náuku o podmienenej nesmrteľnosti ľudských bytostí, vedia, že akékoľvek zjavenie alebo komunikácia s mŕtvymi je satanského pôvodu a musí byť odmietnutá mocnou Božou milosťou. Opäť platí, že bez ohľadu na to, aké silné, presvedčivé a zdanlivo skutočné je zjavenie nejakého mŕtveho, musíme vždy pevne stáť za učením, že mŕtvi spia v hrobe.

Predstav si však, že stratíš milovaného človeka a potom zrazu zistíš, že sa ti tento človek zjaví a prejavuje ti lásku. Hovorí ti, ako veľmi mu chýbaš, hovorí dokonca veci, ktoré nikto iný vedieť nemôže. Tvrdí, že je teraz na lepšom mieste... Ak niekto nie je úplne zakorenený v učení Biblie o stave mŕtvych po smrti, veľmi ľahko môže podľahnúť takémuto podvodu. Okrem iného aj preto, že predstava komunikácie s milovaným človekom je veľmi lákavá.

**Aplikácia**

`Čo znamená obliecť si „celú Božiu výzbroj“? Ako sa to prejavuje v tvojom každodennom živote?`

---

#### Dodatečné otázky k diskuzi

`Jak Bible pomáhá pochopit, na čem jsou postaveny satanovy okultní svody?`

`Proč jsou satanovi „služebníci“ úspěšní ve svých svodech? Co využívají?`

`Proč bychom nikdy neměli s ďáblem bojovat sami ve své síle?`

`Padlí andělé – démoni – mají stále nadpřirozené schopnosti. Jak a čím se před nimi můžeme chránit?`

`Jakými zbraněmi nás chce Ježíš vyzbrojit pro boj s ďáblem?`

`Proč potřebujeme i s touto výzbrojí každodenní modlitby a také moudrost a moc od Ducha svatého?`

`Máš nějaké zkušenosti s hledáním síly „u Pána“? Jaké?`