---
title:  Vyvolávanie duchov a uctievanie predkov
date:  07/12/2022
---

> <p></p>
> <sup>6</sup>Šaul hľadal radu u Hospodina, ale ten mu neodpovedal ani v snoch, ani prostredníctvom urímu, ani prostredníctvom prorokov. <sup>7</sup>Svojim služobníkom povedal: „Vyhľadajte mi nejakú vyvolávačku duchov, zájdem k nej a jej sa spýtam.“ Služobníci mu povedali: „Jedna z tých, čo vyvolávajú duchov, je v Én-Dóre.“ <sup>8</sup>Šaul sa prestrojil, obliekol si iné šaty, odišiel spolu s dvoma mužmi a v noci prišli k tej žene. Povedal jej: „Vešti mi pomocou ducha mŕtveho. Vyvolaj mi sem toho, koho ti označím.“ (1Sam 28,6–8)

**Osobné štúdium**

Vyvolávanie duchov (označované aj „nekromancia“, z gréckych slov nekros /mŕtvy/ a manteia /veštenie/) sa praktizuje už od staroveku. Ide o formu vyvolávania údajných aktívnych duchov mŕtvych na získanie rôzneho poznania, ktoré sa často týka budúcich udalostí. Uctievanie zosnulých predkov vychádza z tradície, že aj oni sú stále považovaní za rodinu, a z viery, že aj ich duchovia môžu ovplyvňovať záležitosti živých. Tieto pohanské praktiky môžu byť veľmi príťažlivé pre tých, ktorí veria v nesmrteľnú dušu a ktorým chýbajú ich milovaní zosnulí.

`Prečítaj si text 1Sam 28,3–25. Aké duchovné ponaučenie proti akejkoľvek údajnej komunikácii s mŕtvymi možno vyvodiť zo Šaulovej skúsenosti so ženským médiom v Én-Dóre?`

Biblia veľmi jasne hovorí, že všetci špiritisti, médiá, čarodejníci a vyvolávači duchov v starovekej izraelskej teokracii boli pre Hospodina ohavnosťou a mali byť zabití ukameňovaním (3Moj 19,31; 20,6.27; 5Moj 18,9–14). V súlade s týmto zákonom Šaul zničil všetky médiá a špiritistov v Izraeli (1Sam 28,3.9).

Ale neskôr, keď ho Hospodin odmietol, sám Šaul odišiel do kanaánskeho mesta Én-Dór, aby položil dôležité otázky istej vyvolávačke duchov (1Sam 28,6.7.15; porovnaj s Joz 17,11 a Ž 83,10.11). Požiadal ju, aby vyvolala zosnulého proroka Samuela. Ten sa aj údajne zjavil a rozprával sa so Šaulom (1Sam 28,13–19). Zvodný duch, ktorý sa vydával za Samuela, Šaulovi povedal: „Zajtra budeš i so svojimi synmi u mňa. Hospodin vydá Filištíncom do rúk aj izraelské vojsko.“ (1 Sam 28,19) Pri predpovedi Šaulovej smrti vzal tento zvodný duch na seba podobu Samuela. Tým sa snažil potvrdiť nebiblickú teóriu o prirodzenej nesmrteľnosti duše. Bol to mocný podvod a bolo veľkou chybou Šaula, že sa znížil ku konaniu, ktoré predtým sám odsudzoval.

O viac ako dve storočia neskôr prorok Izaiáš napísal: „19Keď vám povedia: Dopytujte sa duchov zomrelých a veštcov, ktorí šuškajú a šepocú, tak im povedzte: Či sa ľud nemá pýtať svojho Boha, ale mŕtvych, aby živí 20mali náuku a svedectvo?! Ak nebudú hovoriť takto, budú ako tí, pre ktorých niet úsvitu.“ (Iz 8,19, 20; pozri tiež Iz 19,3)

**Aplikácia**

`Keď sme v strese, často robíme veci, o ktorých vieme, že sú nesprávne. Prečo sú viera, modlitba a poslušnosť Božiemu slovu jedinou spoľahlivou ochranou pred nami samými?`

---

#### Dodatečné otázky k diskuzi

`Co je to spiritismus a na čem je založen?`

`Ve kterých obdobích života je vyvolávání duchů velice přitažlivé a lákavé?`

`K čemu se uchýlil král Saul, když mu Bůh neodpovídal na jeho „doptávání“?`

`Saul věděl, že dělá něco, co Hospodin zakázal? Přesto věřil, že mu Samuelův duch prozradí Boží vůli. Jak je to možné?`

`Co nám ohledně praxe „vyvolávání duchů“ prostřednictvím proroka Izajáše vzkazuje samotný Hospodin?`

`Různým formám spiritismu se věnuje i spousta křesťanů. Jak je to možné?`

`Co bys odpověděl, kdyby tě někdo pozval na spiritistickou seanci? Proč?`