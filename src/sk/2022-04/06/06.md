---
title:  Význam kríža
date:  03/11/2022
---

> <p></p>
> <sup>18</sup>Veď slovo o kríži je bláznovstvom pre tých, čo sú na ceste k záhube, nám však, ktorí smerujeme k spáse, je Božou mocou. <sup>19</sup>Veď je napísané: Zmarím múdrosť múdrych a rozumnosť rozumných zničím. <sup>20</sup>Kde je múdry? Kde zákonník? Kde rečník tohto veku? Neobrátil azda Boh múdrosť tohto sveta na bláznovstvo? <sup>21</sup>Pretože svet z prejavov Božej múdrosti nepoznal Boha svojou múdrosťou, zapáčilo sa Bohu zachrániť bláznovstvom tejto zvesti tých, ktorí veria. <sup>22</sup>Židia totiž žiadajú znamenia a Gréci hľadajú múdrosť, <sup>23</sup>my však hlásame Krista ukrižovaného – pre Židov síce pohoršenie a pohanov bláznovstvo, <sup>24</sup>ale pre povolaných, tak Židov, ako aj Grékov, Krista, Božiu moc a Božiu múdrosť. (1Kor 1,18–24)

**Osobné štúdium**

`Čo hovorí Pavol o kríži a ako ho porovnáva s „múdrosťou sveta“ (1Kor 1,18–24)? Prečo aj dnes, keď „materializmus“ (myšlienka, že všetka realita je len materiálna, čo znamená, že neexistuje Boh ani nadprirodzená sféra existencie) dominuje „múdrosti sveta“, je posolstvo o kríži také dôležité?`

Kristov kríž je stredobodom dejín spásy. „Večnosť nikdy nedokáže pochopiť hĺbku lásky zjavenú na golgotskom kríži. Práve tam Kristova láska stála zoči -voči nekonečnému a neobmedzenému satanovmu sebectvu.“ (HASKELL, S. N., The Cross and Its Shadow. South Lancaster, MA, Bible Training School, 1914)

Kým Kristus sa pokorne ponúkal ako výkupné za celé ľudstvo, satan na neho zaútočil utrpením a agóniou. Kristus nezomrel len prirodzenou smrťou, ktorej musí čeliť každý človek. Zomrel druhou smrťou, takže všetci, ktorí Krista prijmú, nikdy nebudú musieť okúsiť druhú smrť.

V súvislosti s významom kríža nachádzame niekoľko dôležitých aspektov, ktoré by sme si mali pamätať. (1) Kríž je najvyšším zjavením Božej spravodlivosti proti hriechu (Rim 3,21–26). (2) Kríž je najvyšším zjavením Božej lásky k hriešnikom (Rim 5,8). (3) Kríž je veľkým zdrojom sily na pretrhnutie reťazí hriechu (Rim 6,22.23; 1Kor 1,17–24). (4) Kríž je našou jedinou nádejou na večný život (Flp 3,9–11; Jn 3,14–16; 1Jn 5,11.12). (5) Kríž je jedinou protilátkou proti budúcej vzbure vo vesmíre (Zj 7,13–17; Zj 22,3).

Žiadna z týchto kľúčových právd o kríži nemôže byť objavená „múdrosťou sveta“. Tak ako vtedy, aj dnes je kázanie o kríži „bláznovstvom“ pre svetskú múdrosť, ktorá často neuznáva ani tú najočividnejšiu pravdu, aká môže byť – existenciu Stvoriteľa (pozri Rim 1,18–20).

Grécke slovo pre „bláznovstvo“ (gr. mória) vyjadruje, že kázanie o kríži je „bláznivé“ podľa „múdrosti sveta“. Svetská múdrosť nemôže poznať Ježiša ani spásu, ktorú nám ponúka svojou zástupnou smrťou na kríži.

**Aplikácia**

`Nech už „svetská múdrosť“ ponúka akúkoľvek hodnotu, prečo nesmieme nikdy dovoliť, aby zasahovala do toho, čomu veríme o Ježišovi a o nádeji, ktorú nám ponúka „bláznovstvo zvesti“ (1Kor 1,21)?`

---

#### Dodatečné otázky k diskuzi

`Pavel hovoří o „KŘÍŽI“. Co má na mysli?`

`Proč byl a je kříž pro Židy kamenem úrazu?`

`Proč byl kříž pro Řeky bláznovstvím?`

`Čím je kříž pro většinu dnešní společnosti? Proč?`

`Proč má pro nás „kříž“ tak zásadní význam? Jaké aspekty v tomto symbolu Ježíšovy oběti můžeme vnímat?`

`Ježíš zemřel „druhou smrtí“. V čem se liší od „první“ smrti?`