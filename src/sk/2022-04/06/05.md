---
title:  Zomrel za nás
date:  02/11/2022
---

> <p></p>
> <sup>14</sup>A ako Mojžiš vyzdvihol hada na púšti, tak musí byť vyzdvihnutý aj Syn človeka, <sup>15</sup>aby každý, kto v neho verí, mal večný život. <sup>16</sup>Veď Boh tak miloval svet, že dal svojho jednorodeného Syna, aby nik, kto verí v neho, nezahynul, ale mal večný život. <sup>17</sup>Lebo Boh neposlal Syna na svet, aby svet odsúdil, ale aby ho spasil. <sup>18</sup>Kto verí v neho, nie je odsúdený. Kto neverí, už je odsúdený, pretože neuveril v meno jednorodeného Božieho Syna. (Jn 3,14–18)

> <p></p>
> Lebo mzdou hriechu je smrť a darom Božej milosti je večný život v Ježišovi Kristovi, našom Pánovi. (Rim 6,23)

**Osobné štúdium**

`Čo hovoria texty z úvodu (Jn 3,14–18; Rim 6,23) o význame Kristovej smrti?`

Keď Ježiš prišiel k rieke Jordán, aby sa dal pokrstiť, Ján Krstiteľ zvolal: „Hľa, Baránok Boží, ktorý sníma hriech sveta!“ (Ján 1,29) Tento výrok uznáva Krista ako predpovedaného Božieho Baránka, na ktorého poukazovali všetky skutočné obete Starej zmluvy.

Zvieracie obete však nemohli samy osebe odstrániť hriechy (Heb 10,4). Poskytovali len podmienečné odpustenie, ktoré záviselo od účinnosti budúcej Kristovej obete na kríži. „Ak vyznávame svoje hriechy, on je verný a spravodlivý: Odpustí nám hriechy a očistí nás od všetkej neprávosti.“ (1Jn 1,9)

`V čom spočíva nádej vyplývajúca z veršov Jn 3,16.17? Ako táto nádej vplýva na vaše vedomie hriechu, za ktorý nám podľa zákona náleží odsúdenie?`

Uvažuj, čo všetko tieto verše zahŕňajú. Ježiš, ktorý stvoril vesmír (Jn 1,1–3), sa obetoval za každého z nás ako obeť za hriechy. A to všetko preto, aby sme nemuseli byť odsúdení za to, za čo sme mali byť spravodlivo odsúdení. V tom spočíva veľké zasľúbenie evanjelia.

Ježiš Kristus vyhlásil, že „Boh tak miloval svet, že dal svojho jednorodeného Syna,“ aby za nás zomrel (Jn 3,16). Nikdy by sme nemali zabudnúť, že Kristus sa za nás obetoval dobrovoľne (Heb 9,14). Martin Luther označil kríž za „oltár, na ktorom On [Kristus], strávený ohňom bezhraničnej lásky, ktorá horela v Jeho srdci, prinášal Otcovi živú a svätú obeť svojho tela a krvi s vrúcnym príhovorom, hlasným volaním a horúcimi slzami úzkosti (Heb 5,7).“ (Luther’s Works, vol. 13. St. Louis, MO: Concordia Publishing House, 1956, p. 319) Kristus zomrel „raz navždy“ (Heb 10,10.12), pretože Jeho obeť je dostatočná a nikdy nestráca svoju silu.

„Aj keby evanjelium milosti prijal iba jeden jediný človek, Kristus by pre záchranu tohto jediného človeka podstúpil život plný poníženia a potupnú smrť.“ (MH 135; CZ 86)

**Aplikácia**

`Znova si prečítaj text Ján 3,16 a nahraď slová „svet“ a „každý“ svojím vlastným menom. Ako sa môžeš naučiť privlastniť si toto nádherné zasľúbenie – a to tak, aby si naň myslel najmä vtedy, keď prechádzaš pokušením?`

---

#### Dodatečné otázky k diskuzi

`O jakém hadovi mluví Ježíš v dnešním textu? Na co vzpomíná?`

`Proč je víra v „Syna“ tak důležitá?`

`O jakém soudu hovoří Ježíš? Proč nás víra v Ježíše chrání před odsouzením?`

`Jan říká, že Ježíš snímá HŘÍCH světa. Nespletl se? O jakém hříchu mluví?`

`Co bylo tím prvotním hříchem, kterého nás může zbavit jen Ježíš?`

`Bůh je láska. Proč si tolik lidí myslí, že Bůh, pokud existuje, musí být zlý?`

`Jaké pocity v tobě vyvolává poznání, že Ježíš zemřel i za tebe?`

`Jak můžeme pomoci druhým pochopit, že Bůh miluje i je?`