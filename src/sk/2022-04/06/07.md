---
title:  Podnety na zamyslenie
date:  04/11/2022
---

V knihe Túžba vekov si prečítajte kapitoly „Getsemane“ (DA 685–697; TV 480–487) a „Golgota“ (DA 741–758; TV 520–531) a v knihe Cesta ku Kristovi časť kapitoly „Pokánie“ (SC 27; CK 19).

„Videla som, že celé nebesia majú záujem o naše spasenie – a my by sme mali byť ľahostajní? Mali by sme byť ľahkomyseľní, akoby nezáležalo na tom, či budeme spasení alebo nie? Budeme takto podceňovať obeť, ktorá bola za nás prinesená? Niektorí tak činia. Posmievajú sa ponúkanej milosti a spočíva na nich Boží hnev. Boží Duch sa nenechá navždy zarmucovať. Ak to bude trvať ešte o kúsok dlhšie, napokon od nich odstúpi. Ak po všetkom, čo Boh urobil pre záchranu ľudstva, ľudia ukazujú svojimi životmi, že podceňujú ponúkanú Ježišovu milosť, bude ich údelom smrť a bude draho zaplatená. Bude to hrozná smrť, pretože budú musieť prežiť trýzeň, ktorú podstúpil Kristus na kríži, keď pre nich vydobyl vykúpenie, ktoré však oni odmietli. A vtedy si uvedomia, o čo prišli – o večný život a nesmrteľné dedičstvo. Veľká obeť, ktorá bola prinesená pre záchranu ľudí, nám ukazuje ich cenu. Ak je drahocenná duša stratená, je stratená navždy.“ (1T 124)

**Námety na spoločné uvažovanie**

`Text Heb 10,4 hovorí: „Je predsa nemožné, aby krv býkov a capov odstraňovala hriechy.“ Ako teda boli ľudia spasení v časoch Starej zmluvy? Ako nám analógia s kreditnou kartou, ktorú používame na platby, ale neskôr musíme zaplatiť účet za kreditnú kartu, môže pomôcť lepšie pochopiť túto tému?`

`Prečítajte si text 2Kor 5,18–21. Ak Kristus zomrel za hriechy celého sveta, prečo nebudú spasení všetci? Prečo zohráva osobná voľba kľúčovú úlohu pri určení toho, kto bude vďaka krížu spasený, a kto bude stratený napriek veľkej obeti, ktorú Kristus v ich prospech priniesol?`

`Ktoré učenia „svetskej múdrosti“, sú pre Boha „bláznovstvom“? Čo napríklad myšlienka, že celý ten neuveriteľný zámer, účel a krása sveta je čisto náhodný výtvor? Alebo že vesmír vznikol úplne z ničoho? Aké ďalšie príklady vám napadnú?`

`Zamyslite sa nad záverečnou otázkou utorkového štúdia. Prečo sú naše snahy pridať niečo ku Kristovej obeti na kríži zbytočné a smiešne? Prečo sú v rozpore s plánom spasenia?`

Západ slnka: 16.20

---

#### Dodatečné otázky k diskuzi

`Co tě překvapilo během tvého studia lekce během týdne? Proč?`

`EGW píše, že je možné „znevažovat oběť“, kterou za nás podstoupil Ježíš. Co si o tom myslíš? Čím a jak je možné ji znevažovat?`

`Věříš tomu, že Ježíš zemřel i za tebe? Pokud ano, je to na tvém životě nějak poznat? Jak?`

`Z čeho jsi měl dnes během naší diskuze radost?`