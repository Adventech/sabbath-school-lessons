---
title:  „Je dokonané!“
date:  01/11/2022
---

> <p></p>
> <sup>28</sup>Potom, keďže Ježiš vedel, že je už všetko dokonané, povedal, aby sa splnilo Písmo: „Som smädný!“ <sup>29</sup>Bola tam nádoba plná octu. Nastokli teda špongiu nasiaknutú octom na yzopovú palicu a podali mu ju k ústam. <sup>30</sup>Keď Ježiš okúsil ocot, povedal: „Je dokonané!“ Naklonil hlavu a odovzdal ducha. (Jn 19,28–30)

**Osobné štúdium**

`Prečítajte si text Ján 19,1–30. Aké kľúčové posolstvo pre nás vyplýva z Ježišových slov: „Je dokonané!“?`

Napokon nastali rozhodujúce chvíle pre Krista, pre ľudstvo a pre celý vesmír. V hlbokej agónii bojoval proti mocnostiam temnoty. S obrovským úsilím sa dostal cez Getsemanskú záhradu, nespravodlivý súd, až na vrch Golgota. Padlí anjeli sa ho pokúšali zastrašiť a premôcť. Keď Ježiš visel na kríži, veľkňazi, zákonníci a starší sa mu posmievali a hovorili: „Iných zachraňoval, sám seba nemôže zachrániť! Je kráľ Izraela, nech teraz zostúpi z kríža a uveríme v neho!“ (Mt 27,42)

Mohol Kristus zostúpiť z kríža a zachrániť sa? Áno, mal tú moc, ale nebol ochotný to urobiť. Jeho bezpodmienečná láska k celému ľudstvu, vrátane nepriateľov a posmievačov, mu nedovolila vzdať sa. V skutočnosti „posmievači patrili k tým, za ktorých záchranu zomieral. Nemohol zostúpiť z kríža a zachrániť sa nie preto, že ho držali klince, ale držala ho jeho vôľa zachrániť ich.“ (PLUMMER A., An Exegetical Commentary on the Gospel According to S. Matthew. London: Elliot Stock, 1910, p. 397)

Prostredníctvom utrpenia Ježiš porazil kráľovstvo satana, aj keď to bol práve satan, kto podnietil udalosti, ktoré viedli ku krížu, vrátane Judášovej zrady (Jn 6,70; Jn 13,2.27). „Hoci to nie je evanjelistovým hlavným zámerom, Ježišovu smrť opisuje ako dielo satanovho pôsobenia a zároveň ako dielo Ježišovho víťazstva nad satanom.“ (Ladd, G. E., A Theology of the New Testament. Cambridge, UK, Lutterworth Press 1994, p. 192)

Keď Kristus zvolal na kríži „Je dokonané!“ (Jn 19,30), vyjadril nielen to, že jeho agónia sa skončila, ale najmä skutočnosť, že vyhral veľký kozmický a historický spor proti satanovi a jeho zlým silám. „Nad Spasiteľovým víťazstvom jasalo celé nebo. Satan bol porazený a vedel, že prišiel o svoje panstvo.“ (DA 758; TV 532)

Je ťažké pochopiť tento úžasný kontrast: prostredníctvom úplného poníženia Boží Syn získal pre nás a pre celý vesmír najväčšie a najslávnejšie víťazstvo.

**Aplikácia**

`Uvažuj o tom, aký zlý musí byť hriech, keď na jeho odčinenie bola potrebná Kristova smrť. Čo by nás mala táto pravda naučiť o márnosti našich vlastných skutkov v snahe dosiahnuť zásluhy pred Bohom? Čo môžeme sami pridať k tomu, čo už pre nás urobil Kristus? Podeľte sa o svoju odpoveď v triede sobotnej školy.`

---

#### Dodatečné otázky k diskuzi

`Jakým tlakům od lidí musel Ježíš čelit na kříži?`

`Co Ježíše ve chvíli umírání trápilo nejvíce?`

`Proč nesestoupil z kříže, ale vydržel až do konce?`

`Co vše zaznívá v Ježíšově zvolání „dokonáno jest“?`

`Proč bereme Ježíšovu smrt jako historický milník v dějinách vesmíru?`

`Jak reagoval na Ježíšovo vítězství vesmír?`