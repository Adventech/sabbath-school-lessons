---
title:  Od založenia sveta
date:  30/10/2022
---

> <p></p>
> Budú sa jej [šelme] klaňať všetci obyvatelia zeme, ktorých meno nie je zapísané v knihe života Baránka zabitého od založenia sveta. (Zj 13,8)

> <p></p>
> A tohto muža, vydaného na základe určeného Božieho zámeru a predvídania, ste rukou zločincov pribili na kríž a zabili. (Sk 2,23)

> <p></p>
> <sup>18</sup>Veď viete, že zo svojho márneho spôsobu života, zdedeného po otcoch, boli ste vykúpení nie pominuteľnými vecami, striebrom alebo zlatom, <sup>19</sup>ale drahou krvou Krista. On ako bezchybný a nepoškvrnený baránok <sup>20</sup>bol na to síce vopred vyhliadnutý ešte pred stvorením sveta, ale zjavený v posledných časoch kvôli vám. (1Pt 1,18–20)

**Osobné štúdium**

`Uvažuj o úvodných textoch (Zj 13,8; Sk 2,23 a 1Pt 1,18–20). Ako mohol byť Kristus považovaný za „zabitého od založenia sveta“?`

V texte Zj 13,8 je pre nás rozhodujúca myšlienka, že Kristus bol „zabitý od založenia sveta“. Je zrejmé, že to musíme chápať v symbolickom zmysle (kniha Zjavenia je plná symbolov), pretože Kristus bol ukrižovaný až tisíce rokov po stvorení zeme. Tento text ukazuje, že plán spasenia vznikol už pred stvorením sveta. A ústredným bodom tohto plánu bola smrť Ježiša, Božieho Baránka, na kríži.

Aj text Tít 1,2 naznačuje, že plán spasenia vznikol pred dávnymi vekmi. „Plán nášho vykúpenia nebol nejakým dodatočným rozhodnutím, formulovaným po Adamovom páde. ... Bol zjavením zásad, ktoré sú od večnosti základom Božieho trónu.“ (DA 22; TV 11)

Tento plán bol najprv zjavený Adamovi a Eve v rajskej záhrade (1Moj 3,15.21) a poukazovala naň každá krvavá obeť v Starej zmluve. Keď napríklad Hospodin skúšal Abrahámovu vieru, zaobstaral baránka, ktorý bol obetovaný namiesto Izáka (1Moj 22,11–13). Toto nahradenie ešte jasnejšie znázorňovalo zástupnú povahu Kristovej zmiernej obete na kríži.

Ústredným bodom celého plánu spásy je teda Ježišova zástupná smrť, po stáročia symbolizovaná obeťami zvierat, z ktorých každá je symbolom Ježišovej smrti na kríži, ktorý zomrel ako „Baránok Boží, ktorý sníma hriech sveta“ (Jn 1,29).

**Aplikácia**

`Je pravda, že obete zvierat sú hrozné a krvavé. Ale aj takto poukazuje Stará zmluva na veľkosť Kristovej obete a strašné dôsledky hriechu. Ako tomuto prepojeniu rozumieš?`

---

#### Dodatečné otázky k diskuzi

`Kdy podle Bible vznikl plán na záchranu člověka?`

`Jak je možné, že Bůh věděl o našem pádu do hříchu dříve, než nastal?`

`Proč potřebujeme, aby za nás někdo zemřel?`

`Proč je Ježíš ve Zjevení nazýván Beránkem?`

`Jakou roli hrál „beránek“ v obětním starozákonním systému?`

`V čem se liší Ježíšova oběť od obětí přinášených ve starozákonní době?`