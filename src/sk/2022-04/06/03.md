---
title:  Predslov ku krížu
date:  31/10/2022
---

> <p></p>
> <sup>21</sup>Odvtedy začal Ježiš vysvetľovať svojim učeníkom, že musí ísť do Jeruzalema a mnoho trpieť od starších, veľkňazov a zákonníkov, bude zabitý a na tretí deň vzkriesený. <sup>22</sup>Peter ho vzal bokom a začal mu dohovárať: „Nech ti je Boh milostivý, Pane! To sa ti nesmie stať!“ <sup>23</sup>Ale on sa obrátil a povedal Petrovi: „Choď za mňa, satan! Si mi na pohoršenie, lebo nemyslíš na Božie veci, ale na ľudské.“ (Mt 16,21–23)

> <p></p>
> <sup>31</sup>Vtedy si vzal so sebou Dvanástich a povedal im: „Hľa, vystupujeme do Jeruzalema a vyplní sa o Synovi človeka všetko, čo napísali proroci. <sup>32</sup>Vydajú ho pohanom, vysmejú ho, potupia a opľujú. <sup>33</sup>Zbičujú ho a zabijú, ale on na tretí deň vstane z mŕtvych.“ <sup>34</sup>Lenže oni ničomu z toho nerozumeli a zmysel týchto slov im zostal skrytý a nechápali, čo povedal. (Lk 18,31–34)

**Osobné štúdium**

`Ako reagovali učeníci na Ježišove predpovede o jeho utrpení a smrti? Čo by sme sa z ich reakcií mali naučiť o nebezpečenstvách nepochopenia Písma?`

`Mt 16,21–23`

`Mt 17,22.23; Mk 9,30–32; Lk 9,44.45`

`Lukáš 18,31–34`

Ježiš sa narodil, aby žil a zomrel. Každý krok, ktorý urobil, ho približoval k Jeho veľkej zmierujúcej obeti na golgotskom kríži. Bol si naplno vedomý svojho poslania a nedovolil nikomu a ničomu, aby ho od neho odvrátilo. V skutočnosti „celý jeho život bol predslovom k jeho smrti na kríži“ (FE 382).

V poslednom roku svojej pozemskej služby Ježiš čoraz jasnejšie hovoril učeníkom o svojej nadchádzajúcej smrti. Zdá sa však, že neboli schopní a ochotní prijať realitu jeho výrokov. Naplnení falošnými predstavami o úlohe Mesiáša vôbec nepripúšťali, že on, Ježiš, zomrie. Veď to mal byť Mesiáš! Nesprávna teológia ich priviedla k bolesti a utrpeniu, ktoré boli zbytočné.

Už Nikodémovi Ježiš povedal: „14A ako Mojžiš vyzdvihol hada na púšti, tak musí byť vyzdvihnutý aj Syn človeka, 15aby každý, kto v neho verí, mal večný život.“ (Jn 3,14.15) Keď bol Ježiš v Cézarei Filipovej, povedal svojim učeníkom, „že musí ísť do Jeruzalema a mnoho trpieť od starších, veľkňazov a zákonníkov, bude zabitý a na tretí deň vzkriesený“ (Mt 16,21). Keď prechádzal Galileou (Mk 9,30–32) a počas svojej poslednej cesty do Jeruzalema (Lk 18,31–34) Ježiš znova hovoril svojim učeníkom o svojej smrti a zmŕtvychvstaní. Keďže sa to rozchádzalo s ich očakávaniami a predstavami, boli k Ježišovým slovám hluchí. Aké ľahké je pre nás urobiť to isté.

**Aplikácia**

`Ľudia mali aj v minulosti falošné predstavy o prvom príchode Mesiáša. Ktoré z falošných predstáv o druhom príchode Ježiša prevládajú dnes?`

---

#### Dodatečné otázky k diskuzi

`Jak reagovali učedníci, když s nimi Ježíš hovořil o své oběti?`

`Proč učedníci odmítali přijmout myšlenku, že by jejich mistr mohl zemřít?`

`Co děláš, když čteš v Bibli něco, čemu nerozumíš?`

`Proč se někdy i my bojíme ptát Boha na to, čemu nerozumíme?`

`Můžeme mít i my nějaké mylné představy o tom, co je před námi? Proč?`

`Setkal ses někdy v naší církvi s názory, které nebyly v souladu s Biblí? Čeho se týkaly a jak jsi reagoval?`

`Můžeme se bránit před nebezpečím falešných výkladů Bible? Jak?`