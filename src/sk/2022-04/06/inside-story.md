---
title:  Misijný príbeh
date:   04/11/2022
---

#### Nastavení druhé tváře

_Rick McEdward_

Omar, student univerzity na Blízkém východě, zoufale potřeboval práci, ale pro to, aby ho přijali, nebyl ochoten udělat cokoli. Během pracovního pohovoru otevřeně řekl zástupci firmy, že nemůže pracovat v sobotu, protože je to jeho svatý den. Zástupce firmy ani nemrkl.

"To je v pořádku," odpověděl. "My vás nepotřebujeme."

Byla to pravda. Nezaměstnanost v zemi byla tak vysoká, že firma Omara opravdu nepotřebovala. Mnoho lidí hledalo práci a bylo by snadné najít někoho, kdo by byl ochoten pracovat i v sobotu.

Omar žel kancelář firmy opustil. Omar byl nově věřící, který jen několik dní předtím odevzdal svůj život Kristu. Šest let se stýkal s věřícími a před svým rozhodnutím zkoumal Bibli. Po odmítnutí práce si koupil tříkolový vozík s plánem vydělávat peníze prodejem simitu, kulatého chleba posypaného sezamovými semínky.

Omarovi přátelé, kteří dodržovali sobotu, byli dojati jeho věrným postojem k Ježíši a začali se za něj modlit.

O několik dní později Omar nadšeně oznámil, že mu firma zavolala zpět a nabídla mu práci s volnými sobotami. Byl tak nadšený, že se rozhodl najít alespoň jednoho člověka denně, kterému by řekl o Kristu.

Když o několik dní později popíjel v místní kavárně drink, začal s jedním starším mužem hovořit o víře. Omar se podělil se svou cestou od tradiční svaté knihy své rodiny k Bibli a o neuvěřitelný pokoj, který našel.

Když Omar odcházel z kavárny, muž, který rozhovor zaslechl od vedlejšího stolu, ho sledoval. "Nemůžu uvěřit, že jsi mohl říkat takové věci!" křičel muž. "To se nestydíš? Vyrostl jsi v naší zemi a víš, co je lepší!" Na to muž začal Omara mlátit pěstmi.

Když se později toho dne spojil s Omarem přes videohovor jeho přítel, který také dodržoval sobotu, přivítalo jej velké opuchlé oko a ještě větší úsměv radosti. "Mohl jsi zavolat policii!" řekl přítel.

"Ano," řekl Omar. "Ale... Ježíš nám říká, že máme nastavit druhou tvář."

"Slyšeli jste, že bylo řečeno: "Oko za oko a zub za zub." Já však vám pravím, abyste neodporovali zlému člověku, ale když tě někdo udeří do tvé pravé tváře, nastav mu i druhou tvář." (Matouš 5,38.39).
