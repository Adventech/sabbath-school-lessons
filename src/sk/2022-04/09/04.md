---
title:  Odísť a byť s Kristom
date:  22/11/2022
---

> <p></p>
> <sup>21</sup>Veď pre mňa žiť je Kristus a umrieť je zisk. <sup>22</sup>Ale ak žiť v tele znamená pre mňa plodnú prácu, neviem, čo si zvoliť. <sup>23</sup>Ťahá ma to na obe strany: túžim zomrieť a byť s Kristom, a to by bolo oveľa lepšie, <sup>24</sup>ale pre vás je potrebnejšie, aby som ostal v tele. (Flp 1,21.23.24)

> <p></p>
> <sup>13</sup>Nechceme, bratia, aby ste nevedeli, ako je to so zosnulými, aby ste sa nermútili ako ostatní, ktorí nemajú nádej. <sup>14</sup>Veď ak veríme, že Ježiš zomrel a vstal z mŕtvych, tak Boh skrze Ježiša privedie spolu s ním aj tých, čo zosnuli. <sup>15</sup>Toto vám totiž hovoríme podľa Pánovho slova: My, ktorí zostaneme nažive až do Pánovho príchodu, nepredídeme zosnulých. <sup>16</sup>Lebo vo chvíli, keď zaznie povel, hlas archanjela a Božia poľnica, sám Pán zostúpi z neba a prví vstanú tí, čo zomreli v Kristovi; <sup>17</sup>potom my, ktorí zostaneme nažive, spolu s nimi budeme uchvátení v oblakoch hore v ústrety Pánovi a budeme tak navždy s Pánom. <sup>18</sup>Potešujte sa navzájom týmito slovami. (1Tes 4,13–18)

**Osobné štúdium**

`Uvažuj o úvodných textoch (Flp 1,21–24 a 1Tes 4,13–18). O akom časovom období hovorí apoštol Pavol, keď píše, že bude „s Kristom“ (Flp 1,23), respektíve „s Pánom“ (1Tes 4,17)?`

Pavla hnala túžba žiť „v Kristovi“ teraz (2Kor 5,17) a „s Kristom“ po Jeho druhom príchode (pozri 1Tes 4,17). Ani hrozba smrti nemohla pripraviť Pavla o uistenie, že patrí svojmu Spasiteľovi a Pánovi. Ako napísal v Liste Rimanom: „38Som totiž presvedčený, že ani smrť, ani život, ani anjeli, ani kniežatstvá, ani prítomné, ani budúce veci, ani mocnosti, 39ani výška, ani hĺbka, ani nijaké iné stvorenie nebude nás môcť odlúčiť od Božej lásky, ktorá je v Ježišovi Kristovi, našom Pánovi.“ (Rim 8,38.39) „Ak totiž žijeme, žijeme Pánovi, ak umierame, umierame Pánovi, a tak či žijeme, či umierame, patríme Pánovi.“ (Rim 14,8).

S touto istotou v mysli Pavol hovoril o veriacich, ktorí už zomreli, ako o tých, „ktorí umreli v Ježišovi“ (1Tes 4,14) a ktorí budú vzkriesení pri Kristovom druhom príchode, aby dostali večný život (1Kor 15,16–18, 1Tes 4,13–18).

Keď Pavol hovorí o svojej túžbe „zomrieť a byť s Kristom“ (Flp 1,23), naznačuje tým vari, že po smrti jeho duša odíde, aby vedome žila s Kristom? Vôbec nie! V tomto texte „Pavol vyjadruje svoju túžbu opustiť súčasnú nepokojnú existenciu a byť s Kristom. Nepoukazuje pritom na žiadny časový odstup medzi týmito dvoma udalosťami. Tento verš nehovorí, že by Pavol očakával, že po smrti pôjde do neba. Bolo mu úplne jasné, že svoju odmenu dostane až pri Kristovom druhom príchode (2Tim 4,8).

Pavol teda „hovorí, že to ďalšie, čo uvidí po svojom odchode (smrti), bude Kristus, ktorý príde na nebeských oblakoch vzkriesiť mŕtvych. A práve vtedy bude Pavol ,s Pánom‘ (1Tes 4,17). Treba tiež poznamenať, že pisatelia Biblie občas spájajú dve udalosti, ktoré môžu byť oddelené dlhým časovým úsekom.“ (Andrews Study Bible, 1555)

Ale prečo by mal Pavol dávať prednosť smrti pred životom? Pretože potom si mohol konečne oddýchnuť od všetkých svojich problémov bez toho, aby musel naďalej trpieť bolesťou, ktorá ho sužovala (1Kor 9,27). A zároveň bol presvedčený, že pri druhom príchode dostane „veniec spravodlivosti“ (2Tim 4,6–8). Hoci Pavol určite nechcel zomrieť, mal istotu, čo bude nasledovať, keď sa to stane.

**Aplikácia**

`Najmä v ťažkých obdobiach života sa môže stať, že si predstavíme, aké by to bolo zavrieť oči (zomrieť), keby sme hneď po ich otvorení (vzkriesení) mohli „byť s Kristom“. Ako ti táto myšlienka pomáha pochopiť, čo Pavol písal vo svojom posolstve Filipanom?`

---

#### Dodatečné otázky k diskuzi

`Co má Pavel na mysli, když říká, že chce „odejít a být s Kristem“?`

`Věřil Pavel, že po smrti bude hned s Ježíšem? Proč? Jaký důkaz dává sám o pár řádků dál?`

`Kdy se podle Pavla setkají s Ježíšem ti, kteří se nedočkali jeho návratu?`

`Už sis někdy přál „odejít a být s Kristem“? Proč?`

`V jakých situacích si někdy i věřící přejí zemřít? Není to hřích? Proč?`

`Jak bys reagoval, kdyby ti někdo blízký řekl, že už si přeje zemřít?`

`Proč se Pavel rozhodl pro to, co sice není „lepší“, ale co je „prospěšnější“?`