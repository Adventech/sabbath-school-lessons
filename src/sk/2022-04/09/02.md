---
title:  Boháč a Lazár
date:  20/11/2022
---

> <p></p>
> <sup>19</sup>Bol bohatý človek. Obliekal sa do purpuru a kmentu a deň čo deň skvostne hodoval. <sup>20</sup>Pri jeho bráne líhaval akýsi žobrák menom Lazár, plný vredov. <sup>21</sup>Túžil nasýtiť sa odpadkami z boháčovho stola, ale iba psy prichádzali a lízali mu vredy. <sup>22</sup>Ten žobrák umrel a anjeli ho zaniesli do Abrahámovho lona. Zomrel aj boháč a pochovali ho. <sup>23</sup>Potom v pekle v mukách pozdvihol oči a zďaleka uzrel Abraháma a Lazára v jeho lone. <sup>24</sup>I zvolal: ‚Otec Abrahám, zľutuj sa nado mnou a pošli Lazára, nech si namočí aspoň konček prsta vo vode a ovlaží mi jazyk, lebo sa v tomto plameni hrozne trápim.‘ <sup>25</sup>No Abrahám odpovedal: ‚Syn môj, rozpomeň sa, že ty si za svojho života dostával všetko dobré a Lazár zasa zlé. Teraz on sa tu teší a ty sa trápiš. <sup>26</sup>A okrem toho je medzi nami a vami veľká priepasť, takže nik – čo ako by chcel – nemôže prejsť odtiaľto k vám ani odtiaľ prekročiť k nám.‘ <sup>27</sup>Tu povedal: ‚Prosím ťa, otče, pošli ho do domu môjho otca. <sup>28</sup>Mám totiž piatich bratov. Nech im vydá svedectvo, aby sa nedostali aj oni na toto miesto múk.‘ <sup>29</sup>Abrahám mu odpovedal: ‚Majú Mojžiša a Prorokov, nech ich poslúchajú.‘ <sup>30</sup>Ale on povedal: ‚Nie, otec Abrahám. Ale ak príde niekto z mŕtvych, budú sa kajať.‘ <sup>31</sup>Odpovedal mu: ‚Ak neposlúchajú Mojžiša a Prorokov, nedajú sa presvedčiť, ani keby niekto vstal z mŕtvych.‘ (Lk 16,19–24.29–31)

**Osobné štúdium**

`Prečo príbeh o boháčovi a Lazárovi (Lk 16,19–31) nemôže byť doslovným opisom posmrtného života?`

Niektorí teológovia sú presvedčení, že text Lk 16,19–31 by sme mali vykladať doslovne, teda ako opis stavu mŕtvych. Takýto prístup by však viedol k niekoľkým nebiblickým záverom a bol by v rozpore s mnohými inými pasážami, ktorým sme sa už venovali.

Ak by sme mali tento príbeh brať doslovne, museli by sme pripustiť niekoľko skutočností. Nebo a peklo by museli byť dosť blízko na to, aby mohla prebiehať čulá komunikácia medzi obyvateľmi oboch miest (Lk 16,23–31). Tiež by sme museli predpokladať, že v posmrtnom živote – kým sa telo nachádza v hrobe –, je zachovaná vedomá forma duše, ktorá má „oči“, „prsty“, „jazyk“ a ktorá dokonca pociťuje smäd (Lk 16,23.24).

Ak by táto pasáž opisovala stav človeka po smrti, potom by nebesia nemohli byť radostným a šťastným miestom. Spasení by totiž zblízka sledovali nekonečné utrpenie svojich stratených milovaných, a dokonca by sa s nimi rozprávali (Lk 16,23–31). Ako by mohla byť matka v nebesiach šťastná, keby hľadela na neprestajné utrpenie svojho milovaného dieťaťa v pekle? V takomto kontexte by bolo prakticky nemožné, aby sa splnil Boží prísľub, že už nebude smútok, plač a bolesť (Zj 21,4).

Práve pre takéto nezrovnalosti mnohí moderní teológovia považujú príbeh o boháčovi a Lazárovi za podobenstvo. To znamená, že sa nemôžeme sústrediť na jednotlivé detaily. Aj významný baptistický teológ a odborník na Novú zmluvu George E. Ladd, hoci nie je adventista, hovorí, že tento príbeh bol pravdepodobne „podobenstvom, ktoré využívalo vtedajšie židovské uvažovanie, a nie je preto určené na poučenie o stave mŕtvych“. („Eschatology“ in The New Bible Dictionary. Grand Rapids, MI, Eerdmans, 1962, p. 388)

Podobenstvo o boháčovi a Lazarovi predstavuje ostrý kontrast medzi dobre oblečeným „bohatým človekom“ a „akýmsi žobrákom menom Lazár, ktorý bol plný vredov“ (Lk 16,19.20). Text hovorí, (1) že časné postavenie a spoločenské uznanie nie sú kritériami pre budúcu odmenu a (2) že o večnom osude každého človeka sa rozhoduje v tomto živote a nemožno ho po smrti zmeniť (Lk 16,25.26).

**Aplikácia**

`„Odpovedal mu: ‚Ak neposlúchajú Mojžiša a Prorokov, nedajú sa presvedčiť, ani keby niekto vstal z mŕtvych.‘“ (Lk 16,31) Aké posolstvo z Ježišových slov by sme si mali vziať pre seba v súvislosti s autoritou Biblie a spôsobom, ako k nej pristupujeme?`

---

#### Dodatečné otázky k diskuzi

`Jaké nedostatky má tvrzení, že příběh o boháči a Lazarovi popisuje skutečný posmrtný život?`

`V jaké podobě znali tento příběh Ježíšovi posluchači?`

`Chtěl bys žít v nebi, odkud bys viděl, jak se v pekle trápí tvoji blízcí?`

`Jak nás text Zj 21,4 chrání před nesprávným výkladem dnešního příběhu?`

`Mojžíš v tomto příběhu tvrdí, že těm, kdo „neposlouchají Mojžíše a Proroky“ nemůže pomoci ani zázrak. Souhlasíš s tím? Proč?`

`Proč Ježíš vyprávěl tento příběh? Co ho k tomu motivovalo?`

`Jak je třeba vykládat „podobenství“? Na co si musíme dávat pozor?`