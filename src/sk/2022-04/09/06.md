---
title:  Duše pod oltárom
date:  24/11/2022
---

> <p></p>
> <sup>9</sup>Keď otvoril piatu pečať, videl som pod obetným oltárom duše zabitých pre Božie slovo a pre svedectvo, ktoré vydávali. <sup>10</sup>Tí zvolali mohutným hlasom: „Kedy už, svätý a pravdivý Pane, vykonáš súd a pomstíš našu krv na tých, čo bývajú na zemi?“ <sup>11</sup>A každý z nich dostal biele rúcho a bolo im povedané, aby ešte krátky čas vyčkali, kým ich počet nedoplnia ich spoluslužobníci a bratia, ktorí majú byť zabití ako oni. (Zj 6,9–11)

**Osobné štúdium**

`Preštuduj si úvodný text (Zj 6,9–11). Ako rozumieš tomu, že „duše zabitých“ kričali „pod oltárom“?`

Otvorenie piatej apokalyptickej pečate odhaľuje nezvyčajnú scénu. Duše mučeníkov vidíme obrazne „pod oltárom“ volať k Bohu, aby ich pomstil (Zj 6,9–11). Niektorí vykladači sa domnievajú, že v texte ide o kadidlový oltár, ktorý sa spomína v súvislosti so siedmou pečaťou (Zj 8,1–6). Ale pri piatej pečati text odkazuje na „krv“ (nie na kadidlo). To nás vedie k tomu, aby sme pri piatej pečati videli odkaz na oltár na spaľované obete, kde bola preliata krv obetí (3Moj 4,18.30.34). Ako sa krv tých obetí kropila okolo oltára, tak bola krv mučeníkov symbolicky vyliala na Boží oltár, keď prišli o život tí, čo zostali verní Božiemu slovu a Ježišovmu svedectvu (Zj 6,9; pozri tiež Zj 12,17 a 14,12).

Symbolické sú aj „duše“ pod oltárom. Ak by sme ich brali doslovne, museli by sme dospieť k záveru, že mučeníci nie sú v nebi úplne šťastní, pretože neustále volajú po Božej pomste. To neznie tak, že sa tešia z odmeny spasenia. Túžba po pomste môže človeku znepríjemniť život. A čo potom smrť...

Je dôležité si uvedomiť, že Ján nemal možnosť vidieť skutočný obraz neba. „Nie sú tam žiadne biele, červené, čierne alebo plavé kone s bojovnými jazdcami. Ježiš sa tam nezjavuje v podobe baránka s krvácajúcou ranou od noža. Štyri zvieratá nepredstavujú skutočné okrídlené tvory s uvedenými zvieracími vlastnosťami. ... Podobne neexistujú žiadne ,duše‘ ležiace pod obetným oltárom v nebi. Celá scéna bola obrazným a symbolickým výkladom.“ (7BC 778)

Už spomínaný George E. Ladd napísal: „V tomto prípade [Zj 6,9–11] je oltár jednoznačne obetným oltárom, kde bola vyliata obetná krv. Skutočnosť, že Ján videl duše mučeníkov pod oltárom, nemá nič spoločné so stavom mŕtvych alebo s ich situáciou v medzistave; je to len názorný spôsob zobrazenia skutočnosti, že boli umučení v mene svojho Boha.“ (A Commentary on the Revelation of John. Grand Rapids, MI: Eerdmans, 1972, p. 103)

**Aplikácia**

`Kto (najmä z tých, ktorí sa stali obeťami nespravodlivosti) by nevolal po spravodlivosti, ktorá ešte nenastala? Prečo musíme vierou dôverovať, že spravodlivosť, ktorá v tomto svete tak chýba, predsa len príde? Akú útechu môžete čerpať z tohto úžasného zasľúbenia?`

---

#### Dodatečné otázky k diskuzi

`Pokud bychom chtěli dnešní text vykládat doslova, kde se po smrti nacházejí „duše zabitých pro Boží slovo“?`

`Jakou otázku kladou tyto „duše“ Beránkovi?`

`Myslíš, že je v nebi místo pro touhu po pomstě? Proč?`

`Proč je dobré pamatovat na to, že kniha Zjevení je plna různých symbolů?`

`Co symbolizuje bílé roucho, které obdrží tyto „duše“?`

`Těšíš se na to, až v nebi dostaneš bílé roucho? Proč?`

`Jak rozumíš tomuto textu ze Zjevení? Co nám chce Jan jeho prostřednictvím sdělit?`