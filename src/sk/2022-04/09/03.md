---
title:  „Budeš so mnou v raji“
date:  21/11/2022
---

> <p></p>
> <sup>42</sup>Potom povedal: „Ježiš, rozpomeň sa na mňa, keď prídeš do svojho kráľovstva.“ <sup>43</sup>Ježiš mu odpovedal: „Amen, hovorím ti: Dnes budeš so mnou v raji.“ (Lk 23,42.43)

> <p></p>
> Ježiš jej povedal: „Nedotýkaj sa ma zato, že som ešte nevystúpil k Otcovi, ale choď k mojim bratom a povedz im: ‚Vystupujem k svojmu Otcovi a k vášmu Otcovi, k svojmu Bohu a k vášmu Bohu.‘“ (Jn 20,17)

> <p></p>
> <sup>1</sup>„Nech sa vám srdce neznepokojuje! Verte v Boha, verte aj vo mňa! <sup>2</sup>V dome môjho Otca je mnoho príbytkov. Keby to tak nebolo, bol by som vám azda povedal, že vám idem pripraviť miesto? <sup>3</sup>Keď odídem a pripravím vám miesto, zasa prídem a vezmem vás k sebe, aby ste aj vy boli tam, kde som ja. (Jn 14,1–3)

**Osobné štúdium**

Jednou z biblických pasáží, ktoré sa najčastejšie používajú na podporu učenia o nesmrteľnosti duše, je verš Lukáš 23,43. V slovenčine všetky biblické preklady uvádzajú tento text spôsobom, ktorý vyvoláva dojem, že práve v deň, keď Kristus zomrel, budú obaja – Kristus aj zločinec – spolu v raji. Nemalo by nás to prekvapovať. Preklady buď vychádzajú z tradície, alebo samotní prekladatelia veria v učenie o prirodzenej nesmrteľnosti duše. Je to však najlepší preklad textu?

`Porovnaj text Lk 23,42.43 s ostatnými textami z úvodu (Jn 20,17 a Jn 14,1–3). Ako treba chápať zasľúbenie kajúcemu lotrovi na kríži vo svetle Ježišových slov Márii Magdaléne a jeho zasľúbenia svojim učeníkom?`

Predpoklad, že Kristus a zločinec sa ešte v ten istý deň dostali do raja (teda do neba), je v rozpore s Ježišovými slovami adresovanými Márii Magdaléne po jeho zmŕtvychvstaní. Podľa nich totiž Ježiš ešte nebol v prítomnosti svojho Otca v nebi (Jn 20,17). Omyl, že Ježiš aj kajúci zločinec išli ešte v deň svojej smrti do neba, je v rozpore aj s Ježišovým prísľubom učeníkom, že budú vzatí do neba až pri Jeho druhom príchode (Jn 14,1–3).

Problémom vo verši Lukáš 23,43 je, či má byť príslovka „dnes“ (grécky sémeron) spojená so slovesom, ktoré po nej nasleduje („budeš“), alebo so slovesom, ktoré jej predchádza („hovorím“). Teológ Wilson Paroschi ukazuje, že „z gramatického hľadiska“ je prakticky nemožné určiť správnu alternatívu. „Lukáš má však určitú tendenciu používať túto príslovku s predchádzajúcim slovesom. To sa deje v štrnástich z dvadsiatich výskytov slova sémeron v Lukášovi a Skutkoch.“ („The Significance of a Comma: An Analysis of Luke 23:43,“ in Ministry, June 2013, p. 7)

Takže najprirodzenejšie znenie textu Lk 23,43 by bolo: „Amen, hovorím ti dnes: Budeš so mnou v raji.“ V tomto prípade idiomatický výraz „hovorím ti dnes“ zdôrazňuje relevantnosť a vážnosť výroku „budeš so mnou v raji“. Stručne povedané, Ježiš zločincovi práve vtedy a tam sľúbil, že bude spasený.

**Aplikácia**

`Prečítaj si príbeh o kajúcom zločincovi (Lukáš 23,39–43), ktorému Kristus napriek jeho hriechu a napriek tomu, že nemal čo Bohu ponúknuť, prisľúbil večný život. Ako tento príbeh odhaľuje veľkú pravdu o spasení len na základe viery? V čom sme na tom podobne ako onen zločinec? V čom sa líšime?`

---

#### Dodatečné otázky k diskuzi

`Jak si většina křesťanů vykládá Ježíšův slib daný lotrovi na kříži?`

`Proč si myslí, že se lotr hned po smrti ocitl s Ježíšem v nebi?`

`Ježíš brání Marii Magdalské v tom, aby se ho dotkla. Čím argumentuje?`

`Nebylo by to nespravedlivé, kdyby se lotr ocitl v nebi hned po smrti, zatímco učedníci by na setkání s Ježíšem museli čekat tisíce let v hrobě?`

`Proč tedy tradiční výklad nemůže být správný?`

`Jak umístnění „čárky“ může změnit význam toho, co řekl Ježíš na kříži?`