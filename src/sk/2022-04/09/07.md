---
title:  Podnety na zamyslenie
date:  25/11/2022
---

V knihe Kristove podobenstvá si prečítajte kapitolu Veľká priepasť“ (COL 260–271; KP 201–212) a v knihe Túžba vekov kapitolu „Golgota“ (DA 749–752; TV 524–528).

„Podobenstvom o boháčovi a Lazárovi Kristus upozornil, že ľudia rozhodujú o svojom večnom určení počas pozemského života. V tomto skúšobnom čase Boh ponúka milosť každému človekovi. Kto však ponúknutú príležitosť sebecky premárni, sám sa zrieka večného života. Nijaký iný čas milosti nedostane. Vlastným rozhodnutím človeka vzniká medzi ním a Bohom nepreklenuteľná priepasť.“ (COL 260; KP 201)

„Keď boli títo raní kresťania vyhnaní do hôr a púští, keď ich nechali v žalároch zomrieť hladom, zimou a mučením, keď sa mučeníctvo zdalo byť jediným východiskom z ich trápenia, radovali sa, že boli uznaní za hodných trpieť pre Krista, ktorý bol za nich ukrižovaný. Ich dôstojný príklad bude útechou a povzbudením pre Boží ľud, na ktorý má prísť čas súženia, akého nikdy predtým nebolo.“ (5T 213)

**Námety na spoločné uvažovanie**

`Ako nám môže celkový biblický pohľad na ľudskú prirodzenosť pomôcť lepšie pochopiť niektoré pasáže, ktoré sme študovali počas tohto týždňa?`

`Zamyslite sa nad kontrastom medzi nespochybniteľným náboženstvom kresťanských mučeníkov a prispôsobivým náboženstvom našej postmodernej generácie. Pre ktoré pravdy a postoje sa oplatí zomrieť? Ak niekto zastáva názor, že všetky pravdy sú len relatívne alebo kultúrne podmienené, prečo by sme mali byť pripravení za niektorú z nich zomrieť? Čo sa môžeme naučiť od tých, ktorí boli ochotní zomrieť za pravdy, ktoré my sami považujeme za nepravdivé?`

`Uvažujte znova o podobenstve o boháčovi a Lazárovi. Keď Ježiš vstal z mŕtvych, veľa ľudí v Neho uverilo. Napriek tomu mnohí, ktorí mali rovnaké dôkazy, neuverili. Čo nás to učí o zatvrdilosti ľudského srdca voči pravde? Čo môžeme urobiť, aby sme sa ochránili pred podobným druhom tvrdohlavosti?`

`Ježiš povedal o čase vzkriesenia tieto slová: „Tí, čo robili dobre, budú vzkriesení pre život, kým tí, čo páchali zlo, budú vzkriesení na odsúdenie.“ (Ján 5,29) . Tieto dve udalosti delí tisíc rokov, aj keď znejú, akoby sa odohrávali v rovnakom čase. Ako nám tento text môže pomôcť pochopiť, čo Pavol hovorí vo Filipanom 1,23?`

Západ slnka: 15.54

---

#### Dodatečné otázky k diskuzi

`Zarazilo tě něco v týdnu během studia lekce sš nebo Bible? Co to bylo?`

`Co děláš, když máš někdy dojem, že si Bible protiřečí?`

`Máš nějaké texty Bible, kterým stále nerozumíš? Jak to řešíš?`

`Zkus z naší diskuze vybrat jednu myšlenku, kterou považuješ za důležitou. Proč je tak důležitá?`