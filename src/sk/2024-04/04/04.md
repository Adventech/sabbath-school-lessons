---
title:  Dvaja Jánovi učeníci
date:  22/10/2024
---

> <p></p>
> <sup>35</sup>Na druhý deň Ján zasa stál s dvomi zo svojich učeníkov, <sup>36</sup>a keď zbadal Ježiša, ktorý šiel okolo, povedal: „Hľa, Baránok Boží!“ <sup>37</sup>Tí dvaja učeníci počuli, čo hovorí, a šli za Ježišom. <sup>38</sup>Ježiš sa obrátil a keď videl, že idú za ním, opýtal sa ich: „Čo hľadáte?“ Oni mu povedali: „Rabbi,“ čo v preklade znamená Učiteľ, „kde bývaš?“ <sup>39</sup>Povedal im: „Poďte a uvidíte!“ Šli teda, videli, kde býva, a zostali v ten deň u neho. Bolo to okolo desiatej hodiny. (Ján 1,35–39)

**Osobné štúdium**

Keď Ježiš prechádzal okolo, stáli pri ňom dvaja učeníci Jána Krstiteľa. Ján vyhlásil: „Hľa, Baránok Boží!“ (Ján 1,36) Títo dvaja učeníci počúvali Jánovo posolstvo o Kristovi, ktorý naplní starozmluvné proroctvá o príchode Mesiáša. Učeníci odišli od Jána, aby nasledovali Ježiša, uznali, že Ježiš je väčší ako Ján Krstiteľ a že je naplnením Jánovho posolstva.

`Čo urobili podľa úvodného textu (Ján 1,35–39) spomenutí dvaja učeníci, keď počuli Jánovo svedectvo o Ježišovi?`

Títo dvaja učeníci túžili byť s Ježišom a strávili s ním deň. Ktovie, čo výnimočné sa vtedy naučili a čo všetko s Ním zažili!

Muselo to byť naozaj úžasné, pretože onedlho zatúžili podeliť sa o svoju skúsenosť s ostatnými. Ondrej, jeden z dvoch učeníkov, vyhľadal svojho brata Šimona a povedal: „Našli sme Mesiáša, čo v preklade znamená Pomazaný.“ (Ján 1,41) Keď Ondrej priviedol svojho brata k Ježišovi, Ježiš hneď ukázal, že ho pozná, a povedal mu: „Ty si Šimon, Jánov syn. Budeš sa volať Kéfas.“ (Ján 1,42) Ježiš vedel o Petrovi a rozumel mu. Skutočnosť, že Ježiš pozná človeka a jeho myšlienky, je dôležitým motívom Evanjelia podľa Jána. (Pozri napríklad Ján 2,24.25.)

„Keby mali Ján a Ondrej takú malú vieru ako kňazi a poprední muži Izraela, nestali by sa Ježišovými žiakmi. Prišli by ako kritici, aby súdili jeho slová. Takto si mnohí zatvárajú dvere k najvzácnejším príležitostiam. Títo prví učeníci sa rozhodli inak. Prijali výzvu Ducha Svätého zo zvesti Jána Krstiteľa. Teraz rozpoznali hlas nebeského Učiteľa. V Ježišových slovách poznali moc, pravdu a krásu. Učenie starozmluvných spisov osvietili lúče nebeského svetla. Pravda získala nový jas.“ (DA 139; CL 86)

Ján vo svojom evanjeliu objasňuje pôvod Ježiša s cieľom, aby sa dobrá správa o Ňom mohla rozšíriť do celého sveta.

**Aplikácia**

`Akým spôsobom zmenil Kristus tvoj život? Ako pri tom spolupôsobila tvoja viera? Aké ďalšie zmeny by si ešte chcel vidieť?`

---

#### Dodatečné otázky k diskuzi

`Jan Křtitel riskuje, že přijde o učedníky. Co ho k tomu vede?`

`Jak můžeme my „své učedníky“ poslat k Ježíši?`

`Na základě čeho poznali ti dva, že Ježíš „je větší“ než jejich dosavadní mistr?`

`Co udělali tito dva učedníci, když uvěřili, že Ježíš je Mesiáš?`

`Věříš tomu, že je Ježíš Beránek Boží? Jak se tvá víra projevuje, když se setkáváš s těmi, kteří ještě nevěří?`

`Jak se i my můžeme stát svědky Ježíše Krista?`

`Co nám někdy brání, abychom vydávali svědectví o Ježíši?`