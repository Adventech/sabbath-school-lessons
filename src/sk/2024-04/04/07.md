---
title:  Podnety na zamyslenie
date:  25/10/2024
---

V knihe Cesta lásky si prečítajte kapitolu „Nikodém“ (DA 167–177; CL 105–110).

Nikodém „začal skúmať Písmo inak – nie preto, aby o ňom mohol učene hovoriť, ale aby mohol duchovne žiť. Len čo sa dal viesť Duchom Svätým, začal rozumieť Božiemu kráľovstvu. ... Vierou prijímame Božiu milosť, no viera nie je naším Spasiteľom. Sama osebe nič neznamená. Je to ruka, ktorou sa chytáme Krista a privlastňujeme si jeho zásluhy, jediný liek proti hriechu. ... Pokánie prichádza od Krista práve tak ako odpustenie. Ako sme teda zachránení? Ako Mojžiš vyzdvihol na púšti hada, tak bol Syn človeka vyzdvihnutý, a každý, kto bol zákerne uštipnutý hadom, môže pohliadnuť a žiť. Hľa, Boží Baránok, ktorý sníma hriech sveta. (Ján 1,29) Svetlo, ktoré žiari z kríža, zjavuje Božiu lásku. Jeho láska nás priťahuje k nemu. Ak tejto láske nevzdorujeme, dovedie nás pod kríž s kajúcnym vyznaním hriechov, ktoré ukrižovali Spasiteľa. Duch Boží potom prostredníctvom viery prebúdza v človekovi nový život. Myšlienky a túžby sa podriaďujú Kristovej vôli. Človek dostáva nové srdce a novú myseľ podľa obrazu toho, ktorý v nás prebúdza ochotu všetko podriadiť len jemu. V novej mysli a v novom srdci je potom napísaný Boží zákon a my smieme povedať, čo platí o Kristovi: Rád plním tvoju vôľu, Bože môj, a tvoj zákon v hĺbke srdca nosím. (Ž 40,9)“ (DA 175.176; CL 109.110)

**Námety na spoločné uvažovanie**

`Ján Krstiteľ prišiel pripraviť cestu Ježišovi. Nakoľko úspešná bola (z ľudského hľadiska) jeho služba? Keď budete premýšľať o svojej odpovedi, položte si tiež dôležitú otázku: Ako definovať „úspech“ v duchovných veciach?`

`Ján Krstiteľ neskôr vyjadril určité pochybnosti (Mat 11,2.3; Luk 7,19). Čo vyvolalo jeho otázky? Čo sa z nich môžeme naučiť o tom, ako môžeme byť pevní vo viere?`

`Ako sa mohlo stať, že niekto ako Nikodém – vedúci predstaviteľ pravej cirkvi, niekto, kto mal určite veľa vedomostí –, mohol byť stále tak duchovne nevedomý v tom, na čom skutočne záleží? Aké ponaučenie si môžeme vziať z jeho situácie?`

Západ slnka: 17.36

---

#### Dodatečné otázky k diskuzi

`Které „svědectví“ tě nejvíce zaujalo během studia této lekce? Proč?`

`Jak by mělo vypadat „vydávání svědectví o Ježíši“?`

`Můžeme se stát svědky Ježíše i my? Jak?`

`Co ti někdy brání být „svědkem Ježíše“? Jak na to reaguješ?`

`Zaujalo tě v naší diskuzi nějaké „svědectví“? Které a proč?`