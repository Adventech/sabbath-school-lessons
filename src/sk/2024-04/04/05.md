---
title:  Filip a Natanael
date:  23/10/2024
---

> <p></p>
> <sup>47</sup>Keď Ježiš videl prichádzať Natanaela, povedal o ňom: „Hľa, pravý Izraelita, v ktorom nieto lesti!“ <sup>48</sup>Natanael sa ho opýtal: „Odkiaľ ma poznáš?“ Ježiš mu odpovedal: „Skôr ako ťa Filip zavolal, videl som ťa, keď si bol pod figovníkom.“ <sup>49</sup>Natanael mu povedal: „Rabbi, ty si Boží Syn, ty si kráľ Izraela!“ <sup>50</sup>Ježiš mu povedal: „Veríš len preto, lebo som ti povedal, že som ťa videl pod figovníkom? Uvidíš väčšie veci ako tieto.“ <sup>51</sup>Potom mu povedal: „Amen, amen, hovorím vám, uvidíte otvorené nebo a Božích anjelov vystupovať a zostupovať na Syna človeka.“  (Ján 1,47–51) 

**Osobné štúdium**

`Prečítaj si text Ján 1,43–46. Čo sa na základe Filipovho posolstva dozvedáme o jeho viere v Ježiša?`

Rovnako ako Ondrej a Peter, aj Filip bol z Betsaidy. Ten našiel svojho priateľa Natanaela a povedal mu o Ježišovi. Ján Krstiteľ nazval Ježiša „Baránkom Božím“. Ondrej povedal Petrovi, že našiel „Mesiáša“. Ale Filip nazýva Ježiša tým, o ktorom písali Mojžiš a proroci, a pridáva meno „Ježiš Nazaretský“. Jeho zmienka o Nazarete vyvolá u Natanaela ostrú reakciu.

Zdá sa, že Natanael mal voči mestečku Nazaret značné predsudky. Kráľ by určite nepochádzal z takého odľahlého a nevýznamného mesta. Predsudky ľahko zaslepia naše oči tak, že nevidíme skutočnú hodnotu človeka. Zdá sa, že Filip Natanaela poznal naozaj dobre. Chápal, že najlepšie pomôže Natanaelovi vyrovnať sa s predsudkami nie na základe nejakej vznešenej filozofickej alebo teologickej argumentácie, ale skôr pozvaním, aby osobne zakúsil pravdu. Preto mu povedal: „Poď a uvidíš.“ (Ján 1,46). A presne to Natanael urobil. Išiel a videl.

`Ako Ježiš presvedčil Natanaela o tom, kým je? Aká bola Natanaelova odpoveď (Ján 1,47–51)?`

To, čo sa odohralo medzi veršami 46 a 47 je kľúčovým detailom toho, ako Natanael zareagoval na Filipovo pozvanie. Vstal a išiel sa presvedčiť na vlastné oči. Jeho priateľstvo s Filipom bolo silnejšie ako predsudky. Tento postoj priniesol do jeho života zmenu.

Ježiš sa o Natanaelovi vyjadruje veľmi pozitívne. Nazýva ho pravým Izraelitom, v ktorom nie je žiadna lesť (Ján 1,47). Tento výrok je v protiklade s tým, čo povedal o Ježišovi Natanael (Ján 1,46). Ten teraz reaguje veľmi prekvapene, pretože s Ježišom sa dovtedy nestretol.

Ježiš hovorí o tom, že ho videl pod figovníkom, a táto zmienka Natanaela presvedčila. Ježiš vďaka nadprirodzenému vnímaniu videl Natanaela modliť sa a hľadať pravdu. (pozri DA 140.141; CL 86.87). Natanael potom urobí vznešené vyznanie a nazve Ježiša „Rabbi, Boží Syn a kráľ Izraela“. Všimnime si, ako zdanlivo bezvýznamné zjavenie vedie k mocnému vyznaniu viery.

**Aplikácia**

`Prečo je dôležité dávať si pozor na predsudky voči iným? Ako správne rozlíšiť medzi predsudkami a opatrnosťou?`

---

#### Dodatečné otázky k diskuzi

`Filip se při svědčení Natanaeolovi odvolává na Mojžíše. Proč to dělá?`

`Jakou roli hraje ve tvém svědectví Bible? Proč je tak důležitá?`

`Jak reagoval Nataneal na svědectví svého přítele Filipa? Proč pochyboval?`

`Jakou roli hrají v našem životě (víry) předsudky?`

`Co a proč říká Ježíš Natanaelovi, když se setkali?`

`Proč Natanael mění svůj názor na Ježíše?`

`Co Natanaelovi (a také nám) slibuje Ježíš?`

`Věříš tomu, že tě Ježíš zná stejně, jako znal Natanaela? Jaké pocity to v tobě vyvolává? Proč?`