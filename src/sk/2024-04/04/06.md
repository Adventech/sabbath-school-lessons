---
title:  Nikodémovo svedectvo
date:  24/10/2024
---

> <p></p>
> <sup>1</sup>Medzi farizejmi bol jeden človek, volal sa Nikodém, bol to popredný muž medzi Židmi. <sup>2</sup>On prišiel v noci k Ježišovi a povedal mu: „Rabbi, vieme, že si učiteľ, ktorý prišiel od Boha, lebo nikto nemôže robiť také znamenia, aké robíš ty, ak nie je s ním Boh.“ ... <sup>8</sup>Vietor veje, kam chce; počuješ jeho hlas, ale nevieš, odkiaľ prichádza a kam ide. Tak je to s každým, kto sa narodil z Ducha.“ <sup>9</sup>Na to mu Nikodém odpovedal: „Ako sa to môže stať?“ <sup>10</sup>Ježiš mu odpovedal: „Ty si učiteľ v Izraeli a toto nevieš? <sup>11</sup>Amen, amen, hovorím ti: O tom, čo vieme, hovoríme, a čo sme videli, o tom vydávame svedectvo, ale vy neprijímate naše svedectvo. (Ján 1,1.2.8–11)

**Osobné štúdium**

`Prečítaj si text Ján 3,1–21. Ako Nikodémovo svedectvo podporuje tému Evanjelia podľa Jána?`

Nikodém bol v Izraeli uznávaným učiteľom a bohatým členom veľrady. Jeho svedectvo zohráva v Evanjeliu podľa Jána dôležitú úlohu. Je na to niekoľko dôvodov. Nikodém pokladal Ježiša za „rabbiho“ a poukazoval na znamenia, ktoré Ježiš robil ako dôkaz svojho božského poslania. Preto ešte predtým, ako si to Nikodém naplno uvedomil, podával dôkazy na podporu Ježišovho mesiášstva.

Nikodém považoval Ježišove znamenia za dôkaz Jeho božského povolania. Nevnímal ich však sprvu tak, že poukazujú na Ježiša ako na naplnenie starozmluvných proroctiev o Mesiášovi. Takže Nikodém prišiel za Ježišom s určitými pochybnosťami o tom, či je naozaj Kristom.

`Čo povedal Ježiš Nikodémovi, aby ukázal, že vidí priamo do jeho vnútra (Ján 3,3–21)?`

Ježiš pozná srdce každého človeka. Jeho odpoveď Nikodémovi sa môže zdať náhla, ale On ide priamo k problému. Hoci Židia verili, že pohania sa musia obrátiť, mnohí nechápali, že aj oni, členovia vyvoleného národa, potrebujú prežiť skúsenosť obrátenia. Nikto sa nenarodí spasený, bez ohľadu na svoju národnosť alebo cirkev, v ktorej bol vychovaný.

Niet pochýb o tom, že úžasné dedičstvo Židov, siahajúce až k Abrahámovi, im ponúkalo mnoho dôležitých výhod (pozri Rim 3,1.2). To však samo osebe nestačilo. Ježiš povedal Nikodémovi niečo, čo bolo nepredstaviteľné. On, učiteľ a popredný muž medzi Židmi, sa musí narodiť znova (zhora)!

Ježiš potom konfrontoval Nikodéma s jeho vlastnou duchovnou nevedomosťou: „Ty si učiteľ v Izraeli a toto nevieš?“ (Ján 3,10) Ako si to ty, vznešený učiteľ, mohol nevedieť? Pokarhanie muselo byť pre Nikodéma ohromujúce.

Áno, Nikodém mal na začiatku mnohé otázky a pochybnosti. Neskôr sa však postavil na Ježišovu stranu spolu s Jeho nasledovníkmi (pozri Ján 19,39).

**Aplikácia**

`Čo znamená byť „znovuzrodený“ a prečo na to Ježiš kládol taký veľký dôraz?`

---

#### Dodatečné otázky k diskuzi

`Proč přišel Nikodém za Ježíšem?`

`Co bylo příčinou Nikodémových pochybností ohledně Ježíšova mesiášství?`

`Jak Ježíš reaguje na Nikodémovy lichotky?`

`Co bylo podle Ježíše největším problémem Nikodéma?`

`Jak bys Nikodémovi vysvětlil, co je myšleno tím novým narozením?`

`Jaké nebezpečí hrozí lidem, kteří se „narodili do víry“, podobně, jako se do ní narodil Nikodém?`

`Proč je pro nás, co jsme se narodili v křesťanství, tak těžké získat osobní vztah s Ježíšem (Bohem)?`

`Co se můžeme naučit od Nikodéma?`