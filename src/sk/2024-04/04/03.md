---
title:  Baránok Boží
date:  21/10/2024
---

> <p></p>
> <sup>29</sup>Keď na druhý deň videl, ako Ježiš prichádza k nemu, povedal: „Hľa, Baránok Boží, ktorý sníma hriech sveta. <sup>30</sup>To je ten, o ktorom som povedal: ‚Po mne prichádza muž, ktorý je predo mnou, pretože bol prv ako ja.‘ <sup>31</sup>Ja som ho nepoznal, ale preto som prišiel a krstím vodou, aby sa stal známym Izraelu.“ <sup>32</sup>A Ján svedčil: „Videl som Ducha, ktorý ako holubica zostupoval z neba a spočíval na ňom. <sup>33</sup>Ja som ho nepoznal, ale ten, čo ma poslal krstiť vodou, mi povedal: ‚Na koho uvidíš zostupovať Ducha a spočívať na ňom, to je ten, čo krstí Duchom Svätým.‘ <sup>34</sup>A ja som videl a vydávam svedectvo, že toto je Boží Syn.“ (Ján 1,29–34)

**Osobné štúdium**

Hebrejský národ túžil po Mesiášovi, ktorý by ich vyslobodil spod rímskej nadvlády. Cieľom Evanjelia podľa Jána bolo zmeniť ich chápanie Mesiáša, aby mohli v Ježišovi rozpoznať naplnenie proroctiev o prichádzajúcom Kráľovi. Mesiáš nemal byť pozemským vládcom. Prišiel, aby naplnil všetky starozmluvné zasľúbenia o Ňom. Týkali sa Jeho sebaobetovania v prospech sveta a obnovenia vzťahu medzi Bohom a Jeho ľudom.

`Prečítaj si text Ján 1,29–37. Čo hovorí Ján Krstiteľ o Ježišovi? Aký obraz používa na Jeho zobrazenie a prečo je taký dôležitý pre pochopenie toho, kto Ježiš bol a aké by bolo Jeho poslanie?`

Výrok Jána Krstiteľa o Ježišovi ako o Baránkovi Božom podporuje cieľ Jánovho evanjelia, ktorým je priniesť nové pochopenie diela a povahy Mesiáša. Ježiš sa mal stať naplnením zasľúbení obetného systému. Ten odkazoval na zasľúbenie o Vykupiteľovi, ktoré prvýkrát zaznelo v 1Moj 3,15.

„Keď Ján pri Ježišovom krste poukázal na neho ako na Božieho Baránka, Mesiášovo dielo sa objavilo v novom svetle. Prorok si spomenul na Izaiášove slová, podľa ktorých Kristus bol ako baránok vedený na zabitie. ( Iz 53,7)“ (DA 136; CL 84)

`Ako nám tieto verše pomáhajú pochopiť úlohu Ježiša ako „Baránka Božieho“?`

`Mar 10,45`

`Rim 5,6`

`1Pet 2,24`

Hoci Ján Krstiteľ potreboval hlbšie pochopiť povahu Ježišovej služby, od začiatku si bol istý, že Ježiš je zasľúbený Mesiáš, ktorý prišiel, aby sa naplnilo proroctvo.

**Aplikácia**

`Uvažuj o titule, ktorým Ján Krstiteľ označil Ježiša ako „Božieho Baránka“. Čo ti tento obraz evokuje? Ako to súvisí so starozmluvným obetným systémom? Ako toto prepojenie ukazuje na veľkú cenu nášho spasenia?`

---

#### Dodatečné otázky k diskuzi

`Jaký cíl si dal Jan při psaní evangelia?`

`Jak rozuměli Židé termínu „beránek“? Co se jim muselo vybavit?`

`Jak Ježíš naplnil „obětní systém“?`

`„...který snímá HŘÍCH SVĚTA“. Proč tu není napsáno hříchy ale hřích?`

`Co je to ten „hřích světa“, který z nás může sejmout Beránek?`

`Proč je Ježíš jediný, kdo z nás sejmout „hřích světa“?`

`Jak v životě člověka probíhá to „sejmutí hříchu světa“?`

`Jaké svědectví vydává Jan Křtitel o Ježíši? Co viděl při jeho křtu?`

`Jan Křtitel uvěřil, že Ježíš je Mesiáš. Proč o tom později pochyboval?`