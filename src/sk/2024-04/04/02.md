---
title:  Svedectvo Jána Krstiteľa
date:  20/10/2024
---

> <p></p>
> <sup>19</sup>Toto je Jánovo svedectvo: Keď Židia z Jeruzalema poslali k nemu kňazov a levitov, aby sa ho opýtali: „Kto si ty?“, <sup>20</sup>on vyznal a nezaprel. Vyznal: „Ja nie som Mesiáš.“ <sup>21</sup>Pýtali sa ho: „Čo teda? Si Eliáš?“ Povedal: „Nie som.“ – „Si azda ten prorok?“ Odpovedal: „Nie.“ <sup>22</sup>Povedali mu teda: „Tak kto si? Aby sme dali odpoveď tým, čo nás poslali. Čo hovoríš sám o sebe?“ <sup>23</sup>Povedal: „Ja som hlas volajúceho na púšti: Vyrovnajte Pánovu cestu, ako povedal prorok Izaiáš.“ (Ján 1,19–23)

**Osobné štúdium**

Ako ukazuje lekcia z minulého týždňa, Evanjelium podľa Jána sa začína Ježišom Kristom, Slovom, v Jeho večnej existencii pred Stvorením. Ale v tom istom prológu Ján Krstiteľ vystupuje ako Ježišov svedok. Niektorí Židia v Ježišovej dobe očakávali príchod dokonca dvoch mesiášov – jedného kňazského a druhého kráľovského. Evanjelista jasne ukazuje, že Ján Krstiteľ si nenárokoval, že by bol jedným z týchto mesiášov. Naopak, Ján Krstiteľ vydával svedectvo o jedinom pravom Mesiášovi.

`Ako Ján Krstiteľ vysvetlil svoju službu a poslanie (Ján 1,19–23)?`

Náboženskí vodcovia poslali kňazov a levitov, aby sa Jána opýtali, kto je. Vzhľadom na vysoké mesiášske očakávania v Judei bolo dôležité, aby Ján Krstiteľ objasnil svoj vzťah k týmto očakávaniam. Nebol Svetlom, ale bol poslaný od Boha, aby vydal svedectvo o Svetle a pripravil ľudí na príchod Mesiáša (Ján 1,6–8). Preto im odpovedal tak jasne, ako sa len dalo: „Ja nie som Mesiáš.“ (Ján 1,20)

Okrem toho, Ján síce krstil vodou, ale Kristus bude krstiť Duchom (Ján 1,26.33). Ján nebol hoden rozviazať remienok na Ježišovej obuvi (Ján 1,27). Kristus mal vo všetko prednosť, pretože bol pred Jánom (Ján 1,30). Ježiš bol Boží Syn a Ján na Neho iba poukazoval a vydával o Ňom svedectvo (Ján 1,34).

`Akým spôsobom Ján vykladá text Iz 40,1–5 (porovnaj s Ján 1,23)?`

V časoch hrboľatých a z kamenia postavených ciest niekedy pred kráľovským sprievodom putovali služobníci, ktorých úlohou bolo opravovať rôzne výmole a dokonca aj ostré zákruty, aby bolo kráľovo cestovanie čo najpohodlnejšie. Aby sa naplnilo proroctvo, prišiel Ján, ktorý pripravoval srdcia ľudí na príchod skutočného Mesiáša.

**Aplikácia**

`Akým spôsobom by sme ako adventisti siedmeho dňa mali vykonávať službu, ktorú konal Ján Krstiteľ? V čom je naša služba podobná službe Jána Krstiteľa?`

---

#### Dodatečné otázky k diskuzi

`Proč se Židé tolik zajímali o to, zda náhodou není Jan Křtitel Mesiášem?`

`Jaká očekávání měli tehdy Židé od očekávaného Mesiáše?`

`Proč se Jan představuje jako „hlas volajícího na poušti“?`

`Jak rozumíš tomu, že Jan měl urovnat „cestu Páně“?`

`Proč Jan odpovídá hned jasně, zatímco Ježíš ohledně toho, zda je Mesiáš, dlouho „mlžil“?`

`Jan vydal jasné svědectví o Ježíši. Proč ho Židé přesto nepřijali?`