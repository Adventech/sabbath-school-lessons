---
title:  Podnety na zamyslenie
date:  22/11/2024
---

V knihe Cesta lásky si prečítajte kapitolu „Nebojte sa!“ (DA 662–680; CL 430–442).

„Človek niekedy chodí popri poklade bez toho, aby si to uvedomoval. Môže si sadnúť ku kmeňu stromu, aby si odpočinul, a vôbec nemusí tušiť, že pod jeho koreňmi (104) sa skrýva bohatstvo. Tak to bolo aj so Židmi. Boh im zveril zlatý poklad pravdy. Židovskú bohoslužbu, ktorá mala pečať neba, ustanovil sám Boží Syn. Veľké pravdy o vykúpení zahalil do obrazov a symbolov. Keď však Kristus prišiel, Židia nepostrehli, že práve on bol zmyslom a naplnením týchto predobrazov. Učení predstavitelia tohto národa mali síce v rukách knihy Starej zmluvy, ale tradícia odovzdávaná z pokolenia na pokolenie, ako aj ich čisto ľudský výklad Písma im zakrývali pravdu, ktorú stelesňoval Kristus. Unikal im duchovný význam biblických spisov. Boh im otvoril pokladnicu poznania, ale oni to nepochopili. Pán svoju pravdu pred ľuďmi neskrýva, ale oni sami si ju svojím správaním zatemňujú. Ježiš Kristus podal židovskému národu dosť dôkazov, že je Mesiáš. Jeho učenie však žiadalo od nich rozhodnú zmenu života. Poznali, že prijatím Krista by sa museli zriecť svojich obľúbených tradícií a zvyklostí, sebeckých a hriešnych návykov. Aby mohli prijať večnú, nezmeniteľnú pravdu, museli by priniesť obeť. Preto nechceli uznať ani najzávažnejší Boží dôkaz, aby uverili v Krista. Tvrdili, že veria starozmluvným spisom, ale odmietali uznať ich prorocké svedectvá o živote a povahe Ježiša Krista. Nedali sa presvedčiť z obavy, že by museli prežiť obrátenie a zrieknuť sa svojich predsudkov. Mali medzi sebou poklad evanjelia – Ježiša Krista – Cestu, Pravdu a Život, ale odmietli najväčší Dar, aký im mohlo nebo poslať.“ (COL 104.105; KP 75)

**Námety na spoločné uvažovanie**

`Akým spôsobom môže poznanie proroctiev naplnených v Ježišovom živote budovať našu vieru?`

`Pokúste sa nájsť aspoň tri hlavné prekážky, ktoré bránili náboženským vodcom prijať Ježiša vierou. Ako sa rovnaké princípy prejavujú v životoch ľudí aj dnes?`

`Urobte si osobnú inventúru toho, na čom je založené vaše presvedčenie o duchovných veciach. Aké kroky podľa vás môžu posilniť vašu vieru?`

`Čo sa môžeme naučiť z odpovede, ktorú ste dali na otázku v závere časti na pondelok o autorite Písma? Prečo musíme odmietnuť čokoľvek, čo spochybňuje konečnú a najvyššiu autoritu Písma?`

Západ slnka: 15.56