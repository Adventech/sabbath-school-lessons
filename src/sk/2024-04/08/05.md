---
title:  Starozmluvné proroctvá o Ježišovi (2)
date:  20/11/2024
---

> <p></p>
> Ba aj môj priateľ, ktorému som dôveroval, čo jedával môj chlieb, sa odo mňa odvrátil. (Ž 41,10)

> <p></p>
> Nehovorím to o vás všetkých. Ja viem, ktorých som si vyvolil; ale aby sa naplnilo Písmo: Ten, čo je môj chlieb, zdvihol proti mne pätu. (Ján 13,18)

**Osobné štúdium**

Ježiš povedal náboženským vodcom: „Skúmate Písma, lebo si myslíte, že v nich máte večný život, a práve ony svedčia o mne.“ (Ján 5,39) Takéto tvrdenie o sebe samom je naozaj pozoruhodné!

Odhady sa rôznia, no podľa niektorých teológov Ježiš z Nazareta naplnil stovky starozmluvných proroctiev. Nech je presný počet akýkoľvek, je veľmi nepravdepodobné, že by sa na jedinom človeku vyplnilo zopár proroctiev. Na Ježišovi sa vyplnili všetky! Toto zistenie je ohromujúce.

Niet pochýb – Kristovo narodenie, Jeho život a smrť predpovedala Stará zmluva, čo bol veľmi silný dôkaz Jeho identity ako očakávaného Mesiáša. Ján opakovane poukazuje na rôzne starozmluvné texty, aby zdôraznil, kto bol v skutočnosti Ježiš. A nielen to, Ján ukazuje, prečo by sme v Neho mali veriť a prečo by sme mali prijať spasenie, ktoré ponúka.

`Čo prezrádza každá z nasledujúcich pasáží Evanjelia podľa Jána o Ježišovi ako naplnení mesiášskych proroctiev?`

`Ján 12,13; Ž 118,26`

`Ján 12,14.15; Zach 9,9`

`Ján 13,18; Ž 41,10`

`Ján 19,37; Zach 12,10; 13,6`

**Aplikácia**

`Ako pevne si zakotvený v tom, čomu veríš? Akú odpoveď by si dal na otázku, prečo veríš v Ježiša ako Mesiáša? Ako by si svoju vieru obhájil?`