---
title:  Naplnenie starozmluvných proroctiev
date:  16/11/2024
---

### Texty na tento týždeň
Ján 5,17.20.36–40.46.47; Ján 13,18; Ján 17,12; Jer 2,13; Zach 9,9; Ján 8,12–30

> <p>Úvodný text</p>
> „Ja však mám väčšie svedectvo, ako je Jánovo, totiž skutky, ktoré mi dal Otec, aby som ich vykonal. Samy skutky, ktoré konám, svedčia o mne, že ma poslal Otec.“ (Ján 5,36)

V Evanjeliu podľa Jána môžeme opakovane vidieť opis Ježišových slov a činov, ktoré odhalili, že On, Mesiáš (Kristus), naozaj prišiel do Izraela. V skutočnosti prišiel ako jeden z nich – Žid narodený v Betleheme, presne ako to predpovedalo Písmo.

A predsa, ako napísal Ján: „Bol vo svete a svet ním vznikol, ale svet ho nespoznal.“ (Ján 1,10)

Bol vo svete, svet vznikol prostredníctvom Neho, a predsa Ho svet nespoznal? To je ohromujúce vyhlásenie. Na základe správ všetkých štyroch evanjelií vidíme, že mnohí ľudia Ježiša nespoznali, hoci Ho na základe všetkých Jeho skutkov a znamení poznať mohli. Okrem toho na Mesiáša poukazovalo množstvo starozmluvných proroctiev.

Tento týždeň sa pozrieme na ďalšie spôsoby, akými Ján predstavil Ježiša ako Mesiáša. Zamyslíme sa aj nad tým, prečo Ho niektorí stále odmietali – napriek mnohým silným dôvodom, ktoré Ho potvrdzovali ako Krista. A položíme si aj otázku, čo sa môžeme naučiť z chýb ľudí, ktorí v Ježišovi nespoznali Mesiáša.

**Osnova lekcie**

Tento týždeň sa pozrieme na ďalšie spôsoby, akými Ján predstavil Ježiša ako Mesiáša. Uvidíme, ako o Ježišovom božskom poslaní svedčili nielen Jeho činy, ale aj všetky hebrejské Písma, vrátane mnohých proroctiev.

- Ján 5,17.20.36–38: Svedectvo Ježišových činov (nedeľa)
- Ján 5,39.40.46.47: Svedectvo Písem (pondelok)
- Svedectvo konkrétnych starozmluvných proroctiev (utorok, streda)
- Ján 8,12–30: Tragické odmietnutie týchto svedectiev (štvrtok)