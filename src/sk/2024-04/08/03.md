---
title:  Písmo ako najvyššia autorita
date:  18/11/2024
---

> <p></p>
> <sup>39</sup>Skúmate Písma, lebo si myslíte, že v nich máte večný život, a práve ony svedčia o mne. <sup>40</sup>Lenže vy nechcete prísť ku mne, aby ste mali život. ... <sup>46</sup>Lebo keby ste verili Mojžišovi, verili by ste aj mne, veď on písal o mne. <sup>47</sup>Ale ak neveríte jeho písmam, akože uveríte mojim slovám?! (Ján 5,39.40.46.47)

**Osobné štúdium**

Okrem konkrétnych znamení a svedectiev, ktoré Ján používal na označenie Ježiša ako Mesiáša, sa Ján odvolával aj na autoritu Starej zmluvy a na jej proroctvá, ktoré predpovedali Kristovo dielo. Stará zmluva je ústredným prvkom nielen Evanjelia podľa Jána, ale celej Novej zmluvy. Potvrdenie toho, kým Ježiš bol, čo robil, čo hovoril a odkiaľ prišiel, je založené na Písme, v tomto prípade na Starej zmluve.

`Čo sa môžeme z úvodných veršov (Ján 5,39.40.46.47) naučiť o Ježišovom postoji k autorite Písma?`

Vo všetkých evanjeliách Ježiš opakovane poukazuje na autoritu Písma ako na svojho kľúčového svedka. Ježiš sa často odvoláva na udalosti zo Starej zmluvy, aby svojim poslucháčom poukázal na význam svojich skutkov a totožnosť svojej osoby. Pozrime sa napríklad na prípad, keď Ježiš ukazuje na udalosť zo 4Moj 21,5–9. „Ako Mojžiš vyzdvihol hada na púšti, tak musí byť vyzdvihnutý aj Syn človeka.“ (Ján 3,14) Ježiš odkazuje na starozmluvný príbeh, aby dal základ vlastnému konaniu. Ale nielen to. Takýmto spôsobom vlastne Ježiš prináša smerodajný výklad významu udalosti, ktorá sa kedysi odohrala na púšti.

Na vyzdvihnutie a vysvetlenie kým je Ježiš a aký význam majú Jeho skutky využívajú Starú zmluvu aj mnohí ďalší. Na začiatku Evanjelia podľa Jána čítame napríklad slová Filipa: „Našli sme toho, o ktorom písal Mojžiš v Zákone i Proroci, Ježiša, Jozefovho syna z Nazareta.“ (Ján 1,45)

`Čo učia nasledovné texty o autorite Písma, ako o nej hovorili Ježiš a Ján? Čo sa z toho môžeme naučiť o kľúčovej úlohe, ktorú musí mať celé Písmo pre našu vieru?`

`Ján 13,18`

`Ján 17,12`

`Ján 19,24.28.36`

**Aplikácia**

`Čo všetko dnes nenápadne alebo otvorene podkopáva našu vieru v autoritu Biblie? Podeľte sa o svoju odpoveď v triede sobotnej školy.`