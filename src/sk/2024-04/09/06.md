---
title:  Odsúdenie
date:  28/11/2024
---

> <p></p>
> <sup>18</sup>Kto verí v neho, nie je odsúdený. Kto neverí, už je odsúdený, pretože neuveril v meno jednorodeného Božieho Syna. <sup>19</sup>Súd je v tom, že svetlo prišlo na svet, ale ľudia milovali väčšmi tmu než svetlo, lebo ich skutky boli zlé. <sup>20</sup>Veď každý, kto robí zle, nenávidí svetlo a nejde na svetlo, aby jeho skutky nevyšli najavo. <sup>21</sup>Kto však koná pravdu, ide na svetlo, aby sa ukázalo, že jeho skutky sú vykonané v Bohu.“ (Ján 3,18–21)

**Osobné štúdium**

`Prečo ľudia prichádzajú na súd?`

`Ján 3,18.36`

`Ján 5,24.38`

`Ján 8,24`

`Ján 12,47`

Odmietnutie Ježiša Krista, Svetla sveta, nás necháva napospas pochybnostiam a pokušeniam diabla. Znamená to obrátiť sa zo svetla do tmy.

Eva dostala svetlo, na základe ktorého vedela, ako sa správať k stromu poznania dobra a zla v strede záhrady. Satan ju pokúšal a toto svetlo spochybnil. Eva „skúšala“ Božie slovo. Uvažovala o tom, že Boh lásky určite nezničí stvorenstvo, ktoré s takou starostlivosťou vytvoril. Spoliehala sa na svoje zmysly. Had jedol z ovocia a teraz mal moc hovoriť. Čo ak má had pravdu? Ak si dám z ovocia, môžem sa stať podobná Bohu! Oklamaná sa odvrátila od svetla. A rovnakú cestu si zvolil aj jej muž.

`Prečítaj si text Mat 4,1–4. Aké zásady použil Kristus v púšti pokušenia, aby zvíťazil nad satanovým podvodom?`

Kristus mal k dispozícii rovnaké rozumové nástroje, aké používali Adam a Eva, predpotopní ľudia a Izraeliti pri Kádešei. Mohol sa pýtať, prečo Boh lásky nechá svojho Syna na púšti štyridsať dní a nocí bez jedla a ochrany. Mohol sa tiež rozhodnúť dokázať svoje synovstvo premenou kameňov na chlieb! Namiesto toho odpovedal Božím slovom. Jeho uvažovanie a konanie bolo vedené nebeskými hodnotami, nie pozemskými. Ako ľahko mohol racionalizovať svoju cestu k nesprávnym rozhodnutiam. Takéto skratky robí totiž veľmi veľa ľudí, dokonca aj veriacich.

**Aplikácia**

`Ako sa môžeme vyhnúť pokušeniam? Ako sa môžeme naučiť robiť rozhodnutia, ktoré budú vychádzať z Božieho slova?`