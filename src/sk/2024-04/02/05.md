---
title:  Uzdravenie slepého muža (2)
date:  09/10/2024
---

> <p></p>
> <sup>24</sup>Zavolali teda toho človeka, ktorý bol slepý, druhý raz a vyzvali ho: „Vzdaj Bohu slávu! My vieme, že ten človek je hriešny.“ <sup>25</sup>On však odpovedal: „Či je hriešny, neviem, ale jedno viem, že som bol slepý a teraz vidím.“ <sup>26</sup>Spýtali sa ho teda: „Čo ti urobil? Ako ti otvoril oči?“ <sup>27</sup>Odpovedal im: „Už som vám to povedal, a nepočúvali ste. Prečo to chcete počuť znova? Chcete sa azda aj vy stať jeho učeníkmi?“ <sup>28</sup>Vynadali mu a povedali: „Ty si jeho učeník, my sme Mojžišovi učeníci. <sup>29</sup>My vieme, že s Mojžišom hovoril Boh, ale o tomto nevieme, ani odkiaľ je.“ <sup>30</sup>Ten človek povedal: „Práve to je čudné, že vy neviete, odkiaľ je, a mne otvoril oči. (Ján 9,24–30)

**Osobné štúdium**

`Prečítaj si text Ján 9,17–34. Aké otázky sa pýtali náboženskí vodcovia a ako odpovedal uzdravený slepý muž?`

Táto obsiahla perikopa 9. kapitoly je jedinou časťou Evanjelia podľa Jána, kde Ježiš nevystupuje osobne, ale je predmetom vášnivej diskusie. Príbeh sa začal otázkou hriechu („kto zhrešil?“; Ján 9,2) a rovnako aj pokračuje. Farizeji sú presvedčení, že Ježiš je hriešnik, pretože uzdravoval v sobotu (Ján 9,16.24). Na základe toho dokonca osočia uzdraveného muža z toho, že „sa celý v hriechoch narodil“ (Ján 9,34).

Nastáva kuriózny zvrat. Slepý čoraz lepšie vidí, nielen fyzicky, ale aj duchovne, pretože rastie v pochopení a uznaní Ježiša a vo viere v Neho. Naproti tomu farizeji sú vo svojom uvažovaní čoraz zaslepenejší: najprv sa hádajú o povahe Ježišovho hriechu (Ján 9,16) a napokon položia otáznik nad Jeho pôvodom (Ján 9,29).

Jánovi však dáva rozprávanie o tomto zázraku príležitosť priblížiť čitateľovi, kto je Ježiš. Téma znamení u Jána 9 sa prelína s niekoľkými ďalšími témami v evanjeliu. Ján znova potvrdzuje, že Ježiš je Svetlo sveta (Ján 9,5; porovnaj s Ján 8,12). Príbeh hovorí aj o Ježišovom tajomnom pôvode. Kto je, odkiaľ je, aké je Jeho poslanie (Ján 9,12.29; porovnaj s Ján 1,14)? V tejto kapitole sa znova (a naposledy) objavuje aj postava Mojžiša (Ján 9,28.29), na ktorého autor odkazoval už pri predchádzajúcich Ježišových zázrakoch (pozri Ján 5,45.46 a 6,32). A napokon sa v texte hovorí o reakcii ľudí. Niektorí milujú skôr tmu ako svetlo, zatiaľ čo iní reagujú vo viere (Ján 9,16–18, 35–41; porovnaj s Ján 1,9–16; 3,16–21 a 6,60–71).

Duchovná slepota náboženských vodcov je desivá. Kedysi slepý žobrák môže vyhlásiť: „32Nikdy nebolo počuť, že by slepému od narodenia niekto otvoril oči. 33Keby on nebol od Boha, nemohol by nič urobiť.“ (Ján 9,32, 33). A predsa náboženskí vodcovia, duchovné elity národa, tí, čo mali ako prví pochopiť, kto je Ježiš a prijať Ho ako Mesiáša, napriek presvedčivým dôkazom zostávajú slepí. Nevidia alebo dokonca nechcú vidieť. Ide o silné varovanie, ako nás môže oklamať naše vlastné srdce!

**Aplikácia**

`Prečítaj si text 1Kor 1,26–29. Ako sa to, čo Pavol píše v týchto veršoch, zhoduje s Jánovým opisom v 9. kapitole? V čom je tento princíp platný aj dnes?`

---

#### Dodatečné otázky k diskuzi

`Jakou roli hrálo v tomto sporu mezi Židy to, že se zázrak udál v sobotu?`

`Jaký vztah k sobotě měli Židé, odmítající přijmout Ježíše jako Mesiáše?`

`Může i nám nesprávný pohled na sobotu znepříjemnit život? Jak?`

`Co potřebujeme změnit na našem přístupu k sobotě, aby nám nebránil vnímat Ježíše jako jedinou záruku našeho spasení?`

`Proč chtěli Ježíšovi protivníci vědět, ta koho jej považuje bývalý slepec?`

`Jaký názor na Ježíše získal díky svému uzdravení tento muž?`

`Jak je možné, že duchovní vůdci národa zůstávají slepí vůči důkazům, které jim nabízí Ježíš ohledně svého božství?`

`Co dnes může duchovně oslepit nás?`

`Je možné být součástí církve, chodit každou sobotu na bohoslužby a zůstat přitom duchovně lepý? Proč?`

`Jak se nám Ježíš může stát „Světlem světa“?`