---
title:  Uzdravenie slepého muža (1)
date:  08/10/2024
---

> <p></p>
> <sup>1</sup>Ako šiel, zbadal človeka slepého od narodenia. <sup>2</sup>Jeho učeníci sa ho opýtali: „Rabbi, kto zhrešil, že sa narodil slepý? On, či jeho rodičia?“ <sup>3</sup>Ježiš odpovedal: „Ani on, ani jeho rodičia nezhrešili, ale stalo sa to preto, aby sa na ňom zjavili Božie skutky. <sup>4</sup>My musíme konať skutky toho, ktorý ma poslal, dokiaľ je deň; prichádza noc, keď nik nemôže pracovať. <sup>5</sup>Kým som na svete, som svetlo sveta.“ <sup>6</sup>Keď to povedal, napľul na zem, urobil zo sliny blato, potrel mu ním oči <sup>7</sup>a povedal mu: „Choď, umy sa v rybníku Siloe,“ čo v preklade znamená Poslaný. Odišiel teda, umyl sa a šiel vidiaci. (Ján 9,1–7)

**Osobné štúdium**

`Prečítaj si text Ján 9,1–16. Čo bolo podľa učeníkov príčinou slepoty tohto muža? Ako Ježiš napravil ich falošné presvedčenie?`

Učeníci si spojili chorobu s hriechom. Viaceré pasáže Starej zmluvy nás môžu viesť k podobnému uvažovaniu (porovnaj s 2Moj 20,5; 2Kráľ 5,15–27; 2Kráľ 15,5; 2Par 26,16–21). Jóbov príbeh nás však nabáda, aby sme boli opatrní, či v konkrétnom prípade skutočne ide o spojenie príčiny a následku.

Ježiš uvádza skutočnosť na pravú mieru. Nespochybňuje ani nepotvrdzuje súvislosť medzi hriechom a utrpením, ale poukazuje na vyšší zámer: uzdravením bude oslávený Boh. Správa obsahuje určité príbuznosti s príbehom o stvorení. Tak ako Boh stvoril prvého človeka z prachu zeme (1Moj 2,7), aj Ježiš berie hlinu, aby poskytol slepému to, čo mu chýbalo od narodenia.

U Matúša, Mareka a Lukáša sa zázračné príbehy riadia spoločným vzorom: vyjadrenie problému, privedenie jednotlivca k Ježišovi, uzdravenie a chvála Bohu za uzdravenie.

V príbehu u Jána 9 je táto sekvencia dokončená vo verši 7. Ale ako je pre Jána typické, význam zázraku sa stáva námetom na oveľa širšiu diskusiu, čo vedie k dlhej interakcii medzi uzdraveným mužom a náboženskými vodcami. Táto pozoruhodná diskusia sa sústreďuje na dva vzájomne protichodné páry pojmov: hriech x Božie skutky a slepota x zrak.

Až do 14. verša rozprávač pred čitateľmi tají, že Ježiš urobil toto uzdravenie v sobotu. Podľa tradície (nie podľa Písma) tým prestúpil sobotné prikázanie. A tak Ho farizeji považovali za porušovateľa soboty. Ich záver bol, že „nezachováva sobotu“, a teda že nepochádza od Boha. Iní však považovali za znepokojujúce, že hriešnik mohol robiť takéto znamenia (Ján 9,16).

Diskusia sa ani zďaleka neskončila, ale už sa objavuje rozdelenie. Slepému je čoraz jasnejšie, kto je Ježiš, ale náboženskí vodcovia sú čoraz viac zmätení alebo zaslepení, pokiaľ ide o Jeho skutočnú identitu.

**Aplikácia**

`Čo by nám mal tento príbeh povedať o nebezpečenstve zaslepenosti vlastnými presvedčeniami a tradíciami? Prečo nám takto môžu uniknúť dôležité pravdy?`

---

#### Dodatečné otázky k diskuzi

`Co zajímalo učedníky, když potkali muže, který byl od narození slepý?`

`Proč se i my často snažíme zjistit, kdo může za utrpení lidí?`

`Co jim Ježíš odpověděl?`

`Jak se na tomto slepci „zjevily skutky Boží“?`

`Může nám tento příběh pomoci, když jsme sami nemocní? Jak?`

`Jaký spor vyvolal tento zázrak?`

`Proč došli někteří Židé k závěru, že Ježíš „není od Boha“?`

`Jiní došli k závěru, že „hříšný člověk“ by nic takového udělat nemohl? Proč?`

`Proč někoho ani zázrak nepřivede k víře?`