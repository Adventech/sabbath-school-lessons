---
title:  Podnety na zamyslenie
date:  11/10/2024
---

V knihe Cesta lásky si prečítajte kapitoly „Kríza v Galilei“ (DA 383–394; CL 246–254), „Lazárovo vzkriesenie“ (DA 524–536; CL 340–347) a „Odozva na Lazárovo vzkriesenie“ (DA 537–542, CL 348–351).

„Kristov život, ktorý dáva život svetu, je v jeho slove. Svojím slovom vyháňal Ježiš choroby a démonov. Svojím slovom utíšil more a kriesil mŕtvych. Preto ľud dosvedčoval, že v jeho slove je moc. Hovoril Božie slovo, ako kedysi hovorieval ústami starozmluvných prorokov a učiteľov. Keďže celé Písmo je zjavením Krista, Spasiteľ chcel usmerniť vieru svojich nasledovníkov na Písmo. Keď už nebude viditeľne s nimi, Písmo im má byť zdrojom sily. Aj oni mali žiť z každého slova, ktoré vychádza z Božích úst, ako z neho žil ich Pán. (Mat 4,4) Ako nám jedlo uspokojuje potreby tela, tak nám Božie slovo sýti dušu a zachováva duchovný život. Každý človek má osobne prijímať život z Božieho slova. Ak sa chceme nasýtiť, musíme jesť sami. Takisto osobne musíme prijímať aj Božie slovo. Nemá nám ho sprostredkovávať niekto iný. Písmo by sme mali skúmať pozorne, s prosbou k Bohu o pomoc Ducha Svätého, aby sme jeho Slovu porozumeli.“ (DA 390; CL 251)

**Námety na spoločné uvažovanie**

`Tento týždeň sme študovali o Ježišovi, ktorý nasýtil päťtisícový zástup, uzdravil človeka slepého od narodenia a napokon vzkriesil Lazára z mŕtvych. V každom príbehu Ježiš poskytol silný dôkaz o svojom božstve. Napriek tomu tieto zázraky, akokoľvek boli úžasné, vyústili do rozdelenia. Niektorí odpovedali s vierou, iní s pochybnosťami. Čo sa z toho dozvedáme o skutočnosti, že ľudia sa aj napriek silným dôkazom môžu rozhodnúť odmietnuť Boha?`

`Všetky spomenuté príbehy poukazujú na Krista ako Syna Božieho. Prečo je Jeho božstvo také dôležité pre vieru v Ježiša ako Spasiteľa?`

`Pozrite si znova text 1Kor 1,26–29. V čom je dnes situácia rovnaká alebo podobná? Čo je dnes „bláznivé“, „slabé“, „neurodzené“ a „opovrhované“? A čo naopak „múdre“ a „mocné“? Ako rozumiete tomuto textu?`

Západ slnka: 18.03

---

#### Dodatečné otázky k diskuzi

`Co tě nejvíce zaujalo během tvého osobního studia této lekce?`

`Proč je jedním ze znamení Kristova božství zázračné nasycení zástupu?`

`Jak se projevilo Ježíšovo Božství při vzkříšení Lazara?`

`Oslovila tě nějaká myšlenka z naší diskuze? Která a čím tě zaujala?`