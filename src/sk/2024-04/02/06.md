---
title:  Vzkriesenie Lazára
date:  10/10/2024
---

> <p></p>
> <sup>38</sup>Ježiš sa znova rozochvel a pristúpil k hrobu. Bola to jaskyňa uzavretá kameňom. <sup>39</sup>Ježiš povedal: „Odvaľte kameň!“ Marta, sestra zomrelého, mu povedala: „Pane, už páchne, veď je už štvrtý deň mŕtvy!“ <sup>40</sup>Ježiš jej odpovedal: „Nepovedal som ti, že ak uveríš, uvidíš Božiu slávu?“ <sup>41</sup>Odvalili teda kameň. Ježiš pozdvihol oči hore a povedal: „Otče, ďakujem ti, že si ma vypočul. <sup>42</sup>Ja som vedel, že ma vždy vypočuješ, ale pre zástup, ktorý tu stojí, som to povedal, aby uverili, že si ma ty poslal.“ <sup>43</sup>Keď to povedal, zvolal mocným hlasom: „Lazár, poď von!“ <sup>44</sup>A mŕtvy vyšiel. Nohy a ruky mal ovinuté plátnom a jeho tvár bola obviazaná šatkou. Ježiš im povedal: „Rozviažte ho a nechajte ho odísť!“ (Ján 11,38–44)

**Osobné štúdium**

Kapitola Ján 11 je naplnená smútkom. Zaznieva v nej smutná správa o chorobe drahého priateľa (Ján 11,1–3), plač nad jeho smrťou (Ján 11,19.31.33), nárek sestier, že Lazár by nezomrel, keby tam bol Ježiš (Ján 11,21.32), a vidíme dokonca Ježišove vlastné slzy (Ján 11,35).

Ježiš však čakal dva dni, kým sa vydal na cestu za Lazárom (Ján 11,6). Naznačil dokonca, že je rád, že neodišiel skôr (Ján 11,14.15). Nešlo však o žiadnu vypočítavosť či bezcitnosť. Ako sa ukázalo, Ježiš túžil zjaviť Božiu slávu.

Keď Ježiš prichádza do Betánie (Ján 11,17–27), Lazár je mŕtvy štyri dni. Po štyroch dňoch už jeho telo začalo hniť a Marta k tomu neskôr dodáva: „Pane, už páchne, veď je už štvrtý deň mŕtvy!“ (Ján 11,39) Ježišovo „meškanie“ nepochybne spôsobilo, že zázrak, ktorý nasledoval, bol ešte úžasnejší. Vzkriesiť hnijúcu mŕtvolu? Aký väčší dôkaz mohol Ježiš poskytnúť, že bol skutočne samotným Bohom?

Ako Boh, ako Ten, ktorý stvoril život, mal Ježiš moc nad smrťou. Ježiš teda využíva túto príležitosť, aby o sebe odhalil zásadnú pravdu: „Ja som vzkriesenie a život. Kto verí vo mňa, aj keď zomrie, bude žiť. Nik neumrie naveky, kto žije a verí vo mňa.“ (Ján 11,25.26)

`Uvažuj o úvodnom texte (Ján 11,38–44). Ako Ježiš potvrdil svoje slová?`

Ako Ježiš ukázal, že je Svetlom sveta (Ján 8,12; 9,5) tým, že slepému dal zrak (Ján 9,7), tak aj tu vzkriesil Lazára z mŕtvych (Ján 11,43.44), čím dokázal, že On je Vzkriesenie a Život (Ján 11,25).

Tento zázrak, viac ako ktorýkoľvek iný, poukazuje na Ježiša ako na Darcu života, ako na Boha samotného. Poskytuje silnú podporu pre Jánovu tému, že Ježiš je Syn Boží a že keď veríme, môžeme mať život prostredníctvom Neho (Ján 20,30.31).

Mnohí, ktorí videli Ježišov čin, v Neho uverili (Ján 11,45). Na konci príbehu sa však pred nami odkrýva smutná irónia (Ján 11,45–54). Hoci Ježiš ukazuje, že môže priviesť mŕtvych späť k životu, náboženskí vodcovia prichádzajú postupne k presvedčeniu, že Ho treba zabiť. Naplno sa tak začína prejavovať obrovský rozpor medzi skazenosťou a malosťou ľudí v porovnaní s Božou múdrosťou a mocou.

**Aplikácia**

`Čo ťa najviac oslovuje na príbehu o vzkriesení Lazára? Prečo?`

---

#### Dodatečné otázky k diskuzi

`Ježíš se dovídá, že jeho přítel Lazar umírá. Čeká dva dny, než za ním vyrazí. Proč to dělá?`

`Jak na jeho „pozdní příchod“ reagují sestry zemřelého?`

`Co jim Ježíš odpovídá? Proč o sobě znovu prohlašuje „Já jsem“?`

`Jak reagují židovští duchovní na tento zázrak? Proč odmítají přijmout Ježíše jako dárce života?`

`O čem svědčí fakt, že se duchovní vůdci rozhodují, že Ježíše zabijí?`

`Co bylo největší překážkou toho, aby i duchovní přijali Ježíše jako Mesiáše?`

`Jak se i nám Ježíš může stát dárcem života?`

`Co dnes brání lidem, aby přijali Ježíše jako zdroj života a zdraví?`