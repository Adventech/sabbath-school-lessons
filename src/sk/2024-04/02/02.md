---
title:  Nasýtenie piatich tisícov
date:  06/10/2024
---

> <p></p>
> <sup>10</sup>Ježiš prikázal: „Usaďte ľudí!“ Na tom mieste bolo mnoho trávy. Posadalo si tam teda okolo päťtisíc mužov. <sup>11</sup>Ježiš vzal chleby, dobrorečil a rozdával sediacim; podobne aj z rýb toľko, koľko chceli. <sup>12</sup>Keď sa nasýtili, povedal svojim učeníkom: „Pozbierajte nalámané zvyšky, aby nič nevyšlo nazmar!“ <sup>13</sup>Po tých, čo jedli, pozbierali teda nalámané zvyšky piatich jačmenných chlebov a naplnili nimi dvanásť košov. <sup>14</sup>Ľudia, ktorí videli znamenie, čo vykonal Ježiš, hovorili: „Toto je naozaj prorok, ktorý má prísť na svet.“ (Ján 6,10–14)

**Osobné štúdium**

V texte Ján 6,4.5 sa apoštol snaží zdôrazniť, že načasovanie nasýtenia piatich tisícov bolo tesne pred sviatkom Paschy (Veľkej noci). Pascha bola spomienkou na vyslobodenie Izraela z Egypta. Veľkonočný baránok nahradil smrť prvorodeného. Táto obeť symbolizovala Ježišovu smrť pre nás. Na kríži padol na Ježiša trest, ktorý sme si zaslúžili my všetci za naše hriechy. Kristus, Baránok, bol skutočne zabitý pre nás a namiesto nás (1Kor 5,7).

„Niesol vinu za prestúpenie. Pre skrytosť Otcovej tváre mu puklo srdce a život v ňom zhasol. Takú obeť priniesol preto, aby boli hriešnici zachránení.“ (GC 540; ZTDS 364)

`Prečítaj si text Ján 6,1–14. Aké paralely tu možno nájsť medzi Ježišom a Mojžišom? Aké Ježišovo konanie malo ľuďom pripomenúť vyslobodenie, ktoré dostali ich predkovia prostredníctvom Mojžiša?`

Početné detaily tohto príbehu stavajú Ježiša do paralely s Mojžišom v 2. Mojžišovej. Pascha (Ján 6,4) poukazuje na veľké vyslobodenie z Egypta. Ježiš vystupuje na vrch (Ján 6,3), ako Mojžiš vystupoval na Sinaj. Ježiš skúša Filipa (Ján 6,5.6), ako boli Izraeliti skúšaní na púšti. Rozmnoženie chlebov (Ján 6,11) pripomína mannu. Zozbieranie zvyškov jedla (Ján 6,12) sa podobá tomu, ako Izraeliti zbierali mannu. Zozbieralo sa dvanásť košov zvyškov (Ján 6,13), čo je rovnaký počet ako dvanásť kmeňov Izraela. A ľudia komentujú, že Ježiš je prorok prichádzajúci na svet (Ján 6,14). Ide o paralelu s „prorokom ako Mojžiš“ predpovedaným v 5Moj 18,15. Toto všetko poukazuje na Ježiša ako na nového Mojžiša, ktorý prišiel vyslobodiť svoj ľud.

Ján teda ukazuje, že Ježiš nielen robí znamenia a zázraky, ale robí ich tak, že v danom kontexte majú pre židovský národ osobitný význam. Prostredníctvom svojich skutkov Ježiš poukazuje na vlastné božstvo.

**Aplikácia**

`Prečítaj si texty Iz 53,4–6 a 1Pet 2,24. Akú pravdu sa z nich dozvedáme o Ježišovi ako o Božom Baránkovi? Ako Jeho božstvo súvisí s touto pravdou? V čom spočíva rozhodujúca dôležitosť tejto pravdy?`

---

#### Dodatečné otázky k diskuzi

`Jan zdůrazňuje, že zázrak nasycení se stal krátce před velikonocemi. Proč je to potřeba vědět ke správnému pochopení?`

`Jakou paralelu s Mojžíšem nabízí příběh s nasycením pěti tisíců?`

`Proč měli tehdy lidé tendenci porovnávat Ježíše s Mojžíšem?`

`Jak zareagovali učedníci na výzvu, aby nasytili zástup?`

`Věřil Ondřej tomu, že by se z pěti chlebů a dvou malých ryb mohl Ježíš nasytit zástup, ve kterém jen mužů bylo pět tisíc? Proč o tom tedy mluvil?`

`Proč Ježíš nechal sebrat i úlomky chleba, které lidem popadaly na zem? Co si při tom mohli ti, kteří to viděli, uvědomit?`