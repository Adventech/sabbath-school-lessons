---
title:  Podnety na zamyslenie
date:  15/11/2024
---

V knihe Na úsvite dejín si prečítajte kapitolu „Najťažšia skúška“ (PP 145–155; NúD 65–70) a v knihe Cesta lásky kapitolu „Rozsudok“ (DA 723–740; CL 468–481).

„Vrhol sa [Tomáš] Ježišovi k nohám s vyznaním: Pán môj a Boh môj! (Ján 20,28) Ježiš prijal jeho vyznanie, aj keď láskyplne pokarhal jeho neveru: Uveril si, pretože si ma videl. Blahoslavení tí, čo nevideli a uverili. (Ján 20,29) Tomášova viera by bola Krista uspokojila, keby bol uveril na základe svedectva bratov. Keby sa svet dnes mal riadiť Tomášovým príkladom, nikto by v spásu neuveril, lebo všetci môžu prijať Krista len na základe svedectva iných. Mnohí ľudia stále pochybujú a vyhovárajú sa, že by im k viere postačilo svedectvo, aké dostal Tomáš od ostatných učeníkov. Neuvedomujú si, že okrem tohto dôkazu ich majú oveľa viac. Mnohí, čo s Tomášom vyčkávajú, že uveria vtedy, keď už nebudú mať nijaký dôvod na pochybnosti, nikdy svoje predsavzatie neuskutočnia. Postupne sa len utvrdia vo svojej nevere. Tí, čo majú pred očami stále len temnú stránku života, repcú a nariekajú. Neuvedomujú si, čo robia. Zasievajú semeno pochybností a budú musieť žať jeho úrodu. V čase, keď budú najviac potrebovať vieru a dôveru, mnohí zistia, že nevedia ani dúfať, ani veriť.“ (DA 807.808; CL 521)

**Námety na spoločné uvažovanie**

`Porovnajte spôsob, akým svoju vieru vyjadrili Abrahám a Tomáš. V čom sa ich vyjadrenia líšili? Čo sa môžeme naučiť z ich príbehov?`

`Tí, ktorí sa na to cítia, nech vo vašej triede krátko vydajú svoje svedectvo o Ježišovi, podobne ako to robili ľudia v Evanjeliu podľa Jána. Hoci sa jednotlivé svedectvá líšia, v čom sú si podobné?`

`Pilát položil veľmi filozofickú otázku: „Čo je pravda?“ Pokúste sa na túto otázku odpovedať vo svetle toho, čo sme študovali v Evanjeliu podľa Jána.`

`Uvažujte o proroctvách z Daniela 2 a 7. Ľudia žijúci v Ježišovom čase mali k dispozícii tieto dve kapitoly. Akú výhodu dnes máme oproti nim? Pomáha naplnenie proroctiev vašej viere? Prečo? Ak áno, ako?`

Západ slnka: 16.03.