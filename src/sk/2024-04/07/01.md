---
title:  Blahoslavení, ktorí veria
date:  09/11/2024
---

### Texty na tento týždeň
Ján 8,54–58; 1Moj 12,3; Rim 4,1–5; Ján 12,1–8; Ján 19,4–22; Ján 20,19–31; Daniel 2; Daniel 7

> <p>Úvodný text</p>
> Ježiš mu [Tomášovi] povedal: „Uveril si, pretože si ma videl. Blahoslavení, ktorí nevideli, a uverili.“ (Ján 20,29)

V Evanjeliu podľa Jána nachádzame množstvo rôznych ľudí, ktorí sa líšili skúsenosťami, vierou a spoločenským postavením. Tí všetci vydávali svedectvo o tom, kto je Ježiš.

„Hľa, Baránok Boží!“ (Ján 1,36) „Našli sme Mesiáša.“ (Ján 1,41) „Našli sme toho, o ktorom písal Mojžiš v Zákone i Proroci.“ (Ján 1,45) „Rabbi, ty si Boží Syn, ty si kráľ Izraela!“ (Ján 1,49) „Nebude to Mesiáš?“ (Ján 4,29) „Veríme už nie preto, čo si povedala; veď sme sami počuli a vieme, že toto je naozaj Spasiteľ sveta.“ (Ján 4,42) „Pane, ku komu by sme šli? Ty máš slová večného života a my sme uverili a spoznali, že ty si Boží Svätý.“ (Ján 6,68.69) „Áno, Pane, ja som uverila, že ty si Kristus, Boží Syn, ktorý mal prísť na svet.“ (Ján 11,27) „Bol som slepý a teraz vidím.“ (Ján 9,25) „Hľa, váš kráľ!“ (Ján 19,14) „Ja na ňom nenachádzam vinu.“ (Ján 19,6) „Pán môj a Boh môj!“ (Ján 20,28)

Kto boli niektorí z týchto ľudí? A prečo vydali o Ježišovi práve takéto svedectvá?

**Osnova lekcie**

Aj v tejto lekcii uvidíme niekoľko postáv spomenutých v Evanjeliu podľa Jána, ktoré uverili, že Ježiš je skutočne Bohom poslaným Mesiášom, Božím Synom. Opäť sa zameriame na ich svedectvo o tom, koho v Ježišovi rozpoznali.

- Ján 8,56: Prorocké svedectvo Abraháma (nedeľa)
- Ján 12,1–8: Svedectvo Márie (pondelok)
- Ján 18,38; 19,4.6.19: Svedectvo Piláta (utorok)
- Ján 20,19–31: Svedectvo Tomáša (streda)
- Ján 20,30.31: Naše svedectvo (štvrtok)