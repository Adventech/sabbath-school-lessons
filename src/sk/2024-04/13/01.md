---
title:  'Epilóg: Poznanie Ježiša a Jeho slova'
date:  21/12/2024
---

### Texty na tento týždeň
Ján 21; Ján 11,9.10; Ján 8,42–44; Ján 4,46–54; 2Tim 3,16; Ján 15,1–11

> <p>Úvodný text</p>
> „Skúmate Písma, lebo si myslíte, že v nich máte večný život, a práve ony svedčia o mne.“ (Ján 5,39)

Evanjelium podľa Jána, podobne ako to podľa Marka, sa končí stretnutím v Galilei. V našej poslednej lekcii sa budeme venovať práve tomuto stretnutiu, ktoré je však prepojené s otázkou, ako môžeme poznať Ježiša a Božie slovo. Tento koncept je prítomný v celom štvrtom evanjeliu.

Učeníci strávili s Ježišom viac ako tri roky. Napriek tomu neboli vôbec pripravení na udalosti spojené s ukrižovaním a vzkriesením. A to aj navzdory tomu, že im Ježiš opakovane hovoril, čo všetko sa má stať.

Nanešťastie, Jeho slová nebrali vážne.

My dnes môžeme byť v nebezpečenstve, že budeme robiť to isté: počuť alebo dokonca čítať Božie slovo, ale nepočúvať ho, nezotrvávať v ňom a nežiť podľa neho. Teda neprijímať ho ako svetlo, ktoré by malo viesť naše myšlienky a činy. Žiaľ, práve v takomto stave sa, možno nevedomky, nachádza až príliš veľa kresťanov.

**Osnova lekcie**

V našej poslednej lekcii sa budeme venovať niektorým kľúčovým bodom evanjelia, ktoré nám môžu pomôcť posunúť sa za hranice intelektuálnych, rozumových vedomostí o Ježišovi. Dôležité je totiž poznať Ho osobne a prebývať v Jeho slove.

- Ján 21,1–19: Pozvanie k láske, pokore a službe (nedeľa)
- Ján 21,20–25: Pozvanie na zameranie sa na Ježiša (pondelok)
- Ján 3,19–21: Pozvanie na prijatie a nasledovanie pravdy (utorok)
- Ján 4,46–54: Pozvanie na plnú dôveru (streda)
- Ján 15,1–11: Pozvanie na trvalý vzťah s Ježišom (štvrtok)