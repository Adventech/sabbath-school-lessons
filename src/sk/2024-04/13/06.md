---
title:  Prebývanie v Ježišovi
date:  26/12/2024
---

> <p></p>
> A ja, keď budem vyzdvihnutý zo zeme, všetkých pritiahnem k sebe. (Ján 12,32)

> <p></p>
> <sup>6</sup>Ak niekto nezostáva vo mne, vyhodia ho von ako ratolesť a uschne. Potom ich pozbierajú, hodia do ohňa a zhoria. <sup>7</sup>Ak zostávate vo mne a ak aj moje slová zostávajú vo vás, proste, čo len chcete, a stane sa vám. ... <sup>10</sup>Ak budete zachovávať moje prikázania, zostanete v mojej láske, ako aj ja som zachoval prikázania svojho Otca a zostávam v jeho láske. (Ján 15,6.7.10)

**Osobné štúdium**

`Akým spôsobom opisuje verš Ján 12,32 autoritu Ježiša Krista?`

Ako sme počas nášho spoločného štúdia videli, Evanjelium podľa Jána nás priťahuje k Ježišovi. Uskutočniť sa to však môže len vtedy, ak sme ochotní poznať Boha a konať Jeho vôľu. Ľudia, ktorí sa u Jána stretávajú s Ježišom, buď prijímajú svetlo a rastú, alebo svetlo odmietajú a strácajú zrak. Nikodém, žena pri studni, kráľovský úradník, muž pri rybníku Betesda, päťtisíc nasýtených, Ježišovi bratia, náboženskí vodcovia, človek slepý od narodenia, Mária, Marta a Pilát – tí všetci sa stretli s Ježišom a urobili rozhodnutie, aký postoj zaujmú k pravde a svetlu, ktoré priniesol.

Teológia „zdola“ sa začína ľudskou argumentáciou s cieľom určiť a preskúmať existenciu a povahu Boha. Ľudský pohľad, chybný, padlý a zaujatý, má prednosť pred Božím, svätým, dokonalým a vševediacim. Teológia „zdola“ zaručene vedie ľudí do omylu. Dialo sa to v minulosti a bude to tak aj v budúcnosti (pozri Zj 14,1–12), keď sa ľudská múdrosť, ktorá sa snaží nahradiť Božiu, pokúsi vnútiť svetu falošné uctievanie.

`Prečítaj si text Ján 15,1–11. V čom spočíva princíp duchovného rastu?`

Tajomstvo duchovného rastu je založené na spojení s Ježišom. On je Božie Slovo, Chlieb života, Svetlo sveta, Brána oviec, Dobrý Pastier, Vzkriesenie a Život, Cesta, Pravda a Život a Pravý vinič.

Všetky osoby Božstva (Trojica) a ich slovo, Biblia, sú ako magnety. Ak sa nebudeme brániť, pritiahnu nás k sebe.  „Boží hlas k nám prehovára prostredníctvom Jeho slova. Existuje však mnoho hlasov, ktoré budeme počuť. Kristus povedal, že sa máme mať na pozore pred tými, ktorí povedia: Tu je Kristus alebo tam je Kristus. Ako potom spoznáme, že nemajú pravdu, ak svoje ja nepodriadime Písmu?“ (RH; 3. apríla 1888) Svoje vlastné názory musíme podriadiť tým, ktoré nám predstavuje Božie slovo.

**Aplikácia**

`Čo znamená zostávať v Ježišovi a v Jeho láske? (Ján 15,5.6.9.19)`