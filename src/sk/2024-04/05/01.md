---
title:  Svedectvo Samaritánov
date:  26/10/2024
---

### Texty na tento týždeň
Ján 4,1–42; Ján 3,26–30; Jer 2,13; Zach 14,8; Ezech 36,25–27

> <p>Úvodný text</p>
> A žene povedali: „Veríme už nie preto, čo si povedala; veď sme sami počuli a vieme, že toto je naozaj Spasiteľ sveta.“ (Ján 4,42)

Kto boli Samaritáni? Severné izraelské kráľovstvo sa v roku 722 pred Kristom dostalo do područia Asýrčanov. Aby Asýrčania udržali na ovládaných územiach politickú stabilitu, rozptýlili svojich zajatcov po celej ríši. Takto sa zajatci z iných národov (hlavne z Mezopotámie) dostali do oblasti Severného kráľovstva. Títo noví obyvatelia Samárie sa postupne zmiešali s pôvodným obyvateľstvom a začali praktizovať vlastnú formu judaizmu.

Vzťahy medzi nimi a Židmi však neboli dobré. Samaritáni sa napríklad usilovali mariť obnovu chrámu pri návrate Židov z Babylona. Samaritáni si totiž medzitým postavili svoj vlastný chrám na vrchu Gerizím. Tento chrám však zničil židovský vládca Ján Hyrkán v roku 128 pred Kristom.

Táto nevraživosť pokračovala aj v prvom storočí. Židia sa Samárii vyhýbali, ako sa len dalo. Hoci vzájomne obmedzene obchodovali, akékoľvek ďalšie vzťahy boli tabu. Židia si od Samaritánov nepožičiavali, ba odmietali od nich prijať akúkoľvek láskavosť. Práve v tomto kontexte Ján rozpráva o stretnutí Ježiša so ženou pri studni a následnom stretnutí s ľuďmi zo samaritánskeho mesta Sychar.

**Osnova lekcie**

Pri štúdiu tejto lekcie budeme čítať príbeh zaznamenaný v 4. kapitole Evanjelia podľa Jána. Uvidíme, akým spôsobom sa Ježiš predstavil samaritánskej žene. Na základe jej svedectva v Neho uveria aj ostatní obyvatelia samaritánskeho mestečka Sychar.

- Ján 4,1–9: Okolnosti stretnutia (nedeľa)
- Ján 4,7–15: Stretnutie so ženou pri studni (pondelok)
- Ján 4,15.16; Ezech 36,25–27: Dar živej vody (utorok)
- Ján 4,16–24: Ježiš odhaľuje žene, kým je (streda)
- Ján 4,27–42: Samaritáni a ich viera v Ježiša (štvrtok)

---

#### Dodatečné otázky k diskuzi

`Co víme o Samařanech? Jaké vztahy měli se Židy?`

`Proč se „náboženství“ někdy stává příčinou problémů?`

`Ježíš se vydal přes Samaří. Copak neexistovaly i jiné cesty? Co ho k tomu vedlo?`

`Jaké vztahy máme s lidmi z jiných církví nebo dokonce jiných náboženství?`

`Co se můžeme naučit od Ježíš v oblastí vztahů s těmi, kteří věří jinak?`

`I v církvi máme různé skupiny. Jak bychom se měli navzájem chovat? Proč?`
