---
title:  Ježišovo zjavenie
date:  30/10/2024
---

> <p></p>
> <sup>22</sup>„Vy sa klaniate tomu, čo nepoznáte; my sa klaniame tomu, čo poznáme, pretože spása je zo Židov. <sup>23</sup>Ale prichádza hodina – a už je tu –, keď praví ctitelia budú sa klaňať Otcovi v Duchu a pravde. Veď aj Otec hľadá takýchto ctiteľov. <sup>24</sup>Boh je Duch a tí, čo sa mu klaňajú, musia sa klaňať v Duchu a pravde.“ <sup>25</sup>Žena mu povedala: „Viem, že prichádza Mesiáš, nazývaný Kristus; keď príde on, všetko nám oznámi.“ <sup>26</sup>Ježiš jej povedal: „Ja som to – ten, čo sa rozpráva s tebou.“ (Ján 4,22-26)

**Osobné štúdium**

`Prečítaj si text Ján 4,16–24. Čo urobil Ježiš, aby žene pri studni ukázal, že pozná jej najhlbšie tajomstvá? Ako žena zareagovala?`

Svetlo bolo príliš oslepujúce, aby sa doň dalo pozerať priamo. Hoci žena uznáva Ježiša ako proroka, niektorým témam sa snaží vyhnúť. Kladie Ježišovi otázku, ktorá sa týka náboženských sporov medzi Židmi a Samaritánmi: pýta sa na správne miesto uctievania.

Ježiš v odpovedi poukázal na to, že Samaritáni uctievajú, čo nepoznajú. Ich náboženstvo bolo zlúčením judaizmu a pohanstva. Židia uctievali Boha, ktorý sa zjavuje. Pochopiť túto skutočnosť bolo pre Samaritánku veľmi dôležité.

Uctievanie pravého Boha sa neviaže na konkrétne miesto. Diskusia o mieste uctievania bola preto pre rozhovor nepodstatná. Boh je totiž Duch a tí, čo Ho uctievajú, musia tak robiť v Duchu a pravde. Žena túto jasnú pravdu pochopila a bola preto pripravená ísť vo svojom poznaní ešte ďalej.

`Ako Ježiš odhalil žene svoju totožnosť? (Ján 4,25.26)`

Zo všetkých štyroch evanjelií ide o jedinú pasáž, keď Ježiš niekomu jasne odhalil, že je Mesiáš, ešte pred nastávajúcim súdnym procesom. A On túto pravdu neodhalil ani veľkému zástupu, ani nejakej dôležitej osobnosti, ale Samaritánke, ktorej meno nepoznáme a ktorá si prišla v páľave dňa nabrať vodu z Jákobovej studne. Ježiš sa zaujíma o každú osamelú dušu.

A tak Ježiš odhaľuje svoju totožnosť práve tejto žene, hoci bola z cudzej kultúry a jej morálny kredit nebol príliš vysoký. A keď jej odhalil svoju znalosť jej najtemnejších tajomstiev, dal tejto žene veľký dôvod veriť v Neho.

**Aplikácia**

`Čo sa z tohto príbehu môžeme naučiť o tom, že evanjelium potrebuje prelomiť bariéry, ktoré si my ľudia navzájom vytvárame?`

---

#### Dodatečné otázky k diskuzi

`Proč Ježíš „odkrývá“ skutečný stav této ženy?`

`Jak reagovala Samařanky, když zjistila, že ten cizí Žid zná její tajemství?`

`Věříš tomu, že Ježíš zná i všechna tvá „tajemství“? Co v tobě toto poznání vyvolává?`

`Jakou měla Samaritánky představu o Mesiáši? V čem se lišil ten její Mesiáš od toho, kterého očekávali Židé?`

`Jak je možné, že mezi Židy Ježíš tají, že je Mesiáš a zde to říká naplno?`

`Kde máme podle Ježíšova svědectví „ctít Otce“ i my?`
