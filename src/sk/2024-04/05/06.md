---
title:  Svedectvo Samaritánov
date:  31/10/2024
---

> <p></p>
> <sup>39</sup>Mnohí Samaritáni z toho mesta uverili v neho pre slovo ženy, ktorá svedčila: „Povedal mi všetko, čo som urobila.“ <sup>40</sup>Keď teda prišli k nemu Samaritáni, prosili ho, aby ostal u nich. Ostal tam dva dni. <sup>41</sup>A ešte omnoho viac ich uverilo pre jeho slovo. <sup>42</sup>A žene povedali: „Veríme už nie preto, čo si povedala; veď sme sami počuli a vieme, že toto je naozaj Spasiteľ sveta.“ (Ján 4,39–42)

**Osobné štúdium**

`Prečítaj si text Ján 4,27–29. Aký prekvapivý čin urobila žena?`

Ježišov rozhovor so ženou prerušil príchod učeníkov. Hoci boli prekvapení, že hovorí so ženou, nepýtali sa Ho na dôvod. Namiesto toho Ho vyzvali, aby sa najedol.

Žena medzitým nechala na mieste svoj džbán na vodu a ponáhľala sa do mesta, aby sa s ostatnými podelila o to, čo práve zažila s Ježišom pri studni.

`Prečítaj si text Ján 4,30–42. Čo sa stalo po stretnutí pri studni? Čo sa z príbehu dozvedáme o možnosti šírenia evanjelia?`

Môže sa zdať prekvapivé, že Ježišovo rozprávanie o rozsievaní a žatve náhle prerušila správa o obrátení mnohých Samaritánov v meste. Ján však chcel, aby sme videli, ako Ježiš chápe vzniknutú situáciu. Zdieľanie plánu spasenia so Samaritánkou bolo pre Neho oveľa dôležitejšie, než sa najesť. Jeho zámerom bolo priviesť ľudí k spaseniu. Túto príležitosť využil na to, aby poučil svojich učeníkov o dôležitosti hlásať evanjelium všetkým ľuďom – dokonca aj tým, čo nie sú ako oni.

V Jánovom evanjeliu sa nachádza veľa dôležitých miest. Určite medzi ne patria aj verše 4,39–42. „Mnohí Samaritáni z toho mesta uverili v neho pre slovo ženy, ktorá svedčila: Povedal mi všetko, čo som urobila.“ (Ján 4,39)

Samaritáni Ježiša prosili, aby u nich zostal. Výsledkom bolo, že oveľa viac ľudí uverilo kvôli Ježišovmu slovu. Napokon žene vyznali: „Veríme už nie preto, čo si povedala; veď sme sami počuli a vieme, že toto je naozaj Spasiteľ sveta.“ (Ján 4,42)

**Aplikácia**

`Čo sa z tohto príbehu môžeme naučiť o tom, aké mocné môže byť posolstvo jediného človeka? Ako vydávaš svedectvo o tom, čo Ježiš vykonal v tvojom živote?`

---

#### Dodatečné otázky k diskuzi

`Jak reagovali učedníci, když viděli, že se jejich Mistr baví se Samařankou?`

`Byla to náhoda, že se s ní setkal, když byl sám, nebo to byl záměr?`

`Proč je někdy třeba se s některými lidmi setkat v soukromí?`

`Jak reagovali obyvatelé města na svědectví své sousedky?`

`Ježíš se v tom městě zdržel dva dny. Proč to udělal?`

`Co říkají obyvatelé ženě poté, co sami slyšeli Ježíše?`

`Proč je ke správné víře potřebné osobní setkávání s Ježíšem?`

`Co potřebují zažít naše děti, aby se jejich víra stala „spasitelnou“?`
