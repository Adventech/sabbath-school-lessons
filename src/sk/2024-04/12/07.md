---
title:  Podnety na zamyslenie
date:  20/12/2024
---

V knihe Cesta lásky si prečítajte kapitoly „Význam Ježišovej obete“ (DA 758–764; CL 493–497), „Zmŕtvychvstanie“ (DA 779–787; CL 505–509) a „Správa o vzkriesení“ (DA 788–794; CL 510–513).

„Pilát chcel vyslobodiť Ježiša. Videl však, že to nie je možné, ak si chce udržať výsostné postavenie. Radšej sa rozhodol obetovať nevinný život, než by stratil svoju svetskú moc. Koľkí podobne obetujú zásady, len aby o nič neprišli a nemuseli trpieť! Svedomie a povinnosť ukazujú jedným smerom, sebecké záujmy druhým. Prúd sa ženie nesprávnym smerom a kto sa spolčuje so zlom, toho strhne do hustej tmy hriechu.“ (DA 738; CL 480)

„Kristus neobetoval svoj život, kým nedokončil dielo, ktoré prišiel konať, a kým posledným svojím dychom nezvolal: Dokonané je! (Ján 19,30) Boj bol úspešne dobojovaný. Jeho pravica, jeho sväté rameno mu vydobyli víťazstvo. (Pozri Ž 98,1.) Ako víťaz vztýčil svoju zástavu na večných výšinách. Aká to radosť medzi anjelmi! Nad Spasiteľovým víťazstvom jasalo celé nebo. Satan bol porazený a vedel, že prišiel o svoje panstvo. Pre anjelov a nepadlé svety mal výkrik Dokonané je! hlboký význam. Veľké dielo vykúpenia bolo zakončené nielen pre nás, ale aj pre nich. Spolu s nami majú podiel na Kristovom víťazstve.“ (DA 758; CL 493)

**Námety na spoločné uvažovanie**

`Čo nám pri rozhodovaní môže pomôcť, aby sme sa vyhli chybám, ktorých sa dopustil Pilát?`

`Prečo musel Ježiš zomrieť namiesto nás? Prečo musel byť naším Zástupcom? Prečo bola Jeho smrť nevyhnutná, aby sme mohli byť spasení? Ktoré pasáže Písma podporujú vaše odpovede?`

`Aký je vzťah medzi dôkazmi z Písma a historickými dôkazmi, pokiaľ ide o vieru v Ježišovo vzkriesenie? Ktorý historický dôkaz potvrdzuje Ježišovo vzkriesenie?`

`Zamyslite sa nad textom 1Kor 15,12–20. Ako rozumiete myšlienke, že bez Kristovho zmŕtvychvstania „by zahynuli aj tí, čo zosnuli v Kristovi“ (1Kor 15,18)? Aký zmysel by mali tieto slová, ak by tí, čo „zosnuli v Kristovi“, išli hneď po svojej smrti do neba? Ako tu Pavlove slová potvrdzujú pravdu, že mŕtvi spia až do vzkriesenia pri Kristovom návrate?`

Západ slnka: 15.48