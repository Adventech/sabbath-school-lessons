---
title:  Podnety na zamyslenie
date:  08/11/2024
---

V knihe Cesta lásky si prečítajte kapitoly „Kríza v Galilei“ (DA 383–394; CL 246–254) a „Na vonkajšom nádvorí“ (DA 621–626; CL 402–406).

„Ku komu by sme išli? Učitelia Izraela boli v zajatí obradníctva. Farizeji a saduceji sa ustavične škriepili. Opustiť Ježiša znamenalo upadnúť medzi strohých zástancov tradícií a rutinérskeho obradníctva, medzi ctižiadostivých karieristov. Odvtedy, čo prijali Krista, zažili viac vnútorného pokoja a radosti než v celom svojom predošlom živote. Ako by sa mohli vrátiť k tým, čo sa posmievali Priateľovi hriešnikov a prenasledovali ho? Dlho očakávali Mesiáša. Teraz prišiel a oni sa nemohli od neho odvrátiť a pridať sa k tým, čo ho chceli zabiť a ich prenasledovali preto, že sa stali jeho nasledovníkmi. Ku komu by sme išli? Nemohli sa zrieknuť Kristovho učenia, jeho príkladu lásky a milosrdenstva a odísť do tmy nevery a bezbožnosti sveta. Spasiteľa opustili mnohí z tých, čo boli svedkami jeho obdivuhodných činov. Peter však vyjadril vieru učeníkov: Ty si Boží Svätý. Už len pomyslenie, že by mali stratiť toto útočisko pre svoju dušu, ich bolelo a desilo. Bez Spasiteľa by zostali napospas temným silám rozbúreného mora.“ (DA 393; CL 253.254)

**Námety na spoločné uvažovanie**

`Zamyslite sa spoločne nad zložitou otázkou, prečo niektorí ľudia po vypočutí dôkazov o Ježišovi ako Mesiášovi a o pravdách kresťanstva tieto skutočnosti s radosťou prijmú, a prečo ich iní odmietnu.`

`Čo môže byť dôležitejšie ako to, že Ježiš Kristus zomrel za naše hriechy? Ako sme však spoznali túto kľúčovú pravdu? Prostredníctvom vedeckého skúmania, alebo prostredníctvom prírodných zákonov, prirodzenej teológie (Augustín), logiky či rozumu? Aj keď nás takéto skúmanie mohlo priviesť k viere v Boha Stvoriteľa, Prvotnú Príčinu, Nehybného Hýbateľa alebo čokoľvek iné, žiadna z týchto disciplín, či už sama alebo všetky spolu, nás nemohla naučiť tú najdôležitejšiu pravdu, ktorú potrebujeme vedieť: Kristus zomrel za naše hriechy. Čo by nás mala skutočnosť, že všetky tieto disciplíny nás nijako nemohli priviesť k tomu najdôležitejšiemu, naučiť o tom, že vo veciach viery a spasenia je práve Biblia našou konečnou a najvyššou autoritou?`

`Prečo môže byť pre posilnenie našej viery dôležité, aby sme hovorili o tom, čo pre nás urobil Boh?`

Západ slnka: 16.13