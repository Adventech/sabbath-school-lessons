---
title:  Prijatie a odmietnutie
date:  05/11/2024
---

> <p></p>
> <sup>60</sup>Vtedy mnohí z jeho učeníkov, čo to počuli, povedali: „Tvrdá je táto reč. Kto ju môže počúvať?“ <sup>61</sup>Keďže Ježiš sám vedel, že jeho učeníci proti tomu šomrú, povedal im: „Toto vás pohoršuje? <sup>62</sup>A čo až uvidíte Syna človeka vystupovať ta, kde bol predtým? <sup>63</sup>Duch oživuje, telo nič neosoží! Slová, ktoré som vám povedal, sú Duch a život. <sup>64</sup>No medzi vami sú niektorí, čo neveria. Ježiš totiž vedel od začiatku, ktorí neveria a kto ho zradí.“ <sup>65</sup>A dodal: „Preto som vám povedal, že nikto nemôže prísť ku mne, ak mu to nebude dané od Otca.“ (Ján 6,60–65)

**Osobné štúdium**

V druhej lekcii sme sa venovali nasýteniu päťtisícového zástupu (Ján 6), ale neštudovali sme poslednú časť tohto príbehu.

`Prečítaj si text Ján 6,51–71. Ktoré z Ježišových slov mali ľudia problém prijať?`

Po zázračnom nasýtení päťtisícového zástupu boli ľudia pripravení vyhlásiť Ježiša za kráľa (Ján 6,1–15). Ale keď sa s nimi neskôr rozprával v kafarnaumskej synagóge, vysvetlil im duchovný význam zázraku slovami: „Ja som chlieb života.“ (Ján 6,35) Následne podrobne vysvetľuje, že tento chlieb je Jeho telom, ktoré dáva za život sveta (Ján 6,51).

Na základe týchto slov ľudia pochopili, že Ježiš sa neplánuje stať ich pozemským kráľom. Svojimi výrokmi nezapadol do predstáv, ktoré si ľudia o očakávanom kráľovi vytvorili. Zároveň odmietli obrátenie, ktoré by zmenilo spôsob ich myslenia a pomohlo im rozpoznať a prijať Ježiša ako Mesiáša. Dokonca aj mnohí z Jeho učeníkov Ježiša pri tejto príležitosti opustili (Ján 6,66).

Z ľudského hľadiska to muselo byť pre Ježiša ťažké. Obdiv a uznanie davu mohlo byť povzbudzujúce a dokonca potešujúce. Ale vidieť, ako sa ľudia odťahujú a dokonca spochybňujú vaše slová, to môže človeka odradiť alebo dokonca zmalomyseľnieť. Keď Ježiš videl, ako od Neho odchádzajú mnohí ľudia, opýtal sa svojich najbližších Dvanástich, či chcú odísť aj oni.

Práve pri tejto príležitosti robí Peter svoje úžasné vyznanie, svedectvo o tom, kým Ježiš je a čo prináša: „Ty máš slová večného života a my sme uverili a spoznali, že ty si Boží Svätý.“ (Ján 6,68.69)

Učeníci boli s Ježišom niekoľko rokov, putovali s Ním, videli Jeho zázraky, počúvali Jeho kázne. Zo skúsenosti vedeli, že sa Mu nikto nevyrovná. Zakorenilo sa v nich presvedčenie, že nech sú niektoré situácie akokoľvek nezvyčajné, tento človek je Mesiáš – bez ohľadu na to, že ešte úplne nerozumeli, aký je význam Jeho príchodu. Až po Jeho smrti a zmŕtvychvstaní začali chápať, prečo Ježiš prišiel.

**Aplikácia**

`Čo sa môžeme z tohto príbehu naučiť o tom, že väčšina sa môže často mýliť? Prečo si to musíme uvedomiť najmä v súvislosti s tými aspektmi našej vierouky, ktoré mnohí kresťania odmietajú?`

---

#### Dodatečné otázky k diskuzi

`Co vedlo „zástup“ k tomu, že chtěli Ježíše prohlásit za krále? Po čem toužili?`

`O jakém chlebu s nimi poté mluvil Ježíš?`

`Proč je tato slova o „jezení Ježíše“ tak pobouřila?`

`Jak to Ježíš s tím jezením jeho těla myslel?`

`Proč ho někteří učedníci po této řeči opustili?`

`Proč s ním naopak zůstalo dvanáct jeho nejbližších učedníků?`

`Jak rozumíš Petrově odpovědi na otázku, zda ho také chtějí opustit?`

`Proč Ježíše později opustili, když byl zatčen?`

`Hrozí i nám nebezpečí, že opustíme Ježíše? Za jakých okolností?`
