---
title:  Svedectvo Otca
date:  06/11/2024
---

> <p></p>
> <sup>36</sup>Ja však mám väčšie svedectvo, ako je Jánovo, totiž skutky, ktoré mi dal Otec, aby som ich vykonal. Samy skutky, ktoré konám, svedčia o mne, že ma poslal Otec. <sup>37</sup>A Otec, ktorý ma poslal, sám vydal svedectvo o mne. Vy ste nikdy nepočuli jeho hlas, ani nevideli jeho tvár <sup>38</sup>a jeho slovo nezostáva vo vás, lebo neveríte tomu, ktorého poslal. (Ján 5,36–38)

**Osobné štúdium**

Evanjelium podľa Jána sa začína rozprávaním o Slove (logos). Už sme sa dozvedeli, že Slovo bolo u Boha, teda u Boha Otca (Ján 1,1). Keď sa Slovo stalo telom, Duch svedčil o Ježišovi tak, že na Ňom spočinul pri Jeho krste (Ján 1,32–34). Aj Otec však opakovane vydal svedectvo o Ježišovi počas Jeho pozemskej služby.

`Čo sa z úvodného textu (Ján 5,36–38) dozvedáme o Otcovi?`

Ježiš spája Otca so skutkami a zázrakmi, ktoré sám vykonal. Veľmi zreteľne ukazuje, že Ho poslal Otec a že o Ňom Otec vydal svedectvo.

`Aké svedectvo vydáva Otec o Ježišovi na základe týchto veršov? (Pozri tiež 2Pet 1,17.18.)`

`Mat 3,17`

`Mat 17,5`

`Mar 1,11`

`Luk 3,22`

Pri Ježišovom krste sa Otec a Duch pripojili k Synovi. Začiatok Ježišovej služby bol totiž významnou udalosťou. Otec hovorí, že Ježiš je Jeho milovaný Syn, v ktorom má zaľúbenie. V kľúčovom čase Kristovej služby Otec prehovára opäť a túto zmienku nachádzame v Evanjeliu podľa Jána (Ján 12,28).

Udalosti okolo Ježiša speli k vyvrcholeniu. Keďže náboženským vodcom sa nedarilo Ježiša zastaviť a umlčať (pozri Ján 12,19), rozhodli sa, že Ho zabijú. Zástupy však boli z Ježiša nadšené a Ježiša obdivovali. Čoraz viac ľudí počulo svedectvo tých, čo boli svedkami Lazárovho vzkriesenia (Ján 12,17.18), a aj oni začali nasledovať Ježiša. Chceli Ho vidieť dokonca aj Gréci, ktorí prišli do Jeruzalema na sviatok.

Práve pri tejto príležitosti zaznieva Ježišova prosba: „Otče, osláv svoje meno!“ a z neba zaznieva Otcov hlas: „Už som oslávil a ešte oslávim.“ (Ján 12,28)

Už sme spomenuli, že hodinou, keď mal byť Ježiš oslávený, bola udalosť ukrižovania. Otcovo svedectvo o Ježišovi teda poukazuje na prinesenie veľkej obeti Božieho Baránka za hriechy sveta. Je to vyvrcholenie Ježišovej pozemskej služby. Jeho smrť za nás splatila plnú pokutu za všetky naše hriechy. Keď Ježišovu obeť prijímame vierou, my sami nikdy nebudeme musieť čeliť takémuto trestu.

**Aplikácia**

`Ježiš prosil Otca, aby Otec oslávil svoje vlastné meno. Nešlo Mu teda o vlastnú slávu, ale o slávu Otca. Prečo? Čo sa z toho môžeme naučiť?`

---

#### Dodatečné otázky k diskuzi

`Ježíš před zázraky často říká: „Děkuji ti Otče, žes mne slyšel.“ Proč to dělá?`

`Jaký zázrak se stal během Ježíšova křtu? Proč ho Bůh udělal?`

`Co uslyšel Jan Křtitel krátce poté, co pokřtil Ježíše?`

`Proč někteří lidé, kteří slyšeli rozhovor Ježíše s Otcem (Jan 12,28-29), tvrdili, že to jen zahřmělo?`

`Hrozí i nám, že budeme Boží hlas považovat za „hřmění“? Kdy?`

`Proč dnes tolik křesťanů zpochybňuje Bibli a její poselství?`

`Autor píše, že vyvrcholením Ježíšovy pozemské služby je jeho ukřižování. Jak tomu rozumíš?`

`Proč se ďábel i dnes tolik snaží zpochybnit Ježíšovo božství a jeho oběť?`
