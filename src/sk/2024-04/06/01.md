---
title:  Ďalšie svedectvá o Ježišovi
date:  02/11/2024
---

### Texty na tento týždeň
Ján 3,25–36; Ján 1,32–36; Dan 7,18; Ján 6,51–71; Ján 5,36–38; Ján 7,37–53

> <p>Úvodný text</p>
> A ja, keď budem vyzdvihnutý zo zeme, všetkých pritiahnem k sebe. (Ján 12,32)

Ježiš nielen hovoril úžasné veci o sebe, o tom, kto je, kto Ho poslal alebo odkiaľ prišiel. On tiež ukazoval, kto je, prostredníctvom svojich zázrakov a znamení. Mnohí z tých, čo v Neho uverili, vydali o Ježišovi svedectvo: „Urobí azda Mesiáš, keď príde, viac znamení ako tento?“ (Ján 7,31)

Ježiš svoje slová podporil činmi, ktoré dokazovali pravdivosť Jeho slov.

Postupne však medzi ľuďmi začínalo dochádzať k rozdeleniu. Uzdravenie muža pri rybníku Betesda vyvolalo hnev niektorých náboženských vodcov. Diskusia v Kafarnaume po nasýtení piatich tisícov viedla k tomu, že zástupy Ježiša napokon odmietli. Vzkriesenie Lazára niektorých priviedol k viere, ale v iných vzbudilo nepriateľstvo, ktoré viedlo až k odsúdeniu a poprave Ježiša.

**Osnova lekcie**

Tento týždeň sa zameriame na situácie, pri ktorých ľudia boli svedkami Ježišových činov a sami o Ňom vydávali svedectvo. Pri každej z týchto udalostí sa odhaľujú niektoré aspekty toho, kým Ježiš skutočne je, a spolu vytvárajú hlbší pohľad na Ježiša ako Mesiáša.

- Ján 3,25–30; 1,32–36: Svedectvo Jána Krstiteľa (nedeľa, pondelok)
- Ján 6,51–71: Svedectvo učeníkov (utorok)
- Ján 5,36–38: Svedectvo nebeského Otca (streda)
- Ján 7,37–53: Svedectvo zástupov (štvrtok)