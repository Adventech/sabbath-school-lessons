---
title:  Nebeský Otec
date:  08/12/2024
---

> <p></p>
> Nie vy ste si vyvolili mňa, ale ja som si vyvolil vás a ustanovil som vás, aby ste šli a prinášali ovocie, aby vaše ovocie zostávalo, a aby vám Otec dal všetko, o čo ho budete prosiť v mojom mene. (Ján 15,16)

> <p></p>
> V ten deň sa ma nebudete na nič pýtať. Amen, amen, hovorím vám, keď budete Otca o niečo prosiť v mojom mene, dá vám to. (Ján 16,23)

**Osobné štúdium**

Evanjelium podľa Jána je napísané tak, že zahŕňa celý biblický príbeh počnúc naším pôvodom. „Na počiatku stvoril Boh nebo a zem.“ (1Moj 1,1) Inými slovami: Na počiatku Otec, Syn a Svätý Duch stvorili nebo a zem. V nich je zdroj a pôvod všetkého, čo existuje. Stvorili vesmír a bytosti, ktoré ho obývajú. Príbeh počiatku mimoriadnym spôsobom opisuje stvorenie života na našej planéte a veľký dôraz venuje stvoreniu človeka. Božím zámerom stvorenia ľudstva bolo, aby sme žili v láskyplnom súlade s Ním a medzi sebou navzájom.

Žiaľ, Lucifer priniesol na tento svet hriech, ktorý sa okrem iného prejavuje narušením nášho vzťahu s Bohom. Skresľuje a prekrúca obraz Boha. Ježiš teda vzal na seba našu ľudskú prirodzenosť, aby obnovil poznanie Boha a priniesol ľudstvu spásu.

Počas svojho života tu na Zemi Ježiš úplne odovzdal svoj život Otcovi a žil podľa Jeho vedenia. Povedal: „Ja a Otec sme jedno.“ (Ján 10,30) „Otec je vo mne a ja v Otcovi.“ (Ján 10,38) „Ak nekonám skutky svojho Otca, neverte mi.“ (Ján 10,37)

`Aké úlohy a konanie Otca sú opísané v nasledujúcich textoch?`

`Ján 3,16.17; Ján 6,57`

`Ján 5,22.30`

`Ján 6,32; Ján 14,10.24`

`Ján 6,45`

`Ján 15,16; Ján 16,23`

**Aplikácia**

`Tieto verše predstavujú Otca v úzkom spojení s Ježišom Kristom, Jeho Synom. Otec má dôverný kontakt s naším svetom a robí všetko pre našu spásu. Čo nás táto pravda učí o Božej láske k nám?`