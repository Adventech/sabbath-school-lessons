---
title:  Otec, Syn a Svätý Duch
date:  07/12/2024
---

### Texty na tento týždeň
Ján 14,10.24; 1Moj 3,7–9; Ján 16,27.28; Ján 16,7–11; Ján 17,1–26

> <p>Úvodný text</p>
> „Tešiteľ, Duch Svätý, ktorého pošle Otec v mojom mene, ten vás naučí všetko a pripomenie vám všetko, čo som vám hovoril.“ (Ján 14,26)

Od začiatku nášho štúdia sme sa už naučili, že Evanjelium podľa Jána tvorí mozaika rôznych tém. Ján opisuje znamenia (zázraky), aby ukázal, že Ježiš je Mesiáš zasľúbený prorokmi. Okrem toho zaznamenáva rôzne svedectvá (ľudí aj textov Písma), aby predstavil Ježiša ako Krista. Zároveň používa výroky „JA SOM“, aby poukázal na Ježišovu božskú prirodzenosť.

Ján sa odoláva na všetky tri osoby Božstva už v prvej kapitole (Ján 1,1–4.14.18.32–34). Po stáročia sa ľudia snažili pochopiť podstatu Božstva, ale keďže to nedokážeme, mnohí túto myšlienku odmietajú. Je však nemúdre odmietať niečo len preto, že to nevieme úplne pochopiť alebo že sa to nezmestí do úzkych hraníc ľudského uvažovania.

Ján hovorí, že ak chceme pochopiť Boha, musíme sa pozrieť na Ježiša a na to, čo bolo zjavené v Slove. Tento prístup nám otvára úplne nový svet vzťahov – (1) vzťahov medzi osobami Trojice, (2) vzťahov medzi osobami Trojice a ľuďmi a (3) vzťahov medzi ľuďmi samotnými.

**Osnova lekcie**

Tento týždeň sa v našom štúdiu zameriame na spôsob, akým Evanjelium podľa Jána predstavuje Otca, Syna a Svätého Ducha, tentokrát v kontexte Ježišovej rozlúčkovej reči (Ján 13–17).

- Ján 15,16; 16,23: Nebeský Otec (nedeľa)
- Ján 16,5; 17,25: Vzťah medzi Otcom a Synom (pondelok)
- Ján 1,18; 14,7; 17,3.25: Ježiš ako Ten, kto nám predstavuje Otca (utorok)
- Ján 14,26; 15,26; 16,7–11: Svätý Duch (streda)
- Ján 17,6–10: Pozvanie na podobný vzťah lásky a blízkosti (štvrtok)