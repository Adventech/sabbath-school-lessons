---
title:  Opakujúce sa témy – viera a neviera
date:  16/10/2024
---

> <p></p>
> <sup>16</sup>Veď Boh tak miloval svet, že dal svojho jednorodeného Syna, aby nik, kto verí v neho, nezahynul, ale mal večný život. <sup>17</sup>Lebo Boh neposlal Syna na svet, aby svet odsúdil, ale aby ho spasil. <sup>18</sup>Kto verí v neho, nie je odsúdený. Kto neverí, už je odsúdený, pretože neuveril v meno jednorodeného Božieho Syna. <sup>19</sup>Súd je v tom, že svetlo prišlo na svet, ale ľudia milovali väčšmi tmu než svetlo, lebo ich skutky boli zlé. <sup>20</sup>Veď každý, kto robí zle, nenávidí svetlo a nejde na svetlo, aby jeho skutky nevyšli najavo. <sup>21</sup>Kto však koná pravdu, ide na svetlo, aby sa ukázalo, že jeho skutky sú vykonané v Bohu.“ (Ján 3,16–21)

**Osobné štúdium**

`Ako uvedené texty opakujú tému viery a neviery z prológu?`

`Ján 3,16–21`

`Ján 9,35–41`

`Ján 12,36–46`

Zdá sa, že v Jánovom evanjeliu sú ľudia rozdelení na dve veľké skupiny: na tých, ktorí veria v Ježiša a prijímajú Ho ako Mesiáša, a na tých, ktorí sa napriek príležitosti uveriť rozhodnú neveriť.

Jedenásť učeníkov patrí do prvej skupiny, rovnako ako mnoho ďalších: Nikodém (ktorý prichádza k viere postupne), žena pri studni alebo človek slepý od narodenia. V druhej skupine sú farizeji a veľkňazi, ľudia pri zázraku nasýtenia piatich tisícov a dokonca aj jeden z učeníkov, Judáš.

Je zaujímavé, že podstatné meno viera (grécky pistis) sa v Evanjeliu podľa Jána nevyskytuje ani raz. Avšak sloveso veriť (pisteuó) sa objavuje 98-krát, v porovnaní s celkovým počtom 241-krát v celej Novej zmluve! Otázka viery je u Jána skutočne dôležitou témou. Použitie slovesa (veriť) namiesto podstatného mena (viera) môže poukazovať na aktívny, dynamický zmysel toho byť kresťanom. Veriť v Ježiša je niečo, čo robíme, a to sa prejavuje v spôsobe nášho života, nielen v prijatej vierouke. Ako vieme, aj diabol verí v Ježiša (pozri Jak 2,19).

U Jána je hlavným rozdielom medzi ľuďmi z oboch vyššie uvedených skupín spôsob ich postoja k Ježišovi. Veriaci alebo tí, ktorí uveria, sú voči Nemu otvorení, aj keď ich napomína alebo karhá. Neutekajú od Ježiša, naopak, prichádzajú k Nemu. On je Svetlo, ktoré na nich svieti. A prostredníctvom viery a dôvery sa stávajú Božími deťmi.

Naopak, neveriaci zvyčajne prichádzajú k Ježišovi, aby s Ním bojovali. Predstavujú ich tí, ktorí milujú skôr tmu ako svetlo. Nie sú ochotní prijímať Jeho výroky a všetko Jeho konanie vnímajú ako porušovanie starých tradícií. Ježiš nespĺňa ich očakávania. Súdia, posudzujú a odsudzujú Ho namiesto toho, aby nechali Jeho Svetlo merať a súdiť ich. Tento postoj sa opakovane objavoval u náboženských vodcov, ktorí mali byť ako duchovní vodcovia vlastne prví, čo Ježiša prijmú.

**Aplikácia**

`Akým spôsobom prežívaš svoju vieru v Ježiša? V čom je to iné ako len rozumovo prijať, že On je Mesiáš? Prečo je dôležité uvedomovať si tento rozdiel? (Pozri Mat 7,21–23.)`

---

#### Dodatečné otázky k diskuzi

`Na jaké dvě skupiny rozděluje vztah k Ježíši náš svět?`

`Kteří lidé tvoří skupinu „Božích dětí“?`

`Kdo naopak do Boží rodiny nepatří?`

`Co slibuje Ježíš těm, kteří uvěří v Božího Syna?`

`Co Ježíše motivovalo k tomu, aby se stal člověkem a obětoval se za nás?`

`Proč lidé (a často i my) milují raději tmu než světlo?`

`Jak se můžeme naučit nenávidět tmu a milovat světlo?`

`Na co bychom neměli zapomínat, když se nám daří „činit pravdu“?`