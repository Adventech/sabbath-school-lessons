---
title:  Prológ
date:  12/10/2024
---

### Texty na tento týždeň
Ján 1,1–5; 1Moj 1,1; Ján 1,9–13; Ján 3,16–21; Ján 9,35–41; Mat 7,21–23; Ján 17,1–5

> <p>Úvodný text</p>
> „Na počiatku bolo Slovo, to Slovo bolo u Boha a to Slovo bolo Boh.“ Ján 1,1

V prvej lekcii sme sa venovali záveru Evanjelia podľa Jána, v ktorom autor vysvetľuje dôvod napísania knihy. Tento týždeň sa sústredíme na úvod evanjelia. Ján, inšpirovaný Svätým Duchom, v ňom ukazuje smer, ktorým chce viesť svojich čitateľov. V prvých slovách a vetách svojich kníh pisatelia Novej zmluvy zvyčajne odhaľujú témy, ktorým sa chcú venovať. Podobne koná aj Ján. Svoje témy predstavuje ako súčasť veľkého kozmického príbehu, ktorý zobrazuje najdôležitejšie pravdy o Ježišovi Kristovi – pravdy, ktoré siahajú ešte pred stvorenie.

Ján teda na úvod predstavuje Ježiša ako Mesiáša. Tým získavajú čitatelia výhodu, ktorú postavy v jeho knihe nemali. Čitateľ môže jasne rozpoznať veľké témy, ku ktorým sa evanjelista vracia pri rozprávaní Ježišovho príbehu. Autor ich zasadzuje do historického obdobia Ježišovho pozemského života.

**Osnova lekcie**

Tento týždeň sa teda zameriame na Prológ Evanjelia podľa Jána (1,1–18) a na najdôležitejšie témy knihy. Tieto témy budeme potom sledovať aj na iných miestach evanjelia.

- Ján 1,1–5: „To Slovo bolo Boh“ (nedeľa)
- Ján 1,14: „A Slovo sa stalo telom“ (pondelok)
- Ján 1,9–13: Ľudská reakcia na stretnutie so „Slovom“ (utorok)
- Ján 3,16–21: Ľudská viera x nevera (streda)
- Ján 17,1–5: Sláva Otca i Syna (štvrtok)

---

#### Dodatečné otázky k diskuzi

`Co je to počátek?`

`Zajímal ses někdy o to, kde má počátek tvoje rodina? Co jsi zjistil?`

`O jakém počátku tu píše Jan?`

`Proč je důležité vědět, co bylo na samotném počátku vesmíru?`

`Jak rozumíš termínu Slovo? Co vše to může být?`

`Kde se podle Jana to Slovo nacházelo na počátku?`

`Kdo je podle Jana oním Slovem?`