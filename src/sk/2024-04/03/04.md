---
title:  Počuť alebo nepočuť Slovo
date:  15/10/2024
---

> <p></p>
> <sup>9</sup>Bolo tu pravé svetlo, čo osvecuje každého človeka, to prichádzalo do sveta. <sup>10</sup>Bol vo svete a svet ním vznikol, ale svet ho nespoznal. <sup>11</sup>Do svojho vlastného prišiel, ale jeho vlastní ho neprijali. <sup>12</sup>Tým však, čo ho prijali a veria v jeho meno, dal moc stať sa Božími deťmi; <sup>13</sup>tí, čo sa nenarodili ani z krvi, ani z telesnej žiadosti, ani z vôle muža, ale z Boha. (Ján 1,9–13)

**Osobné štúdium**

`Ako Ján zobrazuje reakciu ľudí na príchod Ježiša (Ján 1,9–13)?`

Prológ Evanjelia podľa Jána (Ján 1,1–18) opisuje nielen to, kto je Ježiš Kristus, Slovo (logos), ale aj to, aký postoj k Nemu zaujali ľudia. Vo verši 1,9 je nazvaný pravým Svetlom, ktoré osvecuje každého človeka na svete. Toto svetlo osvetľuje svet a dáva mu zmysel. C. S. Lewis napísal: „Verím v kresťanstvo rovnako ako verím, že Slnko vyšlo – nielen preto, že ho vidím, ale preto, že vďaka nemu vidím všetko ostatné.“ („Is Theology Poetry?“ Samizdat University Press, 2014, s. 15, pôvodne vydané v roku 1944)

Všimnime si aj dôsledky toho, čo hovorí verš Ján 1,9. Svetlo prichádza ku každému, ale nie každý ho prijíma. Ako uvidíme v zajtrajšej časti, dôležitou témou Jánovho evanjelia je, či ľudia prijímajú alebo odmietajú Ježiša. Táto téma sa začína už v prológu. Smutným konštatovaním je, že Mesiáš prišiel k svojmu ľudu (ľudu Izraela), ale mnohí Ho neprijali ako Mesiáša.

Aj apoštol Pavol sa zaoberá touto tragickou témou v Rimanom 9–11, kde píše, že mnohí Židia odmietli Ježiša. Ale Pavol nekončí negatívne. Ukazuje, že mnohí Židia spolu s pohanmi napokon prijmú Ježiša ako svojho Mesiáša. V skutočnosti varuje pohanov, aby sa nad Židov nevyvyšovali. „Veď ak si bol ty odťatý z planej olivy od prirodzenosti a bol si proti prirodzenosti zaštepený do dobrej olivy, o čo skôr budú do vlastnej olivy zaštepení tí, čo k nej patria podľa prirodzenosti.“ (Rim 11,24)

V podobnom duchu Ján hovorí, že všetci, ktorí prijmú Ježiša ako svojho Spasiteľa, stanú sa Božími deťmi. Toto sa deje vierou v Jeho meno. (Pozri Ján 1,12.13.)

Tu sa nachádza prepojenie medzi prológom a záverom evanjelia. V Ján 20,31 apoštol uvádza, prečo napísal svoju knihu: „Aby ste verili, že Ježiš je Mesiáš, Boží Syn, a aby ste vierou mali život v jeho mene.“ Úvod a záver teda tvoria akúsi jednotu, súvisiace pojmy, ktoré ohraničujú všetko, o čom sa v knihe hovorí. Toto prepojenie poukazuje na hlavný cieľ Evanjelia podľa Jána: Ľudia môžu byť spasení vierou v Ježiša Krista ako svojho Spasiteľa.

**Aplikácia**

`Ako sa zmenil tvoj život, keď si sa stal(a) synom alebo dcérou Boha?`

---

#### Dodatečné otázky k diskuzi

`Komu všemu je určeno světlo, které skrze Ježíše ozářilo naši planetu?`

`Proč někdo to světlo vnímá a přijímá Ježíše, ale jiný totéž světlo ignoruje?`

`Židé většinově Ježíše odmítli. Jaké poučení si z toho můžeme vzít?`

`Co se stává s člověkem, který na světlo reaguje tím, že uvěří v Ježíše?`

`Co pro tebe znamená fakt, že ses vírou stal „Božím dítětem“?`

`Jak se člověk může „narodit do Boží rodiny“?`

`Znáš někoho, kdo se ještě „nenarodil“ do Boží rodiny? Co můžeš (a chceš) udělat, aby o tom začal uvažovat?`