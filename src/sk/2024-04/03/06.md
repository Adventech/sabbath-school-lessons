---
title:  Opakujúce sa témy – sláva
date:  17/10/2024
---

> <p></p>
> <sup>1</sup>Keď to Ježiš povedal, zdvihol oči k nebu a hovoril: „Otče, prišla hodina; osláv svojho Syna, aby Syn oslávil teba. <sup>2</sup>A ako si mu dal moc nad každým telom, tak nech on dá večný život všetkým, ktorých si mu dal. <sup>3</sup>A večný život je v tom, aby poznali teba, jediného, pravého Boha i toho, ktorého si poslal, Ježiša Krista. <sup>4</sup>Ja som ťa oslávil na zemi tým, že som dokonal dielo, ktoré si mi dal vykonať. <sup>5</sup>A teraz ty, Otče, osláv ma u seba slávou, ktorú som mal pri tebe, skôr ako povstal svet! (Ján 17,1–5)

**Osobné štúdium**

`Uvažuj o úvodnom texte (Ján 17,1–5). Čo mal Ježiš na mysli, keď povedal „Otče, prišla hodina; osláv svojho Syna, aby Syn oslávil teba“?`

Včera sme sa zamerali na pozemskú, ľudskú líniu príbehu Evanjelia podľa Jána, ktorej stredom je zápas človeka o pochopenie, kto je Ježiš a aký máme mať k Nemu vzťah. Dnes sa zameriame na božskú, kozmickú líniu príbehu, o ktorej sa hovorí u Jána.

Prológ sa začína práve vesmírnou dejovou líniou. Ježiš je predstavovaný ako božský Syn Boží, Stvoriteľ vesmíru. Opäť platí, že všetko, čo kedysi neexistovalo, ale vzniklo, začalo existovať iba prostredníctvom Ježiša. „Ním vzniklo všetko a bez neho nevzniklo nič z toho, čo jestvuje.“ (Ján 1,3) Táto správa pokračuje zdôraznením slávy Toho, ktorý sa vďaka vteleniu stal ľudskou bytosťou (Ján 1,14). Ján používa výrazy sláva (doxa: jas, lesk, sláva, česť) a oslavovať (doxazó: chváliť, ctiť, vychvaľovať, oslavovať), aby opísal prijatie slávy od ľudí a prijatie slávy od Boha.

U Jána je myšlienka oslavy Ježiša spojená s konceptom „Jeho hodiny“, ktorá vyjadruje čas a udalosť Jeho smrti (porovnaj s Ján 2,4; 7,30; 8,20; 12,23–27; 13,1; 16,32 a 17,1). Kríž sa stáva „Jeho hodinou“, ktorá je súčasťou Ježišovho oslávenia.

Táto myšlienka je pomerne paradoxná, pretože ukrižovanie bolo v starovekom rímskom svete najhanebnejším a najponižujúcejším spôsobom popravy. Tento neuveriteľný kontrast – Boh na kríži – ilustruje prelínanie ľudského príbehu s príbehom Boha.

Z ľudského pohľadu Ježiš zomrel v agónii ako opovrhovaný zločinec, ktorý vo svojej slabosti kričal: „Bože môj, Bože môj, prečo si ma opustil?“ Na túto ľudskú, temnú stranu kríža sa sústreďujú predovšetkým Matúš a Marek (Mat 27,46; Mar 15,34).

Slávnu a oslávenú stranu kríža predstavujú najmä Lukáš a Ján (Luk 23,32–47; Ján 19,25–30). Je to miesto spásy a milosrdenstva, kde sa Boží Syn vydáva svojmu Otcovi.

Je v tom kus irónie: Najväčšia sláva Boha sa prejavuje v Jeho najväčšej hanbe a v najväčšom ponížení – v tom, že práve On nesie hriechy celého sveta.

**Aplikácia**

`Ako rozumieš skutočnosti, že na to, aby nás Ježiš zachránil od hriechu, bola potrebná taká drastická vec, ako bol sám Boh na kríži? Čo nám to vypovedá o obludnosti hriechu?`

---

#### Dodatečné otázky k diskuzi

`Co je to sláva?`

`Je nějaký rozdíl mezi „světskou“ slávou a tou Boží? Jaký?`

`Chtěl bys být slavný? Proč?`

`Znáš důvěrně někoho, kdo je slavný? Jak bys hodnotil jeho (její) život?`

`Proč se Ježíš snažil „oslavit Otce“?`

`Jak Ježíš svým životem i slovy měnil pohled lidí na Boha a jeho charakter?`

`Co ti pomáhá zbavovat se názoru, že Bůh není láska? Proč je to důležité?`

`Lidé rádi věří, že Bůh je zlý. Jak jim můžeme pomoci poznat, že se mýlí?`

`Proč se máme svým životem i svými slovy snažit oslavovat Boha i my?`