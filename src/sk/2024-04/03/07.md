---
title:  Podnety na zamyslenie
date:  18/10/2024
---

V knihe Cesta lásky si prečítajte kapitolu „Najväčší dar ľudstvu“ (DA 19–26; CL 9–14).

„Pán Ježiš Kristus, Božský Syn, existoval od večnosti ako jedinečná osoba a predsa jedno s Otcom. Bol neprekonateľnou a nepominuteľnou slávou neba. Bol veliteľom nebeského zboru a prijal chválu a česť anjelov ako svoje právo. Nebola to Božia lúpež. Vyhlasuje: „22Hospodin ma utvoril na začiatku svojho diela, pred svojimi dávnymi skutkami. 23Od večnosti som ustanovená, od začiatku, prv ako povstala zem. 24Ešte neboli priepastné hlbiny, zrodila som sa, keď ešte neboli pramene bohaté na vodu. 25Predtým, ako boli umiestnené vrchy, prv ako kopce som sa zrodila, 26kým neutvoril zem, priestranstvá a prvotný prach sveta. 27Keď upevňoval nebesia, bola som tam, keď vymedzoval obzor nad hlbinami.“ (Prísl 8,22–27) Svetlo a sláva sú obsiahnuté v pravde, že Kristus bol jedno s Otcom predtým, ako boli položené základy zeme. Je to svetlo, ktoré osvetľuje temné miesta a tie sa stávajú Božou pôvodnou slávou. Táto pravda, sama osebe nekonečná a tajomná, vysvetľuje iné tajomstvá a inak nevysvetliteľné pravdy, keď sa považujú za posvätné vo svetle nedostupnosti a nepochopiteľnosti.“ (5BC 1126)

„Ježiš povedal: Ja, keď budem povýšený zo zeme, pritiahnem všetkých k sebe. (Ján 12,32) Kristus sa musí hriešnikovi zjaviť ako Spasiteľ zomierajúci za hriechy sveta, lebo len pri pohľade na Božieho Baránka na golgotskom kríži sa nám začína v mysli vyjavovať tajomstvo vykúpenia a Božia dobrota nás vedie ku pokániu. Kristus svojou smrťou za hriešnikov prejavil nepochopiteľnú lásku a pohľad hriešnika na túto lásku mu obmäkčuje srdce, dojíma myseľ a v duši prebúdza pokoru. ... Každá ich [ľudská] snaha o nápravu podnietená úprimnou túžbou po správnom konaní je však prejavom Kristovej príťažlivej moci v nich. V ich dušiach pôsobí im neznámy vplyv, prebúdza sa svedomie a mení sa aj vonkajší život. Keď Kristus usmerní ich pohľady na svoj kríž, aby videli Toho, ktorého prebodli ich hriechy, svedomie si začína uvedomovať Božie prikázania. Zjavne poznávajú svoju bezbožnosť, hlboko v dušiach zakorenený hriech.“ (SC 26.27; CK 19)

**Námety na spoločné uvažovanie**

`Čo viedlo Jána k tomu, aby začal hovoriť o Ježišovi najprv ako o Stvoriteľovi? Čo sa z toho dozvedáme o dôležitosti stvorenia v celej teológii? Prečo je potrebné, aby sme správne chápali príbeh stvorenia, ako je zjavený v Písme?`

`Porozmýšľajte o otázke položenej na konci nášho nedeľného štúdia. Čo sa stane s krížom, ak namiesto toho, aby na ňom zomrel večný Boh, umiestnime na neho stvorenú bytosť? O čo by sme prišli, ak by Ježiš bol kýmkoľvek iným, len nie večný Boh?`

Západ slnka: 17.49

---

#### Dodatečné otázky k diskuzi

`Nad čím jsi nejvíce přemýšlel během osobního studia této lekce? Proč?`

`Proč je tak důležité vědět, že Ježíš – Slovo, je Stvořitelem všeho, co vidíme?`

`Věříš, že Ježíš je Bůh? Jak ti v tom pomáhá Janovo evangelium?`

`Co tě dnes v této diskuzi nejvíce obohatilo? Proč?`