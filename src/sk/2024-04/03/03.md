---
title:  Slovo sa stalo telom
date:  14/10/2024
---

> <p></p>
> <sup>1</sup>Na počiatku bolo Slovo, to Slovo bolo u Boha a to Slovo bolo Boh. <sup>2</sup>Ono bolo na počiatku u Boha. <sup>3</sup>Ním vzniklo všetko a bez neho nevzniklo nič z toho, čo jestvuje. 

> <p></p>
> <sup>14</sup>To Slovo sa stalo telom a prebývalo medzi nami a my sme videli jeho slávu, slávu, akú má od Otca jednorodený Syn, plný milosti a pravdy. (Ján 1,1–3.14)

**Osobné štúdium**

`Čo hovoria úvodné verše (Ján 1,1–3.14) o Ježišovom diele? V čom je táto pravda taká dôležitá?`

Ján nezačína svoje evanjelium menom „Ježiš“ alebo Jeho úlohou Mesiáša, ale výrazom logos. Približne v čase vzniku evanjelia rôzne filozofie používali termín logos na označenie rozumového princípu celého vesmíru alebo na označenie myšlienky logiky alebo samotného rozumu.

V tejto súvislosti uveďme, že učenie vplyvného antického filozofa Platóna rozdelilo realitu na dve sféry. Jednou je nebeská a nemenná ríša, kde existuje absolútna dokonalosť. Tou druhou je tunajšia ríša – kaziaca sa, meniaca sa, veľmi nedokonalá reprezentácia dokonalej ríše „hore“, nech už to znamenalo čokoľvek. (Platón na túto otázku nikdy neodpovedal.) Niektoré filozofie identifikovali logos ako nejakého abstraktného prostredníka medzi večnými formami a porušiteľnými, pozemskými formami.

Ján používa tento výraz úplne iným spôsobom. Tvrdí, že pravda, logos, nie je nejaký éterický a abstraktný pojem vznášajúci sa medzi nebom a zemou. Naopak, logos je osoba: Ježiš Kristus, ktorý sa stal telom a prebýval medzi nami (Ján 1,14).

Pre Jána je logos Božie Slovo. Ešte dôležitejšie je, že Boh komunikoval, to znamená, že sa zjavil ľudstvu tým najradikálnejším spôsobom: Boh sa stal jedným z nás.

V Jánovom evanjeliu logos predstavuje večného Boha, ktorý vstupuje do času a priestoru, hovorí, koná a spája sa s ľuďmi na osobnej úrovni. Večný Boh sa stal ľudskou bytosťou, jedným z nás.

V Ján 1,14 apoštol naznačuje, že logos, Slovo „sa stalo telom a prebývalo medzi nami“. Grécke slovo prekladané ako „prebývať“ vychádza zo základu „postaviť si stan“, „stanovať“. Ján odkazuje na 2Moj 25,8, kde Boh povedal Izraelitom, aby urobili svätyňu, „svätostánok“, aby mohol prebývať uprostred nich. Tak isto Ježiš, božský Syn Boží, vo vtelení vstúpil do ľudského tela a zahalil svoju slávu, aby sa s Ním ľudia mohli stretnúť.

**Aplikácia**

`Uvažuj nad dôsledkami Jánových slov. Sám Boh, Stvoriteľ, sa stal ľudskou bytosťou, jedným z nás, a žil tu medzi nami. (A to sme sa ešte nedostali k tomu, že za nás zomrel!) Čo nám to hovorí o realite Božej lásky k ľudstvu? V čom je táto úžasná pravda pre nás zdrojom útechy a nádeje?`

---

#### Dodatečné otázky k diskuzi

`Jak se stalo Slovo tělem? Co nám o tom prozrazuje Bible?`

`Co víme o Ježíšově „početí“ a narození z Marie? V čem je zázračné?`

`Může Slovo přebývat „mezi námi“ i dnes? Jak?`

`Proč potřebujeme vědět, že Ježíš, náš Spasitel, je „plný milosti a pravdy“?`

`Spousta lidí věří tomu, že jejich církev má „pravdu“. V čem je taková víra nebezpečná? Proč nemůžeme vlastnit pravdu?`

`Jak nám přátelství s Ježíšem, Pravdou, pomáhá v poznávání a porozumění pravdě?`

`Proč bychom měli být ohledně „pravdy“ pokorní?`

`Myslíš, že budeme „poznávat“ pravdu i v Božím království? Proč?`