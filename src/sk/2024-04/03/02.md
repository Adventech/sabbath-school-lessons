---
title:  Na počiatku – Božský Logos
date:  13/10/2024
---

> <p></p>
> <sup>1</sup>Na počiatku bolo Slovo, to Slovo bolo u Boha a to Slovo bolo Boh. <sup>2</sup>Ono bolo na počiatku u Boha. <sup>3</sup>Ním vzniklo všetko a bez neho nevzniklo nič z toho, čo jestvuje. <sup>4</sup>V ňom bol život a život bol svetlom ľudí. <sup>5</sup>A to svetlo v tme svieti, ale tma ho nepohltila. (Ján 1,1–5)

**Osobné štúdium**

`Čo odhaľujú úvodné slová Evanjelia podľa Jána (Ján 1,1–5) o Slove, Ježišovi Kristovi?`

Evanjelium podľa Jána sa začína touto úžasnou myšlienkou: „Na počiatku bolo Slovo, to Slovo bolo u Boha a to Slovo bolo Boh.“ (Ján 1,1) Táto jediná veta obsahuje takú hlbokú myšlienku, ktorú len sotva dokážeme v plnosti pochopiť.

Po prvé, evanjelista odkazuje na príbeh o stvorení, ktorý sa začína slovami „Na počiatku“ (1Moj 1,1). Slovo existovalo už pred začiatkom vesmíru. Ján takto potvrdzuje Ježišovu večnú existenciu.

Potom pokračuje: „To slovo bolo u Boha.“ O niečo neskôr evanjelista ukazuje, že je „v lone Otca“ (Ján 1,18). Bez ohľadu na to, ako sa môžeme snažiť predstaviť si, čo to presne znamená, jedna vec je istá: Ježiš a Otec sú si dôverne blízki.

A napokon hovorí: „A to Slovo bolo Boh.“ Ale ako môže byť Slovo u Boha a zároveň byť Boh? S odpoveďou nám môže pomôcť grécky originál textu. V gréčtine existuje niečo ako určitý člen, ale nie neurčitý člen. Pre nás je dôležité, že grécky určitý člen poukazuje na konkrétnosť – nejaký konkrétny predmet alebo osobu.

Vo fráze „Slovo bolo u Boha“ má výraz „Boh“ člen, teda poukazuje na konkrétneho jednotlivca, Otca. Dalo by sa to vyjadriť ako A Slovo bolo u Otca. Vo fráze „a to Slovo bolo Boh“ výraz Boh nemá člen, čo v tomto kontexte poukazuje na vlastnosti božstva. Ježiš je Boh. Nie je to isté ako Otec, ale stále je božským Synom Božím, druhou Božskou osobou.

Takéto chápanie potvrdzuje apoštol v ďalších veršoch. Text Ján 1,3.4 hovorí, že Ježiš je Stvoriteľom všetkého, čo bolo stvorené. Všetko, čo kedysi neexistovalo, ale potom vzniklo, začalo existovať iba prostredníctvom Ježiša, Boha Stvoriteľa.

„Ježiš Kristus bol od večnosti jedno s Otcom. Bol Božím obrazom, obrazom Božej veľkosti a velebnosti, odbleskom slávy Boha.“ (DA 19; CL 9)

**Aplikácia**

`Prečo je úplné božstvo Krista takou dôležitou súčasťou kresťanskej teológie? O čo by sme prišli, keby bol Ježiš (akýmkoľvek spôsobom) iba stvorenou bytosťou? Podeľte sa o svoju odpoveď v triede sobotnej školy. Buďte pripravení diskutovať o tom, prečo je Kristovo večné božstvo také dôležité pre našu vieru.`

---

#### Dodatečné otázky k diskuzi

`Jan začíná slovním spojením „na počátku“. Kde jinde v Bibli se s ním můžeme setkat?`

`Proč Jan hned v úvodů obrací naši pozornost ke Stvoření?`

`Jak rozumíš tomu, že „v něm byl život a život byl světlo lidí“? Platí to i dnes?`

`Jak je možné, že Světlo bylo u Boha a současně bylo Bohem?`

`Co se stává, kdy Ježíši dovolíme, aly se dnes stal naším „počátkem“?`

`Jaký vliv má na tvou víru jistota, že Ježíš je Bůh a Stvořitel?`

`Proč se ďábel tak moc snaží, abychom opustili víru ve Stvořitele? Proč tolik usiluje o to, abychom raději „věřili v evoluci“?`