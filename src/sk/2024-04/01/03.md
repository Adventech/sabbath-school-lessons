---
title:  Druhé znamenie v Galilei
date:  30/09/2024
---

> <p></p>
> <sup>46</sup>Prišiel teda znova do Kány Galilejskej, kde premenil vodu na víno. Istý kráľovský úradník v Kafarnaume mal chorého syna. <sup>47</sup>Keď počul, že Ježiš prišiel z Judska do Galiley, vybral sa k nemu a prosil ho, aby prišiel a uzdravil mu syna, ktorý už umieral. <sup>48</sup>Ježiš mu povedal: „Keby ste nevideli znamenia a divy, neuverili by ste.“ <sup>49</sup>Kráľovský úradník mu odpovedal: „Pane, poď, kým mi dieťa neumrie!“ <sup>50</sup>Ježiš mu povedal: „Choď, tvoj syn žije!“ Ten človek uveril Ježišovým slovám a odišiel. <sup>51</sup>Ešte bol na ceste, keď mu vyšli naproti sluhovia a oznámili mu, že jeho dieťa žije. ... <sup>54</sup>Toto bolo už druhé znamenie, ktoré urobil Ježiš, keď prišiel z Judska do Galiley. (Ján 4,46–51.54)

**Osobné štúdium**

Počas celej svojej pozemskej služby Ježiš robil zázraky, ktoré pomáhali ľuďom veriť v Neho. Ján zaznamenal tieto zázraky, aby aj iní uverili v Ježiša.

`Prečítaj si Ján 4,46–54. Prečo sa evanjelista spája so zázrakom na svadobnej hostine?`

Keď Ján podáva správu o druhom znamení, ktoré Ježiš urobil v Galilei, poukazuje na prvé znamenie, na svadbu v Káne. Ján akoby tým hovoril: Znamenia, ktoré urobil Ježiš, vám pomôžu vidieť, kto je Ježiš. Potom dodáva: „Toto bolo už druhé znamenie, ktoré urobil Ježiš, keď prišiel z Judska do Galiley.“ (Ján 4,54)

Na prvý pohľad sa Ježišova odpoveď na prosbu kráľovského úradníka môže zdať krutá. Pre tohto úradníka však bolo uzdravenie syna dôležité – až natoľko, že sa pre neho stalo meradlom viery v Ježiša. Ježiš čítal v jeho srdci a poukázal na duchovnú chorobu, ktorá bola hlbšia ako život ohrozujúce ochorenie jeho syna. Ako blesk z modrého neba muž zrazu spoznal, že jeho duchovná chudoba môže stáť život jeho syna.

Je dôležité si uvedomiť, že zázraky samy osebe nedokazujú, že Ježiš je Mesiáš. Zázraky dokázali konať viacerí – medzi nich patrili praví aj falošní proroci. Zázraky síce poukazujú na existenciu nadprirodzena, ale nemusia byť dôkazom, že ich pôvodcom je Boh. (Aj satan môže robiť „zázraky“, ak pod „zázrakmi“ myslíme nadprirodzené činy.)

Úradník sa v úzkosti chopil Ježišovho milosrdenstva a prosil Ho, aby uzdravil jeho syna. Ježišova odpoveď bola upokojujúca: „Choď; tvoj syn žije.“ (Ján 4,50) Sloveso „žije“ je v gréčtine vo forme prítomného času, ktorý sa nazýva „futuristický prézent“, kde sa o budúcej udalosti hovorí s takou istotou, ako keby sa už stala. Muž sa neponáhľal. Keď sa vo viere v Ježiša na druhý deň vrátil domov – zistil, že presne vtedy, keď Ježiš povedal tieto slová, horúčka opustila jeho syna.

To bol mocný dôvod veriť v Ježiša!

**Aplikácia**

`Aj keby sme boli očitými svedkami zázraku, aké kritériá musíme vziať do úvahy, aby sme mohli povedať, že pochádza od Boha?`

---

#### Dodatečné otázky k diskuzi

`Proč dělal Ježíš prvá znamení v Galileji?`

`S jakou prosbou přišel za Ježíšem královský úředník?`

`Jak Ježíš reagoval na jeho prosbu?`

`Proč Ježíš zvolil „uzdravení na dálku“?`

`Co má na mysli Jan, když tvrdí, že „ten člověk uvěřil slovu“ Ježíše?`

`Jakou změnu „víry“ zažil tento otec, když mu slouhové oznámili, že jeho syn je zcela zdráv?`

`Jak víra otce ovlivnila duchovní stav celé jeho rodiny?`