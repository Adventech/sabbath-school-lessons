---
title:  Znamenia, ktoré ukazujú cestu
date:  28/09/2024
---

### Texty na tento týždeň
Ján 2,1–11; Ján 4,46–54; Ján 5,1–16; Mar 3,22, 23; Mat 12,9–14; Ján 5,16–47

> <p>Úvodný text</p>
> „30Ježiš urobil pred očami svojich učeníkov ešte mnoho ďalších znamení, ktoré nie sú zapísané v tejto knihe. 31No tieto sú zapísané preto, aby ste verili, že Ježiš je Mesiáš, Boží Syn, a aby ste vierou mali život v jeho mene.“ (Ján 20,30.31)

Prečo Ján napísal svoje evanjelium? Chcel poukázať na Ježišove zázraky? Alebo sa usiloval vyzdvihnúť nejaké konkrétne Ježišovo učenie? Čo ho viedlo k napísaniu práve takéhoto textu?

V moci a pod vplyvom Svätého Ducha Ján vysvetľuje svoj zámer. Svojim čitateľom hovorí, že hoci by sa o Kristovom živote dalo napísať oveľa viac (Ján 21,25), cieľom príbehov, ktoré zakomponoval do svojho diela, je, „aby ste verili, že Ježiš je Mesiáš, Boží Syn, a aby ste vierou mali život v jeho mene“ (Ján 20,31).

Tento týždeň sa pozrieme na Jánov opis niektorých Ježišových raných zázrakov – od premeny vody na víno na svadbe, cez uzdravenie niečieho veľmi chorého syna až po uzdravenie muža pri rybníku Betesda.

Ján nazýva tieto zázraky „znameniami“. Nemyslí tým znamenia v zmysle nejakých pokynov či upozornení (výstražné znamenie). Ide mu skôr o poukázanie na zázračné udalosti, ktoré nás vedú k hlbšej realite: k poznaniu Ježiša ako Mesiáša. Vo všetkých Jánových záznamoch vidíme príklady ľudí, ktorí odpovedali vierou. A ich príklady nás vyzývajú na to isté.

**Osnova lekcie**

V tejto lekcii sa zameriame na prvé tri veľké Ježišove mocné činy, ktoré Ján vo svojom evanjeliu označuje ako „znamenia“, a na to, ako nimi chcel Ježiš ľuďom ukázať, kým je a čo pre nich chce urobiť.

- Ján 2,1–11: Znamenie na svadbe v Káne (nedeľa)
- Ján 4,46–54: Uzdravenie syna kráľovského úradníka (pondelok)
- Ján 5,1–9: Uzdravenie chromého pri rybníku Betesda (utorok)
- Ján 5,10–16: Reakcia „zbožných“ na toto znamenie (streda)
- Ján 5,17–47: Ježišovo vysvetlenie (štvrtok)

---

#### Dodatečné otázky k diskuzi

`Cestuješ rád? Jak se připravuješ, pokud jedeš někam, kde jsi ještě nebyl?`

`Co povařuješ za cíl své „životní cesty“?`

`Jak rozumíš termínu „znamení“?`

`Jakou cestu (v nadpise lekce) má na mysli její autor?`

`Proč dělal Ježíš „zázraky“?`

`Dělá Ježíš zázraky i dnes? Proč?`