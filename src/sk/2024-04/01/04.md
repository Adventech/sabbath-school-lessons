---
title:  Zázrak pri rybníku Betesda
date:  01/10/2024
---

> <p></p>
> <sup>2</sup>V Jeruzaleme pri Ovčej bráne je rybník po hebrejsky nazývaný Betesda, s piatimi stĺporadiami. <sup>3</sup>V nich ležalo množstvo chorých, slepcov, chromých, ochrnutých. <sup>5</sup>Bol tam človek, chorý už tridsaťosem rokov. <sup>6</sup>Keď ho Ježiš videl ležať a spoznal, že je už dlho chorý, opýtal sa ho: „Chceš vyzdravieť?“ <sup>7</sup>Chorý mu odpovedal: „Pane, nemám človeka, čo by ma zaniesol do rybníka, keď sa zvíri voda; kým ta dôjdem sám, zostúpi predo mnou iný.“ <sup>8</sup>Ježiš mu povedal: „Vstaň, vezmi si lôžko a choď!“ <sup>9</sup>A ten človek hneď ozdravel, vzal si lôžko a chodil. V ten deň však bola sobota... (Ján 5,2–9)

**Osobné štúdium**

Ďalšie znamenie, ktoré Ján zaznamenáva, sa odohralo pri rybníku Betesda (Ján 5,1–9). Verilo sa, že anjel spôsobuje vírenie vody a že prvý chorý človek, ktorý vstúpi do vody, bude uzdravený. Výsledkom bolo, že prístrešky okolo rybníka boli preplnené ľuďmi, ktorí dúfali, že práve oni budú uzdravení pri ďalšom zvírení vody. Keď Ježiš pri svojej ceste do Jeruzalema prechádzal popri rybníku, všimol si čakajúce davy ľudí.

Aký to musel byť pohľad! Všetci títo ľudia, niektorí určite dosť chorí, čakali na uzdravenie, ktoré takmer určite nenastane. Aká príležitosť pre Ježiša!

`Prečítaj si text Ján 5,1–9. Bolo zrejmé, že každý z čakajúcich pri rybníku sa chcel uzdraviť. Prečo sa teda Ježiš pýtal ochrnutého, či chce byť uzdravený (Ján 5,6)?`

Keď je človek chorý dlhší čas, choroba sa stáva neoddeliteľnou súčasťou jeho života. Nech sa to zdá akokoľvek zvláštne, chorý môže mať obavy z možnej zmeny. Muž vo svojej odpovedi naznačuje, že po uzdravení túži. Problém je v tom, že ho hľadá na nesprávnom mieste. Veď Ten, ktorý stvoril ľudské nohy, stojí priamo pred ním. Muž netušil, kto sa s ním rozpráva, ale po uzdravení mohol pochopiť, že Ježiš je skutočne Niekto veľmi výnimočný.

„Ježiš nežiadal od muža, aby v neho uveril. Jednoducho povedal: Vstaň, vezmi si lôžko a choď! (Ján 5,8) Muž týmto slovám uveril. Každý jeho nerv a sval sa zachvel novým životom a chromé údy prenikol pocit zdravia. Bez pochybovania sa rozhodol poslúchnuť Kristov príkaz a celé telo sa podriadilo jeho vôli. Vstal a spoznal, že je uzdravený. Ježiš mu nedal nijaké uistenie o Božej pomoci. Tento muž mohol pochybovaním zaváhať a stratiť svoju jedinú príležitosť uzdraviť sa. On však uveril Kristovým slovám, konal podľa nich a sila sa mu vrátila.“ (DA 202.203; CL 127)

**Aplikácia**

`Ježiš sa s týmto mužom neskôr stretol v chráme a povedal mu: „Pozri, ozdravel si! Už nehreš, aby sa ti nestalo niečo horšie!“ (Ján 5,14) Aký je vzťah medzi chorobou a hriechom? Je každá choroba priamym následkom konkrétnych hriechov v našom živote? Ak to tak nie je, ako by to malo ovplyvniť náš pohľad na ťažké situácie v našom živote či v životoch druhých?`

---

#### Dodatečné otázky k diskuzi

`Jaká otázka tě napadla při čtení tohoto příběhu?`

`Proč nás tak zajímá, zda se skutečně odehrával zázrak čeřením vody, nebo šlo jen o efekt „víra tvá tě uzdravila“?`

`Proč bylo u toho rybníka tolik lidí? Co si přáli?`

`Pokud byste žili v té době v Jeruzalémě a byli nemocní, co byste udělali?`

`Jak zareagoval nemocný na Ježíšův příkaz „vstaň“? O čem to svědčí?`

`Jan poznamenal, že toho dne byla sobota. Co ho k této poznámce vedlo?`

`Co bychom měli podle tohoto příběhu zařadit do našeho prožívání soboty?`

`Může se podobný zázrak uzdravení stát i dnes? Proč?`