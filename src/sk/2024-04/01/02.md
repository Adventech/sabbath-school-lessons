---
title:  Svadba v Káne
date:  29/09/2024
---

> <p></p>
> <sup>7</sup>Ježiš povedal obsluhujúcim: „Naplňte nádoby vodou!“ A naplnili ich až po okraj. <sup>8</sup>Potom im povedal: „Teraz načrite a zaneste starejšiemu!“ A oni zaniesli. <sup>9</sup>Keď starejší ochutnal vodu, zmenenú na víno, nevedel, odkiaľ je, no obsluhujúci, čo naberali vodu, to vedeli. Zavolal si ženícha <sup>10</sup>a povedal mu: „Každý človek podáva najprv dobré víno a potom, keď si hostia vypijú, horšie. Ty si však zachoval dobré víno až doteraz.“ <sup>11</sup>Tento začiatok svojich znamení urobil Ježiš v Káne Galilejskej a zjavil svoju slávu. A jeho učeníci v neho uverili. (Ján 2,7–11)

**Osobné štúdium**

`Prečítaj si text Ján 2,1–11. Aké znamenie urobil Ježiš v Káne? Ako to pomohlo Jeho učeníkom, aby v Neho uverili?`

Vidieť Ježiša vykonať zázrak premeny vody na víno bolo dôkazom, že rozhodnutie učeníkov nasledovať Ježiša bolo správne. Toto mocné znamenie jednoznačne ukazovalo, že je poslaný od Boha. (Učeníci pravdepodobne ešte neboli pripravení pochopiť, že On je Boh.)

Mojžiš bol vodcom Izraelitov a vyviedol národ z Egypta „veľkými a hroznými znameniami a divmi“ (5Moj 6,22; 5Moj 26,8). Bol to on, koho Boh použil na oslobodenie Izraela z egyptského zajatia. (Mojžiš bol v istom zmysle „záchrancom“ svojho národa.)

Boh prostredníctvom Mojžiša predpovedal, že príde prorok, ktorý bude ako Mojžiš. Vyzval Izraelitov, aby tohto proroka poslúchali (5Moj 18,15; Mat 17,5; Sk 7,37). Tým „prorokom“ bol Ježiš a v Jánovi 2 čítame o Jeho prvom znamení, ktoré odkazovalo nazad do minulosti na vyslobodenie detí Izraela z Egypta.

Rieka Níl bola pre Egypťanov kľúčovým zdrojom a božstvom. Jedna z rán bola nasmerovaná na rieku – premenila jej vodu na krv. V Káne Ježiš urobil podobný zázrak, ale namiesto toho, aby premenil vodu na krv, premenil ju na víno.

Voda pochádzala zo šiestich nádob na vodu používaných na očistné účely pri židovských rituáloch. Tým sa zázrak ešte viac spájal s biblickými témami spásy. Tým, že Ján opísal udalosť premeny vody na víno, odvolal sa na Exodus a poukázal na Ježiša ako na nášho Vysloboditeľa.

Aký bol názor starejšieho na nekvasené víno, ktoré pochádzalo od Ježiša? Starejší bol mimoriadne prekvapený kvalitou nápoja a keďže nevedel o zázraku, ktorý Ježiš vykonal, domnieval sa, že to najlepšie víno si organizátori hostiny ponechali na koniec.

Grécky výraz oinos sa používa na označenie čerstvej aj fermentovanej hroznovej šťavy (pozri SDA BD, 1177). „Víno, ktoré Kristus pre svadobnú slávnosť pripravil a ktoré ako symbol svojej krvi podával učeníkom, bola čistá hroznová šťava.“ (DA 149; CL 93) Tí, ktorí sa o uvedených udalostiach dozvedeli, boli nepochybne udivení Ježišovou mocou.

**Aplikácia**

`Existuje veľa dôvodov pre nasledovanie Ježiša. Ktoré sú pre teba najdôležitejšie?`

---

#### Dodatečné otázky k diskuzi

`Proč si na svatbě Marie, Ježíšova matka, všímala toho, že chybí víno?`

`Jak jí Ježíš odpověděl, když ho žádala o zázrak? Proč ji tak odbyl?`

`Proč Marie i přesto radila služebníkům, aby udělali to, co jim přikáže Ježíš?`

`V čem se tento zázrak podobá jinému zázraku, který udělal Mojžíš v Egyptě? V čem je naopak rozdíl?`

`Proč adventisté věří, že se jednalo o mošt, když „oinos“ může znamenat i kvašené víno?`

`Jak a v čem chtěl Ježíš tímto zázrakem pomoci svým učedníkům?`