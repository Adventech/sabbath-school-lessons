---
title:  Tvrdošijné srdcia
date:  02/10/2024
---

> <p></p>
> <sup>10</sup>... a tak Židia dohovárali uzdravenému: „Je sobota, nesmieš nosiť lôžko!“ <sup>11</sup>Ale on im odpovedal: „Ten, čo ma uzdravil, mi povedal: ‚Vezmi si lôžko a choď!‘“ <sup>12</sup>Oni sa ho spýtali: „Ktože je ten človek, čo ti povedal: ‚Vezmi si lôžko a choď!‘?“ <sup>13</sup>Ale uzdravený nevedel, kto je to, lebo Ježiš sa vytratil zo zástupu, ktorý sa zišiel na tom mieste. <sup>14</sup>Potom Ježiš našiel tohto človeka v chráme a povedal mu: „Pozri, ozdravel si! Už nehreš, aby sa ti nestalo niečo horšie!“ <sup>15</sup>Uzdravený odišiel a povedal Židom, že je to Ježiš, kto ho uzdravil. <sup>16</sup>Židia prenasledovali Ježiša aj za to, že to robil v sobotu. (Ján 5,10–16)

**Osobné štúdium**

Znamenia, zázraky a divy samy osebe nedokazujú, že pochádzajú od Boha. Ak však naozaj sú od Boha, je nebezpečné ich odmietať.

`Prečítaj si text Ján 5,10–16. Aké ponaučenie si môžeme vziať z nepoddajnosti náboženských vodcov, ktorí odmietli zázrak vykonaný Ježišom?`

Keď Ježiš odhalil svoju totožnosť uzdravenému mužovi, ten okamžite povedal náboženským vodcom, o koho ide. Mohli by sme si myslieť, že takéto zázračné uzdravenie bude dostatočným dôvodom na chválenie Boha. Náboženskí vodcovia však „prenasledovali Ježiša aj za to, že to robil v sobotu“ (Ján 5,16).

Uzdravenia boli povolené v sobotu len v núdzových prípadoch. Tento muž však bol chorý už tridsaťosem rokov, a preto jeho uzdravenie nevnímali ako naliehavé. A napokon, v čom by spočívala naliehavosť toho, aby si vzal svoje lôžko so sebou? Človek by si myslel, že niekto, kto má moc od Boha vykonať taký zázrak, bude tiež vedieť, či je dovolené nosiť lôžko domov práve v sobotný deň. Je zrejmé, že Ježiš sa ich snažil priviesť k hlbším biblickým pravdám, ktoré presahujú rámec ľudských pravidiel a nariadení. Tie totiž v niektorých prípadoch potláčali pravú vieru.

`Čo sa z nasledovných textov môžeme naučiť o tom, ako sa ľudia môžu stať duchovne zatvrdnutými a nebrať ohľad na očividné dôkazy?`

`Ján 9,1–16`

`Mar 3,22.23`

`Mat 12,9–14`

Ako mohli byť títo náboženskí vodcovia takí slepí? Pravdepodobnou odpoveďou je, že to bolo pre ich skazené srdcia a pre falošnú vieru, že Mesiáš ich vyslobodí z rímskej poroby. Okrem toho bažili po moci a chýbala im pokora a odovzdanie sa Bohu. To všetko ich viedlo k odmietnutiu pravdy, ktorá stála priamo pred nimi.

**Aplikácia**

`Prečítaj si text Ján 5,38–42. Pred čím Ježiš varoval? Čo sa môžeme z týchto slov naučiť? Čo by ťa mohlo zaslepiť voči pravdám, ktoré potrebuješ poznať a aplikovať do života?`

---

#### Dodatečné otázky k diskuzi

`Co zažil uzdravený muž poté, co Ježíš odešel?`

`Proč se uzdravený muž vrátil „k Židům“, když zjistil, kdo ho uzdravil?`

`Proč neměli židovští duchovní radost z tohoto zázraku?`

`Jaké otázky mohly napadat duchovní, kteří měli prožívání soboty spojené se spoustou lidských tradic a zákazů?`

`Ježíš přikázal uzdravenému, aby v sobotu nesl své lože. Proč provokuje? Nebylo to zbytečné?`

`Jak jsme na tom dnes my s prožíváním soboty. Je naše pojetí bližší „Židům“ nebo Ježíši?`