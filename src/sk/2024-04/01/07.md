---
title:  Podnety na zamyslenie
date:  04/10/2024
---

„Ježiš mu nedal nijaké uistenie o Božej pomoci. Tento muž mohol pochybovaním zaváhať a stratiť svoju jedinú príležitosť uzdraviť sa. On však uveril Kristovým slovám, konal podľa nich a sila sa mu vrátila. Podobnou vierou smieme byť duchovne uzdravení aj my. Hriech nás odlúčil od Božieho života. Duševne sme ochromení. Sami nevieme žiť svätým životom práve tak, ako chromý muž nevedel chodiť. ... Kiežby títo skľúčení, zápasiaci ľudia pohliadli a videli Spasiteľa, ktorý sa skláňa ku každému človeku, vykúpenému jeho krvou, a ktorý mu čo najvľúdnejšie a najsúcitnejšie hovorí: Chceš byť zdravý? Nabáda nás, aby sme zdraví a pokojní vstali. Nemáme čakať, kým pocítime, že sme boli uzdravení. Uverme jeho slovám a tie sa splnia! Svoju vôľu odovzdajme Kristovi. Rozhodnime sa slúžiť mu, a ak budeme podľa jeho slova aj konať, dostaneme silu. Nech ide o akýkoľvek zlozvyk a nech dušu i telo zotročila akákoľvek dlhodobo neovládnutá vášeň, Kristus môže a chce človeka vyslobodiť. On oživí toho, kto je mŕtvy pre svoje poklesky a hriechy (Ef 2,1). On oslobodí otroka spútaného slabosťou, nešťastím a okovami hriechu.“ (DA 203; CL127)

„Ježiš odmietol obvinenie z rúhačstva. Povedal: Moja právomoc vykonávať skutok, z ktorého ma obviňujete, pochádza z toho, že som Boží Syn, ktorý je jedno s Bohom v podstate, vôli a zámere.“ (DA 208; CL 131)

**Námety na spoločné uvažovanie**

`Rozmýšľajte o lekcii na tento týždeň. Viera bola kľúčom, ktorý umožnil uzdravenia opísané v Ján 4 a Ján 5. Naproti tomu postoje náboženských vodcov odhalili nebezpečenstvo pochybností a neviery. Prečo si nesmieme zamieňať otázky (ktoré si môžeme oprávnene klásť) s pochybnosťami? V čom spočíva zásadný rozdiel medzi otázkami a pochybnosťami?`

`Pozrite sa na štvrtkovú poslednú otázku. Sme ako adventisti v podobnom nebezpečenstve? Hoci je napríklad dôležité poznať a zachovávať správny deň odpočinku alebo vedieť o stave mŕtvych, takéto poznanie nás nezachráni. Prečo? V čom spočíva naša záchrana?`

`Pozorne si preštudujte text Ján 5,47. V čom sú postoje tých, ktorí dnes popierajú napríklad univerzálnosť potopy alebo doslovného šesťdňového stvorenia rovnaké ako to, pred čím v tomto verši varoval Ježiš?`

Západ slnka: 18.17

---

#### Dodatečné otázky k diskuzi

`Co tě nejvíc zaujalo během tvého osobního studia této lekce?`

`Jakou roli hrají ve tvém životě zázraky?`

`Setkal ses s nějakými znameními, které ti adresoval Bůh? Jak jsi reagoval?`

`Zaujalo tě dnes něco v naší diskuzi? Co a proč?`