---
title:  Ježišove tvrdenia
date:  03/10/2024
---

> <p></p>
> <sup>16</sup>Židia prenasledovali Ježiša aj za to, že to robil v sobotu. <sup>17</sup>Ale Ježiš im povedal: „Môj Otec pracuje doteraz, aj ja pracujem.“ <sup>18</sup>Preto sa Židia ešte väčšmi usilovali zabiť ho, lebo nielenže rušil sobotu, ale aj Boha nazýval svojím Otcom a robil sa rovným Bohu. (Ján 5,16–18)

**Osobné štúdium**

Zázrak pri rybníku Betesda poskytol Jánovi vynikajúcu príležitosť zdôrazniť, kto je Ježiš. Ján v deviatich veršoch opisuje samotný zázrak (Ján 5,1–9) a takmer štyridsať veršov (Ján 5,10–47) využíva na opis Toho, ktorý zázrak vykonal.

`Prečítaj si text Ján 5,16–18. Prečo Ježiša prenasledovali za Jeho konanie v sobotný deň?`

Text Ján 5,18 môže znieť znepokojujúco. Zdá sa totiž, akoby Ježiš porušoval sobotné prikázanie. Bližší pohľad na verše Ján 5,16–18 však ukazuje opak. Ježiš tvrdí, že Jeho konanie v sobotný deň je v súlade s Jeho vzťahom k Otcovi. Boh neprestáva udržiavať vesmír v sobotný deň. V dôsledku toho bolo Ježišovo konanie v sobotu potvrdením Jeho božského pôvodu. Náboženskí vodcovia Ho prenasledovali na základe údajného porušovania soboty a nároku na rovnosť s Bohom.

`Prečítaj si text Ján 5,19–47. Akými slovami sa Ježiš snažil poukázať náboženským vodcom na svoju podstatu? Ako to potvrdzoval svojím zázrakom?`

Ježiš obhajuje svoje činy v troch krokoch. Najprv vysvetľuje svoj dôverný vzťah s Otcom (Ján 5,19–30). Ježiš naznačuje, že On a Jeho Otec konajú v súlade až do tej miery, že Ježiš má moc súdiť aj kriesiť mŕtvych (Ján 5,25–30).

Po druhé, Ježiš sa na svoju obranu odvoláva na štyroch „svedkov“: na Jána Krstiteľa (Ján 5,31–35); na zázraky, ktoré Ježiš koná (Ján 5,36); na Otca (Ján 5,37, 38) a na Písma (Ján 5,39). Každý z týchto „svedkov“ vydáva svedectvo v pros-pech Ježiša.

A napokon, v texte Ján 5,40–47 Ježiš predkladá svojim žalobcom ich vlastné odsúdenie, čím odhaľuje kontrast medzi svojou službou a ich zameraním sa na seba. Hovorí, že ich odsúdenie príde od Mojžiša (Ján 5,45–47), toho, do ktorého vkladajú svoje nádeje.

**Aplikácia**

`V čom spočíva pasca toho, že sa síce odvolávame na vieru v Boha a na správnu vierouku, ale neodovzdali sme sa úplne Kristovi? Čo môžeme urobiť preto, aby sme sa do takejto pasce nechytili?`

---

#### Dodatečné otázky k diskuzi

`Proč to Židy tak podráždilo, když Ježíš nazýval Boha vlastním Otcem?`

`Někteří křesťané zpochybňují Ježíšovo božství. Proč je to nebezpečné?`

`Co by se změnilo, kdyby Ježíš nebyl Bohem?`

`Proč Jan věnuje tolik prostoru tomu, aby nám popsal, kdo je to ten Ježíš, který dělá takové zázraky?`

`Proč se Ježíš pokouší Židům vysvětlit svůj nebeský původ?`

`Co Ježíš vyčítá židovským vůdcům ve své obhajobě?`

`Proč je sobecké zaměření se na sebe tak nebezpečné?`

`V čem se podobáme těmto židovským duchovním?`