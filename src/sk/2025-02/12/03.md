---
title:  Uctievanie obrazu
date:  16/06/2025
---

> <p></p>
> <sup>11</sup>Kto by však nepadol a neklaňal sa, majú ho hodiť do ohňom rozpálenej pece. <sup>12</sup>Sú tu však istí Židia, ktorých si ustanovil na správu babylonskej provincie – Šadrach, Mešach a Abéd-Nego. Títo muži, kráľ, si nevšímajú nariadenie, ktoré si vydal. Neuctievajú tvojich bohov a neklaňajú sa zlatej soche, čo si dal postaviť.“ (Dan 3,11.12)

> <p></p>
> <sup>17</sup>Ak nás náš Boh, ktorého uctievame, chce zachrániť z ohňom rozpálenej pece a z tvojej moci, kráľ, vyslobodí nás. <sup>18</sup>Ak aj nie, vedz, kráľ, že tvojich bohov si nebudeme uctievať a zlatej soche, ktorú si dal postaviť, nebudeme sa klaňať. (Dan 3,17.18)

**Osobné štúdium**

Hoci Nebukadnesar prejavil svoju lojalitu Danielovmu Bohu (pozri Daniel 2, najmä verše 46–48), dlho mu táto oddanosť nevydržala. Veľmi rýchlo sa vrátil k svojej pýche a službe modlám.

`Prečítaj si text Dan 3,1–12. Má nejaký význam to, že socha bola celá zlatá a že kráľ žiadal, aby sa jej všetci klaňali?`

Kráľ svoj vzdor voči Božiemu posolstvu podčiarkol postavením sochy, ktorá bola celá zo zlata. Aké posolstvo nieslo takéto konanie? Babylon nikdy nepadne a Nebukadnesar bude kráľom naveky. Každý, kto by sa to odvážil spochybniť, mal zomrieť. Tento príbeh slúži ako dôležitá pripomienka, že naša ľudská túžba po sebaurčení nás môže rýchlo zaslepiť pred pravdou o tom, ako sa veľký spor s najväčšou pravdepodobnosťou vyvinie.

V niektorých ohľadoch Nebukadnesar prejavuje znaky Lucifera: bol ctižiadostivý, zameraný na seba a dostatočne pyšný na to, aby sa otvorene vzbúril proti Božej autorite. Samozrejme, existujú tu aj výrazné rozdiely: Nebukadnesar nakoniec uveril v pravého Boha a je pravdepodobné, že sa s ním stretneme v kráľovstve, ktorému pôvodne tak tvrdo vzdoroval.

`Sústreď sa na slová troch hebrejských chlapcov, ktorými vzdorovali požiadavkám kráľa (Dan 3,17.18). Čo sa z tohto príbehu učíme o viere a o následkoch skutočnej oddanosti?`

Uvažujme chvíľu o konaní týchto troch mužov. Naozaj neexistovalo nejaké logické východisko z nebezpečnej situácie, v ktorej sa ocitli? Nešlo náhodou len o obyčajných fanatikov ochotných nechať sa upáliť zaživa, namiesto toho, aby sa vlastne len poklonili? Nemohli to len predstierať, skloniť sa, aby si zaviazali šnúrky na topánkach, zatiaľ čo by sa modlili k vlastnému Bohu? Naozaj to stálo za všetko nebezpečenstvo, ktorému sa vystavili? Očividne o tom boli presvedčení. Veď aj z ich slov vyplýva, že vedeli o hrozbe smrti, v ktorej sa ocitli.

**Aplikácia**

`Ako sa môžeme vyhnúť nebezpečenstvu hľadania a robenia kompromisov vo viere? Uvažujte o tom v súvislosti s týmto textom: „Kto je verný v malom, je verný aj vo veľkom, a kto je nespravodlivý v malom, je nespravodlivý aj vo veľkom.“ (Luk 16,10)`

---

#### Dodatečné otázky k diskuzi

`Jakou událost popisuje 3. kapitola knihy Daniel?`

`Král postavit obrovskou zlatou sochu. Koho a proč představovala?`

`V čem se král Nebúkadnesar podobal Luciferovi?`

`V čem se naopak od satana lišil?`

`Proč se tři Židé odmítli poklonit této soše?`

`Jak reagovali, když jim král pohrozil smrtí?`

`Co se z tohoto příběhu můžeme naučit?`