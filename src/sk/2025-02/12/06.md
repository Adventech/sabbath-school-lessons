---
title:  Znamenie šelmy
date:  19/06/2025
---

> <p></p>
> <sup>9</sup>Keď odtiaľ odišiel, prišiel do ich synagógy. <sup>10</sup>Tam bol človek, ktorý mal vyschnutú ruku. Opýtali sa Ježiša: „Je dovolené v sobotu uzdravovať?“ To preto, aby ho mohli obžalovať. <sup>11</sup>On im povedal: „Nájde sa medzi vami človek, ktorý má jedinú ovcu, a tá by mu v sobotu spadla do jamy, a on by ju nechytil a nevytiahol? <sup>12</sup>A o koľko je človek cennejší ako ovca! Preto v sobotu je dovolené dobre robiť.“ <sup>13</sup>Nato povedal tomu človeku: „Vystri ruku!“ Vystrel ju teda a bola zasa zdravá ako tá druhá. <sup>14</sup>Farizeji však vyšli von a radili sa o ňom, ako ho zahubiť. (Mat 12,9–14)

**Osobné štúdium**

Písmo ukazuje, čo sa má diať v čase konca. Roky však plynú a očakávané udalosti – dekrét o smrti a presadenie znaku šelmy –, sa ešte neudiali. Niektorých veriacich preto napĺňajú pochybnosti. Sú aj takí, ktorí sa na celú záležitosť pozerajú skepticky a spochybňujú našu interpretáciu posledných udalostí, vrátane toho, že problematika soboty sa stane ústredným bodom konečného konfliktu.

Kniha Zjavenie je jasná: buď uctievame Stvoriteľa, alebo šelmu a jej obraz. A keďže siedmy deň, sobota, je základným znamením – siahajúcim späť do samotného Edenu (pozri 1Moj 2,1–3) – Boha ako Stvoriteľa, nemalo by byť prekvapujúce, že v otázke uctievania Stvoriteľa bude mať sobota ústrednú rolu. Nie je tiež náhoda, že mocnosť šelmy je tá istá sila, ktorá tvrdí, že zmenila prikázanie soboty z biblického dňa na nedeľu, čo nemá v Biblii žiadnu oporu. S ohľadom na toto pozadie myšlienka, že sobota a nedeľa sú zapojené do otázky uctievania – opäť buď Stvoriteľa (pozri Zj 14,6.7), alebo šelmy – dáva dobrý zmysel. Aj v Novej zmluve nachádzame predobraz sporu o sobotu ako siedmeho dňa v kontraste s ľudskými prikázaniami.

`Prečítajte si texty Mat 12,9–14 a Ján 5,1–16. Čo spôsobilo, že náboženskí vodcovia chceli Ježiša zabiť?`

Ako reagovali náboženskí vodcovia, keď Ježiš v sobotu uzdravil muža s „vyschnutou rukou“ (Mat 12,9–13)? „Farizeji však vyšli von a radili sa o ňom, ako ho zahubiť.“ (Mat 12,14) Smrť v dôsledku siedmeho dňa, soboty? V Ján 5,1–16, po ďalšom zázračnom uzdravení v siedmy deň, náboženskí vodcovia „prenasledovali Ježiša aj za to, že to robil v sobotu“ (Ján 5,16).

Smrť pre ľudskú tradíciu (hoci nič v Biblii nezakazovalo uzdravenie v sobotu, rovnako ako nič v Biblii nedáva nedeľu namiesto soboty)? Ľudská tradícia v protiklade k siedmemu dňu? Hoci konkrétny problém tu nie je rovnaký ako pri záverečných udalostiach, určitá paralela tu je: ľudský verzus Boží zákon. A v oboch sa sporný zákon sústreďuje okolo biblickej soboty.

**Aplikácia**

`Umrieť pre jedno z Božích prikázaní? Ako by sa dalo nájsť veľmi logické vysvetlenie, ako z niečoho takého uniknúť?`

---

#### Dodatečné otázky k diskuzi

`Proč vadilo farizeům a zákoníkům, když Ježíš v sobotu uzdravoval?`

`Jak je možné, že lidem, kteří tak lpěli na „svatosti soboty“, nevadilo, když v sobotu sami plánovali Ježíšovu vraždu? Proč top nepovažovali za hřích?`

`Může se i nám ve vztahu k sobotě stát něco podobného? Kdy a jak?`

`Jak nám tento spor o sobotu objasňuje budoucí spor o „znamení“?`

`Co a proč je podle tebe znamením Božího lidu?`

`Co a proč je podle tebe znamením šelmy?`

`Je neděle už dnes znamením šelmy? Proč si to myslíš?`

`Jak můžeme pomoci lidem, aby našli správný vztah k sobotě (Beránkovi)?`