---
title:  Prenasledovanie ranej cirkvi
date:  18/06/2025
---

> <p></p>
> <sup>1</sup>V tom čase kráľ Herodes položil ruky na niektorých z cirkvi a robil im zle. <sup>2</sup>Mečom zahubil Jánovho brata Jakuba, <sup>3</sup>a keď videl, že sa to Židom páči, dal chytiť aj Petra. Boli práve dni Nekvasených chlebov. <sup>4</sup>Keď sa ho zmocnil, uvrhol ho do väzenia a dal ho strážiť štyrom strážam po štyroch vojakoch. Po Veľkej noci ho chcel predviesť pred ľud. <sup>5</sup>Petra teda strážili v žalári, ale cirkev sa zaňho ustavične modlila k Bohu. (Sk 12,1–5)

**Osobné štúdium**

Predzvesť záverečných udalostí neodkrýva len Stará zmluva. Mnohé náznaky nachádzame aj v novozmluvných textoch. Život kresťanov v prvom storočí nebol ľahký. Najprv ich nenávideli ich spoluveriaci, ktorí ich považovali za hrozbu pre Mojžišovu vieru. Čelili aj hnevu pohanskej Rímskej ríše. „Pozemské i pekelné mocnosti sa spolčili proti Kristovi a bojujú proti jeho nasledovníkom. Keďže pohania pochopili, že šírenie evanjelia ich pripraví o chrámy a oltáre, rozhodli sa spoločným úsilím zničiť kresťanstvo. Kresťanov začali prenasledovať, pripravili ich o majetok a domov.“ (GC 39; ZTDS 30)

V knihe Skutky apoštolov je príbeh, ktorý veľmi silne ukazuje, čo môže Boží ľud očakávať, keď smeruje k udalostiam opísaným v Zjavení 13.

`Prečítaj si Sk 12,1–17. Aké prvky tohto príbehu môžu predznamenať udalosti posledného dňa?`

Jakub bol sťatý a Peter mal byť ďalšou obeťou. Na kresťanov čakala smrť na každom kroku. Možno jeden z najpozoruhodnejších aspektov tohto príbehu možno nájsť v tom, že Peter počas noci, ktorá by mala byť najhoršia v jeho živote, spí tak tvrdo, že ho anjel musí udrieť, aby ho prebudil!

Peter bol zázračne oslobodený a našiel si cestu na stretnutie veriacich, ktorí mali problém uveriť, že je skutočne medzi nimi, hoci sa o jeho vyslobodenie modlili. Biblia hovorí, že „boli celí bez seba“ (Sk 12,16). To nás vedie k uvažovaniu, ako často sa síce modlíme, ale neodvažujeme sa uveriť, že Boh nám skutočne odpovie.

Niektorí veriaci boli od smrti ušetrení, iní boli zabití. Keď sa priblíži čas konca, bude sa diať niečo podobné. Dokonca aj Peter, hoci bol vtedy ušetrený, nakoniec zomrel pre svoju vieru. Sám Ježiš mu dokonca povedal, ako zomrie: „Amen, amen, hovorím ti: Kým si bol mladší, opásal si sa sám a chodil si, kde si chcel. Ale keď zostarneš, vystrieš ruky a iný ťa opáše a bude viesť, kam nechceš. To povedal, aby naznačil, akou smrťou oslávi Boha. Keď to povedal, vyzval ho: Nasleduj ma!“ (Ján 21,18.19)

**Aplikácia**

`Všimni si, že Ježiš po tom, čo Petrovi povedal, ako zomrie, vyzýva ho: „Nasleduj ma!“ Prečo by nám ani hrozba smrti nemala brániť v nasledovaní Pána?`

---

#### Dodatečné otázky k diskuzi

`Co zažívala církev v době apoštolů?`

`Jakou motivaci k pronásledování křesťanů měl Herodes?`

`Proč jsou věřící nejčastěji pronásledováni jiným věřícími?`

`Co můžeme udělat, abychom se sami nestali pronásledovateli?`

`Jak je možné, že Petr noc před plánovanou popravou tvrdě spal?`

`Můžeme i my získat podobný klid, jaký měl Petr? Jak?`

`Petr byl zázračně osvobozen. Proč je dobré vědět, že má Bůh takovou moc?`

`I když má Bůh tak velkou moc, přesto se zázraky nedějí vždy. Proč?`

`Proč by nás ani hrozící smrt neměla odradit od důvěry v Boha?`