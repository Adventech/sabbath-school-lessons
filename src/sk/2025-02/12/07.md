---
title:  Podnety na zamyslenie
date:  20/06/2025
---

V knihe Z tieňa do slávy si prečítajte kapitolu „Vyslobodenie“ (GC 635–652; ZTDS 423–433).

„Boh pomáhal svojmu ľudu a vyslobodzoval ho prostredníctvom svojich anjelov vo všetkých dobách. Nebeské bytosti majú účasť na ľudských záležitostiach. Objavovali sa v rúchu žiariacom ako blesk. Inokedy prichádzali ako pútnici. Božím deťom sa zjavovali v ľudskej podobe. Na poludnie odpočívali pod dubmi, akoby boli unavení. Boli hosťami v ľudských príbytkoch. Pútnikov sprevádzali v noci. Zapaľovali oheň na oltári. Otvárali dvere žalárov a vyslobodzovali Božích služobníkov. Oblečení v nebeskom rúchu prišli odvaliť kameň od Spasiteľovho hrobu.

Anjeli sa v ľudskej podobe často zúčastňujú na zhromaždeniach veriacich. Navštevujú aj zhromaždenia bezbožných ľudí, ako kedysi navštívili Sodomu, a pozorujú, čo sa tam deje, aby boli svedkami, či zúčastnení neprekročili hranicu Božej zhovievavosti. Pán je milosrdný a kvôli niekoľkým, ktorí mu úprimne slúžia, zadržiava pohromy a predlžuje pokoj všetkých ostatných. Ako málo si bezbožní ľudia uvedomujú, že za svoj život vďačia malej skupine verných, ktorým sa radi posmievajú a ktorých utláčajú.“ (GC 631.632; ZTDS 421)

**Námety na spoločné uvažovanie**

`Prečítajte si 2Tim 1,7. Čo vás v súvislosti s biblickými proroctvami znepokojuje najviac? Ako zo seba striasť ducha strachu a nájsť Božie posolstvo nádeje aj uprostred proroctiev, ktoré hovoria o prenasledovaní pre našu vieru?`

`Hoci práve teraz môže byť ťažké pochopiť, ako by sa sobota a nedeľa mohli stať stredobodom záverečných udalostí, pozrite sa, ako rýchlo sa svet môže zmeniť. Čo by nás mala naučiť táto pravda o tom, že svoju vieru nezakladáme na aktuálnych udalostiach, ktoré sa môžu v okamihu zmeniť, ale iba na zjavenom Božom slove?`

`Zamyslite sa nad proroctvami v Daniel 2 a 7. Všetky ríše prichádzali a odchádzali presne tak, ako bolo predpovedané. Dnes, keď sa pozrieme späť do histórie, môžeme vidieť, že všetko sa dialo podľa prorockej predpovede. Z nášho dnešného pohľadu má prísť len jedno ďalšie kráľovstvo. Ktoré to je a prečo si môžeme byť istí, že skutočne príde tak, ako bolo predpovedané?`

Západ slnka: 20.51