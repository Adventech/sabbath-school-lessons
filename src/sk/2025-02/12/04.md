---
title:  Opäť uctievanie obrazu
date:  17/06/2025
---

> <p></p>
> <sup>11</sup>Potom som videl inú šelmu vystupovať zo zeme. Mala dva rohy podobné Baránkovým, ale hovorila ako drak. <sup>12</sup>Vykonáva všetku moc prvej šelmy pred jej očami a pôsobí, aby sa zem a jej obyvatelia klaňali prvej šelme, ktorej smrteľná rana sa zahojila. <sup>13</sup>Robí veľké znamenia, takže aj oheň zostupuje z neba na zem pred zrakmi ľudí. <sup>14</sup>Obyvateľov zeme zvádza znameniami, ktoré má dovolené konať pred očami šelmy; nahovára obyvateľov zeme, aby zhotovili obraz šelmy, ktorá má ranu od meča, ale ožila. <sup>15</sup>Dostala moc dať ducha do obrazu šelmy, aby tak obraz šelmy aj hovoril, aj pôsobil, aby boli zabití všetci, čo sa nebudú klaňať obrazu šelmy. <sup>16</sup>A pôsobí, že všetci – malí i veľkí, bohatí i chudobní, slobodní i otroci – dostanú znak na pravú ruku alebo na čelo, <sup>17</sup>aby nemohol kupovať ani predávať nikto, kto nemá ako znak meno šelmy alebo číslo jej mena. (Zj 13,11–17)

**Osobné štúdium**

Pri štúdiu Písma je pomerne ľahké nájsť súvislosť medzi Danielom 3 a tým, čo Zjavenie hovorí o udalostiach posledných dní. Existuje na to dosť dôvodov. Daniel 3 – s príkazom „klaňať sa soche“, ktorý sa vyžaduje pod trestom smrti (Dan 3,15), – sa zrkadlí v texte Zjavenia, ktorý hovorí o príkaze uctievať iný obraz. Aj toto klaňanie sa vyžaduje pod trestom smrti (pozri Zj 13,15).

`Prečítaj si texty Zj 13,11–17; Zj 14,9.11.12; Zj 16,2; Zj 19,20 a Zj 20,4. Aký kontrast sa tu nachádza medzi Božími prikázaniami a ľudskými príkazmi?`

Boží ľud je povolaný klaňať sa „tomu, ktorý stvoril nebo i zem, more i pramene vôd“ (Zj 14,7), čiže Stvoriteľovi. V žiadnom prípade sa teda nemá pokoriť pred šelmou a jej obrazom. Traja hebrejskí mládenci, ktorí čelili podobnej hrozbe, odmietli uctievať čokoľvek iné ako Boha Stvoriteľa. A hoci okolnosti toho, čo sa dialo na rovine Dura – s príkazom uctievať zlatú sochu a nie Stvoriteľa –, a celosvetovou výzvou uctievať obraz namiesto Stvoriteľa sú odlišné, podstata zostáva rovnaká.

`Prečítaj si Rim 1,18–25. Všimni si súvislosť medzi Rim 1,18 a Zj 14,9.10 (zmienka o „Božom hneve“). V čom je problém uctievania obrazu len ďalším prejavom tej istej zásady – komu ľudia v konečnom dôsledku prejavujú svoju vernosť?`

Uctievanie nemusí nevyhnutne znamenať klaňanie sa a obetovanie kadidla. Uctievame čokoľvek, v čo skladáme svoju úplnú vernosť. Keď sa zamyslíme nad tým, kto je Boh, náš Stvoriteľ a prostredníctvom Ježišovej obete aj náš Vykupiteľ, potom by všetko naše uctievanie malo byť, samozrejme, obrátené na Neho. Všetko ostatné je len modloslužba. Možno to pomôže vysvetliť Ježišove tvrdé slová: „Kto nie je so mnou, je proti mne, a kto so mnou nezhromažďuje, rozhadzuje.“ (Mat 12,30) Záverečné udalosti budú jednoducho dramatickým prejavom tejto pravdy.

**Aplikácia**

`Ktoré „obrazy“ alebo vplyvy v dnešnom svete bojujú o tvoju oddanosť a mohli by zaujať miesto Boha v tvojom živote? Ako môžeš zostať verný a uctievať Stvoriteľa zoči-voči rôznym tlakom? Uvažuj v tejto súvislosti o svojich rozhodnutiach, prioritách a každodenných zvykoch.`

---

#### Dodatečné otázky k diskuzi

`Jaké vidění popisuje Jan ve 13. kapitole své knihy?`

`V čem se toto vidění podobá viděním z knihy Daniel?`

`Jak nám příběh ze 3. kapitoly Daniele pomáhá pochopit jednání „šelmy“ vůči těm, kdo se rozhodli zůstat věrní Bohu a jeho vůli?`

`O jakých dvou šelmách píše Jan? Koho představují?`

`Zjevení vrcholí popisem těch, kteří se odmítli klanět šelmě a toho, jak na jejich věrnost reaguje Bůh. Proč to potřebujeme vědět?`

`Co je důležitější? Pochopit, kdo jsou ty šelmy, nebo získat jistotu, že v tom, co tě čeká, bude Bůh s tebou? Proč?`

`V čem spočívá klanění se šelmám?`

`Umíš si představit, že bys byl ve stejné situaci, jakou popisuje kniha Daniel a Zjevení Jana? Jak bys reagoval?`