---
title:  Odsúdenie smilnice
date:  17/04/2025
---

> <p></p>
> <sup>1</sup>Po týchto veciach som počul akoby mohutný hlas veľkého zástupu v nebi, ktorý volal: „Haleluja! Spása, sláva a moc nášmu Bohu, <sup>2</sup>lebo jeho súdy sú pravdivé a spravodlivé; veď odsúdil veľkú neviestku, ktorá svojím smilstvom priviedla zem do záhuby a pomstil sa za krv svojich služobníkov preliatu jej rukami.“ ... <sup>6</sup>Počul som akoby hlas veľkého zástupu, ako hukot množstva vôd, a ako dunenie mohutných hromov, ktorý volal: „Haleluja! Lebo začal kraľovať Pán, náš všemohúci Boh. <sup>7</sup>Radujme sa, plesajme a vzdávajme mu slávu, lebo nadišla Baránkova svadba a jeho nevesta sa pripravila. <sup>8</sup>Bolo jej dovolené obliecť sa do čistého žiariaceho kmentu – lebo tým kmentom sú spravodlivé skutky svätých.“ (Zj 19,1.2.6–8)

**Osobné štúdium**

`Preštuduj si text Zj 19,1–9. V texte zaznieva oslava dvoch rôznych, veľmi protichodných udalostí: odsúdenie smilnice a svadba Baránka s Jeho nevestou. V čom sú obe udalosti ukážkami Božieho spravodlivého a milujúceho charakteru?`

Nevera prichádza s veľmi bolestivou cenovkou. Následky postihnú život detí aj ostatných ľudí. Dokonca aj ten najtrpezlivejší z poškodených partnerov môže nakoniec dospieť do bodu, keď si uvedomí, že už niet cesty späť a manželstvo sa nedá zachrániť. Keď náš svet dosiahne stav, v ktorom sa srdcia ľudí zatvrdia natoľko, že už nikto ďalší nebude ochotný činiť pokánie, nemá zmysel pokračovať v dejinách hriechu a dovoliť, aby bezuzdné utrpenie pokračovalo. Áno, večné zatratenie ľudí, ktorých sme poznali, bude veľmi pravdepodobne bolestnou skúsenosťou. Ale všetci, čo na svete trpeli pod vládou hriechu, budú oslavovať, že je koniec a že prichádza k obnove sveta tak, ako ho Boh pôvodne navrhol. Už nikdy nedôjde k odvráteniu sa od Boha. Celý vesmír sa totiž na veľmi bolestnej skúsenosti naučil, že Boh mal od začiatku pravdu, keď hovoril o ničivých následkoch, ktoré prichádzajú ako následok oddelenia sa od Neho.

`Prečítaj si text Zj 21,1–4. Čo v týchto veršoch predstavuje obraz svadby? Prečo je tento obraz plný nádeje a zasľúbení? Z čoho vyplýva uistenie o nádeji predstavenej v týchto veršoch?`

„Manželstvo, zväzok na celý život, je symbolom zväzku medzi Kristom a Jeho cirkvou. Duch, ktorý Kristus prejavuje cirkvi, je duch, ktorý si majú manželia prejavovať navzájom.“ (7T 46)

Kristus trpel nepredstaviteľnou bolesťou, keď Ho ľudstvo odmietlo a city, ktoré majú smerovať len k Bohu, venovalo rôznym modlám. Napriek tomu sa Boh vydal za nás, zaplatil za naše nevery a cudzoložstvá, aby sme, ak budeme činiť pokánie a odvrátime sa od nich, mali zasľúbenie večného života.

**Aplikácia**

`Prečítaj si text 1Pet 1,18.19. Akú istotu môžeme prežívať na základe týchto veršov v súvislosti s koncom zobrazeným v Zj 21,1–4?`

---

#### Dodatečné otázky k diskuzi

`Jaký je rozdíl mezi nevěstou a nevěstkou?`

`Může se z nevěsty stát nevěstka? Jak a proč?`

`Proč někdy i v manželství věřících dochází k rozvodu?`

`Koho symbolizuje „nevěstka“ ze Zjevení?`

`Na si máme dávat pozor, abychom se i my nestali „nevěstkou“?`

`Kdy proběhne svatba Beránka s církví – jeho nevěstou?`

`Co slibuje Beránek své nevěstě?`

`Na co z toho slibu se nejvíce těšíš? Proč?`