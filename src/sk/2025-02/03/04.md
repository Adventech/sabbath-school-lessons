---
title:  Ozeášova smilná manželka
date:  15/04/2025
---

> <p></p>
> Začiatok Hospodinovej reči prostredníctvom Ozeáša. Hospodin povedal Ozeášovi: „Vezmi si smilnú ženu a maj deti zo smilstva, lebo krajina strašne smilní, odvrátila sa od Hospodina.“ (Oz 1,2)

> <p></p>
> Hospodin mi opäť povedal: „Miluj ženu, ktorá miluje zlo a cudzoloží, práve tak ako Hospodin miluje Izraelitov, ktorí sa obracajú k iným bohom a majú radi hrozienkové koláče.“ (Oz 3,1)

> <p></p>
> <sup>1</sup>Prišiel jeden zo siedmich anjelov, ktorí mali sedem čiaš, a prehovoril ku mne takto: „Poď, ukážem ti súd nad veľkou neviestkou, ktorá sedí na mnohých vodách, <sup>2</sup>s ktorou smilnili králi zeme a obyvatelia zeme sa opíjali vínom jej smilstva.“ (Zj 17,1.2)

**Osobné štúdium**

Hospodinova výzva adresovaná prorokovi Ozeášovi sa môže javiť ako jedna z najpodivnejších úloh, aké kedy niekto z Jeho služobníkov dostal: oženiť sa so smilnicou! To je teda úloha! Boh však využil Ozeášovu vernosť a poslušnosť, aby nám pomohol pochopiť, s akou bolesťou sa pozerá na hriech a vzburu človeka. Boh si s láskou vybral svoju „manželku“, ktorá Ho opakovane podvádzala. A predsa, na úžas všetkých, sa Boh opätovne skláňa k svojmu ľudu a obnovuje ho.

`Porovnaj texty Oz 1,2; Oz 3,1; Zj 17,1.2 a Zj 18,1–4. Čo je podstatou smilstva spomenutého v týchto veršoch? Aké ponaučenie si môže kresťanská cirkev vziať z príbehu proroka Ozeáša? Akým spôsobom cirkev opakovala hriechy starozmluvného ľudu?`

Biblia odhaľuje, že chyby Izraela opísané v Starej zmluve v mnohom opakovala aj Kristova novozmluvná cirkev. Boží zmluvný ľud pred svojím vyhnanstvom zišiel na scestie a do svojho stredu priviedol modloslužobné praktiky pohanských národov. „Znepokojený rastúcim rozporom v cirkvi pre Áriove myšlienky, cisár Konštantín zvolal Prvý nicejský koncil, na priebeh ktorého mal veľký vplyv.“ (HALL, Christopher A.: „How Ariansim Almost Won.“ Christianity Today, 2008)

Na začiatku štvrtého storočia kresťanská cirkev vycítila možné výhody plynúce zo vzťahu s Rímom. Preto sa usilovala o priazeň rímskeho cisára Konštantína a vyzvala ho, aby začal urovnávať spory v cirkvi. Boží ľud sa takto postupne dostával mimo vzťah so svojím skutočným Pánom a „riešenia“ svojich vlastných problémov začal hľadať u svetskej moci.

Hospodinove slová v týchto veršoch naznačujú nielen Jeho snahu poukázať na nesprávne konanie človeka, ale aj na odhalenie Jeho vlastných pocitov. Tí, ktorí okúsili zradu manželského partnera, môžu pomerne dobre vnímať pocit skazy a márnosti, ktoré naša nevera Kristovi vyvoláva na nebeských nádvoriach. Snáď najsilnejšou časťou Ozeášovho príbehu je opis toho, kam až bol ochotný prorok zájsť, aby vykúpil svoju tvrdohlavú a svojvoľnú manželku.

Keď sa sústredíme na posledné volanie adresované ľudstvu, ktoré Boží ľud vyzýva, aby vyšiel z Babylona, je pozoruhodné, že Boh povoláva svoj vlastný ľud, nie cudzincov. Ľud, ktorý dôverne pozná a ktorý miluje. A keď sa svet blíži k svojej najhoršej hodine, Kristus neustále ponúka výkupnú cenu, ktorú svojou vlastnou krvou zaplatil za našu záchranu. Kristov kríž nám viac než čokoľvek iné ukazuje, ako vážne chce Hospodin zachrániť svoj tvrdohlavý ľud.

**Aplikácia**

`V čom spočíva nebezpečenstvo upadnutia do duchovného smilstva, ktoré dnes hrozí ktorémukoľvek cirkevnému spoločenstvu (miestnemu zboru alebo cirkvi)?`

---

#### Dodatečné otázky k diskuzi

`Jaký příkaz dostal Ozeáš?`

`Umíš si představit, že by po tobě chtěl Bůh to, co po Ozeášovi? Proč?`

`Jaké pocity zažíval prorok, když ho jeho žena opakovaně podváděla?`

`Co nám příběh Ozeášova manželství prozrazuje o našem Stvořiteli?`

`Bůh odhaluje chyby Izraele, přestože ho vidí jako krásnou a dokonalou nevěstu. Proč to dělá? Jaký to má význam?`

`V čem se podobáme Ozeášově nevěrné manželce? Nebo jsme lepší? Proč?`

`Jaké pocity plní Boží nitro, když ho opouštíme a jsme mu nevěrní?`