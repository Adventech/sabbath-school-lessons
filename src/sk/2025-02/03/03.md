---
title:  Krásna nevesta
date:  14/04/2025
---

> <p></p>
> <sup>4</sup>,Vo chvíli tvojho narodenia, v deň, keď si sa narodila, neodrezali tvoju pupočnú šnúru, na očistenie ťa neumyli vodou ani ťa neposolili soľou, ani ťa nezavinuli do plienok. <sup>5</sup>Oko sa nad tebou nezľutovalo, aby ti vykonalo čo len niečo z toho zo súcitu voči tebe, ale pohodili ťa na šíre pole, keď si sa narodila. <sup>6</sup>Keď som prešiel okolo teba a videl som ťa trepotať sa vo vlastnej krvi, povedal som ti, keď si ležala vo svojej krvi: Ostaň nažive! <sup>7</sup>Vzrastaj ako poľný kvet! ... <sup>9</sup>Poumýval som ťa vodou, opláchol som z teba krv a pomazal som ťa olejom. <sup>10</sup>Zaodel som ťa pestrofarebným rúchom, obul som ti obuv z tachašovej kože, zavinul som ťa do jemného ľanu a zahalil hodvábom. ... <sup>14</sup>Šíril sa o tebe chýr medzi národmi pre tvoju krásu, lebo bola dokonalá pre nádheru, ktorou som ťa ja vystrojil,‘ znie výrok Pána, Hospodina. (Ezech 16,4–7.9.10.14)

**Osobné štúdium**

Ezechiel 16 nám ukazuje úžasný obraz toho, ako sa Boh pozerá na svoj ľud. Izraelský národ opisuje ako opustené dieťa, ktoré bolo ponechané na poli napospas istej smrti. Prijme ho ako svoju dcéru, vezme si ju domov, očistí ju a keď vyrastie, ožení sa s ňou. Je to silný obraz veľmi nezvyčajného manželstva.

`Preštuduj si text Ezech 16,4–14. Čo nás podrobnosti o povýšení nevesty učia o zámeroch, ktoré má s nami Boh?`

Boh sa prihovára Izraelu ako svojej neveste. Hovorí, že pod Jeho starostlivosťou „preveľmi opeknela“ (Ezech 16,13). Keď ju Boh prvýkrát našiel, nikto ju nepokladal za krásnu, naopak, všetci ju prehliadali a nenašiel sa nikto, kto by sa o ňu postaral alebo kto by sa nad ňou zľutoval. Opovrhli ňou, odvrhli ju, odsúdili na smrť. Prišiel však Boh, zahrnul ju svojou starostlivosťou a ona bola čoraz krajšia, až sa o jej kráse a dokonalosti začalo hovoriť medzi národmi. Za čias kraľovania Dávida a Šalamúna to platilo doslova. Kráľovná zo Šeby dokonca podnikla mimoriadnu cestu, aby na vlastné oči videla nádheru Izraela (1. Kráľov 10)!

Krása Izraela však bola výlučne Božím darom. Národy ho pokladali za krásny práve preto, že bol nevestou Hospodina. Boh hovorí, že krása Izraela „bola dokonalá pre nádheru, ktorou som ťa vystrojil“ (Ezech 16,14).

V Biblii sa táto téma objavuje opakovane. Božia nevesta je krásna nie pre niečo, čo by sama urobila alebo dosiahla, ale preto, že ju Boh zahrnul svojou priazňou a urobil z nej nádhernú nevestu. Podobne nebo pokladá veriacich za krásnych nie preto, že by sme sa o to nejako pričinili, ale vďaka Božej priazni a spáse, ktorými nás zahrnul. Sme nádherní, pretože sme zahalení do Jeho spravodlivosti, ktorá je „Božou spravodlivosťou“ (2Kor 5,21).

Tento idylický obraz sa však veľmi rýchlo končí: „Avšak spoľahla si sa na svoju krásu, smilnila si pre svoj chýr a zahrňovala si smilstvom každého. Oddala si sa každému, kto šiel okolo.“ (Ezech 16,15)

Boli sme stvorení, aby sme odzrkadľovali dobrotu a slávu Boha. Keď si Božie stvorenia začnú namýšľať, že ich krása má pôvod v nich samých, krása stráca hodnotu a môžeme očakávať problémy.

**Aplikácia**

`Prečo je nebezpečné spoliehať sa na „vlastnú krásu“? Z čoho by mohlo prameniť presvedčenie, že v nás samotných je niečo, čo zvyšuje našu hodnotu u Boha, alebo že si na základe toho zaslúžime Božiu lásku? Čo nám môže pomôcť chrániť sa pred pádom do duchovnej pýchy?`

---

#### Dodatečné otázky k diskuzi

`Jaký obraz používá Stvořitel v knize proroka Ezechiela?`

`Proč svůj lid přirovnává k opuštěnému dítěti, které jeho matka odhodila?`

`Co všechno je Bůh ochotný udělat pro svou „nevěstu“?`

`Proč Bůh mluví o Izraeli jako o dokonalé nevěstě? Byl vůbec někdy takový jeho vyvolený národ?`

`V čem spočívá krása a dokonalost nevěsty? Proč?`

`Co se stalo, když „nevěsta“ začala spoléhat na svou krásu?`

`Jak bychom měli mluvit o církvi, o Ježíšově nevěstě? Proč?`

`Co můžeme udělat, abychom se sami nestali obětí vlastní pýchy?`