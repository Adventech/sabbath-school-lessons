---
title:  Podnety na zamyslenie
date:  09/05/2025
---

Písmo jasne hovorí, že Kristus je jediný, kto môže zabezpečiť naše spasenie. Jeho život bol jediným ľudským životom bez hriechu, jediným príkladom života, ktorý dokonale odzrkadlil slávu Otca. On je nepoškvrnený Baránok Boží. On je dokonalý, a preto je našou večnou istotou. On vzal na seba našu vinu, čím uspokojil súd, ktorý je Božou odpoveďou na zlo. Keď sa Ján stal svedkom neuveriteľnej scény nebeských bytostí zhromaždených okolo Božieho trónu, bolo mu povedané, aby prestal plakať, pretože „zvíťazil lev z Júdovho kmeňa“ (Zj 5,5).

Zamyslime sa nad tým, aký zlý je hriech a aké padlé je ľudské pokolenie, keď na vyriešenie problému hriechu musel zomrieť Ježiš, samotný Boh. Niet pochýb o tom, že ak by existoval iný spôsob, ako by nás Boh mohol zachrániť a neporušil by pritom princípy svojej nebeskej vlády, určite by to urobil.

„Prestúpený zákon žiadal život hriešnika. V celom vesmíre bol však len jeden, kto sa mohol ujať človeka. Keďže Boží zákon je práve taký svätý ako sám Boh, odčiniť hriech mohol len ten, kto bol a je rovný Bohu. Len Boží Syn, Kristus, mohol vyslobodiť padlého človeka zo zlorečenstva zákona a znova ho uviesť do súladu s nebom. On vezme na seba vinu a hanbu hriechu, ktorý je Bohu taký odporný, že odlúči Otca od Syna. Na záchranu strateného ľudstva podstúpi Kristus najväčšie utrpenie.“ (PP 63; PP40)

**Námety na spoločné uvažovanie**

`Ján vidí, ako Baránok vchádza do trónnej sály, ako keby bol „zabitý“. Zjavenie 13,8 nás informuje, že Ježiš bol „zabitý“ od založenia sveta. Čo sa môžeme naučiť o Bohu z toho, že plán spasenia bol pripravený už predtým, ako sme ho potrebovali?`

`Veľa ateistov je presvedčených, že v chladnom a ľahostajnom vesmíre sme sami. Naproti tomu Biblia hovorí nielen o Bohu, ale aj o tom, že miloval svet natoľko, že doň zostúpil a dokonca zaň aj zomrel. V čom by sa naše vnímanie sveta a nášho miesta v ňom malo líšiť od postoja tých, čo v Boha neveria a ani sa o Neho nezaujímajú? Ako by mala realita kríža ovplyvňovať všetko naše konanie?`

`Prečo boli život, smrť a zmŕtvychvstanie Krista jediným prostriedkom, ktorým mohlo byť ľudské pokolenie zachránené? Čo nám takáto cena hovorí o skutočnom charaktere zla?`

Západ slnka: 20.09

---

#### Dodatečné otázky k diskuzi

`Poděl se s námi o to, co tě zaujalo během osobního studia této lekce.`

`Na co se nejvíc  těšíš, až se ocitneš u Božího trůnu? Proč?`

`Co nám o obludnosti hříchu a zla prozrazuje fakt, že za naše spasení musel svým životem zaplatit samotný Bůh – Ježíš?`

`Zaujalo dnes v naší diskuzi něco tvoji pozornost? Co to bylo?`