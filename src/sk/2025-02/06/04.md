---
title:  Veľkonočný baránok
date:  06/05/2025
---

> <p></p>
> <sup>5</sup>Baránok musí byť bez chyby, ročný samček. Môžete ho vybrať z jahniat alebo z kozliat. <sup>6</sup>Budete ho opatrovať do štrnásteho dňa tohto mesiaca a pred večerom ho celé zhromaždenie izraelskej pospolitosti zareže. (2Moj 12,5.6)

> <p></p>
> <sup>6</sup>Všetci sme blúdili ako ovce, každý išiel svojou cestou, ale Hospodin na neho uvalil neprávosti nás všetkých. <sup>7</sup>Bol trápený a on sa nechal ponižovať, ne-otvoril ústa, ako baránok vedený na zabitie; neotvoril ústa ako ovca, ktorá onemie pred strihačom. <sup>8</sup>Zo zovretia a súdu bol vzatý. Kto uvažuje o jeho pokolení? Veď bol vyťatý z krajiny živých, pre neprávosť svojho ľudu bol ranený. (Iz 53,6–8)

**Osobné štúdium**

Kniha Zjavenie hovorí o Ježišovi ako o „Baránkovi“ takmer tridsaťkrát. Od prvých dní plánu vykúpenia Boží ľud používal baránky ako symbol prichádzajúceho Mesiáša. Ábel obetoval „prvorodené zo svojho stáda“ (1Moj 4,4) a predtým, ako Izraeliti vyšli z Egypta do zasľúbenej krajiny, dostali pokyn, aby vykúpili každého prvorodeného človeka alebo zviera jednoročným baránkom (2Moj 12,5).

`Prečítaj si texty 2Moj 12,1–11; Iz 53,6–8; 1Kor 5,7 a Zj 5,6. Čo nás tieto verše učia o Ježišovi ako o veľkonočnej obeti? Čo to znamená pre každého z nás?`

Desiatky rokov po smrti, vzkriesení a nanebovstúpení Krista uvažoval vo svojom liste apoštol Peter o tom, čo sa vlastne vtedy udialo: „Veď viete, že zo svojho márneho spôsobu života, zdedeného po otcoch, boli ste vykúpení nie pominuteľnými vecami, striebrom alebo zlatom, ale drahou krvou Krista. On ako bezchybný a nepoškvrnený baránok bol na to síce vopred vyhliadnutý ešte pred stvorením sveta, ale zjavený v posledných časoch kvôli vám.“ (1Pet 1,18–20)

Ježiš prežil na zemi život, ktorý naplno dosvedčil Božiu svätosť. My ostatní sme zhrešili a našimi hriešnymi životmi doslova klameme o povahe nášho Stvoriteľa.

Ježiš sa však stal posledným Adamom (1Kor 15,45). Tam, kde sme my zlyhali, On prežil dokonalý život. Vo svojej ľudskosti bol všetkým, čím ľudské pokolenie malo byť. Dokonale odzrkadlil Božiu slávu. Filipovi povedal: „Kto videl mňa, videl aj Otca.“ (Ján 14,9)

Ježiš bol medzitým na sviatok Paschy ukrižovaný, čím sa ukázalo, že práve On je predpovedaným Baránkom (antitypom). Ježiš pred veľkňazom dosvedčil, že o svojom učení „hovoril verejne“ (Ján 18,19.20). Táto zmienka je veľmi dôležitá. V súvislosti s veľkonočným baránkom deti Izraela dostali pokyn, aby si vybrali baránka na Veľkú noc a počas dní pred obetovaním ho opatrovali, „majúc naň pozor“ (Roh.), vo význame mali ho pred očami (2Moj 12,5.6). Keď sa veľkňaz pýtal Ježiša na Jeho učenie, Ježiš poukázal na skutočnosť, že On sám „hovoril verejne“ v chráme, aby si každý mohol zvážiť Jeho slová. Jeho život, Jeho skutky aj Jeho učenie – to všetko odhalilo, kým skutočne je. On je Baránok bez poškvrny, najmocnejšie vyjadrenie Božej spravodlivosti a slávy.

**Aplikácia**

`Ako môžeme lepšie odzrkadľovať dokonalý charakter Ježiša vo svojom živote?`

---

#### Dodatečné otázky k diskuzi

`Jaký příkaz dostali Izraelci v předvečer vyjití z Egypta?`

`Jakou roli hrál v tu noc obětovaný beránek? Před čím je měl ochránit?`

`Proč si měli beránka vzít na několik dnů domů?`

`Co museli cítit, když zabíjeli beránka, který se stal na nějaký čas součástí jejich domácnosti (zvířecím mazlíčkem)?`

`Co bylo hlavním smyslem Velikonoc?`

`Jaké pocity plní tvé nitro, když přemýšlíš o Ježíšově oběti na kříži?`

`Proč Ježíš zemřel v období Paschy?`