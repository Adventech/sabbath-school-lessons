---
title:  Ježiš v chráme
date:  07/05/2025
---

> <p></p>
> <sup>7</sup>Keď zatrasiem i všetkými národmi, prídu skvosty všetkých národov a naplním tento dom slávou,‘ hovorí Hospodin zástupov. <sup>8</sup>‚Moje je striebro, moje je zlato,‘ znie výrok Hospodina zástupov. Prísľub Božieho požehnania <sup>9</sup>‚Budúca sláva tohto domu bude väčšia ako predchádzajúca,‘ hovorí Hospodin zástupov, ‚a na tomto mieste budem udeľovať pokoj,‘ znie výrok Hospodina zástupov. (Ag 2,7–9)

**Osobné štúdium**

V celom príbehu o spáse sa nachádza napätie. Boh chce obnoviť spoločenstvo, ktoré sme s Ním kedysi mali, a túži sa k nám priblížiť. Ale ak by Boh priviedol hriešnikov do svojej prítomnosti, zničilo by ich to. Dávid spieva: „Ty predsa nie si božstvo, čo sa v bezbožnosti kochá, u teba nešľachetný nemá miesta.“ (Ž 5,5) Dávid zároveň zdôrazňuje: „Ja však z tvojej veľkej milosti smiem vojsť do tvojho domu, s bázňou pred tebou sa budem klaňať v tvojom svätom chráme.“ (Ž 5,8)

`Keď sa staval druhý chrám, prorok Aggeus priniesol úžasné zasľúbenie: nový chrám bude slávnejší ako ten predchádzajúci. Čo je hlavnou myšlienkou proroctva predstaveného v úvodnom texte (Ag 2,7–9)?`

Keď Šalamún zasvätil prvý chrám, „Hospodinova sláva“, ktorá sprevádzala deti Izraela na ceste do Kanaánu – naplnila chrám vo forme „oblaku“, a tak kňazi nemohli dokončili svoje dielo služby (1Kráľ 8,10.11). Keď bol zasvätený druhý chrám, archa zmluvy, ktorá predstavovala Boží trón, chýbala, pretože ju Jeremiáš ukryl. Doslovná Božia prítomnosť tentoraz chrám nenaplnila. Pre celé zhromaždenie to bola bolestná skúsenosť. Ako by sa teda mohlo naplniť Hospodinovo zasľúbenie, ktoré sprostredkoval Aggeus?

Práve v druhom chráme sa Ježiš, vtelenie Boha, zjavil v osobe – v tele a krvi. Sám Boh vystúpil spoza opony, aby sa stal jedným z nás a pripojil sa k nám v tomto padlom a hriechom poznačenom svete. Boží Syn sa stal Synom človeka. My sme preto mohli vidieť Jeho tvár, počuť Jeho hlas a byť svedkami napríklad toho, ako sa dotkol nečistého malomocného a uzdravil ho (Mat 8,3). Namiesto toho, aby nás Boh priviedol bližšie k sebe, On zostúpil k nám, a tým sme sa my dostali bližšie k Nemu. Prišiel k nám osobne. Niet divu, že Biblia hovorí o Ježišovi: „Hľa, panna počne a porodí syna a dajú mu meno Emanuel, čo v preklade znamená: Boh s nami.“ (Mat 1,23) Zamyslime sa nad tým, čo to znamená: Stvoriteľ vesmíru zostúpil k nám („zmaril sa“, ponížil sa; pozri Fil 2,7.8), aby medzi nami nielen žil, ale aby za nás aj zomrel.

**Aplikácia**

`Kríž je nesporne najväčším prejavom Božej lásky. Akými ďalšími spôsobmi môžeme vidieť a zažiť realitu Božej lásky?`

---

#### Dodatečné otázky k diskuzi

`Jak se projevila Boží sláva při zasvěcení prvního chrámu?`

`Proč Bůh nemůže zjevit svou slávu naplno?`

`Co má na mysli Ageus, když píše, že sláva druhého chrámu „bude větší nežli prvního“?`

`Jaké zklamání zažili Židé při zasvěcování druhého chrámu?`

`Kdy a jak se naplnila slova proroka Agea?`

`Jak nám milost otevírá bránu k Boží slávě?`

`Proč máme v chrámu hledat hlavně Ježíše?`