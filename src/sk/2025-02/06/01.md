---
title:  Pochopenie obete
date:  03/05/2025
---

### Texty na tento týždeň
Iz 1,2–15; Heb 10,3–10; 2Moj 12,1–11, 1Kor 5,7; Ag 2,7–9; Iz 6,1–5; Zj 4,7–11

**Úvodný text**
> 9A spievali novú pieseň: „Hoden si vziať knihu a otvoriť jej pečate, lebo si bol zabitý a svojou krvou si Bohu vykúpil ľudí z každého kmeňa, jazyka, ľudu i národa, 10urobil si ich kráľovstvom a kňazmi nášmu Bohu, oni budú kraľovať na zemi. (Zj 5,9.10)

Keď Ježiš prišiel za Jánom Krstiteľom, ten o Ňom povedal: „Hľa, Baránok Boží, ktorý sníma hriech sveta.“ (Ján 1,29) Bol to neklamný odkaz na myšlienku obetovania zvierat, ktoré poukazovali na Kristovu zástupnú smrť v prospech celého ľudstva.

V Biblii sa téme obetovania zvierat nedá vyhnúť. Na stránkach Písma je všadeprítomná a zohráva ústrednú úlohu aj vo veľkej scéne v knihe Zjavenie, kde sa Ján vo videní ocitá v Božej trónnej sále (Zjavenie 4 a 5). Skutočnosť, že Ježiš sa objavuje v tejto kľúčovej scéne a vyzerá ako zabitý Baránok (Zj 5,6), je dôležitým kľúčom k pochopeniu celej uvedenej časti (Zjavenie 4 a 5).

Tento týždeň sa pozrieme na vybrané témy obetovania, ktoré nám pomáhajú v chápaní Ježiša ako zabitého Baránka, hlavného predstaviteľa scény v trónnej sále. Ježiš je v tejto scéne jediný, kto je „hoden“. Jeho jedinečná spôsobilosť veľa hovorí o tom, čo Hospodin predstavil ľuďom prostredníctvom obetného systému. Ukazuje na Ježiša ako na Boha nekonečnej lásky, ktorý priniesol najvyššiu obeť. Nad Jeho činom budeme my aj ostatné inteligentné bytosti vo vesmíre žasnúť po celú večnosť.

**Osnova lekcie**

V centre posolstva prorockej knihy Zjavenie sa opakovane spomína symbolická postava obetovaného „Baránka“. Pri štúdiu tejto lekcie sa preto podrobnejšie pozrieme na biblické pozadie obrazov obete, najmä obete baránka, a na ich význam a posolstvo pre nás.

- Iz 56,10–13; 1Moj 4,4: Prinášanie obetí – dva rôzne prístupy (nedeľa)
- Heb 10,1–10: Zvieracie obete ako predobraz Kristovej obete (pondelok)
- 2Moj 12:5.6; Iz 53,6–8: Veľkonočný baránok ako predobraz Krista (utorok)
- Ag 2,7–9: Pravý Baránok vstupuje do chrámu (streda)
- Zj 4,7–11: Pravý Baránok ako naša jediná nádej (štvrtok)

---

#### Dodatečné otázky k diskuzi

`Co vše může znamenat termín oběť?`

`Čím je oběť v teologii?`

`O jaké oběti je píseň, kterou zpívají zástupy z úvodního textu Bible?`

`Co vše nám Ježíš zajistil svou obětí?`

`Proč může jen Ježíš „rozlomil pečetě“?`