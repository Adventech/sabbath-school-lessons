---
title:  Márne obete?
date:  04/05/2025
---

> <p></p>
> <sup>10</sup>Kniežatá Sodomy, počujte Hospodinovo slovo, ľud Gomory, čuj poučenie nášho Boha. <sup>11</sup>„Načo mi je množstvo vašich obiet?“ povie Hospodin. „Som nasýtený spaľovanými obetami baranov, tukom vykŕmeného dobytka; nemám v obľube krv býčkov, baránkov a capov. <sup>12</sup>Keď prichádzate pred moju tvár, kto vás o to žiada, aby ste šliapali moje nádvoria? <sup>13</sup>Neprinášajte už bezcennú obetu, odporné je mi kadidlo, novmesiac, sobota a zvolané zhromaždenia. Nemôžem vystáť zlo so slávnostnými zhromaždeniami! (Iz 56,10–13)

> <p></p>
> Ábel obetoval prvorodené zo svojho stáda s tukom. Hospodin priaznivo zhliadol na Ábela a na jeho obetu. (1Moj 4,4)

**Osobné štúdium**

Ak vedľa seba postavíme dve zdanlivo protichodné myšlienky, nezriedka to býva veľmi poučné. O povahe obetí sa môžeme z Písma veľa naučiť na základe toho, ako Boh odmietol obete prinášané Jeho ľudom.

`Porovnaj texty Iz 1,2–15 s Iz 56,6.7 a Ž 51,19. Čo dôležité sa tu dozvedáme o obetovaní?`

Toto tragické obdobie dejín Izraela nebolo prvým prípadom, keď Boh odmietol prijať prinesené obete. Niečo podobné sa stalo už na úplnom začiatku dejín spásy, keď Ábelovu obeť Boh prijal, zatiaľ čo Kainovu nie. Táto raná epizóda nám dáva ďalšiu príležitosť nájsť rozdiel medzi obeťami, ktoré Boh prijíma a ktoré odmieta (pozri 1Moj 4,3–7 a Heb 11,4).

V čase pôsobenia proroka Izaiáša sa Izrael nachádzal vo veľmi neutešenom duchovnom stave. Ľudia si formálne „odškrtávali“ svoje náboženské povinnosti, aby naplnili minimálne náboženské požiadavky a zároveň si mohli žiť tak, ako sa im páčilo. Obete, ktoré prinášali, vychádzali z ich sebeckej predstavy o tom, čo im zabezpečí pokoj a prosperitu. V konečnom dôsledku teda išlo len o prázdne rituály. Podobne ako v Kainovom prípade, ani im nezáležalo na tom, či sa Bohu úprimne odovzdali a či sa podriadili Jeho vláde.

Je to ten istý duch, ktorý pôsobí aj vo všetkých kráľovstvách tohto sveta. Je to duch sebestačnosti a sebeckosti. Kain chcel žiť podľa vlastných predstáv a prinášanie obetí bolo pre neho len vyprázdnenou náboženskou povinnosťou, ktorú si navyše prispôsobil podľa seba. Môžeme si celkom živo predstaviť, že Boha považoval za záťaž, prekážku, ktorá mu bránila vydať sa po vlastnej ceste.

Ábel však priniesol obeť, akú Boh požadoval. Táto obeť pripomínala zasľúbenie, ktoré dal Boh ľuďom o príchode Mesiáša (1Moj 3,15). Obetoval baránka, ktorý ukazoval na Kristov spásny čin na Golgote.

„Ábel sa považoval za hriešnika. Chápal, že medzi ním a Bohom stojí hriech a že odplatou zaň je smrť. Priniesol zabitú obeť, čím uznal požiadavky zákona, ktorý bol prestúpený. Preliatím krvi vzhliadal ku Kristovi, ktorý zomrie na Kríži. Pretože dôveroval v zmierujúcu obeť, ktorá bude vykonaná, dostal svedectvo, že je spravodlivý a jeho obeť je prijatá.“ (PP 72; NÚD 29)

**Aplikácia**

`Prečo je dôležité, aby naše konanie nebolo len prázdnym obradom? Ako sa môžeme naučiť úplne spoliehať na Ježišovu obeť za nás ako na tú jedinú nádej, ktorá má moc priniesť nám záchranu?`

---

#### Dodatečné otázky k diskuzi

`Spousta lidí věří, že stačí přinést oběť a hřích je smazán. Proč se mýlí?`

`Bůh v určitých dobách odmítá přinášené oběti.  Proč to dělá?`

`V čem spočíval problém Izraele (nejen) v době proroka Izajáše?`

`V jakých situacích mohou být i naše „oběti“ zbytečné?`

`Jakou roli hraje v obětním systému „Beránek“?`

`Jak nám příběh Kainovy oběti pomáhá správně pochopit texty Izajáše?`

`V čem byl rozdíl mezi Ábelovou a Kainovou obětí?`

`Co je nejdůležitější, když  chceme Bohu přinést naši „oběť“?`