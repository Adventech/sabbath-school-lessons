---
title:  „Kto číta, nech rozumie“
date:  30/03/2025
---

> <p></p>
> <sup>15</sup>Keď teda uvidíte ohavnosť spustošenia, o ktorej bolo povedané ústami proroka Daniela, stáť na svätom mieste – kto číta, nech rozumie –, <sup>16</sup>vtedy tí, čo budú v Judsku, nech utekajú do hôr. (Mat 24,15.16)

> <p></p>
> Blahoslavený je, kto číta, aj tí, čo počúvajú slová proroctva a zachovávajú, čo je v ňom napísané. Lebo určený čas je blízko! (Zj 1,3)

**Osobné štúdium**

Pri návšteve akéhokoľvek kamenného či internetového kresťanského kníhkupectva veľmi rýchlo zistíme, že existuje mnoho titulov o proroctvách a ich výklade. Tie však prinášajú nielen rôznorodé, ale veľmi často aj protichodné názory a výklady. Človek naozaj veľmi ľahko skĺzne k presvedčeniu, že nikto v skutočnosti nevie, čo biblické prorocké knihy hovoria. Jeden autor napríklad tvrdí, že antikrist nie je nič iné ako metafora; iný je presvedčený, že antikrist ešte len príde v budúcnosti, a ďalší prináša historické dôkazy, že antikrist je niekto alebo niečo, čo tu bolo v časoch pohanskej Rímskej ríše. Ako povedal jeden starý kazateľ: „Možno je Biblia len ako staré husle, na ktorých sa dá zahrať akákoľvek melódia.“

Samotná Biblia však nič také nenaznačuje. Naopak, pozýva nás, aby sme ju čítali s vedomím, že Boh nehovorí nadarmo a že môžeme poznať pravdu o tom, čo hovorí prostredníctvom svojho Slova.

`Prečítaj si Mat 24,15; Zj 1,3; Mat 11,29 a Jer 9,23.24. Čo naznačujú uvedené texty o Božom úmysle dať sa nám poznať a pochopiť?`

Mnohé humanitné odbory na univerzitách ponúkajú kurzy, ktorých názov je niečo ako „Biblia ako literárne dielo“. Veriaci človeka by sa mohol čudovať, prečo by niekto chcel presedieť množstvo prednášok, na ktorých vyučujúci číta a vysvetľuje Bibliu, akoby išlo o dielo pohanskej mytológie. Hlavnou myšlienkou je, že v príbehoch sa síce môže nachádzať nejaká morálna „pravda“, ale k týmto príbehom môžeme pristúpiť, ako chceme a nájsť v nich, čo sa nám páči. Myšlienka, že by Biblia mala byť inšpirovaná Bohom, je takýmto učiteľom na smiech.

Učiteľ teda číta a vysvetľuje Bibliu, ale nepočuje v nej hovoriť Boží hlas. Iní pri štúdiu Biblie dospeli k záverom, ktoré sú v jasnom rozpore s jej posolstvom. Bez toho, aby sa človek odovzdal Pánovi a otvoril svoje srdce poznávaniu pravdy, veľmi pravdepodobne pri čítaní Biblie prehliadne jej posolstvo a nepochopí milujúci a svätý Boží charakter zjavený na jej stránkach. Môže sa to stať veľmi ľahko. Ak teda čítame Bibliu bez správnych nástrojov, bez správneho prístupu (ten je mimoriadne dôležitý) a pod vedením Svätého Ducha, môže to priniesť viac škody ako úžitku.

**Aplikácia**

`Niektorí ľudia majú tendenciu sústrediť sa na problémy alebo chyby, ktoré by mohli nájsť pri čítaní Biblie. V čom je takýto prístup problematický? Mohol by nám priniesť aj niečo pozitívne? Ako nám čítanie Biblie pomáha duchovne a intelektuálne rásť?`

---

#### Dodatečné otázky k diskuzi

`Jakou radu dává Ježíš těm, kteří v jeho době četli proroka Daniela?`

`Co je třeba udělat, abychom i my mohli při čtení Bible rozumět tomu, co čteme?`

`Jak postupuješ, když v Bibli narazíš na místo, kterému nerozumíš?`

`Proč je třeba číst Bibli s vírou, že je to „Boží dílo“, přestože ji psali lidé?`

`Jakou roli hraje v naší touze pochopit Bibli přítomnost Ducha svatého?`

`O jakém „blahoslavenství“ se píše v úvodu knihy Zjevení?`

`Proč nestačí Boží slovo jen číst nebo slyšet?`