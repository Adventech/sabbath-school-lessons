---
title:  Boh chce byť pochopený
date:  31/03/2025
---

> <p></p>
> Veľký a všemocný je náš Pán, jeho múdrosť je nesmierna. (Ž 147,5)

> <p></p>
> Ó, hĺbka Božieho bohatstva, múdrosti a poznania! Aké nepochopiteľné sú jeho súdy a aké nevyspytateľné jeho cesty. (Rim11,33)

> <p></p>
> <sup>14</sup>Ty však zostaň v tom, čomu si sa naučil a čo ti je zverené, veď vieš, od koho si sa to naučil, <sup>15</sup>a pretože od detstva poznáš sväté Písma, ktoré ti môžu dať múdrosť na spásu, a to vierou v Ježiša Krista. (2Tim 3,14.15)

**Osobné štúdium**

Nič nie je viac frustrujúce, ako keď sa v cudzej krajine naliehavo potrebujeme dohovoriť v nemocnici alebo u lekára, ale nehovoríme rovnakým jazykom. Vieme, čo potrebujeme povedať, ale nemáme primeranú slovnú zásobu, aby sme to povedali.

S Bohom vyvstáva iný problém. Hospodin hovorí: „Lebo ako nebesá prevyšujú zem, tak prevyšujú moje cesty vaše cesty a moje myšlienky vaše myšlienky.“ (Iz 55,9) Problém nie je v tom, že by Boh nemal slovnú zásobu, aby s nami mohol komunikovať. Problém je v tom, že my nemáme dostatočnú slovnú zásobu ani intelektuálnu kapacitu, aby sme Ho úplne pochopili.

**Čo naznačujú nasledujúce pasáže o Božom uvažovaní v porovnaní s naším videním sveta?**

`Ž 139,1–6`

`Ž 147,5`

`Rim 11,33`

`1Ján 3,20`

Pravdou je, že nikdy úplne nepochopíme Božiu myseľ. On je totiž vševediaci a nekončene nás presahuje. Len veľmi obmedzene rozumieme svetu okolo seba, ako by sme teda mohli úplne pochopiť jeho Stvoriteľa? Nemôžeme.

Aj keď nikdy neobsiahneme všetko poznanie, môžeme pochopiť aspoň to, čo je potrebné pre našu spásu (pozri 2Tim 3,14.15). Keď apoštoli vysvetľovali svojim poslucháčom evanjelium, často sa odvolávali na splnené proroctvá. Z toho môžeme vyvodiť, že jedným z kľúčových cieľov proroctiev je predstaviť a vysvetliť plán spasenia. V konečnom dôsledku nás teda biblické proroctvá majú priviesť k Ježišovi a zasľúbeniu spasenia, ktoré ponúka celému ľudstvu.

Veď Ten, prostredníctvom ktorého bolo všetko stvorené (pozri Kol 1,16; Ján 1,1–3), zostúpil na túto zem a obetoval sa na kríži za hriechy každého človeka, aj toho najbiednejšieho. Tak veľmi nás Boh miluje. Keď to všetko pre nás Pán urobil, túži, aby každý, vrátane tých najbiednejších, vedeli, čo nám ponúka v Ježišovi. A práve proroctvá majú takýto potenciál.

**Aplikácia**

`Áno, je toho veľa, čo nevieme a čomu nerozumieme. Ako môžeme nájsť rovnováhu medzi zmierením sa s tým, že niektoré veci nepochopíme, a medzi úprimnou túžbou a snahou porozumieť aspoň tomu, čo sa poznať dá a čo poznať potrebujeme?`

---

#### Dodatečné otázky k diskuzi

`Proč tak často nerozumíme tomu, co nám chce Bůh říci?`

`Jak můžeme zvýšit šanci na naše porozumění Bohu a tomu co nám v Bibli zjevuje?`

`Má smysl se pokoušet pochopit Boha, když nás tak moc převyšuje ve všem, co si jen umíme představit? Proč?`

`Co vše je Bůh ochoten udělat ve své snaze o to, abychom ho více chápali?`

`Co ti pomáhá lépe rozumět Bohu a jeho vůli?`

`Jak reaguje tvé nitro na to, co se o Bohu dovídáš v proroctvích?`