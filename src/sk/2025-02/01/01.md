---
title:  Dá sa vôbec proroctvám rozumieť?
date:  29/03/2025
---

### Texty na tento týždeň
Jer 29,23.24; Ž 139,1–6; Dan 12,4; Zj 22,10; 2Tim 3,15–17; Heb 4,12

**Úvodný text**
> „Kto sa však chváli, nech sa chváli tým, že je rozumný a pozná mňa, lebo ja som Hospodin, ktorý uskutočňuje milosrdenstvo, právo a spravodlivosť na zemi, veď v tom mám záľubu,“ znie výrok Hospodina. (Jer 9,24)

Kresťania sa často nevedia zhodnúť na základných pravdách Písma. Je teda zákonité, že sa dostávajú do sporov aj pri výklade proroctiev. Takéto nezhody často vedú k záveru, že štúdium biblických proroctiev je stratou času. Veď napokon, ak kresťania prichádzajú k úplne protikladným výkladom a hádajú sa pritom o každé slovo, aký zmysel by malo zaoberať sa biblickými proroctvami? Žiaľ, dokonca aj mnohí veriaci sú presvedčení, že niektoré knihy Biblie, ako napríklad Zjavenie, sa nedajú pochopiť a je teda zbytočné sa im venovať. Namiesto toho, aby tieto knihy čítali, vyhýbajú sa im, niekedy dokonca s „požehnaním“ kazateľov, ktorí nadobudli presvedčenie, že štúdium proroctiev spôsobuje viac problémov, ako prináša riešení.

Nebolo to tak vždy. Počas prvých osemnástich storočí kresťanskej histórie väčšina kresťanov pokladala biblické proroctvá nielen za dôležité, ale nachádzala v nich aj útechu a povzbudenie. Existovala dokonca prekvapivá miera zhody v tom, aké sú kľúčové posolstvá jednotlivých proroctiev. Presne tak to Boh zamýšľal: „Napomínam vás však, bratia, menom nášho Pána Ježiša Krista, aby ste hovorili jednomyseľne a neboli medzi vami roztržky, ale aby ste boli zjednotení v tom istom zmýšľaní i úsudku.“ (1Kor 1,10)

Tento týždeň preskúmame niektoré základné princípy, ktoré prinášajú konzistentné a spoľahlivé pochopenie proroctiev.

**Osnova lekcie**

Na úplnom začiatku štúdia tohto štvrťroka začneme otázkami, či my, ľudia, môžeme vlastne pochopiť Božie slovo (nielen prorocké texty) a aké základné princípy treba brať do úvahy, aby sme správne porozumeli Písmu.

- Mat 24,15.16: Kto číta, nech rozumie (nedeľa)
- Ž 147,5; Rim 11,33; 2Tim 3,14.15: Naše hranice a Božia túžba, aby sme Mu porozumeli (pondelok)
- Dan 12,4: Zasľúbenie lepšieho porozumenia (utorok)
- Mat 5,18; 2Tim 3,15–17: Dôležitosť veľkého biblického kontextu (streda)
- Dan 7,2.3.17.23: Biblia ako vlastný vykladač (štvrtok)

---

#### Dodatečné otázky k diskuzi

`Jak bys vlastními slovy vyjádřil, do je to proroctví?`

`Jaká biblická proroctví znáš?`

`Máš nějaké oblíbené proroctví? Pokud ano, proč právě toto?`

`Co je podle tebe účelem biblických proroctví?`

`Proč se někdy nedokážeme shodnout při výkladu proroctví?`

`Má smysl proroctví studovat, když se neshodneme na jejich výkladu? Proč?`

`Jak máme reagovat, když nemůžeme najít shodu ve výkladu proroctví?`