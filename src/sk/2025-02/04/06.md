---
title:  Svetlo pre pohanov
date:  24/04/2025
---

> <p></p>
> <sup>6</sup>Ja, Hospodin, som ťa povolal v spravodlivosti, uchopil som ťa za ruku, stvárnil som ťa a urobil som ťa zmluvou ľudu, svetlom pohanov, <sup>7</sup>aby sa slepým otvorili oči, aby väzni boli vyvedení zo žalára a z väznice tí, čo sedia v temnote. (Iz 42,6.7)

> <p></p>
> [Hospodin] Povedal: „To je málo, že si mojím služobníkom, aby si povzniesol Jákobove kmene a priviedol späť zachránených Izraela. Ustanovujem ťa za svetlo národov, aby si bol mojou spásou až do končín zeme.“ (Iz 49,6)

**Osobné štúdium**

Dôvod, pre ktorý Boh povolal k existencii izraelský národ, nebol zvyšok sveta odsúdiť, ale zachrániť ho. Je pravda, že sa niekedy môžeme cítiť ohrození, keď sme konfrontovaní so spravodlivým správaním niekoho iného. Aj preto samotná existencia Izraela slúžila aj na zdôraznenie hriechu a sebectva okolitých pohanských národov. Veriaci žijúci v súlade s Bohom vyzdvihujú Jeho spravodlivý charakter, ktorý prirodzene vedie k poukazovaniu na viny druhých. V ideálnom prípade by životy ľudí, ktorí „zachovávajú Božie prikázania“ (Zj 14,12), mali odzrkadľovať Boží charakter.

Keby však Izraeliti konali podľa Božích požiadaviek a žili podľa Jeho prikázaní, okolité národy by k nim prichádzali v pokoji a chceli by sa o nich a ich Bohu dozvedieť viac. Je tragické, že tieto národy namiesto toho začali viesť proti Izraelitom ničivé vojny, ako to napokon ukázali aj babylonské útoky.

Najlepším príkladom Božieho charakteru bol, samozrejme, Ježiš – jediný človek, ktorý dokonale predstavil Boha. Ježišov dokonalý príklad však nemal slúžiť na naše odsúdenie – hoci nás Jeho dokonalosť vedie k uvedomeniu si vlastnej hriešnosti. Ježišov príklad slúži najmä ako pozvanie k životu inšpirovanému a vedenému Božou láskou (pozri Ján 3,16–21).

Cieľ povolania izraelského národa bol rovnaký ako Boží zámer pri zakladaní cirkvi: Boh túži, aby Jeho ľud spolupôsobil pri privádzaní hriešnikov ku Kristovi. Výzva posolstva troch anjelov, doručená prostredníctvom Jeho cirkvi, nie je určená niekoľkým vyvoleným, ale všetkým „obyvateľom zeme, každému národu, kmeňu, jazyku a ľudu“ (Zj 14,6). Zjavenie 18,1 predpovedá, že pred Kristovým návratom bude celá zem osvetlená Božou slávou.

**Čo nás učia tieto texty o zámere, ktorý má Boh so svojím ľudom na tomto svete? Ako môžeme tieto princípy aplikovať na seba?**

`4Moj 14,17–21`

`Iz 42,6.7; 49,6; 60,3`

`Zj 18,1–4`

**Aplikácia**

`Prečítaj si ešte raz Zj 18,1–4, v ktorom zaznieva volanie „ľud môj“ (čiže Boží ľud) spolu s výzvou, aby vyšiel z Babylona. Ako sa to stane? Ako nás, ako cirkev, ktorá nie je „v Babylone“, môže Boh použiť na zvolávanie Božieho ľudu, ktorý je práve teraz „v Babylone“?`

---

#### Dodatečné otázky k diskuzi

`Proč potřebuje Bůh na naší zemi vyvolený národ?`

`Jakým způsobem měli Židé pomáhat ostatním na cestě k Bohu?`

`Židé měli být „světlem pronárodům“. Jak tomu rozumíš?`

`Můžeme se světlem stát i my? Pokud ano, jak?`

`Pro koho máme být světlem? Proč?`

`Podle Izajáše nestačí být jen Božím služebníkem. Jak tomu rozumíš?`