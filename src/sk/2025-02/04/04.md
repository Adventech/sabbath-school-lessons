---
title:  Dostanete, o čo ste žiadali
date:  22/04/2025
---

> <p></p>
> <sup>4</sup>Vtedy sa zhromaždili všetci starší Izraela, prišli k Samuelovi do Rámy <sup>5</sup>a povedali mu: „Už si starý a tvoji synovia nechodia po tvojich cestách. Ustanov nám teda kráľa, ktorý by nás spravoval, ako to majú všetky národy.“ <sup>6</sup>Samuelovi sa však nepáčilo, keď hovorili: „Daj nám kráľa, ktorý by nás spravoval.“ Samuel sa modlil k Hospodinovi. <sup>7</sup>Hospodin povedal Samuelovi: „Poslúchni ľud vo všetkom, čo si žiada. Keď ma nechcú za kráľa, nepohrdli tebou, ale mnou.“ (1Sam 8,4–7)

**Osobné štúdium**

Podľa Božieho ustanovenia Izraeliti nemali mať ľudského panovníka, ako to bolo u ostatných národov. Časom však viera Izraela zakolísala a oni sa ocitli v túžbe po tom, čo mali okolité „národy“, teda pohania.

`Prečítaj si 1Sam 8,4–18. Uvažuj o dôvodoch, ktoré viedli „starších Izraela“ k presvedčeniu, že ustanovenie kráľa bude pre národ výborným riešením. Čo nás môže viesť k tomu, že aj my podľahneme podobným pokušeniam?`

Je dôležité si všimnúť, že žiadosť o kráľa bola odmietnutím Božej vlády nad Jeho ľudom. Ako bolo ustanovené, národ sa mal zodpovedať priamo Stvoriteľovi a ich vzťah k Nemu sa okrem iného prejavoval prostredníctvom svätyne a služieb v nej. Tým, že si žiadali kráľa, priniesli na seba rovnaké utrpenie, aké zažívali pohanské kráľovstvá: vojenské odvody v kráľových vojnách, konfiškáciu majetku, dane a ďalšie ťažkosti. Spoznali, že ľudskí mocnári majú tendenciu vládnuť vo svoj vlastný prospech, namiesto láskavosti a starostlivosti, ktoré aplikuje Boh.

Toto nové usporiadanie malo byť trvalé. Ak by Izrael dostal to, o čo žiadal, nebolo by cesty späť, ani keby ľudia zistili, že sa situácia vlastne zhoršila. „Keď budete raz kvôli svojmu kráľovi, ktorého si zvolíte, volať o pomoc, Hospodin sa vám vtedy neozve.“ (1Sam 8,18)

Boh pozná slabosti svojho ľudu a už na začiatku predpovedal, že Izrael si vyžiada ľudského kráľa. Keď k tomu došlo, ukázalo sa, že veľká časť dejín Božieho ľudu sa stala príbehom o dôsledkoch tejto voľby.

Sústreďme sa ešte na text 5Moj 17,14–20. Všimnime si, že Boh nehovorí: „ustanovím im kráľa“, ale že je to samotný ľud, kto si povie: „Ustanovím si nad sebou kráľa.“ (5Moj 17,14) Boh vo svojej múdrosti dal určité ustanovenia, ktoré mali Jeho ľud ochrániť pred niektorými zlami ľudskej vlády. Ako však ukázali dejiny národa a jeho kráľov, tieto ustanovenia králi často prehliadali.

Keď si pozorne preštudujeme dejiny Izraela po tom, čo sa rozhodol mať kráľa, zistíme, že národu sa pod vládou kráľov vôbec nedarilo. Hoci medzi množstvom vyslovene zlých kráľov sa našlo aj zopár, ktorí boli výnimkou, treba mať na pamäti, že aj tí „dobrí“ sa dopustili zlého konania (spomeňte si na Dávida a Batšebu). V mnohých prípadoch žil národ pod vládou celej série kráľov, ktorí páchali, „čo je zlé v očiach Hospodinových“ (pozri 1Kráľ 11,6; 1Kráľ 15,26; 1Kráľ 16,30; 2Kráľ 3,2 a podobne).

**Aplikácia**

`Či to bolo v minulosti alebo je to dnes, všetky vlády majú spoločné to, že hriešnici vládnu hriešnikom. Môže sa vari niečo pokaziť?`

---

#### Dodatečné otázky k diskuzi

`V jakém politickém systému měl fungovat Izrael?`

`Proč zatoužili po změně? Proč chtěli krále?`

`S jakými negativními změnami měli Izraelci počítat, pokud budou mít krále?`

`Bůh jejich žádosti, která nebyla moudrá, vyhověl. Proč to udělal?`

`Jaké naučení si z tohoto příběhu můžeme vzít?`

`V jakých oblastech či situacích jednáme podobně nerozumně?`

`Proč nám Bůh nebrání v pošetilém jednání?`