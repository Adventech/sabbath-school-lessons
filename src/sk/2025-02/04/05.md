---
title:  Vládcovia nad národmi
date:  23/04/2025
---

> <p></p>
> <sup>25</sup>Ježiš ich však zavolal k sebe a povedal: „Viete, že vládcovia panujú nad národmi a mocnári ich utláčajú. <sup>26</sup>Medzi vami to tak nebude! Ale kto by sa chcel stať medzi vami veľký, bude váš sluha <sup>27</sup>a kto by chcel byť medzi vami prvý, bude váš otrok. <sup>28</sup>Ani Syn človeka neprišiel dať sa obsluhovať, ale slúžiť a dať svoj život ako výkupné za mnohých.“ (Mat 20,25–28)

**Osobné štúdium**

Pohľad na Božie zaobchádzanie s Izraelom nám prináša hlboké pochopenie Jeho prístupu k cirkvi Novej zmluvy. V mnohých ohľadoch izraelský národ predznamenal chyby cirkvi. Kresťania boli, a stále sú, veľmi náchylní podľahnúť rovnakým pokušeniam ako kedysi Izraeliti.

`Pred akou chybou varoval Ježiš učeníkov v úvodných veršoch (Mat 20,25–28)? Ako rozumieš Jeho slovám „medzi vami to tak nebude“?`

Izrael žiadal o ľudského kráľa. V konečnom dôsledku však práve králi prispeli k morálnemu úpadku národa. Králi sa postupne stávali čoraz bezbožnejšími, až kým Hospodin nedovolil Babylončanom vziať Jeho ľud do zajatia, ktoré malo slúžiť národu ako náprava.

Niečo podobné môžeme pozorovať aj v dejinách kresťanskej cirkvi. Kresťania sa totiž nemali zorganizovať ako pohanské národy (v zmysle cirkevnej hierarchie). Keď sa k moci dostal Konštantín a vyhlásil, že je kresťanom, veriacim sa uľavilo – prenasledovanie sa skončilo! To samo osebe bolo síce požehnaním, ale cirkvi potom napadlo, že by mohla využiť moc cisára vo svoj vlastný prospech.

V štvrtom storočí vypuklo medzi kresťanmi niekoľko veľkých sporov, a keď cirkev zistila, že ich nedokáže vyriešiť, dovolila cisárovi zasiahnuť. Postupne sa do popredia dostal rímsky biskup, ktorý bol kedysi „prvý medzi rovnými“. Cirkev dovolila štátu zasahovať do náboženských záležitostí, a keď už mal štát nohu vo dverách, všetko sa zhoršovalo.

Podobne ako kedysi u Izraelitov, mnohé z najtemnejších kapitol kresťanskej histórie sú priamym následkom kompromisov cirkvi so svetom. Izrael sa obrátil k uctievaniu modiel a jeho králi boli skazení svojou túžbou po moci – až do tej miery, že ponúkali modlám deti. Aj cirkev postupne prijala mnohé prostriedky a spôsoby vlastné pohanským vládcom a ríšam. Dospelo to až tak ďaleko, že mnohí verní veriaci boli umučení, pretože ich začali považovať za hrozbu pre cirkevno-štátnu inštitúciu.

**Aplikácia**

`Akým spôsobom môžu pokušenia moci a postavenia ohroziť integritu našej viery v našej vlastnej kultúre alebo v našom spoločenstve?`

---

#### Dodatečné otázky k diskuzi

`Jak Ježíš popisuje jednání a  myšlení světských panovníků?`

`Myslíš, že jsou dnešní panovníci jiní? Proč?`

`V čem se Ježíš (Bůh) liší od světských vládců?`

`Věříš tomu, že Ježíš přišel, „aby sloužil“? Jak se to projevilo v jeho životě?`

`Slouží Ježíš i dnes? Jak to dělá, když je v nebi?`

`Jak rozumíš Ježíšovým slovům „buď vaším otrokem“?`

`Jsi rád „otrokem“ druhých? Proč?`