---
title:  Podnety na zamyslenie
date:  25/04/2025
---

Prečítajte si text Iz 44,24–45,13.

„Pozvoľna, najprv opatrne a v tichosti, neskôr už zjavnejšie, podľa toho, ako silnelo a získavalo nadvládu nad zmýšľaním ľudí, toto tajomstvo neprávosti konalo svoje zvodné a rúhavé dielo. Pohanské zvyklosti prenikali do kresťanskej cirkvi takmer nepozorovane. Ochotu k ústupkom a kompromisom stlmilo na čas kruté prenasledovanie cirkvi zo strany pohanov. Len čo však prenasledovanie prestalo, kresťanstvo začalo prenikať na kráľovské dvory a do palácov. Kristovskú a apoštolskú skromnosť a jednoduchosť začala nahrádzať pompéznosť a samoľúbosť pohanských kniežat a vládcov. Namiesto Božích príkazov sa uprednostňovali ľudské názory a tradície. Na začiatku 4. storočia prijali kresťania s veľkým nadšením formálne obrátenie cisára Konštantína. Keď sa do cirkvi pod rúškom spravodlivosti vkrádali svetské hodnoty, veľmi rýchlo postupoval jej rozklad. Pohanské učenie, obrady a povery značne ovplyvnili vierouku a bohoslužbu povrchne zmýšľajúcich Kristových nasledovníkov.“ (GC 49.50; CL 37)

V súlade s otázkou na konci stredajšieho štúdia je dôležité opýtať sa: Nie sme náhodou všetci v nebezpečenstve (najmä tým, ako sa subjektívne predlžuje čas nášho čakania na Krista), že odložíme „pokornú jednoduchosť Krista a jeho apoštolov“ pre okázalosť, moc, pochvaly a pokušenia sveta? Ak si myslíme, že nie, klameme sami seba.

**Námety na spoločné uvažovanie**

`Keď Boh poslal svoj ľud do babylonského vyhnanstva, bol to pre celý národ mimoriadne bolestivý čas. Abrahám bol povolaný zo zeme Chaldejov, aby ustanovil zmluvný ľud ako svetlo pre celý svet. Teraz sa tento ľud ocitol v okovách zajatia. Počas ich zajatia Boh ukázal Izraelitom, čo všetko by sa mohlo diať, keby boli verní. Nebukadnesar, hlava systému, ktorý je úplne proti Bohu, prichádza ku Kristovi (Daniel 4). Na konci ich zajatia Boh vzbudí perzského kráľa, aby slúžil ako predobraz Krista, prepustí svoj ľud z Babylona a vráti ho do zasľúbenej krajiny. Kýros nebol Izraelita, a predsa si ho Boh vybral, aby ukázal svetu plán spásy, keď vrátil Boží zmluvný ľud do Jeruzalema. Čo sa môžeme naučiť z Božieho náhľadu na celé ľudstvo, keď vo vyššie spomenutých prípadoch využíval aj ľudí mimo Izraela, aby dosiahol svoje ciele?`

`Možno sa necítime byť „v Babylone“, ale koľko z Babylona sa nachádza v každom z nás? Ako spoznáme tento problém a čo s tým môžeme urobiť?`

Západ slnka: 19.49

---

#### Dodatečné otázky k diskuzi

`Která myšlenka tě nejvíce oslovila při studiu této lekce?`

`Dostává se „pohanství“ i do naší církve? Pokud ano, jak se to děje?`

`Vnímáš i v našem sboru nezdravé duchovní trendy? Jaké?`

`Co ti dnes v naší diskuzi udělalo největší radost?`