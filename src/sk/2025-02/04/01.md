---
title:  Národy (1)
date:  19/04/2025
---

### Texty na tento týždeň
1Moj 10,1–12; 1Moj 12,1–9, 1Sam 8,4–18; Mat 20,25–28; Zj 18,1–4

**Úvodný text**
> Bola mu odovzdaná moc a sláva i kráľovstvo, aby mu slúžili ľudia každého národa i jazyka. Jeho moc je večná, nikdy nepominie, a jeho kráľovstvo nebude nikdy zničené. (Dan 7,14)

Kniha Zjavenie nám ukazuje Božie riešenia pre náš padlý svet. V posledných kapitolách sa dozvedáme o obnovení prístupu k stromu života. Nielenže je zrušená kliatba z Edenu, ale ako ľudstvo sme znova prijatí do Božej prítomnosti. Knihu Zjavenie môžeme z určitého pohľadu vnímať ako v opačnom poradí usporiadanú knihu Genezis. Preto zostáva kniha Genezis dôležitým kľúčom k pochopeniu toho, ako sa na svete objavil hriech a z neho vyplývajúce problémy.

Jednou z kľúčových otázok v knihách Daniel a Zjavenie je problém svetských vlád a sled ľudských pokusov ovládnuť planétu, ktorá patrí Bohu ako Stvoriteľovi. Keď sa napokon skončí bolestné obdobie hriechu a vzbury, je to práve On, kto bude naveky vládnuť v spravodlivosti.

Obdobie ľudských snáh o vládnutie trvá tisícročia. Nikdy však nefungovali, dokonca ani vtedy, keď sa ľudia snažili dosiahnuť tie najvyššie ideály. Následky ľudských snáh boli často hrozivé. Smutné dejiny ľudstva nie sú ničím iným než opisom tragédie, ktorú opakovane prinášajú zlyhania rôznych spoločenských systémov. To všetko sa bude čoraz viac zhoršovať, až kým napokon nebude ustanovené Božie „večné kráľovstvo“ (Dan 7,27).

**Osnova lekcie**

V tejto lekcii budeme sledovať, ako Biblia rozpráva veľký príbeh ľudských národov, ktoré sa často búrili proti Bohu, odmietali Jeho vedenie, ale On o nich stále stál a chcel ich priviesť späť k sebe prostredníctvom svojho „vyvoleného ľudu“. A práve apokalyptické prorocké knihy (Daniel a Zjavenie) zhŕňajú udalosti tohto príbehu vzbury a plaču, vrátane jeho vyvrcholenia.

- 1Moj 10,1–12: Odmietnutie Boha a počiatky národov sveta (nedeľa)
- 1Moj 12,1–9: Povolanie Abraháma a Boží vyvolený ľud (pondelok)
- 1Sam 8,4–18: Túžba Izraela byť ako iné národy (utorok)
- Mat 20,25–28: Pokušenie cirkvi konať ako pohanské národy (streda)
- Iz 42,6.7; 49,6: Jedinečné poslanie Božieho ľudu predstaviť Jeho charakter všetkým národom (štvrtok)

---

#### Dodatečné otázky k diskuzi

`V čem se kniha Zjevení podobá knize Genesis?`

`Úvodní biblický verš z knihy Daniel hovoří o králi, který bude vládnout věčně. O kom, podle tebe, píše prorok? Proč si to myslíš?`

`Jak nám Bible popisuje „světské“ vlády, které se neřídí Božím zákonem?`

`Proč nemáme spoléhat na pozemské vládce?`

`V čem tkví zásadní rozdíl mezi Ježíšem a vládci tohoto světa?`