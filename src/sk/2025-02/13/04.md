---
title:  Belšazarova hostina
date:  24/06/2025
---

> <p></p>
> <sup>22</sup>Ty, jeho syn Belšaccar, nemal si pokorné srdce, hoci si o všetkom vedel. <sup>23</sup>Vyvyšoval si sa nad Pána nebies... <sup>24</sup>Preto on poslal ruku, ktorá napísala tieto slová. <sup>25</sup>Nápis znie takto: Mené mené tekél ufarsín. <sup>26</sup>Toto je výklad týchto slov: mené — Boh spočítal tvoje kraľovanie a ukončil ho; <sup>27</sup>tekél — bol si odvážený na váhach a ukázalo sa, že si nedostatočný; <sup>28</sup>perés — tvoje kráľovstvo bolo rozdelené a odovzdané Médom a Peržanom.“ (Dan 5,22.23.25–28)

**Osobné štúdium**

Mesto Ninive bolo napokon pokorené (612 pred Kristom) koaličnou armádou, ktorá zahŕňala Médov aj Babylončanov (na čele s Nebukadnesarovým otcom). Práve vtedy zažilo mesto Babylon najväčší rozmach od vlády ich veľkého panovníka a zákonodarcu Chammurapiho. Za vlády Nebukadnesara už mesto neohrozovali asýrske nájazdy. Babylon tak mohol rásť v bohatstve a vplyve až do bodu, keď susedným národom neostávalo nič iné, než uznať jeho nadvládu. Babylon bol vládcom sveta a národy, ktoré chceli prosperovať, museli Babylonu vyjadriť svoju oddanosť.

Biblia naznačuje, že Nebukadnesar zomrel ako veriaci, vyznávajúc, že Danielov Boh je skutočne právoplatným vládcom všetkých národov (Dan 4,34–37). Ďalšia správa, ktorú prináša kniha Daniel, hovorí o Nebukadnesarovom nástupcovi – „spoluvládca“ Belšaccar.

`Prečítaj si text Dan 5,1–31. Aké dôležité duchovné posolstvá si môžeme vziať z tejto správy? Čo napokon spôsobilo Belšaccarov pád?`

Možno najsmutnejšiu a najtragickejšiu časť tejto správy nájdeme v Dan 5,22. Po tom, čo Daniel vyrozprával kráľovi príbeh o páde a obnove Nebukadnesara, povedal mu: „Ty, jeho syn Belšaccar, nemal si pokorné srdce, hoci si o všetkom vedel.“ (Dan 5,22) To znamená, že hoci Belšaccar mal možnosť poznať pravdu a možno bol dokonca aj svedkom toho, čo sa stalo Nebukadnesarovi, rozhodol sa tieto udalosti ignorovať a namiesto toho sa vydal rovnakým smerom, ktorý priniesol jeho predchodcovi toľko problémov.

Podobne ako keď Nebukadnesar postavil zlatú sochu, aj Belšaccar otvorene poprel to, čo Danielov Boh predpovedal. Tým, že židovské chrámové nádoby používal na pohanskú hostinu, chcel pravdepodobne zdôrazniť, že Babylon si podmanil Židov a teraz vlastní aj náboženské predmety ich Boha. Belšaccar sa tak snažil zdôrazniť, že je to on, kto vládne nad Hospodinom, ktorý predpovedal zánik kráľa aj mesta.

Svojím konaním Belšaccar vyjadril trúfalý vzdor voči Hospodinovi. A to aj napriek tomu, že na základe mnohých dôkazov sa mohol rozhodnúť inak. Mal dostatok poznania pravdy. Belšaccarovým najväčším problémom bolo jeho pyšné srdce.

V posledných dňoch, keď vo svete vypukne posledná kríza, dostanú všetci ľudia príležitosť spoznať pravdu. O tom, na ktorú stranu sa postavia, rozhodne ich srdce – podobne, ako to bolo v prípade Belšaccara.

**Aplikácia**

`Belšaccar poznal pravdu, no rozhodol sa ju ignorovať a nechal sa viesť pýchou a vzdorom. Sú v tvojom živote oblasti, o ktorých vieš, že ťa Boh volá k zmene, ale ty stále odolávaš? Aké kroky môžeš urobiť už dnes, aby si pokoril svoje srdce a odpovedal na Božie volanie skôr, než bude neskoro?`

---

#### Dodatečné otázky k diskuzi

`Co víme o Belšasarovi? Kdo to byl?`

`Co bylo špatného na hostině, kterou pořádal? Proč na ni nechal přinést „nádobí“ ze zbořeného Šalomounova chrámu?`

`Proč po tom všem, co zažil jeho děda, dělá Belšasar tak zásadní chybu?`

`Co se stalo během této hostiny?`

`Proč král nebral Hospodinovo zázračné varování vážně?`

`Co nám tento příběh prozrazuje o jednání nevěřících lidí v době konce?`