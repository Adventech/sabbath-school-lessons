---
title:  Kýros, Pomazaný
date:  26/06/2025
---

> <p></p>
> <sup>22</sup>V prvom roku perzského kráľa Kýra – aby sa tak splnilo Hospodinovo slovo, vyrieknuté Jeremiášom – dal Hospodin vnuknutie perzskému kráľovi Kýrovi, ktorý dal rozhlásiť po celom kráľovstve, a to i písomne: <sup>23</sup>„Takto vraví perzský kráľ Kýros: ‚Hospodin, Boh nebies, mi odovzdal všetky kráľovstvá zeme a poveril ma, aby som mu postavil dom v Jeruzaleme, ktorý je v Judsku. Ak niekto spomedzi vás pochádza z jeho ľudu, Hospodin, jeho Boh, nech je s ním a nech sa dá na cestu!‘“ (2Kron 36,22.23)

**Osobné štúdium**

Keď Kýros vyplienil mesto Babylon, roky zajatia Božieho ľudu sa skončili. Peržania dovolili Izraelitom vrátiť sa do zasľúbenej zeme a znova postaviť chrám. Za Kýra sa Perzská ríša stala najväčšou v dejinách. Historik Tom Holland to nazýva „najväčšou aglomeráciou území, akú kedy svet videl“. (HOLLAND Tom, Dominion Basic Books, Kindle Edition, s. 25)

Ako bolo u Peržanov zvykom, Kýra dokonca nazývali „Veľký kráľ“ alebo „Kráľ kráľov“.

Kýros predznamenáva, čo sa stane, keď sa Kristus vráti po svoju cirkev. On je totiž Kráľ, ktorý prichádza z východu (porovnaj s Mat 24,27), vedie vojnu proti Babylonu a oslobodzuje svoj ľud, aby konečne unikol z Babylona a vrátil sa do zasľúbenej krajiny. (Pozri Zj 19,11–16.) Preto Boh hovorí o Kýrovi ako o „svojom pomazanom “ (Iz 45,1). Tento slávny Peržan nielenže oslobodil Boží ľud, ale jeho ťaženie proti Babylonu je aj predobrazom Kristovho druhého príchodu.

`Znova si prečítaj úvodný text (2Kron 36,22.23) a pokús sa nájsť, v čom je príbeh o Kýrovi podobný príbehu o Nebukadnesarovi. V čom sa ich príbehy líša? Čo dal kráľ vyhlásiť po celom svojom kráľovstve? Ako to ovplyvnilo prvý Ježišov príchod o stáročia neskôr?`

Pôvodné poradie kníh Starej zmluvy bolo v dnešnej dobe zmenené tak, aby poslednou knihou bol Malachiáš. Pôvodne sa však Stará zmluva končila práve týmto vyhlásením Kýra. Nasledujúcim kanonickým príbehom – v nadväzujúcej Novej zmluve – by tak bolo Evanjelium podľa Matúša, ktoré sa začína narodením Krista, ktorý je anitypom (naplnením) proroctva o Kýrovi. Kým Kýros zorganizoval prestavbu pozemského chrámu, Ježiš začal svoju službu v nebeskej svätyni, ktorá vyvrcholí Jeho slávnym návratom a naším vyslobodením.

Kýros rozhodne nebol dokonalým znázornením Krista. Žiadny typ sa dokonale nezhoduje s antitypom. Musíme byť preto opatrní a neprenášať všetky detaily o Kýrovi na Krista. Napriek tomu vo všeobecnosti funguje ako typ „Spasiteľa“.

**Aplikácia**

`Je pozoruhodné, že Boh prostredníctvom pohanského kráľa takým výrazným spôsobom naplnil svoju vôľu. Hoci sa nám to na základe vonkajších okolností môže zdať nepravdepodobné, Pán napokon spôsobí, že udalosti času konca sa uskutočnia tak, ako boli prorokované. Ako sa môžeme uistiť o tejto pravde?`

---

#### Dodatečné otázky k diskuzi

`Co víme o Kýrovi? Jakou roli sehrál v osvobození Božího lidu ze zajetí?`

`„Hospodin vzbudil ducha perského krále Kýra“. Jak tomu rozumíš?`

`Co vedlo Kýra k tomu, že dal svobodu všem Židům, zajatým v Babylónu?`

`Jak je možné, že Bůh používá k prosazování svých plánu i pohanské vládce?`

`Jak nám příběh Kýra pomáhá při výkladu proroctví o vysvobození Božího lidu v době konce?`

`V čem se Kýros podobá Ježíši Kristu?`

`Bůh může promlouvat i skrze někoho, kdo se nám nejeví jako jeho typický služebník. K čemu by nás to mělo vést?`

`Jak můžeme rozpoznat, koho Bůh považuje za „svého pomazaného“?`