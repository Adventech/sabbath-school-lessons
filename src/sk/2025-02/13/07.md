---
title:  Podnety na zamyslenie
date:  27/06/2025
---

V knihe Zo slávy do tieňa si prečítajte kapitolu „Posledná noc Babylona“ (PK 522–538; ZSDT 247–254)

„Každý národ má na javisku dejín možnosť zaujať miesto na zemi, aby bolo zjavné, či plní zámer svätého Strážcu. Proroctvo predpovedá vznik a rozkvet najväčších ríš sveta – Babylona, Médsko-Perzie, Grécka a Ríma. Pri každej z týchto mocností, ako aj pri menších národoch, sa dejiny opakujú. Každé mocnárstvo má svoje obdobie skúšky, potom upadá, jeho sláva vädne a moc sa rozplynie. Kým národy odmietajú Božie zásady, rútia sa do vlastnej záhuby. Celé dejiny sprevádza zreteľné pôsobenie Božieho zámeru.“ (PK 535; ZSDT 252.253)

V Jeremiášovi 18 prorok pozoruje hrnčiara, ktorý robí to, čo každý hrnčiar: formuje a tvaruje to, na čom práve pracuje. Tento obraz hrnčiara formujúceho hlinu Boh používa na vysvetlenie princípu podmienenosti v biblických proroctvách. A aby sme si boli istí, že rozumieme, Hospodin prostredníctvom Jeremiáša hovorí toto: „7Raz pohrozím niektorému národu alebo niektorému kráľovstvu, že ho vykorením a zničím. 8Ak sa však ten národ odvráti od zla, ktoré som mu vyčítal, potom upustím od nešťastia, ktoré som mu zamýšľal urobiť. 9Inokedy zas oznámim niektorému národu alebo kráľovstvu, že ho znova vybudujem a vysadím. 10Ak však bude robiť, čo je predo mnou zlé a nebude ma poslúchať, vtedy oľutujem to dobro, čo som mu zamýšľal urobiť.“ (Jer 18,7–10)

**Námety na spoločné uvažovanie**

`Zamyslite sa nad Ježišovým výrokom, že súd bude pre Ninive ľahší ako pre Boží ľud, ktorý sa vzdialil od pravdy. (Pozri Mat 12,39–42.) Aké ponaučenie môže Božia cirkev vyvodiť z tohto varovania?`

`Všimnite si vyjadrenie, že s každou nasledujúcou ríšou sa „dejiny opakujú“ (PK 535; ZSDT 252). Aké prepojenie sa dá nájsť medzi všetkými ríšami uvedenými v proroctvách? Akým spôsobom nasledovali rovnakú prorockú cestu? Ako sa po tejto prorockej ceste uberá dnešný svet?`

`Uvažujte o tom, že to často nie je myseľ, intelekt, čo bráni ľuďom kráčať cestou viery, ale ich srdce. Ako môže toto poznanie ovplyvniť spôsob, akým vydávate svedectvo iným?`

Západ slnka: 20.52

---

#### Dodatečné otázky k diskuzi

`Co tě v tomto týdnu nejvíce zaujalo na této lekci?`

`Pomohly ti tyto lekce získat lepší vztah k proroctvím? Poděl se o to s námi.`

`Jak se díváš do budoucna? Převažuje strach nebo těšení se? Proč,`

`Kterou myšlenku z dnešní diskuze by sis chtěl zapamatovat? Čím tě oslovila?`