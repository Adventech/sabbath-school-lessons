---
title:  „Musíš opäť prorokovať“
date:  01/05/2025
---

> <p></p>
> <sup>8</sup>Tu hlas, ktorý som počul z neba, znova ku mne prehovoril a povedal: „Choď, vezmi otvorenú knihu z ruky anjela, čo stojí na mori a na zemi.“ <sup>9</sup>Pristúpil som k anjelovi a povedal som mu, aby mi tú knižku dal. Odpovedal mi: „Vezmi a zjedz ju; v žalúdku ti zhorkne, ale v ústach bude sladká ako med.“ <sup>10</sup>A vzal som knižku z ruky anjela a zjedol som ju. V ústach bola sladká ako med, ale keď som ju zjedol, zhorkla mi v žalúdku. <sup>11</sup>Tu mi povedal: „Musíš opäť prorokovať o mnohých ľuďoch, národoch, jazykoch a kráľoch.“ (Zj 10,8–11)

**Osobné štúdium**

Cirkev ostatkov sa zrodila v Novom svete, presne tam, kam v sedemnástom a osemnástom storočí utekali ľudia túžiaci po náboženskej slobode. Vzhľadom na dlhotrvajúce náboženské a politické prekážky, ktoré existovali v iných častiach sveta, je nepravdepodobné, že by toto hnutie tak rýchlo a s takou mocou povstalo na nejakom inom mieste než v novej krajine, z ktorej sa neskôr stali Spojené štáty.

`Prečítaj si text Zj 10,1–11, ktorý opisuje zrod hnutia ostatkov. Vyhľadaj v týchto veršoch niektoré prvky, o ktorých sme hovorili (napríklad „národy“, zem a more). Bez toho, aby sme do tohto textu vkladali svoje vlastné myšlienky, čo sa z týchto veršov môžeme dozvedieť a naučiť?`

Anjel volá mohutným hlasom, podobne ako to robia traja anjeli zo Zjavenia 14 a anjel zo Zjavenia 18. V dejinách ide o veľmi naliehavý moment. Začína sa totiž dielo cirkvi ostatkov adresované mnohým ľuďom, národom, jazykom a kráľom (Zj 10,11).

Anjel drží „knižku“ (gr. biblaridion, doslova „malý zvitok“) – pravdepodobne knihu Daniel (pozri Dan 12,4) –, ktorá je otvorená po prvýkrát po mnohých generáciách. Anjel stojí jednou nohou na mori a druhou na zemi. Môže to vyjadrovať myšlienku, že posolstvo je určené pre celú zem (Starý aj Nový svet) v zemepisnom zmysle. Tento obraz však môže vyjadrovať aj to, že ide o posolstvo adresované všetkým národom: teda ľuďom, ktorí žijú na zemi, aj tým, ktorí žijú v mori „pohanov“.

Svet konečne ožiari Božia sláva a každý bude môcť počuť posolstvo zo Zjavenia 14 učené pre čas konca. Podobne ako v prípade Izraela je poslaním cirkvi ostatkov kázať evanjelium „po celom svete na svedectvo všetkým národom. A potom príde koniec.“ (Mat 24,14)

Boh posúva ľudské dejiny k ich veľkému záveru. Bude to znamenať nielen koniec ľudských ríš a vlád, ale aj večnú vládu Krista na Božom tróne. Už v knihe Daniel Biblia úplne jasne, bez akýchkoľvek pochybností hovorí, že všetky pozemské kráľovstvá budú vykorenené. Po týchto ríšach a ich ohavnom dejinnom dedičstve nezostane ani stopy, pretože ich nahradí večné Božie kráľovstvo (Dan 2,34.35.44.45). Bude to kráľovstvo, kde hriech, utrpenie, choroba, zlo a smrť už nikdy nepovstanú (Zj 21,1–4).

**Aplikácia**

`Proroctvá z Daniela 2 a 7 veľmi presne predpovedali vzostup a pád všetkých spomenutých svetských ríš. Ide o úžasnú presnosť, ak si uvedomíme, kedy vznikla kniha Daniel. V čom nám toto posolstvo môže pomôcť dôverovať Bohu aj v súvislosti so zasľúbením o večnom a spravodlivom kráľovstve nášho Boha?`

---

#### Dodatečné otázky k diskuzi

`Proč se nemáme bát lidem vyprávět o tom, co nám prozrazují proroctví?`

`Proroctví Janovi v ústech chutnala jako med, ale v žaludku mu zhořkla. Jak tomu rozumíš?`

`Co považuješ za nejdůležitější poselství, které máme pro lidi?`

`Jaké nebezpečí nám hrozí, když při výkladu těchto proroctví zapomeneme na roli, jakou v dějinách hraje Ježíš?`

`Snažíš se lidem vyprávět o Ježíši a o tom, co nás čeká? Co ti v tom brání?`

`S jakým výkladem proroctví se v církvi setkáváš? S tím, který tě přivádí blíž k Bohu, nebo s tím, který jen straší a Ježíš v něm nehraje žádnou roli?`

`Co můžeme udělat, aby se lidé v proroctvích setkali s milujícím Bohem?`