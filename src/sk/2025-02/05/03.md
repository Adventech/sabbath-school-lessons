---
title:  Daniel 2
date:  28/04/2025
---

> <p></p>
> <sup>31</sup>Ty, kráľ, videl si akúsi mohutnú sochu. Tá socha bola veľká a jej lesk bol veľmi silný; stála pred tebou a jej výzor naháňal strach. <sup>32</sup>Jej hlava bola z rýdzeho zlata, prsia a ramená zo striebra, brucho a bedrá z bronzu. <sup>33</sup>Jej nohy boli zo železa a chodidlá čiastočne zo železa a čiastočne z hliny. <sup>34</sup>Díval si sa, až sa bez zásahu rúk odštiepil kameň a zasiahol chodidlá sochy, čo boli zo železa a z hliny, a rozdrvil ich. <sup>35</sup>Potom sa železo, hlina, bronz, striebro a zlato naraz rozdrvili a boli ako plevy z letnej holohumnice; zdvihol ich vietor a nikde sa už nenašli. Z kameňa, čo zasiahol sochu, stal sa veľký vrch a zaplnil celú zem. (Dan 2,31–35)

**Osobné štúdium**

Stalo sa to počas babylonského zajatia. Práve vtedy Boh prostredníctvom proroka Daniela predstavil najpútavejšie opisy, aké máme o vzťahu medzi Jeho ľudom a kráľovstvami tohto sveta. Jeho ľud už nebol nezávislou entitou. Boží ľud teraz už len prijímal následky vlastných rozhodnutí. (A možno sa z nich snažil poučiť.)

`Úvodný text (Dan 2,31–35) prináša rozsiahly panoramatický pohľad na svetové dejiny až do konca vekov. Aké dôležité pravdy sa môžeme naučiť z tohto úžasného proroctva?`

Na konci devätnásteho storočia z mnohých ľudí vyžarovala nová dôvera v ľudský pokrok. Napríklad Svetová výstava v Paríži (1900) bola pozoruhodnou prehliadkou optimistického pohľadu na budúcnosť. Všetci verili, že očividný a často dychberúci technologický a vedecký pokrok pomôže konečne vyriešiť aj tie najhoršie problémy ľudstva. Vstup do dvadsiateho storočia vnímali mnohí myslitelia s neskrývaným optimizmom. Boli presvedčení, že osvietenské ideály – medzi ktoré patrili ľudská dokonalosť a sila rozumu – prinesú ľudstvu novú, úžasnú éru.

Prvá svetová vojna však tieto sny rýchlo zničila. Do konca dvadsiateho storočia v rôznych vojnách zahynulo viac ako dvesto miliónov ľudí. Možno sme pokročili v technologickom zmysle, ale určite nie v morálnom. Aby sme parafrázovali slová Martina Luthera Kinga, máme neomylné strely, ale pomýlených ľudí. A to je naozaj desivá kombinácia.

Mnohí študenti proroctiev si všimli, že kovy spomenuté v Danielovi 2 sú zoradené podľa svojej hodnoty zostupne: zlato sa znehodnocuje na striebro, striebro na mosadz a mosadz na železo, až kým sa celý obraz neskončí železom a hlinou.

Charles Darwin, Karl Marx a ďalší myslitelia devätnásteho storočia sa nás pokúšali presvedčiť, že ľudstvo nejakým spôsobom smeruje nahor a vpred – že sa biologicky a sociálne vyvíjame. Je pravda, že v niektorých smeroch sa ľudská existencia naozaj zlepšila (aspoň na hmotnej úrovni). Kto sa však zameria na spôsob, akým je dnešný svet spravovaný, a na rozhodnutia, ktoré sa v ňom prijímajú, ten asi ťažko bude hľadieť do budúcnosti s bezbrehým optimizmom v súvislosti s mierom, bezpečnosťou a prosperitou.

**Aplikácia**

`Ježiš varoval: „Budete počuť správy o vojnách a chýry o bojoch. ... Lebo povstane národ proti národu a kráľovstvo proti kráľovstvu, miestami bude hlad a zemetrasenia.“ (Mat 24,6.7) Tieto varovania znejú vážne. V čom pre nás môžu byť zdrojom útechy?`

---

#### Dodatečné otázky k diskuzi

`Bůh králi Nebúkadnesarovi prorocký sen. Proč to udělal?`

`Jak reagoval babylónský král, když mu byl předložen výklad snu?`

`Lidé rádi věří tomu, že se „lidstvo“ díky vědě začne „morálně posouvat“ vzhůru. Co si o tom myslíš ty?`

`Co nás dějiny učí o tom, jaký je člověk, když opustí Boha a jeho zásady?`

`Jak hodnotíš úroveň současné společnosti a její morálky?`

`Má smysl se snažit žít v souladu s Božím zákonem, když je svět tak zkažený? Proč?`