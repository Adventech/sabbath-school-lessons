---
title:  Rút a Ester
date:  07/06/2025
---

### Texty na tento týždeň
Rút 1,1–5; Rút 2,5–20; Jób 1,6–11; Mat 4,8.9; Est 3,1–14; Zj 12,14–17

**Úvodný text**
> Keď kráľ videl kráľovnú Ester stáť na nádvorí, získala si jeho priazeň. Kráľ vystrel k Ester zlaté žezlo, ktoré držal v ruke. Ester pristúpila a dotkla sa hlavice žezla. (Est 5,2)

Tento týždeň pokračujeme v skúmaní príbehov, ktoré predznamenávajú udalosti času konca. Prostredníctvom udalostí a ľudí zo skutočného života nám Boh pomáha vidieť, aký je Jeho pohľad. Pomáha nám tiež pochopiť, ako vykladať neskoršie proroctvá, ktoré majú posilniť našu vieru.

Tento týždeň sústredíme našu pozornosť na dve dôležité ženy, ktorých príbehy sa dotkli sŕdc nespočetných generácií: Rút a Ester. Rút je vdova, bez majetku, ktorá nájde nádej v stretnutí s láskavým Boazom, jej príbuzným vykupiteľom. Ich manželstvo sa pre veriacich stalo obľúbeným príbehom lásky, pretože zrkadlí Kristovu lásku k nám. Ester je mladé dievča žijúce v cudzej krajine, ktoré sa dozvie o sprisahaní smerujúcom k zničeniu jej ľudu. Ester sa ocitne uprostred drámy, ktorá rozpráva príbeh o záchrane jej ľudu.

V proroctvách žena symbolizuje Božiu cirkev. Tento symbol nám okrem iného pomáha pochopiť, ako Boh vníma svoj ľud. Preskúmame spoločne biblické správy o týchto dvoch ženách, ktorých životné okolnosti boli zvečnené v Božom slove, a pokúsime sa vyvodiť z ich skúseností ponaučenie pre nás.

**Osnova lekcie**

Pri štúdiu ďalšej lekcie sa zameriame na starozmluvné príbehy dvoch žien, Rút a Ester, ktoré možno vnímať ako mocné obrazy veľkého Božieho plánu záchrany Jeho detí a víťazstva nad silami zla a hriechu, ako ich predpovedajú biblické proroctvá.

Predobrazné posolstvo príbehu knihy Rút

- Rút 1,5–1: Obraz ľudskej stratenosti (nedeľa)
- Rút 2,5–20: Obraz dôležitosti Vykupiteľa (pondelok)
- Rút 4: Obraz jediného možného Vykupiteľa (utorok)

Predobrazné posolstvo príbehu knihy Ester

- Est 3,1–14: Obraz veľkého nepriateľa Božích detí (streda)
- Est 4–9: Obraz Božej záchrany v pravý čas (štvrtok)

---

#### Dodatečné otázky k diskuzi

`Jakou roli měly ženy v biblických dobách (nejen) v pohanských národech?`

`Jak se na roli ženy dívá Bible?`

`Žena je v Bibli symbolem církve – Kristovy nevěsty. Co nám chce Bůh tímto přirovnáním sdělit?`

`Co pro tebe znamená fakt, že tě Ježíš miluje stejně, jako muž svou nevěstu?`

`K čemu nás poznání Boží lásky k nám motivuje?`