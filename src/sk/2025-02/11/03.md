---
title:  Rút a Boaz
date:  09/06/2025
---

> <p></p>
> <sup>10</sup>Vtedy Rút padla tvárou na zem, poklonila sa a povedala: „Čím som si získala tvoju priazeň, že sa ma ujímaš, hoci som cudzinka?“ <sup>11</sup>Boaz jej odvetil: „Oznámili mi všetko, čo si po smrti svojho muža urobila pre svoju svokru, ako si opustila otca, matku i rodnú krajinu a šla si medzi ľud, ktorý si predtým nepoznala. <sup>12</sup>Nech ti Hospodin odplatí tvoj skutok a nech ťa hojne odmení Hospodin, Boh Izraela, ku ktorému si prišla, aby si uňho našla útočisko.“ (Rút 2,10–12)

**Osobné štúdium**

Noémi žiadala, aby sa jej meno zmenilo na Mara. To všetko pre bolesť a trpkosť, ktoré vstúpili do jej života (pozri Rút 1,20). Náš vzťah so Stvoriteľom sa nenapraviteľne poškodil hriechom vzbury, čím sme sa prepadli do duchovnej chudoby. Naše vyhliadky sú pochmúrne a život trávime zbieraním „paberkov“. Žijeme z kúskov radosti, ktoré sa stále dajú nájsť v padlom svete. To všetko sa však zmení vo chvíli, keď urobíme pozoruhodný objav: Boh na nás nezabudol.

`Prečítaj si text Rút 2,5–20. Aký kľúčový moment prináša tento príbeh? Prečo Noémino zistenie identity ich dobrodinca bolo takou dobrou správou?`

Bez pomoci rodiny svojho zosnulého manžela Elimelecha nemala Noémi nárok na pôdu. Dúfala, že sa Rút vydá za blízkeho príbuzného svojho zosnulého manžela a narodí sa jej dieťa v Elimelechovom mene. Boh urobil v Izraeli opatrenie, aby jednotlivci mohli získať späť svoje dedičstvo v zasľúbenej krajine. Na vykúpenie Elimelechovho dedičstva bol potrebný blízky príbuzný. Boaz nebol len láskavý hospodár, bol príbuzným Elimelecha, ktorý mohol pre Noémi a Rút vykúpiť pôdu po ich manželovi a otcovi.

Zistenie, že Boaz bol nielen dobrosrdečný a veľkorysý, ale aj príbuzný, bolo tou najlepšou možnou správou. Chudoba, v ktorej sa tieto dve ženy ocitli, nemusela trvať večne.

Kresťania už dávno pochopili, že Boaz je predobrazom Krista, ktorý nie je len naším Stvoriteľom, ale rozhodol sa stať aj naším príbuzným, skutočným človekom z mäsa a kostí. Práve preto sa v Písme opakovane nazýva „Syn človeka“ (Mat 12,8; Mar 8,31; Luk 22,22; Ján 3,14).

Príliš veľa ľudí uvažuje o Bohu ako o surovom a cynickom Vládcovi: Boh nás možno pustí do neba, ak zaškrtneme všetky požadované políčka v morálnom dotazníku. Nebude to však z Jeho strany žiadny láskavý krok, pretože sa síce do neba dostaneme splnením technických požiadaviek, ale bude to viac-menej proti Jeho vôli.

Obraz Krista zjavený prostredníctvom Boaza je však úplne iný a popiera vyššie zmienené predstavy. Bohu na nás záleží, túži po nás a aj napriek našej obrovskej duchovnej chudobe nás túži prijať za svoju nevestu.

**Aplikácia**

`Uvažuj o tom, že Stvoriteľ sa nielen stal súčasťou svojho vlastného stvorenstva, ale potom za neho aj zomrel. Ako by mala táto úžasná pravda ovplyvniť náš pohľad na našu vlastnú existenciu?`

---

#### Dodatečné otázky k diskuzi

`Jaký „příbuzenský vztah“ byl mezi Bóazem a Rút?`

`Noemi prohlásila, že Bóaz je jejich „zastáncem“. Co to tehdy znamenalo?`

`Noemi je uvedena v Ježíšově rodokmenu. O čem to vypovídá?`

`V čem se Bóaz podobá Ježíši?`

`Ježíš je naším „zastáncem“. Co to pro tebe znamená?`