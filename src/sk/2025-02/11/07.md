---
title:  Podnety na zamyslenie
date:  13/06/2025
---

V knihe Na úsvite dejín si prečítajte kapitolu „Prvý izraelský kráľ“ (PP 603.615; NÚD 296–302).

„Satan vyvolá nenávisť proti menšine, ktorá odmieta prijať čisto ľudské ustanovenia a tradície. Nejeden z významných a slávnych mužov sa pripojí k bezbožnému davu a zámožní aj vzdelaní pohrdnú Božím ľudom. Spoja sa proti nemu vládcovia a, žiaľ, i nejeden z kazateľov a členov cirkvi. Slovom, písmom, hrozbami a posmechom sa budú usilovať vyvrátiť pravú vieru. Falšovaním pravdy a zlomyseľnými výzvami budú v ľuďoch roznecovať vášne. Pretože svoje správanie proti zástancom soboty nebudú môcť obhájiť biblickým Napísané je, v snahe vyvážiť tento nedostatok sa uchýlia aj k násiliu. V úsilí o obľubu a priazeň nejeden zákonodarca vyhovie žiadostiam o uzákonenie svätenia nedele. Bohabojní však nemôžu uznať také ustanovenie, ktoré protirečí Božiemu Desatoru. V tomto ringu sa bude odohrávať veľký boj medzi pravdou a bludom. O jeho výsledku nemusia byť nijaké pochybnosti, lebo ako v čase Ester a Mordochaja, Hospodin aj dnes obháji svoju pravdu i svoj ľud.“ (PK 605.606; ZSDT 286.287)

**Námety na spoločné uvažovanie**

`Prečo si myslíš, že Boh dovoľuje svojmu ľudu prechádzať cez ťažké obdobia? Aký to má zmysel?`

`Ako sa veriaci človek môže pripravovať na potenciálne ťažkosti, ktoré môžu nastať pre jeho vernosť Kristovi? Kde môžeme nachádzať nádej uprostred ťažkostí?`

`Z čoho podľa vás vyplýva sústredenosť na bolestné a komplikované posolstvá proroctiev? Čo môžeme urobiť preto, aby sme nezabudli vnímať dobré správy, ktoré sa nachádzajú v rovnakých proroctvách?`

`Po prečítaní Zjavenia za vami príde priateľ a zdôverí sa, že má z tej knihy „hrôzu“. Aký prístup by ste použili, aby ste mu pomohli nielen knihu jasnejšie pochopiť, ale aj nájsť v jej posolstve nádej?`

`„Nie som presvedčený, že ma Boh miluje alebo chce. Keby si vedel, čo som urobil, pochopil by si prečo.“ Ako by ste reagovali na tieto slová? Ako by vašu odpoveď mohli ovplyvniť príbehy Rút a Ester?`

Západ slnka: 20.48