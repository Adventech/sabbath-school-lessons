---
title:  Na taký čas, ako je tento
date:  12/06/2025
---

> <p></p>
> <sup>13</sup>Mordochaj odkázal Ester: „Nemysli si, že so svojím životom vyviazneš v kráľovskom paláci jediná zo všetkých Židov. <sup>14</sup>Ak budeš v tejto chvíli mlčať, úľava a záchrana príde Židom odinakiaľ, ale ty a tvoja rodina zahyniete. Ktovie, či si nedosiahla kráľovskú hodnosť práve pre takú chvíľu, ako je táto?“ (Est 4,13.14)

**Osobné štúdium**

Niektorí veriaci majú nešťastný sklon zaoberať sa tým rozmerom biblických proroctiev, ktorý hovorí o utrpení a treste. Áno, pred nami sú ťažké časy. Ale bolo by chybou prehliadať pri štúdiu proroctiev zasľúbené rozuzlenie veľkého sporu a namiesto toho upriamiť všetku pozornosť na strach a ťažkosti. Boh neprikrášľuje budúcnosť a o udalostiach, ktoré sa odohrajú medzi súčasnosťou a budúcnosťou, komunikuje otvorene a úprimne. Je preto vždy dôležité prečítať každý príbeh až do konca.

V proroctvách existuje všeobecný model prostredníctvom ktorého Boh odhaľuje pravdu o ťažkostiach a problémoch spôsobených našou ľudskou vzburou. Áno, Boh veľmi jasne ukazuje následky hriechu. Potom však otvorene poukazuje na nádej. Mnohí sa pri štúdiu proroctiev zameriavajú na predpovede záverečnej krízy – „čas Jákobovho súženia“ – a sú naplnení strachom a obavami. Je nepochybné, že záverečné chvíle nebudú pre Boží ľud ľahké. Ale tak ako je spoľahlivá predpoveď času súženia, je spoľahlivé aj zasľúbenie vyslobodenia.

V Zjavení 12 diabol s nenávistnou pomstou prenasleduje Kristovu nevestu. Boh však zasahuje, aby ju zachránil. Aj v príbehu Ester vystupuje nádherná kráľovná, ktorá zohrá ústrednú úlohu vo vzniknutej dráme a Boh ju mocne použije na záchranu svojho ľudu.

`Prečítaj si texty Est 4,13.14; Est 5,1–3 a Est 9,20–28. Aké ponaučenie si môžeme vziať z týchto pasáží v súvislosti s našou situáciu v záverečných chvíľach dejín zeme?`

Boh dal povstať svojej cirkvi ostatkov pre konkrétny okamih v dejinách. Keď sa 1260 dní temného stredoveku chýlilo ku koncu, Boh vyviedol svoju nevestu z úkrytu (porovnaj so Zj 12,14), aby svetu odovzdala svoje posledné posolstvo milosrdenstva: posolstvo troch anjelov. Sme tu „práve pre takú chvíľu, ako je táto“ (Est 4,14).

Ester zistila, že nie je sama, kto čelí prenasledovaniu rozpútanému proti jej ľudu Hamánom. Podarilo sa jej nájsť priazeň u kráľa a jej ľud bol nakoniec oslobodený. Ani my nie sme sami, keď vstupujeme do posledných okamihov dejín zeme – Kráľ je na našej strane a Boží ľud bude tiež oslobodený.

**Aplikácia**

`Pre Boží ľud sa v príbehu Ester napokon všetko skončilo dobre. Nie vždy sa však problémy vyriešia takto úspešne. Prečo sa potrebujeme na ťažkosti pozerať z dlhodobého hľadiska? Ako si v zložitej situácii môžeme zachovať nádej, ktorú máme v Kristovi?`

---

#### Dodatečné otázky k diskuzi

`Co víme o královně Ester? Jak se vlastně stala královnou?`

`K čemu Mordokaj vybízel Ester, když Haman přišel s plánem zničení Židů?`

`Mordokaj Esteře řekl: „Právě pro chvíli, jako je tato!“ Co tím chtěl říci?`

`Proč se Ester zpočátku bránila přijmout úkol, který jí svěřil Mordokaj?`

`Jak zareagoval král, když před něho bez ohlášení vstoupila nová královna?`

`Jaký závěr má tento příběh? Kdo byl zachráněn a kdo zemřel?`

`Myslíš, že i my máme úkol „právě pro tuto chvíli“? Jaký?`

`Jak nám tento příběh dodává odvahu pro události „doby konce“? Proč?`