---
title:  Podnety na zamyslenie
date:  06/06/2025
---

V knihe Na úsvite dejín si prečítajte kapitolu „Potopa“ (PP 90–104; NÚD 38–44).

„Veľkňaz Józua nemôže pred satanovými žalobami obhájiť ani seba, ani svoj ľud. Netvrdí, že ľud sa nedopustil chýb. V špinavom rúchu, ktoré znázorňuje ľudskú hriešnosť, stojí tu veľkňaz ako zástupca ľudí pred anjelom, vyznáva ich vinu a poukazuje na ich pokánie a pokoru. Spolieha sa na milosť odpúšťajúceho Vykupiteľa a vierou sa odvoláva na Božie zasľúbenia. ... Satan nežaluje na tých, ktorí hľadajú Pána, pre ich hriechy. On sa teší z ich povahových nedostatkov, lebo vie, že nad nimi zvíťazí len vtedy, keď prestupujú Boží zákon. Jeho žaloby pramenia z nepriateľstva voči Kristovi. Plánom vykúpenia Ježiš marí satanovu nadvládu nad ľuďmi a zachraňuje ich z jeho moci. ... Nikto z ľudí sa pred útokmi nepriateľa neubráni vlastnou silou. Pred Bohom človek stojí v poškvrnenom rúchu a vyznáva svoje hriechy. Ježiš však účinne obhajuje všetkých, ktorí sa kajajú a veria v neho. Kristus ich chráni a žalobcu poráža presvedčivým dôkazom Golgoty. Dokonalá poslušnosť Božiemu zákonu mu dáva všetku moc na nebi i na zemi. To on sa prihovára u svojho Otca za hriešnika a prosí preň o milosť a odpustenie.“ (PK 583–586; ZSDT 275–277)

**Námety na spoločné uvažovanie**

`Ježiš povedal svojim učeníkom, že sú vo svete, ale nie zo sveta. (Pozri Ján 15,19 a 17,14–16.) Ako nájsť správnu rovnováhu medzi zodpovednosťou osloviť skazený svet a nutnosťou „chrániť sa pred poškvrnou sveta“? (Jak 1,27)`

`Čo nás učí Noachova verejná služba pred potopou o spôsobe, akým prebieha veľký spor? V čom zohrávame rovnakú úlohu ako kedysi Noach?`

`Predtým, ako Boh pohltí hriešnikov ohňom z neba (ako to urobil so Sodomou), vzkriesi ich z mŕtvych a dovolí satanovi, aby s nimi na krátky čas pracoval (Zj 20,7–9). Prečo je podľa teba tento krok súčasťou Božieho plánu skôr, ako Boh dá všetko do poriadku?`

`Keď uvažujete o príbehoch, ktoré sme študovali tento týždeň, aké varovania nachádzate pre svoj vlastný život? Čo vás tieto príbehy učia o vašej nádeji v Kristovi?`

Západ slnka: 20.43

---

#### Dodatečné otázky k diskuzi

`Co tě nejsilněji oslovilo během tvého osobního studia této lekce?`

`Která myšlenka z citátu EGW je pro tebe zajímavá? Proč?`

`Co se můžeme učit od lidí, kteří měli pocit, že stojí na „přelomu věků“?`

`Která myšlenka z naší diskuze tě nejvíce zaujala? Proč?`