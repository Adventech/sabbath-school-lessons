---
title:  Nám, ktorých zastihol koniec vekov
date:  31/05/2025
---

### Texty na tento týždeň
Zj 6,12–17; Mat 24,36–44; 1Moj 6,1–8; 2Pet 2,4–11; 1Moj 18,17–32; Dan 7,9.10

**Úvodný text**
> 11Toto sa im stalo výstrahou a nám, ktorých zastihol koniec vekov, to bolo napísané ako napomenutie. 12A tak ten, kto si myslí, že stojí, nech si dáva pozor, aby nepadol. (1Kor 10,11.12)

V Písme nachádzame mnoho správ o Božom ľude, ktoré poukazujú na budúce udalosti a ktoré obsahujú kľúče pomáhajúce pochopiť „prítomnú pravdu“. Niektoré z týchto opisov hovoria o udalostiach času konca s prekvapivými podrobnosťami. To nám poskytuje širší základ pre jasné pochopenie proroctiev kníh Daniel a Zjavenie.

Boh môže vo svojej dokonalosti usmerňovať udalosti, ktoré sa stanú v posledných dňoch a ktoré zjavil prorokom – a to bez toho, aby zasahoval do slobodnej vôle a svedomia jednotlivcov. Nová zmluva sa pri opise záverečných udalostí sveta odvoláva na niektoré očividné epizódy minulosti, napríklad potopu alebo príbeh spojený so Sodomou a Gomorou. Iné príbehy potrebujeme skúmať podrobnejšie, aby sme objavili pravdy, ktoré nám prostredníctvom nich Božie slovo zjavuje.

V nasledujúcich lekciách sa budeme venovať štúdiu niekoľkých kľúčových príbehov, aby sme zistili, čo nám môžu povedať o udalostiach, ako je druhý príchod, vyšetrovací súd, záverečná kríza a podobne. V tom všetkom bude Kristus stáť v strede nášho hľadania. On totiž musí byť základom, ako aj konečným cieľom všetkej našej snahy pochopiť proroctvá.

**Osnova lekcie**

Pri štúdiu desiatej lekcie sa sústredíme na niektoré výrazné starozmluvné príbehy, ktoré môžeme v súvislosti s neskorším novozmluvným prorockým výhľadom vnímať ako predobrazy ukazujúce na problémy „poslednej doby“.

- Mat 24,37–39; 2Pet 3,3–5: Paralela s dobou Noacha a súdom nad predpotopným svetom (nedeľa a pondelok)
- Júda 1,5–8: Paralela so súdom nad Sodomou a Gomorou (utorok a streda)
- Daniel 7: „Syn človeka“ ako naša istota na súde (štvrtok)

---

#### Dodatečné otázky k diskuzi

`Jak rozumíš termínu „přelom věků“? Co to je?`

`Na co si podle apoštola Pavla máme dávat pozor?`

`Už sis někdy myslel, že „stojíš“? Jak to dopadlo?`

`V jakých situacích nám nejvíce hrozí „pád“?`

`Proč je třeba, aby se nám při výkladu proroctví, nevytratil Ježíš?`