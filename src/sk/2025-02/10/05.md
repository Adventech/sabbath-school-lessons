---
title:  Sudca celej zeme
date:  04/06/2025
---

> <p></p>
> <sup>22</sup>Muži sa odtiaľ odobrali a šli do Sodomy, Abrahám ešte stále stál pred Hospodinom. <sup>23</sup>Pristúpil bližšie a pýtal sa: „Naozaj chceš zahubiť spravodlivého s bezbožným? <sup>24</sup>Keby bolo v meste päťdesiat spravodlivých, zahubil by si ich a neodpustil by si mestu pre tých päťdesiatich spravodlivých, čo sú v ňom? <sup>25</sup>Niečo také predsa neurobíš, aby si s bezbožným usmrtil aj spravodlivého. Potom by spravodlivý bol ako bezbožný? Niečo také predsa neurobíš. Či ten, čo súdi celú zem, nebude konať spravodlivo?“ (1Moj 22–25)

**Osobné štúdium**

Tesne pred zničením Sodomy sa na planinách Mamre odohral zvláštny príbeh. Boh sa zjavuje Abrahámovi v sprievode dvoch anjelov. Keď ich Abrahám uvidí, pozve nebeských návštevníkov najesť sa. Práve vtedy Boh zasľubuje, že Abrahám a Sára budú mať syna, ktorý povedie k Mesiášovi. Ježiš skutočne pochádzal z Abrahámovho potomstva (porovnaj s Gal 3,16). Potom sa dej zrazu zvrtne k téme skazených miest na rovine.

`Prečítaj si text 1Moj 18,17–32. Čo sa z týchto veršov dozvedáme o Božom charaktere a spôsobe, akým sa v konečnom dôsledku plánuje vysporiadať so zlom na našej planéte?`

Boh nám nedlží vysvetlenie svojho konania. Rozhodol sa však nezakrývať svoje pohnútky a plány. „Veru neurobí Pán, Hospodin, nič bez toho, aby nezjavil svoj zámer svojim služobníkom, prorokom.“ (Am 3,7)

Predtým, ako Boh zničí Sodomu a Gomoru, vyhlasuje, že jediná správna vec, ktorú treba urobiť, je informovať Abraháma o tom, čo sa má stať a čoho bude onedlho svedkom.

Boh zostáva s Abrahámom, kým dvaja anjeli idú do skazeného mesta, aby odtiaľ vyviedli tých, čo budú dbať na ich varovanie. V tejto súvislosti si určite spomenieme na anjelov z proroctiev, ktorí konajú rovnakú úlohu v posledných dňoch, keď volajú tých z Božieho ľudu, ktorí žijú v Babylone, aby z neho vyšli (Zj 14,6–12; Zj 18,1–4). Keď zaznieva posledné varovanie, Boh diskutuje s Abrahámom o tom, čo sa má stať, a ochotne sa podrobuje patriarchovým otázkam.

Abrahám hovorí: „Niečo také predsa neurobíš, aby si s bezbožným usmrtil aj spravodlivého. Potom by spravodlivý bol ako bezbožný? Niečo také predsa neurobíš. Či ten, čo súdi celú zem, nebude konať spravodlivo?“ (1Moj 18,25) Abrahám neskúma len prípad Sodomy, ale skúma aj Boží charakter. Aj Boh otvára nebeské záznamy (Zj 20,4.11–15) a umožňuje nám preskúmať dôkazy predtým, ako zošle na zem zničujúci oheň. Budeme mať teda tisíc rokov na to, aby sme dostali odpovede na množstvo otázok, ktoré zatiaľ zostávajú nezodpovedané.

**Aplikácia**

`Skôr ako Boh vynesie konečný súd nad stratenými, dáva nám tisíc rokov, aby sme pochopili, čo sa komu stane a prečo. Čo sa z toho dozvedáme o Božom charaktere? Prečo je dôležité, že Boh je otvorený skúmaniu zo strany stvorených bytostí, ktoré sú však od Neho úplne závislé a ktoré nemajú žiadny prirodzený nárok poznať tieto veci?`

---

#### Dodatečné otázky k diskuzi

`Proč se Bůh cestou do Sodomy a Gomory zastavil u Abrahama?`

`Jak Abraham reaguje, když se dozví o soudu nad Sodomou?`

`Proč Abraham smlouvá s Bohem o záchranu toho hříšného města?`

`Jak Bůh reagoval na Abrahamovo smlouvání? Co nám tím odhaluje?`

`Co se můžeme od Abrahama naučit o tom, jak máme vnímat i ty, kteří se možná smějí naší víře a žijí nemorálním životem?`

`Jakým soudcem bys byl ty, kdybys měl rozhodovat na Božím soudu? Proč?`

`Jsi rád, že i  tvým soudcem bude Bůh?`

`Kolik času nám poskytne Ježíš ve svém království, abychom nejen pochopili, ale i uznali, že Boží soud je spravedlivý?`