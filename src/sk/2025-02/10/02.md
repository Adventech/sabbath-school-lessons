---
title:  Hnev Baránka
date:  01/06/2025
---

> <p></p>
> <sup>12</sup>Keď otvoril šiestu pečať, videl som, že nastalo veľké zemetrasenie, slnko sčernelo ako srstené vrece a mesiac bol celý ako krv, <sup>13</sup>nebeské hviezdy padali na zem, ako keď figovník zmietaný veľkým vetrom zhadzuje svoje nezrelé zimné plody. <sup>14</sup>Nebo sa stiahlo ako zvitok a všetky vrchy i ostrovy sa pohli zo svojich miest. <sup>15</sup>Králi zeme, veľmoži, vojvodcovia, boháči, mocnári i všetci otroci aj slobodní sa ukryli do jaskýň a medzi bralá vrchov.<sup>16</sup>A volali vrchom a bralám: „Padnite na nás a ukryte nás pred tvárou Sediaceho na tróne a pred hnevom Baránka, <sup>17</sup>lebo nadišiel veľký deň ich hnevu. A kto môže obstáť?“ (Zj 6,12–17)

> <p></p>
> <sup>37</sup>Lebo ako bolo za dní Noacha, tak bude aj pri príchode Syna človeka. <sup>38</sup>Ako totiž v dňoch pred potopou ľudia jedli a pili, ženili sa a vydávali až do toho dňa, keď Noach vošiel do korábu, <sup>39</sup>a nič nebadali, až prišla potopa a zmietla všetkých, tak bude aj pri príchode Syna človeka. (Mat 24,37–39)

**Osobné štúdium**

`Pri čítaní úvodného textu (Zj 6,12–17) sa zameraj na ľudí, o ktorých sa tu hovorí. V akej situácii sa ocitli? Čo hovoria a robia? Čo sa dozvedáme z ich reakcií?`

Je zaujímavé, že stratení nekričia:  „Čo sa to deje?“ ani  „Kto je za to zodpovedný?“ Zdá sa, že veľmi presne vedia, čo sa práve odohráva. Hovoria o Ježišovi ako o „Baránkovi“, a teda zrejme poznajú Kristov príbeh. Títo ľudia si uvedomujú, že „nadišiel veľký deň ich hnevu“ a že sa ocitli v beznádejnej situácii: „Kto môže obstáť?“

Pred koncom času sa evanjelium dostane ku každému národu na zemi (Mat 24,14). Posolstvo troch anjelov zaznieva po celom svete. A predsa sa nájdu ľudia, ktorí budú zaskočení – nie pre nedostatok informácií, ale pre ich odmietnutie uveriť a poslúchnuť Božie výzvy. To je dôvod, prečo budú títo ľudia v posledných dňoch stratení.

`Prečítaj si text Mat 24,36–44. Na aké pravdy upriamuje Ježiš našu pozornosť v príbehu o Noachovi?`

Ježiš poukazuje na príbeh o potope, aby nás varoval, že Jeho druhý príchod bude pre mnohých prekvapením. Rovnako ako pri druhom príchode, ani potopa nebola pre svet prekvapením pre nedostatok informácií. Noe kázal stodvadsať rokov, ale svet odmietal uveriť jeho posolstvu. Ľudia poznali, tušili, ale neverili.

Mnohí ľudia sa upokojujú tým, že prorocké predpovede sú nepravdivé. Podľa nich to všetko trvá príliš dlho. V tejto súvislosti sa aj apoštol Peter odvoláva na príbeh o potope. Píše, „že v posledných dňoch prídu posmievači, ktorí žijú, ako sa im zachce, a budú sa posmievať: Kdeže je sľub o jeho príchode? Veď odkedy zosnuli otcovia, všetko ostáva tak, ako bolo na začiatku stvorenia!“ (2Pet 3,3.4) Tieto nálady a postoje budú každým ďalším rokom silnejšie a hlbšie.

**Aplikácia**

`Z pohľadu individuálnej skúsenosti sa druhý (v niektorých prípadoch „tretí“) Kristov príchod odohrá len krátko po smrti človeka. Všetci navyše vieme, ako rýchlo život plynie. Ako nám tento pohľad môže pomôcť vyrovnať sa s „oneskorením“ Kristovho príchodu?`

---

#### Dodatečné otázky k diskuzi

`Věděli lidé v době Noeho, že přijde potopa? Jak se to dověděli?`

`Jak reagovali na Noeho kázání? Proč ho nebrali vážně?`

`V čem se naše doba podobá té, když Noe stavěl koráb?`

`Proč i dnes většina lidí nebere vážně naše varování?`

`Proč se nemáme nechat odradit od sdílení naší víry?`

`Jak budou reagovat ti, kdo se dnes smějí biblickým proroctvím, až se naplní a přijde Ježíš?`

`Lidé, kteří si při Ježíšově příchodu uvědomí, co se děje, budou utíkat do hor. Proč jim to nepomůže?`

`Kdy i nám hrozí, že dopadneme jako ti, co se smáli kázání o potopě světa?`