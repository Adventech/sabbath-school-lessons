---
title:  „Chcem učiť neverných tvojim cestám“
date:  22/05/2025
---

> <p></p>
> <sup>9</sup>Zbav ma hriechu yzopom a budem čistý, umy ma a budem belší ako sneh! <sup>10</sup>Daj mi počuť slová radosti a potešenia, nech zajasajú kosti, čo si zdrvil. <sup>11</sup>Zakry si tvár pred mojimi hriechmi a zotri všetky moje viny! <sup>12</sup>Stvor mi čisté srdce, Bože, obnov vo mne pevného ducha! <sup>13</sup>Neodvrhni ma od seba, neodnímaj mi svojho svätého ducha! <sup>14</sup>Vráť mi radosť z tvojej spásy a podopri ma duchom poslušnosti! <sup>15</sup>Chcem učiť neverných tvojim cestám, aby sa hriešnici obrátili k tebe. <sup>16</sup>Vytrhni ma z viny krviprelievania, Bože, Boh mojej spásy, nech zaplesá môj jazyk nad tvojou spravodlivosťou! <sup>17</sup>Pane, otvor mi pery a moje ústa budú ohlasovať tvoju chválu. (Ž 51,9–17)

**Osobné štúdium**

Potom, čo sa Hospodin zjavil Izaiášovi v scéne v trónnej sále (Iz 6,1–8), a potom, čo mu jeden zo serafov oznámil: „zmizla tvoja vina a tvoj hriech je odstránený“, odpovedal na Božie volanie slovami: „Hľa, tu som, pošli mňa!“ (Iz 6,8) Prorok pochopil, že jeho vzťah s Bohom sa napravil. A hoci si Izaiáš uvedomuje svoje chyby, je pripravený pracovať pre Hospodina.

My sme v úplne rovnakej situácii. Ako by sme mohli ohlasovať záchranu druhým, ak by sme ju sami neprijali? Dobrou správou je, že toto očistenie od hriechu a viny môžeme mať vierou v Ježiša a v to, čo pre nás urobil.

`Čo Dávid sľubuje v úvodnom texte (Ž 51,9–17)? Čo hodlá urobiť, keď bude omilostený a očistený od svojho hriechu?`

Byť povolaný do Božej prítomnosti v konečnom dôsledku znamená byť vyslaný späť. Boh vo svojej múdrosti poveril vykúpených, aby slúžili ako jeho primárny hlas padlému svetu. V určitom čase dejín bude vplyv Jeho ľudu na zemi silne cítiť. Zjavenie 18,1 nám hovorí, že Jeho naliehavá záverečná výzva obyvateľom hriechom poznačenej planéty osvetlí celý svet.

„Len čo človek príde ku Kristovi, rodí sa v ňom túžba oznámiť iným, akého vzácneho priateľa našiel v Ježišovi. Spásna a posväcujúca pravda nemôže zostať zavretá v jeho srdci. Ak nosíme rúcho Kristovej spravodlivosti a tešíme sa z prítomnosti jeho Ducha, nebudeme môcť mlčať. Ak sme okúsili a videli, že Pán je dobrý, budeme mať o čom hovoriť. Budeme k nemu pozývať iných, ako keď Filip našiel Spasiteľa.“ (SC 78; CK 53)

Základom posolstva troch anjelov je „večné evanjelium“ (Zj 14,6). Správa o spasení v Ježišovi Kristovi, ktorá tvorí podstatu evanjelia, zaznieva teda ešte pred tým, než zaznie výzva uctievať Toho, „ktorý stvoril nebo i zem, more i pramene vôd“ (Zj 14,7), alebo než zaznie správa o páde Babylona (Zj 14,8), alebo výstraha pred uctievaním „šelmy a jej obrazu“ (Zj 14,9). Evanjelium stojí na prvom mieste, pretože varovania a výzvy troch anjelov sú vlastne posolstvom nádeje a zasľúbenia. Tí, čo toto posolstvo hlásajú, prežívajú nádej v Ježišovi a v tom, čo pre nich urobil. Okrem „večného evanjelia“ v skutočnosti nemáme nič, čo by stálo za to svetu oznámiť.

**Aplikácia**

`Uvažuj o tom, aký veľký dôraz je v Zjavení 14 položený na „večné evanjelium“. Text sa o ňom zmieňuje skôr, než zaznie posolstvo troch anjelov. Čo nám to hovorí o dôležitosti práve dobrej správy?`

---

#### Dodatečné otázky k diskuzi

`O co David prosí Boha v 51. žalmu?`

`Proč David tak silně touží po tom, aby získal ujištění nejen o odpuštění hříchů, ale také o očištění?`

`Co je vlastně to „očištění“, o které David tak usilovně prosí?`

`Věříš tomu, že nám Bůh může „stvořit nové srdce“? Jak si to představuješ?`

`Bůh nás poté, co přijdeme do jeho blízkosti, zase posílá nazpět do světa. Proč to dělá? Co od nás očekává, když zakusíme jeho milost a lásku?`

`Co dnes potřebují lidé slyšet o Bohu? Jaké Boha potřebují poznat?`