---
title:  Zákon v našich srdciach
date:  20/05/2025
---

> <p></p>
> <sup>5</sup>A Hospodin zostúpil v oblaku a stál s ním tam a zavolal menom: HOSPODIN. <sup>6</sup>A Hospodin idúc popri ňom volal: Hospodin, Hospodin, silný Boh ľútostivý a milosrdný, dlho zhovievajúci a veľký čo do milosti a pravdy, <sup>7</sup>ktorý zachováva milosť tisícim a odpúšťa neprávosť, prestúpenie a hriech, ktorý však nijakým činom nenechá bez trestu vinného, ale navštevuje neprávosť otcov na svojich synoch i na synoch synov, na treťom i na štvrtom pokolení. (2Moj 34,5–7; Roh.)

> <p></p>
> V noci spomínam na tvoje meno, Hospodin, chcem zachovávať tvoj zákon. (Ž 119,55)

> <p></p>
> Potom som videl: Hľa, Baránok stál na vrchu Sion a s ním stoštyridsaťštyri-tisíc tých, čo mali na čele napísané jeho meno a meno jeho Otca. (Zj 14,1)

**Osobné štúdium**

Ostatok zhromaždený na vrchu Sion má na čelách napísané meno Otca a Baránka. (Či ide o dve rôzne mená, je otázne, keďže Ježiš je skutočným obrazom Otca!) „Meno“ v Písme znamená viac ako len pomenovanie, označenie, ktorým sa ľudia navzájom oslovujú. Meno predstavuje charakter. Aj my dodnes hovoríme, že niekto má „dobré meno“, keď si ľudia vážia jeho charakter.

`Prečítaj si texty 2Moj 33,18–23; 2Moj 34,1–7 a Ž 119,55. Ako Hospodin reagoval na Mojžišovu žiadosť: „Ukáž mi svoju slávu!“ Čo sa dialo potom, ako Boh predstavil svoje meno Mojžišovi (2Moj 34,5)?`

Niektorí si predstavujú Božiu slávu ako neprístupné, žiarivé svetlo. Hoci ide určite o priliehavý opis, vôbec nie je úplný. Hospodinova sláva je oveľa viac než len vizuálny prejav. Hospodinovou slávou je Jeho charakter. To isté platí aj pre Božie meno.

Keď Biblia opisuje ostatok, ktorý ma na čelách napísané Božie meno, nejde o doslovné písmená. Tento symbol vyjadruje, že Boží charakter je súčasťou nášho uvažovania, nášho hodnotového systému a nášho života. Práve tým odzrkadľujeme lásku a charakter Boha. Boli sme pritiahnutí do Božej blízkosti a milujeme Ho za to, kým je a čo pre nás urobil.

Všimnime si, že keď sa Hospodin predstavuje Mojžišovi, robí to v spojení s tým, že Mojžiš dostáva ďalšiu kópiu Desatora. Aj Desatoro je totiž opisom Božieho charakteru. Podobne aj ľudia, ktorí nesú Božie „meno“ v Zjavení 14, sú opísaní ako tí, čo „zachovávajú Božie prikázania“ (Zj 14,12). Všimnime si slová v Liste Hebrejom: „Toto je zmluva, ktorú s nimi uzavriem po tých dňoch, hovorí Pán: Svoje zákony vložím do ich sŕdc a vpíšem im ich do mysle; a na ich hriechy a ich neprávosti si už viac nespomeniem.“ (Heb 10,16.17) Aké nádherné vyjadrenie evanjelia: hoci sa Boží zákon odzrkadľuje v našich životoch, stále potrebujeme uistenie, že Boh viac nebude pripomínať naše hriechy.

Božie meno je Jeho charakter. Boží morálny zákon je prepisom Jeho charakteru. A tí, ktorí sú zhromaždení na Božom svätom vrchu v posledných dňoch, sú naplnení láskou k Bohu, láskou prejavenou poslušnosťou Jeho zákonu.

**Aplikácia**

`Ak sme spasení vierou a nie zákonom, aký význam má potom Boží zákon? (Pozri 1Ján 5,3.)`

---

#### Dodatečné otázky k diskuzi

`Spasení mají na čele napsáno „Boží jméno“. Jak tomu rozumíš?`

`Myslíš, že máš mezi lidmi „dobré jméno“?`

`Jak máme jednat, abychom svým životem Bohu nešpinili jeho jméno?`

`O co prosil Mojžíš Hospodina a jakou dostal odpověď?`

`Jakou spojitost má Desatero s Božím jménem?`

`Jak rozumíš tomu, že nám Bůh vloží svůj zákona do srdce?`

`V souvislosti s vložením zákona do našeho srdce Bůh slibuje, že na naše „hříchy a nepravosti už nikdy“ nevzpomene? Proč to dělá?`

`Máš zákon ve svém srdci? Jak se to pozná?`