---
title:  Náš Veľkňaz
date:  18/05/2025
---

> <p></p>
> <sup>11</sup>Keď však prišiel Kristus, veľkňaz budúceho dobra, cez väčší a dokonalejší stan, nie rukou zhotovený, čiže nie z tohto stvoreného sveta, <sup>12</sup>raz navždy vošiel do svätyne, no nie s krvou capov a teliat, ale so svojou vlastnou krvou, a tak získal večné vykúpenie. <sup>13</sup>Veď ak už pokropenie krvou capov a býkov a popol z jalovice posväcuje poškvrnených, aby boli telesne čistí, <sup>14</sup>o to viac krv Krista, ktorý mocou večného Ducha sám seba priniesol Bohu ako nepoškvrnenú obetu, očistí nám svedomie od mŕtvych skutkov, aby sme mohli slúžiť živému Bohu. <sup>15</sup>A preto je prostredníkom novej zmluvy, aby prisľúbenie večného dedičstva dosiahli všetci, čo sú povolaní – lebo podstúpil smrť, aby ich vykúpil z previnení spáchaných počas prvej zmluvy. (Heb 9,11–15)

**Osobné štúdium**

Keď Mojžiš dohliadal na stavbu svätostánku, nemohol si vybrať na jeho podobu akýkoľvek plán podľa svojho uváženia. Boh mu dal presný plán, podľa ktorého mal konať: „Dbaj o to, aby to všetko bolo zhotovené podľa vzoru, ktorý som ti ukázal na vrchu.“ (2Moj 25,40) V Liste Hebrejom zisťujeme, že použitý vzor odzrkadľoval realitu nebeskej svätyne.

`Úvodné verše (Heb 9,11–15) opisujú Krista ako nášho Veľkňaza v nebeskej svätyni. Čo sa z toho dozvedáme o povahe Kristovho diela?`

Pozemská svätyňa predznamenávala Ježišovo dielo v úžasných detailoch. O Ježišovi vydávalo svedectvo všetko, čo sa týkalo pozemskej svätyne: osoba veľkňaza, služba ostatných kňazov, zariadenie svätyne a prinášané obete a dary.

V knihe Zjavenie sa nachádza veľké množstvo obrazov svätyne a odkazov na ňu. V úvodných veršoch nachádzame svietnik svätyne. Archa zmluvy sa výslovne spomína v štvrtej kapitole. Okrem toho sa v Zjavení objavujú mnohé ďalšie odkazy na chrám. Bez pochopenia starozmluvnej svätyne je úplne nemožné pochopiť, o čom Ján píše a o čo v jeho videniach ide. Apoštol Pavol píše, že to, čo prežili Izraeliti, „sa im stalo výstrahou a nám, ktorých zastihol koniec vekov, to bolo napísané ako napomenutie“ (1Kor 10,11).

Zo štúdia detailov svätyňovej (a neskôr chrámovej) služby sa môžeme veľa naučiť. O ďalšom dôležitom význame svätyne sa dozvedáme z knihy Žalmov, ktorá nám predstavuje osobný vzťah, ktorý mal Boží ľud k chrámu. V žalmoch napríklad vidíme, ako veľmi sa Dávid odvoláva na svätyňu a čo všetko pre neho svätyňa znamená. V žalmoch môžeme sledovať aj reakciu Božieho ľudu na konanie Mesiáša. Nejde tu len o obrazy, v ktorých môžeme zazrieť Ježiša. Dôležité je vnímať aj osobné skúsenosti tých, ktorí pochopili, čo nám Boh prostredníctvom svätyne ukazuje. Tieto pravdy nás majú nielen poučiť, ale aj inšpirovať naše kráčanie s Bohom.

**Aplikácia**

`Prečítaj si Žalm 122. Hoci nemôžeme ísť doslovne do pozemského „domu Hospodina“ (dnes už neexistuje, a aj keby bol znova postavený na tom istom mieste, nemalo by to zmysel), ktoré odkazy nachádzajúce sa v tomto žalme môžu povzbudiť náš pohľad na Kristovo dielo? Všimni si témy pokoja, bezpečia, chvály a súdu.`

---

#### Dodatečné otázky k diskuzi

`Co vše potřebujeme vědět, abychom mohli pochopit, o čem tu autor listu Židům píše?`

`O jakém „stánku“ je tu řeč?`

`K čemu sloužil pozemský „stánek“? Co se v něm měl učit každý, kdo k němu přišel, aby se zúčastnil obřadů?`

`V čem se liší pozemská svatyně od té nebeské?`

`Jak si představuješ nebeskou svatyni? Je v ní oltář, svícny atd...? Proč?`

`Jak Ježíš naplnil předobrazy, které můžeme vnímat ve svatyňové službě?`