---
title:  Na vrchu Sion
date:  19/05/2025
---

> <p></p>
> <sup>1</sup>Hospodin, kto smie byť hosťom v tvojom stane? Kto môže bývať na tvojom svätom vrchu? <sup>2</sup>Ten, kto žije bezúhonne, kto koná spravodlivo, kto zo srdca pravdu hovorí, <sup>3</sup>kto neškodí jazykom, kto neubližuje druhému, kto netupí blížneho, <sup>4</sup>kto pohŕda podliakom, kto ctí si tých, čo sa boja Hospodina, kto prísahu nezmení, hoci by utrpel škodu, <sup>5</sup>kto peniaze nepožičiava na úrok a proti nevinnému sa nedá podplatiť. Ten, kto takto koná, nikdy sa neskláti. (Žalm 15)

> <p></p>
> Potom som videl: Hľa, Baránok stál na vrchu Sion a s ním stoštyridsaťštyri-tisíc tých, čo mali na čele napísané jeho meno a meno jeho Otca. (Zj 14,1)

**Osobné štúdium**

V Zjavení 14 vidíme Boží ľud, ktorý stojí na vrchu Sion. Pôvodný Sion sa nachádzal západne od dnešného starého Jeruzalema a bol považovaný za sídlo Božieho trónu a Jeho prítomnosti uprostred tohto ľudu. Časom sa s vrchom Sion stotožnila aj „chrámová hora“, ktorá sa pôvodne nachádzala na vrchu Morija.

Z tohto opisu je teda zrejmé, že Boží ostatok času konca je predstavený práve jazykom svätyne. Podobné je to vo väčšine kľúčových scén knihy Zjavenie. Vďaka Baránkovi je Boží ľud na Jeho svätom vrchu!

`Prečítaj si Žalmy 15 a 24. Akú dôležitú otázku Dávid kladie? Porovnaj jeho odpoveď v týchto žalmoch s opisom ľudí stojacich na Sione v Zj 14,1–5. Aké podobnosti sa tu objavujú? Ako sa človek môže pripojiť k tejto skupine ľudí? Aký význam má skutočnosť, že na svojich čelách majú napísané meno Baránka aj meno Jeho Otca? (Zj 14,1)`

Dávidov opis požiadaviek na tých, ktorí by mohli prebývať v Božej prítomnosti, je pre každého hriešnika prakticky nedosiahnuteľný. Kto z nás môže úprimne povedať, že žije bezúhonne a koná spravodlivo? Kto z nás má v srdci len pravdu (Ž 15,2)? O každom z nás, kto by sa snažil tvrdiť, že nikdy nezhrešil, Biblia veľmi jasne hovorí, že v sebe nemá žiadnu pravdu (1Ján 1,8).

Nemôžeme dospieť k inému záveru, než že je to práve Baránok, kto nám umožňuje stáť na Sione. Baránok sa v Dávidovom žalme nespomína, ale je to úplne prvá postava, ktorú Ján vidí stáť na vrchu Sion (Zj 14,1). Je to takmer, akoby Zjavenie 14 odpovedalo na Dávidovu otázku. Teraz, keď Baránok Boží stojí na vrchu Sion, teda vo svätyni, môžeme tam byť prítomní – a to len vďaka Jeho dokonalej spravodlivosti, ktorú prijímame vierou. Môžeme mať „smelú dôveru vojsť skrze Ježišovu krv do svätyne, po novej a živej ceste, ktorú nám otvoril cez oponu, čiže cez svoje telo“ (Heb 10,19.20). Akú nádej by sme mali bez Jeho krvi? Vôbec žiadnu!

**Aplikácia**

`Zamysli sa nad biblickými zasľúbeniami o víťazstve nad hriechom. Prečo aj napriek týmto zasľúbeniam stále zaostávame za dokonalým príkladom, ktorý nám dal Ježiš? Prečo potrebujeme Jeho dokonalý život ako „výkupné“ („výmenné“ Roh.)?`

---

#### Dodatečné otázky k diskuzi

`Co víme o Siónu? Proč byl pro Židy tak posvátný?`

`Jakou otázku klade David během své modlitby Bohu?`

`Proč se David tak zajímá o to, kdo může „bydlet na svaté hoře“?`

`Jaké pocity plní tvé nitro, když čteš Boží odpověď?`

`Co bychom měli dělat, když si uvědomíme, že se nám vždy nedaří jednat tak, abychom mohli „pobývat“ v Božím stanu?`

`Věříš tomu, že budeš součástí „144 000“, které popisuje Jan? Proč?`

`Jaké otázky jsi v poslední době kladl Bohu? Jak to dopadlo?`