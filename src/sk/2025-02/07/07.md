---
title:  Podnety na zamyslenie
date:  16/05/2025
---

V knihe Z tieňa do slávy si v kapitole „Víťazstvo lásky“ prečítajte časti na stranách 444–446 a 449–450 (GC 669–671.676–678).

Satan, kedysi „zastierajúci cherub“, sa snažil zničiť dôveru v Boží trón. Boh dovolil padlým anjelom pokračovať v ich vzbure. Boh takto celému vesmíru ukázal hĺbku skazenosti, ktorá pochádza zo sebavyvyšovania. Satanovi sa podarilo zviesť ľudské pokolenie, aby sa pripojilo k jeho vzbure proti Bohu. Kristus ho však úplne porazil na kríži. Tým ľudstvu zabezpečil miesto, kde kedysi stáli padlí anjeli. Hriešnici sa v Kristovi verejne obracajú proti Luciferovým tvrdeniam. Záverečné udalosti sú určitým spôsobom ešte väčším zjavením Božej dobroty a lásky, než aké existovalo pred Luciferovým pádom. Boh nikdy nenariadil, aby povstalo zlo – a znova zdôrazňujeme, že zlo je tragédiou s večnými následkami. Keď sa však zlo v stvorenstve zjavilo, Božia dobrota a láska sa prejavili takými spôsobmi, akými sa by inak nikdy neprejavili.

„Kristus pri pohľade na vykúpených, v ktorých sa po premene objaví jeho obraz, uvidí v ich tvárach kráľovskú podobu – výsledok svojho obetavého úsilia – a bude spokojný. Potom mocným hlasom, ktorý budú počuť všetky zástupy spravodlivých i bezbožných, oznámi: Pozrite, týchto som vykúpil svojou krvou! Kvôli nim som trpel i zomrel, aby mohli byť večne so mnou. Zhromaždení okolo trónu, oblečení v bielom rúchu, prejavia svoju vďačnosť chválospevom: Hoden je Baránok, ktorý bol zabitý, prijať moc, bohatstvo, múdrosť, silu, česť, slávu i dobrorečenie. (Zj 5,12)“ (GC 671; ZTDS 445.446)

**Námety na spoločné uvažovanie**

`Predstavte si, že stojíme pred Bohom s každým hriechom, každou chybou charakteru, každým nesprávnym činom, každou nesprávnou myšlienkou a každým zlým motívom – všetko je pred Ním úplne odkryté. Čo by sme si oprávnene a spravodlivo zaslúžili? Čo je teda našou jedinou nádejou? Prečo je také dôležité, aby nás na súde prikrývala „Božia spravodlivosť skrze vieru Ježiša Krista pre všetkých, čo veria“ (Rim 3,22)? Prečo potrebujeme evanjelium?`

`Ukázali sme si, že Ján Krstiteľ zohral úlohu „serafa“ – lampy, ktorá horela a svietila (pozri Ján 5,35). Bol predchodcom Krista a ohlasoval prvé zjavenie Mesiáša. V čom má Boží ľud posledných dní podobnú prorockú úlohu?`

Západ slnka: 20.19