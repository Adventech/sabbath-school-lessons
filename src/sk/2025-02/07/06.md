---
title:  Pád Lucifera
date:  15/05/2025
---

> <p></p>
> <sup>14</sup>Urobil som ťa jagavým cherubom – strážcom. Bol si na svätom Božom vrchu, prechádzal si sa medzi ohnivými kameňmi. <sup>17</sup>Srdce ti spyšnelo pre tvoju krásu, prišiel si o múdrosť kvôli lesku. Zhodil som ťa na zem, postavil som ťa pred kráľov, aby mali potešenie z pohľadu na teba. (Ezech 28,14.17)

> <p></p>
> <sup>12</sup>Ako si padla z neba, žiarivá zornička! Zrazený si na zemi, vládca nad národmi! <sup>13</sup>Veď v srdci si si povedal: „Do nebies vystúpim, až nad Božie hviezdy vyvýšim svoj trón, sídliť chcem na vrchu zhromaždenia, na najkrajnejšom severe. <sup>14</sup>Vystúpim do výšin oblakov, prirovnám sa k Najvyššiemu.“ (Iz 14,12–14)

**Osobné štúdium**

Zdá sa nepochopiteľné, že Lucifer bol kedysi „cherub zastierajúci“ (Ezech 28,14; Roh.). Zaujímal vznešené postavenie pri Božom tróne. Svojou existenciou mohol odhaľovať celému vesmíru Božiu slávu. Namiesto toho začal uvažovať o svojej vlastnej sláve, nie o sláve svojho Stvoriteľa. Začal si namýšľať, že sa mu nedostáva úcty, ktorá mu náleží.

`Prečítaj si Ezech 28,11–17 a Iz 14,12–14. Čo viedlo k Luciferovmu pádu? Porovnajte tieto pasáže so Zj 14,1–12. Porovnaj kontrast medzi Luciferovým pádom a vyvýšením ľudstva v Kristovi. Ako nám tento rozdiel môže pomôcť pochopiť, čo sa odohráva v Zjavení 14?`

Všimnime si, že kým Lucifer bol odstránený zo svätého vrchu, vykúpení stoja na vrchu Sion s Baránkom Božím. U Ezechiela sa dozvedáme, že podobne ako prví ľudia, aj Lucifer bol v Božej záhrade, v Edene (Ezech 28,13). Ale na rozdiel od satanovho osudu sa ľudstvo vracia do raja prostredníctvom Krista (pozri Zj 22,1–3).

V tejto súvislosti je veľmi poučný nasledujúci citát: „Nebo zvíťazí. Prázdne miesta, ktoré v nebi vznikli pádom satana a jeho anjelov, budú zaplnené tými, ktorých vykúpil Pán.“ (RH 29. mája 1900)

Vykúpení sú v nebi len vďaka evanjeliu. V skutočnosti sa téma evanjelia nachádza názorným spôsobom v trónnej sále v Zjavení 4 a 5. Anjeli spievajú novú pieseň: „Hoden si vziať knihu a otvoriť jej pečate, lebo si bol zabitý a svojou krvou si Bohu vykúpil ľudí z každého kmeňa, jazyka, ľudu i národa.“ (Zj 5,9) Aký nádherný obraz evanjelia, Ježišovej smrti za vykúpenie ľudstva!

Všimnime si tiež, ako jazyk odzrkadľuje posolstvo prvého anjela, v ktorom sme povolaní kázať „večné evanjelium ... obyvateľom zeme, každému národu, kmeňu, jazyku a ľudu“ (Zj 14,6). Aké mocné znázornenie plnosti toho, čo Kristus urobil pre svet. V celých dejinách zeme neexistuje ľudská bytosť, za ktorú by Kristus nezomrel. Potrebujú sa o tom len dozvedieť a rozhodnúť sa to prijať.

**Aplikácia**

`Akú úlohu máme ako cirkev a ako jednotlivci v tom, aby sme ľuďom dali vedieť o diele, ktoré pre nich Kristus vykonal?`

---

#### Dodatečné otázky k diskuzi

`Co nám Bible prozrazuje o původu zla? Kde se vzalo?`

`Jaké informace nám Bible prozrazuje o původci zla?`

`Jak je možné, že se tak dokonalá a krásná bytost změnila v ďábla a draka?`

`Mnozí lidé věří tomu, že tady zlo vždy bylo a vždy tu bude. Co bys těmto lidem řekl?`

`Jaké pocity plní tvé nitro, když čteš o pádu a zániku Lucifera?`

`Je pro tebe „pád Lucifera“ evangeliem? Proč?`

`Jak můžeme teto evangelium šířit mezi lidi?`