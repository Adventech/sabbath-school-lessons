---
title:  Základy proroctva
date:  10/05/2025
---

### Texty na tento týždeň
Iz 6,6–8; 1Moj 3,21–24; Ezech 1,4–14; Zj 4,1–11; 4Moj 2,3–25; Iz 14,12–14

**Úvodný text**
> Potom som počul hlas Pána, ktorý povedal: „Koho mám poslať, kto ta pôjde?“ Povedal som: „Hľa, tu som, pošli mňa!“ (Iz 6,8)

Božie právo vládnuť vesmíru vychádza z toho, že je Stvoriteľom všetkých vecí (Zj 4,11) a tiež z Jeho charakteru. Práve pri poznávaní Božieho spravodlivého charakteru začíname chápať, že hriešne ľudské bytosti nedosahujú Božiu slávu (Rim 3,23) a čo je toho príčinou.

Tento týždeň sa budeme hlbšie venovať videniu o trónnej sále. Budeme uvažovať o tom, aký vzťah má ľudstvo k svätému Bohu a ako nás Kristova obeť obnovuje a približuje k trónu. Boh nás plánuje obnoviť nielen ako jednotlivcov, ale aj ako celé ľudské pokolenie. Túži, aby sme ostatnému stvorenstvu opäť zjavovali Jeho slávu. Pri štúdiu Písma môžeme nájsť dôležité stopy, ktoré nám pomôžu pochopiť vysoké povolanie, ktoré nám Boh zveril. Áno, nám, ľuďom, ktorí síce boli mŕtvi vo svojich hriechoch, ale vďaka Božej milosti sme dostali odpustenie a vykúpenie.

Ľudská vzbura bude definitívne a navždy ukončená. A nielen to. Boží milujúci charakter, Jeho sebazaprenie a sebaobetovanie, budú žiariť ešte jasnejšie než v Jeho pôvodnom pláne pre ľudstvo. Boh nikdy nezamýšľal, aby ľudstvo padlo do vzbury a hriechu. Vďaka krížu sa však mohol Boží milujúci charakter prejaviť vskutku pozoruhodným spôsobom.

**Osnova lekcie**

Siedma lekcia nášho štúdia nám pripomenie dôležité prorocké posolstvo vyjadrené obrazom Božieho trónu v nebi. Na pozadí jeho dôležitého miesta v knihe Zjavenie sa nachádza množstvo starozmluvných textov, ktoré pomocou takýchto obrazov pomáhajú čitateľom pochopiť Božiu svätosť, našu hriešnosť, vzburu, ale aj nádej a riešenie pre hriešnikov.

- Iz 6,6–8: Boží trón, naša hriešnosť a naša nevyhnutnosť očistenia (nedeľa)
- 1Moj 3,21–24: Cherubi ako symbol Božej blízkosti a nádeje (pondelok)
- Ezech 1,4–14: Cherubi na tróne ako pripomienka Božej svätosti (utorok)
- Ezechiel 1; Zj 21,12.13: Všetky bytosti priťahované k Božiemu trónu (streda)
- Ezech 28,11–17; Iz 14:12-14: Cherubov pád a víťazstvo Baránka (štvrtok)

---

#### Dodatečné otázky k diskuzi

`Co se ti vybavilo, když jsi četl(a) nadpis této lekce (v CZ verzi je nazev „Pohled do nebes“)?`

`Jak reagují lidé, když s nimi mluvíš „o nebi“?`

`Sníš někdy o tom, jaké je to v nebi? Co se ti vybavuje a co při tom cítíš?`

`Jak nám Bible umožňuje nahlédnout do nebe?`

`Proč bychom měli přemýšlet o tom, co se děje „v nebi“?`