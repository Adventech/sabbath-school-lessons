---
title:  „Ako žeravé uhlíky“
date:  13/05/2025
---

> <p></p>
> <sup>4</sup>Videl som, ako sa prihnal búrlivý vietor od severu i veľký oblak a plápolajúci oheň s jasom dookola. Uprostred toho ohňa sa niečo lesklo ako mosadzné zrkadlo. <sup>5</sup>Z jeho stredu vystupovali podoby štyroch živých bytostí, ktoré mali ľudský výzor. ... <sup>13</sup>Medzi štyrmi bytosťami bolo niečo, čo vyzeralo ako žeravé uhlíky, ako fakle, ktoré sa pohybovali medzi živými bytosťami. Oheň vydával žiaru a z ohňa šľahali blesky. <sup>14</sup>Živé bytosti pobehovali sem a tam, takže vyzerali ako blesky. (Ezech 1,4.5.13.14)

**Osobné štúdium**

Cherubi, buď ako živé bytosti (Ez 10,8) alebo ich zlaté symboly (2Moj 25,18), sa objavujú v celej Starej zmluve. Často sú zobrazovaní, ako stoja bezprostredne vedľa Božieho trónu a vyžarujú Jeho slávu do vesmíru. Cherubíni sú tiež vyšívaní do závesu pred Svätyňou svätých (2Moj 26,1). V knihe Žalmov je najvyššia Božia moc nad stvorením poeticky zobrazená ako Boh, ktorý je prenášaný vzduchom cherubínmi (Ž 18,11). Boh prikázal, aby bola archa zmluvy na vrchole dvoch cherubínov z masívneho zlata s krídlami roztiahnutými k sebe (2Moj 25,18–20).

`Prečítaj si text Ezech 1,4–14. Aké podobnosti vidíš medzi touto pasážou a scénami zobrazenými v Iz 6,1–6 a v Zj 4,1–11?`

Ezechielovi je predstavená impozantná ukážka Božej moci. Celá scéna sa začína zistením, že Boží vyvolený ľud sa nenachádza v zasľúbenej krajine, ale v babylonskom zajatí. Keď sa Ezechiel sústredí na scénu pred sebou, zdvihne zrak a nad všetkým vidí Boží trón.

Všimnime si dôležité podobnosti s inými videniami „trónu“. Živé bytosti, ktorých je Ezechiel svedkom, majú rovnaké tváre ako živé bytosti v Jánovom videní: lev, orol, vôl a človek.

Záhadné bytosti so štyrmi tvárami nemajú v úvodnom Ezechielovom opise konkrétne pomenovanie. Ale neskôr, v inej scéne z trónnej sály (pozri Ezech 10,1–21), sú nazvaní „cherubi“. V tomto videní nachádzame aj horiace uhlíky z Izaiášovho videnia o serafoch. A spoločné sú aj tváre živých tvorov spomínaných v Jánovom videní.

Kedykoľvek vidíme Boží trón – či už v súvislosti s archou zmluvy, ktorá slúžila ako miesto stretávania Hospodina s Mojžišom (2Moj 25,22), alebo pri úchvatných videniach prorokov – cherubi sú tam prítomní vždy. Sú úzko spätí s Božím trónom. Všetky bytosti boli stvorené tak, aby zrkadlili Božiu slávu – či už hovoríme o ľuďoch stvorených na Jeho obraz alebo o anjelských bytostiach, ktoré sa nachádzajú hneď vedľa trónu Hospodinovej slávy.

**Aplikácia**

`Svätý, svätý, svätý Pán, Boh, Všemohúci. Môže sa človek vôbec prirovnať svätosti, ktorej je tu Ezechiel svedkom? Čo ti tvoja odpoveď hovorí o tom, že potrebujeme evanjelium?`

---

#### Dodatečné otázky k diskuzi

`Proč Bůh umožnil Ezechielovi, aby mohl spatřit jeho slávu?`

`V jaké situaci dostává prorok toto vidění?`

`Jak popisuje Boží slávu Izajáš?`

`V jaké situaci dostává své vidění Ezechiel?`

`Čeho si při vidění Božího trůnu všímá apoštol Jan?`

`V jaké situaci je Jan, když mu Ježíš ukazuje poselství pro církev?`

`V čem se popis Boží slávy u těchto tří Božích služebníků liší?`

`V čem se shoduje?`

`Proč nejsou vidění stejná?`

`Přál by sis vidět Boží slávu? Proč?`