---
title:  Had
date:  10/04/2025
---

> <p></p>
> <sup>1</sup>Had bol najľstivejší zo všetkých poľných zvierat, ktoré utvoril Hospodin, Boh. Povedal žene: „Naozaj vám Boh zakázal jesť zo všetkých stromov záhrady?“ <sup>2</sup>Žena mu odpovedala: „Ovocie zo stromov v záhrade jesť smieme, <sup>3</sup>ale o ovocí stromu, ktorý je uprostred záhrady, Boh povedal: ‚Nejedzte z neho, nedotknite sa ho, aby ste nezomreli!‘“ <sup>4</sup>No had žene povedal: „Nie, určite nezomriete! <sup>5</sup>Boh totiž vie, že v deň, keď budete z neho jesť, otvoria sa vám oči a budete ako Boh, budete poznať dobro i zlo.“ (1Moj 3,1–5)

**Osobné štúdium**

Otázka uctievania je kľúčovou témou knihy Zjavenie. Páchateľ a tvorca falošných systémov uctievania je identifikovaný ako „drak“ (Zj 13,2–4) a opis tohto padlého cheruba, ktorý ho charakterizuje ako hada, je veľmi príhodný. Jasne upriamuje náš pohľad späť do rajskej záhrady, kde had presvedčil Adama a Evu, aby ho nasledovali vo vzbure proti Stvoriteľovi.

`Porovnaj texty 1Moj 3,1–5 a Zj 12,1–9. Ktoré témy sú spoločné pre obe pasáže? Ako nám podrobnosti uvedené pri predstavení hada v 1. Mojžišovej pomáhajú porozumieť niektorým problémom, ktoré viedli k vojne v nebi spomínanej v Zjavení?`

V Písme sa nachádzajú dve správy o tom, že satan zvádza celý svet. Najprv v 1. Mojžišovej, v situácii, keď existovali len dvaja ľudia. A potom v správe uvedenej v Zjavení 12 a 13, kde je satan identifikovaný ako ten, kto je „zvodca celého sveta“ (Zj 12,9) a ako ten, kto dáva šelme z mora moc, aby „celá zem“ s obdivom pozerala na šelmu (Zj 13,2.3). Jednou z tém biblických proroctiev je nemenná povaha veľkého sporu. A tak, ako sa nemení Boží charakter a Jeho Slovo, nemení sa ani úsilie diabla.

Keďže povaha veľkého sporu zostáva stále rovnaká a my nachádzame v biblických proroctvách jasné záchytné body, mali by sme byť schopní rozpoznávať smerovanie udalostí a ich možné duchovné úskalia. Boh sa nemení a aj diabol zostáva rovnaký. Satan môže na seba vziať tisíce rôznych podôb, ale tisícročia ľudských dejín poznačených hriechom spolu s prorockým scenárom načrtnutým v Zjavení dokazujú, že sa nikdy neodchýli od plánu, ktorý použil už kedysi dávno v Edene. Boh nám však zasľúbil múdrosť a schopnosť rozlišovať (Jak 1,5). Vyzbrojení istotou Písma nemusíme prepadnúť diablovým klamstvám. Aj keď, žiaľ, tak ako mnohí podľahli satanovým zvodom v minulosti, mnohí sa nechajú oklamať aj v budúcnosti.

**Aplikácia**

`Uvažuj o kultúrnych a spoločenských zmenách, ktoré prichádzajú v priebehu času. Čo bolo kedysi normou, je dnes na posmech, a čo bolo kedysi neprijateľné, stáva sa dnes normou. Keďže základné problémy a aktéri veľkého sporu sa nemenia, na čo by sme sa ako veriaci mali zamerať pri skúmaní zmien v spoločnosti?`

---

#### Dodatečné otázky k diskuzi

`Jakou roli v tomto příběhu sehrál had?`

`Jak rozumíš termínu „nejzchytralejší“?`

`Čím ďábel zaujal pozornost ženy?`

`Jak bys popsal „prvotní hřích“? V čem spočíval?`

`Proč z nás tento hřích může sejmout jen Ježíš?`

`Jak to, že je pochybování o Bohu a o jeho povaze tak nebezpečné?`

`Jak Ježíš vyvrátil ďáblovo tvrzení o Božím zlém charakteru?`