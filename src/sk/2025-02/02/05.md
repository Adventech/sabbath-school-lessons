---
title:  Zmienky o smrti
date:  09/04/2025
---

> <p></p>
> <sup>15</sup>Hospodin, Boh, vzal človeka a umiestnil ho v záhrade Eden, aby ju obrábal a strážil. <sup>16</sup>Hospodin, Boh, prikázal človekovi: „Môžeš jesť zo všetkých stromov záhrady, <sup>17</sup>ale nejedz zo stromu poznania dobra a zla, lebo v deň, v ktorom by si z neho jedol, určite zomrieš.“ (1Moj 2,15–17)

**Osobné štúdium**

Snáď najkrutejším aspektom života vo svete oddelenom od Stvoriteľa je spôsob, akým smrť číha v živote každého z nás. Je pripravená zaútočiť kedykoľvek. Smrť je „odplata za hriech“, trest, ktorý platíme za to, že sme sa odpojili od jediného Zdroja života vo vesmíre – od nášho Stvoriteľa. Otázka smrti je dôležitá aj v biblických proroctvách, ktoré nielen hovoria o realite smrti, ale aj o riešení problému smrti. Toto riešenie nachádzame iba v Ježišovi, Jeho smrti a zmŕtvychvstaní.

Prvá biblická zmienka o smrti a jej prvý výskyt vrhajú veľa svetla na túto dôležitú tému proroctiev. Pomáhajú nám porozumieť nielen závažnosť problému hriechu, ale poskytujú nám aj dôležité nástroje na pochopenie Božieho riešenia.

**Čo nám uvedené pasáže hovoria o dôvodoch smrti? Ako sa Boh pozerá na smrť a aké je Jeho riešenie na náš problém?**

`1Moj 2,15–17`

`1Moj 4,8–15`

`1Kor 15,15–19`

`Zj 1,18`

Často hovoríme, že „smrť je súčasťou života“. Je to však lož. Smrť je opakom, zánikom života. Je to votrelec, ktorý podľa Božieho plánu nikdy nemal byť súčasťou našej pozemskej skúsenosti. A hoci sa so smrťou pravidelne stretávame, naše srdce sa tvárou v tvár smrti vždy znova búri, protestuje a stavia sa k nej odmietavo. Akoby sme si zoči-voči smrti vždy znova uvedomili, že niečo nie je v poriadku. Smrť je vždy bolestivá. Existujú však prípady, ktoré sa zdajú byť ešte tragickejšie – napríklad keď zomrie dieťa. Akosi očakávame, že deti prežijú svojich rodičov, a keď je to naopak, naša bolesť je nezmieriteľná a trvalá.

Prvá smrť zaznamenaná v Písme však bola presne taká. Adam a Eva ako prví rodičia zažili tragédiu smrti, keď ich spravodlivého syna zavraždil jeho nespravodlivý brat. Bola to mimoriadne bolestná smrť. A áno, bola nespravodlivá.

Uvažujme v tejto súvislosti o spoločných znakoch medzi smrťou Ježiša a Ábela. Aj Ježiš, spravodlivý, bol zabitý nespravodlivými. Bola to tá najnespravodlivejšia smrť. Aké ďalšie paralely možno nájsť medzi smrťou Ábela a smrťou Krista na kríži? Ako nám povaha Ábelovej smrti môže pomôcť pochopiť, prečo má Ježiš „kľúče smrti a podsvetia“ a čo nám Boh v Ňom ponúka?

**Aplikácia**

`Bez vyriešenia problému smrti sú naše životy v konečnom dôsledku zbytočné, nezmyselné a márne. Prečo? V čom by nás táto skutočnosť mala viesť k vďačnosti za to, čo pre nás urobil Ježiš?`

---

#### Dodatečné otázky k diskuzi

`Jaké varování dostali naši prarodiče v ráji?`

`Chápal Adam s Evou, co to znamená „propadnout smrti“?`

`Je potřeba vyzkoušet všechny ty „hříchy“, které nechápeme? Proč?`

`Je smrt „trestem“ za neposlušnost, nebo spíše „důsledkem“ neposlušnosti? Co si o tom myslíš?`

`Bůh postavil „strom poznání“ doprostřed ráje, hned vedle strom života. Nebyla to chyba? Nemohl ho postavit někde na okraj zahrady? Proč?`

`Co nám tento příběh prozrazuje o původu a podstatě smrti?`

`Rozumíš tomu, co to znamená „propadnout smrti“? Vysvětli.`