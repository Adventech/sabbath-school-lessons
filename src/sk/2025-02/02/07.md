---
title:  Podnety na zamyslenie
date:  11/04/2025
---

V knihe Poslovia nádeje si prečítajte kapitolu „Zjavenie“ (AA 578–581; PN 333–335)

Mnohé svetové náboženstvá len rozvíjajú rôzne duchovné koncepty a myšlienky. Je to v kontraste s kresťanstvom, ktoré je pevne zakotvené v historických udalostiach. Biblia je príbehom o vzájomnej komunikácii medzi Bohom a ľudstvom v priebehu dejín. Štúdiom tisícročia trvajúcej interakcie sa môžeme veľa naučiť o stálosti a zásadovosti Boha a Jeho charakteru.

Niekedy sa však kresťania sťažujú, že ich už unavuje počúvať to isté dookola. Pri verejnom kázaní adventného posolstva môžeme niekedy nadobudnúť pocit, že sme to už všetko počuli a nemáme sa čo nové naučiť.

To, že je naše posolstvo nemenné a konzistentné, neznamená, že je nudné alebo zastarané. Práve naopak: keď študujeme informácie, ktoré k nám prúdia z mysle nekonečného Boha, rýchlo zistíme, že je nekonečné množstvo toho, čo môžeme poznávať.

Ellen Whiteová uvádza, že jedným z dôvodov vzniku knihy Zjavenie bolo ukotviť kresťanskú cirkev v jej historickom posolstve pre všetky veky. „Niektorí mladší pracovníci, ktorí na seba mohli vziať časť zodpovednosti a stať sa múdrymi predstaviteľmi cirkvi, boli častým opakovaním známych právd unavení. Vo svojej túžbe po niečom neobvyklom a prekvapujúcom chceli zavádzať nové učenie, čo sa mnohým javilo ako príjemnejšie, no nebolo v súlade so zásadami evanjelia.“ (AA 580; PN 334) V tomto zmysle teda nejde v knihe Zjavenie len o budúcnosť, ale aj o minulosť.

**Námety na spoločné uvažovanie**

`Písmo nám prináša vždy nové informácie a nový pohľad na minulé a budúce udalosti. Ako môžeme vyvážiť túžbu naučiť sa niečo nové s dôležitosťou zostať zakotvený v pravdách, ktoré sme už dostali?`

`Ako by mala cirkev reagovať na nové výklady proroctiev? Hoci vieme, že sa máme stále čo učiť, potrebujeme rozlíšiť, či je v konkrétnom kontexte „nové svetlo“ nevyhnutné, alebo ide len o módnu vlnu, alebo dokonca omyl.`

`Počas druhej svetovej vojny zranený námorník na lodi v Tichom oceáne kričal na zdravotníka: „Som sirota. Keď zomriem, nikto si viac na mňa nespomenie!“ Zdravotník mu odpovedal: „Vždy si ťa budem pamätať, nezabudnem na teba.“ Nech sú medikove slová akokoľvek dobre mienené, skôr či neskôr zomrie aj on a spolu s ním aj spomienka na osirelého námorníka. Ako nám tento príbeh pomáha uvedomiť si márnosť a nezmyselnosť všetkých našich životov, ak by napokon posledné slovo mala mať smrť?`

Západ slnka 19.28

---

#### Dodatečné otázky k diskuzi

`Co tě nejvíce zaujalo v této lekci během tvého osobního studia?`

`Co nového jsi při studiu této lekce objevil? Proč je to důležité?`

`Proč je třeba, abychom věřili, že Boží pravda se nemění?`

`Co tě dnes v naší diskuzi nejsilněji oslovilo? Proč?`