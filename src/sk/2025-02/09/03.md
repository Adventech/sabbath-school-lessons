---
title:  Nádej uprostred nepokoja
date:  26/05/2025
---

> <p></p>
> <sup>7</sup>Národy hučali, kráľovstvá sa otriasali. Vydal hlas a zem sa rozplynula. <sup>8</sup>Hospodin zástupov je s nami. Jákobov Boh je náš hrad. (Ž 46,7.8)

> <p></p>
> <sup>23</sup>Pozeral som na krajinu, no bola pustá a prázdna, na nebesá, no ich svetla nebolo. <sup>24</sup>Pozeral som na vrchy, chveli sa a všetky kopce sa klátili. <sup>25</sup>Pozeral som, no človeka nebolo, i všetko nebeské vtáctvo odletelo. <sup>26</sup>Pozeral som na ovocný sad, stal sa púšťou a zrútili sa všetky jeho mestá pred Hospodinom, pred jeho pálčivým hnevom. (Jer 4,23–26)

**Osobné štúdium**

Hoci kniha Žalmov nie je v prvom rade prorockou knihou, aj v nej nachádzame mnoho symbolov. Keď sa však v žalmoch hovorí o konečnom obnovení našej planéty, nemáme dôvod nazdávať sa, že ide o symbolický jazyk. Žalm 46, ktorému sme sa venovali včera, nám pripomína, že Kristov návrat veľmi podstatne zasiahne náš svet. Nepôjde však len o penenie vôd a trasenie vrchmi. Veľké vyvrcholenie dejín Zeme sa prejaví aj rozpadom svetských kráľovstiev – tých pomýlených, nečestných a chatrných systémov ľudskej vlády, ktoré počas tisícročí spôsobili toľko utrpenia.

V závere dejín nastane koniec nielen týchto pozemských mocností, ale aj všetkého zla a utrpenia, ktoré priniesli ľudstvu.

`Čo nám úvodný text (Jer 4,23–26) hovorí o osude tohto sveta, skôr než Boh stvorí „nové nebo a novú zem“ (Zj 21,1)?`

Biblické proroctvá nám naznačujú, čo sa stane s týmto svetom. Videnie u Daniela 7 nám napríklad ukazuje rozbúrené more, uprostred ktorého povstávajú národy sveta. Vetry sváru a vojen fúkajú cez pohanské more (zem) a vytvárajú jedno svetské kráľovstvo za druhým. Ani jedno z nich však nedokáže vyriešiť skutočné problémy, ktoré sužujú ľudstvo. Svetskí vodcovia, do ktorých ľudia vkladajú svoju nádej, sa takmer vždy ukážu ako rovnako hriešni a sebeckí ako my ostatní.

Žiadne z kráľovstiev ukázaných Danielovi sa pre Boží ľud nestalo bezpečným domovom (hoci niektoré boli lepšie ako iné). My však vieme, že naše občianstvo je v Božom kráľovstve (Fil 3,20). Máme istotu, že vysoko nad chaosom tejto planéty je trón, ktorý stojí naveky (pozri Ezech 1,26; Ž 45,7; Roh.). Ježiš učil, že čím viac sa budeme blížiť k okamihu Kristovho návratu (Matúš 24), tým viac sa bude prehlbovať kríza vo svete. My však môžeme vytrvať vo viere bez ohľadu na stav našej planéty. Môžeme totiž prežívať istotu, že Boh má prebiehajúce udalosti vo svojej moci a že napokon splní svoje zasľúbenia. „Národy hučali, kráľovstvá sa otriasali. Vydal hlas a zem sa rozplynula. Hospodin zástupov je s nami. Jákobov Boh je náš hrad.“ (Ž 46,7.8) Z nášho bezprostredného pohľadu sa okolnosti nevyvíjajú príliš dobre. Ale dlhodobo? To je, vďaka Ježišovi, úplne iná záležitosť.

**Aplikácia**

`Niet pochýb, že náš svet sa ocitá v čoraz väčšom chaose. Akoby sa všetko vymklo spod kontroly. Ako nám napríklad proroctvo z Daniela 7 môže pomôcť pochopiť, že ak zostaneme verní, všetko pre nás napokon dobre dopadne?`

---

#### Dodatečné otázky k diskuzi

`I dnes platí slova o tom, že „království se hroutí“. Jak ti tato slova pomáhají vnímat současnou politickou situaci ve světě?`

`Proč je dobré si připomínat, že poslední slovo bude mít Stvořitel?`

`Co nám o „době konce“ prozrazuje kniha proroka Jeremjáše?`

`Jak si představuješ Hospodinův „planoucí hněv“?`

`Může se Bůh hněvat, kdy Jan tvrdí, že „Bůh je láska“? Proč?`

`Koho tento hněv nakonec zničí? Proč?`

`Hněvá se Bůh někdy i na tebe? V jakých situacích?`

`Jak máme reagovat, když pocítíme Boží hněv na vlastní kůži?`

`Co ti vrací naději a klid v dnešní neklidné době?`