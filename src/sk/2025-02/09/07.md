---
title:  Podnety na zamyslenie
date:  30/05/2025
---

Prečítajte si texty Žalm 133; Sk 1,4–9 a Zj 5,4–7.

„V dobe patriarchov sa pôsobenie Ducha Svätého neraz obdivuhodne prejavilo, no nikdy nie vo svojej plnosti. Teraz učeníci na radu Spasiteľa pokorne prosili o tento dar a Kristus sa za nich v nebi prihováral. Prosil o dar Ducha, aby ho mohol zoslať svojmu ľudu.“ (AA 37; PN 23)

Učeníci boli poučení, aby vydávali svedectvo o Kristovi „v Jeruzaleme, v celom Judsku i Samárii, až po kraj zeme“ (Sk 1,8). Je to dielo, ktoré bude ohlasovať návrat Krista (Mat 24,14). Máme pokračovať v tom, čo učeníci začali.

Keď nám Kristus povedal, aby sme niesli svetu evanjelium, nenechal nás samých, aby sme vymysleli spôsob, ako to uskutočniť. Dielo je riadené z nebeskej svätyne. Dielo, ktoré konáme, vychádza z dôverného vzťahu s Kristom: On nás vedie a on nám dáva moc konať ho. Toto je Jeho dielo, nie naše: žiada sa od nás, aby sme nasledovali Jeho vedenie. Všimneme si, ako to fungovalo v Izraeli: Boh ich požiadal, aby sa riadili jeho pokynmi, a potom urobil aj také divy a zázraky, ktoré boli z ľudského pohľadu úplne nemysliteľné. Duch už pôsobí v srdciach našich blížnych. Našou úlohou je byť pri tom, aby keď nadíde chvíľa rozhodnutia, pozvali sme ich, aby sa pripojili k Božiemu ľudu, ktorý stojí s Baránkom na Sione. Nemusíme vymýšľať nové prostriedky a metódy, pretože za toto dielo nenesieme zodpovednosť – je to dielo nášho Boha.

**Námety na spoločné uvažovanie**

`Vo svete existuje veľa neoslovených ľudí, aj keď posolstvo troch anjelov zaznieva už dlhý čas. Uvažujte, ako môžeme ako zborové spoločenstvo lepšie plniť úlohu, na vykonanie ktorej nás Kristus povolal. Ako sa môžeme naučiť nepodliehať malomyseľnosti, keď ľudia na naše pozvania nereagujú?`

`V Zjavení 5 je Ján svedkom toho, že zapečatený zvitok bol daný Baránkovi, pretože On jediný je „hoden“ ho otvoriť. Keď sú pečate na zvitku otvorené (Zjavenie 6), vidíme jasne predpovedané dejiny novozmluvné – a to až po čas konca. Čo sa z toho môžeme naučiť o spôsobe, akým Boh zamýšľa dokončiť svoje dielo?`

`Ktoré udalosti vo svete a okolo nás by mohli veľmi rýchlo spôsobiť, že sa začne diať to, čo je opísané v Zjavení 13 a 14? Čo tomu zatiaľ bráni?`

Západ slnka: 20.36

---

#### Dodatečné otázky k diskuzi

`Objevil jsi při studiu lekce něco pro tebe nového? Co to bylo?`

`Co bys poradil člověku, který se děsí budoucnosti?`

`Pomáhají ti žalmy lépe rozumět budoucnosti? Jak?`

`Co tě dnes v naší diskuzi nejvíce zaujalo? Proč?`