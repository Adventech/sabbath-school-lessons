---
title:  Proroctvá v žalmoch (2)
date:  24/05/2025
---

### Texty na tento týždeň
Žalm 46; Jer 4,23–26; Ž 47,2–5; 1Tes 4,13–17, Žalm 75, Zj 14,6–12

**Úvodný text**
> 4„Nech ťa velebia, Bože, národy, nech ťa velebia všetci ľudia! 5Nech národy plesajú a radujú sa, že ich súdiš nestranne a vedieš národy na zemi.“ (Ž 67,3.4)

Keď premýšľame o záverečných udalostiach, máme tendenciu sústrediť sa v knihe Zjavenie na rôzne šelmy a mocnosti. Samozrejme, ich význam je veľký. Inak by neboli súčasťou Božieho posolstva (pozri Zj 1,3).

Proroctvá sa však zaoberajú aj kľúčovými otázkami spojenými s hriechom, utrpením, súdom, bojom dobra a zla, povahou spravodlivosti a nespravodlivosti, prenasledovaním a ďalšími skutočnosťami.

Týmito otázkami sa pomerne podrobne zaoberajú aj žalmy. Kniha žalmov skúma takmer všetky ľudské emócie – od temnej skľúčenosti až po nespútanú radosť. Vidíme v nich, ako sa Izrael pripravuje na boj proti silám temnoty. Čítame o jednotlivcoch, ktorí zápasia s otázkou, prečo Boh nebojuje so zlom priamo a okamžite. Túto otázku sme si už nepochybne položili aj my. Žalmy nás smerujú do svätyne, kde nachádzame odpovede. V žalmoch nachádzame aj opakovaný dôraz na to, že Hospodin je Stvoriteľom. Podobnými otázkami sa zaoberáme aj dnes, keď sa snažíme nájsť odpovede na situáciu v dnešnom svete. Aj preto budeme tento týždeň pokračovať v skúmaní žalmov. Opäť budeme hľadať súvislosti medzi žalmami a proroctvami.

**Osnova lekcie**

V deviatej lekcii sa sústredíme sa na to, v čom sa posolstvo niektorých žalmov podobá posolstvu knihy Zjavenie. Budeme sledovať, ako predstavujú nielen budúce obdobie krízy a vzbury proti Bohu, ale aj nádej, ktorú Boh svojim deťom zasľubuje, vrátane konečného víťazstva.

- Žalm 46; Zj 6,14: Nádej do obdobia záverečnej krízy (nedeľa)
- Ž 46,7.8; Jer 4,23–26: Nádej uprostred nepokoja (pondelok)
- Ž 47,2–5: Nádej na konečné Božie víťazstvo a záchranu (utorok)
- Žalm 75; Zj 14,9–12: Nádej na spravodlivý Boží súd (streda)
- Žalm 67; Zj 14,6–12: Božia túžba, aby Jeho spásu poznali všetky národy (štvrtok)

---

#### Dodatečné otázky k diskuzi

`Některé lidi při čtení Daniela a Zjevení přitahují šelmy a mocnosti zla. Proč?`

`Na co bychom při čtení proroctví neměli zapomínat?`

`Autoři žalmů často zmiňují „svatyni“. Proč je pro ně tak důležitá?`

`Proč nás žalmy přitahují ve chvílích, kdy bojujeme s pochybnostmi a s také různými otázkami ohledně existence zla?`

`Žalmy jsou plné různých emocí. Které žalmy máš nejraději? Proč?`