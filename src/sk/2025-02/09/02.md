---
title:  Osvedčená pomoc v súženiach
date:  25/05/2025
---

> <p></p>
> <sup>2</sup>Boh je naše útočisko a sila, osvedčená pomoc v súženiach. <sup>3</sup>Preto sa nebudeme báť, hoci by sa zem prevrátila a vrchy by sa klátili uprostred mora, <sup>4</sup>hoci by hučali a penili sa jeho vody a vrchy by sa triasli, keď sa vzduje more. ... <sup>9</sup>Poďte a hľaďte na skutky Hospodina, ktorý koná úžasné veci na zemi: <sup>10</sup>zastavuje vojny až po končiny zeme, zlomí luk, poláme kopiju, bojové vozy spáli v ohni. <sup>11</sup>Prestaňte! Uznajte, že ja som Boh! Som vyvýšený medzi národmi, som vyvýšený na zemi. <sup>12</sup>Hospodin zástupov je s nami. Jákobov Boh je náš hrad. (Ž 46,2–4.9–12)

> <p></p>
> Nebo sa stiahlo ako zvitok a všetky vrchy i ostrovy sa pohli zo svojich miest. (Zj 6,14)

**Osobné štúdium**

`Prečítaj si celý Žalm 46. V čom môže byť posolstvo tohto žalmu naším povzbudením uprostred nepokoja súčasného sveta i udalostí, ktoré majú prísť na konci dejín?`

V Žalme 46 zaznieva podobná téma ako v Liste Hebrejom. Táto téma by sa dala vyjadriť slovom „lepší“. List Hebrejom zdôrazňuje, že Ježiš je lepší ako pozemský veľkňaz, Jeho obeť je lepšia ako obete zvierat a nebeská svätyňa je lepšia ako predobrazy, ktoré existovali na zemi.

Tento žalm však k danej téme pristupuje odlišne. Autor nestavia dobré veci do kontrastu s tými lepšími. Žalmista ukazuje na svet vzbury a jej bolestné následky a kladie ich do protikladu so zasľúbením lepších vecí, ktoré pre nás Boh pripravuje.

Žalm 46 je naplnený nádejou. Prináša zasľúbenie, že aj uprostred spustošenia, skúšok, utrpenia a vojen, ktorým čelíme, On zostáva Bohom. Práve v chaose dnešného sveta zaznieva výzva: „Utíchnite a poznajte, že ja som Boh!“ (Ž 46,11; SEvP) Vďaka tejto istote môžeme hľadieť do budúcnosti s vedomím, že jedného dňa sa toto všetko skončí a že Boh bude „vyvýšený na zemi“ (Ž 46,11).

Všimnime si aj nasledovné slová: „Preto sa nebudeme báť, hoci by sa zem prevrátila a vrchy by sa klátili uprostred mora.“ (Ž 46,3) Pripomeňme si scény, ktoré sa budú odohrávať pri druhom príchode: „Nebo sa stiahlo ako zvitok a všetky vrchy i ostrovy sa pohli zo svojich miest.“ (Zj 6,14) Apoštol Peter k tomu pridáva: „Túžobne očakávate príchod Božieho dňa, keď sa nebesia rozplynú v ohni a živly roztopia v páľave.“ (2Pet 3,12) Náš súčasný svet (a všetko zlo v ňom) nebude trvať večne. Zasľúbenia hovoria o príchode niečoho, čo naša myseľ teraz sotva dokáže pochopiť. Dovtedy však musíme len trpezlivo čakať, zotrvávať vo viere a držať sa zjavenia, ktoré sme dostali od Boha. Tým najväčším zjavením je Ježišov kríž svedčiaci o Božej láske.

**Aplikácia**

`Situácia vo svete nie je dobrá a vieme, že sa postupom času bude len zhoršovať. Ako môžeme posilňovať svoju nádej? Ako nám v tom môže pomáhať poznanie dobra, moci a charakteru Boha?`

---

#### Dodatečné otázky k diskuzi

`Kterou myšlenku ve 46. žalmu považuješ za stěžejní?`

`Zkus si představit to, co autor žalmu zmiňuje v jeho první části. Už jsi někdy něco z toho zažil? Jak ti při tom bylo?`

`Pokud jsi něco podobného nezažil, umíš si představit, jak bys reagoval?`

`Proč se naše víra často hroutí při mnohem menších „katastrofách“?`

`Co se z tohoto žalmu můžeme přiučit pro časy, které jsou před námi?`

`Proč je tak důležité vědět, že „Hospodin zástupů je s námi“?`

`Jak nám v životě pomáhá uposlechnutí a uznání Boží svrchovanosti?`