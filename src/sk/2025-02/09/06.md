---
title:  Aby bola vaša spása známa
date:  29/05/2025
---

> <p></p>
> <sup>2</sup>Nech je nám Boh milostivý a žehná nás, nech medzi nami zažiari jeho tvár! – Sela – <sup>3</sup>Nech tvoju cestu a tvoju spásu poznajú na zemi všetky národy! <sup>4</sup>Nech ťa velebia, Bože, národy, nech ťa velebia všetci ľudia! <sup>5</sup>Nech národy plesajú a radujú sa, že ich súdiš nestranne a vedieš národy na zemi. – Sela – <sup>6</sup>Nech ťa velebia, Bože, národy, nech ťa velebia všetci ľudia! <sup>7</sup>Zem vydala svoju úrodu, Boh nás žehná, náš Boh. <sup>8</sup>Boh nás požehnáva. Nech sa ho boja všetky končiny zeme! (Žalm 67)

**Osobné štúdium**

`Uvažuj o úvodnom Žalme 67. Ako nám tento hymnus chvály pomáha pochopiť našu úlohu zverenú Božiemu ľudu v Zj 14,6–12?`

Vedci z MIT (Massachusettská technická univerzita) vytvorili nový čierny materiál, vďaka ktorému sa predmety ním natreté stávajú takmer neviditeľnými. Je vytvorený z nanorúrok a je mnohokrát tmavší ako akýkoľvek predtým vytvorený materiál. Dokáže absorbovať až 99,995 percent všetkého viditeľného svetla. Ani najjasnejšie svetlo nemá schopnosť zviditeľniť predmety pokryté týmto povlakom.

Žalm 67 sa začína túžbou, aby medzi nami zažiarila Božia tvár. Cieľom má byť prianie, aby Božiu cestu a spásu spoznali „na zemi všetky národy“ (Ž 67,2.3). V pláne spásy Boh vytvoril spôsob, akým môžu byť hriešnici znovu prijatí do Jeho bezprostrednej, slávnej prítomnosti bez toho, aby boli zničení Jeho slávou. A aj teraz, v prítomnom živote, Kristov kríž umožňuje, aby sme boli ožiarení svetlom Božej tváre.

A nielen to. Boh chce, aby sme zrkadlili Jeho svetlo zvyšku sveta. Takúto úlohu dostal už staroveký Izrael. Chrám mal byť domom modlitby pre všetky národy. Hospodin hovorí: „Aj ich zavediem na svoj svätý vrch a rozveselím ich vo svojom dome modlitby. Ich spaľované obety a obety s hostinou budú prijaté na mojom oltári, veď môj dom sa bude nazývať domom modlitby pre všetky národy.“ (Iz 56,7)

V Žalme 67 nám Dávid pripomína Božiu túžbu, aby Jeho cestu a spásu poznali na zemi všetky národy (Ž 67,3). Je smutné, že Boží ľud v tejto úlohe opakovane zlyhával. Stará zmluva obsahuje niektoré temné kapitoly fatálneho zlyhania Božieho ľudu. A rovnaké zlyhania sa odohrali aj počas dvoch storočí existencie kresťanskej cirkvi. Je to, ako keby sme naše srdcia natreli ultratmavou hmotou a spokojne pohltili všetko Božie svetlo bez toho, aby sme ho odzrkadlili svojmu okoliu.

Niekedy sa dopúšťame toho, že Božie hnutie pre čas konca považujeme za akýsi predodletový salónik určený pre privilegovanú skupinu ľudí. Zdá sa, že nám to tak vyhovuje a vôbec nám nevadí, že zvyšok sveta musí sedieť v hlučnej nepohodlnej hale, absolútne nepripravený na cestu, ktorá je pred nami. Cirkev ostatkov zo Zjavenia 14 sa však neuspokojuje s tým, že stojí na Sione s Kristom a vyhrieva sa v žiare Jeho prítomnosti. Namiesto toho „letia stredom neba“ a vyzývajú celý svet, aby sa k nim pridal a spoločne sme tak mohli stáť na Božom svätom vrchu.

**Aplikácia**

`Aký záväzok by sme mali ako cirkev, aj ako jednotlivci, pociťovať pri učení druhých pravdám, ktoré tak milujeme?`

---

#### Dodatečné otázky k diskuzi

`Jakou touhu vyjadřuje autor 67. žalmu? Proč chce, aby „všichni lidé“ vzdali chválu našemu Bohu?`

`„Kéž nad námi rozjasní svou tvář“. Jak tomu rozumíš? Máš s tím nějakou osobní zkušenost? Poděl se s námi.`

`Co můžeme udělat, aby více lidí vzdávalo chválu Bohu?`

`Jaké poselství o Bohu potřebují slyšet lidé v našem okolí?`

`Pomáhá nám při „misii“, když lidé vidí, že Bůh žehná? Jak?`

`Těšíš se na nové lidi, kteří mohou naplnit náš sbor, nebo jsi spokojený s tím, jak je to teď? Proč?`

`Jaké překážky mají lidé, kteří přichází hledat Boha do našeho společenství?`