---
title: 'Podnety na zamyslenie'
date: 16/07/2021
---

„Kto sa stará len o seba, nerastie a neprináša ani plody. Ak si prijal Krista za svojho Spasiteľa, musíš zabúdať na seba a pomáhať iným. Rozprávaj im o Ježišovej láske a dobrote. Splň každú nevyhnutnú povinnosť. Uvažuj o problémoch iných ľudí a všetkými dostupnými prostriedkami sa snaž zachraňovať hynúcich. Keď prijmeš Ducha Kristovej nesebeckej lásky a budeš pracovať pre iných, porastieš a prinesieš ovocie. V tvojej povahe dozrejú plody Ducha, tvoja viera sa posilní, prehĺbi sa tvoje presvedčenie a tvoja láska zvrúcnie. Čoraz viac sa budeš podobať Kristovi v tom, čo je čisté, ušľachtilé a krásne.“ (COL 67.68; KP 46)

**Námety na spoločné uvažovanie**

`Uvažujte spoločne o praktických spôsoboch, akými sa dá prekonať sebectvo. Ako si môžeme navzájom pomôcť, aby sme tieto myšlienky uplatňovali vo svojich životoch?`

`Cieľavedomosť nie je vo svojej podstate zlá vlastnosť. Uvažujte o pozitívnych stránkach cieľavedomosti. V čom spočíva nebezpečenstvo nezdravej cieľavedomosti? Prečo nemôžeme od Boha očakávať veľké veci a zároveň sa z celej sily snažiť o presadenie vlastných túžob a želaní?`

`Mnohí z nás navonok vôbec nemusia vyzerať ako ctižiadostiví, pokryteckí, sebeckí alebo závistliví. Veľmi často sme schopní ukazovať vľúdnu a láskavú tvár. Ale podobne ako pri rozsiahlom koreňovom systéme osík, aj naše zlé vlastnosti sa môžu ukrývať pod povrchom. Ako by mala vyzerať skutočná zmena, ktorú v nás pôsobí Duch? Ako môžeme zdolať podstatu nepokoja a nespokojnosti a nájsť skutočný odpočinok v Ježišovi?`

`Vráťte sa spoločne k záverečnej otázke z časti na štvrtok, ktorá sa týkala druhého príchodu Krista. Akú nádej by sme mali bez tohoto zasľúbenia? Prečo je v súvislosti so vzkriesením toto zasľúbenie také mimoriadne?`

Západ slnka: 20.44