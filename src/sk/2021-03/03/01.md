---
title: 'Korene nespokojnosti a nepokoja'
date: 10/07/2021
---

### Texty na tento týždeň
Mat 10,34–39; Luk 12,13–21; Luk 22,24–27; Mat 23,1–13; Ján 14,1–6

> <p>Základný text</p>
> Veď kde je závisť a neznášanlivosť, tam je nepokoj a všetko možné zlo.  (Jakub 3,16)

Osiky sú nádherné stromy, ktoré dorastajú do výšky 15 až 30 metrov. Darí sa im v chladnejšom podnebí s nie príliš teplým letom. Ich drevo sa využíva v nábytkárstve a pri výrobe zápaliek a papiera. Vysoká zver aj iné zvieratá sa počas krutých zím kŕmia mladými osikami, pretože sú pomerne výživné. Osiky potrebujú veľa slnka. Ich kôra má schopnosť produkovať fotosyntézu, a preto môžu rásť, aj keď im opadnú listy.

Osiky sú známe tým, že majú obrovský koreňový systém, ktorého jednotlivé výhonky sa môžu objaviť až vo vzdialenosti štyridsať metrov od materského stromu. Hoci jednotlivá osika sa môže dožiť veku až 150 rokov, rozsiahly podzemný koreňový systém môže žiť niekoľko tisíc rokov.

Tento týždeň sa budeme venovať koreňom nášho nepokoja. Tomu, čo možno nie je vidieť a zostáva skryté „pod zemou“, ale napriek tomu je základom toho, čo cítime a prežívame. Existuje mnoho príčin, ktoré nám môžu brániť nájsť skutočný odpočinok v Kristovi. Niektoré sú zrejmé a nepotrebujú veľa pozornosti. Iné nemusia byť až také viditeľné, podobne ako rozsiahle podzemné koreňové systémy osík. Často si totiž nie sme vedomí konania a postojov, ktoré nás oddeľujú od nášho Spasiteľa.

**Osnova lekcie**

V tejto lekcii sa zameriame nielen na časté príčiny, ktoré spôsobujú, že v živote prežívame nepokoj, ale tiež na riešenia, ktoré nám ponúka Ježiš.

**Možné príčiny nepokoja a nespokojnosti**

- Mat 10,34–39: Stretnutie s Ježišom (nedeľa)
- Luk 12,13–21: Sebectvo, túžba mať stále viac (pondelok)
- Luk 22,24–27: Nezdravá ctižiadosť (utorok)
- Mat 23,23–29: Pokrytectvo (streda)

**Ján 14,1–6: Ježišov liek na náš nepokoj (štvrtok)**