---
title: 'Nové smerovanie'
date: 02/08/2021
---

> <p></p>
> <sup>2</sup>Hospodin bol však s Jozefom, takže sa mu darilo a zostal v dome egyptského pána. ... <sup>21</sup>Hospodin bol však s Jozefom, zľutoval sa nad ním a u správcu žalára vzbudil k nemu náklonnosť.  

> <p></p>
> V tomto dome ma nikto neprevyšuje. Pán si okrem teba nič nevyhradil pre seba, lebo ty si jeho žena. Ako by som teda mohol spáchať takú veľkú neprávosť a zhrešiť proti Bohu?!  

**Osobné štúdium**

Jozefa poznačili komplikované vzťahy v rodine. Do Egypta, kde ho predali ako otroka, si priniesol svoju bolesť a úzkosť. Rozhodne nešlo o výlet či oddychovú dovolenku.

„Keď sa karavána kupcov, ktorí Jozefa odvážali do Egypta, blížila k južným hraniciam Kanaánu, chlapec v diaľke zahliadol pahorky, pri ktorých stáli otcove stany. Pri pomyslení na opusteného a nešťastného otca trpko zaplakal. Pripomínal si zážitok z Dótana. V duchu videl svojich rozhnevaných bratov a bolestne pociťoval ich nenávistné pohľady. Ešte stále mu v ušiach zneli ich výsmešné a urážlivé slová, ktorými odpovedali na jeho žalostné prosby o zľutovanie. S obavou hľadel do budúcnosti. Aká to zmena – obľúbený syn bude opusteným otrokom bez priateľov! Čo ho čaká v cudzej krajine, do ktorej ho vedú? Jozefa premáhal nevýslovný bôľ a strach. ... Cestou Jozef premýšľal aj o Bohu svojich otcov. V detstve sa ho naučil milovať a báť sa ho. Doma neraz počul otca rozprávať o tom, ako na úteku z domova dostal nebeské videnie. ... V pamäti sa mu teraz živo vynárali všetky tieto vzácne naučenia. Jozef uveril, že Boh jeho otcov bude aj jeho Bohom. Bezvýhradne sa oddal do Božích rúk s prosbou, aby ho Ochranca Izraela neopúšťal v krajine, kde bude žiť ako cudzinec.“ (PP 213.214; PP /sk/ 153)

**Uvažuj o nasledujúcich veršoch. Čo hovoria o osobnom odovzdaní sa Bohu?**

`5Moj 4,29`

`Joz 24,15`

`1Kron 16,11`

`Ž 14,2`

`Prísl 8,10`

`Iz 55,6`

Ak chceme nájsť pokoj, potrebujeme urobiť osobné rozhodnutie nasledovať Boha a podriadiť sa mu. Viera našich predkov sa neprenáša geneticky. Pamätaj si, že Boh má len deti, nie vnúčatá.

**Aplikácia**

`Prečo je dôležité odovzdať sa Bohu nielen každý deň, ale doslova v každú chvíľu? Aké nebezpečenstvo nám hrozí, ak začneme brať náš vzťah s Bohom vlažne a prestaneme cítiť dôležitosť prichádzať do jeho blízkosti?`