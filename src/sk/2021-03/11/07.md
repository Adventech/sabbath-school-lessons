---
title: 'Podnety na zamyslenie'
date: 10/09/2021
---

„Nie vždy sme ochotní prísť k Ježišovi s našimi trápeniami a ťažkosťami. Niekedy zveríme svoje problémy ľudským ušiam a o svojich starostiach hovoríme tím, ktorí nám nemôžu pomôcť. Nezverujeme sa so všetkým Ježišovi, ktorý je schopný premeniť žalostnú skúsenosť na cestu radosti a pokoja. ... Božie zasľúbenia sú nesmierne vzácne. Ak chceme poznať jeho vôľu, potrebujeme študovať jeho slovo. Ak budeme poznávať a žiť podľa jeho inšpirovaného slova, bude nás viesť po priamej ceste, kde budeme môcť kráčať bez zakopnutia. Keby len všetci kazatelia a veriaci prišli so svojimi trápeniami a otázkami k Ježišovi, ktorý je pripravený ich prijať a darovať im odpočinutie a pokoj! Nikdy nezabudne na tých, čo sa s dôverou vložia do jeho rúk.“ (The Signs of the Times, 17. marec 1887, str. 161)

„Milí mladí ľudia, môžete sa s očakávaním a radostnou nádejou tešiť na čas, keď Pán, váš spravodlivý Sudca vyzná vaše meno pred Otcom a pred svätými anjelmi? Úplne najlepšou prípravou na druhý Kristov príchod je spočinúť v pevnej viere vo veľké spasenie, ktoré nám priniesol pri svojom prvom príchode. Musíte veriť v Krista ako osobného Spasiteľa.“ (Our High Calling, str. 368)

**Námety na spoločné uvažovanie**

`Čím je sobota ako siedmy deň taká mimoriadna, že predznamenáva Boží nebeský odpočinok pre Jeho ľud? Ako je sobotný odpočinok predchuťou večnosti?`

`Očistenie znamená zmierenie a ukazuje cestu späť k Bohu. Uvažujte o dôležitom výroku z Rimanom 5,11: „A nielen to, ale aj Bohom sa chválime skrze nášho Pána Ježiša Krista, skrze ktorého sme teraz dostali zmierenie.“ Keby sa vás niekto opýtal: „Čo znamená byť zmierený s Bohom a akú zmenu toto zmierenie prináša do tvojho života?“, ako by ste mu odpovedali?`

`Čo môžeme urobiť preto, aby sme nepripisovali príliš veľký význam maličkostiam a nezabúdali na tie najdôležitejšie skutočnosti? Čo nám môže pomôcť sústrediť sa na celkový obraz, ktorý prináša Božie slovo?`

`Uvažujte o chybách a nedostatku viery, ktorých sa dopustili Izraeliti počas putovania po púšti. Hoci detaily ich ťažkostí sa líšia od tých našich (veď napokon neputujeme po púšti), aké spoločné princípy môžete objaviť medzi ich a našimi zlyhaniami? V čom a ako sa môžeme poučiť z ich chýb, aby sme ich neopakovali v našich životoch?`

Západ slnka: 19.11