---
title: 'Podnety na zamyslenie'
date: 17/09/2021
---

„Boží rozkaz ukladal Jonášovi veľkú zodpovednosť. Ten však, ktorý mu kázal ísť do Ninive, mal moc podoprieť svojho posla a pomôcť mu k úspechu. Keby bol prorok bez zaváhania poslúchol, mohol sa zaobísť bez nejedného trpkého zážitku a bol by skúsenostne poznal veľkosť Božieho požehnania. Hospodin však Jonáša neopustil ani vo chvíľach zúfalstva. Prorok musí prejsť viacerými skúškami a obstáť v celom rade zvláštnych príhod.“ (PK 266; PK /sk/ 143)

„Tisíce ľudí možno osloviť tým najjednoduchším spôsobom. Práve tých, ktorých svet pokladá za najnadanejších a najučenejších, môžu povzbudiť slová prostého človeka, ktorý miluje Boha a o jeho láske rozpráva tak prirodzene, ako hovorievame o svojich záujmoch.“ (COL 232; KP 180)

**Námety na spoločné uvažovanie**

`„Boží prorok“ je nahnevaný a znechutený, lebo ľudia, ku ktorým ho Boh poslal svedčiť, prijali spasenie. Ako rozumiete tomuto Jonášovmu postoju? V čom môže byť pre vás povzbudením skutočnosť, že Boh mal trpezlivosť aj s takým svojím služobníkom, akým bol Jonáš?`

`Jonášov príbeh naznačuje, že Boh sa usiluje zmeniť nielen tvrdohlavých hriešnikov, ale že mu veľmi záleží aj na zmene jeho nasledovníkov. Ako môžeme získať „nové srdce“ a „nového ducha“, aj keď sme sa už vydali na cestu za Hospodinom? Ako sa líši človek, ktorý pozná pravdu, od človeka, ktorého pravda zmenila?`

`Znova uvažujte o Júdovom liste. Čo je základným posolstvom tejto knihy? Prečo je posolstvo Júdovho listu dôležité aj pre dnešnú cirkev?`

`Prečo nám duchovne prospieva, keď sa podieľame na práci pre záchranu druhých ľudí?`

`Nech mal Jonáš akékoľvek vlastné dôvody, pre ktoré odmietal ísť do Ninive, Boh mu ukázal, ako veľmi sa mýlil. V čom sa náš postoj k druhým môže podobať tomu, ako sa voči obyvateľom Ninive prejavil Jonáš?`

Západ slnka: 18.56