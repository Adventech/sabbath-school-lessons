---
title: 'Jonáš: Ne(s)pokojný prorok'
date: 11/09/2021
---

### Texty na tento týždeň
Jonáš 1–4

> <p>Základný text</p>
> Mne zasa nemá byť ľúto Ninive, veľkého mesta, v ktorom je viac ako stodvadsaťtisíc ľudí, ktorí nevedia rozlíšiť pravú a ľavú ruku, a mnoho dobytka?  (Jon 4,11)

Medzi najzaujímavejšie príbehy Biblie patrí celkom určite príbeh proroka Jonáša. Boží prorok, povolaný Bohom – a čo urobil? Snažil sa utiecť pred Božím povolaním. Keď ho dramatické okolnosti donútili zmeniť názor a poslúchnuť Hospodina, čo urobil? Sťažoval sa, že ľudia, ktorým odovzdal Boží odkaz, sa kajali. A napokon sa nahneval, že ich Boh ušetril, hoci bez prorokovho posolstva by to určite urobil.

Jonáš je výborným príkladom človeka, ktorý neprežíva pokoj a je nespokojný so všetkým, čo sa okolo neho a s ním deje. A to až natoľko, že zvolá: „Tak teda, Hospodin, vezmi mi život, lebo je pre mňa lepšie zomrieť ako žiť.“ (Jon 4,3)

Sám Ježiš sa počas svojej služby vrátil k Jonášovmu príbehu slovami: „Mužovia z Ninive povstanú na súde s týmto pokolením a odsúdia ho, lebo oni sa kajali na Jonášovo kázanie. A hľa, tu je ktosi väčší ako Jonáš!“ Samozrejme, väčší ako Jonáš! Aj preto treba brať jeho slová veľmi vážne.

**Osnova lekcie**

Tento týždeň sa budeme venovať osobe proroka Jonáša a budeme sa pýtať, čo sa môžeme naučiť z jeho nepokoja a nespokojnosti.

- **Jon 1,1–3: Jonáš hľadá pokoj útekom od Boha (nedeľa)**
- **Jon 2,1–9: Boh Jonášovi zariadi „trojdňový odpočinok“ (pondelok)**
- **Jon 3,5–10: Pokánie obyvateľov Ninive (utorok)**
- **Jon 3,10–4,3: Rozhnevaný prorok stráca pokoj (streda)**
- **Jon 4,9–11: Láska a milosť ako cesta k pokoju (štvrtok)**