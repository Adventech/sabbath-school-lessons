---
title:  Dôvera v Božie zasľúbenia
date:  11/06/2021
---

> <p></p>
> <sup>1</sup>Keď sme teda ospravedlnení z viery, máme pokoj s Bohom skrze nášho Pána Ježiša Krista. <sup>2</sup> Skrze neho sme vierou získali aj prístup k milosti, v ktorej zostávame, a chválime sa nádejou na Božiu slávu.  

**Osobné štúdium**

O známom kardinálovi Bellarminovi, veľkom katolíckom teológovi, sa hovorí, že keď ležal na smrteľnej posteli, doniesli mu krucifixy a pripomínali mu zásluhy svätých, aby skôr než zomrie, mohol získať istotu spasenia. Bellarmine im však vraj povedal: „Dajte to preč. Myslím, že je istejšie dôverovať v zásluhy Ježiša Krista.“

Mnohí z tých, ktorých pozemský život sa pomaly končí, si stále viac uvedomujú, aké prázdne, zbytočné a neužitočné boli ich skutky, ako málo urobili preto, aby mohli získať spasenie a ako veľmi potrebujú spravodlivosť Ježiša Krista.

Dobrou správou je, že nemusíme čakať až do smrti. Už teraz môžeme mať istotu v Bohu. Celá zmluva je založená na spoľahlivých Božích zasľúbeniach, z ktorých už teraz môžeme mať úžitok. Musíme však týmto zasľúbeniam veriť; musíme si ich privlastniť; už teraz musíme okúsiť ich realitu vo vlastnom živote. Aby sa tieto zasľúbenia stali skutočnosťou, musíme mať trvalý vzťah s Bohom, pretože, ako sme už mnohokrát povedali, zmluva zahrnuje aj vzájomný vzťah.

**Aplikácia**

`Ako môžeme náš vzťah s Bohom a svoj pokoj upevniť? Uvažuj chvíľu v modlitbe o svojom živote a polož si otázky: Čo z toho, čo robím, posilňuje môj vzťah s Bohom a čo ho narúša? Aké zmeny by som mal urobiť?`