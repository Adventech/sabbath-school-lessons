---
title:  Požehnanie novej zmluvy
date:  13/06/2021
---

> <p>Základný verš</p>
> Ja som prišiel, aby mali život, a to v hojnej miere.  (Jn 10,10)

Predmetom štúdia celého štvrťroka bola téma Božej zmluvy s ľuďmi. Boh nám chce vlastne povedať: „Takýmto spôsobom vás zachránim od hriechu.“ Inými slovami, zmluva definuje Bohom ustanovený spôsob vykúpenia padlého ľudského pokolenia.

Veľkolepým vrcholom zmluvných zasľúbení je večný život na novej zemi. Aj keď na tento nádherný deň všetci ešte len čakáme, z požehnaní, vyplývajúcich zo zmluvy, sa môžeme tešiť už dnes. Boh sa o nás stará aj teraz; aj dnes nám chce dať len to najlepšie. Zmluva totiž nie je dohoda, ktorá určí, čo máme urobiť a potom, vo vzdialenej budúcnosti dostaneme svoju odmenu. Jej odmenou sú požehnania, z ktorých sa môžu tí, čo vierou vstupujú do zmluvného vzťahu, tešiť už tu a teraz.

V poslednej úlohe si priblížime niektoré z bezprostredných požehnaní a zasľúbení vyplývajúcich z Božej milosti, ktorá bola rozliata do sŕdc tých, čo počuli jeho klopanie a otvorili mu. Tých požehnaní je určite viac. Je to len akýsi začiatok – začiatok niečoho, čo sa nikdy neskončí.

**Osnova úlohy**

Pri štúdiu poslednej úlohy tohto štvrťroka sa chceme zamerať na to, aké požehnania pre nás môžu vyplývať zo zmluvy, ktorú nám zo svojej lásky a iniciatívy ponúka náš Záchranca:

`Dar radosti napriek okolnostiam (nedeľa)`

`Dar odpustenia a oslobodenia od viny ( pondelok)`

`Dar nového, premeneného srdca (utorok)`

`Dar večného života (streda)`

`Dar spolupráce s Pánom na záchrane druhých (štvrtok)`