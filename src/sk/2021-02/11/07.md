---
title:  Podnety na zamyslenie
date:  05/06/2021
---

„Ani najvyšší anjel v nebi nemohol zaplatiť výkupné za jediného strateného človeka. Cherubíni a serafíni majú len slávu, ktorou ich, ako svoje stvorenie, obdaril Stvoriteľ. Zmierenie človeka s Bohom mohlo byť dosiahnuté len cez prostredníka, ktorý bol rovný Bohu, zasluhoval si úctu a mohol zastupovať človeka pred nekonečným Bohom a súčasne predstavovať Boha padlému svetu. Ako zástupca a ručiteľ človeka musí mať ľudskú prirodzenosť a spojenie s ľudskou rodinou, ktorú zastupuje; ako Boží veľvyslanec sa musí podieľať na božskej prirodzenosti a mať spojenie s Nekonečným, aby predstavil Boha sveta a bol prostredníkom medzi Bohom a človekom.“ (1SM 257)

„To znamená: Ak ma vyznáte pred ľuďmi, i ja vás vyznám pred Bohom a svojimi anjelmi. Budete mojimi svedkami na zemi. Svetu prinesiete moju spásnu milosť. Podobne budem ja vaším zástupcom v nebi. Otec nehľadí na vašu hriešnu povahu, ale vidí vás v rúchu mojej dokonalosti. Ja vám prinášam nebeské požehnanie a každý, kto ma vyznáva a chce mať účasť v mojej sebaobetavej službe pre záchranu hynúcich, k tomu sa i ja priznám ako k spoludedičovi slávy a radosti vykúpených.“ (TV 246)

**Diskusné otázky**

`„1 Keď sme teda ospravedlnení z viery, máme pokoj s Bohom skrze nášho Pána Ježiša Krista. 2 Skrze neho sme vierou získali aj prístup k milosti, v ktorej zostávame, a chválime sa nádejou na Božiu slávu.“ (Rim 5,1.2) Ako týmto veršom rozumiete? Akú úlohu hrá Ježiš v tom, že môžeme pri stretnutí s Bohom cítiť pokoj a nie strach?`

`Prečo sa nikto iný okrem Božieho Syna nemohol stať Prostredníkom medzi nami a Bohom?`

`Čo znamená pre váš každodenný, praktický život, že Kristus je v nebeskej svätyni? Má to vôbec nejaký praktický dosah, alebo je to len nie príliš užitočná informácia?`

**Zhrnutie**

Pozemská svätyňa symbolizovala dielo spasenia, ktoré prebieha až dodnes. Kristus plní úlohu nášho Veľkňaza pred Bohom na tom najsvätejšom mieste. Jeho neporušenosť sa nám pred Bohom pripočítava namiesto našej nehodnej hriešnej prirodzenosti.

Západ slnka: 20.47