---
title:  Nová zmluva a Božia svätyňa
date:  30/05/2021
---

> <p>Základný verš</p>
> A preto je prostredníkom novej zmluvy, aby prisľúbenie večného dedičstva dosiahli všetci, čo sú povolaní — lebo podstúpil smrť, aby ich vykúpil z previnení spáchaných počas prvej zmluvy.  (Heb 9,15)

Je tmavý neskorý večer. Na temnej oblohe nevidno mesiac ani hviezdy. Ponorený do tmy kráča Frank prázdnymi mestskými ulicami. Po chvíli za sebou začuje kroky. Niekto ide v tme za ním. Frank sa nezastaví. Kroky sa však stále viac približujú. Potom ho neznámy dobehne a pýta sa: „Frank, ste tlačiar?“

Obaja sa zastavia. Frank sotva vidí tvár a obrysy neznámeho človeka.

„Áno, som. Ale ako to, že ma poznáte?“

„Nuž,“ odpovedá neznámy, „nepoznám vás. Nikdy predtým som sa s vami nestretol. Vášho brata však poznám veľmi dobre. Vaše spôsoby, vaša chôdza, vaša postava – to všetko mi tak veľmi pripomenulo vášho brata, že som z toho usúdil, že ste jeho brat. Veľa mi totiž o vás rozprával.“

Tento jednoduchý príbeh nám chce priblížiť pravdu o službe v pozemskej svätyni. Biblia hovorí, že to bol tieň, obraz, znázornenie tej skutočnej. Napriek tomu dostatočne jasne zjavovala pravdy, ktoré predstavovala: smrť Ježiša Krista a jeho veľkňazskú službu v nebeskej svätyni.

**Osnova úlohy**

Pri štúdiu tejto úlohy so zameraním na to, akú úlohu v Božom pláne (a v jeho zmluvách s ľuďmi) hrala svätyňa, si pripomenieme oboje – pozemský predobraz (tieň), ale aj skutočnosť, ktorá je skutočnou realitou.

`Pôvodný význam izraelskej svätyneVyjadrenie Božej blízkosti (nedeľa)Potreba odpustenia vďaka obeti (pondelok)`

`„Nové“ poňatie svätyne po krížiJežiš – najvyššia obeť (utorok)Ježiš – najlepší veľkňaz (streda)Ježiš – slúži v lepšej svätyni (štvrtok)`