---
title:  Zmluva s Mojžišom
date:  01/04/2021
---

> <p></p>
> <sup>2</sup>Boh oslovil Mojžiša a ubezpečil ho: „Ja som Hospodin. <sup>3</sup> Zjavil som sa Abrahámovi, Izákovi a Jákobovi ako Všemohúci Boh. Svoje meno Hospodin som im však nedal poznať. <sup>4</sup> Uzavrel som s nimi aj zmluvu, že im dám Kanaán, krajinu, kde bývali ako cudzinci. <sup>5</sup> Počul som však aj nárek Izraelitov, ktorých zotročili Egypťania, a rozpamätal som sa na svoju zmluvu. <sup>6</sup> Preto povedz Izraelitom: ,Ja som Hospodin. Ja vás vyvediem spod egyptského jarma, vyslobodím vás z otroctva a vykúpim vás vystretým ramenom a tvrdými trestami. <sup>7</sup> Prijmem vás za svoj ľud a budem vaším Bohom. Poznáte, že ja som Hospodin, váš Boh, ktorý vás vyvedie spod egyptského jarma. <sup>8</sup> Privediem vás do krajiny, o ktorej som so zdvihnutou rukou prisahal, že ju dám Abrahámovi, Izákovi a Jákobovi. Vám ju dám do vlastníctva. Ja som Hospodin.‘“ 

**Osobné štúdium**

Po odchode z Egypta uzavreli Izraeliti na Sinaji zmluvu, ktorá úzko súvisí s vyslobodením z otroctva a s obetným systémom, ktorý Boh nariadil ako prostriedok zmierenia a odpustenia hriechov. Ako každá iná, aj táto zmluva bola zmluvou milosti. Boh ňou rozšíril milosť na svoj ľud.

**V tejto zmluve sa z veľkej časti opakuje to, o čo šlo pri zmluve s Abrahámom:**

`1.	Boh má k svojmu ľudu zvláštny vzťah (porovnaj 1 Moj 17,7.8 a 2 Moj 19,5.6)`

`2.	Zasľúbenie o veľkom národe (porovnaj 1 Moj 12,2 a 2 Moj 19,6)`

`3.	Požiadavka poslušnosti (porovnaj 1 Moj 17,9 a 1 Moj 19,5)`

V súvislosti s vyslobodením z Egypta a zmluvou na Sinaji je v Biblickom komentári napísané: „Všimnite si poradie: Boh najprv zachraňuje Izrael a potom im dáva svoj zákon, aby ho dodržiavali. Také isté poradie platí aj pri evanjeliu. Najprv nás Kristus zachraňuje od hriechu, potom vkladá svoj zákon do nášho srdca.“ (1BC 602)

**Aplikácia**

`Čo robí Pán Boh preto, aby sme sa stali jeho ľuďom? (2 Moj 6,7) Cítiš sa byť súčasťou Božieho ľudu? Prečo? Čo to pre teba znamená?`