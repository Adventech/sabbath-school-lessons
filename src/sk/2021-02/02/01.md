---
title:  Božia zmluva s ľuďmi (prehľad)
date:  28/03/2021
---

> <p>Základný verš</p>
> Ak teda budete pozorne počúvať môj hlas a budete zachovávať moju zmluvu, budete mojím osobným vlastníctvom medzi všetkými národmi, lebo celá zem je moja. (2 Moj 19,5)

Minulý týždeň sme naše uvažovanie ukončili pri páde našich prvých rodičov do hriechu, čím sa prerušilo spojenie medzi zemou a nebom. Aj po tom, čo sa stalo, ale Boh túžil obnoviť spojenie s človekom. Pozýva nás, aby sme s ním vstúpili do zmluvného vzťahu.

Štúdium v tomto týždni je stručným zhrnutím celého štvrťroka. Každý deň si priblížime jednu zo zmlúv medzi Bohom a človekom. Každá vlastne odzrkadľuje tú pravú zmluvu, ktorá bola na Golgote podpísaná krvou Ježiša Krista. Ide o zmluvu, ktorú sme ako kresťania uzavreli s naším Pánom.

Začneme zmluvou, ktorú Boh uzavrel s Noachom. Zachránený nebol len Noach, ale celá jeho rodina. Potom sa zastavíme pri zmluve s Abrahámom, ktorá je bohatá na zasľúbenia pre každého z nás. Ďalšia zmluva bola uzavretá na Sinaji. Povieme si, aký je jej význam. Napokon sa pozrieme na novú zmluvu – tú, na ktorú vlastne ukazovali všetky predošlé. Všetko to budeme študovať podrobnejšie v ďalších týždňoch.

Úlohou tohto týždňa je len krátky prehľad nášho štúdia.

**Osnova úlohy**

`Podstata zmluvy medzi Bohom a človekom (nedeľa)`

`Jednotlivé zmluvy, ktoré Boh s ľuďmi uzavrelZmluva s Noachom (pondelok)Zmluva s Abrahámom (utorok)Zmluva s Mojžišom ( streda)„Nová“ zmluva (štvrtok)`