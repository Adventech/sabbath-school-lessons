---
title:  Pandémia hriechu
date:  05/04/2021
---

> <p></p>
> <sup>5</sup>Hospodin videl, že ľudská zloba na zemi je veľká a všetko zmýšľanie ľudského srdca je ustavične naklonené len k zlu. (...) <sup>11</sup>Zem však bola skazená pred Bohom a plná násilia. 

**Osobné štúdium**

Na konci svojho stvoriteľského diela Boh povedal, že všetko bolo „veľmi dobré“. (1 Moj 1,31) Po príchode hriechu sa to však zmenilo – svet už nebude „veľmi dobrý“. Božie stvorenie bolo narušené hriechom a jeho neblahými následkami. Za Noachových dní dosiahol odboj voči Bohu obrovské rozmery; zlo zničilo ľudské pokolenie. Aj keď nám Biblia nepodáva detailné informácie, vzbura a previnenia sa tak rozšírili, že ani láskavý, trpezlivý a odpúšťajúci Boh to už nemohol tolerovať.

`Ako sa mohlo zlo tak rýchlo rozšíriť? Pozrite sa na udalosti z predchádzajúcich kapitol (1 Moj 4–5) a premýšľajte, čo tejto tragickej udalosti predchádzalo.`

Verše 1 Moj 6,5.11 sa neobjavili z ničoho nič. Niečo im predchádzalo. Tento strašný stav mal nejakú príčinu. Hriech a jeho dôsledky boli stále horšie a horšie. Jedno zlo viedlo k ďalšiemu. Hriech sa nepodobá rane, ktorá sa sama zahojí. Práve naopak, ak ho nikto nekontroluje, množí sa a zväčšuje. Nie je spokojný, kým všetko nenakazí a nezničí. Nemusíme sa ani ktovieako snažiť predstaviť si život pred potopou, aby sme pochopili, ako tento princíp funguje. Dnes to vidíme všade okolo nás.

Nie div, že Boh hriech nenávidí; nie div, že skôr či neskôr bude hriech vyhladený. Boh lásky s ním nič iné nemôže urobiť.

Dobrou správou je, že aj keď Boh odstraňuje hriech, hriešnikov chce zachrániť. A práve o tom je táto zmluva.

**Aplikácia**

`Potvrdzujú aj tvoje skúsenosti rýchle šírenie hriechu? Je možné ho zastaviť? Ak nie, má zmysel sa vôbec snažiť o jeho „brzdenie“?`