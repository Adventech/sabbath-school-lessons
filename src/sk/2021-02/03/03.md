---
title:  Noach
date:  06/04/2021
---

> <p></p>
> <sup>8</sup>Ale Noach našiel u Hospodina milosť. <sup>9</sup>Toto je Noachov príbeh: Noach bol spravodlivý a bezúhonný muž medzi svojimi vrstovníkmi. Noach chodil s Bohom. 

**Osobné štúdium**

`Čo podľa vás znamená, že Noach bol:`

`-	„muž spravodlivý“`

`-	 „bezúhonný“ (dokonalý)`

`-	 a že „chodil s Bohom“? Ako taký život vyzerá?`



Niet pochýb, že Noach bol muž, ktorý mal veľmi úzky vzťah s Bohom. Bol to človek, s ktorým mohol Boh spolupracovať, ktorý Boha poslúchal a dôveroval mu. Preto ho Boh mohol použiť na splnenie svojho zámeru a preto ho Peter v Novej zmluve nazval „zvestovateľom (kazateľom) spravodlivosti“. (2 Pt 2,5)

Slovo milosť sa v tomto texte vyskytuje v Písme prvýkrát. Je zrejmé, že má rovnaký význam ako v Novej zmluve, kde vyjadruje milosrdnú, nezaslúženú Božiu priazeň voči hriešnikom. Musíme si preto uvedomiť, že nech bol akokoľvek „spravodlivý“ a „bezúhonný“, stále bol hriešnik, ktorý potreboval nezaslúženú priazeň svojho Boha. V tomto zmysle sa Noach nelíši od nikoho z nás, ktorí úprimne túžime nasledovať svojho Pána.

**Aplikácia**

`„Spravodlivý, bezúhonný a  chodiaci s Bohom“. Ako by to mohlo platiť aj o tebe? V čom konkrétne cítiš potrebu Božej milosti?`