---
title:  Noach – zmluva pre všetky budúce pokolenia
date:  04/04/2021
---

> <p>Základný verš</p>
> Ale Noach našiel u Hospodina milosť. (1 Moj 6,8)

Baktérie sú organizmy príliš malé na to, aby sme ich videli voľným okom, bez mikroskopu. Jednoduchá, zvyčajne okrúhla baktéria nie je ani po 1000-násobnom zväčšení väčšia než hrot ceruzky. Ak jej vytvoríme vhodné podmienky na rast – primerané teplo, vlhko a výživu – začne sa veľmi rýchlo rozmnožovať. Niektoré baktérie sa rozmnožujú jednoduchým delením. Dospelá bunka sa jednoducho rozdelí na dve dcérske bunky. Keby delenie prebiehalo každú hodinu, jedna baktéria vyprodukuje za 24 hodín 18 000 000 nových baktérií. Po 48 hodinách by to boli stovky miliárd ďalších baktérií.

Tento mikroskopický jav výstižne ilustruje rýchly rast zla po páde do hriechu. Ľudské pokolenie, obdarované obrovským intelektom, „železným“ zdravím a dlhovekosťou, opustilo Boha a svoju výnimočnú zdatnosť a silu použilo na šírenie zla vo všetkých jeho formách. Baktérie môžeme zničiť slnečným svetlom, chemikáliami alebo vysokou teplotou. Čo však robiť s rýchlo sa šíriacim hriechom? Stúpajúci rast zla a vzbury sa Boh rozhodol zastaviť celosvetovou potopou.

Táto situácia tvorí pozadie biblickej správy o Božej zmluve s Noachom. Tá ľuďom ponúkala fyzické a duchovné oslobodenie a záchranu ľudského pokolenia.

**Osnova úlohy**

`Hriech: choroba predpotopného sveta (nedeľa)`

`Boží plán záchranyNoach: verný spolupracovník a misionár (pondelok)Božia zmluva o záchrane (utorok)Dúha ako potvrdenie tejto zmluvy (streda)Záchrana „ostatku“ (štvrtok)`