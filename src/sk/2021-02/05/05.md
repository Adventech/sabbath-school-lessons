---
title:  „Veľký a zdatný národ...“
date:  22/04/2021
---

> <p></p>
> Abrahám sa bezpochyby stane veľkým a zdatným národom a v ňom budú požehnané všetky národy zeme. 

**Osobné štúdium**

Boh nesľúbil Abrahámovi len to, že v ňom budú požehnané všetky rody zeme. Hospodin mu tiež povedal, že sa stane „veľkým a mocným národom“. Toto zasľúbenie dostal muž, ktorého manželka bola vo veku, keď už nemohla mať deti. Aj keď Abrahám nemal potomstvo, dokonca ani syna, Boh mu sľúbil oboje.

Kým žil Abrahám, toto zasľúbenie sa v plnej miere nenaplnilo. Dokonca ani za života Izáka, ba ani Jákoba. Boh ho zopakoval Jákobovi a povedal mu, že sa to naplní v Egypte, no Jákob sa toho v skutočnosti nedožil. Nakoniec sa však zasľúbenie predsa len naplnilo.

`Prečo chcel Boh urobiť z Abrahámovho potomstva zvláštny národ? 5 Moj 4,6–8`

`Aký plán mal tento národ naplniť? Iz 60,1–3`

Z Písma je zrejmý Boží zámer. Prostredníctvom svedectva Izraela, ktorý by bol vďaka Božiemu požehnaniu šťastným, zdravým a svätým ľudom, Boh chcel priviesť národy sveta k sebe. Tento národ mal byť príkladom toho, aké požehnanie prináša poslušnosť Bohu. Národy zeme by začali uctievať pravého Boha. Tak by sa pozornosť ľudstva upriamila na Izraelitov, na ich Boha a na Mesiáša, Spasiteľa sveta, ktorý sa objaví v ich strede.

„Izraeliti mali obsadiť celé územie, ktoré im určil Boh. Národy, ktoré nechceli uctievať pravého Boha ani mu slúžiť, sa mali z Kanaánu vysťahovať. Boh však chcel, aby Izraeliti prejavovali jeho povahu a privádzali k nemu aj ostatných. Celému svetu mali oznámiť pozvanie evanjelia. Predobraznou obetnou službou mali vyvýšiť Krista pred všetkými národmi a každý, kto by ho prijal, mal žiť.“ (KP 230)

**Aplikácia**

`Aké paralely existujú medzi tým, čo chcel Boh vykonať prostredníctvom Izraela a čo chce vykonať prostredníctvom svojej cirkvi v súčasnosti? 1 Pt 2,9`