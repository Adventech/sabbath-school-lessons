---
title:  Abrahám – štyri veľké zasľúbenia
date:  18/04/2021
---

> <p>Základný verš</p>
> A hľa, ja som s vami po všetky dni až do konca sveta. (Mt 28,20)

Otec so svojou desaťročnou dcérou trávili prázdniny pri mori. Jedného dňa sa rozhodli, že si zaplávajú. Aj keď boli obaja dobrí plavci, v určitej vzdialenosti od brehu sa od seba vzdialili. Keď si otec uvedomil, že ich prúd odniesol na more, zakričal dcére: „Mária, idem na breh po pomoc. Ak sa unavíš, otoč sa na chrbát. Takto vydržíš plávať celý deň. Ja sa po teba vrátim.“

O nejaký čas už plavčíci a dobrovoľníci na loďkách brázdili po mori a hľadali malé dievčatko. Stovky ľudí na brehu, ktorí sa o tom dopočuli, s úzkosťou čakali, ako sa to skončí. Dievčatko našli po štyroch hodinách ďaleko od brehu. Plávalo pokojne na chrbte a vôbec sa nebálo. Jasot a slzy radosti privítali záchrancov, keď sa na breh vrátili so vzácnym nákladom. Dievčatko všetko prežívalo pokojne. Zdalo sa, že nechápe, čo sa vôkol neho deje. Povedalo: „Otec mi povedal, že na chrbte vydržím plávať celý deň a že príde po mňa. A tak som pomaly plávala a vznášala sa, pretože som vedela, že príde.“ (H. M. S. Richards)

Moc sľubu je úžasná! Tento týždeň sa sústredíme na zasľúbenia, ktoré dal Boh Abrahámovi a ktoré siahajú až do konca času.

**Osnova úlohy**

V tejto úlohe sa budeme venovať štyrom zásadným zasľúbeniam, ktoré pre Abraháma vyplývali zo zmluvy, ktorú s ním uzavrel Boh.

`„Ja som tvoj štít!“ (nedeľa)`

`„Z tvojho rodu vzíde Mesiáš!“ (pondelok, utorok)`

`„Stane sa veľkým a zdatným národom“ (streda)`

`„Tvoje meno zvelebím...“ (štvrtok)`