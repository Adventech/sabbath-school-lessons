---
title:  Abrahámovo potomstvo
date:  25/04/2021
---

> <p>Základný verš</p>
> Vy však ste vyvolený rod, kráľovské kňazstvo, svätý národ, ľud určený na vlastníctvo, aby ste oznámili veľké skutky toho, čo vás povolal z temnoty do svojho predivného svetla. (1 Pt 2,9)

„V istom malom meste sa hodiny vo výklade obchodu s klenotmi zastavili o trištvrte na osem. Mnohí obyvatelia sa orientovali práve podľa týchto hodín. V toto neobyčajné ráno obchodníci a ženy zbežne pozreli do výkladu a všimli si, že je len trištvrte na osem. Deti na ceste do školy boli prekvapené, že je tak málo hodín. Nemuseli sa tak ponáhľať. V ten deň mnohí meškali, a to len preto, že jedny malé hodinky vo výklade zastali.“ (C. L. Paddock)

Aké výstižné znázornenie toho, čo sa prihodilo starovekému Izraelu! Boh ho umiestnil „do stredu národov“ (Ez 5,5) – na križovatku troch kontinentov (Afrika, Európa a Ázia). Mali byť akýmisi duchovnými „hodinami“ sveta.

Podobne ako spomínané hodiny, aj Izrael sa v určitom zmysle „zastavil“. Nezlyhal však úplne. Boh má svoj malý, verný ostatok v každej generácii. Boli to napríklad Samuel, Ester, Eliáš, Rút, Dávid alebo Nehemiáš, ktorí vôkol seba šírili pozitívny vplyv. V tejto úlohe sa sústredíme na identitu a poslanie Božieho pravého Izraela v každej dobe, vrátane tej našej.

**Osnova úlohy**

`Vyvolený národ (nedeľa)`

`Zasľúbená krajina – Boží dar (pondelok)`

`Vernosť zmluve (utorok)`

`Záchrana ostatku (streda)`

`„Ak ste Kristovi, ste Abrahámovo potomstvo“ (štvrtok)`