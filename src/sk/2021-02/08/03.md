---
title:  Záväzky, ktoré zaväzujú
date:  11/05/2021
---

> <p></p>
> ... <sup>12</sup>zo stredu ohňa hovoril s vami Hospodin. Zvuk slov ste počuli, ale podobu ste nevideli. Znel iba hlas. <sup>13</sup> Vtedy vám oznámil svoju zmluvu, ktorú vám prikázal zachovávať, desať výrokov, a napísal ich na dve kamenné tabule. 

**Osobné štúdium**

`Prečo Hospodina napísal Desatoro? Čo tým sledoval? 5 Moj 4,13`

Aj keď stále zdôrazňujeme, že zmluva je vždy zmluvou milosti a je výsledkom Božej nezaslúženej priazne, musíme pripomenúť, že milosť neznamená povolenie neposlúchať. Naopak. Zmluva a zákon patria k sebe; sú neoddeliteľné.

`Ako spolu súvisia zmluva a vydaný zákon? 5 Moj 4,12.13`

Zákon je nedeliteľnou súčasťou zmluvy. Každá zmluva stanovuje určité pravidlá a hranice. Ako dlho by trvalo manželstvo, priateľstvo alebo obchodné partnerstvo, keby neexistovali nijaké hranice a pravidlá, či už konkrétne vyjadrené, alebo len všeobecne platné? Ženatý muž sa rozhodne mať milenku, mladý muž si prisvojí cudziu peňaženku, obchodník prizve do podnikania ďalšieho spoločníka bez toho, aby o tom povedal svojmu partnerovi – to všetko sú prípady, keď došlo k porušeniu pravidiel a zákonov. Ako dlho by tieto vzťahy vydržali za takých protiprávnych okolností? Preto musia byť stanovené určité hranice a pravidlá. Len takto je možné udržiavať vzťahy.

Rôzne vyjadrenia, ako napríklad zákon, ustanovenia, svedectvá, príkazy nachádzame ako paralelu alebo v najužšom spojení so slovom zákon. Je zrejmé, že „slová tejto zmluvy“ (Jer 11,3.6.8) sú slová Božieho zákona, jeho ustanovenia, svedectvá a príkazy.

Božia zmluva s Izraelom obsahuje požiadavky, ktorú sú dôležité pre zachovanie zvláštneho vzťahu, aký chce mať Boh so svojím ľudom. Je to dnes azda inak?

**Aplikácia**

`Akú úlohu zohrávajú „pravidlá“ medzi ľuďmi, ktorí sa majú radi? Ako by vyzerali úplne „voľné“ vzťahy bez akýchkoľvek (aj nepísaných) pravidiel?`