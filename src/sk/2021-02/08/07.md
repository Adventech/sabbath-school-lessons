---
title:  Podnety na zamyslenie
date:  15/05/2021
---

„Skôr než človek začne v Kristovej sile a milosti zachovávať nariadenia Božieho zákona, musí byť jeho srdce naplnené láskou. Poslušnosť bez lásky je jednak nemožná, jednak zbytočná. Kde je však láska, človek automaticky zosúladí svoj život s Božou vôľou ako je vyjadrená v jeho prikázaniach.“ (5BC 484)

„Boh nám vo svojom svätom zákone dal dokonalé pravidlo života a oznámil, že požiadavky tohto zákona sú do najmenšieho písmenka až do skonania sveta pre všetkých ľudí záväzné. Kristus prišiel tento zákon zvelebiť a osláviť; ukázal, že jeho základom je láska k Bohu a láska k blížnemu a že poslušnosť prikázaniam zákona zahrňuje všetky povinnosti človeka. Kristus dal svojím životom príklad poslušnosti voči Božiemu zákonu. V Reči na vrchu objasnil, že požiadavky zákona presahujú vonkajšie skutky a týkajú sa aj myšlienok a najtajnejších zámerov.“ (SA 303)

V knihe Túžba vekov si môžeš prečítať strany 421–422; Cesta lásky, str. 391–393 (Najdôležitejšie prikázanie) a v knihe Patriarchovia a proroci kapitolu „Zákon a zmluvy“ str. 267–275; Na úsvite dejín kapitola Stará a Nová zmluva str. 172–176.

**Diskusné otázky**

`Čo a kedy vás v živote viac motivuje – strach alebo láska? Prečo? V čom je rozdiel?`

`Prečo je príkaz: „Milovať budeš Pána, svojho Boha, celým svojím srdcom a celou svojou dušou i celou svojou mysľou“ (Mt 22,37) prvým a najväčším prikázaním?`

`„Vo všetkom sa pridŕžajte cesty, ktorou vám Hospodin, váš Boh, prikázal ísť, aby ste zostali nažive, dobre sa vám vodilo a dlho ste žili v krajine, ktorú máte obsadiť.“ (5 Moj 5,33) Máme, keď budeme poslušní Božím nariadeniam, nárok na požehnanie? A čo keď nepríde? Platí na tejto zemi automaticky, že poslušnosť prináša dobro a prospech?`

**Zhrnutie**

Zmluva, ktorú Boh uzavrel s Izraelom na Sinaji, mala byť príkladom Božej milosti, ktorú poznajú všetci tí, čo prídu s nimi do kontaktu. Definovala ich vzájomný vzťah a určovala podmienky, v ktorých mal Izrael žiť a pracovať, čím by sa vytvorili ideálne možnosti pre šírenie Božieho posolstva.

Západ slnka: 20.26