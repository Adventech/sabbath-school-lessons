---
title:  Keď sa veci pokazia
date:  21/03/2021
---

> <p>Základný verš</p>
> 26 Boh povedal: „Utvorme človeka na svoj obraz, na svoju podobu...“ 27 Boh stvoril človeka na svoj obraz; na Boží obraz ho stvoril. Stvoril ich ako muža a ženu.  (1 Moj 1,26.27)

Biblická správa o stvorení oplýva nádejou, šťastím a dokonalosťou. Každý stvoriteľský deň Boh končí vyhlásením, že „to bolo dobré“. To však dnes, pri pohľade na svet okolo nás, povedať nemôžeme. Je isté, že tajfúny, zemetrasenia, hlad a choroby neboli súčasťou tohto „dobrého“ stvorenia.

Čo sa stalo? Prečo už veci nie sú také, ako na počiatku?

Šiesty stvoriteľský deň sa končí Božím vyhlásením: „...bolo to veľmi dobré.“ V tento deň Boh stvoril bytosti na svoj obraz – ľudí. Tieto stvorené bytosti boli po každej stránke dokonalé; museli byť, veď boli stvorené na Boží obraz. Nestretávame sa pri nich ani s náznakom toho, že by mali sklon byť vrahmi, zlodejmi, klamármi, podvodníkmi alebo inak skazenými ľuďmi.

Keď porovnáme svet, v ktorom žijeme, so svetom, o ktorom čítame v 1 Moj 1, vidíme, že sa muselo stať niečo strašné.

Čo sa to s naším svetom stalo? Aké to má pre nás dôsledky? A akú nádej nám do toho všetkého Boh prináša a ponúka?

**Osnova úlohy**

V tejto úvodnej úlohe budeme uvažovať o počiatku ľudských dejín a o tom, čo sa s týmto dokonalým stvorením stalo. To nám pomôže si uvedomiť, prečo vlastne potrebujeme Božiu pomoc a v akej podobe k nám prichádza.

`Ideálne Božie stvorenieSvet stvorený ako dokonalý a veľmi dobrý (nedeľa)Ľudia boli stvorení na Boží obraz (pondelok)Človek je stvorený do vzťahu s milujúcim Bohom (utorok)`

`Tragédia hriechu a nová nádejĽudstvo sa môže slobodne rozhodnúť, či chce žiť s Bohom (streda)Pád do hriechu a nová nádej (štvrtok)`