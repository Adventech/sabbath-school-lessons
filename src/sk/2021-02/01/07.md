---
title:  Podnety na zamyslenie
date:  27/03/2021
---

„Keď Božie slová – Kde si? – prenikli cez husté krovie k ušiam utečencov, zneli im ako zvesť evanjelia. Tvoj Boh ťa nechce stratiť. Prichádza, aby ťa hľadal. Chce prísť v osobe svojho Syna, aby nielen hľadal, ale aj spasil, čo sa stratilo.“ (SPURGEON, Charles Haddon. The Treasury of the Bible, zv. 1, Grand Rapids: Zondervan, 1962, str. 11)

V knihe Patriarchovia a proroci si prečítaj kapitoly „Stvorenie“, „Pokušenie a pád“, „Plán vykúpenia“, str. 25–46; Na úsvite dejín sú to kapitoly „Na úsvite dejín“, „Nedôvera a jej dôsledky“, „Zasľúbenie záchrany“, str. 14–28.

**Diskusné otázky**

`Láskavý a starostlivý Boh hľadá strateného človeka. Ako môžeme na túto Otcovu a Ježišovu lásku odpovedať? Ako Boh očakáva, že budeme reagovať?`

`Aby bol človek šťastný, potrebuje láskyplné vzťahy. Čo prijímaš a čo dávaš do svojho vzťahu s Bohom? Ako sú vyvážené tvoje vzťahy s partnerom v manželstve, rodičmi, súrodencami, deťmi?`

**Zhrnutie**

Boh nás stvoril na svoj obraz, aby medzi ním a nami mohlo existovať láskyplné priateľstvo. Aj keď príchod hriechu otriasol touto pôvodnou jednotou, prostredníctvom plánu vykúpenia Boh chce tento vzťah obnoviť. Sme závislé stvorenia. Náš život má skutočný zmysel len vtedy, ak opäť nadviažeme spojenie s naším Stvoriteľom.

Západ slnka: 19.14