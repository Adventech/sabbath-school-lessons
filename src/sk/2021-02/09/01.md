---
title:  Znamenie zmluvy
date:  16/05/2021
---

> <p>Základný verš</p>
> Nech Izraeliti zachovávajú sobotu a dodržiavajú ju vo všetkých pokoleniach ako večnú zmluvu.  (2 Moj 31,16)

Siedmy deň – sobota nás pravidelne každý týždeň zastaví a našu pozornosť upriami na to, čím sme alebo čím by sme mohli byť. Celý týždeň zháňame, míňame, zarábame na živobytie, chodíme sem a tam a potom zrazu... – je tu sobota, ktorá nás zastaví a upozorní na základ a východiskový bod všetkého. Všetko, čo má pre nás nejaký význam, má ho len preto, že to Boh takto stvoril. Každý týždeň v sobotu sa vraciame k bodu nula, na samý začiatok ľudskej existencie, k východiskovému bodu všetkého.

Sobota prichádza pravidelne každý týždeň, bez akejkoľvek výnimky. Preniká do každej trhliny a medzery nášho života. Pripomína nám, že každé prázdne miesto patrí nášmu Tvorcovi, ktorý nás tu umiestnil; tomu, ktorý „na počiatku“ stvoril nebo a zem. Tento čin je nevyvrátiteľným základom celej kresťanskej viery a siedmy deň – sobota je toho neklamným, nevtieravým a nemenným znamením.

**Osnova úlohy**

V tejto úlohe sa bližšie pozrieme nielen na to, aký bol pôvodný Boží zámer so sobotou, ale hlavne na to, akú úlohu hrala v kontexte zmluvy, ktorú Boh uzavrel so svojimi deťmi na vrchu Sinaj.

`Sobota a jej význam na počiatku dejínVýznam soboty pri stvorení (nedeľa)Význam soboty pred vydaním Desatora (pondelok)`

`Sobota a jej význam v rámci zmluvy na SinajiViditeľné znamenia zmluvy (utorok)Pripomenutie, že Boh nás „posväcuje“ (streda)Pripomenutie minulosti, prítomnosti a budúcnosti s Bohom (štvrtok)`