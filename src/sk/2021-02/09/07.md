---
title:  Podnety na zamyslenie
date:  22/05/2021
---

V knihe Patriarchovia a proroci si prečítaj strany 214–216; Na úsvite dejín strany 140–141.

Desatoro definuje všeobecné a základné princípy vzťahu medzi Bohom a človekom, ako aj medzi ľuďmi navzájom. V strede Dekalógu je prikázanie o sobote. Predstavuje Pána soboty a zvláštnym spôsobom označuje územie jeho vlády a vlastníctva. Všimni si tieto dva prvky: (1) predstavenie Boha: Jahve (Hospodin) je Stvoriteľ, ktorého postavenie je jedinečné; (2) jeho vlastníctvo a vláda: „nebesia a zem, more a všetko, čo je v nich“. (2 Moj 20,11) Vďaka týmto dvom aspektom má prikázanie o sobote vlastnosti, typické pre pečate zmluvných dokumentov na starovekom Blízkom východe. Pečate sa dávali do stredu zmluvných dokumentov a obsahovali: (1) označenie božstva (obyčajne nejakého pohanského boha) a (2) územie jeho vlády a vlastníctva (zvyčajne ohraničené geografické územie).

„Posvätenie Duchom ukazuje rozdiel medzi tými, ktorí majú pečať Božiu a tými, ktorí zachovávajú nepravý deň odpočinku.“

„Keď príde skúška, jasne sa ukáže znamenie šelmy. Je to zachovávanie nedele...“

„Boh určil siedmy deň za svoju sobotu“ (2 Moj 31,13.16.17).

„Verní budú odlíšení od neverných. Tí, ktorí túžia mať na svojich čelách pečať Božiu, musia zachovávať sobotu štvrtého prikázania.“ (7BC 980.981)

**Diskusné otázky**

`„Zachovávajte moje soboty a majte v úcte moju svätyňu. Ja som Hospodin.“ (3 Moj 19,30) Ako súvisí sobota s Božou svätyňou? Čo nám oboje hovorí o Bohu?`

`Pomáha vám zachovávanie soboty budovať váš vzťah s Bohom? Ak nie, čo môžete zmeniť a robiť inak?`

**Zhrnutie**

Sobota je znamením zmluvy, ktorá siaha až do času, keď bude plán spasenia zavŕšený. Poukazuje späť na stvorenie; a ako znamenie zmluvy milosti upriamuje našu pozornosť na konečnú obnovu, keď Boh urobí všetko nové.

Západ slnka: 20.34