---
title:  Nová zmluva
date:  23/05/2021
---

> <p>Základný verš</p>
> Hľa, blíži sa čas, znie výrok Hospodina, keď uzavriem novú zmluvu s domom Izraela a s domom Júdu.  (Jer 31,31)

Pred niekoľkými rokmi sa na stránkach novín objavil výstižný kreslený vtip. Bol na ňom obchodný manažér veľkej firmy, ktorý svojim kolegom a zamestnancom hrdo ukazoval škatuľu pracieho prášku, na ktorej sa skvel veľký červený nápis „NOVÝ“. Samozrejme, že čitateľom prirodzene napadlo, že ide o celkom nový výrobok ich firmy. Avšak manažér hneď všetko vysvetlil: „To, čo je na ňom nové, je ten nápis!“ Na obsahu sa nič nezmenilo, len reklamný slogan znel: „NOVÝ“.

Ako je to s Božou „novou zmluvou“? Na jednej strane sa na nej tiež nič nezmenilo. Základ zmluvy, nádej, ktorú nám nová zmluva dáva a záväzky z nej vyplývajúce, sú rovnaké ako pri starej zmluve, ktorú ľudia poznali od počiatku dejín. Zmluva je stále zmluvou Božej milosti a milosrdenstva. Založená je na láske, ktorá víťazí nad ľudskými slabosťami a porážkami. A predsa jej označenie nie je len „reklamným trikom“. V niečom je úplne nová. Nie je už len očakávanou nádejou, ale realitou záchrany. Má tú výhodu, že už nemusíme očakávať príchod Mesiáša, na ktorého ukazovali symboly a predobrazy, ale v Ježišovi Kristovi môžeme vidieť ich naplnenie. Boh nám odhalil, aké plány pripravil ešte pred vznikom sveta.

**Osnova úlohy**

Pri štúdiu sa počas tohto týždňa zamyslíme nad tým, čo Biblia nazýva „novou zmluvou“ Boha s človekom, aký je jej význam a čím sa líši od tých predchádzajúcich.

`Zasľúbenie „novej zmluvy“ (nedeľa)`

`V čom je táto zmluva „nová“ a „lepšia“Dotýka sa priamo ľudského srdca (pondelok) Je ponúknutá všetkým ľuďom nielen Židom (utorok)Nie je len predobrazom, ale vychádza z Ježišovej obete (streda, štvrtok)`