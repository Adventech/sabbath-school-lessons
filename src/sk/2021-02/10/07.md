---
title:  Podnety na zamyslenie
date:  29/05/2021
---

„Svojou účasťou na jedení chleba a pití vína s učeníkmi sa Kristus slávnostne zaručil, že je ich Vykupiteľ. Zveril im novú zmluvu, podľa ktorej všetci, čo ho prijímajú, stávajú sa Božími deťmi a Kristovými spoludedičmi. Táto zmluva im zaručovala všetky časné i večné požehnania. Musela však byť podpísaná Kristovou krvou. Pri tomto posvätnom úkone si mali všetci pripomínať nekonečnú obeť prinesenú za nich osobne ako za časť veľkého celku padlého ľudstva.“ (TV 462)

„Najpozoruhodnejším znakom tejto novej zmluvy pokoja je nesmierne bohatstvo odpúšťajúceho milosrdenstva, ktoré je ponúkané hriešnikovi, ak sa kajá a zanechá svoj hriech. Duch Svätý opisuje evanjelium ako spasenie prostredníctvom milosrdenstva nášho Boha. ,Pretože sa zľutujem nad ich neprávosťami a na ich hriechy si viac nespomeniem,‘ hovorí Boh tým, ktorí sa kajajú. (Heb 8,12) Odvracia sa Boh od spravodlivosti, aby preukázal milosrdenstvo hriešnikovi? Nie, Boh nemôže dovoliť, aby porušovanie jeho zákona zostalo bez trestu. Podmienkou života v novej zmluve je dokonalá poslušnosť. Ak sa hriešnik kajá a vyznáva svoje hriechy, nájde odpustenie. Kristova obeť zaňho je zárukou toho, že mu bude odpustené. Kristus splnil požiadavky zákona za každého kajúceho hriešnika, ktorý mu dôveruje.“ (E. G. Whiteová, God´s Amazing Grace, 138)

**Diskusné otázky**

`Akú prednosť má zákon napísaný v srdci oproti tomu na kamenných doskách? Na ktorý človek ľahšie zabudne?`

`Ako môžeme poznať, či máme zákon napísaný v srdci? Ako sa to prejavuje?`

`Vráťme sa k druhému citátu od E. G. Whiteovej. Ako chápeš výrok o „podmienke dokonalej poslušnosti“ a „Kristovej obeti ako záruke odpustenia“? Znamená to, že pokiaľ nebudeme dokonale poslušní, sme stratení? Alebo je tu snáď reč o niekom inom, dokonale poslušnom?`

**Zhrnutie**

Nová zmluva je vznešenejšie, plnšie a lepšie predstavenie plánu vykúpenia. Aj my máme účasť na tejto zmluve vierou, ktorá sa prejaví poslušnosťou zákonu napísaného v našich srdciach.

Západ slnka: 20.41