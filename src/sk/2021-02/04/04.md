---
title:  Príjemca zmluvy – Abrám/Abrahám
date:  14/04/2021
---

> <p></p>
> <sup>4</sup>Toto je moja zmluva s tebou: Staneš sa otcom mnohých národov. <sup>5</sup> Už sa nebudeš volať Abrám, tvoje meno bude Abrahám, lebo som ťa určil za otca mnohých národov. 

**Osobné štúdium**

Nielen Božie mená majú svoj teologický a duchovný význam. Meno človeka na starovekom Blízkom východe neslúžilo len ako spôsob identifikácie. U starovekých Semitov mali mená silný duchovný zmysel. Všetky semitské mená mali svoj význam. Obyčajne sa skladali z nejakého slovného zvratu alebo krátkeho výroku, ktorý obsahoval určité prianie alebo vyjadroval vďačnosti rodičov. Napríklad Daniel znamená „Boh je sudca“, Joel znamená „Jahve je Boh“, Nátan znamená „dar od Boha“.

Práve preto, že sa menám pripisoval taký veľký význam, často sa menili, aby tak vyjadrili radikálnu zmenu v živote jeho nositeľa.

**Vyhľadaj si nasledujúce verše. Prečo došlo v týchto situáciách k zmene mien?**

`1 Moj 32,28`

`1 Moj 41,45`

`Dan 1,7`

V istom zmysle aj moderný človek pochopí, prečo je také dôležité, ako niekoho voláme. Môže to mať slabý, ale aj silný účinok. Ak niekoho stále volajú „hlupák“ alebo „darebák“, skôr či neskôr to ovplyvní spôsob, ako sa bude pozerať na seba samého. Ak niekomu dáme určité meno, a potom mu ho zmeníme, je možné, že to ovplyvní nielen jeho pohľad na seba samého, ale aj jeho skutky.

V súvislosti s tým nie je také ťažké pochopiť, prečo chcel Boh zmeniť Abrámovo meno na Abrahám. Abrám znamená „vznešený otec“. Boh mu zmenil meno na Abrahám, čo znamená „otec množstva“. Keď si všimneme Božie zasľúbenie: „Urobím ťa nadmieru plodným a vytvorím z teba národy; i králi vyjdú z teba“ (1 Moj 17,6), lepšie pochopíme zmysel tejto zmeny. Azda mu Boh chcel takto pomôcť veriť zasľúbeniu a zmluve, ktorú s ním uzavrel. (Pamätajme, že toto zasľúbenie dostal 99-ročný muž, ktorého manželka bola neplodná.) Skrátka, Boh to urobil preto, aby posilnil Abrahámovu vieru v zasľúbenia, ktoré dostal.

**Aplikácia**

`Keby si mal možnosť, aké meno by si si vybral pre seba? Také, ktoré by vystihovalo to, kým si a čo si prežil?`