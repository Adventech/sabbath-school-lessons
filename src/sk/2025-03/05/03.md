---
title:  'Pascha: hod Baránka'
date:  28/07/2025
---

> <p></p>
> <sup>12</sup>V tú noc prejdem cez Egypt a usmrtím v ňom všetko prvorodené, od človeka až po dobytok. Nad všetkými egyptskými bohmi vykonám súd. Ja som Hospodin. <sup>13</sup>Vaším znamením bude krv na domoch, v ktorých bývate. Keď uvidím krv, obídem vás, takže vás zhubná rana nezastihne, keď budem biť Egypt. <sup>14</sup>Tento deň vám bude pamätným dňom. Budete si ho pripomínať ako slávnosť na počesť Hospodina. Budete ho sláviť z pokolenia na pokolenie ako večné ustanovenie. (2Moj 12,12–14)

**Osobné štúdium**

`Prečítaj si text 2Moj 12,1–20. Aké konkrétne pokyny dal Boh Mojžišovi a Áronovi skôr, ako mal Izrael opustiť Egypt? Ako týmto pokynom rozumieš?`

Bolo by namieste očakávať, že Boh poučí Mojžiša a Árona, ako zorganizovať odchod z Egypta – ako sa postarať o stravu, čo všetko zbaliť, ako zabezpečiť logistiku a pomoc pre starých ľudí, matky s malými deťmi, zvieratá atď. Prekvapivo však počujeme niečo iné. Boh im hovorí, ako majú sláviť Paschu. Izraeliti sa majú teda sústrediť nie na „ako“, ale na „kto“. V strede ich pozornosti má byť uctievanie Hospodina, ktorý ich chce vykúpiť. Všetko ostatné príde neskôr, keď nastane pravý čas.

Každá rodina mala pripraviť baránka („dobytča“), pričom sa nič nemalo vyhodiť. Každý musel zjesť svoju porciu, a ak rodina nemohla skonzumovať celé dobytča, mala sa podeliť s inou rodinou.

`Prečítaj si 2Moj 12,13.14. Čo Hospodin urobil pre svoj ľud, keď prišla posledná rana? Čoho symbolom je táto udalosť?`

Vyjdenie z Egypta sa malo sláviť pravidelne každý rok. Nešlo len o pripomienku toho, čo Boh urobil pre tých, čo vyšli z Egypta. Slávenie Paschy malo byť aktualizáciou Božieho oslobodzujúceho činu pre súčasnú generáciu. Mala to byť čerstvá skúsenosť pre všetkých Židov.

Verše 12 a 13 vysvetľujú význam Paschy tak, že Boží súd zničenia „obíde“ (Roh.: „preskočí“) Izraelitov. Takto si mali pripomínať pesach (grécky pascha; v slovenčine používame aj výraz „Veľká noc“, ktorý sa však prekrýva so sviatkom Kristovho zmŕtvychvstania). Zničenie „preskočilo“ izraelské domy, ktorých veraje dverí poznačili krvou baránka, znakom života a záchrany. Hebrejský výraz pesach znamená doslova „preskočiť“, „obísť“ či „prejsť“.

Slávenie Paschy malo každému Izraelitovi pripomenúť mocné a milostivé Božie skutky, ktoré Hospodin konal pre svoj ľud. Táto slávnosť pomáhala Židom zachovať si ich národnú identitu a spečatiť ich náboženské presvedčenie.

**Aplikácia**

`Prečo je dôležité pripomínať si všetko dobré, čo pre nás Boh urobil v minulosti, a veriť, že má pre nás pripravené niečo nemenej dobré aj v budúcnosti?`

---

#### Dodatečné otázky k diskuzi

`Co měl udělat každý (nejen) Žid, který chtěl, aby jeho rodinu nezasáhla poslední desátá rána?`

`Proč měli jíst zrovna beránka a jeho krví pomazat veřeje svého domu?`

`Z oběti se nemělo nic vyhazovat. Napadá tě, proč?`

`Pozdější slavení Paschy měli „zpřítomňovat Boží osvobozující čin“ dalším generacím. Co „zpřítomňuje“ Boží osvobozující sílu tobě?`

`Proč se neměli zaměřit na to, jak vyjdou ze zajetí, ale na to, kdo vyjde?`

`Jaké poučení si můžeme vzít  z příběhu o „přeskočení“ zkázy?`

`Jak můžeme dnešnímu člověku představit milost, díky které se může i on vyhnout „zkáze“ Božího soudu, který se rychle blíží?`