---
title:  Boží súd
date:  31/07/2025
---

> <p></p>
> <sup>29</sup>Keď nastala polnoc, Hospodin usmrtil všetkých prvorodených v Egypte, od faraónovho prvorodeného syna, ktorý mal sedieť na jeho tróne, až po prvorodeného zajatca, ktorý bol v žalári, ako aj všetko prvorodené z dobytka. <sup>30</sup>V tú noc vstal faraón, všetci jeho služobníci a všetci Egypťania, lebo v Egypte nastal veľký nárek; nebol totiž dom, v ktorom by nebol mŕtvy. (2Moj 12,29.30)

**Osobné štúdium**

`Čo sa hovorí v úvodnom texte o udalostiach desiatej rany (2Moj 12,29.30)? Prečo sa Boh zameral práve na prvorodených? (Pozri tiež Heb 11,28.)`

Posledná egyptská rana dopadla na prvorodených. Bol to Boží súd nad faraónom, nad všetkými bohmi Egypta a nad všetkými rodinami, ktoré uctievali týchto falošných bohov, ktorí boli bezcennými modlami zrkadliacimi vášne, túžby a obavy ľudí.

Ako ukázali predchádzajúce pohromy, tieto modly neboli schopné ľudí zachrániť. Ich bezcennosť bola ešte zreteľnejšia teraz, počas desiatej rany, ktorá mala pre Egypťanov úplne najhoršie následky.

„Pýcha každej domácnosti bola zničená. V krajine bolo počuť plač a nárek smútiacich. Kráľ a dvorania stáli bledí, rozochvení a prestrašení nad tým, čo sa udialo. Faraónova pýcha, ktorá sa opovážila postaviť proti nebu, ležala pokorená v prachu.“ (PP 280; NÚD 133)

Faraón predstavoval najvyššiu moc a najväčšieho boha Egypta. Jeho prvorodený syn bol považovaný za syna boha. Isis bola bohyňa chrániaca deti; Heket bola bohyňa, ktorá navštevovala ženy pri pôrode a Min bol bohom plodnosti (takýchto bohov bolo veľmi veľa). Všetci títo bohovia boli bezmocní v porovnaní so živým Hospodinom. Mojžiš hovorí: „Kto spomedzi bohov je taký ako ty, Hospodin? Kto sa ti vyrovná velebou svätosti? Divotvorca hrozný, hoden všetkej chvály?“ (2Moj 15,11) Jitro neskôr svedčil: „Teraz som poznal, že Hospodin je väčší než všetci bohovia. Stalo sa to, lebo sa povyšovali nad vás.“ (2Moj 18,11)

Podľa 2. Mojžišovej 1 Egypťania zabíjali novonarodených synov Izraela na príkaz faraóna, aby oslabili Izraelitov, podmanili si ich a ponížili. Teraz Boží trest postihuje prvorodených synov Egypta. Znie to nepríjemne, ale čo ľudia sejú, to aj zožnú.

Každé naše rozhodnutie a konanie prináša určité následky. Je bolestivou pravdou, že následkami svojich nesprávnych činov netrpíme len my sami. Trpia nimi aj iní ľudia, často naši najbližší, ktorí sa ničoho nedopustili. Taká je však povaha hriechu.

**Aplikácia**

`V čom si trpel za hriechy iných? Akým spôsobom iní trpeli za tvoje hriechy? Čo je v tejto súvislosti našou jedinou nádejou?`

---

#### Dodatečné otázky k diskuzi

`Jaký byl výsledek 10. rány? Jaký měla vliv na obyvatele Egypta?`

`Co vedlo faraóna a obyvatele Egypta k tomu, že o půlnoci vstali?`

`Jak reagoval faraón na smrt všeho prvorozeného?`

`Faraón před časem požadoval zabíjení hebrejských dětí. Teď je mrtvý jeho syn. Co si v té chvíli museli uvědomit a přiznat on i všichni Egypťané?`

`Proč faraón žádal Mojžíše a Árona, aby prosili o požehnání i pro něho?`

`Co bys asi cítil ve svém nitru, kdybys byl tu noc na místě Hebrejů?`

`Ježíš nakonec porazí zlo i hřích, a nastolí své království i na naší planetě. Těšíš se na to? Proč?`