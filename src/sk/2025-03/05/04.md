---
title:  Pesach
date:  29/07/2025
---

> <p></p>
> <sup>17</sup>Takto budete zachovávať ustanovenie o nekvasených chleboch, lebo práve v ten deň som vyviedol vaše zástupy z Egypta. Tento deň budete zachovávať z pokolenia na pokolenie ako večné ustanovenie. <sup>18</sup>Nekvasené chleby budete jesť od večera štrnásteho dňa prvého mesiaca až do večera dvadsiateho prvého dňa toho istého mesiaca. <sup>19</sup>Sedem dní sa nesmie vo vašich domoch nájsť nič kvasené. Každý, kto by jedol niečo kvasené, bude odstránený z izraelskej pospolitosti, Izraelita práve tak ako cudzinec. <sup>20</sup>Nebudete jesť nič kvasené. Vo všetkých svojich príbytkoch budete jesť len nekvasené chleby. (2Moj 12,17–20)

**Osobné štúdium**

`Prečítaj si text 2Moj 12,17–23. Akú úlohu zohrávala krv pri tejto novo ustanovenej slávnosti „na počesť Hospodina“?`

Krv obetovaného zvieraťa je kľúčovým prvkom slávnosti Paschy. Tí, ktorí mali účasť na tejto slávnosti, potreli krvou zabitého baránka zárubne svojich domov. Takto demonštrovali svoju dôveru v Boha a verili, že On ich vyslobodí z toho, čomu budú vystavení ľudia, ktorých krv nechránila.

Aké mocné vyjadrenie evanjelia!

Veľkonočný baránok musel byť bez poškvrny, pretože ukazoval na Ježiša Krista, Baránka Božieho, ktorý sníma hriech sveta (Ján 1,29). Krv zvieraťa zohrávala kľúčovú úlohu: symbolizovala ochranu a bola znakom života v čase smrti.

„Vaším znamením bude krv na domoch, v ktorých bývate. Keď uvidím krv, obídem vás, takže vás zhubná rana nezastihne, keď budem biť Egypt.“ (2Moj 12,13)

„Evanjelium“ spojené so slávením Paschy poukazovalo nielen na vyslobodenie z otroctva a odchod do zasľúbenej zeme, ale aj na obeť Ježiša Krista za naše hriechy a Jeho zásluhy vzťahujúce sa na všetkých, ktorí sú „prikrytí“ Jeho krvou.

O stáročia neskôr, keď apoštol Pavol v súvislosti s touto slávnosťou napísal: „Vyčistite starý kvas, aby ste boli novým cestom, keďže ste nekvaseným chlebom; veď Kristus, náš veľkonočný Baránok, bol obetovaný.“ (1Kor 5,7)

Kvas sa používal na prípravu cesta rôzneho druhu. Keď sa kvas spomína v Biblii prvýkrát, je to v súvislosti s prípravou nekvaseného chleba v predvečer odchodu Izraelitov z Egypta. Kvas museli odstrániť zo svojich domovov (2Moj 12,8, 15–20; 2Moj 13,3–7). V tomto konkrétnom kontexte bol kvas symbolom hriechu (1Kor 5,6–8). Práve preto sa nesmel používať počas celého týždňa, v ktorom sa slávila Pascha.

Nekvasený chlieb je symbolom bezhriešneho Mesiáša, ktorý premohol všetky pokušenia a dal svoj život za nás (Ján 1,29; 1 Kor 5,7; Heb 4,15). „Zväzok yzopu“, ktorý bol ponorený do krvi, symbolizoval Božiu očisťujúcu milosť (Ž 51,9). Prostredníctvom Paschy sa teda zjavuje a predstavuje Ježišovo vykupiteľské dielo.

**Aplikácia**

`Čo nás o skutočnej ohavnosti hriechu učí skutočnosť, že na jeho nápravu a odstránenie musela byť preliata Kristova krv?`

---

#### Dodatečné otázky k diskuzi

`Jak dlouhá měla být příprava na Paschu?`

`Proč měli Židé se svých domovů odstranit všechen kvas?`

`Zkus si představit, že bys měl doma udělat totéž. Kde všude bys dělal pořádek, abys měl jistotu, že už doma žádný nemáš?`

`Jestliže „kvas“ představuje hřích, jak pečliví bychom měli být při jeho vymetání? A jsme schopni se sami zbavit hříchu? K čemu nás to vede?`

`Jaký trest měl postihnout toho, kdo i v době přípravy jedl „kvas“?`

`Proč se máme s Boží pomocí snažit zbavit kvasu, když jsme spaseni jen díky Boží milosti?`

`Co ti pomáhá ve tvé snaze zbavit se „kvasu“?`