---
title:  Odovzdávanie pochodne
date:  30/07/2025
---

> <p></p>
> <sup>24</sup>„Toto zachovávajte ako večné ustanovenie pre vás a pre vaše deti. <sup>25</sup>Keď prídete do krajiny, ktorú vám podľa svojho sľubu dá Hospodin, zachovávajte tento obrad. <sup>26</sup>Keď sa vás budú pýtať vaši synovia, čo znamená tento obrad, <sup>27</sup>poviete im: ‚Je to obeta Paschy na počesť Hospodina, ktorý prešiel popri domoch Izraelitov v Egypte, keď bil Egypťanov a naše domy zachránil.‘“ Ľud padol na kolená a klaňal sa. <sup>28</sup>Izraeliti šli a robili tak, ako Hospodin prikázal Mojžišovi a Áronovi. Tak urobili.“ (2Moj 12,24–28)

**Osobné štúdium**

Žalmista hovorí, ako môžu naše deti poznávať Boha a Jeho láskyplnú starostlivosť: „Pokolenie pokoleniu chváli tvoje činy, hlása tvoje hrdinské skutky.“ (Ž 145,4) Jedna rodina by mala hovoriť inej rodine o Bohu, o Jeho úžasných skutkoch a o Jeho učení, a to všetko s cieľom odovzdať biblické poznanie ďalšej generácii.

`Ktoré skutočnosti z úvodného textu (2Moj 12,24–28) sú dôležité aj pre nás dnes?`

Rodičia mali byť v Izraeli prvými učiteľmi svojich detí. Svojim potomkom mali vyrozprávať príbeh vyjdenia z Egypta. Toto rozprávanie malo byť podané nie len ako minulá historická udalosť, ale ako ich vlastná skúsenosť. Slávením slávnosti Paschy sa mali stotožniť so svojimi predkami, mali znova prežiť a aktualizovať si tak význam dávnych udalostí. Otec mal povedať: „Bol som v Egypte, videl som porážku egyptských bohov a rany nad Egyptom a bol som oslobodený.“ V Tóre je dvakrát zdôraznené, ako by mali rodičia odpovedať na otázky svojich detí týkajúce sa Paschy (pozri 5Moj 6,6–8 a 2Moj 13,14–16).

Za zmienku stojí skutočnosť, že keď Izraeliti dostali pokyn oslavovať ich vyslobodenie z Egypta, v tom čase sa ešte stále nachádzali v Egypte. Celá slávnosť bola vyjadrením viery. Keď Mojžiš oznámil ľuďom, čo majú v súvislosti s Paschou robiť a aký je jej význam, „ľud padol na kolená a klaňal sa“ (2Moj 12,27). Ľudia vyjadrili úctu svojmu Spasiteľovi a potom začali konať podľa Mojžišových pokynov týkajúcich sa Paschy.

V 5. Mojžišovej sa Izraelitom pripomína, že príbeh vyjdenia z Egypta majú rozprávať tak, aby si ho mohli osvojiť ako svoju vlastnú cestu. Všimnime si kolektívny tón tohto rozprávania, ako aj dôraz na súčasnú skúsenosť: „Ty však pred Hospodinom, svojím Bohom, povieš: ‚Môj otec bol blúdiaci Aramejčan. S malým počtom ľudí zostúpil do Egypta a tam žil ako cudzinec. Tam sa stal veľkým, mocným a početným národom. Egypťania však s nami zle zaobchádzali, trýznili nás a kruto zotročovali. Volali sme k Hospodinovi, Bohu našich otcov, Hospodin nás vypočul, pozrel na naše poníženie, námahu a útlak. Hospodin nás vyviedol z Egypta mocnou rukou a vystretým ramenom, veľkou hrôzou, znameniami a zázrakmi. Priviedol nás na toto miesto a dal nám túto krajinu, krajinu oplývajúcu mliekom a medom.“ (5Moj 26,5–9)

Tým, že rodičia budú deťom rozprávať o udalostiach Paschy (alebo akýchkoľvek udalostiach v posvätnej histórii), pomôže to nielen deťom, ale aj im samým nanovo pochopiť, čo Boh urobil pre nich a pre celý národ. Rozprávanie príbehu bolo na prospech nielen poslucháčom, ale aj rečníkom.

**Aplikácia**

`Zamysli sa nad svojou vlastnou cestou viery: ako ťa Boh viedol, staral sa o teba alebo ako ťa vyslobodil v ťažkých časoch? Ako sa môžeš podeliť o tieto skúsenosti so svojou rodinou, s deťmi alebo mladšími veriacimi takým spôsobom, aby pre nich dnes bola Božia moc a láska skutočná?`

---

#### Dodatečné otázky k diskuzi

`Jak měli židovští rodiče předávat dětem „svou víru“?`

`Jak rozumíš tomu, že máme biblické příběhy dětem „zpřítomňovat“?`

`Skutečná víra se nedědí. Můžeme našim dětem a vnoučatům pomáhat najít vztah s Bohem? Jak?`

`Proč bychom se neměli zdráhat našim rodinám vyprávět i o tom, jak Bůh vysvobodil z našeho „otroctví“?`

`Jaké zkušenosti spoluvěřících rád posloucháš? Proč?`

`Ovlivnily zkušenosti, které jsi slyšel od rodičů, tvůj život? Poděl se s námi.`