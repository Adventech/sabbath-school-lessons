---
title:  Pesach
date:  26/07/2025
---

### Texty na tento týždeň
2Moj 11,1–10; Mich 6,8; 2Moj 12,1–30; 1Kor 5,7; 2Moj 13,14–16; Heb 11,28

**Úvodný text**
> 26„Keď sa vás budú pýtať vaši synovia, čo znamená tento obrad, 27poviete im: ‚Je to obeta Paschy na počesť Hospodina, ktorý prešiel popri domoch Izraelitov v Egypte, keď bil Egypťanov a naše domy zachránil.‘“ Ľud padol na kolená a klaňal sa. (2Moj 12,26.27)

Onedlho má na Egypt dopadnúť posledná, desiata rana. Faraón dostal poslednú výstrahu a musí urobiť konečné rozhodnutie. Ide o všetko, je to otázka života alebo smrti. V stávke nie je len život jednotlivca, ale dobro rodín a celého národa. Faraón a jeho úradníci majú v rukách osud mnohých ľudí. Postoj faraóna k živému Bohu Izraela určí nielen jeho budúcnosť, ale aj budúcnosť celého národa.

Ako sa cítiš, keď na teba dolieha vážnosť okolností? Čo robíš, keď musíš urobiť rozhodnutie, ktorého následky môžu výrazne ovplyvniť nielen tvoj život, ale aj životy ľudí okolo teba?

Boh je vždy ochotný a pripravený dať nám múdrosť, poznanie a moc robiť to, čo je správne (1Kor 1,30; Fil 2,13).

Problém teda spočíva inde. Je naše vlastné tvrdohlavé srdce pripravené a ochotné urobiť to, čo je správne? Často vieme, čo treba urobiť, ale bránime sa a nechceme to. Biblický záznam ukazuje, ako odmietnutie jedného muža podriadiť sa Bohu, dokonca aj zoči-voči zdrvujúcim dôkazom, prinieslo tragédiu a bolesť obrovskému počtu iných ľudí. Nielen dejiny nás učia, že sa tak deje veľmi často.

**Osnova lekcie**

V tejto lekcii budeme sledovať prípravy na poslednú, desiatu ranu, ktorá mala postihnúť Egypt, a ustanovenie a oslavu Paschy (Veľkej noci, hodu Baránka). Nakoniec uvidíme vplyv poslednej trestajúcej rany na Egypt, ktorá, žiaľ, stále nezmenila faraónovo srdce.

- 2Moj 11,1–10: Oznámenie poslednej rany (nedeľa)
- 2Moj 12,1–20: Ustanovenie Paschy a pokyny na jej slávenie (pondelok)
- 2Moj 12,17–23: Význam krvi a nekvaseného chleba pri Pasche (utorok)
- 2Moj 12,24–28: Odovzdávanie významu Paschy budúcim generáciám (streda)
- 2Moj 12,29.30: Vykonanie desiatej rany a faraónova reakcia (štvrtok)

---

#### Dodatečné otázky k diskuzi

`Jaká událost se ti vybaví, když slyšíš termín „Velikonoce“?`

`V čem se liší židovské a křesťanské Velikonoce?`

`Co si myslíš o tvrzení, že by měli křesťané slavit židovskou Paschu?`

`Jak reagoval Faraón na prvních devět ran, které dopadly na Egypt?`

`Proč se s přibývajícími ranami faraón stále více zatvrzoval?`

`Někoho problémy zatvrdí a jiného přivedou k víře. Jak je to možné?`