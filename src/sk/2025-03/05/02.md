---
title:  Ešte jedna rana
date:  27/07/2025
---

> <p></p>
> <sup>1</sup>Hospodin povedal Mojžišovi: „Ešte jednou ranou zasiahnem faraóna a Egypt. Potom vás prepustí; ba nielen prepustí, ale priam vás vyženie. ... <sup>4</sup>Potom Mojžiš povedal: „Hospodin hovorí: ‚O polnoci prejdem Egyptom. <sup>5</sup>V Egypte zomrú všetci prvorodení, od faraónovho prvorodeného syna, ktorý má zasadnúť na trón, až po prvorodeného syna otrokyne, ktorá je pri žarnove, ako aj všetko prvorodené z dobytka. <sup>6</sup>Po celom Egypte sa bude ozývať veľký nárek, akého dosiaľ nebolo a ani nebude. <sup>7</sup>Na nijakého Izraelitu ani len pes nezašteká – ani na človeka, ani na dobytča –, aby ste poznali, že Hospodin robí rozdiel medzi Egyptom a Izraelom. (2Moj 11,1.4–7)

**Osobné štúdium**

Prorok Amos vyhlasuje: „Veru neurobí Pán, Hospodin, nič bez toho, aby nezjavil svoj zámer svojim služobníkom, prorokom.“ (Am 3,7) Hospodin prostredníctvom proroka Mojžiša faraónovi zjavil, čo bude nasledovať. Faraón dostal mimoriadne vážne varovanie. Prichádzajúce udalosti mali byť spravodlivým súdom nad pýchou, vykorisťovaním, násilím a modlárstvom. To všetko bolo príčinou nešťastia, ktoré malo doľahnúť na Egypt.

`Prečítaj si text 2Moj 11,1–10. Aké varovania oznámil Boh skôr, než vykonal rozsudok nad Egyptom?`

Boh dal Egyptu čas – tri dni temnoty (2Moj 10,23) – aby premýšľal o nedávnych udalostiach a o ich význame. Priniesol Egypťanom zreteľné, otvorené varovanie. A dal im aj poslednú šancu urobiť správnu vec.

Ale text 2Moj 11,8 hovorí, že Mojžiš „odišiel od faraóna veľmi rozhnevaný“. Prečo by Mojžiš odchádzal v hneve? Veľmi pravdepodobne preto, že si uvedomoval dosah desiatej rany. Bol si vedomý, že pôjde o tragédiu, ktorá zasiahne množstvo nevinných ľudí – a to všetko pre tvrdosť faraónovho srdca.

V biblickej symbolike zohráva číslo desať dôležitú úlohu. Desiatka predstavuje plnosť alebo úplnosť. (Desať prikázaní môžeme napríklad vnímať ako úplné zjavenie Božieho mravného zákona.) Desať egyptských rán poukazuje na to, že Boh v plnej miere vyjadril svoju spravodlivosť a odplatu.

Boh je Sudca. Vystupuje proti pýche, nespravodlivosti, diskriminácii, povýšenosti, vykorisťovaniu, krutosti a sebectvu. Je na strane trpiacich, týraných a prenasledovaných. Boh napokon vykoná, čo je spravodlivé. Konanie spravodlivosti je jedným z prejavov Jeho lásky. (Pozri Ž 2,12; Ž 33,5; Ž 85,12; Ž 89,15; Ž 101,1; Iz 16,5 a Jer 9,24.)

Aj my by sme sa mali čo najviac usilovať o to, aby sme zrkadlili Božiu lásku a spravodlivosť. Naša prirodzenosť nás však často vedie do jednej z dvoch krajností. Z „lásky“ zatvárame oči pred krivdami, pred neprávosťami, ktoré treba napraviť. Alebo sa rozhodneme konať „spravodlivosť“, ktorá však v našom podaní pôsobí kruto, nemilosrdne a bezcitne. Ani jeden extrém nie je správny. Pri našom rozhodovaní by sme sa mali nechať viesť ideálom, ktorý zaznamenal prorok Micheáš: „Hospodin ti oznámil, človeče, čo je dobré a čo žiada od teba: len zachovávať právo, milovať láskavosť a v pokore chodiť so svojím Bohom.“ (Mich 6,8)

**Aplikácia**

`Ak nevieme urobiť vyvážené a nezaujaté rozhodnutie (otázka je, či sme takého niečoho vôbec schopní), je lepšie mýliť sa na strane milosrdenstva než na strane spravodlivosti. Súhlasíte s týmto tvrdením? Prečo?`

---

#### Dodatečné otázky k diskuzi

`V čem spočívá desátá rána a koho postihne?`

`Jak by ses cítil, kdybys měl něco podobného vyřídit „vládci“ své země?`

`Proč Mojžíš „planul hněvem“, když odcházel od Faraóna?`

`Rána zasáhla i obyčejné obyvatele Egypta. Nebylo to nespravedlivé? Proč?`

`Křesťané lidem přinášejí poselství o Boží milosti, ale i o soudu, který dopadne na každého, kdo pohrdne milostí. S jakými reakcemi se setkáváš?`

`Jak bychom se měli zachovat, když se setkáme s bezprávím na jiných lidech?`

`Co nám tento příběh říká pro situace, kdy jsme sami obětí bezpráví?`