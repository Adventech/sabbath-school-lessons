---
title:  Obriezka
date:  10/07/2025
---

> <p></p>
> <sup>24</sup>Keď ho cestou na mieste nočného odpočinku stretol Hospodin a chcel ho usmrtiť, <sup>25</sup>Cippora vzala kamenný nôž, obrezala predkožku svojho syna, dotkla sa ňou Mojžiša medzi nohami a povedala: „Si mi ženíchom krvi.“ <sup>26</sup>Hospodin ho potom nechal. Na základe toho sa pri obriezke hovorilo: „Ženích krvi.“ (2Moj 4,24–26)

**Osobné štúdium**

`Prečítaj si 2Moj 4,18–31. Ako rozumieš tomuto zvláštnemu príbehu? Aké ponaučenie si z neho môžeme vziať?`

Pri štúdiu knihy Exodus nás na tomto mieste čaká prekvapenie. Potom, čo Mojžiš poslúchol Hospodina a vydal sa na cestu späť do Egypta, Hospodin chcel Mojžiša „usmrtiť“ (2Moj 4,24). Z kontextu príbehu je zrejmé, že išlo o problém obriezky. Jeho najmladší syn nebol obrezaný, ako to požadovala Abrahámova zmluva (1Moj 17,10.11).

Mojžiš ako vodca Božieho ľudu potreboval ukázať svoju dokonalú podriadenosť a poslušnosť Bohu, aby bol spôsobilý viesť iných ľudí k poslušnosti. Mal byť vzorom úplného odovzdania sa Bohu. Jeho manželka Cippora bola žena činu a svojho syna obrezala, aby tak zachránila život svojho manžela. Zakrvavenou predkožkou svojho syna sa Cippora dotkla Mojžiša. Táto krv predstavuje zmierenie, život a spečatenie zmluvy. Skutočnosť, že sa všetko odohralo veľmi rýchlo, podčiarkuje dramatickosť vzniknutej situácie.

Z tohto príbehu si môžeme vziať dôležité ponaučenie: nikdy nezlyhať urobiť to, o čom vieme, že je správne.

„Na ceste z Midjánska dostal Mojžiš hrozivé znamenie Božej neľúbosti. Anjel sa mu bez akéhokoľvek vysvetlenia zjavil tak hrozivo, akoby ho chcel usmrtiť. Mojžiš sa rozpomenul, že nesplnil jednu z Božích požiadaviek. Svojou ženou sa dal prehovoriť a najmladšieho syna neobrezal. Keďže len po splnení tejto podmienky mohlo jeho dieťa mať účasť na požehnaní Božej zmluvy s Izraelom, toto zanedbanie zo strany vyvoleného vodcu mohlo v očiach ľudu oslabiť vážnosť Božích prikázaní, ktoré dostal vyvolený národ. Mojžišova žena Cippóra z obavy, aby jej muža nestihol trest, obriezku urobila sama. Anjel potom dovolil Mojžišovi pokračovať v ceste. Pri plnení svojho poslania u faraóna sa Mojžiš ocitne vo veľkom nebezpečenstve a jeho život bude závisieť len od ochrany svätých anjelov. Keby nebol splnil svoju dobre známu povinnosť, nemohol by mať istotu, že Boží anjeli ho budú chrániť.“ (PP 255.256; PP /sk/ 186)

**Aplikácia**

`Čo sa z tohto príbehu môžeš naučiť? Ako by si mal konať, ak by si sa ocitol v situácii, že zanedbáš niečo, o čom vieš, že by si mal urobiť? Aké zmeny potrebuješ urobiť vo svojom živote (možno práve teraz)?`

---

#### Dodatečné otázky k diskuzi

`Na co Mojžíš zapomněl po narození nejmladšího syna?`

`Proč zareagoval Bůh na toto „opomenutí“ tak zostra teprve až ve chvíli, kdy Mojžíš přijal povolání do služby?`

`Jak zareagovala Mojžíšova „pohanská žena“? O čem její blesková reakce svědčí?`

`Co nás chce Bůh tímto akčním příběhem naučit?`

`Můžeme mít i my nějakou „opomenutou obřízku“?`