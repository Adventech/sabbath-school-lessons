---
title:  Horiaci ker
date:  05/07/2025
---

### Texty na tento týždeň
2Moj 18,3.4; 2Moj 3,1–22; 1Moj 22,11.15–18; 2Moj 6,3; Joel 2,32; 2Moj 4,1–31; 1Moj 17,10.11

**Úvodný text**
> 7Hospodin mu povedal: „Dobre som si všimol útrapy svojho ľudu v Egypte. Počul som jeho volanie o pomoc pod údermi poháňačov a viem o jeho bolestiach. 8Preto som zostúpil, aby som ho vyslobodil z moci Egypta a vyviedol z tej krajiny do krajiny dobrej a rozľahlej, oplývajúcej mliekom a medom...  (2Moj 3,7.8)

Božie povolanie často od základov zmení smerovanie nášho života. Ak však toto volanie nasledujeme, zistíme, že Božia cesta je pre nás vždy tou najlepšou cestou. Spočiatku však vôbec nemusí byť ľahké prijať Božie volanie.

To bol aj prípad Mojžiša. Jeho povolanie sa začalo pri stretnutí s Hospodinom pri horiacom kríku. Mojžiš zrejme mal nejaké základy poznania o zákonoch horenia. Keď však videl horiaci krík, pochopil, že je svedkom zázraku, a krík upútal jeho pozornosť. Hospodin ho nepochybne poveril vykonaním konkrétnej úlohy. Otázka však znela: Prijme Mojžiš toto povolanie bez ohľadu na to, akú radikálnu zmenu by to mohlo priniesť do jeho života? Spočiatku ochotou príliš neoplýval.

Možno si spomenieš na situáciu, keď si mal konkrétne ciele, ale Boh tvoje plány presmeroval. Je pravda, že Bohu môžeme byť užitoční rôznymi spôsobmi. Ale nasledovať Božie volanie a robiť to, k čomu nás vedie, je nepochybne cestou k naplnenému a spokojnému životu. Nasledovať Božie volanie nemusí byť vôbec jednoduché a nebolo to ľahké ani pre Mojžiša. Je však pochabé ísť vlastnou cestou, ak nás Boh volá iným smerom.

**Osnova lekcie**

V druhej lekcii sa pozrieme na kľúčové Božie zjavenie Mojžišovi pri horiacom kríku a na jeho výzvu na vyslobodenie Izraela z egyptského otroctva.

- 2Moj 3,1–6: Zjavenie v ohnivom kríku (nedeľa)
- 2Moj 3,7–12: Boží súcit a Mojžišovo povolanie (pondelok)
- 2Moj 3,13–15: Hospodin sa predstavuje menom (utorok)
- 2Moj 4,1–12: Mojžišove výhovorky a Božie uistenia (streda)
- 2Moj 4,24–26: Hospodinovo stretnutie s Mojžišom a obriezka (štvrtok)

---

#### Dodatečné otázky k diskuzi

`Už jsi někdy zažil něco, co tě šokovalo?`

`Co prožíval Mojžíš u keře, který hořel, ale neubývalo ho?`

`V jaké době zažil Mojžíš tuto událost? Počítal s tím, co následovalo, nebo si spíše plánoval poklidný rodinný život? Co si o tom myslíš?`

`Proč potřeboval Mojžíš zažít tento šokující zázrak?`

`Jak bys reagoval, kdybys byl na jeho místě? Proč?`