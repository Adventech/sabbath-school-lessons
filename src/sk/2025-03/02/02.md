---
title:  Horiaci ker
date:  06/07/2025
---

> <p></p>
> <sup>1</sup>Mojžiš pásol stádo svojho tesťa Jitra, midjánskeho kňaza. Raz prešiel so stádom za púšť a došiel k Božiemu vrchu Horeb. <sup>2</sup>Tam sa mu v plameni horiaceho kra zjavil Hospodinov anjel. Mojžiš videl, ako ker horí a nezhára. <sup>3</sup>Povedal si: „Pôjdem pozrieť na ten zvláštny jav, prečo ker nezhára.“ <sup>4</sup>Keď Hospodin videl, že sa ide pozrieť, Boh ho oslovil z kra: „Mojžiš, Mojžiš!“ On odpovedal: „Tu som.“ <sup>5</sup>Boh povedal: „Nepribližuj sa! Vyzuj si sandále, lebo miesto, na ktorom stojíš, je svätá pôda.“ <sup>6</sup>Potom mu povedal: „Ja som Boh tvojho otca – Boh Abraháma, Boh Izáka a Boh Jákoba.“ Vtedy si Mojžiš zakryl tvár, lebo sa bál pozrieť na Boha. (2Moj 3,1–6)

**Osobné štúdium**

Po úteku Mojžiša do Midjánska vyzeral jeho život pomerne nekomplikovane. Oženil sa, mal dvoch synov, Geršóma a Eliezera (2Moj 18,3.4), a bol súčasťou širšej rodiny svojho svokra Jitra, ktorý bol midjánskym kňazom. Ako pastier (podobne ako Dávid; pozri 2Sam 7,8) strávil štyridsať pomerne pokojných rokov. Tešil sa z Božej prítomnosti, ktorá sa mu zjavovala v okolitej prírode.

Tento čas však nebol určený na to, aby sa Mojžiš tešil z krásy kvietkov (alebo možno v tomto prípade púštnych kaktusov). Tieto roky chodenia s Hospodinom ho zmenili a pripravili na vedúcu úlohu. Boh tiež použil Mojžiša v pokojnej púšti, aby na základe božskej inšpirácie napísal dve z najstarších biblických kníh: Jób a Genezis (pozri PP 251 a 3BC 1140). Okrem toho Boh sprostredkoval Mojžišovi dôležité poznanie o veľkom spore, stvorení, páde, potope, patriarchoch a, čo je najdôležitejšie, o pláne spásy. Mojžiš sa tak stal nástrojom, prostredníctvom ktorého sa ľuďom dostalo pravé poznanie o živom Bohu, našom Stvoriteľovi a Udržiavateľovi. Mojžiš nám sprostredkoval aj poznanie o tom, ako Boh rieši problém hriechu, ktorý na našej planéte spôsobil spúšť. Biblické dejiny a dejiny spásy by nedávali veľký zmysel bez kľúčového základu, ktorý nám pod inšpiráciou poskytol Mojžiš, najmä v knihe Genezis.

`V čom spočíva zmysel toho, že sa Hospodin predstavil Mojžišovi ako „Boh Abraháma, Boh Izáka a Boh Jákoba“ (pozri úvodný text 2Moj 3,1–6)?`

Mojžiš videl, že oheň nemá moc stráviť horiaci krík. Pochopil, že je svedkom zázraku a že pred jeho očami sa odohráva niečo dramatické a dôležité. Keď sa priblížil, Hospodin mu povedal, aby si vyzul topánky na znak hlbokej úcty, pretože Božia prítomnosť urobila toto miesto svätým.

Hospodin sa Mojžišovi predstavil ako „Boh Abraháma, Boh Izáka a Boh Jákoba“ (2Moj 3,6). Hospodin týmto patriarchom prisľúbil, že ich potomkovia zdedia Kanaán. O tomto zasľúbení Mojžiš určite vedel. A teda skôr, ako Boh oznámil Mojžišovi, akú kľúčovú úlohu má zohrať v prichádzajúcich udalostiach, poukázal na svoje minulé zasľúbenia.

**Aplikácia**

`Mojžiš potreboval osemdesiat rokov, kým Boh uznal, že Jeho služobník je dostatočne pripravený na zverenú úlohu. Čo sa z toho môžeme naučiť o trpezlivosti?`

---

#### Dodatečné otázky k diskuzi

`Čím se Mojžíš živil poté, co musel utéci z Egypta?`

`Co asi prožíval, když se z „prince“ stal „pastýřem ovcí“?`

`Zažil jsem někdy v životě podobný „sešup“ jako Mojžíš? Co ses mohl naučit?`

`Na co měl Mojžíš čas, když se stádo páslo na bezpečném místě?`

`Přemýšlel jsi někdy o tom, kde vzal Mojžíš inspiraci k napsání knihy Genesis a Jób? Proč to nemohlo být jen z jeho hlavy?`

`Jaké vlastnosti potřebné pro roli vůdce mohl v této době Mojžíš rozvíjet?`

`V čem si jsou podobné zkušenosti Mojžíše a Davida?`