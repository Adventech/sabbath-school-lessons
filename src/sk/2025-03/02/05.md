---
title:  Štyri výhovorky
date:  09/07/2025
---

> <p></p>
> <sup>10</sup>Nato Mojžiš povedal Hospodinovi: „Prosím, Pane, ja nie som výrečný muž; nebol som ním predtým a nie som ani teraz, keď sa rozprávaš so svojím služobníkom, lebo mám ťažkopádne ústa i jazyk.“ <sup>11</sup>Hospodin mu však odpovedal: „Kto dal človekovi ústa a kto ho robí nemým či hluchým, vidiacim alebo slepým? Nie som to azda ja, Hospodin? <sup>12</sup>Teraz choď, ja ti pomôžem hovoriť a poučím ťa, čo máš povedať.“ (2Moj 4,10–12)

**Osobné štúdium**

`Prečítaj si text 2Moj 4,1–17. Aké znamenia mal podľa Boha vykonať Mojžiš? Ako mali tieto činy posilniť Mojžišovo postavenie ako Božieho posla?`

Mojžiš sa znova pokúsil vyhovoriť z úlohy, ktorou ho Hospodin poveril (pozri 2Moj 3,11). Nechcel ísť do Egypta a postaviť sa faraónovi na odpor. Veď už raz zlyhal, keď sa sám snažil pomôcť Hebrejom. Ani jeho vlastní ľudia mu už neverili a neprijímali ho ako svojho vodcu. Preto sformuloval tretiu námietku: „Čo ak mi neuveria a nevypočujú ma, ale povedia: ‚Hospodin sa ti nezjavil?‘“ (2Moj 4,1) Mojžiš sa nepýta, čo má urobiť. Bola to snaha povedať „nie“ zodpovednosti, ktorou ho Boh chcel poveriť.

Mojžiš dostáva dve zázračné znamenia, ktoré mal vykonať pred staršími Izraela a neskôr pred faraónom: (1) jeho palica sa zmenila na hada a potom späť na palicu a (2) jeho ruka sa stala malomocnou, ale potom sa hneď uzdravila. Oba zázraky mali presvedčiť starších ľudu, že Boh koná v ich prospech. Ak by to však nestačilo, mal vykonať ďalší zázrak, ktorým bola premena vody na krv (2Moj 4,8.9).

Mojžišovi to však nestačilo a vyjadril ďalšiu, štvrtú námietku. Tentoraz bolo jeho argumentom, že nie je dobrý rečník.

`Prečítaj si text 2Moj 4,10–18. Ako Hospodin reaguje na Mojžišove výhovorky? Aké ponaučenie si z toho môžeme vziať pre seba, keď vieme, že Boh nás povoláva vykonať konkrétnu úlohu?`

Tento súbor štyroch výhovoriek ukazuje Mojžišovu neochotu nasledovať Božie volanie. Zdanlivo opodstatnenými námietkami maskuje svoju neochotu konať podľa Božieho povolania. Prvé tri výhovorky sú vo forme otázok: (1) Ktože som ja? (2) Kto si Ty? a (3) Čo ak mi neuveria? A posledná (4) námietka má formu tvrdenia: Nie som výrečný. Boh zareagoval na všetky Mojžišove výhovorky a na každú mu poskytol mocné a presvedčivé riešenie. Boh prináša zasľúbenia, ktoré majú Mojžiša povzbudiť.

Potom Mojžiš prednesie svoju poslednú prosbu a otvorene Hospodina žiada: „Prosím, Pane, pošli niekoho iného.“ (2Moj 4,13) V odpovedi mu Boh hovorí, že už posiela jeho brata Árona, aby sa s ním stretol a pomohol mu. Nakoniec sa Mojžiš pokorne podvolí a pred odchodom do Egypta požiada Jitra o požehnanie.

**Aplikácia**

`Mojžiš opakovane uvádzal rôzne výhovorky, aby sa vyhol úlohe, na ktorú ho Boh povolal. Boh však na každú výhovorku odpovedal uistením a opatrením. Aké výhovorky máš ty, keď ťa Boh volá, aby si vykročil vo viere? Ako môžeš dôverovať Jeho zasľúbeniam a uisteniam namiesto toho, aby si sa sústredil na svoje vlastné obmedzenia?`

---

#### Dodatečné otázky k diskuzi

`Byly to opravdu jen výmluvy, nebo se měl Mojžíš čeho obávat? Proč?`

`Jak Hospodin reaguje na Mojžíšův strach?`

`Jak bys na místě Mojžíše reagoval ty?`

`Co by uslyšel kazatel, kdyby tě jmenovací výbor navrhl třeba na staršího sboru nebo laického kazatele?`

`Proč se i my tak bojíme přijmout sborovou služebnost?`

`Na co se můžeme, podobně jako Mojžíš, spolehnout, pokud přijmeme Boží povolání do nějaké služby?`