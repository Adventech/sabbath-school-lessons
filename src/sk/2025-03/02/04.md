---
title:  Hospodinovo meno
date:  08/07/2025
---

> <p></p>
> <sup>13</sup>Mojžiš sa však Boha opýtal: „Keď prídem k Izraelitom a poviem im: ‚Boh vašich otcov ma posiela k vám‘ a oni sa ma spýtajú: ‚Aké je jeho meno?‘, čo im poviem?“ <sup>14</sup>Boh povedal Mojžišovi: „Ja som, ktorý som;“ a dodal: „Izraelitom povieš: ‚Ja som‘ ma poslal k vám.“ <sup>15</sup>Boh ešte povedal Mojžišovi: „Izraelitom povedz toto: ‚Poslal ma k vám Hospodin, Boh vašich otcov – Boh Abraháma, Boh Izáka a Boh Jákoba.‘ Toto je moje meno naveky, ktorým si ma budú pripomínať a vzývať z pokolenia na pokolenie.“ (2Moj 3,13–15)

**Osobné štúdium**

`Preštuduj si text 2Moj 3,13–22. Prečo chcel Mojžiš poznať Božie meno? V čom spočíva význam Hospodinovho mena?`

Boh sa Mojžišovi predstavuje ako ehje ašer ehje, čo doslovne znamená „budem tým, kým budem“ alebo „som tým, kým som“. Keď v 2Moj 3,12 Boh hovorí Mojžišovi „budem“ (s tebou), používa rovnaké sloveso ehje ako vo verši 14, keď hovorí „Ja som, ktorý som.“ Znamená to, že Boh je večný. Je to Boh transcendentný (všetko presahujúci a nepostihnuteľný) a súčasne imanentný (opak transcendentného; jestvujúci, pretrvávajúci, vnútorne prítomný): „Prebývam na vysokom a svätom mieste so skrúšeným a pokorným v duchu, aby som oživil ducha pokorných a srdce skrúšených.“ (Iz 57,15)

Vlastné meno Boha „Jahve“ (v slovenských prekladoch prekladané ako „Hospodin“) bolo Božiemu ľudu známe od počiatku, aj keď nepoznali jeho hlbší význam. Aj Mojžiš poznal meno Jahve, ale podobne ako iní, ani on nepoznal skutočný význam tohto mena. Jeho otázka: „Aké je tvoje meno?“ pátra práve po tomto hlbšom význame.

Užitočná rada sa nachádza v 2Moj 6,3, kde Hospodin hovorí: „Zjavil som sa Abrahámovi, Izákovi a Jákobovi ako Všemohúci Boh. Svoje meno Hospodin [Jahve] som im však nedal poznať.“ Neznamená to, že Adam, Noach, Abrahám a ostatní patriarchovia nepoznali meno „Jahve“ (pozri 1Moj 2,4.9; 1Moj 4,1.26; 1Moj 7,5; 1Moj 15, 6–8 atď.). Znamená to však, že nepoznali jeho hlbší význam.

Jeho meno „Jahve“ poukazuje na skutočnosť, že On je osobným Bohom, Bohom svojho ľudu, Bohom zmluvy. Je blízkym, dôverným Bohom, ktorý zasahuje do ľudských záležitostí. Všemohúci Boh (1Moj 17,1) je Boh, ktorý zázračne zasiahol svojou mocou. Ale Jahve je Boh, ktorý prejavuje svoju morálnu silu láskou a starostlivosťou. Je tým istým Bohom ako Elohim („mocný, silný, transcendentný Boh“, „Boh všetkých ľudí“, „Vládca vesmíru“, „Stvoriteľ všetkého“), ale rôzne aspekty Jeho vzťahu k ľudstvu sa zjavujú prostredníctvom mena Jahve.

Poznanie mena alebo vzývanie Božieho mena nie je nič magické. Ide o ohlasovanie Jeho mena, čo znamená učiť druhých pravdu o tomto Bohu a o spáse, ktorú ponúka všetkým, ktorí k Nemu prichádzajú vo viere. Ako hovorí prorok Joel: „A stane sa, že každý, kto bude vzývať meno Hospodinovo, unikne.“ (Joel 2,32 Roh.; Joel 3,5 SEkP).

**Aplikácia**

`Akým spôsobom si vo svojom živote zakúsil blízkosť a intimitu s Jahvem, ktorú sa On snaží mať so všetkými, ktorí sa Mu odovzdajú?`

---

#### Dodatečné otázky k diskuzi

`Jak se Bůh představil Mojžíšovi, když chtěl znát jeho jméno?`

`Co nám o sobě prozrazuje Bůh tím zvláštním jménem?`

`Podle Bible Bůh nemá počátek ani konec a je stále stejný. Kdo tedy může být Bohem?`

`Je i Ježíš JHVH? Nebo má nějaký počátek? Proč je to důležité?`

`V čem je zásadní rozdíl mezi Hospodinem a ostatními „božstvy“?`

`Proč se ďábel, na rozdíl od Ježíše, nemůže být nikdy „rovný Bohu“?`

`Co pro tebe znamená, že tvůj Spasitel je JHVH – Bůh bez počátku a konce?`