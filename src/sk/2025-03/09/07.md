---
title:  Podnety na zamyslenie
date:  29/08/2025
---

V knihe Na úsvite dejín si prečítajte prvú časť kapitoly „Sinaj“ (PP 310–314; NÚD 147–149).

Keďže žijeme na území nášho nepriateľa, niet divu, že nás jeho obratné a klamlivé úklady môžu v reálnom živote zraniť. Kto z nás by nemal skúsenosť s bolesťou a utrpením, ktoré spôsobuje náš hriechom poznačený svet? Žiaľ, zlo je nateraz neoddeliteľnou súčasť života. Boh nám však dáva silu, aby sme vydržali.

„Drahý Spasiteľ nám pošle pomoc práve vtedy, keď ju budeme najviac potrebovať. Cestu do svojho kráľovstva posvätili jeho kroky. Každý tŕň, ktorý nám poraní nohy, poranil už jeho samého. Každý kríž, ktorý máme znášať, niesol dávno pred nami. V životných zápasoch sa máme pripraviť na pokoj. Čas súženia je ťažkou skúškou pre Boží ľud. Je to však aj čas, keď sa má každý veriaci dívať k nebu a vierou hľadieť na dúhu zasľúbenia, ktorá sa nad ním klenie.“ (GC 633; ZTDS 422)

**Námety na spoločné uvažovanie**

`Ľudia po stáročia zápasili s tým, že Hospodin vyhnal pohanské národy z ich zeme a niekedy ich dokonca úplne vyhubil. Táto problematika je naozaj znepokojujúca. Ako vám v uvažovaní o tejto otázke pomáha vedomie, že Božia láska sa musí prejavovať aj spravodlivosťou? Ako nám poznanie Boha pomáha dôverovať, že aj v tých komplikovaných udalostiach sa zjavovala nielen Jeho spravodlivosť, ale aj Jeho láska?`

`Hneď po všetkých Ježišových slovách o láske k druhým, dokonca aj k našim nepriateľom a dokonca aj k tým, ktorí vás nenávidia, Kristus hovorí: „Vy teda buďte dokonalí, ako je dokonalý váš nebeský Otec.“ (Mat 5,48) Prečo Ježiš povedal tieto slová práve v súvislosti so slovami o láske k nepriateľom? Čo sa z toho dozvedáme o podstate „dokonalosti“, ktorá je podstatou dokonalosti nášho nebeského Otca?`

`Apoštol Pavol mal k Božiemu zákonu pozitívny postoj. Citoval z neho, zdôrazňoval jeho význam, no zároveň rázne odmietal zneužívanie zákona. Ako rozumiete nasledovnému výroku apoštola Pavla: „Lebo hriech nebude panovať nad vami, veď nie ste pod Zákonom, ale pod milosťou.“ (Rim 6,14)? Akými spôsobmi môžeme zneužívať zákon?`

`Aký je rozdiel medzi spravodlivosťou a pomstou? Sú to úplne odlišné pojmy alebo len rôzne prejavy tej istej myšlienky? Ako vieme, či naša túžba po spravodlivosti nie je v skutočnosti túžbou po pomste?`

Západ slnka: 19.36

---

#### Dodatečné otázky k diskuzi

`Co tě nejvíce potěšilo při tvém osobním studiu této lekce?`

`Proč nesmíme zapomínat, že stále žijeme na území našeho nepřítele?`

`Ježíš dopouští zápasy se zlem. Proč? Na co nás tím připravuje?`

`Co tě zaujalo v naší diskuzi? Proč právě toto?`