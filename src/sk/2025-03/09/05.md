---
title:  Oko za oko
date:  27/08/2025
---

> <p></p>
> <sup>23</sup>Ak príde o život, dáš život za život, <sup>24</sup>oko za oko, zub za zub, ruku za ruku, nohu za nohu, <sup>25</sup>popáleninu za popáleninu, ranu za ranu, modrinu za modrinu. <sup>26</sup>Ak niekto zasiahne oko svojho otroka alebo svojej otrokyne tak, že ho pripraví o zrak, ako náhradu za oko musí otroka prepustiť na slobodu. <sup>27</sup>Ak svojmu otrokovi alebo otrokyni vyrazí zub, ako náhradu zaň ho prepustí na slobodu. (2Moj 21,23–27)

> <p></p>
> <sup>38</sup>Počuli ste, že bolo povedané: Oko za oko a zub za zub. <sup>39</sup>Ja vám však hovorím: Neprotivte sa zlému! Naopak: Tomu, kto ťa udrie po pravom líci, nadstav aj ľavé. (Mat 5,38.39)

**Osobné štúdium**

`Prečítaj si text Mat 5,38–48. Ako Ježiš vykladá význam zákona o odplate? Ako by sme mali tento zákon aplikovať dnes?`

V Kázni na vrchu Ježiš Kristus citoval dobre známe texty zo Starej zmluvy. Jeho reč však bola namierená proti vtedajším rabínskym výkladom, ktoré sa v priebehu storočí vzdialili od pôvodného zmyslu týchto zákonov. Ľudská tradícia nielenže zatemnila účel Božieho slova, ale v niektorých prípadoch (spomeňme napríklad predpisy týkajúce sa soboty) prekrútila ich zámer a význam. Ježiš svojimi slovami obnovoval pôvodný význam týchto zákonov.

Na Vrchu blahoslavenstiev sa Ježiš snažil napraviť niektoré z týchto falošných interpretácií tým, že svojich poslucháčov nasmeroval späť na pôvodný zámer a význam textov.

Text z 2Moj 21,24, ktorý hovorí „oko za oko, zub za zub“, je citovaný v Mat 5,38 („Počuli ste... Ja vám však hovorím...“) a odvolával sa na lex talionis (tzv. „zákon pomsty“). Tento verš je použitý aj na iných miestach v Biblii (3Moj 24,20; 5Moj 19,21).

Pôvodný zámer tohto zákona bol formulovaný tak, aby bránil akejkoľvek osobnej pomste. Jeho snahou bolo zastaviť krvnú pomstu alebo odvetu bez predchádzajúceho vyšetrovania. Spôsobenú škodu alebo ujmu museli posúdiť sudcovia a následne malo byť stanovené a vyplatené riadne peňažné odškodnenie. Cieľom takejto praxe bolo zabrániť ľuďom, aby „brali zákon do vlastných rúk“. Áno, mala byť nastolená spravodlivosť, ale musela byť vykonaná podľa Božieho zákona.

Bol to samotný Ježiš Kristus, kto Mojžišovi odovzdal zákony, na základe ktorých malo fungovať spoločenstvo Izraelitov. Bol to On, kto presne poznal zmysel tohto zákona, preto ho mohol aplikovať objektívnym spôsobom, podľa jeho pôvodného zámeru. Motívom bolo priniesť spravodlivosť a zmierenie a obnoviť pokoj.

Niekto by mohol tvrdiť, že spravodlivosť v sebe obsahuje určitý druh pomsty. Zdá sa, že správna aplikácia týchto zákonov bola pokusom nájsť rovnováhu práve medzi myšlienkami spravodlivosti a pomsty.

**Aplikácia**

`Ako by nám malo vedomie, že jedného dňa bude nastolená dokonalá spravodlivosť, pomôcť vyrovnať sa so všetkou nespravodlivosťou, ktorú teraz vo svete vidíme?`

---

#### Dodatečné otázky k diskuzi

`Co víš o principu „oko za oko“?`

`K čemu tento zákon vedl? Co probouzel v lidech, kteří ubližovali druhým?`

`Jak pomáhal lidem, kterým bylo ublíženo a měli chuť se pomstít?`

`Jak se o tomto principu „oko za oko“ vyjadřuje Ježíš?`

`Neprotiřečí si Ježíš a „Bůh Starého zákona“? Proč?`

`V jakých situacích je dobré se držet SZ principu?`

`Kdy je lepší se řídit radou Pána Ježíše? Proč?`