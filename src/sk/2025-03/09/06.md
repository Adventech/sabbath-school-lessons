---
title:  Pomsta
date:  28/08/2025
---

> <p></p>
> Milovaní, nepomstite sa sami, ale dajte miesto hnevu. Veď je napísané: Mne patrí pomsta, ja odplatím, hovorí Pán. (Rim 12,19)

> <p></p>
> <sup>26</sup>Veď čo osoží človeku, ak získa hoci celý svet, ale uškodí svojmu životu? Alebo čo dá človek na výmenu za svoj život? <sup>27</sup>Lebo Syn človeka príde v sláve svojho Otca so svojimi anjelmi a vtedy odmení každého podľa jeho skutkov. (Mat 16,26.27)

> <p></p>
> Radujte sa v ten deň a plesajte, lebo v nebi vás čaká veľká odmena. Veď to isté robili ich otcovia prorokom. (Luk 6,23)

> <p></p>
> Už mám pripravený veniec spravodlivosti, ktorý mi dá v onen deň Pán, spravodlivý sudca, no nie iba mne, ale aj všetkým, čo s láskou očakávajú jeho zjavenie. (2Tim 4,8)

**Osobné štúdium**

`Aké zasľúbenie a aký príkaz sa nachádzajú vo veršoch Rim 12,19 a 5Moj 32,35? Aká je medzi nimi súvislosť?`

Vo svete poznačenom hriechom je spravodlivosť „nedostatkovým tovarom“. Dokonalú spravodlivosť nastolí až Hospodin vo svojom kráľovstve. Povinnosťou sudcov v starovekom Izraeli bolo uplatňovať zákon a určovať spravodlivý trest, keď došlo k ujme alebo zraneniu. Najprv však potrebovali poznať okolnosti. Problém bol v tom, že učitelia zákona v Kristových časoch aplikovali tento zákon spôsobom, ktorý otvoril dvere osobnej pomste. Tým bol princíp vytrhnutý z kontextu a minul sa pôvodnému zámeru, ktorý sledoval. Následne zákonníci obhajovali to, čo zákon v skutočnosti zakazoval.

`Prečítaj si texty Mat 6,4.6; Mat 16,27; Luk 6,23 a 2Tim 4,8. Čo sa z týchto textov dozvedáme o Ježišovom chápaní zásad odmeny a trestu?`

Ježiš nebol proti princípu odmeny a trestu. Spravodlivosť je principiálna otázka a je dôležitou súčasťou života. Žiadny jednotlivec však na seba nemôže zobrať úlohu sudcu, poroty a „kata“. Vo svojej hriešnosti a nedokonalosti sme náchylní prekrúcať spravodlivosť. Nie sme to my, kto má rozhodovať o vine a treste. Ak sa má riešiť nejaké zlo, musí to vykonať objektívny súd. Na takéto rozhodovanie sú vymenovaní sudcovia.

Práve v tomto kontexte Ježiš hovorí, aby sme boli takí dokonalí, „ako je dokonalý váš nebeský Otec“ (Mat 5,48). Ako môžeme byť dokonalí ako sám Boh? Nezištná láska je hlavnou charakteristikou Boha. Učí svojich nasledovníkov, ako milovať nepriateľov a modliť sa za tých, ktorí ich prenasledujú. Skutočnou dokonalosťou je milovať, odpúšťať a byť milosrdný (Luk 6,36), dokonca aj k tým, ktorí si to nezaslúžia. Tento princíp a činy, ku ktorým vedie, je to, čo znamená zjavovať Boží charakter.

**Aplikácia**

`Ako môžeme dennodenne rásť v láske? Prečo je súčasťou takéhoto rozvoja „smrť“ vlastného „ja“?`