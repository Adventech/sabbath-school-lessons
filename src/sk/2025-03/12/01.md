---
title:  „Ukáž mi svoju slávu!“
date:  13/09/2025
---

### Texty na tento týždeň
2Moj 33,7–34,35; 5Moj 18,15.18; Ján 17,3; Rim 2,4; Ján 3,16; 2Kor 3,18

**Úvodný text**
> 6„Hospodin prechádzal pred ním a volal: „Hospodin, Hospodin! Milosrdný, láskavý, zhovievavý, veľmi milostivý a verný Boh! 7Preukazuje milosť tisícom, odpúšťa vinu, zločin a hriech, ale nič nenecháva nepotrestané. Trestá vinu otcov na synoch a vnukoch do tretieho a štvrtého pokolenia.“ (2Moj 34,6.7)

Všetci potrebujeme rásť v našom chodení s Bohom. Bez rastu sme mŕtvi. Apoštol Peter hovorí: „Ale vzrastajte v milosti a poznávaní nášho Pána a Spasiteľa Ježiša Krista. Jemu sláva i teraz, až do dňa večnosti. Amen.“ (2Pet 3,18) Musíme byť ochotní rásť. Denne sme študentmi na „Božej univerzite“. Cieľom však nie je získanie titulu, ale neustály proces učenia sa. V každom štádiu nášho rastu môžeme byť dokonalí. Potrebujeme len Bohu dovoliť, aby nás premieňal a pretváral na takú osobu, akú z nás chce vďaka Kristovmu povolaniu vytvoriť.

Uvažujme v tejto súvislosti ešte chvíľu o škole. Ak sa žiaci naučia v prvej triede počítať do dvadsať a čítať jednoduché texty, úspešne postúpia do vyššieho ročníka, pretože ich vedomosti sú v tomto štádiu ich poznávania „dokonalé“. Ak by sa však zistilo, že má rovnakú úroveň vedomostí stredoškolák (a nevedel by nič viac), znamenalo by to priam kolosálne zlyhanie pri jeho vzdelávaní. Podobne je to aj s naším rastom v milosti a poznaní Boha. V každej fáze nášho duchovného vývinu môžeme byť dokonalí – podobne ako bol dokonalý Kristus na svojej úrovni Božieho Syna.

Tento týždeň sa sústredíme na to, ako Mojžiš rástol vo svojom vzťahu s Hospodinom vďaka poznaniu a nasledovaniu Božích pokynov.

**Osnova lekcie**

V predposlednej lekcii nášho štúdia si všimneme Mojžišovu veľkú túžbu lepšie spoznať Hospodina – Jeho múdrosť, Jeho cesty a najmä Jeho charakter. Prečítame si biblické svedectvo o Mojžišovom stretnutí s Bohom, ktoré zmenilo nielen jeho tvár, ale aj jeho život.

- 2Moj 33,7–11: Stan stretávania a Mojžišova dôverná komunikácia s Hospodinom (nedeľa)
- 2Moj 33,12–17: Mojžišova žiadosť o bližšie poznanie Boha (pondelok)
- 2Moj 33,18–23: Mojžišova prosba o možnosť vidieť Božiu slávu (utorok)
- 2Moj 34,5–9: Boh sa predstavuje (streda)
- 2Moj 34,29–35: Mojžišova žiariaca tvár (štvrtok)

---

#### Dodatečné otázky k diskuzi

`Jak bys malému dítěti srozumitelně popsal, co je to sláva?`

`Je nějaký rozdíl mezi světskou slávou a Boží slávou?`

`Proč je ta světská sláva pomíjivá?`

`Toužil jsi někdy po tom, být slavný? Jak to dopadlo?`

`Jak to máš se slávou dnes? Co bys dělal, kdyby přišla nabídka? Proč?`