---
title:  Sebazjavenie Boha
date:  17/09/2025
---

> <p></p>
> <sup>5</sup>Keď Hospodin zostúpil v oblaku, Mojžiš sa tam k nemu postavil a vzýval meno Hospodina. <sup>6</sup>Hospodin prechádzal pred ním a volal: „Hospodin, Hospodin! Milosrdný, láskavý, zhovievavý, veľmi milostivý a verný Boh! <sup>7</sup>Preukazuje milosť tisícom, odpúšťa vinu, zločin a hriech, ale nič nenecháva nepotrestané. Trestá vinu otcov na synoch a vnukoch do tretieho a štvrtého pokolenia.“ <sup>8</sup>Mojžiš sa rýchlo sklonil až po zem, klaňal sa <sup>9</sup>a hovoril: „Pane, ak som získal tvoju priazeň, prosím, Pane, poď medzi nás! Je to síce tvrdošijný ľud, ale odpusť nám viny a hriechy a prijmi nás ako svoje vlastníctvo.“ (2Moj 34,5–9)

**Osobné štúdium**

`Prečítaj si text 2Moj 34,1–28. Ako Boh zjavil Mojžišovi svoju slávu?`

Mojžiš musel vziať so sebou dve kamenné dosky podobné tým prvým, ktoré rozbil (2Moj 32,19). Na vrchu Sinaj sa chystal stretnúť s Hospodinom po siedmy raz. Jeho predchádzajúce výstupy sa spomínajú v nasledujúcich textoch: (1) 2Moj 19,3.7; (2) 2Moj 19,8.14; (3) 2Moj 19,20.25; (4) 2Moj 20,21; 2Moj 24,3; (5) 2Moj 24,9.12–18; 2Moj 32,15; (6) 2Moj 32,30.31. Mojžiš začal svoj výstup skoro ráno.

Mojžiš bol teraz pripravený uzrieť úžasný Boží charakter. Krása Božieho charakteru sa najlepšie vysvetľuje v úžasnom Božom sebazjavení. Ide o najdôležitejší opis toho, kto je vlastne Boh a prechádza ako zlatá niť celou Bibliou (4Moj 14,18; Neh 9,17; Ž 103,8; Joel 2,13; Jon 4,2). Vyhlásenie, ktoré tu Hospodin prináša, môžeme prirovnať k textu Ján 3,16. Na dôležitých miestach Písma biblickí autori opakovane pripomínajú toto sebazvestovanie živého Boha, aplikujú ho alebo rozširujú, pretože všetci ľudia potrebujú správne pochopiť, aký je Boh naozaj.

Keď Mojžiš prijal toto výnimočné, dovtedy neslýchané a s ničím neporovnateľné vysvetlenie Božieho mena, padol na kolená a klaňal sa. Keď zahliadneme Božiu lásku, keď pochopíme Jeho milosť, milosrdenstvo, súcit, dobrotu, vernosť, odpustenie, svätosť a spravodlivosť, pritiahne nás to k Bohu. Keď vidíme a obdivujeme Jeho výnimočné vlastnosti, začneme Ho milovať láskou, ktorá vedie k túžbe slúžiť Mu a poslúchať Ho. Pretože On nás miluje, my milujeme Jeho (1Ján 4,19).

V tomto sebazjavení Boh uisťuje Mojžiša, že pre svoj ľud vykoná úžasné skutky a privedie ho do zasľúbenej zeme. Z vlastnej iniciatívy obnovuje zmluvu so svojím ľudom a sľubuje, že ostatné národy uvidia Jeho majestát a úžasné dielo. „Vtedy Hospodin povedal: Ja s vami uzavriem zmluvu. Pred všetkým tvojím ľudom budem robiť divy, aké sa nestali na celej zemi ani v nijakom národe. Všetok ľud, uprostred ktorého si, uvidí Hospodinovo dielo. To, čo s tebou urobím, vyvolá úžas.“ (2Moj 34,10)

Podmienkou zachovania zasľúbenej prosperity však bolo, že Izraeliti budú aj naďalej poslúchať Boha a zachovávať desať jasných ustanovení, ktoré im dal. Potom Boh požiadal Mojžiša, aby zapísal obsah zmluvy, ktorú už medzičasom Izraeliti stihli porušiť (2Moj 34,27.28).

**Aplikácia**

`Mojžiš zakúsil mocné zjavenie Božieho charakteru. Táto skúsenosť ho priviedla nielen k uctievaniu Boha, ale aj k obnove zmluvného záväzku s Hospodinom. Kedy si vo svojom živote prežil chvíle, keď si okúsil mimoriadnu prítomnosť lásky, milosrdenstva alebo vernosti Boha? Ako toto zjavenie formovalo tvoj vzťah s Ním?`

---

#### Dodatečné otázky k diskuzi

`„Mojžíš zůstal stát a vzýval Hospodinovo jméno.“ Co je to vzývání a jak se provádí?`

`Jak se Mojžíšovi představuje Bůh, když kolem něho prochází?`

`Část kterého přikázání přitom cituje?`

`Proč Bůh Mojžíšovi připomíná milosrdenství a soud?`

`Kdo bude podle Boha odsouzen a kdo naopak získá milost? Proč?`

`Jak reagoval Mojžíš na toto „Boží zjevení“?`

`Také si přeješ, aby Bůh bydlel uprostřed tvé rodiny i církve? Proč?`