---
title:  Podnety na zamyslenie
date:  19/09/2025
---

V knihe Na úsvite dejín si pozorne prečítajte druhú časť kapitoly „Zlaté teľa“ (PP 327–330; NÚD 155.156).

V pochmúrny deň otec a syn navštívili katedrálu. Keď sa pozreli na vitráže s nádhernými vyobrazeniami rôznych biblických výjavov, cez sklenený obraz ľudí zrazu začalo prenikať slnko a jasne ich osvetľovalo pôsobivým svetlom. Malý chlapec sa spýtal: „Ocko, kto sú títo ľudia?“ Otec toho veľa nevedel o kresťanstve, Kristovi ani o Jeho učeníkoch, ale rýchlo odpovedal: „Títo ľudia sú kresťania.“ Tento oslnivý obraz zostal v mysli syna. Jedného dňa sa chlapcova učiteľka v triede spýtala: „Deti, viete, kto sú kresťania?“ Malý chlapec si spomenul na jasný obraz v katedrále a odpovedal: „Viem, že kresťania sú žiariví ľudia.“ V rovnakom zmysle povedal Ježiš svojim nasledovníkom: „Nech tak svieti vaše svetlo pred ľuďmi, aby videli vaše dobré skutky a oslavovali vášho Otca, ktorý je v nebesiach!“ (Mat 5,16) Len žiariví ľudia môžu prinášať zmenu.

**Námety na spoločné uvažovanie**

`„Ak by sme sa pokorili pred Bohom a boli láskaví, zdvorilí, nežní a súcitní, bolo by sto obrátení k pravde tam, kde je teraz len jedno.“ (9T 189) Ide o silné posolstvo pre nás všetkých o tom, ako povaha, činy a postoje ovplyvňujú naše svedectvo. Ako toto poznanie ovplyvňuje váš pohľad na vydávanie svedectva?`

`Text 2Moj 34,6.7 sa často nazýva „Ján 3,16 Starej zmluvy“. Prečo?`

`Ako môžete vysvetliť krásu Božieho charakteru na základe Hospodinovho sebazjavenia v 2Moj 34,6.7 ľuďom, ktorí sa pýtajú, kto je váš Boh?`

`Ako charakter a činy ľudí vyznávajúcich Krista ovplyvnili váš život? Ako vašu vlastnú skúsenosť ovplyvnili tí, ktorí boli láskaví, zdvorilí, nežní, pokorní, súcitní a zhovievaví? A naopak, ako neláskaví, neodpúšťajúci, pyšní a arogantní „kresťania“ ovplyvnili vaše chodenie s Bohom?`

Západ slnka: 18.51