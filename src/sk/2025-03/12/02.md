---
title:  Stan stretávania
date:  14/09/2025
---

> <p></p>
> <sup>7</sup>Mojžiš vzal stan a postavil si ho mimo tábora, ďalej od tábora a nazval ho stanom stretávania. Keď niekto hľadal Hospodina, vychádzal k stanu stretávania, ktorý bol mimo tábora. <sup>8</sup>Keď Mojžiš vychádzal k stanu, všetok ľud vstal, každý sa postavil ku vchodu svojho stanu a hľadel na Mojžiša, kým nevošiel do stanu. <sup>9</sup>Len čo Mojžiš vošiel do stanu, oblačný stĺp zostúpil, zastal pri vchode do stanu a Hospodin sa rozprával s Mojžišom. <sup>10</sup>Keď všetok ľud videl, že oblačný stĺp stojí pri vchode do stanu, ľud vstával a hlboko sa klaňal, každý pri vchode do svojho stanu. <sup>11</sup>Hospodin sa rozprával s Mojžišom z tváre do tváre, ako keď sa niekto rozpráva so svojím priateľom. Potom sa vrátil do tábora. Jeho mladý služobník Jozua, Núnov syn, sa však zo stanu nevzďaľoval. (2Moj 33,7–11)

**Osobné štúdium**

`Čo hovorí úvodný text (2Moj 33,7–11) o dôvodoch, pre ktoré Boh vyzval Mojžiša, aby postavil stan stretávania?`

Nesmieme si zamieňať „stan stretávania“ (postavený mimo izraelského tábora) so svätostánkom, ktorý postavili Izraeliti až neskôr a ktorý sa nachádzal uprostred tábora. Nevieme, ako často sa Mojžiš radil s Bohom v stane stretávania. Jedno však vieme určite: Mojžišove stretnutia s Bohom vyústili do ich blízkeho priateľstva: „Hospodin sa rozprával s Mojžišom z tváre do tváre, ako keď sa niekto rozpráva so svojím priateľom.“ (2Moj 33,11) Priateľ je človek, s ktorým sa môžeme radiť, otvorene diskutovať o najosobnejších témach a zároveň si dôverovať, že naše rozhovory zostanú len medzi nami. Priateľstvo je jedna z najlepších „inštitúcií“ a byť niekomu priateľom patrí medzi to najkrajšie, čo sa nám v živote môže stať.

Z príbehov zaznamenaných v 2. Mojžišovej 19–34 sa dozvedáme veľa nielen o Mojžišovi, ale aj o tom, ako Boh premieňa naše životy. Ako si Boh vybudoval vzťah s týmto výnimočným vodcom? Štúdium Mojžišovho života nám ukazuje, ako rástol v poznaní nielen Božej moci, ale aj Jeho lásky a charakteru. Toto je kľúčový prvok vzťahu s Bohom.

Boh si mocne použil Mojžiša už v čase, keď sa pripravoval na zvláštnu vodcovskú úlohu, teda ešte pred príchodom na vrch Sinaj. V krajine Midján, kde sa staral o ovce, ho Boh inšpiroval, aby napísal dve knihy: Jób a Genezis. Neskôr, počas dramatickej udalosti pri horiacom kríku, ho Boh povolal, aby vyviedol Izrael z Egypta. Mojžiš bol svedkom porážky egyptských bohov a mocnej egyptskej armády v Červenom mori. Mnoho týždňov pozoroval, ako Boh vedie Izrael z Egypta na Sinaj. Po skúsenostiach, ktoré vyústili do jeho žiariacej tváre, viedol Izrael ďalších tridsaťdeväť rokov až na hranicu zasľúbenej zeme. Biblické posolstvo uvádza, že Mojžiš bol verným Božím služobníkom (5Moj 34,5; Joz 1,1), neporušeným svetlom v tme, vzorovým prorokom, podľa ktorého posudzovali ostatných prorokov (5Moj 18,15.18). Bol činiteľom zmeny, aj keď ľudia nie vždy dodržiavali jeho pokyny a slová. Keď sa však rozhodli riadiť jeho radami, vždy sa im darilo.

**Aplikácia**

`Od Mojžiša sa môžeme veľa naučiť. Jeho výnimočný životný príbeh nám ukazuje, čo Boh dokáže, keď Mu dovolíme, aby nás zmenil. Ktoré zlomové udalosti v tvojom kráčaní s Bohom ti pomohli spoznať Jeho mocné pôsobenie v tvojom živote?`

---

#### Dodatečné otázky k diskuzi

`Mojžíš postavil „stan setkávání“. Proč to udělal?`

`Jak podle tebe takové setkání s Hospodinem vypadalo?`

`Máš nějaké přátele? Jak si představuješ skutečné přátelství?`

`Text říká, že „Hospodin mluvil s Mojžíšem ... jako se svým přítelem“. Jak tomu rozumíš?`

`Proč nám  Bible neprozrazuje nic o tom, jak tento „stan setkávání“ vypadal?`

`Můžeme mít i my podobný „stan setkávání“? Jak si to představuješ?`

`Mojžíš postavil stan setkávání venku za táborem? Napadá tě, proč „venku“?`

`Proč je dobré mít nějaké místo „venku“ pro setkávání s Bohem?`