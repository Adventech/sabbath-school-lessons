---
title:  Mojžišova žiariaca tvár
date:  18/09/2025
---

> <p></p>
> <sup>29</sup>Keď Mojžiš schádzal z vrchu Sinaj, mal pri zostupe v rukách dve tabule svedectva. Mojžiš nevedel, že mu po rozhovore s Hospodinom pokožka tváre žiarila. <sup>30</sup>Keď Áron a všetci Izraeliti videli, že Mojžišovi žiari pokožka na tvári, báli sa k nemu priblížiť. <sup>31</sup>Keď ich Mojžiš zavolal, prišli k nemu Áron a všetci vodcovia pospolitosti. Keď sa s nimi rozprával, <sup>32</sup>priblížili sa k nemu aj ostatní Izraeliti. Rozpovedal im všetko, čo mu Hospodin na vrchu Sinaj prikázal. <sup>33</sup>Keď Mojžiš prestal hovoriť, dal si na tvár závoj. <sup>34</sup>Kedykoľvek predstupoval Mojžiš pred Hospodina, aby sa s ním rozprával, odkladal si závoj, kým sa nevrátil späť. Keď vyšiel, oznamoval Izraelitom, čo mu bolo prikázané. <sup>35</sup>Keď Izraeliti pozreli na Mojžišovu tvár, videli, že mu pokožka na tvári žiari. Mojžiš si na tvár dával závoj, kým sa nešiel rozprávať s Hospodinom. (2Moj 34,29–35)

**Osobné štúdium**

`Čo bolo podľa úvodného textu (2Moj 34,29–35) príčinou Mojžišovej žiariacej tváre?`

Keď Boh zjavil Mojžišovi svoj láskavý charakter, Mojžiš zostúpil do izraelského tábora so žiarivou tvárou. Uvedomoval si Mojžiš, že jeho tvár žiari? Vôbec nie. Skôr naopak, čím bližšie je človek k Bohu, tým viac si uvedomuje svoje nedokonalosti v porovnaní s Božou svätosťou.

Čo bolo príčinou Mojžišovej premeny, ktorá sa prejavila rozžiarením jeho tváre? Dôvodom nebola skutočnosť, že sa nachádzal v Božej prítomnosti, pretože predtým bol s Hospodinom už niekoľkokrát a jeho tvár sa po tých stretnutiach nerozžiarila. Keby však nikdy nebol v Hospodinovej prítomnosti, jeho tvár by sa nikdy nerozžiarila. Až keď pochopil Božiu dobrotu a láskavosť a úplne sa otvoril Bohu pre krásu Jeho charakteru, Mojžiš sa premenil a jeho tvár sa rozžiarila. Naše srdcia a mysle môžu zažiť zmenu, keď sa odovzdáme Bohu a dovolíme Mu, aby bol Pánom a Kráľom našich životov.

`Prečítaj si text 2Kor 3,12–18. Ako ťa môže Ježiš postupne pretvárať na svoj obraz?`

Apoštol Pavol porovnáva Mojžišovu žiariacu tvár s Ježišom Kristom a s tým, že sláva Ježiša (v ktorom sa zosobňoval Boží zákon a Božia milosť) prevyšuje slávu zákona a Mojžiša. Kristus spolu s Jeho zákonom môže byť vrytý do našich charakterov iba keď upriamime svoj zrak na Ježiša (Heb 3,1; 12,2) a iba pôsobením moci Božieho Ducha (2Kor 3,12–18).

Mojžiš je pre nás vzorom, ktorý ukazuje, čo môže Boh pre nás urobiť, keď Mu dovolíme zmeniť naše charaktery a pretvoriť nás na Jeho obraz. Práve toto má Pavol na mysli, keď hovorí o chodení „v novote života“ (Rim 6,4).

**Aplikácia**

`Ktoré oblasti tvojej osobnosti by mali lepšie zrkadliť Boží charakter? Ak sme úprimní, tak v každej oblasti máme kde rásť. Ako ťa môže povzbudiť a priniesť ti istotu spasenia každodenné zameranie sa na Ježišovu obeť na Kríži?`

---

#### Dodatečné otázky k diskuzi

`Jak si představuješ tu zář, kterou viděli Izraelci na Mojžíšově tváři?`

`Co musel Mojžíš poznat a pochopit, aby se jeho tvář rozzářila?`

`Jak vnímáš Boha? Jaký je tvůj Bůh? Máš z něho strach, nebo se těšíš na vaše setkávání?`

`Už jsi potkal někoho, komu „zářila tvář“? Jak to na tebe působilo?`

`Může i naše tvář „zářit“? Jak a čím?`

`Co nám radí Pavel, když toužíme po tom, aby i naše tvář „zářila“?`

`Proč někdy naše tvář září a jindy zase ne?`

`Co můžeme udělat pro to, aby naše tvář zářila častěji?`