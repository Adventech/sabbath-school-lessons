---
title:  Božské „JA“
date:  15/07/2025
---

> <p></p>
> <sup>1</sup>Hospodin povedal Mojžišovi: „Teraz uvidíš, čo urobím faraónovi. Donútený mocnou rukou ich prepustí, donútený mocnou rukou ich vyženie zo svojej krajiny.“ <sup>2</sup>Boh oslovil Mojžiša a ubezpečil ho: „Ja som Hospodin. <sup>3</sup>Zjavil som sa Abrahámovi, Izákovi a Jákobovi ako Všemohúci Boh. Svoje meno Hospodin som im však nedal poznať. <sup>4</sup>Uzavrel som s nimi aj zmluvu, že im dám Kanaán, krajinu, kde bývali ako cudzinci. <sup>5</sup>Počul som však aj nárek Izraelitov, ktorých zotročili Egypťania, a rozpamätal som sa na svoju zmluvu. <sup>6</sup>Preto povedz Izraelitom: ‚Ja som Hospodin. Ja vás vyvediem spod egyptského jarma, vyslobodím vás z otroctva a vykúpim vás vystretým ramenom a tvrdými trestami. <sup>7</sup>Prijmem vás za svoj ľud a budem vaším Bohom. Poznáte, že ja som Hospodin, váš Boh, ktorý vás vyvedie spod egyptského jarma. <sup>8</sup>Privediem vás do krajiny, o ktorej som so zdvihnutou rukou prisahal, že ju dám Abrahámovi, Izákovi a Jákobovi. Vám ju dám do vlastníctva. Ja som Hospodin.‘“ (2Moj 5,1–8)

**Osobné štúdium**

Chudák Mojžiš! Najprv sa na neho oboril faraón a teraz ho jeho vlastní ľudia takmer preklínajú.

Mojžiš teda prichádza za Hospodinom a predkladá Mu svoju sťažnosť. Naplnený trpkosťou a sklamaním zo zhoršujúcich sa podmienok Izraelitov sa pýta: „Pane, prečo si dopustil na tento ľud toľko zla? Načo si ma vlastne poslal? Odvtedy, čo som predstúpil pred faraóna, aby som hovoril v tvojom mene, tomuto ľudu sa vodí ešte horšie, a ty ho stále nevyslobodzuješ.“ (2Moj 5,22.23) Mojžišova nespokojnosť s Hospodinovým (ne)konaním je zjavná a vzhľadom na vzniknutú situáciu aj pochopiteľná.

Božia odpoveď je však presvedčivá: On bude konať – a to veľmi rozhodne: „Teraz uvidíš, čo urobím faraónovi.“ (2Moj 6,1)

`Prečítaj si text 2Moj 5,22–6,8. Akú odpoveď Mojžišovi nachádzame v týchto veršoch? Ktoré dôležité teologické pravdy sú v nich zjavené?`

Boh už nebude len hovoriť. Teraz mocne zasiahne v prospech svojho ľudu. Pripomína Mojžišovi niekoľko dôležitých skutočností: (1) Ja som Hospodin, (2) Ja som sa zjavil patriarchom, (3) Ja som uzavrel s nimi svoju zmluvu, (4) Ja som sľúbil, že im dám krajinu Kanaán, (5) Ja som počul nárek Izraelitov a (6) Ja som sa rozpamätal na svoju zmluvu, že vám dám zasľúbenú zem.

Všimnime si opakovanie božského „Ja“. Ja, Hospodin, tvoj Boh, som urobil to a to, a tak mi môžeš dôverovať, že Ja pre teba urobím, čo som Ja sľúbil.

Hospodin teraz slávnostne vyhlasuje, že pre Izrael urobí štyri veľké skutky, pretože je ich živým Bohom: (1) „Ja vás vyvediem spod egyptského jarma.“ (2) „Ja vás vyslobodím z otroctva.“ (3) „Ja vás vykúpim vystretým ramenom a tvrdými trestami.“ a (4) „Ja vás prijmem za svoj ľud a budem vaším Bohom.“ (2Moj 6,6.7)

Tieto štyri božské činy zabezpečujú a obnovujú vzťah Hospodina s Jeho ľudom. Boh je Činiteľ všetkých týchto aktivít a Izraeliti sú príjemcami všetkých uvedených výhod a milostí. Boh ponúka svoje dary zadarmo, z lásky. A navyše, to, čo vykonal vtedy pre Izraelitov, je pripravený konať aj pre nás dnes.

**Aplikácia**

`Ktoré ďalšie biblické postavy sa pred Bohom sťažovali – a mali na to dobré dôvody? Prečo je niekedy v poriadku vyliať si dušu pred Bohom a dokonca sa posťažovať na svoju situáciu? Prečo je dôležitou súčasťou takéhoto konania viera a ochota dôverovať?`

---

#### Dodatečné otázky k diskuzi

`Nebylo to Mojžíšovo „naříkání“ rouháním, když ho Hospodin tak zázračně povolal, aby se stal vůdcem Izraele? Proč?`

`Jak Stvořitel zareagoval na Mojžíšovo „naříkání“?`

`Co se z této reakce na kritiku Boha a jeho jednání dovídáme o tom, jaký je náš Bůh?`

`Jaký vzkaz měl Mojžíš vyřídit všem Hebrejům? Co jim Hospodin slíbil?`

`Z čeho měli Hebrejové poznat, že „já jsem Hospodin“?`

`Máš také nějaké zkušenosti, během kterých jsi i ty poznal, že tě vede Bůh, který se představuje jako „JHVH“? Poděl se námi.`

`Z jakého otroctví chce Bůh vysvobodit nás?`