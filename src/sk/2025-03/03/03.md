---
title:  Ťažký začiatok
date:  14/07/2025
---

> <p></p>
> <sup>20</sup>Keď [dozorcovia] vychádzali od faraóna, stretli sa s Mojžišom a Áronom, ktorí na nich čakali. <sup>21</sup>Dozorcovia im povedali: „Nech to vidí Hospodin a nech rozsúdi! Vy ste nám pokazili dobré meno pred faraónom a jeho služobníkmi. Dali ste im do ruky meč, aby nás povraždili.“ <sup>22</sup>Mojžiš sa obrátil na Hospodina a povedal: „Pane, prečo si dopustil na tento ľud toľko zla? Načo si ma vlastne poslal? <sup>23</sup>Odvtedy, čo som predstúpil pred faraóna, aby som hovoril v tvojom mene, tomuto ľudu sa vodí ešte horšie, a ty ho stále nevyslobodzuješ.“ (2Moj 5,20–23)

**Osobné štúdium**

Mojžiš už od začiatku vedel, že to, čím ho Hospodin poveril, nebude vôbec ľahké. Tam má zrejme pôvod aj jeho snaha „vyvliecť sa“ z toho. Pravdepodobne si však vôbec nedokázal predstaviť, čo všetko sa bude diať.

`Prečítaj si 2Moj 5,3–23. Aké boli bezprostredné následky prvého zaznamenaného stretnutia Mojžiša a Árona s faraónom?`

Ešte pred odchodom k faraónovi Mojžiš a Áron zhromaždili starších a ľud Izraela, povedali im Božie slová a ukázali im Božie znamenia. Výsledkom bolo, že Izraeliti uverili, že Hospodin ich vyslobodí z otroctva. Dokonca „padli na kolená a klaňali sa“ Hospodinovi (2Moj 4,29–31). Očakávania boli určite veľké. Hospodin sa chystal vyslobodiť hebrejský ľud z jeho otroctva – konečne!

Mojžiš teda odišiel za egyptským kráľom s Božími požiadavkami. A výsledok? Už aj tak neradostná situácia Izraelitov sa ešte zhoršila. Ich utrpenie sa zväčšovalo a ich každodenná práca bola čoraz ťažšia a náročnejšia. Obviňovali ich z lenivosti, zaobchádzali s nimi tvrdšie a ich otrocká práca sa stala neznesiteľnou.

Vodcovia Izraela neboli spokojní a konfrontácia medzi nimi a Mojžišom a Áronom sa nepríjemne vyhrotila. Ako neskôr uvidíme, táto reakcia predznamenala konflikty, ktoré bude mať Mojžiš so svojím vlastným ľudom v nasledujúcich rokoch.

`Uvažuj znova o verši 2Moj 5,21. Predstav si, že si na mieste ľudí, ktorí sa postavili Mojžišovi a Áronovi. Z čoho vychádzali ich argumenty? V čom boli ich výhrady opodstatnené?`

Nie je také ťažké pochopiť, prečo sa títo Izraeliti na Mojžiša nahnevali (2Moj 5,21). Boli presvedčení, že Mojžiš ich prichádza oslobodiť od Egypťanov, ale ich život sa pod jarmom otrokárov ešte viac zhoršil. Mojžiš a Áron sa teda okrem Egypťanov museli vysporiadať aj so svojím vlastným ľudom.

**Aplikácia**

`Spomeň si na obdobie, keď si nasledoval Božie vedenie, no namiesto okamžitej úľavy alebo úspechu si čelili neočakávaným výzvam a neúspechom. Ako si reagoval? Čo sa môžeš naučiť z Mojžišovej skúsenosti? Ako dôverovať Bohu, aj keď sa zdá, že sa situácia zhoršuje?`

---

#### Dodatečné otázky k diskuzi

`Jak reagovali Hebrejové na slib, který jim dal Hospodin skrze Mojžíše?`

`Co očekával Mojžíš s Áronem od setkání s faraonem a jak to dopadlo?`

`Jak se k tomu, co se stalo, postavili „hebrejští otroci“? Proč z toho všeho obvinili Mojžíše?`

`Co udělal Mojžíš, když ho Hebrejové obvinili z toho, že je příčinou jejich nových problémů?`

`S čím bychom měli, podle tohoto starého příběhu, počítat, když přijmeme Boží povolání ke službě?`

`Proč vždy vše neběží podle našich předpokladů a představ?`

`Co bys poradil spoluvěřícímu, který má chuť složit svou „funkci“ v církvi, protože nevnímá podporu od ostatních?`