---
title:  Misijný príbeh
date:   18/07/2025
---

#### Opice alebo zbor?

_Andrew McChesney_

Opice ohrozovali úrodu na rodinnej farme v Mozambiku. António Cuchata dostal od svojho otca prísny príkaz, aby opice držal ďalej musí udržať opice preč. António však nechcel strážiť pole v sobotu. Nedávno odovzdal svoje srdce Ježišovi a bol pokrstený. Sobotu chcel tráviť na bohoslužbe v spoločenstve Cirkvi adventistov siedmeho dňa. Čo mal teda António urobiť? Modlil sa, a šiel do kostola. 

Mačiaky predstavovali vážny problém pre malých farmárov v pobrežnej provincii na juhovýchode Afriky, kde žila Antóniova rodina. Tieto opice, s čiernou tvárou a sivou srsťou, boli vysoké 40 až 50 cm a žili v skupinách po 10 až 70 jedincov. Napádali malé farmy, kde ničili úrodu manioku, sladkých zemiakov, fazule, arašidov a ďalších plodín. Otec sa obával, že rodina príde o jedlo aj príjem, ak opice zničia úrodu. Tiež neschvaľoval, že António navštevoval zbor adventistov. Vychoval ho v inej viere a nechápal, prečo chce jeho syn zachovávať sobotu ako deň bohoslužby. Jemu samému neprekážalo vynechať nedeľné bohoslužby kvôli práci na farme, a povedal Antóniovi, že by mal tiež pomáhať aj v sobotu.

António otca miloval. Neplánoval stať sa adventistom siedmeho dňa, ale jeho adventistický bratranec s ním študoval Bibliu. António postupne nadobudol presvedčenie, že sa musí riadiť tým, čo sa naučil, vrátane štvrtého prikázania: „Pamätaj na deň soboty, aby si ho svätill. Šesť dní budeš pracovať a robiť všetku svoju prácu, ale siedmy deň je sobota Hospodina, tvojho Boha. Nebudeš v ňom robiť nijakú prácu...“ (Ex 20,8–10, SEB).

A tak si António kľakol a modlil sa: „Drahý Bože, prosím, zabráň opiciam prichádzať na našu farmu, kým budem v zbore.“ Potom sa išiel do adventistického zboru v Casa-Nova, ktorý bol asi 25 kilometrov od farmy.    António si nebol istý, čo ho čaká po návrate domov. Na jeho radosť, opice zostali celý deň preč. Nasledujúcu sobotu sa pomodlil a znova išiel do zboru, a opice sa opäť nepriblížili k farme. Každú sobotu, kým António býval doma, sa opice farme vyhýbali, kým on bol na bohoslužbe v zbore.

Otec tento zázrak nikdy nepriznal, no António bol naplnený vďačnosťou voči Bohu. Aj porokoch s úžasom spomína na Božiu starostlivosť: „Aj opice zachovávali sobotu,“ povedal.