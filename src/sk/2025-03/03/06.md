---
title:  „Dal som ťa faraónovi za Boha“
date:  17/07/2025
---

> <p></p>
> <sup>1</sup>Hospodin povedal Mojžišovi: „Ustanovujem ťa, aby si pred faraónom zastupoval Boha a tvoj brat Áron bude tvojím prorokom: <sup>2</sup>Ty mu povieš všetko, čo ti prikážem a tvoj brat Áron bude hovoriť s faraónom, aby prepustil Izraelitov zo svojej krajiny. <sup>3</sup>Ja však zatvrdím faraónovo srdce a v Egypte urobím mnoho svojich znamení a zázrakov. <sup>4</sup>Faraón vás neposlúchne, ale ja položím ruku na Egypt a pomocou tvrdých trestov vyvediem z Egypta svoje oddiely, svoj ľud, Izraelitov. <sup>5</sup>Keď vystriem svoju ruku na Egypt a vyvediem z neho Izraelitov, vtedy Egypťania poznajú, že ja som Hospodin.“ (2Moj 7,1–5)

**Osobné štúdium**

`Prečítaj si text 2Moj 6,28–7,7. Ako Hospodin reagoval na Mojžišovu námietku?`

Boh sa Mojžišovi predstavuje ako Jahve, čo znamená, že je osobným a blízkym Bohom, Bohom svojho ľudu a Bohom, ktorý s nimi vstúpil do zmluvného vzťahu.

Tento imanentný Boh opäť prikazuje Mojžišovi, aby šiel a hovoril s faraónom. S nedostatkom sebavedomia Mojžiš opäť namieta: „Ako ma faraón poslúchne?“ V tejto námietke sa snúbi pokora so snahou vymaniť sa z poverenia, v ktorom sa mu zatiaľ príliš nedarí.

„Keď Boh nariadil Mojžišovi, aby sa vrátil k faraónovi, Mojžiš prejavil nedôveru. Výraz aral sefatajim – doslovne ‚neobrezané pery‘, ktorý sa tu používa na vyjadrenie Mojžišovho rečového hendikepu (6,12.30) – je podobný tomu, ktorý sa nachádza v 2Moj 4,10: ‚pomalá reč‘.“ (Andrews Bible Commentary: Old Testament, „Exodus“. Berrien Springs, MI, Andrews University Press, 2020, s. 205.)

Boh vo svojom milosrdenstve poveruje Árona, aby Mojžišovi pomáhal. Mojžiš má najprv hovoriť s Áronom, ktorý potom verejne prehovorí k faraónovi. Mojžiš teda bude pred egyptským panovníkom v úlohe Boha a Áron bude jeho prorokom.

Táto správa poskytuje vynikajúcu definíciu úlohy proroka. Prorok je hovorcom Boha. Jeho úlohou je odovzdávať a tlmočiť Božie slovo ľuďom. Ako Mojžiš hovoril s Áronom a následne Áron oznamoval tieto slová faraónovi, tak Boh komunikuje s prorokom, ktorý potom ľuďom oznamuje Božie učenie. Môže sa to diať ústne, osobne, alebo – ako sa to často stávalo – prorok prijal posolstvo od Boha a potom ho zapísal.

Boh tiež vysvetľuje Mojžišovi, čo môže očakávať od stretnutí s faraónom. Varuje ho, že pôjde o dlhotrvajúci a napätý spor. Druhýkrát Boh zdôrazňuje Mojžišovi, že faraón bude veľmi tvrdohlavý a že zatvrdí svoje srdce (2Moj 4,21; 2Moj 7,3). Výsledok sa však skončí niečím dobrým, pretože „Egypťania poznajú, že ja som Hospodin“ (2Moj 7,5). To znamená, že aj uprostred chaosu, ktorý bude nasledovať, sa Boh napokon oslávi.

**Aplikácia**

`Mojžišovi sa v tejto situácii minuli všetky výhovorky, prečo nemôže konať to, na čo ho Boh povolal. Ktoré z Mojžišových výhovoriek sú ti blízke? Akými výhovorkami si sa pokúšal ty sám zbaviť toho, na čo ťa Boh povoláva?`

---

#### Dodatečné otázky k diskuzi

`Jak zareagoval Bůh na Mojžíšovu námitku, že neumí mluvit?`

`Máš také tendenci se vymlouvat, že to „nezvládneš“? Jak odpovídá Bůh na tvé výmluvy?`

`Jakou roli dostal Áron v úsilí o vysvobození Hebrejů z otroctví?`

`Mojžíš měl být „pro faraóna Bohem“. Jak tomu rozumíš?`

`Co se z tohoto příběhu dovídáme o roli proroka?`

`„Farao vás neposlechne...“ Proč to potřebovali Mojžíš s Áronem slyšet?`

`Proč nemáme předpokládat, že lidé naše svědectví okamžitě přijmou?`

`Jak můžeme rozvíjet naši misijní trpělivost a vytrvalost?`