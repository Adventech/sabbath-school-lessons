---
title:  Podnety na zamyslenie
date:  18/07/2025
---

V knihe Na úsvite dejín si prečítajte prvú časť kapitoly „Egyptské rany“ (PP 257–265; NÚD 123–126).

Začiatok bol pre Mojžiša a jeho ľud skutočne nesmierne zložitý.

„Rozhnevaný vládca podozrieval Izraelcov, že sa hodlajú vzbúriť, aby sa vymanili z jeho služby. Postaral sa teda o to, aby nemali čas pripravovať nebezpečné plány. Urobil opatrenia, aby si ich ešte viac podmanil a potlačil ich myšlienky na nezávislosť. Zvyčajným stavebným materiálom v tejto zemi boli slnkom vysúšané tehly a pri ich výrobe bolo zamestnaných veľa otrokov. Potrebovali na to veľké množstvo narezanej slamy, ktorá sa spájala s blatom, aby tehly držali pohromade. Panovník zakázal dávať Izraelcom slamu. Museli si ju obstarávať sami, a pritom odovzdávať rovnaký počet tehál.

Egyptskí dozorcovia určili hebrejských strážcov, aby dohliadali na prácu a zodpovedali za výkony podriadených. Po zavedení tohto kráľovského nariadenia ľud vyhľadával a zbieral slamu na strniskách, no také kruté požiadavky sa nedali splniť. Za nedodržanie príkazov boli hebrejskí strážcovia bití.“ (PP 258; NÚD 123.124).

**Námety na spoločné uvažovanie**

`Spomeňte si na čas, keď ste poslúchli Božie volanie vo svojom živote a situácia sa napriek tomu nevyvíjala na začiatku dobre. Čo ste sa neskôr z tejto skúsenosti naučili?`

`Povedzte ostatným, ako Boh zasiahol do vášho života, keď ste sa modlili o Jeho pomoc alebo dokonca keď ste už v Jeho pomoc prestali dúfať? Ako môžeme veriť v Božiu dobrotu, keď sa zlé veci dejú dokonca aj tým, ktorí dôverujú Hospodinovi?`

`Čo by ste povedali niekomu, kto hovorí: „Nepoznám Hospodina“? Predpokladajme však, že to ten človek povedal nie ako vzdor, ale ako jednoduchý fakt o svojom živote. Čo by ste mohli urobiť, aby ste takémuto človeku pomohli „poznať Hospodina“ a vysvetlili mu, prečo je dôležité, aby Ho poznával?`

Západ slnka: 20.42