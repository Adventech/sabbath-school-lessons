---
title:  Neobrezané pery
date:  16/07/2025
---

> <p></p>
> <sup>9</sup>Mojžiš to oznámil Izraelitom, no oni pre malomyseľnosť a tvrdú robotu ho ani nepočúvali. <sup>10</sup>Hospodin ďalej povedal Mojžišovi: <sup>11</sup>„Predstúp pred faraóna, egyptského kráľa, a povedz mu, aby prepustil Izraelitov zo svojej krajiny!“ <sup>12</sup>Mojžiš však povedal Hospodinovi: „Ak ma nepočúvajú Izraeliti, ako ma poslúchne faraón?! Okrem toho nie som výrečný.“ <sup>13</sup>Hospodin prehovoril k Mojžišovi a Áronovi. Dal im pokyny pre Izraelitov a pre faraóna, egyptského kráľa, ktoré mali umožniť odchod Izraelitov z Egypta. (2Moj 6,9–13)

**Osobné štúdium**

Hospodin skutočne dal Mojžišovi niekoľko mocných zasľúbení o tom, čo sa chystá vykonať. Hoci toto stretnutie muselo Mojžiša povzbudiť, jeho povzbudenie malo pravdepodobne krátke trvanie. Príčinou mohla byť reakcia, ktorej sa mu dostalo od svojho ľudu.

`O čom hovorí úvodný text (2Moj 6,9–13)? Aké ponaučenie si môžeme vziať z tohto príbehu o obdobiach naplnených sklamaním a zápasmi, ktoré nezriedka prichádzajú do našich životov?`

Hebrejci sú skľúčení žiaľom, utrpením a ťažkou prácou. Nie sú ochotní a ani schopní počuť Mojžišove slová uistenia o tom, že Boh bude konať, aby splnil svoje zasľúbenia. Čakali už príliš dlho a ich očakávania sa nenaplnili. Prečo by to teraz malo byť práve teraz inak? Mnohí z nich už úplne stratili nádej. Ich stav bol o to trpkejší, že možno prvýkrát v živote pocítili skutočnú nádej na vyslobodenie.

Kto z nás sa aspoň raz neocitol v podobnej situácii? Kto sa niekedy necítil sklamaný, skľúčený, ponížený, nespokojný, či dokonca opustený Bohom?

Spomeňme príbeh Jóba. A čo žalmista Asáf, ktorý zápasil so svojimi otázkami týkajúcimi sa prosperity bezbožných a utrpenia spravodlivých? Napriek tomu, bez ohľadu na jeho zápasy, Asáf prináša jedno z najkrajších vyznaní viery: „Ja však zostávam stále s tebou, držíš ma za pravicu. Budeš ma viesť podľa svojho zámeru a potom ma prijmeš do slávy. Koho mám v nebi? Keď som s tebou, v ničom na zemi nemám záľubu. Aj keď mi chradne telo i srdce, Boh mi naveky bude skalou srdca i údelom.“ (Ž 73,23–26)

Počas dejín Boh opakovane uisťuje svoj ľud, že je s ním (Iz 41,13; Mat 28,20). Dáva im svoj pokoj, svoju útechu a posilňuje ich, aby prekonali ťažkosti života (Ján 14,27; Ján 16,33; Fil 4,6.7).

„Prijmem vás za svoj ľud a budem vaším Bohom.“ (2Moj 6,7) Toto zmluvné vyjadrenie ukazuje na dôverný vzťah, ktorý chce mať Hospodin so svojím ľudom.

**Aplikácia**

`Zamysli sa nad vyjadrením: „Prijmem vás za svoj ľud a budem vaším Bohom.“ (2Moj 6,7) Hoci kontext sa týkal spoločenstva Božieho ľudu (korporátny rozmer), týka sa aj každého z nás (individuálny rozmer). Ako toto zaľúbenie ovplyvňuje tvoj život? Ako by sa mal tento vzťah prejavovať v našom každodennom živote? (Pozri tiež 2Kor 6,16.)`

---

#### Dodatečné otázky k diskuzi

`„Vezmu si vás za lid a budu vám Bohem!“ Rozumíš tomu? Co to znamená?`

`Jak reagovali Hebrejové, když jim Mojžíš vyřídil tento Hospodinův vzkaz?`

`Může nás „malomyslnost a tvrdá otročina“ připravit o schopnost naslouchat tomu, co nám říká Bůh? Jak se takovému stavu můžeme vyhnout?`

`Co s Mojžíšem udělala tato neschopnost lidu mu naslouchat?`

`Jak na jeho obavy zareagoval Hospodin?`

`Proč i my potřebujeme vědět, že si nás Stvořitel „bere za svůj lid“?`

`Věříš tomu, že patříš k těm, které si Bůh bere za svůj lid? Proč tomu věříš?`