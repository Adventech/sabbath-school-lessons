---
title:  Ťažký začiatok
date:  12/07/2025
---

### Texty na tento týždeň
2Moj 5,1–23; Zj 11,8; 2Moj 6,1–13; Ž 73,23–26; 2Kor 6,16; 2Moj 6,28–7,7

**Úvodný text**
> 1Potom Mojžiš a Áron predstúpili pred faraóna a povedali: „Toto hovorí Hospodin, Boh Izraela: ‚Prepusť môj ľud, aby mi na púšti pripravil slávnosť!‘“ 2Faraón však odpovedal: „Kto je Hospodin, aby som ho poslúchol a prepustil Izrael? Hospodina nepoznám a Izrael neprepustím.“ (2Moj 5,1.2)

Nemálo kresťanov je presvedčených, že keď sa človek rozhodne nasledovať Boha, bude prežívať len šťastie a úspech. Skúsenosť a samotná Biblia nám však ukazujú skôr opak. Často sa objavia nemalé prekážky či nečakané ťažkosti. To môže byť nielen frustrujúce, ale vyvolá to v človeku mnohé ťažké otázky, na ktoré neexistujú ľahké – alebo pre nás dokonca žiadne – odpovede.

Tí, ktorí dôverujú Bohu, budú vystavení mnohým skúškam. Keď však vytrváme, Boh prinesie riešenia, ktoré však prídu v Jeho čase a budú zodpovedať Jeho pohľadu na vec. Boží prístup môže byť v rozpore s našimi očakávaniami rýchleho a jednoduchého riešenia. Napriek tomu sa potrebujeme naučiť Bohu dôverovať.

Téma nášho štúdia na tento týždeň znie: Mojžiš a príkaz vyviesť Boží ľud z Egypta. Ide o asi najjasnejšie Božie povolanie, aké kto mohol dostať. A naozaj, toto povolanie zahŕňalo zázraky, obsahovalo priame Božie slová k Mojžišovi a presné oznámenie toho, čo mal Mojžiš vykonať.

Zdá sa, že Mojžiš to mal pomerne ľahké. Mal istotu, že ho povolal Boh, a dokonca dostal úplne konkrétne pokyny. Všetko by malo ísť ako po masle... Mohlo by sa vari niečo zvrtnúť?

**Osnova lekcie**

V centre našej pozornosti pri štúdiu knihy Exodus bude tentoraz prvé vystúpenie Mojžiša a Árona pred faraónom s Božou žiadosťou o prepustenie Izraela, čo viedlo nielen k faraónovmu odmietnutiu, ale aj k zhoršeniu situácie Izraelitov. Následne však zaznie Božie uistenie o tom, že On má moc svoj ľud vyslobodiť a aj to urobí.

- 2Moj 5,1.2: Faraónovo odmietnutie (nedeľa)
- 2Moj 5,20–23: Zhoršujúca sa situácia a Mojžišov nárek (pondelok)
- 2Moj 6,1–8: Božie uistenie a prísľub záchrany (utorok)
- 2Moj 6,9–13: Skľúčenosť synov Izraela a námietky Mojžiša (streda)
- 2Moj 7,1–5: Mojžiš ako Boží zástupca pred faraónom (štvrtok)

---

#### Dodatečné otázky k diskuzi

`Proč je někdy těžší samotné rozhodnutí, než samotné konání?`

`„Když se nechce, je to horší, než když se nemůže!“ Souhlasíš s tímto moudrem? Proč?`

`Jaké pocity musel mít Mojžíš, když měl poprvé předstoupit před faraona?`

`Proč by měl ten, kdo se rozhodne následovat Boha, počítat s problémy?`

`Zažil jsi problémy, které bys neměl, kdybys nebyl věřící? Jaké? Co v takových chvílích děláš?`