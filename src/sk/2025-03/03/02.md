---
title:  „Kto je Hospodin?“
date:  13/07/2025
---

> <p></p>
> <sup>1</sup>Potom Mojžiš a Áron predstúpili pred faraóna a povedali: „Toto hovorí Hospodin, Boh Izraela: ‚Prepusť môj ľud, aby mi na púšti pripravil slávnosť!‘“ <sup>2</sup>Faraón však odpovedal: „Kto je Hospodin, aby som ho poslúchol a prepustil Izrael? Hospodina nepoznám a Izrael neprepustím.“ (2Moj 5,1.2)

**Osobné štúdium**

Podľa Božích príkazov Mojžiš prichádza k faraónovi, aby začal to, na čo ho povolal Hospodin: „Vyveď môj ľud, Izraelitov, z Egypta!“ (2Moj 3,10)

`Aká bola faraónova odpoveď na Božiu požiadavku: „Prepusť môj ľud!“ (pozri 2Moj 5,1.2)? Čo je na panovníkovej odpovedi dôležité?`

„Kto je Hospodin?“ Faraón to vyhlasuje nie v túžbe poznať Ho, ale ako akt vzdoru alebo dokonca popierania existencie Boha, o ktorom priznáva, že Ho nepozná.

Faraónove slová „Hospodina nepoznám“ znejú takmer ako chvastanie.

Koľko ľudí v histórii vyslovilo to isté? Je to tragické, pretože, ako povedal sám Ježiš: „Večný život je v tom, aby poznali teba, jediného, pravého Boha i toho, ktorého si poslal, Ježiša Krista.“ (Ján 17,3)

Egypt a jeho vládca sú symbolom moci, ktorá popiera Božiu prítomnosť a autoritu. Je to subjekt, ktorý stojí v opozícii voči Bohu, Jeho Slovu a Jeho ľudu.

Ďalšie faraónovo vyhlásenie („Izrael neprepustím“) ešte viac odhaľuje túto vzburu proti živému Bohu. Egypt sa tak stal symbolom nielen pre popieranie Boha, ale aj pre systém, ktorý proti Bohu bojuje.

Mnohí videli tento istý postoj o tisícročia neskôr vo Francúzskej revolúcii (pozri tiež Iz 30,1–3 a Zj 11,8). Faraón si myslel, že je bohom alebo synom boha – čo je zjavný odkaz na vieru vo vlastnú zvrchovanú moc, silu a múdrosť.

„Zo všetkých národov, o ktorých píšu biblické dejiny, Egypt najtrúfalejšie popieral existenciu živého Boha a odmietal jeho ustanovenia. Žiaden panovník sa nikdy neodvážil otvorenejšie a spupnejšie zaútočiť proti Božej moci než egyptský vládca. Keď mu Mojžiš predniesol posolstvo v mene Hospodina, faraón pyšne odvetil: ,Kto je Hospodin, aby som poslúchol jeho slovo a prepustil Izrael? Hospodina nepoznám a Izrael neprepustím!‘ (2Moj 5,2) To je ateizmus. Národ predstavovaný Egyptom mal popierať požiadavky živého Boha a prejaviť podobnú neveru a vzdor.“ (GC 269; ZTDS 189)

**Aplikácia**

`Ako by si ty sám odpovedal na otázku, či poznáš Hospodina? Ak by si odpovedal áno, čo by si o Bohu povedal a prečo?`

---

#### Dodatečné otázky k diskuzi

`Jak se farao choval, když k němu přišel Mojžíš s Áronem?`

`Co vedlo faraona k tomu namachrovanému a panovačnému chování?`

`Jaké myšlenky v té chvíli musely vířit v hlavě vůdců Izraele?`

`Už jsi byl někdy v situaci, kdy jsi plnil Boží vůli, ale vše se stavělo proti tobě? Jak jsi reagoval?`

`Co nám tehdejší Egypt prozrazuje o současné době? V čem se jí podobal?`

`Proč je stále více lidí, kteří odmítají uznat Boží existenci?`

`Můžeme těmto lidem nějak pomoci změnit názor? Jak?`