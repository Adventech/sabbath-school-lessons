---
title:  Podnety na zamyslenie
date:  08/08/2025
---

V knihe Na úsvite dejín si prečítajte kapitolu „Odchod z Egypta“ (PP 281–290; NÚD 134–137).

Boh konal pre Izraelitov veľké skutky napriek ich malej viere. Chcel ich naučiť, ako majú uvažovať a konať ako Jeho vyvolený ľud. Boh ich trpezlivo viedol a smeroval na miesto, kde budú čeliť menším problémom. „Izraelci nevedeli o Bohu mnoho a ich viera bola ešte slabá. Preto by sa vyľakali a zmalomyseľneli by. Nemali zbrane a nevedeli bojovať. Dlhodobé otroctvo zlomilo ich odvahu. Okrem toho sa museli starať o ženy, deti a stáda. Tým, že ich Hospodin viedol k Červenému moru, prejavil sa ako milosrdný a prozreteľný Boh.“ (PP 282; NÚD 134)

„Istota tohto Božieho vykupiteľského činu v dejinách nás uisťuje, že sa v budúcnosti nemáme čoho báť. Posledná sloha sa zameriava na budúcich nepriateľov, ktorým budú čeliť pri dobytí Kanaánu. Pre moc Božieho ,ramena stuhnú na kameň‘ (2Moj 15,16). Keď čelíme beznádeji, keď sa cítime zahnaní do kúta a nevieme, ktorým smerom sa vydať, istotu môžeme nájsť v ,Piesni Mojžišovej‘, pretože pripomína veľkú udalosť v dejinách Božieho ľudu.“ (Andrews Bible Commentary, Exodus. Berrien Springs, MI, Andrews University Press, 2020, s. 214)

**Námety na spoločné uvažovanie**

`Prečo sa tak často ocitáme v pozícii Hebrejov po ich neuveriteľnom vyslobodení z Egypta, ale pred výzvou Červeného mora? Prečo aj napriek toľkým dôkazom o Božej dobrote voči nám a o Jeho moci je pre nás stále také ľahké prejaviť nedostatok viery?`

`Prečo faraón prenasledoval Izrael aj po tom všetkom, čo sa stalo, vrátane straty prvorodených synov? Čo sa z toho môžeme naučiť o nebezpečenstve, ktoré spočíva v zatvrdení vlastného srdca?`

`Hoci všetci občas čelíme ťažkým skúškam, mnohí z nás mali (a stále majú) aj dobré obdobia, keď sa nám ani našim blízkym nič zlé nestalo. Prečo by sme mali tieto časy vnímať ako dôkaz Božej milosti a ochrany? Treba si uvedomiť, že sa nachádzame na území „nepriateľa“. Mali by sme vždy pamätať na to, aby sme chválili Boha aj v dobrých časoch, pretože nikdy nevieme, pred akými pohromami nás Boh ušetril.`

Západ slnka: 20.14

---

#### Dodatečné otázky k diskuzi

`Co zajímavého jsi objevil při osobním studiu této lekce?`

`Jak reagoval Bůh na malou víru Hebrejů?`

`Jak reaguje Bůh na naši malou víru?`

`Prospěla ti nějak tato diskuze? Jak a proč?`