---
title:  Pieseň Mojžiša a Mirjam
date:  07/08/2025
---

> <p></p>
> <sup>1</sup>Vtedy zaspieval Mojžiš a Izraeliti Hospodinovi túto pieseň: „Hospodinovi chcem spievať, lebo sa veľmi preslávil; koňa i jeho jazdca zmietol do mora. <sup>2</sup>Moja sila a pieseň je Hospodin, on sa mi stal spásou. On je môj Boh, velebím ho; Boh môjho otca, chcem ho vyvyšovať. ... <sup>18</sup>Hospodin kraľuje naveky a navždy.“ ... <sup>20</sup>Prorokyňa Mirjam, Áronova sestra, vzala do ruky bubienok a za ňou šli všetky ženy, tancovali a bubnovali. <sup>21</sup>Mirjam im predspevovala: „Spievajte Hospodinovi, lebo sa veľmi preslávil! Koňa i jeho jazdca zmietol do mora.“ (2Moj 1.2.18,20.21)

**Osobné štúdium**

Celá egyptská armáda bola porazená. Neprežil nikto, vrátane faraóna (pozri Ž 136,15). Bola to ohromujúca porážka Egypťanov a úplné víťazstvo pre Boží ľud. Niet divu, že počas celej svojej histórie si Židia až dodnes rozprávajú tento príbeh.

`Prečítaj si text 2Moj 15,1–21. Čo je obsahom Mojžišovej piesne?`

Táto pieseň chváli Hospodina, pretože je mocný Bojovník (2Moj 15,3), ktorý porazil tých, čo sa postavili proti Jeho ľudu. Mojžiš osobne rozvádza túto tému zdôraznením, že Hospodin, jeho Boh, je aj jeho silou, piesňou a spásou. Nikto nie je ako On: „Kto spomedzi bohov je taký ako ty, Hospodin? Kto sa ti vyrovná velebou svätosti? Divotvorca hrozný, hoden všetkej chvály?“ (2Moj 15,11)

Celá Mojžišova pieseň vypovedá o Bohu – o tom, kto je a čo robí. Hospodin je vyvýšený, chválený a obdivovaný za svoje obdivuhodné dielo pre svoj ľud. Vďačnosť a uctievanie sú prirodzeným výsledkom Božej dobroty voči nám. Ocenenie Jeho lásky je predpokladom aktívneho duchovného života. Mimoriadny dôraz sa kladie na neochvejnú Božiu lásku, ktorá bude viesť vykúpených až do ich svätého príbytku. Mojžiš predpovedá, že Boh zriadi svätyňu na vrchu svojho dedičstva (2Moj 15,17). To všetko poukazuje na Sion a na chrám v Jeruzaleme.

V knihe Zjavenie (15,2–4) vykúpení spievajú pieseň Mojžiša a pieseň Baránka. Teraz si vôbec nedokážeme predstaviť, ako bude znieť v nebi táto chvála Bohu za Jeho veľké a úžasné činy, chvála Bohu za Jeho spravodlivé a pravdivé súdy a chvála Bohu za Jeho spravodlivé skutky a Jeho svätosť.

Všimnime si záver tejto piesne: „Všetky národy prídu a budú sa pred tebou klaňať, lebo sa zjavili tvoje spravodlivé súdy.“ (Zj 15,4) To znamená, že keď sa prejavia všetky Božie súdy – najmä Jeho súdy nad zlom a útlakom, ktoré boli po tisícročia nepotrestané –, vykúpení z národov Ho budú chváliť za Jeho súdy.

**Aplikácia**

`Immanuel Kant povedal, že ak je Boh spravodlivý, potom musí existovať nejaký druh posmrtného života. Čo je podstatou tohto tvrdenia? Ako sa môžeme naučiť dôverovať, že jedného dňa príde spravodlivosť, ktorá tu tak dlho chýba? Ako môžeš čerpať útechu z tejto nádeje?`

---

#### Dodatečné otázky k diskuzi

`Mojžíš měl vztáhnout ruku nad moře, aby zahubilo Egypťany. Co tím chtěl Hebrejům Hospodin sdělit?`

`Jak reagoval Mojžíš a s ním i „synové Izraele“ na zázračnou záchranu?`

`Proč měla „prorokyně Mirjam“ potřebu složit svou píseň?`

`Co si myslíš o ženách „s bubínky v tanečním reji“? Není to nedůstojné? Proč?`

`Můžeme i my skládat písně pro Hospodina? V jakých situacích?`

`Už jsi někdy „zpíval Hospodinu píseň“? Co tě k tomu vede?`

`Kdy jsi naposledy „zpíval Hospodinu“? Proč?`

`Proč někdy zapomínáme „zpívat Hospodinu“?`

`Těšíš se na to, až budeš zpívat píseň Mojžíšovu a Beránkovu? Proč?`