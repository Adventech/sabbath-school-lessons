---
title:  Prechod cez Červené more
date:  02/08/2025
---

### Texty na tento týždeň
2Moj 12,31–36; Jak 2,17–20; 2Moj 13,1–14,31; Heb 11,22; 2Moj 15,1–21; Zj 15,2–4

**Úvodný text**
> 13Mojžiš povedal ľudu: „Nebojte sa! Vydržte a uvidíte, že dnes vás Hospodin zachráni. Egypťanov, ktorých dnes vidíte, už nikdy neuvidíte. 14Hospodin bude bojovať za vás, vy sa len upokojte.“ (2Moj 14,13.14)

Vyjdenie z Egypta je najvýznamnejšou a najveľkolepejšou skúsenosťou Božieho ľudu v Starej zmluve. Táto udalosť je vzorovým príkladom toho, ako Boh porazil nepriateľov Hebrejov a priviedol Izraelitov víťazne do zasľúbenej zeme. Je to tiež symbol spasenia a vykúpenia v Kristovi.

Z ľudského hľadiska sa Izraeliti nachádzali v zúfalej, ba priam bezvýchodiskovej situácii, z ktorej si sami pomôcť nevedeli. Boží čin bol jedinou cestou vyslobodenia z daných okolností. Rovnako je to aj s nami a otroctvom hriechu, v ktorom sa nachádzame: Nachádzame sa v bezvýchodiskovej situácii, z ktorej si vlastnými silami nemáme ako pomôcť. Potrebujeme niečo ešte mocnejšie a veľkolepejšie, ako bolo vyjdenie z Egypta. A skutočne to máme: Kristov kríž a to, čo na ňom Kristus pre nás všetkých vykonal.

Udalosti odchodu Izraelitov z krajiny Gošen (2. Mojžišova 12) až po radostnú Mojžišovu pieseň (2. Mojžišova 15) sú úchvatné a ohromujúce. Naplno sa v nich prejavujú Božie znamenia, zázraky a mocné vykupiteľské skutky.

Ale ani tie najväčšie zázraky a najobdivuhodnejšie skutky spojené s vyjdením z Egypta sa nemôžu vyrovnať tomu, čo pre nás urobil Kristus na kríži. Udalosti exodu sú toho všetkého len predobrazom.

**Osnova lekcie**

V tejto lekcii budeme sledovať bezprostredné udalosti po desiatej rane, keď faraón prepustí Izraelitov a oni pod Božím vedením opustia Egypt. Pozrieme sa tiež na ich cestu za slobodou, zázračný prechod cez Červené more a zničenie egyptskej armády. Práve tieto udalosti budú veľkým naplnením Božieho zasľúbenia a budú slúžiť na posilnenie dôvery Izraelitov v ich Boha.

- 2Moj 12,31–36: Vyjdenie z Egypta a faraónova prosba o požehnanie (nedeľa)
- 2Moj 13,1–16: Zasvätenie prvorodeného ako pamiatka na vyjdenie z Egypta (pondelok)
- 2Moj 13,17–22: Božie vedenie Izraelitov prostredníctvom oblakového a ohnivého stĺpa (utorok)
- 2Moj 14,13–31: Prechod cez Červené more a zničenie egyptskej armády (streda)
- 2Moj 15,1–21: Pieseň Mojžiša a Miriam na oslavu Božieho víťazstva (štvrtok)

---

#### Dodatečné otázky k diskuzi

`Zažil jsi někdy situaci, v níž jsi neviděl východisko? Jak to dopadlo?`

`Co prožíváš a jak reaguješ, když nevidíš řešení svého problému?`

`Máš nějaký oblíbený text, kterým se povzbuzuješ, když máš strach z toho, že jsi v koncích? Poděl se o něho s námi.`

`Proč někdy Bůh dopouští zdánlivě bezvýchodné situace?`