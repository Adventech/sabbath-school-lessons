---
title:  Choďte a uctievajte Hospodina
date:  03/08/2025
---

> <p></p>
> <sup>31</sup>Faraón ešte v noci zavolal Mojžiša a Árona a povedal im: „Vstaňte! Odíďte spomedzi môjho ľudu, vy aj Izraeliti! Choďte slúžiť Hospodinovi podľa svojej žiadosti! <sup>32</sup>Vezmite si svoje ovce a dobytok, ako ste žiadali, a choďte! Vyproste požehnanie aj pre mňa!“ <sup>33</sup>Aj Egypťania naliehali na ľud, aby čím skôr odišiel z krajiny, lebo hovorili: „Všetci pomrieme.“ <sup>34</sup>Ľud si vzal ešte nevykvasené cesto, korytá zabalil do plášťov a niesol ich na pleciach. <sup>35</sup>Na Mojžišov pokyn si Izraeliti vyžiadali od Egypťanov strieborné i zlaté predmety a plášte. <sup>36</sup>Hospodin vzbudil v Egypťanoch priazeň voči ľudu, takže mu splnili žiadosť. Tak olúpili Egypťanov. (2Moj 12,31–36)

**Osobné štúdium**

V predvečer Paschy dopadol Boží súd na tých, ktorí neboli chránení krvou (2Moj 12,1–12). Uniknúť nemohol nikto, bez ohľadu na svoje postavenie, vzdelanie či bohatstvo. Trest postihol všetky rodiny – od faraóna po otrokov a dokonca aj prvorodených zvierat. Pýcha Egypta sa ocitla v prachu.

`Akú zvláštnu žiadosť faraón predkladá v úvodnom texte (2Moj 12,31–36)? Aký zmysel má?`

Je zaujímavé, že faraón, keď povedal Hebrejom, aby sa išli pokloniť, pridal túto prosbu: „Vyproste požehnanie aj pre mňa!“ (2Moj 12,32)

Vyproste požehnanie aj pre mňa?

Prečo by mal egyptský kráľ, „boh“ na zemi uprostred svojho ľudu, predložiť Mojžišovi takú podivuhodnú žiadosť? Znie to, akoby si konečne uvedomil, akú veľkú moc má hebrejský Boh, a chcel z nej mať úžitok. Ako by ho však mohol Boh požehnať, keď je faraón ovládaný vzburou, tvrdohlavosťou, hriechom a pýchou? Iste, faraón napokon privolil, aby Hebreji odišli, ale z jeho strany nešlo o podriadenie sa Hospodinovej vôli. Faraónov súhlas bol znakom porážky. Nečinil pokánie – ako ukážu jeho neskoršie činy. Išlo mu len o zastavenie skazy, ktorá ničila jeho kráľovstvo.

Faraón bol ponížený. V súvislosti s najhoršou ranou zo všetkých dáva Izraelu povolenie opustiť Egypt. To, čo tak dlho odmietal aj napriek predchádzajúcemu utrpeniu, teraz povoľuje.

Pochopiteľne, aj Egypťania túžia, aby Hebreji už konečne odišli – a to čo najskôr. Báli sa totiž a hovorili: „Všetci pomrieme.“ (2Moj 12,33)

Boh medzitým urobil opatrenie, aby Izraeliti neodišli z Egypta naprázdno. Odišli s tým, čo potrebovali na svoje putovanie, ktoré sa napokon ukázalo byť oveľa dlhšie, než ktokoľvek predpokladal. Egypťania dali Židom svoje vzácnosti len preto, aby sa ich čo najrýchlejšie zbavili. Túto „priazeň“ či toto „olúpenie“ (2Moj 12,36) môžeme vnímať ako aspoň čiastočnú mzdu, ktorú Hebrejom za stáročia otrockej práce odopierali. Egypťania zrejme nepovažovali tento výdavok za zbavenie sa Hebrejov za vysokú cenu.

**Aplikácia**

`Stalo sa ti, že si „ľutoval“ svoje činy len pre ich následky, nie preto, že tieto skutky boli samy osebe nesprávne? Prečo v takomto prípade nejde o pravé pokánie? Ako sa môžeme naučiť ľutovať aj hriechy, ktoré – aspoň nateraz a zdanlivo – zostávajú bez následkov?`

---

#### Dodatečné otázky k diskuzi

`Co se stalo, když Egypťané zjistili, že všechno „prvorozené“ je mrtvé?`

`„Vyproste požehnání i pro mne.“ Co nám o sobě faraón touto prosbou prozrazuje?`

`Je možné faraónovo jednání označit termínem pokání? Proč?`

`Proč se chtěli Egypťané tak najednou zbavit svých hebrejských otroků? Čeho se tak báli?`

`Jakým způsobem Hospodin zabezpečil Izraelce „hmotným bohatstvím“?`

`Nebyla to ze strany Hebrejů vůči Egypťanům krádež? Proč?`

`S jakými pocity museli Izraelci opouštět Egypt?`