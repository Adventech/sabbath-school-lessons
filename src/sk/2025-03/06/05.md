---
title:  Vierou vpred
date:  06/08/2025
---

> <p></p>
> <sup>26</sup>Hospodin povedal Mojžišovi: „Vystri ruku nad more, aby sa vody vrátili na Egypťanov, na ich bojové vozy a jazdcov!“ ... <sup>29</sup>Izraeliti však prešli stredom mora po suchu; vody boli ako múr po ich pravej a ľavej strane. <sup>30</sup>V ten deň Hospodin vyslobodil Izraelitov z rúk Egypťanov. Izraeliti videli mŕtvych Egypťanov na morskom brehu. <sup>31</sup>Keď Izraeliti videli mocnú ruku, ktorú Hospodin vystrel proti Egypťanom, ľud sa bál Hospodina, uverili Hospodinovi a jeho služobníkovi Mojžišovi. (2Moj 14,26.29–31)

**Osobné štúdium**

`Prečítaj si 2Moj 14,13–31. Čo urobil Boh pre deti Izraela napriek nedostatku ich viery?`

Mojžiš z celého srdca dôveroval Bohu a Jeho slovu, preto neochvejne povzbudzoval celý ľud. Predstavil štyri kľúčové body o tom, ako konať v zložitých situáciách:

(1) „Nebojte sa!“ (2Moj 14,13) Prvou výzvou je dôverovať Hospodinovi, pretože len tak sa dá prekonať strach. Izaiáš nám túto pravdu pripomína, keď hovorí, že veriaci sú v Božích rukách a On bude konať za nich, keď Ho prijmú ako svojho Boha a Pána: „Neboj sa, veď som s tebou, neobzeraj sa, veď ja som tvoj Boh. ... Ja som Hospodin, tvoj Boh, ktorý ťa drží za pravicu a hovorí ti: Neboj sa, ja ti pomáham.“ (Iz 41,10.13)

(2) „Vydržte.“ (2Moj 14,13; „Stojte pevne.“ /SEvP/). „Stáť pevne“ neznamená len prestať reptať a očakávať veľké veci, ale dôverovať Bohu a trpezlivo čakať na Jeho mocný zásah, pretože On bude konať.

(3) „Uvidíte záchranu Hospodinovu.“ (2Moj 14,13; SEvP) Aby naša viera rástla, je dôležité uznať Božie vedenie a pomoc a s vďačnosťou prijať zasľúbenú pomoc. „Uvidieť“ znamená otvoriť oči (pretože neviera je slepá). Len Boh môže poskytnúť víťazstvo, bezpečnosť a spásu. Boh vždy koná v náš prospech, stará sa a poskytuje to, čo potrebujeme v pravý čas.

(4) „Hospodin bude bojovať za vás.“ (2Moj 14,14) Tieto slová ukazujú, že Boh bude osobne bojovať za svoj ľud. Golgota je konečným dôkazom tejto reality, pretože na kríži Kristus porazil satana, aby nám dal večný život (Ján 5,24; Heb 2,14; Zj 12,10.11). Neskôr dokonca aj Egypťania spoznali, že Hospodin bojuje za Izraelitov (2Moj 14,25).

Boží príkaz Mojžišovi bol jasný: „Rozkáž Izraelitom, aby sa pohli!“ (2Moj 14,25) Pokračujte. Boh rozvinul svoj akčný plán postupne: (1) Boží anjel a oblačný stĺp sa presunuli z prednej časti izraelského tábora a postavili sa za nich, chránili ich pred egyptskou armádou; (2) vierou musel Mojžiš vystrieť ruku nad more; (3) Hospodin rozdelil vodu a vysušil ju silným vetrom a (4) výsledkom bolo, že Izraeliti bezpečne prešli cez more po suchej zemi na druhý breh. Egypťania ich slepo prenasledovali, pretože nevideli, že Boh robí pre svoj ľud mimoriadny zázrak. Uvedomili si to, až keď bolo neskoro, ako odhalilo ich vyznanie v 2Moj 14,25.

**Aplikácia**

`Zamysli sa nad časom, keď si čelil ťažkej situácii, ktorú sa zdalo nemožné prekonať. Čo viedlo tvoje činy: strach alebo viera? Ako by dnes vyzeralo, keby si „stál pevne“ a dôveroval Bohu? Ako sa môžeš „pohnúť“ vpred vo viere, keď vieš, že za teba bojuje Boh?`

---

#### Dodatečné otázky k diskuzi

`Jaké pocity plnily Hebreje, když viděli moře a za zády egyptské vojsko?`

`Stvořitel Hebrejům přikazuje: „Nebojte se!“? Copak může rozkaz potlačit náš strach? Jak tomu rozumíš?`

`Druhý rozkaz zněl: „Vydržte!“ Proč na cestě do zaslíbené země potřebujeme i vytrvalost?`

`Co potřebujeme k tomu, abychom ve zdánlivě beznadějných situacích viděli „Zachránce“?`

`Vzpomeneš si, kdy za tebe naposledy bojoval Hospodin? Poděl se o to s námi.`

`Proč je někdy těžké nechat Hospodina, aby bojoval za nás?`