---
title:  Krupobitie, kobylky a tma
date:  24/07/2025
---

> <p></p>
> Hospodin povedal Mojžišovi: „Vystri ruku k nebu. Na celý Egypt príde krupobitie, ktoré postihne ľudí, dobytok i všetko poľné rastlinstvo v krajine. (2Moj 9,22)

> <p></p>
> <sup>3</sup>Mojžiš a Áron odišli k faraónovi a povedali mu: „Toto hovorí Hospodin, Boh Hebrejov: ‚Dokedy sa budeš zdráhať pokoriť sa predo mnou? Prepusť môj ľud, aby mi slúžil! <sup>4</sup>Ak sa budeš zdráhať prepustiť môj ľud, už zajtra pošlem na tvoje územie kobylky. (2Moj 10,3.4)

> <p></p>
> Hospodin povedal Mojžišovi: „Vystri ruku k nebu a na Egypt doľahne taká hustá tma, že sa bude dať nahmatať!“ (2Moj 10,21)

**Osobné štúdium**

`Prečítaj si text 2Moj 9,13–10,29. Aký vplyv mali spomenuté rany na faraónovo rozhodnutie? Zmenil svoj názor?`

Nut bola egyptská bohyňa oblohy a nebies a často bola zobrazovaná ako vládkyňa toho, čo sa deje pod nebom a na zemi. Usir (Oziris) bol bohom vegetácie a plodnosti. V Biblii sa krupobitie často spája s Božím súdom (Iz 28,2.17; Ezech 13,11–13). Počas tejto rany však boli ochránení všetci, ktorí skryli svoj majetok pod strechu (2Moj 9,20.21). Skúška mala teraz doľahnúť na všetkých. Uveria Božiemu slovu a budú podľa toho konať, alebo posolstvo od Hospodina odmietnu?

Boh oznamuje, že jediný dôvod, prečo sa rozhodol nechať faraóna nažive, spočíva v tom, „aby sa po celej zemi rozprávalo o mojom mene“ (2Moj 9,16). Egyptský panovník síce priznáva, že zhrešil, no neskôr svoj názor zmenil.

Egyptský boh búrky, vojny a neporiadku sa volal Sutech. Spolu s Isis boli považovaní za poľnohospodárske božstvá. Šu (doslova „sucho“) bol okrem iného bohom vzduchu a vetra. Boh Serapis zasa zosobňoval božský majestát, plodnosť, hojnosť, liečenie, smrť a posmrtný život. Ani jeden z egyptských bohov nemohol zastaviť Božie súdy (2Moj 10,4–20), pretože modly nie sú ničím (Iz 44,9.10.12–17).

Faraónovi služobníci na neho naliehali, aby Izrael prepustil. On však zanovito odmietal. Ponúkol kompromis (2Moj 10,10.11), ktorý však Mojžiš oprávnene odmietol, pretože ženy a deti sú životne dôležitou a neoddeliteľnou súčasťou uctievania a spoločenstva viery.

Napokon sa dostávame k hlavnému staroegyptskému božstvu, ktorým bol boh slnka – Re (tiež Ra). Thovt bol považovaný nielen za srdce a jazyk boha Re, ale aj za boha mesiaca. Pri deviatej rane však ani jeden z nich nebol schopný zabezpečiť Egyptu svetlo. Faraón sa opäť pokúsil vyjednávať, no márne. Egypt zasiahlo trojdňové obdobie temnoty, ale tam, kde žili Izraeliti, bolo svetlo. Rozdelenie nemohlo byť veľkolepejšie.

Napriek utrpeniu a ranám, ktoré jeho národ utrpel, faraón bol odhodlaný vzdorovať a neustúpiť. Hoci nepoznáme jeho najhlbšie pohnútky, v určitom bode sa to zrejme zvrtlo na otázku pýchy a vlastného ega. Faraón odmietal Izraelitov prepustiť. Nebral do úvahy mocné dôkazy. Nechcel vidieť záhubu, do ktorej sa rúti. Dokonca aj jeho služobníci vyhlásili: „Dokedy nás tento bude ohrozovať? Prepusť ten ľud, nech slúži Hospodinovi, svojmu Bohu! Neuvedomuješ si, že Egyptu hrozí zánik?“ (2Moj 10,7). Faraón sa odmietol podriadiť Božej vôli a Hebrejov odísť nenechal.

Charakteristiku faraónovho počínania vystihujú slová z knihy Prísloví: „Skazu predchádza pýcha a pád predchádza namyslený duch.“ (Prísl 16,18)

**Aplikácia**

`Faraónova pýcha a tvrdohlavosť viedli k ničivým následkom pre neho a jeho ľud. Sú oblasti, v ktorých ti pýcha bráni úplne sa odovzdať do Božej vôle? Ako si môžeš pestovať srdce, ktoré je ochotné Bohu dôverovať a poslúchať Ho, aj keď to spochybňuje tvoje vlastné plány alebo túžby?`

---

#### Dodatečné otázky k diskuzi

`Na jaké božstvo útočí Bůh krupobitím?`

`Jak se mohli lidé před touto ranou ochránit?`

`Proč Bůh dává šanci na záchranu i Egypťanům?`

`Jakou pohromou byli tehdy (a někde i dnes) kobylky?`

`Jaký postoj zaujali Egypťané vůči faraónovi?`

`O bezmoci kterého božstva mohli lidé přemýšlet, když nastala tma?`

`Proč ani po deváté ráně nechtěl faraón splnit Boží příkaz?`