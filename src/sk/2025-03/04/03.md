---
title:  Zatvrdené faraónovo srdce
date:  21/07/2025
---

> <p></p>
> <sup>3</sup>Ja však zatvrdím faraónovo srdce a v Egypte urobím mnoho svojich znamení a zázrakov. ... <sup>13</sup>Faraónovo srdce sa zatvrdilo a neposlúchol ich, ako predpovedal Hospodin. <sup>14</sup>Hospodin povedal Mojžišovi: „Faraónovo srdce je neoblomné. Nechce ľud prepustiť.“ ... <sup>22</sup>To isté však urobili aj egyptskí veštci svojimi čarami. Faraónovo srdce sa zatvrdilo a neposlúchol ich, ako predpovedal Hospodin.“ (2Moj 7,3.13.14.22)

**Osobné štúdium**

`Ako rozumieš úvodným veršom (2Moj 7,3.13.14.22)? Kto vlastne zatvrdil faraónovo srdce?`

Je to naozaj zaujímavé. Deväťkrát sa v 2. Mojžišovej hovorí, že faraónovo srdce zatvrdil Boh (2Moj 4,21; 7,3; 9,12; 10,1.20.27; 11,10 a 14,4.8; pozri aj Rim 9,17.18). Na deviatich iných miestach sa hovorí, že to bol faraón, kto zatvrdil svoje srdce (2Moj 7,13.14.22; 8,15.19.32 a 9,7.34.35).

Kto teda zatvrdil faraónovo srdce? Bol to Boh, alebo sám faraón?

Pozrime sa podrobnejšie na túto skutočnosť v súvislosti s desiatimi ranami. Je pozoruhodné, že pri každej z prvých piatich rán sa konštatuje, že to bol faraón, kto zatvrdil svoje srdce. Takto bol vlastne on sám pôvodcom zatvrdnutia svojho vlastného srdca. Od šiestej rany však biblický text uvádza, že to bol Boh, kto zatvrdil faraónovo srdce (2Moj 9,12). To teda znamená, že Boh posilnil alebo prehĺbil faraónovu vlastnú voľbu a jeho úmyselné konanie. Hospodin vykonal presne to, o čom hovoril Mojžišovi (2Moj 4,21).

Inými slovami, Boh zoslal rany, aby pomohol faraónovi činiť pokánie. To ho malo oslobodiť od temnoty a pomýlenosti jeho mysle. Boh nestvoril nové zlo vo faraónovom srdci. Hospodin len vydal faraóna napospas jeho vlastným hriešnym sklonom. Nechal ho bez Božej ochrannej milosti, a tak ho vydal napospas jeho vlastnej skazenosti (pozri Rim 1,24–32).

Faraón mal slobodnú vôľu – mohol sa rozhodnúť pre Boha alebo proti Bohu. On sa však rozhodol postaviť proti Bohu.

Poučenie je zrejmé. Dostali sme možnosť vybrať si medzi dobrom a zlom, spravodlivosťou a nespravodlivosťou, poslušnosťou a neposlušnosťou. Od Lucifera v nebi, cez Adama a Evu v Edene a faraóna v Egypte – až po nás dnes, kdekoľvek sa nachádzame –, volíme si buď život alebo smrť (5Moj 30,19).

Uveďme si malú analógiu. Predstav si slnečné lúče, ktoré dopadajú na maslo a hlinu. Maslo sa bude topiť, hlina tvrdnúť. Teplo slnka je v oboch prípadoch rovnaké, existujú však dve rôzne reakcie na teplo a dva rôzne výsledky. Účinok závisí od materiálu. V prípade faraóna možno povedať, že zatvrdnutie jeho srdca bolo dôsledkom jeho postoja k Bohu a Jeho vôli.

**Aplikácia**

`Ktoré dôležité rozhodnutia na teba čakajú v najbližšom čase? Čo môžeš urobiť preto, aby si sa rozhodol správne?`

---

#### Dodatečné otázky k diskuzi

`Co to znamená, když se srdce někoho „zatvrdí“?`

`Jak to bylo se srdcem faraóna? Proč bylo tak zatvrzelé?`

`Může se nám stát, že se i naše srdce zatvrdí? Kdy a jak?`

`Jak rozumíš analogii o slunci svítícím na máslo a hlínu?`

`K čemu má blíž tvoje srdce – k hlíně nebo máslu?`

`Co můžeme udělat pro to, aby se naše srdce nezatvrdilo?`

`Proč Boží jednání někoho vede k pokání a jiného k zatvrzení?`