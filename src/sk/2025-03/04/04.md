---
title:  Prvé tri rany
date:  22/07/2025
---

> <p></p>
> Potom Hospodin povedal Mojžišovi: „Povedz Áronovi: ‚Vezmi si palicu a vystri ruky nad egyptské vody, nad ich potoky, nílske kanály, jazerá a nad všetky vodné nádrže. Zmenia sa na krv. V celom Egypte, ešte aj v drevených a kamenných nádobách bude krv.‘“ (2Moj 7,19)

> <p></p>
> <sup>1</sup>Hospodin povedal Mojžišovi: „Prikáž Áronovi: ‚Vystri ruku, v ktorej máš palicu, nad rieky, kanály i jazerá a priveď na Egypt žaby.‘“ <sup>2</sup>Áron vystrel ruku nad egyptské vody a žaby povyliezali a pokryli Egypt. (2Moj 8,1.2)

> <p></p>
> Hospodin povedal Mojžišovi: „Prikáž Áronovi: ‚Vystri palicu, udri do prachu na zemi a v celom Egypte budú z neho komáre.‘“ (2Moj 8,12)

**Osobné štúdium**

Desať egyptských rán nebolo namierených proti ľudu Egypta, ale proti jeho bohom. Každá rana zasiahla aspoň jedného z nich.

`Prečítaj si text 2Moj 7,14–8,15. Čo sa stalo pri týchto troch ranách?`

Boh Mojžišovi oznámil, že komunikácia s faraónom sa bude javiť ako bezvýchodisková (2Moj 7,14). Hospodin sa však chcel zjaviť faraónovi aj celému Egyptu. Preto sa rozhodol komunikovať s nimi spôsobom, ktorému rozumeli. Tento spôsob Božieho zjavenia mal pomôcť aj Hebrejom, pretože sa mohli dozvedieť dôležité skutočnosti o svojom Bohu.

Prvá rana bola namierená proti Hapimu, bohu Nílu a záplav (2Moj 7,17–25). Život v Egypte bol úplne závislý od vody v rieke Níl. Kde bola voda, tam bol život. Voda bola zdrojom života, a tak si vymysleli svojho boha Hapiho a uctievali ho ako poskytovateľa života.

Samozrejme, len živý Boh je Zdrojom života, Stvoriteľom všetkého, vrátane vody a jedla (1Moj 1,1.2.20–22; Ž 104,27.28; Ž 136,25; Ján 11,25 a Ján 14,6). Premena vody na krv symbolizovala premenu života na smrť. Hapi nebol schopný ani priniesť, ani ochrániť život. Takú moc má len Hospodin.

Boh potom dáva faraónovi ďalšiu šancu. Tentoraz ide o priamu konfrontáciu s Heket (žena s hlavou žaby), ktorá bola bohyňou zrodu, života a úrody (2Moj 8,1–15). Namiesto života priniesol teraz Níl žaby, z ktorých mali Egypťania hrôzu, nemohli ich vystáť a hnusili sa im. Chceli sa ich zbaviť. Presný čas ukončenia tejto rany mal ukázať, že aj za touto ranou stojí Božia moc.

Tretia rana je opísaná najkratšie (2Moj 8,16–19). Druh hmyzu (hebr. kinnim) nie je úplne jasný (mohlo ísť nielen o komáre, ale aj o vši alebo dokonca kliešte). Táto rana bola namierená proti Gebovi, egyptskému bohu zeme. Z prachu zeme (ozvena biblického príbehu o stvorení) Boh vyviedol komáre, ktoré sa rozšírili po celej krajine. Keďže kúzelníci nedokázali zopakovať tento zázrak (iba Boh môže stvoriť život), vyhlásili: „To je Boží prst!“ (2Moj 8,15) Faraóna však ani tieto okolnosti nepriviedli k rozhodnutiu prepustiť Izraelitov.

**Aplikácia**

`Predstav si, aké zatvrdené muselo byť faraónovo srdce. Opakované odmietanie Božieho nabádania to len zhoršovalo. Čo sa každý z nás môže naučiť o opakovanom odmietaní Hospodinových pozvaní a výziev?`

---

#### Dodatečné otázky k diskuzi

`Proč lidé v Egyptě uctívali řeku Nil jako jedno ze svých božstev?`

`Jak jim Hospodin ukázal, že je mocnější než Hapi, bůh Nilu?`

`Co asi prožívali Egypťané, když viděli své božstvo mrtvé?`

`Bezmocnost jakého božstva odhalila druhá rána?`

`Co z tohoto zázraku dokázali zopakovat i egyptští mágově a co už ne?`

`Na co chtěl Hospodin Egypťany upozornit třetí ranou?`

`Jak reagoval faraón na první tři rány?`