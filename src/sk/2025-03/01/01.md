---
title:  'Útlak: pozadie a narodenie Mojžiša'
date:  28/06/2025
---

### Texty na tento týždeň
2Moj 1,1–22; 1Moj 37,26–28; 1Moj 39,2, 21; Sk 7,6; Gal 3,16, 17; 2Moj 2,1–25

**Úvodný text**
> 23Po dlhšom čase egyptský kráľ zomrel. Izraeliti však stále stenali a kričali pod ťarchou nútených prác. Ich volanie o pomoc v otroctve vystupovalo k Bohu. 24Boh počul ich nárek a spomenul si na svoju zmluvu s Abrahámom, Izákom a Jákobom. 25Zhliadol na synov Izraela a vzal to na vedomie. (2Moj 2,23–25)

Kniha Exodus hovorí o utláčaných, prehliadaných, prenasledovaných, vykorisťovaných a ponižovaných. Ľudia, ktorí sa dnes cítia opustení, zabudnutí a zotročení, v nej môžu nachádzať nádej, pretože ten istý Boh, ktorý zachránil Hebrejov, môže zachrániť aj ich.

Kniha Exodus hovorí o existenčných zápasoch života a o nespravodlivosti a skúškach, ktoré sú jeho súčasťou. Príbehy o Božích zásahoch v prospech Jeho trpiaceho ľudu môžu byť povzbudením pre každého z nás. Boh počuje zúfalý krik utláčaných, vidí ich zápasy, všíma si ich slzy a v ich agónii prichádza na pomoc.

Boh preberá iniciatívu, aby vyslobodil tých, ktorí v Neho dôverujú. Na nás je, aby sme vierou prijali Jeho ponuku. Štúdium knihy Exodus nám pomôže lepšie pochopiť, čo Ježiš urobil pre nás všetkých. Je to kniha o vykúpení, vyslobodení a konečnom spasení. To všetko pre nás Kristus pripravil a my to môžeme vierou prijať.

Ak sú naše oči upreté na Boha, tak aj uprostred nepokoja a temnoty môžeme rozpoznať Jeho prítomnosť, starostlivosť a pomoc. Boh nás túži priviesť do večnej „zasľúbenej zeme“.

**Osnova lekcie**

Pri našom štúdiu knihy Exodus sa v prvej lekcii zameriame na počiatočnú situáciu izraelského národa v egyptskom otroctve, vrátane rastúceho útlaku a faraónových opatrení. Sústredíme sa aj na Božiu odpoveď na utrpenie Izraelitov, ktoré sa prejavilo pri narodení a v prvých rokoch Mojžišovho života.

- 2Moj 1,1–11: Zdanlivo beznádejná situácia Izraelitov v Egypte (nedeľa)
- 1. Mojžišova 37–41: Historické pozadie tejto situácie (pondelok)
- 2Moj 1,15–21: Ohrozenie novej generácie Izraelitov (utorok)
- 2Moj 2,1–10: Narodenie a spása Mojžiša (streda)
- 2Moj 2,11–15: Mojžišov útek z Egypta (štvrtok)

---

#### Dodatečné otázky k diskuzi

`V jaké době se narodil Mojžíš?`

`Proč měli Abrahamovi potomci dojem, že na ně Bůh zapomněl?`

`Byl to skutečně jen dojem, nebo na ně Bůh skutečně zapomněl? Proč?`

`Připadal sis někdy opuštěný, zapomenutý nebo dokonce zotročený? Co jsi dělal?`

`Jak se Bůh přiznal k potomkům Izraele?`

`Hrozí i nám nějaké zotročení? Pokud ano, jaké?`