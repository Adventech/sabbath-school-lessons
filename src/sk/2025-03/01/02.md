---
title:  Boží ľud v Egypte
date:  29/06/2025
---

> <p></p>
> <sup>8</sup>Medzitým v Egypte nastúpil nový kráľ, ktorý o Jozefovi už nevedel. <sup>9</sup>Povedal svojmu ľudu: „Keďže izraelský ľud je početnejší a mocnejší než my, <sup>10</sup>uvažujme, ako sa voči nemu rozumne zachovať, aby sa nemnožil, lebo v prípade vojny by sa pridal k našim nepriateľom, bojoval by proti nám a odišiel by z krajiny.“ <sup>11</sup>Preto nad ním ustanovili dozorcov, aby ho trápili ťažkými robotami. Staval pre faraóna zásobovacie mestá Pitóm a Raamsés. (2Moj 1,8–11)

**Osobné štúdium**

Kniha Exodus sa v hebrejčine nazýva šemot, čo znamená doslova „mená“, podľa úvodných slov tohto starovekého dokumentu: „Toto sú mená...“ (1Moj 1,1) Hneď na začiatku sú vymenované mená rodiny patriarchu Jákoba.

`Ktorú dôležitú pravdu môžeme nájsť vo veršoch 2Moj 1,1–7?`

Kniha Exodus sa začína pripomenutím Božieho požehnania. Keď sa patriarcha Jákob a jeho rodina usadili v Egypte, bolo ich len sedemdesiat (1Moj 46,27; 2Moj 1,5). „Izraeliti boli však plodní, rozmnožili sa, vzrástol ich počet a preveľmi zmohutneli, takže ich bola plná krajina.“ (2Moj 1,7) V čase, o ktorom hovorí kniha Exodus, ich počet narástol: „Bolo ich asi šesťstotisíc peších mužov, okrem detí.“ (2Moj 12,37)

`Aká bola situácia Izraelitov v čase, o ktorom hovorí úvod knihy Exodus (2Moj 1,8–11)?`

Biblický text vykresľuje príbeh detí Izraela v Egypte v neradostných farbách. Kniha Exodus sa začína ich zotročením egyptskými veliteľmi a utláčateľskou prácou, ktorú uvalili na Hebrejov. Kniha Exodus sa však končí pokojnou a utešujúcou Božou prítomnosťou vo svätostánku uprostred izraelského tábora (pozri 2. Mojžišova 40). Medzi týmito dvomi protiľahlými pólmi sa nachádza opis Božieho triumfu. Hospodin oslobodil svoj ľud z otroctva, otvoril Červené more a porazil najsilnejšiu armádu tej doby. Tieto udalosti boli prejavom veľkolepého Božieho víťazstva nad silami zla.

Príbeh paradoxne zdôrazňuje, že čím viac izraelský národ „utláčali, tým väčšmi sa [ľud] rozmnožoval a rozrastal“ (2Moj 1,12). To znamená, že bez ohľadu na ľudské úklady a zákerné činy, Boh zostáva zvrchovaný a chráni svoj ľud, aj keď sa okolnosti zdajú byť z ľudského pohľadu úplne beznádejné.

**Aplikácia**

`„Nastúpil nový kráľ, ktorý o Jozefovi už nevedel.“ (2Moj 1,8) Čo nám táto skutočnosť hovorí o tom, aké nebezpečné je považovať priaznivé okolnosti, v ktorých sa nachádzame, za samozrejmosť?`

---

#### Dodatečné otázky k diskuzi

`Čím začíná kniha Exodus? V jaké situaci se nacházeli potomci Izraele?`

`Z čeho měl v té době strach vládce Egypta? Byly jeho obavy oprávněné?`

`Jak chtěl farao snížit riziko, že by se mohli Izraelci postavit proti Egyptu?`

`Jak je možné, že se za čtyři století stal z velké rodiny milionový národ?`

`Mohou lidé i nás vnímat jako „bezpečnostní riziko“? Proč?`

`Mohou nám lidé závidět požehnání? Jak bychom měli v takových situacích reagovat?`