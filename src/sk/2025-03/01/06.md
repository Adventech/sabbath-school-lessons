---
title:  Zmena plánov
date:  03/07/2025
---

> <p></p>
> <sup>11</sup>Keď Mojžiš dorástol, šiel k svojim bratom a videl ich ťažkú prácu. Pritom zbadal, ako istý Egypťan bije jedného z jeho hebrejských bratov. <sup>12</sup>Rozhliadol sa a keď nikoho nevidel, Egypťana zabil a zahrabal do piesku. <sup>13</sup>Keď na druhý deň vyšiel, spozoroval, ako sa dvaja Hebreji bijú. Spýtal sa vinníka: „Prečo biješ svojho druha?“ <sup>14</sup>Ten mu odpovedal: „Kto ťa určil za dozorcu a sudcu nad nami? Chceš azda zabiť aj mňa, ako si zabil toho Egypťana?“ Vtedy sa Mojžiš preľakol a pomyslel si: „Tak už to vedia!“ <sup>15</sup>Keď sa o tom dopočul faraón, chcel dať Mojžiša zabiť. Mojžiš však utiekol do krajiny Midjánčanov a sadol si k studni. (2Moj 2,11–15)

**Osobné štúdium**

`Prečítaj si text 2Moj 2,11–25. Aké udalosti nečakane zmenili celý Mojžišov život? Aké ponaučenie si môžeme vziať z tohto príbehu?`

Ako sa Mojžiš rozhodne? Podľahne vábeniu Egypta a radovánkam dvora, alebo bude radšej znášať útrapy so svojím strádajúcim ľudom? Udalosti ho čoskoro prinútili rozhodnúť sa.

„Keď sa o tom dopočul faraón, chcel dať Mojžiša zabiť. Mojžiš však utiekol do krajiny Midjánčanov a sadol si k studni.“ (2Moj 2,15)

Po svojom násilnom skutku Mojžiš skutočne nemal na výber a musel z Egypta utiecť. A ak aj existovali nejaké plány, aby v budúcnosti nastúpil na egyptský trón a stal sa „bohom“, tieto plány sa rýchlo rozplynuli. A tak, namiesto toho, aby sa Mojžiš stal ďalším z plejády egyptských božstiev, rozhodol sa slúžiť jedinému pravému Bohu. V čase svojho úteku Mojžiš určite netušil, čo ho čaká v budúcnosti.

„O celej záležitosti sa rýchlo dozvedeli Egypťania a zveličenú správu o tom čoskoro počul aj faraón. Poslovia upozorňovali vládcu na nedozerné následky Mojžišovho činu. Povedali, že chce viesť ľud proti Egypťanom, zvrhnúť vládu a sám zasadnúť na trón. Panovník ihneď rozhodol, že Mojžiš musí zomrieť. Keď si Mojžiš uvedomil, čo mu hrozí, utiekol do Arábie.“ (PP 247; NÚD 119)

Z Písma sa dozvedáme, že Mojžiš žil stodvadsať rokov (5Moj 34,7). Jeho život môžeme rozdeliť na tri štyridsaťročné obdobia. Prvých štyridsať rokov sa odohralo v Egypte, väčšina z nich v kráľovskom paláci. Druhých štyridsať rokov strávil v Jitrovom dome na území Midjánčanov.

Je to práve posledných štyridsať rokov, o ktorých hovorí väčšina Mojžišových kníh (a ktorým sa budeme venovať tento štvrťrok). Sústredíme sa na príbehy o ranom povolaní Izraela vydávať svedectvo svetu presiaknutému modlárstvom a odhaľovať povahu a charakter pravého Boha (pozri 5Moj 4,6–8).

**Aplikácia**

`Bolo Božím plánom, aby Mojžiš zabil Egypťana? Ak nie, čo nás tento príbeh učí o tom, ako môže Boh akúkoľvek situáciu premeniť a využiť na uskutočnenie svojich vlastných zámerov? Ako nám text Rim 8,28 môže pomôcť pochopiť túto dôležitú pravdu?`

---

#### Dodatečné otázky k diskuzi

`Jaké plány měla s Mojžíšem faraonova dcera?`

`Jaké plány měl s Mojžíšem Hospodin?`

`Jak reagoval Mojžíš, když uviděl násilí na svém „bratru“?`

`Byla jeho správná reakce? Chtěl to tak Bůh?`

`Jak jeho jednání hodnotili ostatní Hebrejové? Proč se jim nelíbilo?`

`Kde se Mojžíš najednou ocitnul?`

`Jak se o něho postaral Stvořitel? Kde našel zázemí?`

`Co se ještě potřeboval naučit? Proč zrovna u midjánského kněze?`