---
title:  Chlieb a voda života
date:  14/08/2025
---

> <p></p>
> <sup>9</sup>Ani nechcime skúšať Krista, ako niektorí z nich skúšali, a hynuli od hadov. <sup>10</sup>Ani nereptajte, ako niektorí z nich reptali, a hynuli od zhubcu. <sup>11</sup>Toto sa im stalo výstrahou a nám, ktorých zastihol koniec vekov, to bolo napísané ako napomenutie. (1Kor 10,9–11)

**Osobné štúdium**

`Prečítaj si text 1Kor 10,1–11. V čom spočíva dôležitosť zaznamenaných udalostí podľa Pavla?`

Pavol vysvetľuje, že všetko, čo sa stalo Izraelitom, je pre Kristových nasledovníkov príkladom a varovaním. Ak sa z toho poučia, môžu sa vyhnúť rovnakým problémom. Dôležité je to aj pre nás, „ktorých zastihol koniec vekov“ (1Kor 10,11). Boh dáva svojmu ľudu Svätého Ducha, aby posilnil veriacich silou, láskou a rozvahou (2Tim 1,6.7), aby mohli robiť správne rozhodnutia a nasledovať Jeho učenie. Ježiš Kristus je Zdrojom nového života (Ján 14,6) a iba On nás môže premeniť na „živú, svätú, Bohu príjemnú obetu“. Pavol ďalej veriacich vyzýva: „A nepripodobňujte sa tomuto svetu, ale premeňte sa obnovením zmýšľania, aby ste vedeli rozoznať, čo je Božia vôľa, čo je dobré, čo mu je príjemné, čo je dokonalé.“ (Rim 12,1.2)

Ježiš počas svojej služby vybral zo starozmluvných záznamov aj ponaučenia o manne a vode, pričom pomocou týchto obrazov učil pravdy o sebe – teda o Tom, ktorý viedol Izraelitov cez púšť.

`Prečítaj si texty Ján 4,7–15 a Ján 6,31–51. Aké pravdy sú tu zjavené pre nás ako kresťanov?`

Samaritánka zistila, že Kristus ponúka niečo, čo nikde inde nezíska. Vnútorný smäd po pokoji, radosti a šťastí pochádza od Boha, a tak ho môže uspokojiť iba Boh (Ž 42,2.3).

V súvislosti s mannou Ježiš vysvetlil, že to bol Boh, nie Mojžiš, kto ju poskytol ľuďom. Potom Ježiš vyhlásil: „Ja som chlieb života. Kto prichádza ku mne, nebude hladovať.“ (Ján 6,35) Ježiš dvakrát zopakoval, že On je Chlieb života (Ján 6,35.48).

Ako manna na púšti bola „chlieb z neba“ (Ján 6,31.32), tak voda zo skaly bola Kristovým darom na uspokojenie ich smädu. Okrem týchto fyzických aspektov mali chlieb a voda aj duchovný význam, pretože Ježiš Kristus je „chlieb života“ (Ján 6,35.48) a „živá voda“ (Ján 4,10.11.14; Ján 7.37.38). Len v Ňom teda môže byť naplnený náš duchovný smäd a hlad.

**Aplikácia**

`Ježiš Kristus je Chlieb života a Živá voda, jediný, kto môže uspokojiť naše najhlbšie duchovné potreby. Tak ako Izraeliti záviseli od Boha, pokiaľ išlo o mannu a vodu na púšti, aj my sa máme spoliehať na Neho. Akými spôsobmi sa snažíš uspokojiť svoj duchovný hlad a smäd mimo Krista? Ako sa môžeš tento týždeň zámerne obrátiť na Boha, aby bol tvojím skutočným zdrojom života, pokoja a sily?`

---

#### Dodatečné otázky k diskuzi

`Čím můžeme dnes my „zkoušet Pána“ a jeho trpělivost s námi?`

`Jak rozumíš Pavlovým slovům o „přelomu věků“? Co tím myslí?`

`Jaký objev udělala Samařanka u studny?`

`Co vlastně vyznáváme, když říkáme že je Ježíš „živou vodou“?`

`Kdo podle Ježíše dával Židům na poušti manu? Proč je to důležité?`

`Ježíš říká, že je „chlebem života“. Jak tomu rozumíš?`

`Jak se můžeme stát „živou, svatou a Bohu milou“ obětí?`