---
title:  Podnety na zamyslenie
date:  15/08/2025
---

V knihe Na úsvite dejín si prečítajte kapitolu „Putovanie po púšti“ (PP 291–302; NÚD 138–143).

Krátko po udalostiach s vodou čelil národ novému nebezpečenstvu (pozri 2Moj 17,8–16) – zaútočil na nich divoký a bojovný kmeň Amalékov. „Amálekovci poznali Boha, vedeli aj o jeho zvrchovanosti, ale rozhodli sa odporovať jeho moci. Posmievali sa divom, ktoré Mojžiš vykonal pred Egypťanmi. Pri svojich bohoch prisahali, že Izraelcov do jedného zabijú a vystatovali sa, že Boh Izraela nemá moc ubrániť svoj národ. Izraelci ich neohrozovali, ani im nedali nijakú zámienku na útok. Amálekovci prejavili svoju nenávisť voči Bohu snahou vyhubiť Izraelcov. Už dávno sa dopúšťali ohavností a ich zločiny volali k Bohu o pomstu. Milosrdný Boh ich však stále vyzýval, aby sa kajali. Keď však zaútočili na unavených a bezbranných Izraelcov, spečatili svoj osud. Božia ruka je záštitou pre všetkých, ktorí Boha milujú a boja sa ho. Nech sa má každý na pozore, aby do tejto ruky neudrel, lebo zviera meč spravodlivosti. (PP 300; NÚD 142)

**Námety na spoločné uvažovanie**

`Ako sa Jitro dozvedel o pravom Bohu z toho, čo Boh urobil pre svoj ľud? (Pozri 2Moj 18,8–10.) Prečo táto zásada platí aj dnes? Uvažujte jednotlivo aj spoločne, aké svedectvo predstavuje svetu naša cirkev a vaše zborové spoločenstvo? Čo hovoríme svetu o povahe a charaktere nášho Boha?`

`Prečítajte si ešte raz text 1Kor 10,4. Ako môžeme vo svetle týchto slov vnímať pokrivený obraz o Bohu, ktorému aj dnes mnohí veria, že totiž starozmluvný Boh bol pomstychtivý, nenávistný a neodpúšťajúci, na rozdiel od toho, čo sa o Bohu dozvedáme od Krista? Ako tento verš ukazuje na nesprávnosť takéhoto vnímania Boha?`

`Prečítajte si ešte raz vyššie uvedený citát z knihy Na úsvite dejín o tom, ako mali Amálekovci možnosť dozvedieť sa o pravom Bohu. Porovnajte ich postoj s postojom Jitra. Prečo Boh vyniesol súd nielen nad nimi, ale aj nad mnohými ďalšími kmeňmi starovekého sveta, s ktorými prišiel Izrael do kontaktu?`

Západ slnka: 20.02