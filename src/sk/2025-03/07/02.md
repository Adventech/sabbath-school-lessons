---
title:  Horká voda
date:  10/08/2025
---

> <p></p>
> <sup>22</sup>Potom odišiel Mojžiš s Izraelitmi od Trstinového mora. Prišli na púšť Šúr. Tri dni putovali púšťou, ale vodu nenašli. <sup>23</sup>Došli do Mary, no vodu z Mary nemohli piť, lebo bola horká. Preto sa volá Mara. <sup>24</sup>Ľud reptal proti Mojžišovi: „Čo budeme piť?“ <sup>25</sup>On volal k Hospodinovi a Hospodin mu ukázal drevo. Keď ho hodil do vody, voda osladla. Tam dal Hospodin ľudu ustanovenie a právne predpisy, tam ho skúšal. <sup>26</sup>Povedal: „Ak budeš naozaj poslúchať hlas Hospodina, svojho Boha, a budeš robiť to, čo je v jeho očiach správne, ak poslúchneš jeho príkazy a zachováš všetky jeho ustanovenia, nedopustím na teba nijakú chorobu, akú som dopustil na Egypťanov, lebo ja, Hospodin, som tvoj lekár.“ <sup>27</sup>Potom prišli do Elimu, kde bolo dvanásť vodných prameňov a sedemdesiat paliem. Tam pri vodách sa utáborili. (2Moj 15,22–27)

**Osobné štúdium**

Pri čítaní biblických príbehov zohrávajú rôzne postavy rôznorodé úlohy. Pri ich štúdiu musíme venovať veľkú pozornosť zápletkám, miestam, načasovaniu, ale aj jednotlivým postavám – kladným aj záporným. Najdôležitejším bodom v príbehu je však zvyčajne riešenie a poučenie. Nie je tomu inak ani v príbehoch, ktoré študujeme.

Ako ukazujú jednotlivé príbehy, Boh vystupuje ako ten, kto rieši problémy a prináša pokoj. Jeho dielo však komplikuje neviera ľudí. V dôsledku ich neustáleho reptania a neposlušnosti zažili Hebreji vážne komplikácie a dokonca tragédie. Svojou nedôverčivosťou a nekajúcnosťou si spôsobili mnohé ťažkosti.

`Aké bolo podľa úvodného textu (2Moj 15,22–27) pozadie prvého zázraku po prejdení Červeného mora?`

Prvá skúška viery Izraela je spojená s veľkým nedostatkom vody. Vzhľadom na drsné, horúce a suché púštne prostredie by nás to nemalo prekvapiť. Po troch dňoch putovania ľudia konečne našli vodu, ale tá sa nedala piť. Hebrejské slovo mara znamená „horká“, a keďže voda nebola pitná, viera Izraela v ich starostlivého Hospodina sa zrútila. Boh sa však zľutoval a stal sa zázrak, keď Mojžiš na Hospodinov príkaz hodil do vody kus dreva. Samozrejme, voda sa nestala sladkou a pitnou vďaka drevu, ale Hospodinovou mocou. Ľudia sa na tejto udalosti mali naučiť dve dôležité lekcie: (1) trpezlivé čakanie na čas Hospodinovho zásahu a (2) Boh koná v spolupráci s ľuďmi.

Deti Izraela však považovali príliš veľa Božích skutkov za samozrejmosť. Prirýchlo zabudli na veľké zázraky, ktoré pre nich Boh urobil a ktoré tak vášnivo ospevovali: „Kto spomedzi bohov je taký ako ty, Hospodin? Kto sa ti vyrovná velebou svätosti? Divotvorca hrozný, hoden všetkej chvály?“ (2Moj 15,11)

A predsa, dokonca aj po ich reptaní, Boh sľúbil, že neprinesie na Izraelitov „nijakú chorobu“ (2Moj 15,26), ktorá sužovala Egypťanov. Hospodin bol pripravený chrániť ich. Toto zasľúbenie však mohli zažiť iba pod podmienkou, že ostanú Bohu verní.

**Aplikácia**

`Aké skúšky a boje si si svojím správaním privodil? Akú útechu ti môže poskytnúť vedomie, že ak budeš s Bohom spolupracovať, On je pripravený konať v tvoj prospech?`

---

#### Dodatečné otázky k diskuzi

`Už jsi měl někdy tak velkou žízeň, že ti šlo o život? Jaké to bylo?`

`Přemýšlel jsi někdy nad tím, kolik Hebrejů vyšlo z Egypta? K čemu jsi dospěl?`

`Poutníků mohly být dva miliony. Jak velký zdroj vody asi potřebovali?`

`Lid zase „reptá proti Mojžíšovi“. Jak je to možné, když je vyvedl z Egypta?`

`Už jsi někdy úpěl k Hospodinu, jako Mojžíš? Jak se to dělá?`

`Jaký slib dostali Hebrejové poté, co Stvořitel proměnil hořký pramen ve zdroj pitné vody?`

`Čím byl tento slib podmíněn?`

`Můžeme ovlivnit četnost našich životních problémů? Jak?`