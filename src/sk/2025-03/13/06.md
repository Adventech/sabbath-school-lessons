---
title:  Ježišovo prebývanie s ľuďmi
date:  25/09/2025
---

> <p></p>
> Vtedy oblak zakryl stan stretávania a Hospodinova sláva naplnila príbytok. (2Moj 40,34)

> <p></p>
> To Slovo sa stalo telom a prebývalo medzi nami a my sme videli jeho slávu, slávu, akú má od Otca jednorodený Syn, plný milosti a pravdy. (Ján 1,14)

> <p></p>
> <sup>1</sup>Videl som nové nebo a novú zem, lebo prvé nebo a prvá zem sa pominuli a ani mora už niet. <sup>2</sup>A videl som, ako z neba od Boha zostupuje sväté mesto, nový Jeruzalem, pripravené ako nevesta ozdobená pre svojho ženícha. <sup>3</sup>Od trónu som počul mohutný hlas: „Pozri, Boží stánok medzi ľuďmi. Boh bude s nimi prebývať a oni budú jeho ľudom; on sám, ich Boh, bude s nimi.“ (Zj 21,1–3)

**Osobné štúdium**

`Ako úvodný text (Ján 1,14) spája Kristovo vtelenie s Hospodinovým prebývaním vo svätyni?`

Vtelenie Ježiša je tajomstvom a zároveň predmetom hĺbania, ktorému sa vykúpení budú venovať celú večnosť. Podľa apoštola Jána tým, že Kristus vzal na seba naše telo, ukázal, že s nami prebýva hmatateľným spôsobom. Ježiš sa tu v tele podobá Bohu Starej zmluvy, ktorý prebýval s Izraelitmi vo svätostánku na Sinaji a na púšti, keď putovali do zasľúbenej zeme.

Počas svojho vtelenia Ježiš prebýval s celým ľudstvom. Aká nevysvetliteľná výsada! Večný Boh k nám zostupuje ako jeden z nás, aby nás uistil, že je skutočne „Emanuel... Boh s nami“ (Mat 1,23).

V Mat 18,20 Ježiš povedal, že ak sa dvaja alebo traja zhromaždia v Jeho mene, bude tam medzi nimi. Kristus je so svojím ľudom prostredníctvom prítomnosti Svätého Ducha aj dnes. Pozýva svojich nasledovníkov, aby vstúpili do dôverného vzťahu s ním: „Hľa, stojím pri dverách a klopem. Ak niekto počuje môj hlas a otvorí dvere, vojdem k nemu a budem jesť s ním a on so mnou.“ (Zj 3,20)

`Čo nám predstavujú ďalšie úvodné verše (Zj 21,1–3)?`

Nový Jeruzalem zostúpi z neba na zem. Mohutný hlas hovorí: „Pozri, Boží stánok medzi ľuďmi. Boh bude s nimi prebývať a oni budú jeho ľudom; on sám, ich Boh, bude s nimi.“ (Zj 21,3) V Novom Jeruzaleme nie je žiadny chrám (Zj 21,22), pretože celé mesto je chrámom, Božou svätyňou. Dĺžka, šírka a výška mesta sú rovnaké (Zj 21,16), ako to bolo v prípade najsvätejšieho miesta vo svätyni. Svätyňa svätých mala tvar kocky so všetkými stranami rovnakými (približne štyri a pol metra). Vo svete bez hriechu, smrti a utrpenia budeme po celú večnosť prebývať v bezprostrednej prítomnosti nášho Boha.

**Aplikácia**

`Keď uvažujeme o všetkých zasľúbeniach, ktoré sme dostali v Ježišovi a prostredníctvom Neho, naše srdce je naplnené radostným očakávaním. Ako sa môžeme naučiť vydržať, až kým nenastane čas naplnenia týchto zasľúbení?`

---

#### Dodatečné otázky k diskuzi

`Mesiáš měl mít podle SZ jméno Immanuel. Co nám tím chtěl Bůh sdělit?`

`Proč chtěl Bůh sídlit uprostřed Izraele? K čemu to bylo dobré?`

`Čí sláva tehdy naplnila chrám – Otce, Syna nebo Ducha svatého? Mohla to být sláva celé Boží trojice? Co si o tom myslíš?`

`Kdo bude podle tebe bydlet uprostřed Nového Jeruzaléma? Otec, Syn nebo Duch svatý? Proč?`

`Ježíš říká, že stojí přede dveřmi a tluče... Jaké dveře má na mysli?`

`Jak se otevírají ty dveře, na které tluče Ježíš?`

`Poznáme to, když Ježíši otevřeme? Jak?`