---
title:  Svätostánok
date:  20/09/2025
---

### Texty na tento týždeň
2Moj 35,1–36,7; 1Moj 1,1; 2Moj 36,8–39,31; Heb 7,25; 2Moj 40,1–38; Ján 1,14

**Úvodný text**
> 34Vtedy oblak zakryl stan stretávania a Hospodinova sláva naplnila príbytok. ... 38Hospodinov oblak býval nad príbytkom cez deň, ale v noci bol v ňom oheň, takže ho videli všetci Izraeliti počas celého svojho putovania. (2Moj 40,34.38).

V Starej zmluve bolo hlavnou úlohou Božieho ľudu žiť v úzkom vzťahu s Hospodinom, uctievať Ho a slúžiť Mu, a tiež zjavovať správny obraz Boha ostatným národom (5Moj 4,5–8). Rovnaké poslanie máme aj my dnes.

V rajskej záhrade sa Adam a Eva skryli pred Bohom. Hriech totiž spôsobil, že sa Ho začali báť. Následkom hriechu je strach z Boha. Tento strach prekrúca a kriví náš pohľad na Jeho charakter. Dobrou správou je, že Boh robí prvý krok, aby vzniknutú priepasť preklenul. Zo svojej vlastnej iniciatívy prichádza zaceliť trhlinu a opraviť narušený vzťah. Boh volá hriešnika späť k sebe: „Kde si?“ (1Moj 3,9)

Naším prvoradým poslaním je teda predstavovať ľuďom okolo nás skutočný charakter Boha a Jeho milujúce a spravodlivé skutky. Keď ľudí priťahuje Boh a sú presvedčení o Jeho nesebeckej láske k nim, odovzdajú Mu svoj život. Práve vtedy sa rozhodnú poslúchnuť, čo im hovorí, aby robili. Uvedomujú si totiž, že Bohu ide o ich vlastné dobro.

Svätyňa názorne zjavovala, že Boh je ľudstvu blízky, a zároveň odhaľovala ľuďom tie najväčšie pravdy o Bohu. Tou najdôležitejšou pravdou je, že Boh zachraňuje tých, ktorí k Nemu prichádzajú vo viere.

**Osnova lekcie**

Hlavnou témou záverečnej lekcie bude význam svätostánku v Starej zmluve ako miesta Božej prítomnosti medzi Jeho ľudom, zjavujúceho Jeho charakter a plán spásy a jeho naplnenie v Ježišovi Kristovi, ktorý prebýval medzi ľuďmi, a v Novom Jeruzaleme, kde bude Boh navždy prebývať so svojím ľudom.

- 2Moj 35,1–3: Svätyňa a sobota – symboly Božej túžby byť s ľuďmi (nedeľa)
- 2Moj 35,30–36,7: Dary a Boží Duch pri stavbe svätostánku (pondelok)
- 2Moj 36,8–39,31: Dokončenie svätyne podľa Božích pokynov (utorok)
- 2Moj 40,34–38: Božia sláva napĺňa svätostánok (streda)
- Ján 1,14: Ježišovo prebývanie medzi ľuďmi ako naplnenie významu svätyne (štvrtok)

---

#### Dodatečné otázky k diskuzi

`Co se ti vybaví, když slyšíš termín „svatostánek“?`

`Přemýšlel jsi někdy nad tím, proč měl Mojžíš postavit „svatostánek“?`

`Hřích způsobil, že se bojíme Boha. Jak nás Bůh tohoto strachu zbavuje?`

`Jaký je rozdíl mezi hrůzou z Boha a respektem vůči němu?`

`Jaký je tvůj Bůh a co v tobě probouzí respekt vůči němu?`