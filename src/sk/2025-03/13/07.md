---
title:  Podnety na zamyslenie
date:  26/09/2025
---

V knihe Na úsvite dejín si prečítajte druhú časť kapitoly „Stan stretávania“ (PP 353–358; NÚD 166–169).

„Výstavbe svätyne predchádzal božský akt vykúpenia, teda vyslobodenie Izraela spod zotročujúcej moci Egypta. Potom nasledovala Božia ochota vstúpiť do trvalého zmluvného vzťahu so svojím ľudom. On sa mal stať ich Bohom a oni sa mali stať Jeho ľudom (2Moj 6,7). Zákon zmluvy definoval, aký vzťah majú mať ľudia k Bohu a k sebe navzájom. Svätostánok bol skutočne miestom stretávania Boha a Jeho ľudu. Až po vykúpení a vytvorení trvalého spojenia s Bohom prostredníctvom zmluvy mali ľudia prístup k Bohu v Jeho príbytku.“ (Andrews Bible Commentary, Old Testament, „Exodus“, s. 226)

Ellen Whiteová opisuje cieľ bohoslužieb vo svätyni nasledovne: „Takto boli ľudia obradmi, ktoré sa konali vo svätostánku, každý deň poučovaní o veľkých pravdách týkajúcich sa Kristovej smrti a služby. Raz v roku sa potom ich mysle upriamili na záverečné udalosti veľkého boja medzi Kristom a satanom, keď bude vesmír konečne očistený od hriechov a hriešnikov.“ (PP 358; NÚD 169)

**Námety na spoločné uvažovanie**

`Ústredným bodom bohoslužieb vo svätyni bolo prelievanie krvi. Obetovali sa rôzne druhy zvierat a ich krv sa používala takmer pri všetkých chrámových rituáloch. Čo symbolizovala krv obetí a na čo všetky tieto obete v konečnom dôsledku poukazovali?`

`Bolo naozaj úžasné, že Boh, Stvoriteľ vesmíru, prebýval vo svätyni uprostred svojho ľudu. O čo úžasnejšie je, že prišiel prebývať medzi nás ako jeden z nás – ľudská bytosť. Už táto skutočnosť samotná bola úžasným prejavom Kristovej lásky. Čo sa stalo potom, je naším chápaním úplne nevysvetliteľné: Kristus obetoval seba samého ako obeť za hriech. Zomrel za nás. Čo sa z toho dozvedáme o Božom charaktere? A čo nás to učí o tom, ako veľmi nás Boh túži priviesť spasených do Jeho večného kráľovstva?`

`Prečítajte si text Heb 8,1–6. Čo tieto verše hovoria o spôsobe, akým pozemská svätyňa zjavovala, čo pre nás Ježiš teraz robí v nebeskej svätyni?`

Západ slnka: 18.36

---

#### Dodatečné otázky k diskuzi

`Co tě během tvého osobního studia této lekce nejvíce oslovilo? Proč?`

`Bůh svůj lid nejprve vykoupil a teprve pak mu dává zákony a řád. Nemělo to být naopak? Proč?`

`Která myšlenka z tohoto čtvrtletí byla podle tebe nejdůležitější? Proč?`

`Pomáhají ti naše sobotní diskuze lépe chápat Bibli? Co bychom v ní mohli vylepšit?`