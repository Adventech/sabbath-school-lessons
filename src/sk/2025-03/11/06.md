---
title:  Príhovor
date:  11/09/2025
---

> <p></p>
> <sup>30</sup>Na druhý deň povedal Mojžiš ľudu: „Dopustili ste sa veľkého hriechu, ale teraz vystúpim k Hospodinovi, azda ho uzmierim za váš hriech.“ <sup>31</sup>Mojžiš sa vrátil k Hospodinovi a povedal: „Ach, tento ľud sa dopustil veľkého hriechu, urobil si zlatých bohov. <sup>32</sup>Strpíš ešte ich hriech? Ak nie, tak ma vymaž zo svojej knihy, ktorú píšeš!“ (2Moj 32,30–32)

**Osobné štúdium**

`Ako ďaleko zašiel podľa úvodného textu (2Moj 32,30–32) Mojžiš vo svojej príhovornej modlitbe za hriešnikov?`

Vzbura v izraelskom tábore mala hrozivé následky, vrátane smrti mnohých ľudí (2Moj 32,28). Nasledujúci deň Mojžiš povedal ľudu: „Dopustili ste sa veľkého hriechu, ale teraz vystúpim k Hospodinovi, azda ho uzmierim za váš hriech.“ (2Moj 32,30)

„Mojžiš sa vrátil k Hospodinovi a povedal: Ach, tento ľud sa dopustil veľkého hriechu, urobil si zlatých bohov. Strpíš ešte ich hriech? Ak nie, tak ma vymaž zo svojej knihy, ktorú píšeš!“ (2Moj 32,31.32)

Niet divu, že Mojžiš je považovaný za predobraz Krista! Svojou príhovornou modlitbou za hriešnikov a ochotou obetovať za nich vlastný život zrkadlí to, čo neskôr Kristus urobil pre nás všetkých. Mojžišov súcit s priestupníkmi je obdivuhodný. Preukázal svoju úplnú oddanosť Hospodinovi a svoju obetavú lásku k ľuďom. Kniha Exodus neuvádza, ako dlho zostal Mojžiš s Hospodinom na vrchu v tomto konkrétnom čase, ale 5. Mojžišova odhaľuje, že pri tejto príležitosti bol na Sinaji štyridsať dní (pozri 5Moj 9,18).

V 2Moj 32,32 slovo preložené ako „strpíš“ (Roh.: „odpustíš“) pochádza zo slovesa, ktorého základný význam je „niesť“, ako napríklad v Iz 53,4, ktorý (o Ježišovi) hovorí: „Naozaj, on niesol naše choroby a naše bolesti ho obťažili.“ V hebrejčine ide o rovnaké sloveso, preložené raz ako „strpieť“ (2Moj 32,32) a inokedy ako „niesť“ (Iz 53,4). Tento pohľad nám pomáha hlbšie pochopiť, v čom spočíva proces spasenia a odpustenia a akú veľkú cenu Boh zaplatil za našu záchranu.

Mojžiš žiadal Hospodina, aby „niesol“ hriech ľudí. A Boh to naozaj urobil – na kríži o tisíce rokov neskôr. Text 2Moj 32,32 ukazuje nielen myšlienku zástupného zmierenia, ale aj to, kto sa stáva naším zástupcom – je to samotný Boh.

Tento text ukazuje, ako prichádza odpustenie. Boh v Kristovi niesol naše hriechy, jedine tak nám mohli byť odpustené. Ide o mocné vyjadrenie plánu spásy.

**Aplikácia**

`Mojžiš žiada samého Boha, aby niesol hriechy ľudí. Boh to nakoniec v Ježišovi naozaj urobil. Ide o úžasnú pravdu, ktorá by mala prestúpiť celé naše uvažovanie. Čo sa z tejto pravdy dozvedáme o Božej láske k padlému ľudstvu?`

---

#### Dodatečné otázky k diskuzi

`Jak reagoval Mojžíš, když mu Bůh prozradil, že národ v jeho nepřítomnosti začal uctívat „zlaté tele“?`

`Co Mojžíš říká a jak před lidem hodnotí jejich modlářství?`

`Proč pak Mojžíš lidu slibuje, že se za ně bude přimlouvat u Boha?`

`Mojžíš nabízí Bohu vlastní „věčnost“, pokud Izraeli odpustí modloslužbu. Co ho k tomu vede?`

`Jaká byla reakce Stvořitele na Mojžíšovu přímluvu?`

`Co nám tento smutný příběh odhaluje o Boží ochotě odpouštět všem lidem, kteří činí pokání?`

`Jak nám tento příběh pomáhá pochopit velký sbor dobra a zla?`