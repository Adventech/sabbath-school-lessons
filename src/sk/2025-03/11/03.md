---
title:  Modlárstvo a zlo
date:  08/09/2025
---

> <p></p>
> Na druhý deň včasráno vstali, priniesli spaľované obety i obety spoločenstva. Ľud sa posadil, jedol a pil; potom vstali a zabávali sa. (2Moj 32,6)

> <p></p>
> <sup>22</sup>Tvrdili, že sú múdri, a stali sa bláznami. <sup>23</sup>Slávu nepominuteľného Boha zamenili za zobrazenú podobu pominuteľného človeka, vtákov, štvornožcov a plazov. <sup>24</sup>Preto pre túžby ich sŕdc vydal ich Boh napospas nečistote, takže sami zneucťovali vlastné telá. <sup>25</sup>Božiu pravdu zamenili za lož a korili sa a slúžili stvorenstvu namiesto Stvoriteľovi, ktorý je požehnaný naveky. Amen. <sup>26</sup>Preto ich Boh vydal napospas hanebným vášňam. Lebo ich ženy zamenili prirodzený styk za protiprirodzený. <sup>27</sup>Podobne aj muži zanechali prirodzený styk so ženou a rozpálili sa rozkošníckou vášňou jeden voči druhému; muži s mužmi páchali hanebnosti a sami na sebe si odniesli zaslúženú odplatu za svoje poblúdenie. (Rim 1,22–27)

**Osobné štúdium**

`Následky modlárstva boli nielen tragické, ale aj rýchle. Čo všetko sa udialo? (2Moj 32,6; pozri tiež Ž 115,4–8; Ž 135,15–18; Iz 44,9.10)`

Zlaté teľa pripomínalo egyptského býčieho boha (Apisa) alebo boha kráv (Hathora). Takýmto spôsobom hrubo prestúpili prvé aj druhé prikázanie Desatora (2Moj 20,3–6). Ich čin nemohol zostať nepotrestaný, pretože otvorene zasiahol ich vzťah so živým Hospodinom. Namiesto uctievania svojho Stvoriteľa sa Izraeliti uchýlili k uctievaniu svojho vlastného výtvoru, ktorý nemohol vidieť, počuť, cítiť, hovoriť, starať sa, milovať ani viesť.

Svojím konaním úplne prevrátili poriadok stvorenia. Namiesto toho, aby pochopili, že boli stvorení na Boží obraz, urobili si teraz sami boha. Toho navyše nestvorili na svoj obraz – čo by už samo osebe bolo zvrátené –, ale dokonca na obraz zvieraťa. Toto bol naozaj „boh“, ktorému chceli slúžiť? Ich hriech proti Hospodinovi bol naozaj ohromujúci (Iz 31,7; Iz 42,17).

`Ako opisuje a hodnotí odpadnutie Izraelitov apoštol Pavol v Rim 1,22–27?`

Modlárstvo popiera samotnú teologickú podstatu toho, že Boh je vždy Boh a človek zostáva človekom. Modlárstvo odstraňuje zásadný rozdiel medzi Bohom a človekom (Kaz 5,1) a prerušuje spojenie človeka so Stvoriteľom. Či už sa modlárstvo odohráva zjavne, všetkým na očiach, alebo skryto v srdci, vždy veľmi rýchlo naruší náš vzťah s Hospodinom a vedie nás po špirále do stále hlbšieho morálneho odpadnutia. Biblický text hovorí, že na druhý deň ľudia „vstali, aby sa hrali“ (2Moj 32,6; Roh.) Ide o eufemizmus označujúci nemorálne praktiky, ktoré navyše Ellen Whiteová opisuje ako „napodobeninu egyptských modlárskych slávností“ (PP 320; PP /sk/ 235).

Ľudia majú mimoriadne nadanie vyrábať si svoje vlastné idoly. Nielenže si vytvárajú svojich vlastných bohov, ale potom sa im klaňajú a slúžia im. Stvoriteľa takto nahrádzajú modlami, ktoré ich skôr či neskôr privedú k morálnemu úpadku.

**Aplikácia**

`Akými spôsobmi dnes ľudia uctievajú stvorenie namiesto Stvoriteľa?`

---

#### Dodatečné otázky k diskuzi

`Židé chtěli, aby jim Áron „vyrobil boha, který by šel před nimi“. Co je k tomu vedlo?`

`Co je inspirovalo k tomu, že začali uctívat právě „zlaté tele“?`

`Jak dnes nás a naši spiritualitu ovlivňuje naše okolí?`

`Jak vypadala jejich „bohoslužba“? Co vše se při ní odehrávalo?`

`Pavel popisuje, co vše se stává, když zaměníme Boha za něco nebo někoho jiného. Myslíš, že se to může stát i nám? Proč?`

`Jaké nebezpečí hrozí i nám, když někdy náš pocit, že vše trvá moc dlouho, oslabí naši důvěru v Boží vedení?`

`Jaké „idoly“ nabízí dnes k uctívání ďábel nám?`