---
title:  „Ľud sa zvrhol“
date:  09/09/2025
---

> <p></p>
> <sup>7</sup>Hospodin povedal Mojžišovi: „Zostúp dolu! Tvoj ľud, ktorý si vyviedol z Egypta, sa zvrhol. <sup>8</sup>Veľmi rýchlo odbočili z cesty, ktorú som im určil. Uliali si podobu teľaťa, klaňajú sa mu, prinášajú mu obetu a vykrikujú: ‚Toto sú tvoji bohovia, Izrael, ktorí ťa vyviedli z Egypta.‘“ (2Moj 32,7.8)

**Osobné štúdium**

`Prečo Hospodin poslal Mojžiša späť do izraelského tábora (2Moj 32,7.8)?`

Tým, že sa Izraeliti obrátili k modle, boli v procese odlúčenia sa od pravého Boha, ktorý ich svojou mocou vyslobodil z Egypta. Hospodin veľmi jasne označil za vinníka samotný ľud, keď povedal, že ľud sa „zvrhol“ (2Moj 32,7). Izraeliti dokonca pripisovali zlatému teľaťu zásluhu za to, že ich vyslobodilo z Egypta. Konanie ľudí bolo v priamom rozpore s vyhlásením Hospodina o tom, že to bol On, kto ich vyviedol z Egypta (2Moj 20,2)! Popieranie Božej prítomnosti a Jeho mocných činov bolo mimoriadne závažné. Ich uvažovanie a pocity boli pokrútené a úplne skazené.

Pre proroka Ezechiela bola modloslužba príčinou celej biedy Božieho ľudu. Práve z modlárstva vychádzajú všetky ostatné hriechy (pozri napríklad Ezech 8,1–18; 20,1–44 a 22,1–12). Často si s údivom kladieme otázku, prečo boli títo ľudia takí naivní a nenapraviteľní. Prečo uctievali rôzne modly, ktoré si sami zhotovili? Sme hlboko presvedčení, že niečo také by sme nikdy neurobili. Naozaj dnes žijeme bez modiel? Dnešné idoly môžu mať rôzne tvary a podoby, no napriek tomu majú moc strhnúť našu pozornosť a ovplyvniť naše myslenie.

Modla je niečo, čo nahrádza Boha, a hoci vieme, že to nie je správne, uctievame ju. Upútava našu predstavivosť, podmaňuje si našu náklonnosť a zmocňuje sa nášho času a zotročuje naše uvažovanie. Získava nad nami moc a vytláča z nášho života Boha. Platí, že sa stávame tým, na čo hľadíme. Naša myseľ teda určite nevystúpi vyššie, ako je „boh“, ktorému slúžime.

Ak nie je stredobodom nášho života jediný Boh, potom Jeho miesto zaplnia rôzni iní bohovia. Ak sa nebudeme tešiť z prítomnosti živého Boha a ak si nebudeme pestovať vzťah s Ním, potom toto miesto v našom živote zaplní niečo iné alebo nikto iný. To, čo nahrádzame Kristom, môže mať rôzne podoby. Môže ísť o pýchu, sústredenosť na seba, peniaze, moc, sex, jedlo, televízia, drogy, alkohol, nečisté myšlienky, pornografia, pôžitky, práca, šport, rodina, videohry, filmy, nakupovanie, predstavy, politika, hudba, postavenie, tituly, známky a tak ďalej. Tento zoznam je takmer nekonečný.

Áno, v nachádzaní rôznych modiel sme nesmierne kreatívni a vynaliezaví. Všetko, čo je dobré, krásne a zmysluplné, môžeme premeniť na modlu. Modlárstvo je mimoriadne nebezpečné, pretože mení našu osobnosť, spôsob uvažovania, náklonnosť a náš spoločenský život. Mení našu identitu a nahrádza skutočné osobné vzťahy prázdnymi a v konečnom dôsledku nezmyselnými interakciami, ktoré nás nemôžu zachrániť.

**Aplikácia**

`Izraeliti sa obrátili k modle a pripísali jej vyslobodenie, aj keď boli svedkami mocných Božích skutkov. Modlárstvo sa netýka len sôch; je to čokoľvek, čo v našich životoch zaberá miesto Boha. Nájdi si chvíľku na zamyslenie: Aké „modly“ sa nachádzajú v tvojom živote? Čo pohlcuje tvoj čas, čomu venuješ svoju energiu a oddanosť viac ako Bohu? Ako môžeš aktívne odstrániť tieto „rozptýlenia“ a urobiť Boha centrom tvojho srdca a každodenného života?`

---

#### Dodatečné otázky k diskuzi

`Jaké pocity zažíval Mojžíš, když byl na hoře s Hospodinem?`

`Co asi cítil, když ho Bůh posílá dolů do tábora?`

`Dokázal bys stručně popsat, co je to „modlářství“?`

`Mohou být modláři i ti, kdo tvrdí, že jsou ateisti? Uveď nějaký příklad.`

`Hrozí uctívání model i členům CASD? Uveď nějaký příklad.`

`Co vše se nám dnes může stát modlou, která v našem životě nahradí Boha?`

`Souhlasíš s tím, že „modlářství“, i to současné, mění naši identitu? Proč?`