---
title:  Odpadnutie a príhovor
date:  06/09/2025
---

### Texty na tento týždeň
2Moj 32,1–6; Ž 115,4–8; Iz 44,9.10; Rim 1,22–27; 2Moj 32,7–32; Iz 53,4

**Úvodný text**
> 31Mojžiš sa vrátil k Hospodinovi a povedal: „Ach, tento ľud sa dopustil veľkého hriechu, urobil si zlatých bohov. 32Strpíš ešte ich hriech? Ak nie, tak ma vymaž zo svojej knihy, ktorú píšeš!“ (2Moj 32,31.32)

Je úplne nepochopiteľné, čo všetko sa udialo počas Mojžišovej neprítomnosti. A to bol mimo tábora len štyridsať dní! Boží ľud sa odvrátil od Hospodina a začal uctievať človekom zhotovenú modlu – zlaté teľa. Ako sa to všetko mohlo stať po toľkých mocných znameniach, skúsenostiach a zázrakoch, ktoré sa udiali pred zrakom Izraelitov?

Odpovedí môže byť niekoľko a v každej sa možno nachádza kus pravdy. Možno ľudia nerozumeli, kto Boh v skutočnosti je... Azda to, čo prežili s Hospodinom, zatienili ich hriešne a telesné túžby... Nevážili si to, čo pre nich Boh urobil, a považovali to za samozrejmosť... A čo ak ich chápanie zatemnili každodenné starosti a hriešne myslenie... Alebo boli jednoducho nevďační a neuvedomovali si hĺbku Božích milosrdných činov v ich prospech... Veľmi rýchlo zabudli na mocné Božie skutky (Ž 106,13.21–23)? A napokon, čo ak za všetko mohlo Áronovo neúspešné vedenie? „Aj na Árona sa Hospodin veľmi nahneval a chcel ho zahubiť.“ (5Moj 9,20)

Nech už sú dôvody hrozného odpadnutia Izraelitov akékoľvek, mali by sme si z neho vziať ponaučenie. Tento týždeň budeme teda uvažovať nielen o ľudskej hriešnosti, ale aj o milosti Božej lásky, ktorá sa zjavuje napriek našej hriešnosti.

**Osnova lekcie**

Ústrednou témou jedenástej lekcie bude odpadnutie izraelského ľudu od Hospodina a uctievanie zlatého teľaťa počas Mojžišovho pobytu na vrchu Sinaj. Nepôjde však len o opis nesprávnych skutkov, ale predovšetkým o tému milosti, ktorá sa prejaví v Mojžišovom príhovore za ľud a v ochote obetovať sa pre jeho záchranu.

- 2Moj 32,1–6: Zlyhanie pod Áronovým vedením: zlaté teľa (nedeľa)
- 2Moj 32,6–8: Modloslužba: Odklon od Stvoriteľa k stvoreniu (pondelok a utorok)
- 2Moj 32,9–29: Boží spravodlivý hnev (streda)
- 2Moj 32,30–32: Mojžišov príhovor a Božia milosť (štvrtok)

---

#### Dodatečné otázky k diskuzi

`Co je to selhání? Jak bys ho definoval?`

`Už jsi někdy selhal v něčem důležitém? Co jsi pak dělal?`

`Už ses někdy za někoho přimlouval? Proč jsi to dělal?`

`Už ses někdy přimlouval za někoho, kdo tě zradil? Co tě motivovalo?`

`Dokážeš pochopit selhání, které během Mojžíšovy nepřítomnosti prožil Izrael?`