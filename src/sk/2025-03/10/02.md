---
title:  Kniha a krv
date:  31/08/2025
---

> <p></p>
> <sup>4</sup>Mojžiš napísal všetky Hospodinove slová. Včasráno vstal a na úpätí vrchu postavil oltár i dvanásť posvätných stĺpov pre dvanásť kmeňov Izraela. <sup>5</sup>Potom poslal izraelských mládencov, aby priniesli spaľované obety a zabili býčky na obety spoločenstva na počesť Hospodina. <sup>6</sup>Mojžiš vzal polovicu krvi a nalial ju do mís; druhou polovicou krvi pokropil oltár. <sup>7</sup>Potom vzal knihu zmluvy a nahlas z nej čítal ľudu, ktorý vyhlásil: „Poslušne splníme všetko, čo povedal Hospodin.“ <sup>8</sup>Nato Mojžiš vzal krv, pokropil ňou ľud a povedal: „Toto je krv zmluvy, ktorú s vami uzavrel Hospodin podľa všetkých týchto slov.“ (2Moj 24,4–8)

**Osobné štúdium**

`Prečítaj si text 2Moj 24,1–8. Akú úlohu zohráva v tomto príbehu čítanie Božieho slova a pokropenie ľudu krvou pri potvrdení zmluvy medzi Bohom a Jeho ľudom?`

Živý Boh Biblie je Bohom vzťahov. Hospodin kladie dôraz na človeka, nie na veci, plány či rôzne agendy. Boh teda venuje veľkú pozornosť ľuďom a prvoradým cieľom Jeho aktivít je budovanie osobného vzťahu s ľuďmi. Veď napokon, Boh, ktorý „je láska“, musí byť Bohom, ktorému na vzťahoch záleží, pretože láska bez vzťahov neexistuje.

Ježiš povedal: „A ja, keď budem vyzdvihnutý zo zeme, všetkých pritiahnem k sebe.“ (Ján 12,32) Bohu ide nielen o naše etické správanie, správnu vierouku alebo súbor správnych činov, ale predovšetkým o osobný, dôverný vzťah s nami. Obe stvoriteľské inštitúcie (1. Mojžišova 1–2) súvisia so vzťahmi: prvá vypovedá o vertikálnom vzťahu s Bohom (sobota) a druhá o horizontálnom vzťahu medzi ľuďmi (manželstvo).

Ratifikácia zmluvy na Sinaji mala posilniť osobitý vzťah, ktorý Boh chcel mať so svojím ľudom. Pri obrade ľudia opakovane reagovali, že budú poslúchať Boha vo všetkom, čo od nich vyžaduje. Vyhlásili: „Budeme plniť všetko, čo Hospodin povedal.“ (Pozri 2Moj 24,3.7.). Mysleli to síce vážne, ale neuvedomovali si svoju porušenosť, krehkosť a slabosť. Ľud bol pokropený „krvou zmluvy“. Bol to odkaz na Kristove zásluhy. Len vďaka nim bol Izrael schopný riadiť sa Božími pokynmi.

Často nám robí problém prijať, že naša ľudská prirodzenosť je krehká, slabá a úplne hriešna. Máme prirodzenú tendenciu k zlu, k hriechu. Aby sme mohli konať dobro, potrebujeme pomoc zvonku. Táto pomoc prichádza iba zhora, z moci Božej milosti, z Jeho Slova a zo Svätého Ducha. Napriek tomu, že máme toto všetko na dosah, vyznávame, že zlo k nám prichádza až príliš ľahko.

Práve preto je blízky osobný vzťah s Bohom pre nás dnes dôležitý rovnako, ako bol kedysi pre ľudí na Sinaji.

**Aplikácia**

`„Budeme plniť všetko, čo Hospodin povedal.“ (2Moj 24,3) Koľkokrát sme vyjadrili to isté, a napriek tomu sme zlyhali... Čo je pre nás jediným riešením?`

---

#### Dodatečné otázky k diskuzi

`K čemu mělo sloužit 12 posvátných sloupů okolo oltáře?`

`Překvapilo tě něco na tom, co se odehrávalo jako součást smlouvy?`

`Proč byli lidé kropení krví obětních zvířat?`

`„Bůh nadřazuje osobní vztah s námi nad etické chování a správnou věrouku“, tvrdí autor lekce. Jak tomu rozumíš?`

`Jak reagovali lidé, když jim Mojžíš přečetl text smlouvy?`

`Proč se ani nám nedaří vždy plnit sliby, které dáváme našemu Stvořiteli?`

`Na co můžeme dnes spoléhat, když selžeme a nedodržíme smlouvu“?`