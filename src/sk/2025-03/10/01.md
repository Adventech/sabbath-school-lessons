---
title:  Zmluva a plán
date:  30/08/2025
---

### Texty na tento týždeň
2Moj 24,1–18; 1 Kor 11,23–29; 3Moj 10,1.2; Ezech 36,26–28; 2Moj 25,1–9; 2Moj 31,1–18

**Úvodný text**
> Keď sa Mojžiš vrátil, vyrozprával ľudu všetky Hospodinove slová a všetky právne ustanovenia. Všetok ľud jednohlasne odpovedal: „Budeme plniť všetko, čo Hospodin povedal.“ (2Moj 24,3)

Ako ich Boh, Stvoriteľ a Vykupiteľ, Hospodin túžil byť so svojím ľudom a prebývať medzi nimi. Stvoril nás, aby sme s Ním mali úzke, dôverné spoločenstvo. Pre medziľudské vzťahy platí, že ak majú byť osobné a pevné, potrebujeme na ich vybudovanie dostatočný čas a často aj úsilie. Podobne je to aj so vzťahom k Bohu. Vzťah s Bohom môže byť povznášajúcou a rastom naplnenou skúsenosťou, podmienkou je však tráviť s Ním čas. V praxi to znamená: študovať Jeho Slovo (Boh hovorí k nám), modliť sa (otvárame Bohu svoje srdce) a svedčiť druhým o Kristovej smrti, zmŕtvychvstaní a návrate (zapájať sa do Božieho poslania). Keď nás Boh požehná, staneme sa sprostredkovateľmi požehnania pre ostatných.

Pozornosť by sme mali sústreďovať na Boha, nie sami na seba (Heb 12,1.2). Keď budeme s Bohom v spojení, On nás môže zmocniť, aby sme nasledovali Jeho učenie, čo sa prejaví poslušnosťou Jeho Slovu. Niet divu, že Kristových nasledovníkov v čase konca Písmo charakterizuje ako ľudí, „ktorí zachovávajú prikázania Božie a vieru v Ježiša“ (Zj 14,12).

Je to naozaj jednoduché: milujeme Boha a výsledkom tejto lásky je poslušnosť, teda život podľa Jeho vôle pre nás.

**Osnova lekcie**

Hlavnou témou desiatej lekcie bude ratifikácia zmluvy medzi Bohom a Izraelom na Sinaji, ktorá bola spečatená čítaním Božieho slova a preliatím krvi obete. Následne uvidíme, ako mal vyzerať život podľa tejto zmluvy v najbližších dňoch a rokoch.

- 2Moj 24,1–8: Potvrdenie zmluvy prostredníctvom Božieho slova a krvi (nedeľa)
- 2Moj 24,9–18: Stretnutie s Bohom na vrchu (pondelok)
- 2Moj 24,3; Ezech 36,26–28: Poslušnosť človeka zmluve ako dar od Boha (utorok)
- 2Moj 25,8.9: Božia túžba prebývať uprostred svojho ľudu (streda)
- 2. Mojžišova 31: Svätyňa a jej symbolika (štvrtok)

---

#### Dodatečné otázky k diskuzi

`Co je to smlouva? Jaké druhy smluv znáš ze své každodenní praxe?`

`Jakou smlouvu nabídl Stvořitel Izraeli?`

`Co bylo základem této smlouvy?`

`Pro koho byla tato smlouva výhodnější? Proč?`

`V čem spočívá smlouva, kterou dnes nabízí Bůh nám?`

`Pro koho je tato smlouva výhodnější? Proč?`