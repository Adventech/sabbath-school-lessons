---
title:  Naplnenie Božím duchom
date:  04/09/2025
---

> <p></p>
> <sup>1</sup>Hospodin povedal Mojžišovi: <sup>2</sup>„Pozri, povolal som po mene Becaleela, Uriho syna, Chúrovho vnuka z Júdovho kmeňa. <sup>3</sup>Naplnil som ho Božím duchom, múdrosťou, chápavosťou a zručnosťou v každej práci... (2Moj 31,1–3)

> <p></p>
> <sup>12</sup>Hospodin povedal Mojžišovi: <sup>13</sup>„Toto oznám Izraelitom: ‚Zachovávajte moje soboty. Je to znamenie medzi mnou a vami pre všetky pokolenia, aby ste poznali, že ja, Hospodin, vás posväcujem. <sup>14</sup>Zachovávajte sobotu! Nech vám je svätá! Kto ju znesvätí, musí zomrieť. Každý, kto by v ten deň pracoval, nech je odstránený spomedzi svojho ľudu.“ (2Moj 31,12–14)

**Osobné štúdium**

Boh pri príprave na služby vo svätostánku poučil Mojžiša o každom detaile. Kňazi mali mať kňazský odev, ale veľkňaz mal na sebe špeciálny efód, ktorý obsahoval mená synov Izraela. Nosil aj náprsník, ktorý obsahoval urím a tummím a mal byť na jeho srdci (2. Mojžišova 28). Všetci kňazi mali byť vysvätení (2. Mojžišova 29). Medzi ďalšie predmety, ktoré sa mali starostlivo pripraviť pre službu vo svätyni, patrili kadidlový oltár, umývadlo na umývanie, olej na pomazanie a kadidlo (2. Mojžišova 30).

`Prečítaj si text 2Moj 31,1–18. Akú osobitnú pomoc Boh poskytol, aby všetky detaily svätostánku a súvisiace služby boli pripravené a postavené podľa Jeho predstáv?`

Prvýkrát sa v Písme dozvedáme, že Hospodin naplnil človeka Božím duchom. Čo to znamená? Becaleel dostal poverenie umelecky spracovať jednotlivé časti svätostánku. Jeho naplnenie Božím duchom sa prejavilo tak, že dostal zručnosti, porozumenie a znalosti nevyhnutné na vykonanie dôležitého diela. Okrem toho dal Boh Oholiábovi a mnohým ďalším remeselníkom toho istého Ducha, aby sa tiež podieľali na tejto práci.

Uprostred tejto tvorivej práce je Božia sobota predstavená ako znamenie medzi Bohom a Jeho ľudom. Sobota bola svedectvom o tom, že ich Hospodin robí svätými. Znamená to, že dodržiavanie štvrtého prikázania je spojené s posvätením. Ezechiel neskôr zaznamenal Hospodinove slová: „Dal som im aj svoje soboty, aby boli znamením medzi mnou a nimi, aby poznali, že ja, Hospodin, ich posväcujem.“ (Ezech 20,12)

Sobota je pripomienkou, že Hospodin nie je len náš Stvoriteľ (1Moj 2,2.3), Vykupiteľ a Boh (5Moj 5,15; Mar 2,27.28), ale že je aj Svätý. Svojou prítomnosťou ľudí posväcuje. Premieňa ich, prostredníctvom Jeho Ducha a Slova rastú, aby zjavovali milujúci, láskavý, nesebecký a odpúšťajúci charakter Boha.

Vrcholným darom, ktorý Boh dal Mojžišovi, bolo Desatoro (2Moj 31,18). Sám Boh napísal a dal ľudu dve kamenné dosky s desiatimi prikázaniami (2Moj 31,18; 5Moj 9,9–11). Tieto tabuľky mali byť umiestnené v svätyni svätých, vo vnútri archy zmluvy, ktorá bola pod zľutovnicou (2Moj 25,21).

**Aplikácia**

`Výraz „zľutovnica“ („vrchnák“, Roh.: „pokrývka“) pochádza v hebrejčine zo slova, ktorého základný význam je „uzmieriť“. Prečo mala byť táto „zľutovnica“ postavená priamo nad Božím zákonom? Akú nádej by sme mali vidieť v tejto skutočnosti?`

---

#### Dodatečné otázky k diskuzi

`Kdo a proč byl pověřen řemeslnou a uměleckou prací na stavbě svatyně?`

`Bůh naplnil „Božím duchem“ řemeslníky. Není to divné? Proč?`

`Jak si představuješ to „naplnění Božím duchem“?`

`Jak rozvíjí téma „naplnění Božím duchem“ Nový zákon?`

`Může Bůh i dnes dát své dary lidem, kteří pro pracují rukama?`

`Proč je v této kapitole, pojednávající o stavbě svatyně, zmiňována sobota?`

`Jakou roli sehrála roli v dějinách Izraele?`

`Může být sobota znamením toho, že patříme Bohu i dnes? Proč?`

`Potřebujeme „naplnění Božím duchem“ i při hledání podstaty správného prožívání soboty? Proč?`