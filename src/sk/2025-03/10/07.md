---
title:  Podnety na zamyslenie
date:  05/09/2025
---

V knihe Na úsvite dejín si prečítajte kapitolu „Stan stretávania“ (PP 343–353; NÚD 162–169).

Svätostánok bol osobitým miestom, kde sa uskutočňovalo zmierenie za vyznané hriechy Božieho ľudu. Práve prostredníctvom svätyňovej služby sa Izraeliti učili o pláne spasenia. Dozvedali sa aj o niektorých jeho detailoch, medzi ktoré patrili otázky súvisiace s ospravedlnením, posvätením a súdom. Každá zvieracia obeť poukazovala na Ježišovu smrť, na odpustenie hriechov a napokon aj na vymazanie hriechov. A samozrejme, okrem obetí bol neoddeliteľnou súčasťou svätyne aj Boží zákon ako norma spravodlivosti.

„Nad zľutovnicou sa zjavovala Hospodinova sláva, prejav Božej prítomnosti. Hlas, ktorý vychádzal z oblaku, občas oznamoval veľkňazovi Božie posolstvo. Boží zákon uložený v truhle zmluvy bol ústavou spravodlivosti a práva a odsudzoval hriešnika na smrť. Nad zákonom však bola zľutovnica. Vďaka zmiereniu bolo hriešnikovi, ktorý sa úprimne kajal, darované odpustenie. Milosť a vernosť sa stretnú, spravodlivosť a pokoj sa poľúbia. (Ž 85,11)“ (PP 349; NÚD 164)

**Námety na spoločné uvažovanie**

`Kedy ste si naposledy povedali, že urobíte všetko, čo vám Hospodin prikazuje? Ako sa vám v tomto rozhodnutí darí?`

`Na konci Mojžišovho štyridsaťdňového pobytu u Hospodina na vrchu Sinaj Boh zdôraznil, že Izraeliti musia zachovávať Jeho sobotu. Sobota mala byť znamením medzi Bohom a nimi, že je to Hospodin, kto ich posvätí. Akú úlohu zohráva svätosť a posvätenie pri zachovávaní soboty?`

`Hospodin chcel, aby Izraeliti zhotovili svätyňu, aby mohol „prebývať medzi nimi“. Toto miesto malo byť centrom spásy pre Izrael. Práve tu – vo svätyni, kde Boh prebýval uprostred svojho ľudu – sa prostredníctvom predobrazov a náznakov uskutočňoval plán spasenia. Čo sa z týchto obrazov môžeme naučiť o tom, že v otázke spasenia sme úplne závislí od Boha?`

`Ako rozumiete tomu, že prostredníctvom krvi sa prenášali všetky hriechy ľudu do svätyne, Božieho domu? Ako táto úžasná pravda zjavuje – hoci len v náznakoch – to, čo pre nás Ježiš urobil na kríži a čo pre nás teraz robí v nebeskej svätyni?`

Západ slnka: 19.21

---

#### Dodatečné otázky k diskuzi

`Která myšlenka tě zaujala během osobního studia této lekce?`

`Překvapuje tě něco na tom, jak Bůh uzavíral smlouvy se svým lidem? Proč?`

`Jak tvá víra a poznání Boží lásky ovlivňuje tvé plány do budoucna?`

`Potěšilo tě dnes něco v této diskuzi? Co a proč?`