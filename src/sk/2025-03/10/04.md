---
title:  Sila k poslušnosti
date:  02/09/2025
---

> <p></p>
> <sup>3</sup>Keď sa Mojžiš vrátil, vyrozprával ľudu všetky Hospodinove slová a všetky právne ustanovenia. Všetok ľud jednohlasne odpovedal: „Budeme plniť všetko, čo Hospodin povedal.“ (2Moj 24,3)

> <p></p>
> <sup>26</sup>Dám vám nové srdce a nového ducha do vášho vnútra; odstránim kamenné srdce z vášho tela a dám vám srdce z mäsa. <sup>27</sup>Dám svojho ducha do vášho vnútra a spôsobím, aby ste chodili podľa mojich ustanovení, zachovávali a plnili moje nariadenia. <sup>28</sup>Žiť budete v krajine, ktorú som dal vašim otcom, budete mojím ľudom a ja budem vaším Bohom. (Ezech 36,26–28)

**Osobné štúdium**

`Ako do nášho života prichádza poslušnosť? (Pozri úvodný text Ezech 36,26–28.)`

Izraeliti pri troch príležitostiach horlivo vyhlásili, že budú poslúchať Boha (2Moj 19,8; 2Moj 24,3.7). Poslušnosť je dôležitá, aj keď Biblia učí, že my ľudia sme slabí, skazení, krehkí a hriešni. Táto smutná pravda sa zjavila nielen v dejinách starovekého Izraela, ale aj v dejinách celého Jeho ľudu.

Ako teda môžeme verne nasledovať Boha?

Dobrou správou je, že Boh nám dáva silu konať podľa toho, čo nám prikazuje. Potrebná (po)moc nie je v nás, prichádza zvonka a umožňuje nám robiť to, čo Boh vyžaduje. Je to Jeho dielo. V jadre svojho teologického zhrnutia to prorok Ezechiel vyjadruje veľmi jasne (Ezech 36,26.27). Iba Boh môže vykonať transplantáciu srdca a robí to tak, že odstráni naše „srdce z kameňa“ a nahradí ho citlivým „srdcom z mäsa“. Ako Jozua pripomenul svojim poslucháčom: „Nemôžete slúžiť Hospodinovi, lebo on je svätý Boh, žiarlivý Boh, ktorý vám neodpustí priestupky a hriechy.“ (Joz 24,19)

Na nás záleží, či sa rozhodneme nasledovať Boha. Musíme urobiť rozhodnutie, a potom deň za dňom, hodinu za hodinou sa Mu odovzdávať. Sami v sebe totiž nemáme silu uskutočňovať svoje vedomé rozhodnutie slúžiť Mu. Keď však odovzdáme svoju slabosť Bohu, On nám dá silu. Apoštol Pavol hovorí: „Keď som slabý, vtedy som silný.“ (2Kor 12,10)

Všimnime si božské „Ja“ v Ezech 36,24–30: Boh nás zhromažďuje, očisťuje, odstraňuje kamenné srdce, dáva nám mäsité srdce, uschopňuje a podnecuje nás, aby sme starostlivo dodržiavali Jeho zákon. Čo robí On, budeme robiť aj my. Stotožňuje sa s nami, a ak s Ním budeme mať úzke spoločenstvo, Jeho skutky sa stanú našimi skutkami. Jeho konanie sa stane naším konaním. Jednota medzi Bohom a nami bude mocná, živá a intenzívna.

V úvodnom texte sa opäť kladie dôraz na Božie konanie: Ja dám... svojho ducha... ja spôsobím... podľa mojich ustanovení... moje nariadenia. (Ezech 36,27) Boh prikazuje ľuďom poslúchať a potom dáva silu poslúchať. Boh vždy dáva svojmu ľudu moc konať to, čo od neho vyžaduje. Poslušnosť je Boží dar (nie náš výkon alebo úspech). Je to rovnaké ako s ospravedlnením a spasením, čo sú tiež Jeho dary (Fil 2,13).

**Aplikácia**

`Ak nám bola sľúbená moc poslúchať, prečo je pre nás také ľahké upadnúť do hriechu?`

---

#### Dodatečné otázky k diskuzi

`Izraelci opakovaně slibují, že budou plnit vše, co jim Bůh přikazuje. Jak to s jejich poslušností dopadalo?`

`Byl jejich slib upřímný? Jak to vidíš ty?`

`Jaký slib dává Izraeli Hospodin prostřednictvím proroka Ezechiela?`

`Proč potřebovali Židé „nové srdce“?`

`Jak reaguješ, když čteš v Bibli o něčem, co znamená zásadní změnu tvého jednání?`

`K čemu nás zkušenost bybízí? Co si musíme uvědomit?`

`Můžeme (nebo potřebujeme) i my dostat nové srdce? Proč a jak?`