---
title:  Rôzne funkcie Božieho zákona
date:  20/08/2025
---

> <p></p>
> <sup>22</sup>Buďte uskutočňovateľmi slova, nielen poslucháčmi, ktorí klamú sami seba. <sup>23</sup>Pretože ak je niekto iba poslucháč slova a neuskutočňuje ho, podobá sa mužovi, ktorý si v zrkadle prezerá svoju prirodzenú tvár. <sup>24</sup>Pozrie na seba, odíde a hneď zabudne, ako vyzerá. <sup>25</sup>Kto sa však zahľadí do dokonalého zákona slobody a vytrvá nie ako zábudlivý poslucháč, ale ako uskutočňovateľ skutku, ten bude blahoslavený pre svoje skutky. (Jak 1,22–25)

**Osobné štúdium**

Boží zákon zjavuje Boží charakter. Ukazuje nám, aký Boh je. Ako je Boh svätý, spravodlivý a dobrý, taký je aj Jeho zákon. Apoštol Pavol to potvrdzuje slovami: „Zákon je svätý, aj prikázanie je sväté, spravodlivé a dobré.“ (Rim 7,12)

Biblia ukazuje Boží zákon vo veľmi pozitívnom svetle (Mat 5,17.18; Ján 14,15; 1Kor 7,19). Človek môže o zákone básniť (ako Žalm 119), spievať (Žalm 19) a rozjímať o ňom dňom i nocou (Ž 1,2; Joz 1,8). Zákon pomáha chrániť človeka pred zlom a dáva mu múdrosť, porozumenie, zdravie, prosperitu a pokoj (5Moj 4,1–6; Príslovia 2–3).

(1) Boží zákon je ako oplotenie, ktoré pre nás na jednej strane vytvára široký slobodný priestor pre život, a na strane druhej nás varuje, že po prekročení určitej hranice na nás čakajú nebezpečenstvo, problémy, komplikácie a dokonca aj smrť (1Moj 2,16.17; Jak 2,12).

(2) Zákon zároveň ukazuje na Ježiša, ktorý nám odpúšťa hriechy a mení naše životy (2Kor 5,17; 1Ján 1,7–9). Týmto spôsobom nás ako „vychovávateľ“ (paidagógos) vedie ku Kristovi (Gal 3,24).

`Čo hovorí úvodný text (Jak 1,22–25) o úlohe a dôležitosti zákona? Ako nám tieto slová pomáhajú uvedomiť si funkciu a dôležitosť zákona?`

Áno, zrkadlo môže odhaliť naše chyby. Zrkadlo však nemá žiadnu schopnosť tieto nedostatky napraviť. Zrkadlo poukazuje na problémy, ale neponúka ich riešenie. Rovnako je to aj s Božím zákonom. Snaha ospravedlniť sa pred Bohom dodržiavaním zákona je ako pozerať sa do zrkadla v nádeji, že skôr či neskôr zrkadlo odstráni vaše chyby.

Keďže spasení sme vierou a nie skutkami – teda ani skutkami zákona –, niektorí kresťania sú presvedčení, že zákon je zrušený a že ho už nemusíme dodržiavať. Takéto tvrdenie je však veľmi nesprávnou interpretáciou vzťahu medzi zákonom a evanjeliom. Treba si totiž uvedomiť, že samotný zákon je tým, čo definuje hriech: „Hriech som nepoznal; poznal som ho len pomocou Zákona.“ (Rim 7,7) Existencia zákona je presne to, prečo potrebujeme evanjelium.

**Aplikácia**

`Ako sa ti darí dodržiavať Boží zákon? Je tvoja úspešnosť dostatočná na to, aby si na tom založil svoje spasenie? Ak nie, prečo potrebuješ evanjelium?`

---

#### Dodatečné otázky k diskuzi

`Které funkce zákona jsi objevil během studia této lekce?`

`Která z těchto funkcí je pro tebe nejdůležitější? Proč?`

`Jak rozumíš Pavlovu přirovnání zákona k zrcadlu?`

`Co musíme udělat, když v zrcadle uvidíme, že jsme špinaví?`

`Proč tolik křesťanů, přestože ví o milosti, usiluje o spasení vlastními skutky?`

`Co si myslíš o přirovnání zákona k plotu? Co nám objasňuje?`

`Co bys řekl člověku, který tvrdí, že nás Boží zákon příliš omezuje?`