---
title:  Zákon ako Boží prísľub pre nás
date:  21/08/2025
---

> <p></p>
> <sup>20</sup>Pretože zo skutkov Zákona nebude pred ním ospravedlnený nijaký človek. Veď zo Zákona pochádza poznanie hriechu. <sup>21</sup>Teraz však je zjavená Božia spravodlivosť bez Zákona dosvedčená Zákonom a Prorokmi. <sup>22</sup>Božia spravodlivosť skrze vieru Ježiša Krista pre všetkých, čo veria. Niet totiž rozdielu, <sup>23</sup>lebo všetci zhrešili a nemajú Božiu slávu. <sup>24</sup>Ospravedlňovaní sú zadarmo, jeho milosťou, vykúpením v Ježišovi Kristovi. (Rim 3,20–24)

> <p></p>
> Veď cieľom Zákona je Kristus, aby spravodlivosť dosiahol každý, kto verí. (Rim 10,4)

**Osobné štúdium**

`Apoštol Pavol v úvodnom texte (Rim 3,20–24) veľmi jasne hovorí, že nemôžeme byť spasení dodržiavaním zákona. Aká by teda mala byť úloha zákona v našich životoch?`

Hebrejský význam výrazu dabarím použitý u Mojžiša na opis Desatora (2Moj 34,28; 5Moj 4,13; 5Moj 10,4) neznamená „prikázania“, ale „slová“. Toto „slovo“ (jednotné číslo dabar) môže mať aj význam „sľub“ či „zasľúbenie“. Preto na mnohých miestach (1Kráľ 8,56; 2Par 1,9; Neh 5,12.13; 5Moj 1,11; 6,3; 9,28; Joz 9,21; 23,5) sa dabar prekladá buď vo forme podstatného mena alebo slovesa, ktoré vyjadruje myšlienku sľubu.

Ellen Whiteová ponúka pohľad na úlohu Desatora nasledovne: „Desať prikázaní... je desať sľubov.“ (1BC 1105) Desatoro treba chápať ako zasľúbenia od Boha, ktoré nás povedú správnou cestou, aby pre nás On mohol urobiť úžasné skutky. Musíme ich však poslúchať.

`Ako máme rozumieť Pavlovmu výroku, že Kristus je „cieľ“ (Roh.: „koniec“) zákona (Rim 10,4)?`

Apoštol Pavol uvádza, že Ježiš Kristus je telos („cieľ“ aj „koniec“) zákona. To však neznamená, že Kristus ruší zákon alebo odvoláva jeho platnosť. Toto vyjadrenie znamená, že cieľom a zámerom zákona je Kristus. No neznamená to, že Jeho zmierna obeta ukončuje platnosť a trvalosť zákona.

Naopak, Pavol hovorí o dôležitosti zákona, o jeho oprávnenosti a trvalej autorite (Rim 3,31; 1Kor 7,19; Gal 5,6). Význam slova telos sa sústreďuje predovšetkým na cieľ a zmysel, nesúvisí teda s časom. Kristus je kľúčom k odhaleniu pravého významu a cieľa Božieho zákona. Bolo by teda nesprávne tvrdiť, že Kristus zrušil, nahradil alebo odstránil zákon. Kristus je cieľom zákona a zároveň je Tým, na koho zákon ukazuje.

**Aplikácia**

`Ako zákon upriamuje našu pozornosť na Ježiša? Čo nám zákon odhaľuje o nás samých? Ako nás to smeruje na Ježiša?`

---

#### Dodatečné otázky k diskuzi

`Jak rozumíš tvrzení, že „ze zákona pochází poznání hříchu“?`

`Někteří lidé říkají, že když nebudou číst Bibli, nepoznají, co je to hřích a nebudou proto moci být odsouzeni. Co bys jim odpověděl?`

`Nový zákon zjevuje „Boží spravedlnost bez zákona“? Co to znamená?`

`Jak nám víra v Ježíše Krista pomáhá v našem boji s hříchem?`

`Jak rozumíš Pavlovým slovům, že „Kristus je konec zákona“?`

`EGW nahlíží na Desatero jako na „zaslíbení“. Co tím myslí?`

`Je pro tebe Desatero souborem příkazů a zákazů, nebo zaslíbením? Proč?`