---
title:  Na vrchu Sinaj
date:  17/08/2025
---

> <p></p>
> <sup>7</sup>Mojžiš šiel, zvolal starších ľudu a predniesol im všetko, čo mu Hospodin prikázal. <sup>8</sup>Všetok ľud spoločne odpovedal: „Splníme všetko, čo povedal Hospodin.“ Potom Mojžiš predniesol Hospodinovi odpoveď ľudu. (Mat 19,7.8)

**Osobné štúdium**

`Prečítaj si 2Moj 19,1–8. Čo im Boh sľúbil tu, na úpätí vrchu Sinaj?`

Boh viedol Izraelitov na vrch Sinaj (arabsky Džabal Músa), kde im čoskoro dal desať prikázaní (Desatoro). Je pravdepodobné, že práve na Sinaji (nadmorská výška 2 285 metrov) na Sinajskom polostrove sa Mojžiš niekoľkokrát stretol s Bohom (napríklad 2Moj 3,1; 19,2; 24,18) a po rokoch sa na tomto mieste uskutočnilo aj stretnutie Eliáša s Hospodinom (1Kráľ 19,8). Je to ten istý vrch, kde Boh povolal Mojžiša, aby vyviedol Izrael z Egypta (2Moj 3,1.10). V tej istej súvislosti Boh informoval Mojžiša, že Ho bude uctievať spolu s oslobodeným Izraelom práve na tomto mieste, čo malo byť pre Mojžiša znamením, že ich vedie Boh Abraháma, Izáka a Jákoba (2Moj 3,12).

Po dvoch mesiacoch putovania Izraeliti dorazili na Sinaj (2Moj 19,1), kde zostali asi jeden rok (porovnaj 2Moj 19,1 a 4Moj 10,11.12). Počas tohto obdobia bolo vydaných mnoho zákonov (2. Mojžišova 19–40; 3. Mojžišova 1–27 a 4. Mojžišova 1–10). Pobyt Izraela pod vrchom Sinaj je ústrednou časťou príbehu, ktorý sa nachádza v Tóre. Nachádzame tu základ toho, ako sa stali Božím vyvoleným ľudom, jediným národom, ktorý nemal byť ovládaný pohanstvom a modlárstvom.

Boh preberá iniciatívu a uzatvára zmluvu medzi sebou a Izraelom. Pod podmienkou poslušnosti ľudu a udržiavania vzťahu s Ním Boh sľubuje, že z nich urobí zvláštny poklad, kráľovstvo kňazov, svätý národ.

Byť svätým ľudom znamená byť oddaný Bohu a zjavovať Jeho charakter ostatným, najmä okolitým národom. Izraeliti boli tiež povolaní žiť ako kráľovstvo kňazov, ktorí budú spájať iných ľudí s Bohom, viesť ich k Nemu a učiť ich Jeho cestám a Jeho zákonom. Mali byť zvláštnym Božím pokladom. Hospodin chcel, aby sa Izrael stal Jeho prostredníkom, ktorý by osvetlil svet poznaním o Bohu a Jeho charaktere.

Táto zmluva bola zákonným ustanovením vzťahu medzi Bohom a Jeho ľudom. Všeobecná zmluva, ktorá sa v rôznych textoch mierne líši, znie: „Ja budem ich Bohom a oni budú mojím ľudom.“ (Pozri 2Moj 6,7; 3Moj 26,12; Jer 24,7; Jer 31,33; Heb 8,10; Zj 21,3.)

**Aplikácia**

`Uvažuj o tom, že si Božím „osobitým pokladom“! Aké mimoriadne privilégiá to zahŕňa? Aké špeciálne povinnosti z toho vyplývajú?`

---

#### Dodatečné otázky k diskuzi

`Co víme o hoře Sínaj?`

`Jaké události se v době SZ udály na hoře Sínaj?`

`Jak dlouho tábořil Izrael pod horou Sínaj? Proč tak dlouho?`

`Co všechno potřeboval Stvořitel naučit bývalé otroky?`

`Jak odpověděl „všechen lid“ na Boží nabídku? Myslíš, že to mysleli upřímně, nebo to bylo spíše ze strachu z Boží moci a slávy, kterou viděli?`

`Jak je to s tvými sliby Bohu? Jsou vždy upřímné? Proč?`

`Co si myslíš o slibech, které dáváme třeba ze strachu před trestem?`