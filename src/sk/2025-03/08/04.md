---
title:  Dar Desatora
date:  19/08/2025
---

> <p></p>
> <sup>1</sup>Boh hovoril všetky tieto slová: <sup>2</sup>„Ja som Hospodin, tvoj Boh, ktorý som ťa vyviedol z Egypta, z domu otrokov. <sup>3</sup>Nebudeš mať iných bohov okrem mňa! <sup>4</sup>Neurobíš si modlu ani nijakú podobu toho, čo je hore na nebi, dolu na zemi alebo vo vode pod zemou! <sup>5</sup>Nebudeš sa im klaňať ani im slúžiť, lebo ja som Hospodin, tvoj Boh, Boh žiarlivý, ktorý trestá viny otcov na synoch do tretieho i štvrtého pokolenia tých, čo ma nenávidia, <sup>6</sup>ale milosť preukazujem tisícom tých, čo ma milujú a zachovávajú moje prikázania. (2Moj 20,1–6)

**Osobné štúdium**

`Prečítaj si 2Moj 20,1–17. V čom spočíva podstata Desatora? Ako je zostavené?`

Všimnime si, že Desatoro sa nezačína príkazmi, ale milostivým konaním Boha voči svojmu ľudu (2Moj 20,2). Hospodin najprv prejavuje svoju milosť tým, že dáva Izraelu slobodu a spásu, a až potom zjavuje svoju vôľu. Desať prikázaní mali ľudia dodržiavať z lásky a vďačnosti za to, čo pre nich Boh urobil.

Kľúčovým Božím súhrnným slovom pre Desatoro je „láska“ (Rim 13,10). Najväčšie prikázanie je prikázanie lásky, ktoré sa prejavuje dvomi spôsobmi: láskou k Bohu (5Moj 6,5) a láskou k blížnemu (3Moj 19,18).

V prvých štyroch prikázaniach Desatoro vysvetľuje, čo znamená milovať Boha. V nasledujúcich šiestich prikázaniach zákon ukazuje, čo znamená milovať svojho blížneho. Desatoro sa začína uctievaním a vyvýšením Boha nadovšetko (vertikálna láska) a pokračuje prejavovaním rešpektu voči druhým (horizontálna láska):

(1)	Ctiť a uctievať Boha tým, že Mu dávame prvé a najdôležitejšie miesto v každej situácii nášho života (prvé prikázanie).

(2)	Ctiť a zachovávať jedinečné postavenie Boha a nenahrádzať Ho modlou v akejkoľvek forme a podobe, či už fyzickej, symbolickej alebo duchovnej. Naša najčistejšia náklonnosť náleží Hospodinovi (druhé prikázanie).

(3)	Mať v úcte Božie meno – Jeho povesť a charakter (tretie prikázanie).

(4)	Dodržiavať Jeho deň odpočinku a uctievania – sobotu (štvrté prikázanie).

(5)	Rešpektovať rodičov (piate prikázanie).

(6)	Rešpektovať život (šieste prikázanie).

(7)	Rešpektovať manželstvo (siedme prikázanie).

(8)	Rešpektovať majetok ľudí (ôsme prikázanie).

(9)	Rešpektovať povesť iných (deviate prikázanie).

(10)	Rešpektovať seba, aby žiadne sebecké túžby nenarušili náš charakter (desiate prikázanie).

Samotný Ježiš povedal: „Ak ma milujete, budete zachovávať moje prikázania.“ (Ján 14,15; pozri tiež 1Ján 4,20.21) Skutočná poslušnosť je teda vyjadrením lásky a vďačnosti voči Ježišovi. Táto láska je najsilnejšie vyjadrená v našom správaní a postoji k blížnym.

**Aplikácia**

`Desatoro nie je len zoznam pravidiel, ale aj odpoveďou na Božiu lásku a spasiteľnú milosť. Ako ti uvedomenie si skutočnosti, že Božie prikázania sú založené na láske a vďačnosti, pomáha pochopiť vnímanie otázky poslušnosti? Keď budeš uvažovať o princípoch Desatora, zamysli sa nad jednou oblasťou vo svojom živote, kde môžeš tento týždeň lepšie prejaviť lásku k Bohu alebo lásku k blížnemu. Aký praktický krok urobíš, aby si lepšie zosúladil svoj život s Božou vôľou?`

---

#### Dodatečné otázky k diskuzi

`Čím začíná Desatero? Proč?`

`Který vztah definují první čtyři „přikázání“?`

`Jaké vztahy definují „přikázaní“ na druhé desce Zákona?`

`Proč potřebujeme „zákon“ k popisu lásky? O čem to svědčí?`

`K čemu se Bůh v Desateru zavazuje?`

`Pro koho je tento zákon výhodnější? Proč nás nebo pro Hospodina? Proč?`