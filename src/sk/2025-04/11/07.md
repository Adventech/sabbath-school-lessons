---
title:  Podnety na zamyslenie
date:  12/12/2025
---

V knihe Na úsvite dejín si v kapitole „Konečne doma“ prečítajte záverečnú časť „Nedorozumenie“ (PP 517–520; NÚD 251–253).

„Ešte nikoho nevyviedla zo zlého postoja kritika a nenapravili ho výčitky. Mnohých však takýto prístup odvádza ešte ďalej od pravej cesty a zatvrdzuje ich srdcia proti usvedčovaniu z hriechu. Citlivé a trpezlivé konanie môže zachrániť každého chybujúceho. Kým Rúbenovci a Gádovci sa naozaj snažili podporovať pravé náboženstvo, ich konanie bolo chybne posúdené a prísne kritizované. Napriek tomu pokorne a trpezlivo načúvali obvineniam svojich bratov skôr, než sa začali obhajovať. Až potom vysvetlili svoje motívy a dokázali svoju nevinu. Tí, ktorí sú v práve, môžu zostať pokojní a ohľaduplní, aj keď sú krivo obvinení. Boh vie o všetkom, čo ľudia nesprávne chápu alebo falošne vysvetľujú. Preto môžeme svoj prípad bez rizika ponechať v jeho rukách. On obháji tých, ktorí mu dôverujú. Kristus sa tesne pred svojím ukrižovaním modlil, aby jeho učeníci boli jednotní, ako je on jedno s Otcom, aby svet uveril, že ho Boh poslal. Táto láskavá modlitba preniká storočiami až do našich dní. Hoci nemáme obetovať ani jedinú zásadu pravdy, má byť naším stálym cieľom dosiahnuť takúto jednotu. Kristus povedal: Neprosím len za nich, ale aj za tých, čo prostredníctvom ich slova uveria vo mňa, aby všetci jedno boli; ako Ty, Otče, si vo mne a ja som v Tebe. (Ján 17,20.21)“ (PP 519.520; NÚD 252.253)

**Námety na spoločné uvažovanie**

`Ako nám môže Pavlovo napomenutie „v pokore pokladajte iných za vyšších od seba“ (Fil 2,3) pomôcť, aby sme sa vyhli domýšľavosti v súvislosti s konaním našich spoluveriacich?`

`Prečo naše minulé zlyhania alebo chyby spôsobujú, že prehnane reagujeme na vzniknuté nedorozumenia? Ako sa môžeme vyhnúť takýmto sklonom?`

`Diskutujte o význame počúvania názorov iných. Ako môžete vo vašom zbore rozvíjať kultúru počúvania? (Porovnaj s Jak 1,19.)`

`Žijeme vo svete, v ktorom sa požiadavky nášho profesionálneho života, rodinných povinností, cirkevných záväzkov a iných úloh môžu zdať nesmierne veľké. Ako nám môže priniesť zodpovednosť a pokoj mysle také konanie, ako keby sme robili všetko pre Hospodina?`

Západ slnka: 15.46