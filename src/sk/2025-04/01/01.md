---
title:  Recept na úspech
date:  27/09/2025
---

### Texty na tento týždeň
5Moj 18,15–22; Jozua 1; Heb 6,17.18; Ef 6,10–18; Ž 1,1–3; Rim 3,31

**Úvodný text**
> Len buď silný a veľmi odvážny, aby si konal podľa zákona, ktorý ti prikázal môj služobník Mojžiš. Neodboč od neho ani napravo, ani naľavo, aby si si rozumne počínal vo všetkom, čo podnikneš. (Joz 1,7)

Benjamin Zander, dirigent a hudobný riaditeľ Bostonského filharmonického orchestra, dával verejné hodiny hudobného prednesu pre študentov z okolia Bostonu. Pri týchto hodinách si všimol obavy svojich žiakov z toho, akou známkou ohodnotí ich výkon. Aby sa uvoľnili a aby im pomohol naplno otvoriť ich potenciál, hneď na začiatku im oznámil, že každý z nich dostane známku „A“. Zander totiž vyznáva filozofiu „možností“. Známka podľa neho nemá vyjadrovať niečo, čo sme si zaslúžili za svoj výkon, ale rozhodnutie, ktoré sme urobili a podľa ktorého chceme žiť. Jedinou požiadavkou bolo, aby študenti počas prvých dvoch týždňov semestra napísali list, v ktorom vysvetlia, prečo si za svoj výkon zaslúžia najvyššiu známku. Tento list však mali datovať na koniec semestra, akoby písali spätne o svojej motivácii.

Kniha Jozua je o nových možnostiach. Mojžiš, ktorý bol štyridsať rokov ústrednou postavou izraelského národa, bol už minulosťou. Udalosti spojené s vyjdením z Egypta a putovaním po púšti, tragicky poznačené vzburou a tvrdohlavosťou národa, sa skončili. Nová generácia, ochotná poslúchať Boha, bola pripravená vstúpiť do zasľúbenej krajiny. Túto udalosť nevnímali ako niečo, čo si zaslúžia, ale ako možnosť, ktorú môžu svojím životom naplniť.

Poďme študovať, ako Boh otvoril novú kapitolu v živote Izraelitov a ako môže urobiť to isté aj v živote každého z nás.

**Osnova lekcie**

V prvej lekcii nášho štúdia knihy Jozua sa zameriame na zásadnú zmenu vo vedení izraelského národa po Mojžišovej smrti, keď vedenie preberá Jozua. Pozornosť budeme venovať hlavne tomu, že hoci Boh poveril Jozuu úlohou doviesť národ do zasľúbenej krajiny, úspech celého plánu závisel predovšetkým od Božej moci, Božieho vedenia a od vernosti Jeho zasľúbeniam.

- Joz 1,1–6: Nový vodca a Božie vedenie (nedeľa)
- Joz 1,2.6.11.16.17: Božie výzvy a ľudská poslušnosť (pondelok)
- Joz 1,4–6: Dediči Božích zasľúbení (utorok)
- Joz 1,7–9: Sila, odvaha a poslušnosť (streda)
- Joz 1,7: Biblický pohľad na úspech (štvrtok)

---

#### Dodatečné otázky k diskuzi

`Myslíš, že patříš mezi „úspěšné lidí“? Proč?`

`Co je v dnešní společnosti považováno za úspěch?`

`Jak se na „úspěch“ dívá Bible?`

`Jaké dvě vlastnosti připomíná Hospodin Jozuovi? Proč jsou tak důležité?`

`Jak bys definoval „rozhodnost“ a jak „udatnost“?`

`Jakou roli měl v jeho životě hrát vztah k „zákonu“?`

`Má zákon nějakou roli i v životě křesťana? Jakou?`