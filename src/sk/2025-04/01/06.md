---
title:  „Všetko, čo robí, darí sa mu“
date:  02/10/2025
---

> <p></p>
> Len buď silný a veľmi odvážny, aby si konal podľa zákona, ktorý ti prikázal môj služobník Mojžiš. Neodboč od neho ani napravo, ani naľavo, aby si si rozumne počínal vo všetkom, čo podnikneš. (Joz 1,7)

> <p></p>
> Hospodin, pred ktorého tvárou chodím, pošle s tebou svojho anjela, aby si mal na ceste úspech a priviedol si pre môjho syna ženu z môjho príbuzenstva, z domu môjho otca. (1Moj 24,40)

> <p></p>
> Hospodinovi sa zapáčilo zdrviť ho utrpením. Ak položí svoj život ako obetu za vinu, uvidí potomstvo, predĺži si život a skrze neho sa podarí Hospodinov zámer. (Iz 53,10)

> <p></p>
> Či azda vierou zbavujeme Zákon platnosti? Vôbec nie. Naopak, potvrdzujeme ho. (Rim 3,31)

**Osobné štúdium**

`Znova si prečítaj text Joz 1,7–9, tentokrát v kontexte veršov 1Moj 24,40; Iz 53,10 a Ž 1,1–3. Čo na základe týchto textov znamená, keď sa niekomu darí a je úspešný?`

Hebrejský výraz calach („dariť sa“; Joz 1,8) naznačuje uspokojivé uskutočnenie toho, čo bolo plánované, alebo stav priaznivých okolností.

Výraz sakal, „počínať si rozumne“ (Joz 1,8), možno preložiť aj ako „prosperovať“ alebo „byť úspešný“. Môže to však znamenať aj „byť obozretný“ alebo „robiť múdro“ (Roh.). Vyskytuje sa často v Jóbovi, Prísloviach a Žalmoch, kde je predstava úspechu úzko spätá s múdrym konaním, bázňou pred Hospodinom a poslušnosťou Jeho slovu.

Podľa tohto pohľadu nie je úspech nevyhnutne definovaný ako mate-riálna prosperita, hoci sa to nevylučuje. Úspech treba vnímať ako stav súladu s duchovnými hodnotami a princípmi, ktoré sú základom Božieho stvoreného sveta a ktoré sú vyjadrené v Jeho zákone.

Skutočne, dôvera v Božie zasľúbenia, najmä zasľúbenie spasenia len vierou a poslušnosťou Jeho zákonu, si navzájom neodporujú. Predstavujú dve strany tej istej mince.

`Čo hovorí verš Rim 3,31 o vzťahu medzi zákonom a vierou?`

Stavať vieru v zmierenie a obetnú smrť Ježiša pre nás proti poslušnosti Božiemu zákonu znamená vytvárať falošný a nebezpečný rozpor. Zákon a milosť sú vždy v súlade. Len povrchné chápanie úlohy zákona môže viesť k vnímaniu „zákona“ a „milosti“ ako protikladov.

Starozmluvní pisatelia mali veľkú úctu k zákonu a považovali ho za zdroj rozkoše (Ž 1,2; Ž 119,70.77.174). Správne rešpektovaný a používaný zákon povedie k hlbšiemu pochopeniu vlastnej hriešnosti (Rim 7,7) a potreby Kristovej spravodlivosti (Gal 3,24).

**Aplikácia**

`Verní nasledovníci Krista sa z Božej milosti usilujú dodržiavať Jeho zákon. Ako ti tvoja vlastná skúsenosť ukazuje, že potrebuješ Kristovu prikrývajúcu spravodlivosť?`

---

#### Dodatečné otázky k diskuzi

`Jak rozumíš Božímu slibu, že Jozua bude provázet „zdar“?`

`Co dnes běžní lidé považují za „zdar“?`

`Věříš, že slib o „zdaru“ platí i pro „sborové činovníky“? Proč?`

`Můžeš uvést příklad toho, jak „zdar“ provází tebe a tvou rodinu?`

`Jak bys malému dítěti vysvětlil, co je to ta prozíravost?`

`Co musíme splnit, abychom mohli „jednat prozíravě“?`

`Bůh tehdy spojoval prozíravost s plněním zákona. Platí to i dnes? Proč?`