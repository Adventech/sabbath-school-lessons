---
title:  Podnety na zamyslenie
date:  03/10/2025
---

V knihe Na úsvite dejín si prečítajte prvú časť kapitoly „V zasľúbenej krajine“ (PP 481.482; NÚD 231.232).

„Ježišove zasľúbenia a napomenutia platia pre mňa osobne. Boh tak miloval svet, že svojho jednorodeného Syna dal, aby som ja nezahynul, ale vierou v neho mal večný život. Skúsenosti zaznamenané v Božom slove majú byť mojimi skúsenosťami. Modlitba i zasľúbenie, príkaz i napomenutie sa týkajú mňa osobne. S Kristom som pribitý na kríž. Už nežijem ja, ale vo mne žije Kristus. V tele žijem vo viere v Božieho Syna, ktorý ma miluje, a vydal seba samého za mňa. (Gal 2,20) Ak človek vierou prijíma zásady pravdy a nimi aj žije, potom Božie slovo preniká srdce, formuje myslenie a napomáha rozvíjať povahu.“ (DA 390.391; CL 251).

„Neexistuje bod, ktorý by sa mal venovať vážnejšiemu, častejšiemu opakovaniu alebo pevnejšiemu ustáleniu v mysliach všetkých, ako nemožnosť padlého človeka, aby si niečo zaslúžil svojimi najlepšími dobrými skutkami. Spasenie je len prostredníctvom viery v Ježiša Krista.“ (FW 19)

**Námety na spoločné uvažovanie**

`Okolnosti a skúsenosti Jozuovho života sa v mnohom líšia od tých našich. Napriek tomu, aké duchovné princípy si môžeme odniesť z jeho života a ako ich môžeme aplikovať v našom každodennom chodení s Hospodinom? Prečo potrebujeme pri hľadaní podobností a inšpirácie vnímať historický kontext?`

`Zamerajte sa na vzťah medzi Božími zasľúbeniami a našou poslušnosťou voči Bohu. Ako sa navzájom dopĺňajú? V čom spočíva nebezpečenstvo prílišného zdôrazňovania jedného na úkor druhého? Prečo nie je dobré vyvyšovať zákon a upozaďovať milosť? A naopak, prečo by sme nemali pri zdôrazňovaní milosti zabúdať na význam zákona?`

`Ako by ste na základe lekcie z tohto týždňa charakterizovali biblický pohľad na „úspech“? Aké miesto má prosperita v kresťanskej definícii úspechu?`

`Čo asi prežíval Jozua, keď sa stal Mojžišovým následníkom? Aké povzbudzujúce zasľúbenie mu dal Boh (Joz 1,5)? Ako ho to mohlo povzbudiť v konaní zverených úloh?`

Západ slnka: 18.21