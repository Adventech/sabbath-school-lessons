---
title:  Dedičia zasľúbení
date:  30/09/2025
---

> <p></p>
> <sup>4</sup>Od púšte po Libanon a od Veľrieky, rieky Eufrat, celá krajina Chetitov až po Veľké more na západe slnka bude vaším územím. <sup>5</sup>Nikto neobstojí pred tebou, kým budeš žiť. Budem s tebou, ako som bol s Mojžišom. Nenechám ťa ani ťa neopustím. <sup>6</sup>Buď silný a odvážny, lebo ty rozdelíš tomuto ľudu do vlastníctva krajinu, ktorú som prísažne sľúbil dať ich otcom. (Joz 1,4–6)

**Osobné štúdium**

Vo veršoch Joz 1,2.3 Hospodin hovorí Jozuovi, že im dáva krajinu (v. 1). Zároveň však hovorí, že im už krajinu dal (v. 2). Čo to znamená?

Krajina bola darom od Hospodina, ktorý je skutočným Vlastníkom celej zeme. V Joz 1,2.3 sú použité dve rôzne formy slovesa „dať“, ktoré zrkadlia dva významné aspekty dedenia zeme. Prvá forma vyjadruje proces dávania pôdy. Izrael obýval iba zajordánske územia. Väčšinu zasľúbenej krajiny bolo treba ešte obsadiť.

V Joz 1,3 je sloveso „dať“ použité v minulom čase, čo vyvoláva dojem, že krajina im už bola daná. Takýto opis Božieho konania sa zvykne nazývať „prorocké perfektum“. Čo teda Boh sľubuje vo svojom Slove v súvislosti s budúcnosťou, je nespochybniteľnou skutočnosťou, ktorú môžeme vnímať ako súčasnú realitu.

Zámená v treťom verši sú v množnom čísle („vám“, „vaša“), takže zasľúbenie nie je dané len Jozuovi, ale celému ľudu Izraela. Odkaz na zasľúbenie dané Mojžišovi vyjadruje kontinuitu Božieho konania.

V prvej kapitole sa opakovane objavuje hebrejské slovo kol („všetci“, „každý“). Všadeprítomný výskyt tohto slova vyjadruje morálnu jednotu a integritu, ktorá je rozhodujúca pre dosiahnutie cieľa, ktorým bol Jozua poverený. Medzi Bohom, Jozuom a ľudom Izraela musí existovať dokonalé spojenie. Len tak je možné úspešné obsadenie a získanie zasľúbenej krajiny.

`Prečítaj si texty Joz 1,4–6 a Heb 6,17.18. V tejto chvíli bola zasľúbená krajina presne tým – zasľúbením. Boh to však nazýva dedičstvom. Čo znamená, že sme dedičmi Božích zasľúbení?`

Na Božích zasľúbeniach nie je nič magické. Nemajú v sebe silu zabezpečiť svoje vlastné naplnenie. Záruka, že sa splnia, spočíva v prítomnosti Boha, ktorý hovorí: „Budem s tebou.“ (Joz 1,5) A naozaj, Hospodinova prítomnosť bola pre prežitie Izraelitov rozhodujúca. Bez nej by boli len jedným z mnohých národov, bez zvláštneho povolania, mimoriadnej identity alebo jedinečného poslania (2Moj 33,12–16). Prítomnosť Hospodina bola všetko, čo Jozua potreboval, aby uspel.

Dnes je to úplne rovnako. Aj preto sa môžeme pridŕžať Ježišovho zasľúbenia v Mat 28,20.

**Aplikácia**

`Božie zasľúbenia sú také isté, ako keby sa už naplnili. Zároveň si však vyžadujú našu vernú odpoveď. Akú „zasľúbenú krajinu“ v tvojom živote už Boh vyhlásil za tvoju, ale ty ešte musíš vykročiť vpred vo viere, aby si si ju privlastnil? Ako ti Jeho prítomnosť dáva odvahu vykročiť vpred už dnes?`

---

#### Dodatečné otázky k diskuzi

`Jaký slib dostal Jozue od Hospodina na začátku svého „vůdcovství“?`

`Co pro Jozua tento slib znamenal?`

`Dává Bůh podobný slib i těm, kdo dnes stojí v čele sboru či církve? Jaký?`

`Proč je třeba, abychom měli jistotu „Božího povolání“?`

`Bůh předem oznamuje „hranice země“. Proč to dělá?`

`Potřebujeme i my vytýčit nějaké hranice? Pokud ano, jaké?`

`Bůh jim dává zemi „v dědictví“. Jak tomu rozumíš?`