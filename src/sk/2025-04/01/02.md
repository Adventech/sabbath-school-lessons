---
title:  Nový Mojžiš
date:  28/09/2025
---

> <p></p>
> <sup>1</sup>Po smrti Hospodinovho služobníka Mojžiša oslovil Hospodin Mojžišovho pomocníka Jozuu, syna Núna: <sup>2</sup>„Môj služobník Mojžiš zomrel. Vstaň teda, prejdi cez Jordán, ty i všetok tento ľud, do krajiny, ktorú dávam Izraelitom. <sup>3</sup>Dal som vám všetko, na čo stúpi vaša noha, ako som to povedal Mojžišovi. <sup>4</sup>Od púšte po Libanon a od Veľrieky, rieky Eufrat, celá krajina Chetitov až po Veľké more na západe slnka bude vaším územím. <sup>5</sup>Nikto neobstojí pred tebou, kým budeš žiť. Budem s tebou, ako som bol s Mojžišom. Nenechám ťa ani ťa neopustím. <sup>6</sup>Buď silný a odvážny, lebo ty rozdelíš tomuto ľudu do vlastníctva krajinu, ktorú som prísažne sľúbil dať ich otcom.“ (Joz 1,1–6)

**Osobné štúdium**

`Prečítaj si texty 5Moj 18,15–22 a Joz 1,1–9. Prečo je dôležité, že kniha Jozua sa začína opakovaním zasľúbenia súvisiaceho s tým, čo sa stane po Mojžišovej smrti?`

Hoci Mojžiš zomrel a Boh ustanovil za nového vodcu Jozuu, medzi týmito postavami existujú výrazné paralely. Obom Boh povedal, že povedú svoj ľud do krajiny zasľúbenej ich otcom. Hospodin Jozuovi zdôraznil: „Dal som vám všetko, na čo stúpi vaša noha, ako som to povedal Mojžišovi.“ (Joz 1,3) Jozua dokončí dielo, ktoré pôvodne dostal za úlohu Mojžiš. Bol to skutočne nový Mojžiš.

`Prečítaj si texty 2Moj 33,11; 4Moj 14,6.30.38; 4Moj 27,18; 4Moj 32,12; 5Moj 1,38; 5Moj 31,23 a 5Moj 34,9. Čo sa z nich dozvedáme o osobe Jozuu?`

V situácii opísanej v 5Moj 18,15 je zasľúbenie, že Boh „vzbudí“ proroka podobného Mojžišovi len možnosťou, nie realitou. Úvodné slová knihy Jozua pripomínajú čitateľovi toto zasľúbenie a zároveň vytvárajú očakávanie, že sa naplní.

Hoci je Mojžiš mŕtvy, je ústrednou postavou prvej kapitoly knihy Jozua. Jeho meno sa v nej spomína desaťkrát, kým Jozuovo len štyrikrát. Mojžiš je nazvaný ako „Hospodinov služobník“, ale Jozua je označený len ako „Mojžišov pomocník“ (Joz 1,1). Bude to trvať dlho – v podstate celý život vernej služby a poslušnosti –, kým aj Jozua dostane rovnaký titul „služobník Hospodina“ (Joz 24,29).

Aj keď prvá kapitola knihy Jozua zaznamenáva prechod medzi dvomi veľkými vodcami Izraela, najdôležitejšou postavou je samotný Hospodin, ktorého slová knihu otvárajú a ktorého vedenie v nej dominuje. Neexistujú žiadne pochybnosti o tom, kto je skutočným vodcom Izraela.

**Aplikácia**

`Počas vekov Boh povolával mužov a ženy, aby viedli jeho ľud. Prečo je dôležité pamätať si, kto je skutočným – hoci neviditeľným a často skrytým – vodcom cirkvi?`

---

#### Dodatečné otázky k diskuzi

`Chtěl bys být v roli Jozua, když měl nastoupit na místo Mojžíše? Proč?`

`Jaký slib dal Hospodin Jozuovi?`

`Můžeme s něčím podobným počítat, když přijímáme nějakou služebnost ve sboru nebo v církvi? Proč?`

`Proč lidé nové vůdce tak rádi srovnávají s těmi předchozími?`

`V čem tkví nebezpečí srovnávání?`

`Ve kterých oblastech můžeme vnímat podobnost Mojžíše a Jozua?`

`Jaký základní úkol dostal Jozue od Stvořitele?`

`Kdo byl ve skutečnosti vůdcem národa?`