---
title:  Podnety na zamyslenie
date:  26/12/2025
---

V knihe Na úsvite dejín si prečítajte druhú časť kapitoly „Józuove posledné slová“ (PP 522–524; NÚD 255.256).

„Medzi zástupmi, ktoré vyšli z Egypta, bolo mnoho takých, ktorí uctievali modly; a sila zvyku je taká, že tento zvyk do určitej miery tajne pokračoval aj po osídlení v Kanaáne. Jozua cítil toto zlo medzi Izraelitmi a jasne vnímal nebezpečenstvá, ktoré z toho vyplynú. ... Zatiaľ čo časť hebrejského zástupu bola skutočne duchovná, mnohí boli len formalisti; ich služba sa nevyznačovala horlivosťou ani serióznosťou. Niektorí boli srdcom modloslužobníci, no hanbili sa to priznať.“ (ST 19. 5. 1881)

„Táto slávnostná zmluva bola zaznamenaná v knihe zákona, aby bola posvätne zachovaná. Jozua potom postavil veľký kameň pod dub, ktorý bol pri svätyni Hospodinovej. A Jozua povedal všetkému ľudu: Hľa, tento kameň bude svedkom proti nám, lebo počul všetky reči, ktoré nám povedal Hospodin, a bude svedkom proti vám, aby ste nezapreli svojho Boha. Jozua jasne vyhlasuje, že jeho pokyny a varovania pre ľudí neboli jeho vlastné slová, ale slová Božie, aby pre nasledujúce generácie svedčil o udalosti, na pamiatku ktorej bol postavený, a bol by svedkom proti ľudu, ak by sa niekedy opäť zvrhol v modlárstvo.“ (ST 26. 5. 1881)

**Námety na spoločné uvažovanie**

`Diskutujte o význame výrazu: „on [Hospodin] je svätý Boh, žiarlivý Boh, ktorý vám neodpustí priestupky a hriechy“ (Joz 24,19). V akom zmysle je Boh žiarlivým Bohom?`

`Ako je naša láska k Bohu spojená so slobodou voľby, ktorú nám dáva? Mohli by sme skutočne milovať, keby sme nemali ozajstnú slobodu? Dá sa pravá láska niekedy vynútiť? Ak nie, prečo?`

`Aké sú praktické spôsoby, ktorými môžu dnešní predstavitelia cirkvi odovzdať pochodeň ďalšej generácii?`

`Zamyslite sa nad životom Jozuu a nad skutočnosťou, že Izraeliti počas celého jeho života slúžili Hospodinovi. Aký záver by ste chceli, aby si ľudia urobili o vašom živote?`

Západ slnka: 15.50