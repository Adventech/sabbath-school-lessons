---
title:  Podnety na zamyslenie
date:  07/11/2025
---

V knihe Na úsvite dejín si prečítajte poslednú časť kapitoly „Pád Jericha“ (PP 493–498; NÚD 237–239).

„Achánov príbeh je pre nás poučením o veľkosti tohto hriechu a jeho hrozných dôsledkoch. Achán pestoval nenásytnú túžbu po zisku tak dlho, až sa stala jeho zvykom, ktorý ho spútaval takými pevnými okovami, že ich nebolo možné prelomiť. ... „Achán videl porazené a zúfalé izraelské vojsko vracajúce sa z mesta Aj. Napriek tomu nepredstúpil a nevyznal svoj hriech. Videl Józuu a starších v nevýslovnom zármutku ležať na zemi. Stále však mlčal. Počul verejné oznámenie, že bol spáchaný ťažký zločin, a dokonca vedel, o aký konkrétny hriech ide. Zostal však ticho. Jeho vnútro sa chvelo hrôzou, keď počul, ako bol označený jeho kmeň, jeho rodina a jeho domácnosť. Napriek tomu svoje prestúpenie nevyznal, až kým na neho neukázal Boží prst. Keď už nemohol svoj hriech ďalej skrývať, povedal pravdu. Je obrovský rozdiel medzi pripustením skutočnosti po tom, čo bola odhalená, a vyznaním hriechov, o ktorých vieme len my a Boh. Achánovo vyznanie slúžilo iba na to, aby sa ukázalo, že bol potrestaný spravodlivo. Nebolo v ňom ani stopy po úprimnom pokání, žiadna ľútosť alebo zmena postoja, žiadne odmietnutie zla.“ (PP 496–498; NÚD 238.239)

**Námety na spoločné uvažovanie**

`Diskutujte o dôsledkoch desiateho prikázania (2Moj 20,17) vo svete, ktorému dominujú reklamy a konzum. Ako môžeme prakticky rozlíšiť medzi túžbou a potrebou? Prečo je dôležité správne pochopiť tento rozdiel?`

`Prečítajte si Danielovu modlitbu v Dan 9,4–19. Prečo je dôležité, že Daniel pri vyznávaní hriechov Izraela opakovane hovorí: „my“ sme urobili všetky tieto zlé veci, aj keď nemáme žiadne záznamy o tom, že by sa samotný Daniel podieľal na konaní, ktoré Izraelitov priviedlo do zajatia?`

`Zamyslite sa nad otázkou na konci časti na štvrtok. Prečo bola poslušnosť Izraelitov voči všetkým „zákonom a súdom“ taká dôležitá pre ich svedectvo? Ako sa rovnaký princíp vzťahuje na našu cirkev dnes? V čom by bolo naše svedectvo účinnejšie, keby sme skutočne nasledovali všetko, čo nám Boh dal?`

Západ slnka: 16.16

---

#### Dodatečné otázky k diskuzi

`Narazil jsi během svého studia této lekce na něco překvapivého? Co to bylo?`

`Co na Akánově hříchu považuješ za nejhorší?`

`Můžeme lidem v našem okolí pomoci změnit „Dolinu zkázy“ na „Bránu naděje“? Jak?`

`Zkus vybrat nejdůležitější myšlenku z dnešní diskuze. Prozraď nám, proč jsi z toho množství toho, co tu zaznělo, vybral právě tuto myšlenku.`