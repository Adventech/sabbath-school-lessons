---
title:  Osudné rozhodnutie
date:  04/11/2025
---

> <p></p>
> <sup>19</sup>Jozua povedal Achánovi: „Syn môj, vzdaj česť Hospodinovi, Bohu Izraela. Vzdaj mu chválu a povedz mi, čo si urobil. Nič predo mnou nezatajuj!“ <sup>20</sup>Achán odpovedal Jozuovi: „Naozaj. Ja som sa prehrešil proti Hospodinovi, Bohu Izraela. Toto som urobil: <sup>21</sup>Videl som medzi korisťou pekný šinársky plášť, dvesto šeklov striebra a jeden zlatý prút vážiaci päťdesiat šeklov. Zatúžil som po tom a vzal som si to. Je to skryté v zemi pod mojím stanom a striebro je naspodku.“ (Joz 7,19–21)

**Osobné štúdium**

`Čo žiada Jozua od Achána v úvodnom texte (Joz 7,19–21)? Aký význam má takáto žiadosť? Ako rozumieš Achánovmu vyznaniu?`

Jozua vyzval Achána, aby urobil dve veci: (1) aby vzdal Bohu česť a slávu a (2) aby priznal, čo urobil, bez zatajovania vyznal, čo urobil. Môžeme to vnímať aj tak, že Achán mal vzdať slávu Bohu priznaním toho, čo urobil. Je tu použitý výraz (toda), ktorý sa môže vzťahovať na vzdávanie vďaky (Ž 26,7; Iz 51,3; Jer 17,26), ale aj na vyznanie hriechu (Ezd 10,11).

Žiaľ, biblický text nenaznačuje, že by Achán prejavil nejaké známky skutočného pokánia. Až do konca dúfal, že zostane skrytý. Jeho vzdorovitý postoj ho kvalifikoval na úmyselného hriešnika, pre ktorého podľa Mojžišovho zákona neexistovalo žiadne zmierenie (porovnaj s 4Moj 15,27–31).

Achánove slová v Joz 7,21 pripomínajú pád Adama a Evy. Eva videla (ra’ah), že strom je lákavý (Roh. „je žiadosťou“, chamad) a nakoniec vzala (lakach) z jeho ovocia (1Moj 3,6). Vo svojom priznaní Achán vyjadruje, že medzi korisťou videl (ra’ah) „pekný šinársky plášť, dvesto šeklov striebra a zlatý prút vážiaci päťdesiat šeklov“. Zatúžil (Roh. „zažiadalo sa mi“, chamad) po týchto veciach a vzal si ich (lakach). Rovnako ako v prípade Adama a Evy, aj Achánovo rozhodnutie odhaľuje, že hriech žiadostivosti je hriechom nevery. Podozrieva Boha, že nechce pre svoje stvorenstvo to najlepšie a že pred ním skrýva niektoré mimoriadne rozkoše, ktoré patria len do sféry božstva.

Okrem narážky na prvotný ľudský pád text zdôrazňuje ostrý kontrast medzi postojmi Ráchab (porovnaj s Joz 2,1–13) a postojom Achána. Kým Ráchab vyviedla vyzvedačov na strechu a ukryla ich pred vojakmi, Achán vzal zakázané veci a skryl ich pred Jozuom. Ráchab prejavila láskavosť izraelským vyzvedačom a pomohla im zabezpečiť víťazstvo, ale Achán svojou chamtivosťou priniesol Izraelitom ťažkosti a porážku. Ráchab uzavrela zmluvu s Izraelitmi, Achán porušil zmluvu s Jahvem. A kým Ráchab zachránila seba a svoju rodinu, vďaka čomu sa z nich stali vážení občania Izraela, Achán odsúdil seba a svoju rodinu na smrť a stal sa príkladom hanby.

**Aplikácia**

`Premýšľaj o hriechu žiadostivosti. Ako sa môžeme vyhnúť tomu, aby sme jej podľahli, bez ohľadu na to, koľko toho máme alebo nemáme? (Porovnaj s Luk 12,15.)`

---

#### Dodatečné otázky k diskuzi

`Proč měl Akán „přiznat“ slávu Hospodina a „doznat“, co učinil?`

`Co bylo příčinou Akánova hříchu?`

`Jak bys popsal, co je to žádostivost?`

`Kde se s ní v Bibli setkáváme poprvé?`

`Proč je v Desateru „nepožádáš“?`

`Kdy se naše touha stává hříšnou?`

`Jaká máš se žádostivostí vlastní zkušenosti?`

`Existuje nějaká ochrana před žádostivostí?`