---
title:  Brána nádeje
date:  05/11/2025
---

> <p></p>
> <sup>22</sup>Jozua rozkázal poslom, aby sa ponáhľali do stanu. Naozaj to bolo skryté v jeho stane a striebro bolo naspodku. <sup>23</sup>Vzali to teda zo stanu, doniesli Jozuovi a všetkým Izraelitom a vysypali to pred Hospodinom. <sup>24</sup>Nato Jozua s celým Izraelom chytil Achána, syna Zeracha, i striebro, plášť a zlatý prút, ako aj jeho synov, dcéry, dobytok, osly a ovce, stan a všetko, čo mal, a vyviedli ich do údolia Achór. (Joz 7,22–24)

> <p></p>
> Tam jej dám vinice a údolie Achór ako bránu nádeje a odtiaľ mi odpovie ako v dňoch svojej mladosti, ako vtedy, keď vychádzala z Egypta. (Oz 2,17)

**Osobné štúdium**

`Čo nám príbeh zaznamenaný v Joz 8,1–29 hovorí o tom, ako Boh dokáže premeniť naše najväčšie zlyhania na nové príležitosti?`

Hospodinova stratégia premieňa počiatočnú porážku Izraela na taktickú výhodu, čím sa z údolia Achór (hebr. achor znamená „trápenie“ alebo „ťažkosť“) stáva „brána nádeje“ (porovnaj s Oz 2,17). Po prvom víťazstve nad Izraelitmi nadobudli občania Aja príliš vysoké sebavedomie, a tak zopakujú svoju stratégiu v útoku na Izraelitov, ktorí predstierajú ústup a porážku. Keď sa obyvatelia Aja nechali vylákať zo svojej pevnosti, tridsaťtisíc Izraelitov, ktorí sa nachádzali neďaleko mesta (Joz 8,4), dobylo prázdne mesto tak, že ho podpálili. Text ďalej objasňuje (Joz 8,7), že víťazstvo nepriniesla premyslená stratégia, ale že sám Hospodin priniesol víťazstvo a odovzdal mesto Aj do rúk Izraelitov. A hoci sa táto kapitola sústreďuje predovšetkým na opis jednotlivých vojenských aspektov udalosti, text nezabúda zdôrazniť to najdôležitejšie: víťazstvo je darom Hospodina.

Rozhodujúci moment bitky nastáva, keď muži opustia mesto Aj a začnú prenasledovať Izraelitov. Práve vtedy Hospodin prehovorí v tejto kapitole druhýkrát (Joz 8,18; prvýkrát hovoril, keď oznamoval Izraelitom pripravenú stratégiu v Joz 8,1.2), čím signalizuje, že na celý boj dohliada. A kým doteraz nebolo jasné, ako sa celá bitka skončí, od tejto chvíle je jasné, že armáda Izraelitov zvíťazí.

Zbraňou v ruke Jozuu bol skôr kosák (alebo krátka šabľa), než kopija alebo oštep. Za čias Jozuu sa už zrejme nepoužíval ako skutočná zbraň, ale stal sa symbolom zvrchovanosti a nezávislosti. A okrem toho, že dal signál na útok, vyjadril aj Božiu zvrchovanosť pri porážke mesta Aj. Jozua držal svoju zbraň vo vystretej ruke, až kým Izraeliti nedosiahli úplné víťazstvo (Joz 8,26). To ukazuje, že Jozua naplno prevzal vodcovskú úlohu, ktorá spočívala na Mojžišovi pri prechode cez Červené more (2Moj 14,16) a vo vojne proti Amalekitom (2Moj 17,11–13), kde bojoval aj Jozua.

Tentoraz sa síce neudial žiadny zázračný viditeľný Boží zásah, no víťazstvo nad Ajom nie je o nič menej prejavom Božej moci ako víťazstvo nad Egypťanmi v prvej generácii alebo pri nedávnom víťazstve nad Jerichom. Kľúčom k úspechu je Jozuova viera v Hospodinovo slovo a jeho neochvejná poslušnosť voči Nemu. Princíp videný v tomto príbehu zostáva platný pre Boží ľud aj dnes, bez ohľadu na to, kde žije a akým výzvam čelí.

**Aplikácia**

`Niektoré naše zlyhania v nás zanechávajú pocity znechutenia alebo porážky. Akým spôsobom ťa môže Boh pozývať, že premení „údolie súženia“ na „bránu nádeje“? Aké kroky viery a poslušnosti môžeš urobiť práve dnes, aby si nasledoval Božie vedenie – aj keď ešte nevidíš výsledok?`

---

#### Dodatečné otázky k diskuzi

`Mohl se Akán zachránit? Do které chvíle?`

`Jaký trest postihl Akána? Jak se s Akóru stala „Dolina zkázy“?`

`Spolu s Akánem byla „popravena“ i jeho rodina. Co si o tom myslíš?`

`Kde skončilo zlato, stříbro i plášť, objekt Akánovi „žádostivosti“?`

`Co nám tento příběh prozrazuje o zrůdnosti hříchu?`

`Proč mají naše hříchy na naše děti tak velký a zhoubný vliv?`

`Jak se z „Doliny zkázy“ stala „Brána naděje“?`