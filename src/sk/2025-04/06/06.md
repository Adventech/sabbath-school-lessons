---
title:  Svedok Božej moci
date:  06/11/2025
---

> <p></p>
> <sup>6</sup>Jozua si však roztrhol rúcho a padol tvárou na zem pred Hospodinovou archou. Ležal až do večera spolu so staršími Izraela a sypali si prach na hlavu. <sup>7</sup>Jozua povedal: „Ach, Pane, Hospodin, prečo si previedol tento ľud cez Jordán? Či preto, aby si nás vydal do rúk Amorejčanom, aby nás vyhubili? Radšej sme mohli zostať za Jordánom! <sup>8</sup>Prosím ťa, Pane, čo mám na to povedať, že Izrael zutekal pred svojimi nepriateľmi? <sup>9</sup>Keď sa to dopočujú Kanaánčania a ostatní obyvatelia krajiny, obkľúčia nás a vyhladia naše meno zo zeme. Čo urobíš pre svoje veľké meno?“ (Joz 7,6–9)

**Osobné štúdium**

V piatej lekcii sme si ukázali, že Boh dal pohanským národom príležitosť, aby o Ňom vedeli a odvrátili sa od svojich zlých ciest. Oni však odmietli a nakoniec čelili Božiemu súdu.

`Úvodný text (Joz 7,6–9) sa zaoberá Jozuovou počiatočnou reakciou na nešťastie, ktoré ich postihlo. Zameraj sa najmä na verš Joz 7,9. Aký dôležitý teologický princíp sa nachádza v tomto texte?`

Najprv Jozua znie ako Izraeliti uprostred ťažkostí po odchode z Egypta, keď hovoria: „Radšej sme mohli pomrieť Hospodinovou rukou v Egypte, keď sme sedávali pri hrncoch mäsa a najedli sme sa chleba do sýtosti. Vy ste nás však vyviedli na púšť, aby ste celé toto zhromaždenie vyhubili hladom.“ (2Moj 16,3)

Jozua tu hovorí: „Ach, Pane, Hospodin, prečo si previedol tento ľud cez Jordán? Či preto, aby si nás vydal do rúk Amorejčanom, aby nás vyhubili? Radšej sme mohli zostať za Jordánom!“ (Joz 7,7)

Čoskoro však prejaví svoje veľké znepokojenie nad škodami, ktoré táto porážka spôsobí menu a povesti Boha. „Keď sa to dopočujú Kanaánčania a ostatní obyvatelia krajiny, obkľúčia nás a vyhladia naše meno zo zeme. Čo urobíš pre svoje veľké meno?“ (Joz 7,9)

To odhaľuje zásadu, ktorá bola ústrednou témou Božích zámerov s Izraelom. Hospodin chcel, aby pohanské národy okolo nich videli, aké veľké veci Boh vykoná pre svoj poslušný ľud. Aj oni sa tak mohli, podobne ako Ráchab, dozvedieť o Bohu Izraela prostredníctvom mocných výbojov Jeho ľudu. Na druhej strane, ak by veci dopadli zle, ako sa to stalo tu, národy by považovali Boha Izraela za slabého a neschopného (pozri 4Moj 14,16; 5Moj 9,28), čo by mohlo povzbudiť odpor Kanaánčanov.

Aj keď v uvedených príbehoch vidíme to, ako Hebreji postupne obsadzujú zasľúbenú krajinu, v skutočnosti išlo predovšetkým o to, aby bol oslávený Boh, ktorý bol jedinou nádejou nielen pre Izraelitov, ale aj pre pohanov.

**Aplikácia**

`Prečítaj si text 5Moj 4,5–9. V čom môžeme vidieť paralelu medzi Izraelom a jeho svedectvom svetu a naším svedectvom ako adventistov siedmeho dňa dnes?`

---

#### Dodatečné otázky k diskuzi

`Jak Jozue zareagoval na porážku, kterou utrpěli u města Aj?`

`Co mu nakonec nejvíce vadilo na této porážce?`

`Jaké škody mohla tato porážka způsobit Izraeli?`

`Jaký byl podle autora lekce ústřední bod Božích záměrů s Izraelem?`

`Myslíš, že má Bůh stejný záměr i s námi? Proč?`

`Můžeme Bohu zkomplikovat jeho snahu o spasení našich blízkých, sousedů nebo spolupracovníků? Jak?`