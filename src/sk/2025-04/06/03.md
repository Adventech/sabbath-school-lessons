---
title:  Achánov hriech
date:  03/11/2025
---

> <p></p>
> <sup>16</sup>Jozua vstal včasráno a kázal Izraelu nastúpiť podľa kmeňov a lósom bol označený Júdov kmeň. <sup>17</sup>Potom kázal nastúpiť rodom Júdu a lós označil rod Zeracha. Potom kázal nastúpiť mužom z rodu Zeracha a lós označil Zabdiho. <sup>18</sup>Kázal teda nastúpiť mužom z jeho rodiny a lós označil Achána, syna Karmiho, syna Zabdiho, syna Zeracha z Júdovho kmeňa. <sup>19</sup>Jozua povedal Achánovi: „Syn môj, vzdaj česť Hospodinovi, Bohu Izraela. Vzdaj mu chválu a povedz mi, čo si urobil. Nič predo mnou nezatajuj!“ (Joz 7,16–19)

**Osobné štúdium**

`Čo sa z úvodného textu (Joz 7,16–19) dozvedáme o Bohu a o Achánovi?`

Namiesto odhalenia identity previnilca Boh použije spôsob, ktorý postupne odhalí Jeho spravodlivosť a milosť. Po vysvetlení dôvodu porážky Izraela a výzve na posvätenie ľudu (Joz 7,13–15) necháva určitý čas medzi oznámením spôsobu hľadania vinníka a samotným začiatkom procedúry. To dáva Achánovi čas na premýšľanie, pokánie a vyznanie svojho hriechu. Podobne aj členovia jeho rodiny (ak by vedeli, čo sa stalo) mali možnosť rozhodnúť sa, či sa chcú zapojiť do zakrývania hriechu alebo odmietnuť byť spolupáchateľmi. Spomeňme napríklad synov Koracha, ktorí sa vyhli zničeniu tým, že odmietli stáť na strane svojho otca (porovnaj s 4Moj 16,23–33; 26,11).

Riešenie zložitej a nepríjemnej situácie sleduje opačný smer, akým zlo vstúpilo do Izraela a sužovalo ho. Vina celého spoločenstva sa postupne zužuje zo všetkých Izraelitov na jeden kmeň, z kmeňa na rod, z rodu na rodinu a z rodiny ku konkrétnemu jednotlivcovi. Vyšetrovací proces nielenže odhalil páchateľa, ale priniesol aj očistenie nevinných. Toto bol veľmi dôležitý aspekt starostlivého súdneho konania, v ktorom samotný Boh vystupuje ako svedok neviditeľných Achánových činov.

Čitateľ môže cítiť napätie, ako sa Boží pohľad postupne zameriava na Achána. Tento človek však vzdorovito mlčí a dúfa, že zostane neodhalený. Ale pred prenikavými očami Hospodina nezostane nič skryté (Ž 139,1–16; 2Kron 16,9). Boh vie, čo sa ukrýva v srdci každého človeka (1Sam 16,7; Jer 17,10; Prísl 5,21).

Je dôležité všimnúť si, ako Jozua oslovuje Achána – „Syn môj“ (Joz 7,19). Tento výraz ukazuje nielen vek a vodcovskú úlohu Jozuu, ale odhaľuje aj ducha, v ktorom tento veľký bojovník pristupoval k spravodlivosti. Jeho srdce bolo plné súcitu s Achánom, aj keď bol povolaný vykonať nad páchateľom bolestivý rozsudok. Svojím postojom Jozua opäť predznamenal citlivosť, láskavosť a lásku Toho, ktorý „Nikdy nebol bezohľadný, zbytočne prísny, nikdy nezraňoval citlivých ľudí. ... Neohrozene karhal pokrytectvo, neveru a neprávosť. Robil to však s bolesťou v srdci.“ (DA 353; CL 228)

**Aplikácia**

`Ako ovplyvňuje tvoj život poznanie, že Boh vie o všetkom našom konaní a pozná dokonca aj naše skryté skutky?`

---

#### Dodatečné otázky k diskuzi

`Jaký příkaz dostali Izraelci ohledně „válečné kořisti“ v Jerichu?`

`Proč všechno cenné v Jerichu připadlo Hospodinu? Měl na to právo?`

`Jak rozumíš termínu „klaté“? Má i dnes nějaký význam?`

`Hospodin volí zdlouhavou metodu k odhalení viníka. Proč ho neurčil přímo?`

`Co prožívali Izraelci, když se „losoval“ viník?`

`Jaké pocity při tom losování musel mít Akán? Proč se nepřiznal dříve?`