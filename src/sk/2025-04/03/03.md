---
title:  Živý Boh zázrakov
date:  13/10/2025
---

> <p></p>
> <sup>9</sup>Potom Jozua povedal Izraelitom: „Pristúpte a vypočujte slová Hospodina, vášho Boha.“ <sup>10</sup>Jozua ďalej povedal: „Podľa toho poznáme, že je uprostred nás živý Boh a istotne vyženie pred vami Kanaánčanov, Chetitov, Chivvijov, Perizzejcov, Girgašejov, Amorejčanov aj Jebúsejov. <sup>11</sup>Pozrite, archa zmluvy Pána celej zeme prechádza pred vami cez Jordán. <sup>12</sup>Teraz si vyberte dvanásť mužov z kmeňov Izraela, po jednom z každého kmeňa. <sup>13</sup>Keď sa v jordánskej vode zastavia kňazi, ktorí nesú archu Pána, Hospodina celej zeme, voda Jordánu sa rozdelí a voda tečúca zhora sa postaví ako hrádza.“ (Joz 3,9–13)

**Osobné štúdium**

`Prečítaj si text Joz 3,6–17. Čo sa zo správy o zázračnom prechode cez Jordán dozvedáme o povahe Boha, ktorému slúžime?`

Prechod cez rieku Jordán je opísaný v Joz 3,5 hebrejským slovom niflaot („predivné skutky“; Roh.: „divy“), ktoré sa zvyčajne vzťahuje na mocné, nadprirodzené Božie činy, vyjadrujúce Jeho jedinečnosť (Ž 72,18; Ž 86,10). Keď neskôr Izraeliti spomínali na tieto skutky, chválili Hospodina (Ž 9,2) a ohlasovali Ho medzi národmi (Ž 96,3). Egyptské rany (2Moj 3,20; Mich 7,15), prechod cez Červené more, ako aj Božie vedenie na púšti (Ž 78,12–16) boli opísané ako takéto „predivné“ zázraky.

Pisatelia Biblie vydávali svedectvo o tom, že Boh, ktorý stvoril svet, nebol nikdy obmedzený ani obmedzovaný svojím stvorením. Pre Hospodina „nijaký div nie je nemožný“ (Jer 32,17). Jeho meno a Jeho povaha sú „predivné“ (Sud 13,18; Roh.) a On presahuje naše chápanie.

Na rozdiel od pohanských božstiev, ktoré nemajú moc zachrániť (Ž 96,5; Iz 44,8), Boh Biblie je aktívny, „živý Boh“, ktorého nasledovníci Mu môžu dôverovať a môžu očakávať na Jeho zásahy v ich prospech.

Prorok Zachariáš použil výraz vychádzajúci z rovnakého slovného koreňa ako niflaot, keď si predstavoval budúcnosť Izraela po babylonskom vyhnanstve. Videl, že Jeruzalem bude úplne obnovený a naplnený pokojom – starí ľudia budú sedieť v uliciach mesta a deti sa budú radostne hrať. Nedôverčivým obyvateľom hlavného mesta, v ktorom boli ešte zrejmé znaky zničenia, Zachariáš zvestoval Božie posolstvo: „Takto hovorí Hospodin zástupov: Ak je to nemožné v očiach zvyšku tohto ľudu v jeho dňoch, vari to bude nemožné aj v mojich očiach? znie výrok Hospodina zástupov. Takto hovorí Hospodin zástupov: Hľa, ja zachránim svoj ľud z krajiny východu a z krajiny západu slnka. Privediem ho, takže bude bývať v Jeruzaleme. Bude mojím ľudom a ja budem jeho Bohom v pravde a spravodlivosti.“ (Zach 8,6–8)

**Aplikácia**

`V kontexte príbehu o bohatom mládencovi (Luk 18,18–30) uvažuj o Ježišovej odpovedi učeníkom. Ako nám môže byť povzbudením dôverovať Bohu v tom, čo sa nám zdá nemožné?`

---

#### Dodatečné otázky k diskuzi

`Co víme o tom, v jaké době měli Izraelité překonat Jordán? Proč si Bůh vybral takovou „nevhodnou“ dobu?`

`Co musela v obyvatelích Jericha vyvolat zpráva o tom, že Izrael překonal rozvodněný Jordán?`

`Jaký zázrak zažili Izraelité, když přecházeli přes Jordán?`

`O čem asi přemýšleli, když uprostřed Jordánu míjeli kněze, držící schránu?`

`Zažil jsi někdy situaci, kdy jsi pochyboval o načasování toho, co chtěl Bůh udělat ve tvém životě? Jak to dopadlo?`

`Proč chce někdy Bůh, abychom něco dělali v (podle nás) nevhodnou dobu? Co tím sleduje?`