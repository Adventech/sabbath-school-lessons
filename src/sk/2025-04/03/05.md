---
title:  Zábudlivosť
date:  15/10/2025
---

> <p></p>
> <sup>20</sup>Dvanásť kameňov, ktoré vzali z Jordánu, postavil Jozua v Gilgále. <sup>21</sup>Povedal Izraelitom: „Keď sa v budúcnosti vaše deti opýtajú otcov: ‚Aký význam majú tieto kamene?‘, <sup>22</sup>povedzte svojim synom: ‚Tu prešiel Izrael po suchu cez Jordán. <sup>23</sup>Hospodin, váš Boh, vysušil totiž vodu Jordánu pred vami, kým ste neprešli tak, ako Hospodin, váš Boh, urobil s Trstinovým morom, ktoré pred nami vysušil, kým sme neprešli, <sup>24</sup>aby všetky národy zeme poznali, že Hospodinova ruka je mocná, aby ste sa všetci vždy báli Hospodina, vášho Boha.‘“ (Joz 4,20–24)

**Osobné štúdium**

`Uvažuj o úvodnom texte (Joz 4,20–24) vo svetle nasledujúcich veršov: Sud 3,7; Sud 8,34; Ž 78,11; 5Moj 8,2.18 a Ž 45,18. Prečo bolo dôležité pripomínať si Hospodinove mocné skutky?`

Všimnime si zmenu v osobe v Joz 4,23. O vodách Jordánu Jozua hovorí, že boli vysušené pred „vami“, teda pred všetkými Izraelitmi, ktorí práve prešli cez Jordán. Ale o Červenom (Trstinovom) mori hovorí, že ho Boh vysušil pred „nami“, teda pred tými, ktorí boli ešte prítomní z prvej generácie a ktorí mali vlastnú skúsenosť s vyjdením z Egypta. Dve udalosti, ktoré zažili dve rôzne generácie, mali podobný význam. To umožnilo druhej generácii prostredníctvom svedectva svojich rodičov pochopiť skutočný zmysel prechodu cez Jordán.

Vo všeobecnosti sa zábudlivosť považuje za prirodzenú ľudskú vlastnosť. V duchovnom zmysle však môže mať „zábudlivosť“ fatálne následky.

Ak si chceme zachovať identitu ľudí so zvláštnym povolaním a poslaním, potrebujeme vytvárať príležitosti na osvieženie našej individuálnej aj spoločenskej duchovnej pamäti, aby sme sa mohli sústrediť na to, odkiaľ prichádzame, kto sme a na čo sme tu.

`Prečítaj si 1Kor 11,24.25 a Ján 14,26. Prečo si musíme vždy pamätať, čo pre nás Kristus urobil? Veď ak by nebolo Kristovej obete, čo by dávalo v živote zmysel?`

Ellen Whiteová jasne pochopila, že si neustále potrebujeme pripomínať minulé Božie činy a zjavenia, inak určite stratíme motiváciu vykonávať svoje poslanie. „V budúcnosti sa nemusíme ničoho obávať, iba ak by sme zabudli na cestu, po ktorej nás Hospodin viedol a na Jeho učenie v našej minulej histórii.“ (LS 196)

**Aplikácia**

`Je dôležité pamätať na minulosť a na to, ako Hospodin pôsobil v našom živote. Zároveň je však nevyhnutné prežívať každodennú realitu Jeho lásky. Prečo?`

---

#### Dodatečné otázky k diskuzi

`Máš dobrou paměť? Můžeš se na ni vždy spolehnout? Proč?`

`Co děláte vy, co máte s pamětí potíže?`

`Jaké pomůcky využíváte, abyste na něco nezapomněli? Co vám funguje?`

`Můžeme zapomenout na Boha a to, co jsme s ním prožili? Proč?`

`Jaký je rozdíl mezi zkušeností „z doslechu“ a tou, kterou jsme sami zažili?`

`K čemu jsou dobré zkušenosti předků?`

`Proč potřebujeme i vlastní zkušenosti?`

`Co můžeme udělat, abychom nezapomínali vlastní zkušenosti s Bohem?`