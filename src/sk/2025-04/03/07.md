---
title:  Podnety na zamyslenie
date:  17/10/2025
---

V knihe Na úsvite dejín si v kapitole „V zasľúbenej krajine“ prečítajte strany 232 a 233 (PP 483.484).

„Pozorne si preštudujte skúsenosti Izraela na ich ceste do Kanaánu. Preštudujte si tretiu a štvrtú kapitolu Jozuu, zaznamenajte si ich prípravu na prejdenie Jordánu a samotný prechod do zasľúbenej krajiny. Potrebujeme si posilňovať srdce a myseľ tým, že si budeme osviežovať pamäť lekciami, ktoré Hospodin naučil svoj staroveký ľud. Potom pre nás, ako to zamýšľal aj pre nich, bude učenie Jeho Slova vždy zaujímavé a pôsobivé.“ (2BC 994)

„Súčasný duchovný Izrael je vo väčšom nebezpečenstve, že zabudne na Boha a uchýli sa k modlárstvu, než v akom bol Jeho staroveký ľud. Mnohé modly uctievajú dokonca aj tí, ktorí zachovávajú sobotu. Boh svojmu starovekému ľudu zdôrazňoval, aby sa chránil pred modlárstvom. Ak by sa totiž Izraeliti odklonili od služby živému Bohu, spočinula by na nich Jeho kliatba. Ak by Ho však milovali celým svojím srdcom, celou svojou dušou a celou svojou silou, nesmierne by ich požehnal v úrode aj zásobách a odvrátil by z ich stredu choroby.“ (1T 609)

**Námety na spoločné uvažovanie**

`Diskutujte v triede o zázračnom prechode cez Jordán. Ako by ste definovali zázraky? Prečo sa zdá, že Boh dnes nekoná podobné zázraky?`

`Aké praktické spôsoby môžete vo svojej triede navrhnúť na predchádzanie duchovnému zabúdaniu, či už ide o zabúdanie jednotlivca alebo cirkvi? Aj keď je dôležité, aby sme mali trvalý dynamický vzťah s Bohom a nestavali celú našu kresťanskú skúsenosť na silných minulých skúsenostiach, ako môžeme využívať naše skúsenosti ako pripomienky toho, ako Boh pôsobil v našich životoch v minulosti?`

`Ako nám môže sobota na jednej strane pomôcť pripomínať si Božie zásahy do našich životov a na druhej strane nám môže dať predzvesť zasľúbeného odpočinku v Jeho kráľovstve? Ako sobota poukazuje nielen na to, čo si máme pamätať, ale aj na to, v čo môžeme dúfať v budúcnosti?`

Západ slnka: 17.53