---
title:  Pamätníky milosti
date:  11/10/2025
---

### Texty na tento týždeň
Jozua 3; 4Moj 14,44; Luk 18,18–27; Jozua 4, Ján 14,26; Heb 4,8–11

**Úvodný text**
> 23Hospodin, váš Boh, vysušil totiž vodu Jordánu pred vami, kým ste neprešli tak, ako Hospodin, váš Boh, urobil s Trstinovým morom, ktoré pred nami vysušil, kým sme neprešli, 24aby všetky národy zeme poznali, že Hospodinova ruka je mocná, aby ste sa všetci vždy báli Hospodina, vášho Boha. (Joz 4,23.24)

Policajt zastavil pri rutinnej kontrole auto. Keď si vypýtal vodičský preukaz, Ján si uvedomil, že peňaženku s dokladmi zabudol vo svojej kancelárii. Policajtovi teda vysvetlil, čo sa stalo, a ten sa ho opýtal na jeho zamestnanie. Ján povedal, že učí ako docent na súkromnej univerzite. Policajt si overil jeho totožnosť a potom mu podal pokutový lístok na symbolickú sumu. Povedal k tomu: „Berte to ako školné. Keď sa chcú vaši študenti niečo naučiť, platia školné. Toto je vaše školné, aby ste sa naučili nezabúdať svoje doklady. Prajem vám pekný deň, pán docent!“

Ako ľudia sme náchylní zabúdať na veci, ktoré nemáme neustále na očiach. Zabúdame odpovedať na telefonáty a na e-maily, polievať rastliny, posielať priania k narodeninám a podobne. Zoznam by mohol byť dlhý. Zabúdanie na naše duchovné potreby však môže mať vážnejšie následky ako pokuta za chýbajúce doklady či nevynesenie odpadkového koša. V otázke duchovných vecí máme totiž do činenia s tým, čo je doslova naším večným osudom.

Tento týždeň sa budeme venovať téme prechodu Hebrejov cez Jordán a budeme uvažovať nad ponaučením z ich skúsenosti.

**Osnova lekcie**

V tretej lekcii nášho štúdia sa pozrieme na 3. a 4. kapitolu knihy Jozua. Príbeh prechodu Izraelitov cez rieku Jordán nám pripomenie nielen Božiu veľkosť, ale aj dôležitú tému pamätania a zabúdania v našom duchovnom živote.

- Joz 3,1–5: Príprava na Boží zázrak (nedeľa)
- Joz 3,6–17: Zázračný zásah Boha, ktorý robí nemožné (pondelok)
- Jozua 4: Pamätník ako nástroj pripomínania (utorok)
- Joz 4,20–24: Nebezpečenstvo zabúdania na Božiu milosť (streda)
- Ž 66,6: Obraz prechodu Jordánu ako symbol nového začiatku (štvrtok)

---

#### Dodatečné otázky k diskuzi

`Už jste někdy na něco zapomněli? Jaké to mělo následky?`

`Co je to památník a k čemu slouží?`

`Vybaví se ti nějaký konkrétní památník? Čím tě zaujal?`

`Proč měli mít Izraelci „památníky milosti“?`

`Máš také nějaký „památník milosti“? Jak funguje?`

`Co se s námi děje, když zapomínáme na Boží milost?`