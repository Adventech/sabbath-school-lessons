---
title:  Za Jordánom
date:  16/10/2025
---

> <p></p>
> <sup>6</sup>Premenil more na súš, cez rieku prešli pešo. Radujme sa teda v ňom! ... <sup>16</sup>Poďte a počúvajte, všetci bohabojní, rozpoviem vám, čo mi urobil Boh. <sup>17</sup>Svojimi ústami som k nemu volával, svojím jazykom som ho velebil. <sup>18</sup>Keby som bol mal v srdci zlý úmysel, Pán by ma nebol vypočul. <sup>19</sup>Boh ma však vypočul, všimol si hlas mojej modlitby. (Ž 66,6.16–19).

> <p></p>
> <sup>16</sup>Po krste Ježiš hneď vystúpil z vody. Vtom sa mu otvorili nebesia a videl Božieho Ducha, ktorý ako holubica zostupoval naňho. <sup>17</sup>A z nebies zaznel hlas: „Toto je môj milovaný Syn, v ktorom mám zaľúbenie.“ (Mat 3,16.17)

**Osobné štúdium**

Prechod cez Červené more aj prechod cez Jordán sú znakmi novej éry v biblických dejinách a oba majú symbolický význam (pozri Ž 66,6; Ž 114,1–7 a 2Kráľ 2,6–15). Už v Starej zmluve nachádzame texty, ktoré spájajú tieto dve udalosti „prejdenia“ a rozpoznávajú význam, ktorý smeruje za pôvodný zmysel týchto udalostí. V Žalme 66,6 žalmista oslavuje Boží vykupiteľský čin vo svojom živote (Ž 66,16–19) odkazom na historické príklady prechodu cez Červené more a Jordán.

Aj Žalm 114 spája tieto dve udalosti, hoci sú od seba časovo vzdialené. Autor totiž vníma spoločný teologický význam oboch „prechodov“. Obe udalosti môžeme totiž vnímať ako príspevok k zmene postavenia Izraela: najprv z otroctva ku slobode, potom z nomádskeho ľudu bez pôdy k národu s vlastnou krajinou. V týchto žalmoch príklady dvoch „prechodov“ ilustrujú zmenu postavenia autora od útlaku, chudoby, bezmocnosti a poníženia k bezpečiu, blahu, spáse a dôstojnosti.

Pri Jordáne sa tiež odohráva Eliášov posun v kontexte podobného zázraku, aký je zaznamenaný u Jozuu. Pre Eliáša tento prechod priniesol najvýznamnejšiu zmenu v jeho živote: bol vzatý do neba. Pre Elizea je dôležitá aj iná zmena: prorokov pomocník (1Kráľ 19,21) sa stáva prorokom národa (2Kráľ 2,22).

`Prečítaj si Mat 3,16.17 a Mar 1,9. Ako pisatelia Novej zmluvy naznačujú symbolický, duchovný význam rieky Jordán?`

Pozemská služba Ježiša ako Zástupcu Izraela zrkadlí dejiny starovekého Izraela. Ježiš prechádza skúsenosťami „Červeného mora“ a „Jordána“. Po vydaní smrteľného dekrétu je povolaný z Egypta (Mat 2,13–16). Neskôr strávi štyridsať dní na púšti (Mat 4,2), podobne ako staroveký Izrael strávil na púšti štyridsať rokov. A ako prechod z Jeho súkromného života do Jeho verejnej služby je pokrstený v Jordáne (Mat 3,16.17; Mar 1,9).

Neskôr text Hebrejom 3 a 4 rozpoznáva symbolický význam prechodu cez Jordán a predstavuje vstup do Kanaánu ako predobraz „odpočinku milosti“, do ktorého kresťania vstupujú prostredníctvom viery.

**Aplikácia**

`Aký „Jordán“ ťa dnes môže Boh volať prekročiť? Môže ísť o krok, ktorý zmení tvoje chodenie s Ním. Čo môže byť základom tvojej dôvery v Jeho prítomnosť a zasľúbenia, že ťa povedie na tvojej duchovnej ceste podobne, ako viedol Izrael, Eliáša a dokonca aj Ježiša?`

---

#### Dodatečné otázky k diskuzi

`Jakou změnu zažili Izraelci, když přešli Rudé moře? Na co měli pamatovat?`

`Proč si měli připomínat, že byli Bohem osvobozeni z otroctví?`

`Co se změnilo, když Izrael přešel Jordán?`

`Proč si měli připomínat, že byli Bohem obdarováni „zemí zaslíbenou“?`

`Jaká změna nastala, když Eliáš přešel Jordán?`

`Máme i my nějaký „Jordán“? Co jím může být?`

`Co může v naší budoucnosti symbolizovat Jordán a jeho přejití?`

`Co se stane, až spolu s dalšími věřícími přejdeme „duchovní Jordán“? Co nás za ním čeká?`