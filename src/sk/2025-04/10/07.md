---
title:  Podnety na zamyslenie
date:  05/12/2025
---

„Vtedajší ľudia nechápali zmysel Kristovho poslania. ... Tradície a rôzne iné ľudské ustanovenia a zásady zastierali skutočný zmysel Božích poučení, nedovoľovali ľuďom pochopiť pravé náboženstvo a podľa neho žiť. Keď potom prišiel Kristus, nespoznali v ňom naplnenie všetkých symbolov a predobrazov. Zavrhli skutočnosť a ďalej lipli na tom, čo už vtedy stratilo svoj význam. Boží Syn prišiel, ale oni ešte stále žiadali znamenia. Keď počuli posolstvo: Kajajte sa, lebo sa priblížilo nebeské kráľovstvo (Mat 3,2), žiadali od Krista, aby urobil nejaký div. Kristovo evanjelium sa im stalo kameňom úrazu, pretože túžili po znameniach, a nie po Spasiteľovi. Čakali Mesiáša, ktorý svoje nároky presadí mocnými dobyvateľskými skutkami a svoju ríšu založí na rozvalinách pozemských kráľovstiev. Kristus na toto očakávanie odpovedal podobenstvom o rozsievačovi. Božie kráľovstvo sa neuskutočňuje vojenskou mocou či násilím, ale prítomnosťou nových zásad v ľudskom srdci.“ (COL 34.35; KP 17.18)

„Cirkev potrebuje verných Kalébov a Jozuov, ktorí sú pripravení prijať večný život za jednoduchej Božej podmienky poslušnosti. Naše zbory trpia nedostatkom pracovníkov. Svet je naším poľom. Misionári sú potrební v mestách aj na dedinách, ktoré sú však zviazané s modlárstvom viac ako pohania z Východu, ktorí nikdy neuzreli svetlo pravdy. Skutoční misionársky duch sa vytratil a opustil zbory, ktoré síce uskutočňujú povznesené náboženstvo, ale ich srdce už nie je rozohriate láskou k ľuďom a túžbu priviesť ich do Kristovho ovčinca. Niet nikoho, kto by odpovedal na volanie, ktoré sa ozýva z každého miesta: Príď... a pomôž nám.“ (4T 156)

**Námety na spoločné uvažovanie**

`Ako nám biblická typológia pomáha lepšie porozumieť službe Ježiša Krista pre nás?`

`V čom je náš duchovný boj podobný dobytiu Kanaánu a v čom sa líši?`

`Uvažujte o konečnom naplnení Jozuovej typológie. Ako nám obraz sveta bez bolesti, utrpenia a smrti dáva skutočnú nádej v každodenných životných zápasoch?`

`Jozua odzrkadľoval Boží charakter do tej miery, že predznamenal Kristovu službu. Akými praktickými spôsobmi môžete Ježišovi dovoliť, aby vo vás lepšie zrkadlil svoj charakter?`

Západ slnka: 15.48