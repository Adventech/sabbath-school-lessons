---
title:  Typ a Antityp
date:  01/12/2025
---

> <p></p>
> To Slovo sa stalo telom a prebývalo medzi nami a my sme videli jeho slávu, slávu, akú má od Otca jednorodený Syn, plný milosti a pravdy. (Ján 1,14)

> <p></p>
> <sup>16</sup>Azda neviete, že ste Božím chrámom a že vo vás prebýva Boží Duch? <sup>17</sup>Ak niekto kazí Boží chrám, toho Boh zničí; lebo Boží chrám je svätý a tým ste vy! (1Kor 3,16.17)

**Osobné štúdium**

Vykladači Písma nemôžu svojvoľne rozhodovať o tom, čo tvorí biblický typ alebo ako sa tento konkrétny typ napĺňa v Novej zmluve alebo v budúcnosti. Samotné Písmo poskytuje v súvislosti s aplikáciou biblickej typológie určité usmernenia a princípy.

Nová zmluva odhaľuje antitypické naplnenia určitých starozmluvných typov v troch odlišných fázach: (1) v Kristovom živote (kristologické naplnenie), (2) v skúsenosti cirkvi (ekleziologické naplnenie) a (3) na konci času (eschatologické naplnenie).

Tieto typy a antitypy môžeme nájsť v celej Biblii a sú veľmi nápomocné pri usmerňovaní čitateľov, ako chápať Písmo a aké pravdy Božie slovo učí o Ježišovi, o spasení a konečnej nádeji, ktorú máme.

`Preskúmajme nasledovné starozmluvné typy: Izrael, vyjdenie z Egypta a svätyňa. Ako sa každý z nich napĺňa v troch antitypických fázach: kristologickej, ekleziologickej a eschatologickej?`

1)	Izrael
    a) Kristologická fáza (Mat 2,15)
    b) Ekleziologická fáza (Gal 6,16)
    c) Eschatologická fáza (Zj 7,4–8.14)

2)	Exodus
    a) Kristologická fáza (Mat 2,19–21)
    b) Ekleziologická fáza (2Kor 6,17)
    c) Eschatologická fáza (Zj 18,4)

3)	Svätyňa
    a) Kristologická fáza (Ján 1,14; Ján 2,21; Mat 26,61)
    b) Ekleziologická fáza (1Kor 3,16.17; Ef 2,19–22; 2Kor 6,16)
    c) Eschatologická fáza (Zj 3,12; Zj 11,19; Zj 21,3; Zj 21,22)

„Keďže Písmo má jediného božského Autora, rôzne časti Písma sú vo vzájomnom súlade. ... Všetky doktríny Biblie budú vo vzájomnom súlade; interpretácie jednotlivých pasáží budú v súlade so súhrnom toho, čo Písmo učí o danej téme.“ (Handbook of Seventh-day Adventist Theology, s. 65)

**Aplikácia**

`Čo robíš, keď je pre teba ťažké pochopiť význam určitých pasáží? Kam sa môžeš obrátiť a koho sa môžeš opýtať? Čo, naopak, nie je múdre alebo je priam nebezpečné?`

---

#### Dodatečné otázky k diskuzi

`Co je to ta „christologická fáze“?`

`Jak nám SZ pomáhá lépe pochopit „christologii“?`

`Co si představuješ pod pojmem „ekleziologická fáze“?`

`Které SZ texty nám pomáhají lépe pochopit roli NZ církve?`

`Jak rozumíš pojmu „eschatologická fáze“?`

`Jak nám SZ texty pomáhají lépe pochopit události na „konci času“?`

`Jak nám tyto tři „fáze“ pomáhají sladit pochopení jednotlivých textů Bible?`