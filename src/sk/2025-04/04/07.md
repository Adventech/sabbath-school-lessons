---
title:  Podnety na zamyslenie
date:  24/10/2025
---

V knihe Na úsvite dejín si prečítajte prvú polovicu kapitoly „Pád Jericha“ (PP 487–493; NÚD 234–237).

Keď vo vesmíre vypukla vzbura proti Božej autorite, existovali len dve možnosti: buď Boh prestane byť tým, kým bytostne, nemenne a večne je, a prenechá vedenie celého vesmíru jednému zo svojich odbojných stvorení, alebo bude svätým, spravodlivým, milujúcim a milosrdným Otcom všetkého, čo existuje. Biblia predstavuje druhý obraz a v tomto prípade je stret medzi silami zla a Božou mocou nevyhnutný.

Keď politické alebo sociálno-historické mocnosti spojené s chaotickými a neústupčivými kozmickými silami prejavili rovnaký vzdorovitý postoj voči Jahvemu, On ako Zvrchovaný Hospodin vesmíru zasiahol. Motív Jahveho ako bojovníka sa stáva predobrazom záverečného víťazstva, ktoré definitívne ukončí pretrvávajúci kozmický konflikt medzi dobrom a zlom (Zj 20,8–10). Vojny a zápasy, ktoré Izraeliti vybojovali pod Božím vedením, odzrkadľujú nielen kozmický konflikt, ale sú aj neoddeliteľnou súčasťou toho istého sporu, ktorý ukazuje na budúci Boží súd v čase konca.

„Ich prednosťou a povinnosťou bolo vstúpiť do zasľúbenej krajiny v čase, ktorý určil Boh. Oni však Boha neposlúchli, a tak ich tohto práva zbavil. ... Hospodin im nikdy neprikázal vystúpiť a bojovať. Boh nechcel, aby krajinu získali bojom, ale presným plnením jeho príkazov.“ (PP 392; NÚD 184.185)

**Námety na spoločné uvažovanie**

`Ako vám pozadie kozmického konfliktu pomáha lepšie porozumieť Hospodinovi, ktorý prikazuje Izraelu ísť do vojny?`

`V triede diskutujte o svojich odpovediach na pondelňajšiu otázku týkajúcu sa reality veľkého sporu a toho, ako sa odohráva vo svete okolo nás. Aká je naša úloha v tomto spore a ako sa ju snažíme naplniť?`

`Ako môžeme uplatniť zásadu stáť v pokore a čakať na Hospodina, aby za nás bojoval v našom duchovnom živote?`

`Veľakrát v našich diskusiách a občasných nezhodách v cirkvi chceme vidieť, kto je na našej strane. Ako by sme mali zmeniť svoj postoj vo svetle Joz 5,13–15?`

Západ slnka: 17.39

---

#### Dodatečné otázky k diskuzi

`Nad čím z této lekce jsi během svého studia nejvíc přemýšlel? Proč?`

`Jakou roli hraje ve tvém života téma „velkého sporu“? Proč?`

`Jakou formou můžeme toto téma probírat i s nevěřícími lidmi nebo dětmi?`

`Pomohla ti v něčem naše dnešní diskuze? V čem a jak?`