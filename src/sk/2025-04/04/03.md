---
title:  Vojna v nebi
date:  20/10/2025
---

> <p></p>
> <sup>7</sup>Na nebi sa strhol boj. Michal a jeho anjeli bojovali proti drakovi; aj drak a jeho anjeli bojovali. <sup>8</sup>No neobstáli a nebolo už pre nich miesto v nebi. <sup>9</sup>Veľký drak, starý had, ktorý sa volá diabol a satan, zvodca celého sveta, bol zvrhnutý na zem a s ním boli zvrhnutí aj jeho anjeli. (Zj 12,7–9)

**Osobné štúdium**

`Jozua pochopil, že nastávajúca bitka bola súčasťou oveľa väčšieho konfliktu. Čo vieme o konflikte, do ktorého bol zapojený samotný Boh? Prečítaj si Zj 12,7–9; Iz 14,12–14; Ezech 28,11–19 a Dan 10,12–14.`

Boh osídlil vesmír zodpovednými tvormi, ktorým dal slobodnú vôľu. Vieme, že práve tá je podmienkou skutočnej, slobodnej lásky. Len vďaka slobodnej vôli sa môžu slobodné bytosti rozhodnúť konať v súlade s Božou vôľou alebo proti nej. Jeden z najmocnejších anjelov, Lucifer, sa vzbúril proti Bohu a strhol na svoju stranu veľa anjelov.

Izaiáš a Ezechiel sa odvolávajú na tento konflikt, hoci niektorí komentátori sa snažia obmedziť význam textov Izaiáš 14 a Ezechiel 28 na babylonského kráľa a vládcu Týra. V biblickom texte sú však jasné náznaky, ktoré poukazujú na transcendentnú realitu. No tieto texty ukazujú, že babylonský kráľ bol v nebi pri Božom tróne (Iz 14,12.13) a kráľ Týru sídlil v Edene ako ochranný cherub na Božom svätom vrchu (Ezech 28,12–15). Nič z toho neplatí o kráľoch Babylona a Týru.

Navyše, o spomenutých pozemských kráľoch určite nemôžeme tvrdiť, že by boli bezúhonní a dokonalí. Králi Babylona a Týru poukazujú ďalej, než len na pozemské kráľovstvá.

Izaiáš predstavuje „podobenstvo“ (hebr. mašal), ktoré svojím významom presahuje bezprostredný historický kontext. V tomto prípade sa babylonský kráľ stáva obrazom vzbury, sebestačnosti a pýchy. Podobne Ezechiel robí rozdiel medzi kniežaťom Týru (Ezech 28,2) a kráľom Týru (Ezech 28,11.12). Knieža, ktoré pôsobí v pozemskej ríši, stáva sa symbolom kráľa pôsobiaceho v nebeskej ríši.

Podľa Dan 10,12–14 tieto vzbúrené nebeské bytosti bránia plneniu Božích plánov na zemi. Vo svetle tohto spojenia medzi nebom a zemou potrebujeme pochopiť aj Bohom vedené vojny Izraelitov voči pohanom. Treba ich vnímať ako pozemské prejavy veľkého konfliktu medzi Bohom a satanom a medzi dobrom a zlom – to všetko v konečnom dôsledku s cieľom obnoviť Božiu spravodlivosť a lásku v padlom svete.

**Aplikácia**

`Ako môžeme okolo seba a v našich životoch vnímať realitu kozmického zápasu medzi dobrom a zlom?`

---

#### Dodatečné otázky k diskuzi

`Jaký boj popisuje Jan v knize Zjevení? O co v něm jde?`

`Zkus popsat, jak a čím se podle tebe v této bitvě bojovalo?`

`Jaký byl nakonec výsledek téhle vesmírné války?`

`Má válka v nebi nějaký vliv i na nás a na naši zemi? Jaký?`

`Co nám o této válce a o jejím výsledku prozrazují SZ proroci?`

`Jaké dvě možnosti máme v této válce my?`

`Proč v tomto „velkém sporu“ neexistuje „zlatá střední cesta“?`