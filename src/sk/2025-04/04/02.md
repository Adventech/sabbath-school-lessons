---
title:  „Vodca Hospodinovho voja“
date:  19/10/2025
---

> <p></p>
> <sup>13</sup>Keď bol Jozua pri Jerichu, podíval sa a videl, že oproti nemu stojí niekto s vytaseným mečom v ruke. Jozua podišiel k nemu a prihovoril sa mu: „Patríš k nám alebo k našim nepriateľom?“ <sup>14</sup>On odpovedal: „Nie tak. Ja som vodcom Hospodinovho voja. Práve teraz som prišiel.“ Vtedy Jozua padol tvárou na zem, klaňal sa mu a spýtal sa: „Čo chce povedať môj pán svojmu služobníkovi?“ <sup>15</sup>Vodca Hospodinovho voja povedal Jozuovi: „Vyzuj si sandále, lebo miesto, na ktorom stojíš, je sväté.“ Jozua tak urobil. (Joz 5,13–15)

**Osobné štúdium**

`Prečítaj si Joz 5,13–15. Čo hovorí tento text o pozadí dobytia Kanaánu?`

Izraeliti práve prekročili Jordán a vstúpili na pôdu nepriateľa. Pevnosť Jericho leží pred nimi, jej brány sú však pevne zatvorené (Joz 6,1). V tejto chvíli nemajú pripravenú žiadnu bojovú stratégiu. Treba si tiež uvedomiť, že majú len praky, kopije a šípy. S takouto výzbrojou je nezmyslom postaviť sa proti opevnenému mestu pripravenému na dlhé obliehanie.

Jozuove otázky týkajúce sa identity podivného návštevníka dostávajú dosť nejasnú odpoveď: „Nie.“ (Joz 5,14) Odpoveď návštevníka odhaľuje, že celá situácia sa úplne vymyká ľudskému uvažovaniu Jozuu. Skutočná otázka neznie: „Patríš k nám alebo k našim nepriateľom?“. Rozhodujúca otázka totiž je, či Jozua stojí na strane Hospodina.

`Porovnaj Joz 5,14.15 s 2Kráľ 6,8–17, Neh 9,6 a Iz 37,16. Čo sa dozvedáme o identite „vodcu Hospodinovho voja“?`

Zatiaľ čo výraz „vodca Hospodinovho voja“ (Roh.: „knieža vojska Hospodinovho“) je v hebrejskej Biblii jedinečný, kombinácia výrazov „vodca“ a „voj“ („zástupy“; Roh. „vojsko“) sa vždy vzťahuje na vojenského vodcu. Výraz „voj“ sa v Písme môže vzťahovať na vojenské jednotky, na anjelov alebo dokonca na nebeské telesá.

Kristus sa pred svojím vtelením zjavuje Jozuovi nie ako spojenec, dokonca ani ako pravý veliteľ izraelskej armády, ale ako veliteľ neviditeľnej, no skutočnej armády anjelov zapojených do oveľa väčšieho konfliktu, než bol medzi Izraelitmi a Kanaánčanmi. Jozuova odpoveď jasne naznačuje, že chápe identitu tohto vodcu. Je rovný Bohu a Jozua pred Ním padá na tvár na znak hlbokej úcty a uctievania (Joz 5,14; 1Moj 17,3; 2Sam 9,6; 2Kron 20,18). Jozua je pripravený prijať bojovú stratégiu, ktorá je prirodzenou súčasťou oveľa väčšieho konfliktu, do ktorého je zapojený aj samotný Hospodin zástupov.

**Aplikácia**

`V čom pre nás môže byť útechou a povzbudením poznanie, že „vodca Hospodinovho voja“ koná pri obrane svojho ľudu?`

---

#### Dodatečné otázky k diskuzi

`Jaká otázka musela trápit Jozua, když s národem překročil Jordán?`

`Jak by ses na místě Jozua cítil ty? Co bys v také situaci asi dělal? Proč?`

`S kým se Jozue setkal, když se s lidem utábořili na dohled Jericha?`

`„Místo, na němž stojíš, je svaté“. Co to znamenalo?`

`Existují i dnes nějaká místa, kde bychom si měli „zout obuv“?`

`O čem si asi Jozue vyprávěl s tím „velitelem zástupů“?`

`Už ses někdy setkal s „velitelem zástupů? V jaké situaci a jak to dopadlo?`