---
title:  „Hospodin bude bojovať za vás“
date:  22/10/2025
---

> <p></p>
> <sup>13</sup>Mojžiš povedal ľudu: „Nebojte sa! Vydržte a uvidíte, že dnes vás Hospodin zachráni. Egypťanov, ktorých dnes vidíte, už nikdy neuvidíte. <sup>14</sup>Hospodin bude bojovať za vás, vy sa len upokojte.“ ... <sup>24</sup>V čase rannej stráže sa však Hospodin pozrel na tábor Egypťanov z ohnivého a oblačného stĺpa a uviedol ich do zmätku. <sup>25</sup>Spôsobil, že sa im z bojových vozov uvoľnili kolesá, takže len s veľkou námahou mohli napredovať. Egypťania hovorili: „Utekajme pred Izraelitmi, lebo Hospodin bojuje za nich proti Egyptu!“ (2Moj 14,13.14.24.25)

**Osobné štúdium**

`Aký bol podľa 2Moj 14,13.14.24.25 pôvodný a ideálny Boží plán týkajúci sa zapojenia Izraelitov do konfliktu?`

V kritickej chvíli, keď sa ľud Izraela ocitol v bezvýchodiskovej situácii: „Mojžiš povedal ľudu: Nebojte sa! Vydržte a uvidíte, že dnes vás Hospodin zachráni. Egypťanov, ktorých dnes vidíte, už nikdy neuvidíte. Hospodin bude bojovať za vás, vy sa len upokojte.“ (2Moj 14,13.14) Podľa biblického záznamu túto skutočnosť pochopili aj samotní Egypťania: „Utekajme pred Izraelitmi, lebo Hospodin bojuje za nich proti Egyptu!“ (2Moj 14,25)

Vzorom sa stáva Boží zázračný zásah v prospech bezmocných Izraelitov, ktorí nemajú vojenský výcvik. Exodus predstavoval model, paradigmu pre Boží zásah v mene Izraela. Tu nielenže bojuje Jahve, ale od Izraelitov sa dokonca vyžaduje, aby nebojovali (2Moj 14,14). Boh je bojovník, iniciatíva patrí Jemu. Je to On, kto stanoví stratégiu, definuje prostriedky a vedie samotný boj. Ak Jahve nebojuje za Izraelitov, nemajú šancu na úspech.

Ellen Whiteová to vysvetľuje ako vyjadrenie skutočnosti, že Boh „nezamýšľal, aby získali krajinu zasľúbenia bojom, ale prostredníctvom podriadenia sa a bezvýhradnej poslušnosti Jeho príkazom“ (ST 2. 9. 1880). Rovnako ako pri ich vyslobodení z Egypta, Boh bude bojovať za nich v ich bitkách. Od nich sa očakávalo len jediné: pokorne stáť, konať podľa Božieho príkazu a byť svedkami Jeho mocného zásahu.

História ukazuje, že kedykoľvek Izraeliti dostatočne dôverovali Bohu, nemuseli bojovať (pozri 2. Kráľov 19; 2. Kroník 32 a Izaiáš 37).

V ideálnom Božom pláne Izraeliti nikdy nemuseli bojovať vo svoj prospech. Súčasťou vojnového zápasu proti Kanaánčanom sa stali až na základe svojej nevery, ktorá sa prejavila po ich vyjdení z Egypta. Všimnime si, že počas desiatich rán a vyjdenia Izraelitov z Egypta nemuseli ani raz pozdvihnúť proti Egypťanom meč. Keby zostali verní, nemuselo by sa to stať ani pri dobývaní Kanaánu (5Moj 7,17–19).

**Aplikácia**

`„Keby deti Izraela nereptali proti Hospodinovi, nedovolil by, aby ich nepriatelia viedli s nimi vojnu.“ (SR 134) Ako dnes reptanie ovplyvňuje tvoj život? Aký vplyv má na život cirkvi?`

---

#### Dodatečné otázky k diskuzi

`Jaký příkaz vydal Mojžíš, když se lidé začali bouřit?`

`Proč je jim připomínáno, že potřebují trpělivost?`

`Už ses někdy zlobil na Boha, protože jsi musel čekat na jeho odpověď? Jak to nakonec dopadlo?`

`Co tehdy Mojžíš Izraelcům slíbil a jak se tento slib naplnil?`

`Věříš tomu, že Bůh bojuje i za nás? V jakých oblastech?`

`Autor tvrdí, že kdyby Židé důvěřovali Bohu, nemuseli by bojovat. Co si o tom myslíš?`

`Máš nějaký zážitek s tím, že Bůh bojoval za tebe? Rádi si ho vyslechneme.`