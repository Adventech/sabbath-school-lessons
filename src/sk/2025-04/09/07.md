---
title:  Podnety na zamyslenie
date:  28/11/2025
---

V knihe Z tieňa do slávy si prečítajte druhú polovicu kapitoly „Víťazstvo lásky“ (GC 672–678; ZTDS 446–450).

„Budeme večne spasení, keď vstúpime bránami do mesta. Potom sa môžeme radovať, že sme spasení, večne spasení. Dovtedy však musíme dbať na príkaz apoštola: Bojme sa teda, aby azda o niekom z vás neplatilo, že zaostal, pokým trvá prisľúbenie, že možno vojsť do jeho odpočinku. (Heb 4,1) Poznanie Kanaánu, spievanie kanaánskych piesní a vyhliadka na vstup do Kanaánu nepriviedla deti Izraela do viníc a olivových hájov zasľúbenej krajiny. Krajinu si mohli skutočne privlastniť iba dodržiavaním podmienok, prejavovaním živej viery v Boha a spoľahnutím sa na Jeho zasľúbenia.“ (YI, 17. 2. 1898)

„Písmo označuje dedičstvo spasených slovom vlasť (Heb 11,14–16). Tam bude nebeský Pastier vodiť svojich verných k prameňom živých vôd. Strom života bude každý mesiac dávať svoje ovocie a lístie stromu bude slúžiť zdraviu národov. Tam budú večne tečúce rieky s krištáľovo čistou vodou a na ich brehoch bude stromoradie tieniť cesty pripravené pre Božích vykúpených. Rozsiahle nížiny sa priblížia k pôvabným pahorkom a Božie vrchy budú majestátne dvíhať svoje štíty. Boží ľud, ktorý bol na svete dlho pútnikom a cudzincom, nájde svoj domov v pokojných rovinách pri živých tokoch.“ (GC 675; ZTDS 448)

**Námety na spoločné uvažovanie**

`Uvažujte o zasľúbenej krajine ako o symbole života v hojnosti, ktorý Kristus zasľúbil svojim nasledovníkom v Ján 10,10. Ako výhody života v bohatej krajine predstavujú požehnanie spasenia?`

`Uvažujte o vzájomnom prepojení dvoch skutočností – že sme občanmi určitej krajiny a že žijeme určitým spôsobom. Ako sa tieto dve skutočnosti navzájom ovplyvňujú? Aké sú niektoré dôsledky toho, že sme občanmi Božieho kráľovstva?`

`Ako ľudia sme neustále sklamaní sľubmi iných a niekedy aj sľubmi, ktoré dávame sami sebe. Prečo môžeme dôverovať Božím sľubom?`

`Ako sa môže zasľúbenie o budúcej novej zemi stať konkrétnou súčasťou nášho života tu a teraz?`

Západ slnka: 15.51