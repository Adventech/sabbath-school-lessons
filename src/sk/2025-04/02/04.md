---
title:  Nová vernosť
date:  07/10/2025
---

> <p></p>
> <sup>14</sup>Muži jej potom povedali: „Vlastným životom ručíme za vás, ak nezradíte našu záležitosť. Keď nám Hospodin dá túto krajinu, preukážeme ti milosrdenstvo a vernosť.“ <sup>15</sup>Potom ich spustila po povraze cez oblok, lebo dom mala na hradbách. Bývala totiž na hradbách. <sup>16</sup>Povedala im: „Choďte do hôr, aby vás prenasledovatelia nestretli, a skrývajte sa tam tri dni, kým sa oni nevrátia. Potom choďte svojou cestou.“ (Joz 2,14–16)

**Osobné štúdium**

`Prečítaj si Joz 2,12–21 a 2Moj 12,13.22.23. Ako nám texty v 2. Mojžišovej pomáhajú pochopiť dohodu medzi vyzvedačmi a Ráchab?`

Ráchabina dohoda je zrejmá: život za život a láskavosť za láskavosť. Hebrejské slovo chesed (Joz 2,12) má široký význam, ktorý je ťažké vyjadriť jediným slovom. V slovenských prekladoch ho nájdeme preložené podľa kontextu najčastejšie ako „milosrdenstvo“, „milosť“, „láskavosť“, „priazeň“ alebo „dobrodenie“. Vzťahuje sa predovšetkým na zmluvnú lojalitu, ale nesie v sebe aj pojem vernosti, milosrdenstva, zhovievavosti a láskavosti.

Slová Ráchab pripomínajú aj text 5Moj 7,12, kde sám Jahve prisahal, že dodrží svoju priazeň („milosť“ Roh.) smerom k Izraelu: „Ak budete tieto právne predpisy počúvať, zachovávať a plniť, Hospodin, tvoj Boh, bude zachovávať zmluvu s tebou a preukazovať ti priazeň [chesed], ktorú pod prísahou sľúbil tvojim otcom. (5Moj 7,12)

Je pozoruhodné, že tá istá kapitola (5. Mojžišova 7) hovorí o „ničiacej kliatbe“ (doslova o „zničení zničením“; hebr. hacharam tacharim) vyrieknutej voči Kanaánčanom. A zrazu sa v príbehu objavuje Ráchab, Kanaánčanka, ktorá je pod touto kliatbou, a predsa si na základe svojej novej viery nárokuje zasľúbenia, ktoré boli dané Izraelitom. Výsledkom bolo, že sa zachránila.

Prvý obraz, ktorý sa nám nevyhnutne vynorí v súvislosti s rozhovorom vyzvedačov s Ráchab, je Pascha konaná v predvečer vyjdenia z Egypta. Aby boli Izraeliti vtedy zachránení, museli zostať vo svojich domovoch a označiť vchody svojich domovov krvou obetovaného baránka.

„Vaším znamením bude krv na domoch, v ktorých bývate. Keď uvidím krv, obídem vás, takže vás zhubná rana nezastihne, keď budem biť Egypt.“ (2Moj 12,13; pozri tiež 2Moj 12,22.23)

„Ľudia mali prejaviť svoju vieru poslušnosťou. To isté platí aj o tých, ktorí veria, že budú zachránení Kristovou krvou. Mali by pochopiť, že v záujme istoty spasenia musia aj sami niečo urobiť. Pred trestom za prestúpenie nás môže zachrániť len Kristus. My sa však potrebujeme odvrátiť od hriechu a poslúchať Boha. Človek je zachránený vierou, nie na základe skutkov. Jeho viera sa však musí prejaviť konkrétnymi skutkami.“ (PP 279; NÚD 133)

V tejto súvislosti bola krv znamením, ktoré ľudí chránilo pred ničivou mocou Božieho anjela. Podobne ako Boh ušetril životy Izraelitov počas poslednej rany v Egypte, tak aj Izraeliti mali zachrániť Ráchab a jej rodinu, keď Jericho zasiahla skaza.

**Aplikácia**

`Aké posolstvo evanjelia môžeme nájsť v spomenutých dvoch príbehoch? Akú dobrú správu sa z nich môžeme dozvedieť?`

---

#### Dodatečné otázky k diskuzi

`Jakou radu dala Rachab zvědům, než je spustila z okna? O čem její rada svědčí?`

`Jak to, že měla nevěstka tak podrobné informace o trase těch, kteří hledali dva vyzvědače?`

`Jaký slib dali zvědové Rachab a její rodině? Čím byl tento slib podmíněn?`

`Proč nesměla během obléhání opustit Rachab s rodinou svůj domov?`

`Co nám to prozrazuje o roli poslušnost na naší cestě do nebe?`

`V čem se zkušenost Rachab podobala tomu, co zažili Židé během paschy?`

`Vědí lidé ve tvém okolí, že jsi věřící? Jak to mohli poznat?`