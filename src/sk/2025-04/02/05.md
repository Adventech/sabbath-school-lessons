---
title:  Protichodné hodnoty
date:  08/10/2025
---

> <p></p>
> <sup>8</sup>Títo však odpovedali Jozuovi: „Sme tvojimi služobníkmi.“ Jozua sa ich opýtal: „Kto ste a odkiaľ prichádzate?“ <sup>9</sup>Odpovedali mu: „Z ďalekej krajiny prichádzajú tvoji služobníci pre meno Hospodina, tvojho Boha, lebo sme počuli správu o ňom, o všetkom, čo urobil v Egypte, <sup>10</sup>a o všetkom, čo urobil dvom amorejským kráľom za Jordánom: chešbónskemu kráľovi Sichónovi a bášanskému kráľovi Ógovi v Aštaróte. <sup>11</sup>Preto nám naši starší a všetci obyvatelia našej krajiny povedali: Naberte si potravy na cestu, choďte im naproti a povedzte im: My sme vaši služobníci, uzavrite teraz s nami zmluvu. <sup>12</sup>Toto je náš chlieb. Z domu sme si ho vzali na cestu teplý, keď sme sa vybrali k vám, a teraz sa pozrite, zoschol a rozmrvil sa. <sup>13</sup>Toto sú naše kožené mechy na víno. Keď sme si ich napĺňali, boli nové. Pozrite, sú potrhané. Naše šaty a obuv sú zodraté od príliš dlhej cesty.“ <sup>14</sup>Izraelskí muži vzali z ich potravy, ale nepýtali sa na Hospodinov výrok. (Joz 9,8–14)

**Osobné štúdium**

`Prečítaj si text Joz 9,1–20. V čom sa príbeh o Ráchab podobá príbehu o Gibeónčanoch? V čom sa tieto príbehy navzájom odlišujú?`

Táto kapitola knihy Jozua sa začína informáciou, že päť kanaánskych kráľov, ktorí vládli väčšinou malým mestským štátom, sa rozhodlo vytvoriť koalíciu proti Izraelitom. Obyvatelia Gibeónu sa však rozhodli uzavrieť s Izraelitmi zmluvu.

Aby sa to Gibeónčanom podarilo, rozhodli sa Izraelitov oklamať. Predstierali, že sú veľvyslancami z ďalekej krajiny. Podľa 5Moj 20,10–18 Hospodin rozlišoval medzi Kanaánčanmi a ľuďmi, ktorí žili mimo zasľúbenej krajiny.

Slovo preložené ako „úskok“ („lesť“; Joz 9,4 SEvP) môže mať negatívny význam, ktorý naznačuje zločinecký zámer (2Moj 21,14; 1Sam 23,22; Ž 83,4) alebo pozitívny, ktorý označuje obozretnosť, múdrosť či dôvtip (Prísl 1,4; Prísl 8,5.12). V prípade Gibeónčanov sa za ich zradným činom skrýva snaha o vlastnú záchranu. Takéto konanie môžeme označiť ako menej nebezpečné.

Slová Gibeónčanov nápadne pripomínajú vyjadrenie Ráchab. Uznávajú moc izraelského Boha a vyznávajú, že úspech Izraela nie je len dielom človeka. Na rozdiel od iných Kanaánčanov sa nevzbúrili proti Hospodinovmu plánu dať Izraelitom krajinu a priznávajú, že sám Hospodin vyháňa tieto národy pred Izraelom. Správy o vyslobodení z Egypta a víťazstvách nad Sichónom a Ógom podnietili Ráchab a Gibeónčanov, aby sa usilovali o spojenectvo s Izraelitmi. Ale kým Ráchab sa úplne podriadila Bohu Izraela, Gibeónčania sa uchýlili k úskoku.

Mojžišov zákon poskytoval opatrenia na rozpoznanie Božej vôle v podobných prípadoch (4Moj 27,16–21). Jozua sa mal opýtať na vôľu Hospodina a vyhnúť sa tak podvodu Gibeónčanov.

Základnou povinnosťou človeka povereného zodpovednosťou viesť Boží ľud je hľadať a poznávať Božiu vôľu (1Par 28,9; 2Par 15,2; 2Par 18,4; 2Par 20,4). Izraeliti však túto povinnosť zanedbali, a preto stáli pred rozhodnutím buď porušiť zá-kladné podmienky dobytia krajiny, alebo prísahu urobenú v mene Hospodina.

**Aplikácia**

`Kedy sa najčastejšie dostávaš do situácie, pri ktorej sa musíš rozhodovať medzi zdanlivo protichodnými biblickými hodnotami?`

---

#### Dodatečné otázky k diskuzi

`Co víme o obyvatelích Gibeónu?`

`Jakou lest vymysleli, když slyšeli o pádu Jericha?`

`Jak se jim podařilo obelstít Jozua a izraelské starší?`

`Proč se Jozue neradil s Hospodinem, když někteří starší pochybovali o tom, že jsou Gibeoňané z daleké země?`

`Už ses někdy „neradil s Hospodinem“ a doplatil na to? Řekni nám o tom.`

`V jakých situacích nám hrozí, že se rozhodneme sami bez porady s Bohem?`

`Co děláš, když prosíš Boha o radu, ale on neodpovídá?`