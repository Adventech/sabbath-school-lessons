---
title:  Hodnota na neočakávaných miestach
date:  06/10/2025
---

> <p></p>
> <sup>2</sup>Kráľovi Jericha oznámili: „Pozor, v noci sem prišli muži spomedzi Izraelitov na výzvedy o krajine!“ <sup>3</sup>Vtedy kráľ Jericha odkázal Ráchab: „Vyveď mužov, ktorí prišli k tebe a vošli do tvojho domu, lebo prišli na výzvedy o celej krajine.“ <sup>4</sup>Ona však tých dvoch mužov odviedla a skryla. Potom povedala: „Tí muži naozaj prišli ku mne, no nevedela som, odkiaľ sú. <sup>5</sup>Keď sa zotmelo a mestská brána sa zatvárala, odišli. Neviem, kam odišli. Ponáhľajte sa za nimi, ešte ich dohoníte.“ ... <sup>8</sup>Vyzvedači sa ešte ani neuložili na spánok, keď Ráchab vyšla k nim na strechu <sup>9</sup>a povedala: „Viem, že Hospodin vám dal túto krajinu. Zachvátil nás strach pred vami a všetci obyvatelia krajiny stratili pred vami odvahu. (Joz 2,2–5.8.9)

**Osobné štúdium**

`Prečítaj si texty Joz 2,2–11; Heb 11,31 a Jak 2,25. Čo sa z nich dozvedáme o Ráchab?`

Ústredným bodom príbehu o Ráchab je lož, ktorá mala ochrániť izraelských vyzvedačov. Keď uvažujeme o jej klamstve, musíme si uvedomiť, že bola súčasťou mimoriadne skazenej spoločnosti. Všeobecná skazenosť viedla napokon k Božiemu rozhodnutiu túto spoločnosť súdiť a odsúdiť (1Moj 15,16; 5Moj 9,5; 3Moj 18,25–28). Je pravda, že Nová zmluva chváli vieru Ráchab. Starostlivé preskúmanie novozmluvných zmienok o jej čine ukazuje, že nikde nenachádzame schvaľovanie jej spôsobu života ani jej klamstva.

Biblický text však veľmi jednoznačne vyzdvihuje jej vieru (Heb 11,31). Ráchab sa totiž rozhodla zdieľať svoj údel s vyzvedačmi, namiesto toho, aby sa držala skazenej spoločnosti, ktorej bola súčasťou. Text Jak 2,25 chváli jej ponuku prichýliť dvoch izraelských vyzvedačov. Oceňuje aj jej rady, ako vyjsť bezpečne z mesta. Boh videl uprostred dekadentnej, skazenej spoločnosti záblesk viery. Aj v živote Ráchab videl Boh vieru, prostredníctvom ktorej ju mohol zachrániť. Využil to, čo bolo v Ráchab dobré. Ráchab prejavila vieru vo Všemohúceho a rozhodla sa patriť k Jeho ľudu. Nikde nečítame, že by Hospodin schvaľoval všetky jej činy a už vôbec nie jej spôsob života. Boh však ocenil výnimočnú odvahu Ráchab a jej odvážnu vieru. Ráchab sa rozhodla pre Boha Izraela a vďaka svojej viere sa stala sprostredkovateľkou záchrany.

Keď videla, čo sa deje, svoju vieru vyjadrila slovami: „Lebo Hospodin, váš Boh, je Bohom hore na nebesiach i dolu na zemi.“ (Joz 2,11) Počuť Kanaánčanku, ktorá vyznáva, že Jahve je jediný Boh, bolo naozaj výnimočné. Za zmienku stojí, že sa táto udalosť odohrala na streche, kde sa pohania zvyčajne modlili k svojim nebeským božstvám.

Slová, ktoré Ráchab použila, nachádzame predtým len v kontexte toho, že Boh jediný má právo na to, aby sme Ho uctievali (2Moj 20,4; 5Moj 4,39; 5Moj 5,8). Jej slová svedčia o premyslenom a vedomom rozhodnutí uznať Boha Izraelitov za jediné pravé božstvo. Jej vyznanie dokazuje, že chápe úzky vzťah medzi Božou zvrchovanosťou a súdom, ktorý odsudzuje Jericho na zánik.

Ráchabino morálne rozhodnutie ukazuje, že vo svetle Jahveho súdu existovali len dve možnosti: pokračovať vo vzbure proti Nemu a vystaviť sa tak záhube, alebo sa Mu vo viere podriadiť. Tým, že sa Ráchab rozhodla pre Boha Izraelitov, stala sa príkladom toho, aký by mohol byť osud všetkých obyvateľov Jericha, keby sa obrátili na Boha Izraela s prosbou o milosť.

**Aplikácia**

`Čo nás tento príbeh učí o dôležitosti dôvery v Boha?`

---

#### Dodatečné otázky k diskuzi

`V čem se společnost, v níž žila Rachab, podobala té naší?`

`Proč se Rachab rozhodla vložit svůj život do rukou Boha nepřátel?`

`Jak by asi Rachab dopadla, kdyby v našem sboru požádala o křest?`

`V čem je nám podle Nového zákona Rachab příkladem?`

`Jak se díváš na lži, které Rachab použila při záchraně dvou zvědů?`

`Myslíš, že by Bůh dokázal zvědy zachránit i bez Rachabiny lži? Proč?`

`Někteří lidé tvrdí, že „účel světí prostředky“. Co si o tom myslíš?`