---
title:  Neočakávaná milosť
date:  04/10/2025
---

### Texty na tento týždeň
Joz 2,1–21; 4Moj 14,1–12; Heb 11,31; 2Moj 12,13; Jozua 9; Neh 7,25

**Úvodný text**
> Pre vieru neviestka Ráchab nezahynula s neveriacimi, lebo v pokoji prijala vyzvedačov. (Heb 11,31)

„Prečo som to urobil znova?“ Táto myšlienka napadla snáď už každému. Veď sa neopakujú len dejiny a rozhodnutia či zlyhania národov, ale aj každý z nás často opakuje svoje vlastné chyby.

Izrael má pred sebou druhú šancu vstúpiť do zasľúbenej krajiny. Jozua berie túto úlohu mimoriadne vážne. Najprv potrebovali jasne pochopiť, čo ich čaká. Jozua teda vyslal dvoch vyzvedačov, aby priniesli dôležité informácie o krajine, do ktorej majú vstúpiť: aký je obranný systém jednotlivých miest, ako sú na tom vojensky, aké majú zásoby vody a ako sa obyvatelia pozerajú na možný útok spoza Jordánu.

Mohlo by sa zdať, že Božie zasľúbenie o krajine si nebude od Izraelitov vyžadovať žiadne úsilie. Ubezpečenie o Božej podpore však neruší zodpovednosť ľudí. Izraeliti stoja na hraniciach Kanaánu už druhýkrát. Ich očakávania sú veľké. Ale keď boli Izraeliti na hraniciach zasľúbenej krajiny naposledy a pred nimi bola rovnaká úloha, fatálne zlyhali.

Tento týždeň preskúmame dva nesmierne pútavé príbehy z knihy Jozua a pokúsime sa spoznať ich význam pre našu dnešnú vieru. Božia milosť prináša nekonečne veľa spôsobov, ako nás dokáže prekvapiť.

**Osnova lekcie**

V druhej lekcii štúdia knihy Jozua sa zameriame na Božiu milosť a „druhú šancu“, ktorú Hospodin ponúka národom i jednotlivcom. Sústredíme sa predovšetkým na prekvapivé prejavy Božej milosti v príbehoch o Ráchab (Joz 2) a Gibeónčanoch (Joz 9) – v nich uvidíme, že Božím zámerom nie je potrestať, ale priviesť k pokániu a záchrane aj tých, ktorí sú ľudsky považovaní za lásky nehodných.

- Joz 2,1; 4Moj 13,1.2: Izrael dostáva novú šancu a milosť (nedeľa)
- Joz 2,2–11: Ráchabina viera a prekvapujúca Božia milosť (pondelok)
- Joz 2,12–21; 2. Mojžišova 12: Znamenie záchrany (utorok)
- Joz 9,1–20: Lesť Gibeónčanov (streda)
- Joz 9,21–27: Spravodlivosť a milosť pre Gibeónčanov (štvrtok)

---

#### Dodatečné otázky k diskuzi

`Jak bys definoval milost?`

`Vzpomeneš si, kdy jsi naposledy pocítil „Boží milost“?`

`V jakých situacích ztrácíš víru v to, že by ti Bůh mohl ještě odpustit? Proč?`

`Potřebujeme milost i v našem všedním životě? Uveď konkrétní příklady.`

`Proč dává Hospodin Izraeli další šanci na to, aby obsadili zaslíbenou zemi?`

`Proč nás tak překvapují příběhy, které popisují neskutečnou Boží milost?`

`Jozue dělá přípravy na obsazení zaslíbené země. Proč to dělá, když dostal tak úžasná zaslíbení?`

`Co nám o Boží „milosti“ prozrazuje příběh Rachab?`