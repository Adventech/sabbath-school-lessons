---
title:  Podnety na zamyslenie
date:  14/11/2025
---

V knihe Na úsvite dejín si prečítajte kapitolu „Ébal a Gerizim“ (PP 499–504; NÚD 240–242).

„Na vrchu Ebál bol postavený pamätník z obrovských kameňov. Na týchto kameňoch, ktoré boli vopred špeciálne upravené, bol napísaný zákon, a to nielen desať prikázaní vyhlásených z vrchu Sinaj, ale aj zákon odovzdaný Mojžišovi a zapísaný do knihy. Vedľa tohto pamätníka vybudovali oltár z neotesaných kameňov, na ktorom prinášali obete Hospodinovi. Prestupovaním Božieho zákona Izraelci na seba privolali zaslúžený Boží hnev. Ten by na nich aj ihneď dopadol, nebyť Kristovej zmierujúcej obete, predstavovanej obetným oltárom.“ (PP 500; NÚD 240.241)

„Slávnosť Večere Pánovej by však nemala byť smútočnou slávnosťou. Keď sa Pánovi učeníci zhromažďujú okolo jeho stola, nemajú si pripomínať svoje nedostatky alebo nariekať nad nimi. Nemajú sa zaoberať svojou dávnou náboženskou skúsenosťou, či už bola povznášajúca alebo skľučujúca. Nemajú si pripomínať vzájomné nedorozumenia. To všetko patrí do prípravy. Skúmali si vnútro, vyznali hriech a urovnali vzájomné nedorozumenia. Teraz prišli do spoločenstva s Kristom. Nemajú stáť v tieni kríža, ale v jeho spásnom svetle. Svoje srdcia majú otvoriť jasným lúčom Slnka spravodlivosti.“ (DA 659; CL 428)

**Námety na spoločné uvažovanie**

`Čo pre vás znamená hľadať najprv kráľovstvo Božie? Ako tento princíp formuje váš každodenný život?`

`Pozrite sa na svoju odpoveď na stredajšiu záverečnú otázku o tom, aké ľahké je zabudnúť na Boha uprostred každodenného zhonu života. V triede diskutujte o tom, prečo je to také jednoduché. Čo nám môže pomôcť predchádzať takémuto „zabúdaniu“?`

`Ako adventisti siedmeho dňa veríme, že Ježiš slúži v náš prospech v nebeskej svätyni. Ako môže byť táto viera stálym zdrojom našej nádeje a sily? Prečo by nám poznanie, že je to práve Ježiš, kto sa za nás „prihovára“ (Heb 7,25), malo pomôcť uvedomiť si, akou dobrou správou je Jeho dielo v nebeskej svätyni – najmä teraz v antitypický Deň zmierenia?`

Západ slnka: 16.06