---
title:  „Hospodin bojoval za Izrael“
date:  25/10/2025
---

### Texty na tento týždeň
1Moj 15,16; 3Moj 18,24–30; 2Tim 4,1.8; 2Moj 23,28–30; 5Moj 20,10.15–18; Iz 9,6

**Úvodný text**
> Všetkých kráľov aj s ich krajinami obsadil Jozua naraz, lebo Hospodin, Boh Izraela, bojoval za Izrael. (Joz 10,42)

Kniha Jozua obsahuje niekoľko znepokojujúcich scén. Vážne otázky vyvoláva koncept toho, čo môžeme označiť ako „svätá vojna“, v ktorej Boh dáva mandát jednej skupine ľudí zničiť inú skupinu.

Starozmluvná problematika svätej vojny je naozaj komplikovaná. Boh vystupuje v Starej zmluve ako suverénny Vládca vesmíru. Všetko, čo sa vo vesmíre deje, musí preto nejako súvisieť s Jeho vôľou – či už priamo alebo nepriamo. Nevyhnutne sa teda vynára otázka: Ako môže Boh niečo také dovoliť? Minulý týždeň sme videli, že samotný Boh je zapojený do konfliktu, ktorý svojou veľkosťou presahuje všetky vojny alebo bitky v histórii ľudstva. Tento zápas preniká každým aspektom nášho života. Naznačili sme tiež, že udalosti biblických aj svetských dejín môžeme chápať len vo svetle tohto konfliktu.

Tento týždeň pokračujeme v skúmaní zložitosti Bohom schválených vojen. Pozrieme sa na obmedzenia a podmienky takýchto vojen. A napokon sa sústredíme na duchovné dôsledky takýchto vojen a na konečnú víziu mieru, ktorú prinášajú starozmluvní proroci.

**Osnova lekcie**

Po úvode z predchádzajúcej lekcie sa teraz sústredíme na širšie starozmluvné poňatie tzv. „svätých vojen“, ktoré vidíme najmä v knihe Jozua. Lekcia skúma Boží mandát na zničenie konkrétnych skupín a zároveň podmienky a obmedzenia týchto ťahov, vkladajúc ich do širšieho rámca Božej spravodlivosti a Jeho suverenity ako Najvyššieho Sudcu.

- 1Moj 15,16; 5Moj 18,9–14: Hlboká skazenosť Kanaánčanov a Božia trpezlivosť (nedeľa)
- 1Moj 18,25; Ž 7,12; 50,6: Uistenie o Božej spravodlivosti (pondelok)
- 2Moj 23,28–30; 34,13: Boží zámer: vyhnanie, nie vyhladenie (utorok)
- 5Moj 20,10–18: Možnosť voľby a Boží súd (streda)
- Iz 9,5.6: Vízia mesiášskeho pokoja (štvrtok)

---

#### Dodatečné otázky k diskuzi

`Co tě jako první napadlo, když sis přečetl název této lekce? Proč?`

`Jaké pocity v tobě vyvolává úvodní biblický text?`

`Proč máme při popisu biblických válek smíšené pocity?`

`Věříš tomu, že Hospodin bojuje za svůj lid i dnes? Proč?`

`Bojuje Hospodin i za tebe? Jak se to projevuje?`