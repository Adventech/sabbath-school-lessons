---
title:  Podnety na zamyslenie
date:  31/10/2025
---

V knihe Na úsvite dejín si prečítajte strednú časť kapitoly „Pád Jericha“ (PP 491–493; NÚD 236.237).

Podobne ako pri iných témach Písma, aj v kontexte „svätej vojny“ je kľúčové poznať kontext a pozadie. Ako sme videli, vesmírny spor a motív Boha ako Sudcu sú rozhodujúce pre pochopenie „svätých vojen“ proti Kanaánčanom.

„Boh je pomalý do hnevu. Bezbožným národom dal skúšobný čas, aby sa s Ním a Jeho charakterom mohli zoznámiť. Tieto národy boli súdené podľa svetla, ktoré dostali, a na základe toho, že odmietli prijať svetlo a zvolili si svoje vlastné cesty namiesto Božích ciest. Boh uviedol dôvod, prečo Kanaánčanov hneď nevyhnal. Neprávosť Amorejčanov sa v tom čase ešte nenaplnila. Svojou neprávosťou sa postupne dostávali do bodu, keď už nebolo možné uplatňovať Božiu zhovievavosť, a preto boli vyhladení. Kým sa nedosiahla určitá miera neprávosti, Božia pomsta bola odložená. Všetky národy dostali takúto skúšobnú lehotu. Tie národy, čo odmietli Boží zákon, postúpili vo svojej skazenosti ďalej. Deti dedili vzdorovitého ducha svojich rodičov a počínali si horšie ako ich otcovia pred nimi, kým na nich napokon nedopadol Boží hnev. Trest nebol menší len preto, že bol odložený.“ (2BC 1005)

**Námety na spoločné uvažovanie**

`Diskutujte o dôsledkoch toho, že Boh je nielen naším sudcom, ale aj najvyšším sudcom celého vesmíru. Prečo je skutočnosť, že Boh je sudcom, základom evanjelia a našej spásy?`

`Ako nám prípad Kanaánčanov pomáha lepšie pochopiť Božiu trpezlivosť a spravodlivosť? Ako by sme mohli odzrkadľovať Boží charakter v spôsobe, akým zaobchádzame s našimi blížnymi?`

`Zamyslite sa nad základnou povahou slobodnej vôle. Prečo Boh rešpektuje našu slobodu voľby? Ako spolu súvisia láska a slobodná vôľa?`

`Stará zmluva obsahuje mnoho príbehov o vojnách a konfliktoch, no v konečnom dôsledku predpovedá víziu pokoja. Akú úlohu by mali zohrávať kresťania pri nastolení pokoja vo svojom okolí?`

Západ slnka: 16.27