---
title:  Slobodná voľba
date:  29/10/2025
---

> <p></p>
> <sup>10</sup>Keď sa priblížiš k niektorému mestu, aby si ho dobyl, ponúkni mu mier. ... <sup>15</sup>Podobne urob aj ostatným mestám, ktoré sú od teba veľmi vzdialené a nepatria k mestám miestnych národov. <sup>16</sup>V mestách týchto národov, ktoré ti dáva Hospodin, tvoj Boh, do dedičného vlastníctva, nenecháš nažive nič, čo dýcha. <sup>17</sup>Chetitov, Amorejčanov, Kanaánčanov, Perizzejcov, Chivvijov a Jebúsejov znič ničiacou kliatbou, ako ti prikázal Hospodin, tvoj Boh, <sup>18</sup>aby vás nenaučili konať podľa všetkých svojich ohavností, ktoré robia pre svoje božstvá. Prehrešili by ste sa proti Hospodinovi, svojmu Bohu. (5Moj 20,10.15–18)

**Osobné štúdium**

`Prečítaj si 5Moj 20,10.15–18; 5Moj 13,12–18 a Joz 10,40. Ako nám pravidlá boja a postup proti modloslužobnému mestu vyjadrený v 5. Mojžišovej pomáhajú pochopiť obmedzenia úplného zničenia vo vojne, ktorú mali Izraeliti viesť?`

Hebrejský text používa na opis zničenia ľudí vo vojne jedinečný výraz: cherem. Tento výraz sa vzťahuje na to, čo je „zakázané“, „zatratené“ alebo „zarieknuté na záhubu“ (Roh.). Väčšinou označuje úplné a neodvolateľné umiestnenie ľudí, zvierat alebo neživých predmetov do výlučnej Božej sféry, čo vo vojne zahŕňalo vo väčšine prípadov ich zničenie. Koncept a praktizovanie cherem ako úplného „vyhladenia“ ľudí vo vojne je potrebné chápať vo svetle Hospodinovho konfliktu s kozmickými silami zla, kde je v stávke Jeho charakter a povesť.

Opäť platí, že od objavenia sa hriechu vo svete neexistuje „neutralita“: človek je buď na Božej strane, alebo stojí proti Nemu. Jedna cesta vedie k večnému životu a druhá k večnej smrti.

Zaužívaná prax úplného zničenia je vyjadrením Božieho spravodlivého súdu nad hriechom a zlom. Boh delegoval vykonanie časti svojho rozsudku na svoj vyvolený národ, staroveký Izrael. Hospodin sám však mal striktnú moc a kontrolu nad takýmto ničením. Obmedzovala sa na konkrétne dejinné obdobie a na presne vymedzenú geografickú oblasť, staroveký Kanaán. Ako sme videli pri včerajšom štúdiu, Boh určil na zničenie výhradne tých, ktorí sa búrili proti Jeho plánom a požiadavkám, a zároveň odmietli činiť pokánie. Božie rozhodnutie o ich zničení nebolo teda svojvoľné. Zároveň treba zdôrazniť, že nemalo niesť žiadne známky nacionalizmu – teda vyzdvihovanie jedného národa nad iný. Jediným cieľom bolo potrestať hriech a vyhubiť vzburu voči Bohu.

Navyše, Izraeliti mohli očakávať, že rovnako sa bude zaobchádzať s nimi, ak by sa rozhodli prijať kanaánsky spôsob života (porovnaj s 5. Mojžišova 13). Hoci by sa mohlo zdať, že je vopred určené, kto stojí na ktorej strane svätej vojny (Izraeliti majú zdediť zem a Kanaánčania majú byť vyhladení), existuje možnosť presunúť sa z jednej strany na druhú, ako to vidíme v prípadoch Ráchab, Achána a Gibeončanov.

Boh nerozhodol svojvoľne, kto bude pod Jeho ochranou a koho vyhubí. Tí, čo mali prospech zo vzťahu s Hospodinom, mohli pre vzburu prísť o svoje privilegované postavenie a zomrieť. A tí, ktorým hrozila záhuba, mohli sa podriadiť Hospodinovej moci a získať život.

**Aplikácia**

`Aké dôsledky vyplývajú pre nás dnes zo vzbury Kanaánčanov voči Bohu? Aký vplyv na nás majú naše osobné slobodné rozhodnutia?`

---

#### Dodatečné otázky k diskuzi

`Jak rozumíš termínu „svobodná volba“?`

`Měli tuto volbu obyvatelé národů, které Bůh určil k zániku?`

`Proč měli Izraelci nabídnout „vzdáleným“ městům mír, zatímco na území, které jim dal Hospodin, nic takového platit nemělo?`

`Měl Bůh právo požadovat, aby byl vyhlazen každý, kdo by v Izraeli sváděl druhé k uctívání „jiného boha“? Proč?`

`Platí něco podobného i dnes? Proč?`

`Máme i my právo svobodné volby? Jaké možnosti volby máme?`

`Souhlasíš s autorem, že od objevení se hřích na naší planetě neexistuje neutralita? Proč si to myslíš?`