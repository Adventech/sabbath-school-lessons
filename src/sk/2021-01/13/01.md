---
title:  Nová zem
date:  20/03/2021
---

> <p>Základný verš</p>
> 17 Lebo hľa, ja tvorím nové nebesia a novú zem, na predchádzajúce sa viac nebude spomínať a ani neprídu na myseľ. (Iz 65,17)

Jedného dňa čítal asi dvanásťročný chlapec knihu o astronómii. Tak ho zaujala, že nechcel ísť ani do školy. Jeho matka, hysterická žena, vzala chlapca a šla s ním k lekárovi.

„Braňo, čo to má znamenať? Ty vôbec nechceš chodiť do školy a učiť sa? Prečo?“ spýtal sa lekár.

„V tejto astronomickej knihe som sa dočítal, že jedného dňa slnko zhorí a život na zemi zanikne. Nemá zmysel robiť čokoľvek, ak nakoniec všetko vymrie,“ odpovedal chlapec.

Hysterická matka začala kričať: „Do toho ťa nič! S tým sa ty netráp!“

Keď sa lekárovi podarilo matku upokojiť, obrátil sa ku chlapcovi, usmial sa naňho a povedal: „Ale, Braňo, pre to sa trápiť nemusíš. Keď sa to stane, my všetci už aj tak budeme dávno mŕtvi.“

Chlapec mal do určitej miery pravdu: Nakoniec aj tak všetci zomrieme. Prečo sa teda máme o čokoľvek usilovať a snažiť sa? Ale táto minca má dve strany. Tou druhou je radostná správa, že naša existencia sa nemusí končiť smrťou. Dostali sme ponuku života, večného života na Bohom obnovenej zemi.

Osnova úlohy

Záverečné kapitoly knihy proroka Izaiáša predstavujú nádej, ktorú Boh ponúka celému ľudstvu zasiahnutému hriechom. Tou nádejou je „nový život“, ktorý sa bude vyznačovať:

`Neprítomnosť hriechu, zla a smrti (nedeľa)`

`Obdivná úcta všetkých voči Bohu (pondelok)`

`Spoločenstvo lásky naprieč národmi (utorok, streda)`

`Život v Božej blízkosti (štvrtok)`