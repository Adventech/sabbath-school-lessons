---
title:  Podnety na zamyslenie
date:  26/03/2021
---

„Náplňou života vo večnom bezčasí bude stále slávnejšie poznávanie Boha a jeho Syna, Ježiša Krista. Čím obsiahlejšie bude toto poznanie, tým väčšia bude láska, úcta a šťastie. Čím viac budú ľudia poznávať Boha, tým viac budú obdivovať jeho povahu. Keď im bude Spasiteľ postupne odhaľovať bohatstvo vykúpenia a úžasné skutky vykonané vo veľkom spore so satanom, prejavia srdcia vykúpených ešte väčšiu lásku a ešte radostnejšie sa im v rukách rozozvučia zlaté harfy. V mohutnom chválospeve sa k nim pripoja ,desaťtisíce desaťtisícov a tisíce tisícov‘ hlasov nebešťanov.

,Všetko tvorstvo na nebi, na zemi, pod nebom i na mori a všetko, čo je v nich, som počul volať: Sediacemu na tróne a Baránkovi dobrorečenie, česť, sláva a vláda na veky vekov!‘ (Zj 5,13)

Veľký spor medzi dobrom a zlom sa skončil. Nieto už hriechu ani hriešnikov. Celý vesmír je čistý. V celom nekonečnom stvorení vládne súlad a šťastie. Od toho, ktorý všetko stvoril, prúdi život, svetlo, blaho do všetkých strán bezmedzného priestoru. Od najmenšieho atómu až po najväčšie vesmírne telesá, všetko živé i neživé v neskonalej kráse a v dokonalej radosti hlása, že Boh je láska.“ (VSV 485; GC 678)

**Námety na spoločné uvažovanie**

`Prečo je prísľub večného života na novej zemi základným prvkom našej kresťanskej viery? Aký zmysel by mala naša viera bez tohto zasľúbenia?`

`Prečítaj si 2Pt 3,10–14. Ako odzrkadľujú tieto verše myšlienku Iz 66?`

Zhrnutie

Izaiáš nám predkladá videnie, ktoré má obrovský dosah. Boh nielen očistí a znovu oživí spoločenstvo viery, ale rozšíri aj jeho hranice, ktoré zahrnú všetky národy. Ku konečnej obnove jeho spoločenstva patrí tiež nová zem, kde bude Božia prítomnosť najväčšou radosťou jeho ľudu.

Západ slnka 18.04