---
title:  Kríza identity
date:  26/12/2020
---

> <p>Základný verš</p>
> Poďte len a súďme sa – vraví Hospodin. Ak sú vaše hriechy ako šarlát, môžu zbelieť na sneh; ak sú červené ako purpur, môžu byť ako vlna.  (Iz 1,18)

Stratení v krajine zábudlivosti

Možno sa vám niekedy stalo, že vám cez cestu prechádzalo stádo kráv. Čakať a pozorovať ich, ako sa pomaly vlečú a popritom prežúvajú, si vyžadovalo veľkú dávku trpezlivosti. Pastier tam možno ani nebol, pretože kravy väčšinou poznajú cestu do svojej maštale. Vedia kam a komu patria.

Ak sa v nejakom obchode stratí malé dieťa, kričí: „Mama, kde si?!“ Nevie ju hneď v tom množstve ľudí nájsť, ale určite tú svoju mamu medzi nimi spozná.Smutné je, že – na rozdiel od kráv a malého dieťaťa – obyvatelia Judska zabudli, že patria Bohu, svojmu nebeskému Otcovi. Ako ľud zmluvy stratili svoju pravú identitu. „Synov som vychoval a vyvýšil, oni však odpadli odo mňa. Vôl pozná svojho gazdu i osol jasle svojho pána, Izrael nepozná, môj ľud nechce chápať.“ (Iz 1,2.3) Tento príbeh je síce starý, ale v rôznych obmenách sa v živote Božích detí môže opakovať aj dnes.

Osnova úlohy

`Problém Božieho ľuduIz 1,1 – 9: Odcudzenie sa Bohu (nedeľa)Iz 1,10 – 17: Formálna zbožnosť bez vzťahu (pondelok)`

`Božia reakcia na ich zlyhanieIz 1,18: Ponuka odpustenia a obnovy vzťahu (utorok)Iz 1,19 – 31: Výzva k novému rozhodnutiu (streda)Iz 5,1 – 7: Maximálna snaha o záchranu (štvrtok)`

V úlohe na tento týždeň sa budeme venovať prvým kapitolám biblickej knihy proroka Izaiáša. Uvidíme v nich, akým spôsobom sa Boh aktívne snažil (a stále sa snaží) obnoviť vzťah lásky medzi ním a jeho ľudom, ktorý sa mu odcudzil.