---
title:  Ponuka odpustenia
date:  29/12/2020
---

> <p></p>
> <sup>18</sup><sup>18</sup> „ „Poďte, vyjasnime si to!“ hovorí Hospodin. „Keby boli Poďte, vyjasnime si to!“ hovorí Hospodin. „Keby boli vaše hriechy ako šarlát, zbelejú sťa sneh, a keby boli vaše hriechy ako šarlát, zbelejú sťa sneh, a keby boli červené ako purpur, budú ako vlna.“ červené ako purpur, budú ako vlna.“ (

**Osobné štúdium**

`V kontexte niekoľkých ďalších veršov si viackrát prečítaj Iz 1,18 (ak je to možné v rôznych prekladoch). Čo chce Boh týmito slovami povedať svojmu ľudu?`

Boh obviňuje obyvateľov Judska a dokazuje, že porušili zmluvu (v. 1–15). Vyzýva ich k náprave (pokániu – v. 16.17). Táto výzva svedčí o nádeji. Inak by nemalo zmysel naliehať na zločinca, ktorý si zasluhuje popravu, aby zmenil svoj život. Ako by sa mohol väzeň odsúdený na smrť „ujímať utláčaného, prisudzovať právo sirotám a zastávať sa vdov“? V Božích slovách: „Poďte len a súďme sa“ (v. 18) vidíme, že bez ohľadu na to, akým zvrhlým spôsobom žili, Bohu stále na jeho ľude záleží, stále ho chce priviesť k pokániu a odvrátiť od zlých ciest.

Boh hovorí, že ich „červené hriechy“ (ako šarlát), budú biele ako sneh. Prečo sú červené? Pretože krv na rukách ľudu má červenú farbu (v. 15). Biela farba väčšinou symbolizuje čistotu, bez akejkoľvek stopy po vine (krvi). Boh im týmito slovami ponúka, že ich zmení. Podobné slová použil aj kráľ Dávid, keď plakal pred Hospodinom a prosil o odpustenie hriechu, ktorého sa dopustil, keď si vzal Batšebu a jej manžela nechal zabiť (Ž 51,7.14). Touto výzvou Boh ponúka svojmu ľudu odpustenie (v. 18)!

Boh nechce ostrými slovami svoj ľud zavrhnúť, ale priviesť ho späť k sebe. Ponuka odpustenia z Božej strany je základom, na ktorom stojí Božia výzva k mravnej čistote jeho ľudu (16.17). Odpustenie otvára cestu k tomu, aby ich Božia moc mohla zmeniť. Je to semienko „novej zmluvy“, o ktorej hovoril Jeremiáš (31,31–34) a v ktorej je odpustenie základom nového vzťahu s Bohom. Začíname s „krvou na rukách“ – máme dlh, ktorý nikdy nebudeme môcť splatiť. Až keď si uvedomíme, ako veľmi potrebujeme odpustenie, sme pripravení prijať to, čo nám Boh chce dať.

**Aplikácia**

`Čo všetko bol dobrý a spravodlivý Boh ochotný odpustiť tebe? Čo s tebou toto veľkorysé odpustenie robí? Prebúdza v tebe túžbu žiť inak?`