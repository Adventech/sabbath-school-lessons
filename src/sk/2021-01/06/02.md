---
title:  Súd nad národmi
date:  31/01/2021
---

> <p></p>
> <sup>1</sup><sup>1</sup>  Proroctvá proti národomProroctvá proti národom  <sup>2</sup><sup>2</sup>  Výrok proti Babylonu, ktorý voVýrok proti Babylonu, ktorý vo videní prijal Izaiáš, Amócov syn.  videní prijal Izaiáš, Amócov syn. (

**Osobné štúdium**

Zdá sa, že trinástou kapitolou sa začína nová časť knihy, ktorej dáva Izaiáš, ako autor, nový nadpis (Iz 13,1; por. 1,1; 2,1). Kapitoly 13 – 23 obsahujú výroky o súde nad rôznymi národmi.

`Prečo je ako prvý medzi proroctvami o národoch vynesený súd nad Babylonom?`

V Iz 10,5–34 už bol vynesený rozsudok nad Asýriou, ktorá v Izaiášových dňoch predstavovala najväčšie nebezpečenstvo. Aj keď v Iz 14,24–27 prorok stručne opakuje Boží zámer zlomiť moc Asýrie, kapitoly 13 – 23 hovoria o hrozbách proti iným národom, z ktorých najvýznamnejší je Babylon.

Vďaka bohatému kultúrnemu, náboženskému a politickému dedičstvu staroveku sa z Babylonu stala veľmoc, ktorá si podrobila Judsko a jeho obyvateľov poslala do vyhnanstva. V čase, keď žil Izaiáš, sa z ľudského pohľadu zdalo nemožné, aby Babylon ohrozoval Boží ľud. Väčšinu obdobia Izaiášovho pôsobenia bol Babylon ovládaný Asýriou. Asýrski králi dobyli Babylon niekoľkokrát za sebou. Babylon sa však nakoniec predsa stal obrovskou veľmocou, ktorá zničila aj judské kráľovstvo. Boh o tom vedel už vopred, a preto zreteľne vyhlásil, že ten, kto ubližuje jeho deťom, bude zaslúžene potrestaný.

**Aplikácia**

`Prečítaj si Iz 13. Všimni si, aké silné slová pisateľ používa. Prečo Boh dovolí, aby sa niečo také stalo? Určite tam trpeli aj nevinní ľudia (v. 16). Ako si vysvetlíme takéto Božie konanie? Ako sa ti darí vnímať Božiu spravodlivosť a lásku súčasne?`