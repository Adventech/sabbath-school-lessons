---
title:  Pád mesta Babylon
date:  01/02/2021
---

> <p></p>
> <sup>20</sup><sup>20</sup>  Babylon, ozdoba kráľovstiev, pyšná okrasa Babylon, ozdoba kráľovstiev, pyšná okrasa Chaldejcov, pochodí, ako keď Boh rozvrátil Sodomu a Gomoru.Chaldejcov, pochodí, ako keď Boh rozvrátil Sodomu a Gomoru.  <sup>21</sup><sup>21</sup>  Neobývaný bude navždy, neosídlený po všetky pokolenia; Arab si tamNeobývaný bude navždy, neosídlený po všetky pokolenia; Arab si tam nepostaví stan a pastieri sa tam neusídlia. nepostaví stan a pastieri sa tam neusídlia.  <sup>22</sup><sup>22</sup>  Bude Bude tam sídliť púštna zver, ich domy zaplnia sovy; budú sa tam sídliť púštna zver, ich domy zaplnia sovy; budú sa tam zdržiavať pštrosy a besy tam budú poskakovať.tam zdržiavať pštrosy a besy tam budú poskakovať.  (

**Osobné štúdium**

V roku 626 pred Kr. obnovil Chaldejec Nabopolasar slávu Babylonu a vyhlásil sa za jeho kráľa. Tak vznikla novobabylonská ríša, ktorá v spojení s Médskom porazila Asýriu. Jeho syn Nabuchodonozor II. bol tým kráľom, ktorý dobyl Judsko a obyvateľov deportoval do Babylonu.

Keď v roku 539 pred Kr. perzský kráľ Kýros dobyl Babylon a pripojil ho k Médsko-perzskej ríši (pozri Dan 5), mesto navždy stratilo nezávislosť. V roku 482 pred Kr. Xerxes I. brutálne potlačil vzburu Babylonu proti perzskej vláde. Odstránil sochu Marduka, hlavného boha a pravdepodobne poškodil niektoré pevnosti a chrámy.

V roku 331 pred Kr. obsadil Alexander Veľký mesto Babylon bez boja. Aj keď istý čas sníval o tom, že z Babylonu urobí hlavné mesto východu, za niekoľko storočí sa rozpadlo. V roku 198 pred Kr. Riman Septimus Severus Babylon úplne zničil. Dnes tam žije niekoľko irackých vidiečanov, ale mesto ako také nebolo už nikdy znovu vystavené.

Zánik Babylonu, opísaný v Iz 13, prinesie slobodu Jákobovým potomkom, ktorí ním boli utláčaní (Iz 14,1–3). Iz 13 opisuje pád Babylonu ako Boží súd. Hrdinovia, ktorí mesto zajali, sú Boží bojovníci (v. 2–5). Čas súdu je nazvaný „deň Hospodinov“ (v. 6.9). Boží hnev je taký veľký, že zasiahne aj hviezdy, slnko, mesiac, nebo a zem (v. 10.13).

`Porovnaj tieto verše so Sud 5, kde sa v piesni Debory a Baráka hovorí o tom, že keď Hospodin kráčal, zem sa chvela a nebo poslalo dážď (v. 4). Verše 20.21 opisujú, ako príroda, vrátane hviezd, bojuje proti cudziemu utláčateľovi.`

**Aplikácia**

`Predstav si, že niektorý obyvateľ Babylonu by v čase jeho najväčšej slávy čítal tieto Izaiášove slová, najmä v. 20–22. Nakoľko reálne by mu asi pripadalo, že by sa skutočne mohli naplniť? Ako na teba pôsobia biblické proroctvá, ktoré sa zatiaľ nenaplnili, a je pre nás ťažko predstaviteľné, ako by sa vôbec mohli stať skutočnosťou?`