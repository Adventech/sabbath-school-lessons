---
title:  Keď sa niekto hrá na Boha
date:  30/01/2021
---

> <p>Základný verš</p>
> Ajhľa, toto je náš Boh, v neho sme dúfali, že nám spomôže! Toto je Hospodin, v neho sme dúfali, plesajme a radujme sa z jeho moci! ( Iz 25,9)

„Istý kazateľ hovoril o pýche. Žena, ktorá kázeň počúvala, šla za ním a povedala mu, že by rada vyznala jeden veľký hriech.

´Aký hriech je to?´ spýtal sa jej kazateľ.

´Pýcha,´ odpovedala žena, ´v poslednom čase som totiž každý deň sedela asi hodinu pred zrkadlom a obdivovala sa, aká som krásna.´

´Ach,´ odpovedal kazateľ, ´to nie je pýcha. To sú len vaše ilúzie!‘“ (C. E. Macartney)

Odkedy vznikol v srdci mocného anjela hriech, pýcha prekračuje hranice reality (u anjelov aj u ľudí). Najhoršie sú na tom tí, ktorí v sebe pestujú duchovnú pýchu. Sú takí porušení, že zachránení môžu byť len vďaka tomu, čo pre nich urobí niekto iný.

V tejto úlohe budeme hovoriť, okrem iného, o pôvode pýchy a sebapovyšovania – dvoch prvých hriechoch.

Osnova úlohy

Úlohy na tento týždeň predstavujú Izaiášove texty o súde nad Babylonom, Božím nepriateľom, ktorý nesie charakteristiky nepriateľstva voči Bohu a jeho deťom vo všetkých časoch:

`Súd nad Babylonom je oznámený (nedeľa)`

`Súd nad Babylonom je vykonaný (pondelok)`

`Pýcha – príčina pádu Babylonu (utorok)`

`Babylon – nadčasový symbol vzbury (streda)`

`Výsledok súdu – záchrana Božích detí (štvrtok)`