---
title:  Podnety na zamyslenie
date:  05/02/2021
---

„Je naše spasenie niečím podmienené? Prísť ku Kristovi môžeme kedykoľvek a nemusíme splniť žiadne podmienky. Čo však musíme urobiť potom, keď prídeme ku Kristovi? Podmienkou je, aby sme sa v živote viery úplne a bez výhrad spoliehali na zásluhy krvi ukrižovaného a vzkrieseného Spasiteľa. Keď to robíme, konáme skutky spravodlivosti. Keď Boh volá a pozýva hriešnika, nekladie mu žiadne podmienky. Priťahuje ho Kristovo pozvanie, ktoré však neznamená: ´Ak chceš prísť Bohu, musíš odpovedať hneď teraz.´ Hriešnik prichádza a hľadí pritom na Krista vyvýšeného na kríž Golgoty. Týmto obrazom Boh pôsobí na jeho myseľ. V hriešnikovi sa prebúdza láska, ktorá ho motivuje urobiť oveľa viac, než čo si predstavujeme, že by mal splniť.“ (6MR 32)

**Námety na spoločné uvažovanie**

`Uvedený citát si prečítaj súčasne s časťou na stredu. Čo nám chce jeho autorka povedať? Všimni si, čo hovorí o oboch prvkoch chodenia s Bohom: viere a skutkoch. Ako ich rozlišuje?`

`Prečo sú pýcha a namyslenosť nebezpečné hriechy? Prečo je také ťažké zbaviť sa ich? Azda preto, že oslepia ľudí do tej miery, aby nevideli potrebu vzdať sa ich? Ak si pyšný, určite si myslíš, že je všetko v poriadku, a ak je všetko v poriadku, prečo sa trápiť a niečo meniť? Je rozjímanie o kríži (čo je jediný prostriedok záchrany pre človeka) dobrým liekom proti pýche a namyslenosti?`

`Majú príslušníci ostatných národov nejakú nádej? Pozri Iz 25,3.6; 26,9; Zj 19,9.`

Zhrnutie

Izaiáš videl, ako Asýria a Babylon dobyjú Judsko. No videl aj to, že hoci temnotou tohto sveta vládne niekto väčší ako človek (Ef 6,12), pracuje prostredníctvom Božích ľudských nepriateľov a trúfa si hrať sa na Boha, Pán Boh nakoniec zvíťazí a našej utrápenej planéte prinesie večný pokoj.

Západ slnka 16.45