---
title:  Pád pyšného kráľa
date:  02/02/2021
---

> <p></p>
> <sup>12</sup><sup>12</sup>  Ako si padla zAko si padla z neba, žiarivá zornička! Zrazený si na zemi, vládca nad národmi neba, žiarivá zornička! Zrazený si na zemi, vládca nad národmi!!  <sup>13</sup><sup>13</sup>  Veď v srdci si si povedal: „Do nebies Veď v srdci si si povedal: „Do nebies vystúpim, až nad Božie hviezdy vyvýšim svoj trón, sídliť chcem vystúpim, až nad Božie hviezdy vyvýšim svoj trón, sídliť chcem na vrchu zhromaždenia, na najkrajnejšom severe.na vrchu zhromaždenia, na najkrajnejšom severe.  <sup>14</sup><sup>14</sup>  Vystúpim do výšinVystúpim do výšin oblakov, prirovnám sa k Najvyššiemu.“ oblakov, prirovnám sa k Najvyššiemu.“  <sup>15</sup><sup>15</sup>  Do podsvetia si Do podsvetia si však zvrhnutý, do najhlbšej jamy.však zvrhnutý, do najhlbšej jamy.  

**Osobné štúdium**

Pád Babylonu (Iz 13) priniesol Božiemu ľudu slobodu (Iz 14,1–3). Proroci akoby sa z tejto udalosti vysmievali (pozri Iz 14,4–23, Mich 2,4; Hab 2,6). Je to poetická reč, ktorú nemôžeme brať doslovne, napríklad keď sa hovorí o mŕtvych kráľoch, ktorí vítajú svojho nového kolegu v ríši mŕtvych (v. 9.10), kde červy a larvy budú jeho posteľovinami. Hospodin takto napínavým spôsobom hovorí o namyslenom kráľovi, ktorý bude ponížený, podobne ako ostatní pyšní monarchovia pred ním. Nie je to však komentár o stave mŕtvych!

`Akým spôsobom vystihujú obrazné slová v Iz 14,12–14 postoj babylonských kráľov k Bohu, sebe i druhým? Nakoľko zároveň predstavujú ešte väčšieho Božieho nepriateľa?`

Babylonskí králi rozhodne netrpeli nedostatkom sebaúcty (Dan 4–5). Ale snaha byť „podobný Najvyššiemu“ prevyšuje hranicu toho „najnafúkanejšieho“ JA. Králi tvrdili, že sú v úzkom spojení s bohmi a chceli sa im zapáčiť. Názorným spôsobom to dávali najavo vždy v piaty deň babylonských novoročných slávností, keď bol kráľ vyzvaný, aby svoje kráľovské hodnosti zložil pred sochou Marduka. Týmto obradom poníženia sa mala nanovo upevniť jeho moc. Aká bláznivá a samovražedná sa naproti tomu musela zdať myšlienka vyvýšiť svoj trón nad hviezdy silného Boha!

Hoci Iz 14 primárne vystihuje pyšný postoj babylonských vládcov, predsa len nemôžeme tento text aplikovať len na ľudských vládcov. V plnom slova zmysle totiž môžu popísať len toho najvyššieho Božieho nepriateľa, ktorý stál v pozadí konania pozemských panovníkov.

Zj 12,7–9 však hovorí o mocnej bytosti, ktorá bola spolu so svojimi anjelmi zvrhnutá z neba: „Satan, zvodca celého sveta, bol zvrhnutý na zem...“ (v. 9) Bol to on, kto zviedol aj Evu v raji (1 Moj 3).

Satan mal veľmi trúfalé predstavy (Ez 28,2). Jeho smrť však bude jasným dôkazom toho, že nie je boh, aj keď po takomto postavení túžil. Na rozdiel od Krista, satan zahynie v ohnivom mori (Zj 20,10) a už nikdy nebude trápiť tento vesmír.

**Aplikácia**

`Porovnaj Iz 14,13.14 s Mat 11,29; Ján 13,5; Fil 2,5–8. Čo nám tieto verše hovoria o protiklade medzi Božím a satanovým charakterom? Ako sa Boh pozerá na pýchu, namyslenosť a túžbu po nadvláde?`