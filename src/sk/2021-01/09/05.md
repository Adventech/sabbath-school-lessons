---
title:  Hospodinov služobník – Nádej do budúcnosti
date:  24/02/2021
---

> <p></p>
> <sup>10</sup><sup>10</sup>  Od počiatku oznamujem budúcnosť, od pradávna to, čo Od počiatku oznamujem budúcnosť, od pradávna to, čo sa ešte nestalo. Hovorím: Môj zámer trvá, všetko čo chcem, sa ešte nestalo. Hovorím: Môj zámer trvá, všetko čo chcem, urobím.urobím.  <sup>11</sup><sup>11</sup>  Od východu volám dravého vtáka, z ďalekej krajinyOd východu volám dravého vtáka, z ďalekej krajiny muža, ktorý splní môj zámer. Čo som povedal, to iste muža, ktorý splní môj zámer. Čo som povedal, to iste vyplním, čo som naplánoval, to určite urobím. vyplním, čo som naplánoval, to určite urobím.  (

**Osobné štúdium**

To, že Izaiáš presne pomenúva Kýra menom, znepokojuje tých, ktorí neveria, že proroci predpovedajú udalosti na základe zjavenia, ktoré dostali od Boha. Azda je možné, aby niekto uviedol meno postavy, ktorá sa ešte nenarodila? Aby sa s tým vyrovnali, prijímajú mnohí teológovia teóriu, že kapitoly 40 – 66 napísal „druhý Izaiáš“ (tzv, „Deuteroizaiáš“) – iný prorok, ktorý žil až za čias Kýra.

Existenciu „druhého Izaiáša“ však nepotvrdzujú žiadne historické záznamy. Prečo sa o ňom nezmieňuje Biblia, veď jeho posolstvo je veľmi vážne a dôležité a jeho literárne majstrovstvo výnimočné!? Dokonca ani najstarší biblický rukopis, zvitok proroka Izaiáša z Kumránu, nemá medzi kapitolami 39 a 40 žiadny predel, ktorý by naznačoval nejaký prechod k novému autorovi.

Jadro posolstva proroka Izaiáša je v celej jeho knihe jednotné: Dôverujte pravému Bohu a jeho mesiášskemu Vysloboditeľovi, nie iným silám. Učenci správne pripomínajú, že od asýrskeho obdobia (kapitoly 1 – 39) sa pozornosť presúva na obdobie babylonské (kapitola 40 a ďalej). Zisťujeme však, že kapitoly 13 – 14 a 39 už babylonské zajatie predvídajú. Je pravda, že kapitoly 1 – 39 zdôrazňujú súd a kapitoly 40 – 66 útechu. No aj v prvých kapitolách sa dosť často stretneme s povzbudením a uistením a v posledných zasa s Božím súdom nad Izraelom, ktorý odišiel od Boha (42,18–25; 43,22–28; 48,1–11). Izaiášove predpovede o budúcej úteche tak naznačujú zároveň bolesť a trápenie.

Aj keď stál národ kvôli svojim hriechom pred hroznou pohromou, niektorí spomedzi ľudu mali nádej. Držali sa Božích zasľúbení, ako ich nachádzame v 3 Moj 26,40–45.

**Aplikácia**

`Si presvedčený o tom, že Boh môže úplne konkrétne oznámiť budúce udalosti? Prečo to robí? Ide len o uspokojenie našej zvedavosti pokiaľ ide o budúcnosť? Akú nádej nachádzaš ty v prorockých slovách Biblie?`