---
title:  Podnety na zamyslenie
date:  15/01/2021
---

„´Nazvú jeho meno Emanuel... s nami Boh´ (Mat 1,23). ´Osvietenie známosti Božej slávy´ sa prejavilo ´v tvári Ježiša Krista´ (2 Kor 4,6). Ježiš Kristus bol od večnosti jedno s Otcom; bol ´Božím obrazom´, obrazom Božej veľkosti a velebnosti, ´odbleskom slávy Boha´. Svetu prišiel zjaviť práve túto Božiu slávu. Hriechom zatienenú zem chcel osvietiť svetlom Božej lásky – byť ´Bohom s nami´. Preto o ňom prorok povedal: ´Nazvú jeho meno Emanuel.´“ (DA 19; TV 9; DA 19)

„Acház by bol dobre urobil, keby bol toto nebeské posolstvo prijal. Rozhodol sa však hľadať pomoc v ľudskej sile pohanských kráľov. V zúfalstve odkázal asýrskemu kráľovi Tiglatpilesarovi: ´Som tvoj služobník a tvoj syn. Príď ma vyslobodiť z ruky sýrskeho a izraelského kráľa, ktorí povstávajú proti mne.´ (2 Krľ 16,7) K žiadosti pridal bohaté dary z kráľovskej pokladnice a z chrámového skladišťa.“ (PK 175; PK 329)

**Námety na spoločné uvažovanie**

`Je správne žiadať Boha o znamenie, keď robíš dôležité rozhodnutie? Aké nebezpečenstvo sa v tom môže ukrývať?`

`Je dobré hľadať pomoc a oporu u človeka. Uvedomuješ si však hranice ľudských možností?`

`Ruský spisovateľ Lev Nikolajevič Tolstoj svojmu priateľovi raz napísal, že „keď si človek uvedomí, že koniec všetkého je smrť, potom neexistuje nič horšie, ako je život“. Ako rieši tento problém vedomie toho, že „Boh je s nami“?`

Zhrnutie

Boh priviedol bezbožného kráľa Acháza do situácie, keď sa musel rozhodnúť, či bude veriť, alebo nie. Aj keď mu Hospodin ponúkol, že si môže žiadať akékoľvek znamenie, kráľ nedovolil, aby mu Boh dal dôvod veriť. Ako „priateľ“ asýrskeho kráľa sa radšej rozhodol požiadať o pomoc jeho.

Západ slnka 16.12