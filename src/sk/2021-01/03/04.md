---
title:  Nová šanca
date:  12/01/2021
---

> <p></p>
> <sup>11</sup><sup>11</sup>  Hospodin dodal pre Acháza tieto slová:Hospodin dodal pre Acháza tieto slová:  <sup>12</sup><sup>12</sup>  „Žiadaj si znamenie od Hospodina, svojho Boha, či „Žiadaj si znamenie od Hospodina, svojho Boha, či hlboko v podsvetí, či hore na výsostiach!“hlboko v podsvetí, či hore na výsostiach!“  <sup>13</sup><sup>13</sup>  Acház všakAcház však povedal: „Nebudem žiadať, nebudem pokúšať Hospodina.“ povedal: „Nebudem žiadať, nebudem pokúšať Hospodina.“  <sup>14</sup><sup>14</sup>  Potom prorok Potom prorok povedal: „Počúvaj, dom Dávidov! Či vám nestačí obťažovať ľudí, že povedal: „Počúvaj, dom Dávidov! Či vám nestačí obťažovať ľudí, že obťažujete ešte aj môjho Boha?“obťažujete ešte aj môjho Boha?“  (

**Osobné štúdium**

Aj keď Acház neodpovedal na Izaiášovu výzvu dôverovať Hospodinovi, Boh dal kráľovi z milosti ešte ďalšiu príležitosť. Povedal mu, aby si žiadal znamenie od Hospodina, „či už siaha hlboko až po podsvetie alebo vysoko nahor“ (v. 11). To je jedno z najväčších pozvaní veriť, aké kedy človek dostal. Na rozdiel od rôznych lotérií a stávok, Boh v dodatkoch neuviedol žiadne obmedzenia. Svoju ponuku dokonca neohraničil ani polovicou svojho kráľovstva, ako to býva v prípade pozemských vládcov, ktorí takto vyjadrujú hornú hranicu svojej veľkorysosti (porov. Est 5,6; 7,2; Mar 6,23). Boh bol pripravený a ochotný použiť všetky možnosti neba a zeme na to, aby tento bezbožný kráľ uveril! Ako znamenie si Acház mohol žiadať aj horu zlata alebo toľko vojakov, koľko je piesku na brehu Stredozemného mora.

`Ako reagoval Acház na túto Božiu výzvu? Iz 7,12`

Na prvý pohľad vyzerá Acházova odpoveď veľmi zbožná a úctivá. Akoby nechcel Pána Boha pokúšať, ako to pred stáročiami robili Izraeliti na púšti. (2 Moj 17,2; 5 Moj 6,16) Rozdiel bol v tom, že teraz Boh vyzval kráľa, aby ho vyskúšal (Mal 3,10). Acház však nechcel dovoliť Bohu, aby mu pomohol uveriť. Dvere svojho srdca zavrel závorou, aby viera nemohla preniknúť dnu.

`Ako reaguje Izaiáš na kráľove slová? Iz 7,13`

Izaiáš pripomína, že keď kráľ odmietol vyskúšať Boha, aby ho azda „neobťažoval“, v skutočnosti sa zachoval veľmi neúctivo. Ešte smutnejšie pôsobí skutočnosť, že prorok najprv vo verši 11 vyzýva kráľa, aby si vyžiadal znamenie od „svojho Boha“, no vo verši 13 už Izaiáš použije len označenie „môj Boh“. Acház totiž odmietol Božiu ponuku. Zavrhol Hospodina, odmietol, aby sa On stal jeho Bohom. Hospodin bol Bohom Izaiášovým, ale už nie Bohom Acházovým.

**Aplikácia**

`Čo ti Acházov príbeh hovorí o Božej trpezlivosti a ochote zachrániť všetkých? Ako by si sa zachoval, keby ti dal Boh možnosť požiadať ho o znamenie, ktoré by potvrdilo jeho vôľu? Naozaj by si ju chcel poznať? A bol by si ochotný ju prijať, aj keby sa ti nepáčila?`