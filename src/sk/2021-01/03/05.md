---
title:  Syn ako Božie znamenie
date:  13/01/2021
---

> <p></p>
> <sup>15</sup><sup>15</sup>  Preto sámPreto sám Pán vám dá znamenie: Hľa, panna počne a porodí syna Pán vám dá znamenie: Hľa, panna počne a porodí syna a dá mu meno Emanuel. a dá mu meno Emanuel. 

**Osobné štúdium**

Ponuka znamenia, ktoré by siahalo „hlboko až po podsvetie alebo vysoko nahor“, Acházom nepohla. Boh preto ponúka svoje znamenie (Iz 7,14). Možno by sme čakali, že to bude niečo úžasné a závratné, čo dokáže vymyslieť len Božia fantázia.

Na naše veľké prekvapenie mal byť tým znamením syn. V akom zmysle však mohla byť mladá maminka s dieťaťom, ktoré nazvala Emanuel, znamením od Boha? Čo mali ľudia z tejto udalosti pochopiť?

`Kto je žena a kto je jej dieťa? Iz 7,15`

Stará zmluva nikde nehovorí o konkrétnom naplnení tohto významného proroctva, ako to vidíme pri znameniach, ktoré dostali iní ľudia, napríklad Gedeon (Sud 6,36–40).

Pozrime sa teda na niektoré možnosti jeho naplnenia na základe Starej zmluvy:

1.	Keďže hebrejský výraz „alma“ v tomto kontexte označuje všeobecne mladú ženu (nie je tu žiadna zmienka o tom, že by mala byť pannou), mnohí predpokladajú, že predstavuje vydatú ženu, ktorá v tom čase žila v Jeruzaleme (azda manželku Izaiáša). Oboch, Emanuela aj Izaiášovho syna (Mahér-Šalál-Cháš-Baz – teda: „Rýchlo sa za korisťou náhli lupič“) sprevádza rovnaké znamenie, že skôr, než dorastú do veku, keď sa budú vedieť rozhodnúť pre dobro alebo zlo, Sýria a severný Izrael budú spustošené (Iz 7,16; 8,4).

2.	Iní sa domnievajú, že Emanuel je vlastne Chizkija, Acházov syn, ktorý po ňom nastúpil na trón. No meno Emanuel (ani ako prezývka) nie je ani raz použité v súvislosti s Chizkijom.

3.	Keďže je pre nás postava Emanuela do istej miery stále tajuplná a jeho meno, bežne prekladané „Boh s nami“, sa týka Božej prítomnosti medzi ľuďmi, mohlo by ísť o toho istého jedinečného syna, ktorý je predpovedaný v Iz 9 a 11. Ak by to tak bolo, jeho vznešený opis – ako Boh a „koreň Izajov“ (Iz 9,6; 11,10) – prevyšuje všetko, čo by sme mohli povedať o kráľovi Chizkijovi, aj keď to bol dobrý kráľ.

4.	Pri pôrode nevydatej dospelej ženy prichádza na svet nemanželské dieťa, ktoré je vlastne dôsledkom jej neviazaného života (5 Moj 22,20.21). Prečo by si Boh za znamenie prebúdzajúce vieru vybral takéto dieťa?

Nová zmluva spája postavu a rolu starozmluvného Emanuela s Ježišom (Mt 1,21–23), ktorý sa narodil zasnúbenej, ale ešte nevydatej mladej žene – a to zázračným spôsobom a v čistote. Ježiš je tiež Boží Syn (Iz 9,6; Mt 3,7), „výhonok“ a „koreň“ Izajov. (Iz 11,10; Zj 22,16) Možno už o storočia skôr žil nejaký skorší „Emanuel“, ktorého rast a vývoj mal Acházovi pripomínať aktuálnosť naplnenia proroctiev a ktorý slúžil ako Kristov predchodca. No veľa o ňom nevieme. Vieme však to, čo vedieť potrebujeme: „Keď prišla plnosť času, Boh poslal svojho Syna narodeného zo ženy...“ (Gal 4,4), aby nás obdaril svojou prítomnosťou.

**Aplikácia**

`Chvíľu premýšľaj o skutočnosti, že Boh sa v osobe Ježiša stal človekom, jedným z nás, aby nás zachránil. Čo ti to hovorí o ňom a o jeho povahe? Akú nádej ti to prináša do života v našom neistom a komplikovanom svete?`