---
title:  Nebezpečenstvo zo severu
date:  10/01/2021
---

> <p></p>
> <sup>2</sup> V časoch judského kráľa Acháza, syna Jotáma, Uzzijovho syna, sýrsky kráľ Recín a izraelský kráľ Pekach, Remaljov syn, vytiahli do boja proti Jeruzalemu, ale nevládali ho poraziť. <sup>3</sup> Vtedy oznámili Dávidovmu domu: „Sýria obsadila Efrajima.“ Rozochvelo sa jeho srdce i srdce jeho ľudu, ako sa stromy lesa chvejú od vetra. <sup>4</sup> Vtedy Hospodin povedal Izaiášovi: „Choďte ty a tvoj syn Šear-Jašúb v ústrety Acházovi až na koniec vodovodu Horného rybníka, na cestu k Poľu práča. <sup>5</sup> Povedz mu: ‚Daj si pozor a upokoj sa, neboj sa, nech ti srdce neochabne pre tie dve ohorené dymiace polená, pre vášnivý hnev Recína a Aramu a kvôli Remaljovmu synovi. <sup>6</sup> Pretože Aram, Efrajim a syn Remalju sa dohodli proti tebe a povedali si: <sup>7</sup> »Vytiahnime proti Judsku a zastrašme ho, získajme ho na svoju stranu a ustanovme v ňom za kráľa Tabeelovho syna!«‘ <sup>8</sup> Toto hovorí Pán, Hospodin: ‚Neuskutoční sa to, nestane sa tak, <sup>9</sup> aj keď hlavou Aramu je Damask a hlavou Damasku Recín! O šesťdesiatpäť rokov bude Efrajim zničený, nebude národom, <sup>10</sup><sup>10</sup>  aj keď hlavou Efrajima je Samária a hlavou Samárie synaj keď hlavou Efrajima je Samária a hlavou Samárie syn Remalju! Ak neuveríte, neobstojíte!‘“ Remalju! Ak neuveríte, neobstojíte!‘“ 

**Osobné štúdium**

`V akej ťažkej situácii sa podľa dnešného textu ocitol kráľ Acház hneď na začiatku svojej vlády? (Porovnaj s 2 Krľ 15,37.38; 16,5.6)`

Severné izraelské kráľovstvo (Efraim) a Sýria (Aramejci) sa spojili proti menšiemu judskému kráľovstvu na juhu. Stalo sa to v čase, keď bol Júda oslabený útokmi Edomitov a Filištíncov. Vojny medzi Judskom a Izraelom boli aj predtým, no spojenie Izraela so Sýriou predstavovalo zničujúce nebezpečenstvo. Zdalo sa, že Izrael a Sýria chcú prinútiť Judsko, aby s nimi vstúpilo do koalície a spoločne bojovali proti mocnému asýrskemu vládcovi Tiglatpilesarovi III. (v 2 Krľ 15,19 nazvanom „Pul“), ktorý ich svojou rozpínavosťou neustále ohrozoval. Vzhľadom na toto nebezpečenstvo Izrael a Sýria odložili bokom svoje vzájomné dlhotrvajúce spory. Keby sa im podarilo dobyť Judsko a ustanoviť tam svojho vládcu (Iz 7,5.6), jeho prostriedky a vojaci by im boli k dispozícii.

`Ako sa rozhodol kráľ Acház v tejto život ohrozujúcej situácii? 2 Krľ 16,7–9; 2 Krn 28,16`

Namiesto toho, aby uznal, že Boh je jediným priateľom, ktorý môže zachrániť jeho samého aj krajinu, Acház sa pokúsil nadviazať priateľstvo s Tiglatpilesarom III., nepriateľom svojich nepriateľov. Asýrsky kráľ s radosťou vyhovel jeho prosbe o pomoc proti Sýrii a Izraelu. Tiglatpilesar dostal od Acháza nielen bohatý úplatok, ale mal aj dobrú zámienku tiahnuť s vojskom proti Sýrii (2 Krľ 16,9). Moc sýrsko-izraelského spojenectva bola zničená. Krátky čas sa zdalo, že Acház Judsko zachránil.

Toto Acházovo počínanie by nás nemalo prekvapiť, pretože to bol jeden z najhorších kráľov, akých Judsko malo (pozri 2 Krľ 16,3.4; 2 Krn 28,2–4).

**Aplikácia**

`Keď bližšie poznáme Acházov príbeh, možno nás ani neprekvapí, ako na nebezpečenstvo reagoval. Dôležitejšou otázkou pre nás však je, ako v krízových situáciách reagujeme my. Nakoľko sa ti darí sa spoliehať na Hospodina, keď sa veci v tvojom živote komplikujú? Ako by bolo možné tvoju vieru posilniť?`