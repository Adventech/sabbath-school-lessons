---
title:  Tvorivá láska
date:  06/03/2021
---

> <p>Základný verš</p>
> Ak poskytneš hladnému, po čom sám túžiš, a nasýtiš strápeného, potom zažiari tvoje svetlo v temnosti a tvoja tma bude ako poludňajší jas.  (Iz 58,10)

Láska nikdy nezlyhá. Kantor (hlavný spevák v synagóge) a jeho manželka, ktorí žili v Lincolne (Nebraska), začali dostávať výhražné a vulgárne telefonáty. Zistili, že prichádzajú od vodcu rasistickej americkej skupiny Ku Klux Klan. Pretože už vedeli, o koho ide, mohli sa obrátiť na políciu. Rozhodli sa však pre radikálnejší postup. Keď sa dozvedeli, že je to mrzák, jedného dňa sa objavili pred jeho dverami s kurčaťom na tanieri. Úplne ho to vyviedlo z miery. Ich láska roztopila jeho nenávisť. Manželia ho navštevovali aj naďalej. Priateľstvo medzi nimi sa prehlbovalo. Uvažoval dokonca o tom, že sa stane židom!

„Toto, hľa, je pôst, ktorý ja mám rád: Rozviazať putá neprávosti, spretŕhať povrazy jarma, prepustiť utláčaných na slobodu a polámať každé jarmo. Neznamená to lámať svoj chlieb hladnému...?“ (Iz 58,6.7) Židovskí manželia z Lincolnu sa postili tak, že sa podelili o svoje jedlo s hladným prenasledovateľom. Tak ho vyslobodili zo zajatia jeho vlastných nespravodlivých predsudkov!

Tento dôležitý duchovný princíp si priblížme na základe toho, ako nám ho podáva prorok Izaiáš.

Osnova úlohy

Pri štúdiu tejto úlohy sa chceme zamerať na Božie pozvanie jeho deťom, ktoré chce nasmerovať k praktickej a kreatívnej láske k nemu a k druhým ľuďom. V kapitolách 55 – 58 Boh ukazuje svoju lásku k ľuďom. Vzor jeho lásky im má byť  motiváciou k láske k druhým.

`Božia kreatívna láska (nedeľa, pondelok)`

`Ľudská kreatívna láskaVzťahy namiesto formálnosti (utorok)Praktická pomoc núdznym (streda)`

`Sobota ako deň budovania vzťahov (štvrtok)`

