---
title:  Tvrdé posolstvo
date:  07/01/2021
---

> <p></p>
> <sup>9</sup><sup>9</sup>  Povedal: „Choď a povedzPovedal: „Choď a povedz tomuto národu: ‚Počúvajte, len počúvajte, ale nerozumejte, hľaďte, len sa tomuto národu: ‚Počúvajte, len počúvajte, ale nerozumejte, hľaďte, len sa dívajte, ale nechápte!‘ dívajte, ale nechápte!‘  <sup>10</sup><sup>10</sup>  Urob bezcitným srdce tohto ľudu, Urob bezcitným srdce tohto ľudu, zapchaj mu uši a zastri oči, aby očami nevidel a zapchaj mu uši a zastri oči, aby očami nevidel a ušami nepočul, aby jeho srdce nechápalo, neobrátil sa a nevyzdravel.“ušami nepočul, aby jeho srdce nechápalo, neobrátil sa a nevyzdravel.“  <sup>11</sup><sup>11</sup>  Povedal som: „Dokedy, Pane?“ Povedal: „Dovtedy, kým nespustnú mestáPovedal som: „Dokedy, Pane?“ Povedal: „Dovtedy, kým nespustnú mestá a budú bez obyvateľov a domy bez ľudí, kým sa a budú bez obyvateľov a domy bez ľudí, kým sa zem nestane púšťou. zem nestane púšťou.  <sup>12</sup><sup>12</sup>  Hospodin ďaleko odvedie ľudí a Hospodin ďaleko odvedie ľudí a v krajine nastane veľké spustošenie.v krajine nastane veľké spustošenie.  <sup>13</sup><sup>13</sup>  Ak v nej zostaneAk v nej zostane ešte desatina, bude spálená ako posvätné stromy — terebint a dub ešte desatina, bude spálená ako posvätné stromy — terebint a dub, z ktorých pri stínaní zostane iba kmeň. Ich peň je, z ktorých pri stínaní zostane iba kmeň. Ich peň je sväté semeno.“ sväté semeno.“  

**Osobné štúdium**

`Keď Boh znovu poveril Izaiáša, prečo ho posiela k národu s takým neobvyklým posolstvom?`

Boh nechce, aby niekto zahynul (2 Pt 3,9), preto poslal Izaiáša k obyvateľom Judska, preto poslal Ježiša na tento svet. Boh nechce ničiť, ale túži zachraňovať. Kým niektorí odpovedajú na jeho výzvy kladne, iní sa stále viac utvrdzujú vo svojom odpore. Boh ich však napriek tomu nabáda a dáva im nové a nové príležitosti vrátiť sa k nemu. No čím viac vzdorujú, tým sú tvrdší. A tak tým, čo Boh pre nich robí, aby ich srdce obmäkčil, sa ich srdcia ešte viac zatvrdzujú. Božia láska k nám je stála a nemenná. Inak je to však s našou osobnou odpoveďou na jeho lásku.

Poslaním Božích služobníkov, akými boli napríklad Mojžiš, Izaiáš, Jeremiáš, Ezechiel, alebo Ježiš Kristus, je ľudí neustále pozývať a nabádať k Bohu, a to aj vtedy, keď toto posolstvo odmietajú (Ez 2,5). Božou úlohou a úlohou jeho služobníkov je dostatočne ľudí varovať a dať im možnosť rozhodnúť sa, aj keby sa napokon rozhodli pre skazu a vyhnanstvo (porov. Ez 3,16–21; Iz 6,11–13).

Izaiášovo poverenie, v ktorom Boh hovorí o zatvrdených srdciach, o očiach, ktoré nevidia a o ušiach, ktoré nepočujú, nám môže pripomenúť príbeh o faraónovi. Boh o ňom povedal: „...ja mu však zatvrdím srdce a neprepustí ľud.“ (2 Moj 4,21) To je prvá z deviatich zmienok o tom, že Boh zatvrdí faraónovo srdce. Deväťkrát je však tiež napísané, že faraón zatvrdil svoje srdce (2 Moj 8,15.32; 9,34).

Samozrejme, že faraón mal slobodnú vôľu, inak by nemohol zatvrdiť svoje srdce. Príbeh ukazuje, že Boh vyvolal okolnosti, na ktoré musel faraón zareagovať. Jeho niekoľkonásobné rozhodnutie neuznať znamenia, ktoré mu Boh dal, spôsobilo, že namiesto toho, aby pod vplyvom Božieho pôsobenia jeho srdce zmäklo, definitívne sa zatvrdilo.

**Aplikácia**

`Cítil si niekedy, že sa tvoje srdce zatvrdzuje voči pôsobeniu Ducha Svätého? Čo to spôsobilo? Ak si si to vtedy ani neuvedomoval (tak sa vlastne tvrdosť srdca prejavuje), ako sa na to pozeráš dnes? Ako tomu zabrániť? 1 Kor 10,13`