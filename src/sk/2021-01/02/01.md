---
title:  Kríza dôvery k vodcom
date:  02/01/2021
---

> <p>Základný verš</p>
> V roku, keď zomrel kráľ Uzzija, videl som Pána sedieť na vysokom a vznešenom tróne. Okraje jeho rúcha napĺňali chrám.  (Iz 6,1)

„Keď sa jeden zo žiakov Konfucia opýtal: ´Ktoré prvky sú charakteristické pre dobrú vládu?´, učenec mu odpovedal: ´Dostatok jedla, dostatok zbraní a dôvera obyčajného ľudu.´

´Predpokladajme však,´ pýtal sa žiak ďalej, ´že by ste nemali na výber a jedného by ste sa museli vzdať. Čoho by ste sa zriekli?´

´Zbraní,´ odpovedal Konfucius.

Žiak bol však vytrvalý a pýtal sa ďalej: ´Predpokladajme, že by ste boli potom prinútený zrieknuť sa jedného z tých dvoch, ktoré vám zostali. Čoho by ste sa vzdali?´

´Jedla,´ odpovedal Konfucius, ´pretože stará múdrosť hovorí, že hladom trpia mnohí, ale ľud, ktorý stratil dôveru k svojim vládcom, je naozaj stratený.´“ (Green, Michael P. 1500 Illustrations for Biblical Preaching, Grand Rapids, MI: Baker Books, 1989, s. 215)

Ľudia chcú mať silných a dôveryhodných vodcov. Keď istý vojak druhýkrát podpisoval zmluvu s armádou, jeden z nováčikov sa ho spýtal, prečo sa rozhodol opäť vstúpiť do armády. „Vyskúšal som život v civile,“ odpovedal, „ale tam nie je nikto za nič zodpovedný.“

Osnova úlohy

Tento týždeň sa pri štúdiu šiestej kapitoly knihy Izaiáš zameriame na vodcov Božieho ľudu v časoch proroka Izaiáša. Budeme si všímať ich silné a slabé stránky a zároveň uvažovať, nakoľko môžu byť tieto texty aktuálne aj v súčasnosti.

`Iz 6,1: Uzzija – neverný vodca ľudu (nedeľa)`

`Iz 6,1–4: Hospodin – ideálny vodca ľudu (pondelok)`

`Iz 6,5–7 Izaiáš – povolaný a očistený vodca ľuduJeho očistenie (utorok)Jeho poverenie (streda)Jeho posolstvo (štvrtok)`