---
title:  „Milostivý rok Hospodinov“
date:  17/03/2021
---

> <p></p>
> <sup>1</sup><sup>1</sup>  Duch Pána, Hospodina, je nado mnou, lebo ma HospodinDuch Pána, Hospodina, je nado mnou, lebo ma Hospodin pomazal, poslal ma hlásať radostnú zvesť chudobným, obviazať rany tým pomazal, poslal ma hlásať radostnú zvesť chudobným, obviazať rany tým, čo majú skrúšené srdce, zvestovať slobodu zajatcom a väzneným prepustenie, čo majú skrúšené srdce, zvestovať slobodu zajatcom a väzneným prepustenie,,  <sup>2</sup><sup>2</sup>  ohlásiť rok Hospodinovej priazne, deň pomsty nášho Boha ohlásiť rok Hospodinovej priazne, deň pomsty nášho Boha na potešenie všetkým zarmúteným.na potešenie všetkým zarmúteným. 

**Osobné štúdium**

`Duch Boží spočíva na pomazanom, teda buď všeobecne na človeku s jasným poslaním od Hospodina, alebo priamo na Mesiášovi. Na koho sa tento opis podobá? Porovnaj to s Iz 42,1–7, kde je Boží služobník opísaný podobným spôsobom.`

Iz 61,2 hovorí o milostivom roku Hospodinovom alebo o „roku milosti“. Mesiáš, ktorý je pomazaný ako Kráľ z rodu Dávidovho a Vysloboditeľ, oznamuje zvláštny rok Božej priazne tým, že vyhlasuje slobodu. Porovnaj to s 3 Moj 25,10, kde Boh prikazuje Izraelitom vyhlásiť v päťdesiaty rok oslobodenie: „Nech vám je to jubilejným rokom, keď každý z vás má sa vrátiť k svojmu vlastníctvu a každý má sa vrátiť ku svojej čeľadi.“ To znamená, že tí, ktorí boli nútení predať zdedený pozemok alebo sa stať sluhami, aby prežili ťažké časy (v. 25 –55), mali opäť získať slobodu a stratenú pôdu. Jubilejný rok sa začal trúbením na trúbu v Deň zmierenia (v. 9), o čom sme už hovorili v súvislosti s Iz 58.

Aj keď „milostivý rok Hospodinov“ v Iz 61,2 je určitý druh jubilejného roka, nejde len o bezduché dodržanie príkazov z 3 Moj 25. Tento rok oznamuje Mesiáš, Kráľ, keď sa predstaví službou oslobodenia a obnovy. Mesiášova služba výrazne presahuje rámec zákonov z 3 Moj 25. Vyhlasuje nielen „zajatým prepustenie na slobodu“, ale tiež zaväzuje rany skrúšeným, utešuje smútiacich a prináša obnovu (Iz 61,1–11). Okrem „milostivého roku Hospodinovho“ oznamuje tiež „deň pomsty nášho Boha“ (v. 2).

**Aplikácia**

`V texte Lk 4,16–21 Ježiš tieto slová o poslaní „pomazaného“ jasne vztiahol na seba. Akým spôsobom sa môžeš aj ty, ako jeho nasledovník, pripojiť k jeho úžasnému poslaniu? Skús byť konkrétny.`