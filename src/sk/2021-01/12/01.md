---
title:  Túžba všetkých národov
date:  13/03/2021
---

> <p>Základný verš</p>
> Národy prídu k tvojmu svetlu a králi k jasu, ktorý žiari nad tebou.  (Iz 60,3)

„Musíme sa toho od Krista veľa naučiť. Len Kristova spravodlivosť nám umožní získať požehnanie zasľúbenej milosti. Dlho sme po týchto požehnaniach túžili. Naša snaha získať ju však bola márna, pretože sme v sebe živili myšlienku, že môžeme urobiť niečo, čím by sme si ju získali. Neobrátili sme pohľad od seba s vierou, že Ježiš je náš Spasiteľ. Nesmieme si myslieť, že nás spasí naša vlastná milosť a zásluhy. Kristova milosť je našou jedinou nádejou na spasenie. Ústami svojho proroka nám zasľúbil: „Bezbožný nech zanechá svoju cestu a hriešny svoje zmýšľanie. Nech sa vráti k Hospodinovi a on sa nad ním zmiluje; k nášmu Bohu, lebo on veľa odpúšťa.“ (Iz 55,7) Musíme veriť tomuto jednoduchému zasľúbeniu a nezamieňať si pocity za vieru. Ak Bohu plne dôverujeme a spoliehame sa na zásluhy Ježiša ako na nášho Spasiteľa, ktorý jediný má moc odpúšťať hriechy, dostaneme všetku moc, po ktorej túžime.“ (Ellen G. Whiteová, Víra a skutky, str. 32)

V tejto úlohe budeme sledovať, akým spôsobom túto veľkú pravdu rozvíja práve kniha proroka Izaiáša.

Osnova úlohy

Kapitoly 59 – 61 poukazujú na problém hriechu, ktorý zasiahol celé ľudstvo, a tiež na ponuku Božej milosti, ktorú má jeho ľud prijať a potom aj ponúknuť ostatným:

`Problém všetkých ľudí: hriech a oddelenie od Boha (nedeľa)`

`Riešenie pre všetkých: nezaslúžená ponuka záchrany (pondelok)`

`Poslanie zachránených: predstaviť túto správu ostatným (utorok)Správa o odpustení a novom začiatku (streda)Správa o súde a odstránení zla a hriechu (štvrtok)`