---
title:  Následky hriechu
date:  14/03/2021
---

> <p></p>
> <sup>1</sup><sup>1</sup>  Pozri, Hospodinova ruka niePozri, Hospodinova ruka nie je taká krátka, aby nemohla zachraňovať, a jeho ucho nie je taká krátka, aby nemohla zachraňovať, a jeho ucho nie je také nedoslýchavé, žeby nepočulo. je také nedoslýchavé, žeby nepočulo.  <sup>2</sup><sup>2</sup>  Sú to vaše Sú to vaše viny, čo sa stali prekážkou medzi vami a vaším Bohom, viny, čo sa stali prekážkou medzi vami a vaším Bohom, a vaše hriechy zakryli jeho tvár pred vami, takže nepočuje. a vaše hriechy zakryli jeho tvár pred vami, takže nepočuje. (

**Osobné štúdium**

`V Iz 58,3 sa ľudia pýtali Boha: „Prečo sa postíme, keď ty to nevidíš, kajáme sa a ty to neberieš na vedomie?“`

Z Iz 59,1 vyplýva ďalšia, podobná otázka: „Prečo, keď voláme, aby nás ruka Hospodinova zachránila, nás nezachráni? Prečo k nemu kričíme, ale on nás nepočuje?“ Izaiáš odpovedá, že Boh počuje a môže zachrániť. Dôvod, prečo to neurobí, spočíva v niečom úplne inom.

Boh sa rozhodol „ignorovať“ svoj ľud. Nie azda preto, že by to tak chcel, ale preto, že „vaše neprávosti sa stali hrádzou medzi vami a vaším Bohom“ (v. 2). To je jeden z najjasnejších biblických výrokov o tom, aký vplyv má hriech na vzťah medzi Bohom a človekom. V celých dejinách ľudstva sa stretávame s tým, čo Izaiáš píše v 59. kapitole. Hriech ničí náš vzťah s Bohom, v dôsledku čoho nás čaká večná smrť – nie azda preto, že hriech odháňa Boha od nás, ale preto, že nás ťahá preč od Boha.

Hriech je predovšetkým odmietnutie Boha, odvrátenie sa od neho. Hriech je v podstate stupňujúci sa proces samozničenia. Nie je to len odvrátenie sa od Boha. Hriech vedie človeka k tomu, aby sa odvracal od Boha stále viac. To, že nás hriech oddeľuje od Boha, neznamená, že Boh na hriešnika nedočiahne (veď celá Biblia nehovorí takmer o ničom inom, len o Bohu, ktorý vystiera ruku k hriešnikovi, aby ho zachránil), ale že pod vplyvom hriechu odmietame jeho priateľskú ponuku. Preto je také dôležité, aby sme vo svojom živote netolerovali žiadny hriech.

**Aplikácia**

`Zakúsil si niekedy sám na sebe, ako ťa hriech oddeľuje od Boha? Čo si v takejto chvíli robil? Čo by si odporučil človeku, ktorý niečo takéto prežíva a je z toho nešťastný?`