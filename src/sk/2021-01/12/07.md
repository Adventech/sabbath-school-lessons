---
title:  Podnety na zamyslenie
date:  19/03/2021
---

V knihe Patriarchovia a proroci si prečítaj strany 277 – 279 (PP 376-378) (v knihe Na úsvite dejín strany 177 – 179); v knihe Túžba vekov strany 155 – 160 (DA 236-243) (v knihe Cesta lásky strany 149 – 154).

„Ježiš tu stál ako živý vykladač proroctva o sebe. Na vysvetlenie prečítaného textu hovoril o Mesiášovi ako o pomocníkovi utláčaných, vysloboditeľovi zajatých a lekárovi trpiacich, ktorý slepým vracia zrak a svetu zjavuje svetlo pravdy. Dojímavý spôsob a obdivuhodný dosah jeho slov uchvátil ich srdcia tak mocne, ako to nepocítili nikdy predtým. Moc Božej reči strhla všetky priehrady; ako kedysi Mojžiš, aj oni smeli vidieť toho Neviditeľného. Pod vplyvom Ducha Svätého odpovedali vrúcnym ´amen´ a chválili Boha.“ (TV 155.156; DA 237)

„Deň Božej pomsty prichádza – deň jeho zúrivého hnevu. Kto obstojí v deň jeho príchodu? Ľudia zatvrdili svoje srdcia proti Duchu Božiemu, ale šíp jeho hnevu prenikne tam, kam nemohli preniknúť šípy usvedčovania. Boh nemá ďaleko od toho, aby zúčtoval s hriešnikmi. Ochráni toho dňa falošný pastier vinníka? Môže byť ospravedlnený, kto šiel s davom cestou neposlušnosti? Môže urobiť popularita alebo väčšina niekoho nevinným? To sú otázky, o ktorých by mali uvažovať bezstarostní a ľahostajní.“ (E. G. Whiteová, Víra a skutky, str. 30)

**Námety na spoločné uvažovanie**

`Jeden skúsený kazateľ pri hodnotení svojho pôsobenia konštatoval, že najväčšou prekážkou pri jeho službe bola mentalita niektorých členov cirkvi, ktorí netúžili, aby sa k nim pripojili ďalší. Boli spokojní so spoločenstvom svojich priateľov a nechceli, aby im ho niekto narušoval.`

`Ako môžu takíto „kresťania“ rozdávať lásku, nádej a dobrú správu o Kristovom kráľovstve svetu, aby aj iní mali možnosť byť skôr, než nastane doba konca, zachránení (Mat 24,14), ak tých, ktorí zanechali svoju cestu, nechcú prijať do svojho spoločenstva?`

Zhrnutie

Boh očistí nespravodlivú spoločnosť, zbaví ju vzbúrencov a obnoví ostatok. Ten zanechá hriechy, ktoré ho od neho oddeľovali. Požehnanie Božej prítomnosti spôsobí, že príslušníci iných národov budú priťahovaní k Bohu a jeho ľudu, aby sa tiež mohli tešiť z času Božej milosti, ktorý oznamuje a hlása Mesiáš.

Západ slnka 17.53