---
title:  „Deň pomsty nášho Boha“
date:  18/03/2021
---

> <p></p>
> <sup>1</sup><sup>1</sup>  Duch Pána, Hospodina, je nado mnou, lebo maDuch Pána, Hospodina, je nado mnou, lebo ma Hospodin pomazal, poslal ma hlásať radostnú zvesť chudobným, obviazať rany Hospodin pomazal, poslal ma hlásať radostnú zvesť chudobným, obviazať rany tým, čo majú skrúšené srdce, zvestovať slobodu zajatcom a väzneným tým, čo majú skrúšené srdce, zvestovať slobodu zajatcom a väzneným prepustenie, prepustenie,  <sup>2</sup><sup>2</sup>  ohlásiť rok Hospodinovej priazne, deň pomsty nášho ohlásiť rok Hospodinovej priazne, deň pomsty nášho Boha na potešenie všetkým zarmúteným.Boha na potešenie všetkým zarmúteným. 

**Osobné štúdium**

`Prečo uprostred týchto dobrých správ spomína Mesiáš Božiu pomstu? Kedy sa toto proroctvo naplní?`

Keď Ježiš, Mesiáš, čítal v Nazarete Iz 61, prišiel až po vetu: „...vyhlásiť milostivý rok Hospodinov“ (v. 2; Luk 4,19). Potom prestal čítať a povedal: „Dnes sa splnilo Písmo, ktoré ste práve počuli.“ (Luk 4,21) Konkrétne a zámerne sa tak vyhol nasledujúcim slovám toho istého verša: „...a deň pomsty nášho Boha“. Keď zvestoval radostnú zvesť o vyslobodení a úteche a zajatých vymaňoval zo satanovho otroctva, deň pomsty ešte nenastal.

„Deň pomsty nášho Boha“ z Iz 61 je „veľký a hrozný deň Hospodinov“ (Mal 4,5), ktorý nastane, keď sa Ježiš Kristus vráti, aby vyslobodil planétu Zem z nespravodlivosti, porazil svojich nepriateľov a oslobodil utláčaný ostatok svojho ľudu.

Aj keď nám Ježiš povedal, že máme nastaviť druhé líce, na inom mieste jasne hovorí, že nastolí spravodlivosť a vymeria trest. Hoci nám Pavol povedal, že nemáme „odplácať zlým za zlé“ (1 Tes 5,15), hovorí tiež to, že keď sa zjaví Pán z neba, v plameni ohňa potrestá tých, „ktorí nepoznajú Boha“ (2 Tes 1,8).

Rozdiel je pravdaže v tom, že len Boh vo svojej nekonečnej múdrosti a milosrdenstve môže nastoliť spravodlivosť a odplatu úplne čestným spôsobom. Ľudská spravodlivosť a ľudská pomsta je poznačená omylmi, zlyhaniami a slabosťami. Božia spravodlivosť nie je obmedzená ničím podobným.

**Aplikácia**

`Ako sa vyrovnávaš s tým, že milujúci Boh je tiež Bohom pomsty? Vieš si predstaviť prípady, keď by spravodlivá odplata za hriech mohla byť prejavom Božej lásky? Aký je rozdiel v tom, keď sa chceš pomstiť ty a keď to robí Boh?`