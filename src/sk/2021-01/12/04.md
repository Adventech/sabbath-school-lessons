---
title:  Veľká úloha
date:  16/03/2021
---

> <p></p>
> <sup>1</sup><sup>1</sup>  Vstaň, zasvieť, lebo prichádza tvoje svetlo a Hospodinova sláva vychádza Vstaň, zasvieť, lebo prichádza tvoje svetlo a Hospodinova sláva vychádza nad tebou.nad tebou.  <sup>2</sup><sup>2</sup>  Lebo hľa, tma bude pokrývať zem aLebo hľa, tma bude pokrývať zem a temnota národy, ale nad tebou vyjde Hospodin a jeho sláva temnota národy, ale nad tebou vyjde Hospodin a jeho sláva sa zjaví nad tebou. sa zjaví nad tebou.  <sup>3</sup><sup>3</sup>  Národy prídu k tvojmu Národy prídu k tvojmu svetlu a králi k tvojej vychádzajúcej žiare.svetlu a králi k tvojej vychádzajúcej žiare. 

**Osobné štúdium**

V týchto veršoch je Božie vyslobodenie zobrazené ako svetlo, ktoré Boh vyvedie pre svoj ľud z tmy. Tým našu pozornosť upriamujú na definitívne naplnenie spasenia prostredníctvom Ježiša Krista.

`Kam prídu národy zeme podľa Iz 60,3?`

V hebrejčine je v tomto verši osoba vyjadrená v jednotnom čísle ženského rodu (tiež v. 1 a 2). Musí ísť o „Sion“, zosobnený v žene, ktorý sa spomína na konci predošlej kapitoly (Iz 59,20). To znamená, že národy zeme, ktoré prikrýva tma, prídu k Sionu. Pritiahne ich svetlo Božej slávy, ktoré žiari nad ním (Iz 60,2). „Sion je vyzvaný, aby vstúpil do svojho svetla a potom pozoroval a reagoval na národy, ktoré sa budú zhromažďovať k tomu istému svetlu.“ (J. Alec Motyer) Aj keď Sion je Jeruzalem, ide viac o ľudí než o zemepisnú polohu tohto mesta.

`Ako súvisí toto proroctvo so zmluvným požehnaním, ktoré Boh zasľúbil Abrahámovi? 1 Moj 12,2.3`

Keď si Boh vyvolil Abraháma a jeho potomstvo, mal s nimi univerzálny zámer: V Abrahámovi budú požehnané všetky čeľade zeme. Božia zmluva s Abrahámom mala byť v konečnom dôsledku zmluvou uzavretou prostredníctvom neho s celým ľudstvom. Prostredníctvom Abraháma a jeho potomstva sa Boh chcel zjaviť celému svetu.

Boží ľud sa má pod vplyvom Izaiášových slov vrátiť k svojmu prapôvodnému celosvetovému poslaniu. Ako reprezentanti pravého Boha boli zodpovední nielen za seba, ale za celý svet. Mali pozývať a vítať cudzincov, ktorí hľadali Boha, pretože jeho chrám „sa bude volať domom modlitby pre všetky národy“ (Iz 56,7; porov. v. 3–8).

**Aplikácia**

`Vo svetle dnešného biblického textu premýšľaj o poslaní, ktoré nám Boh dnes dáva. Aká je úloha tvojho spoločenstva, cirkvi? Čo Boh očakáva konkrétne od teba?`