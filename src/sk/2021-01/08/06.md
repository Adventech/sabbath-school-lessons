---
title:  Pokušenie modloslužby
date:  18/02/2021
---

> <p></p>
> <sup>19</sup><sup>19</sup>  Modlu, túModlu, tú uleje remeselník, zlatník ju obtiahne zlatom a prirobí striebornú retiazku uleje remeselník, zlatník ju obtiahne zlatom a prirobí striebornú retiazku..  <sup>20</sup><sup>20</sup>  Kto je chudobný a nemá na takú obetu, Kto je chudobný a nemá na takú obetu, vyberie si drevo, ktoré nepráchnivie, vyhľadá schopného remeselníka, aby postavil vyberie si drevo, ktoré nepráchnivie, vyhľadá schopného remeselníka, aby postavil modlu, ktorá sa nekláti.modlu, ktorá sa nekláti. 

**Osobné štúdium**

`Ako Izaiáš charakterizuje modly? Prečo je tento obraz taký výstižný bez ohľadu na to, o akú modlu ide?`

Starovekí modloslužobníci verili, že prostredníctvom obrazov alebo symbolov božských bytostí uctievajú samotných bohov. Boh odmieta akúkoľvek snahu predstaviť ho nejakým obrazom, napríklad zlatým teľaťom (2 Moj 34,4.5), pretože nikto nevie, ako vyzerá, a jeho jedinečná sláva a neporovnateľná veľkosť sa nedá ničím znázorniť (5 Moj 4,15–19). Modloslužba ničí život človeka tým, že Boha a vzťah k nemu nahradí modlou a vzťahom k nej. Modla je vlastne iný boh a jej uctievanie je prestúpením prvého a druhého prikázania.

Boží ľud nepotrebuje modly, pretože Boh sa im osobne zjavuje vo svätyni. Uctievanie modly je akási náhrada a v podstate popretie jeho skutočnej prítomnosti.

Modly nielen zlyhávajú v napodobení Boha, ale v skutočnosti predstavujú „nič“, pretože žiadni iní bohovia neexistujú (Iz 44,6). Podobne ako Izaiáš, aj Ž 115,8 vyznieva ironicky: „Podobní im budú tí, čo ich zhotovujú, všetci, čo sa na ne spoliehajú.“

Zo starovekých spisov vieme, že modloslužba, ktorej podstatou bol materializmus, bola veľmi atraktívna. Pomocou rôznych foriem uctievania vzdávali modloslužobníci úctu silám, o ktorých verili, že ich môžu obdarovať plodnosťou a blahobytom. Bolo to „svojpomocné“ náboženstvo. Nie je nám to povedomé?

Pred druhým príchodom Ježiša Krista, v čase, keď sa bude urovnávať cesta hlásaním posolstva proroka Eliáša o zmierení (Mal 4,5.6 alebo 3,23.24), ľudia budú stáť pred rovnakým rozhodnutím ako za dní proroka Izaiáša: Buď budete uctievať Stvoriteľa, alebo sa budete klaňať niečomu inému (Zj 13–14).

**Aplikácia**

`Dnes by asi nikto z nás nebol v pokušení klaňať sa kusu kameňa či zlata. Napriek tomu môžeme byť v rovnakom pokušení dôverovať v živote, pokiaľ ide o jeho zaistenie, niekomu či niečomu inému než nášmu Bohu. Čo je takýmto pokušením pre teba? Na čo si potrebuješ dávať pozor, aby nezaberalo v tvojom živote miesto, ktoré patrí len Bohu?`