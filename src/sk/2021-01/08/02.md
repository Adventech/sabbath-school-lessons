---
title:  Útecha do budúcnosti
date:  14/02/2021
---

> <p></p>
> <sup>1</sup><sup>1</sup>  „Potešujte, potešujte môj ľud,“ vraví váš Boh.„Potešujte, potešujte môj ľud,“ vraví váš Boh.  <sup>2</sup><sup>2</sup>  „Hovorte k srdcu Jeruzalema a volajte mu, že sa„Hovorte k srdcu Jeruzalema a volajte mu, že sa skončila jeho otrocká služba, že je odčinená jeho vina, že skončila jeho otrocká služba, že je odčinená jeho vina, že dostal z rúk Hospodina dvojnásobný trest za všetky svoje hriechy dostal z rúk Hospodina dvojnásobný trest za všetky svoje hriechy.“ (.“ (Iz 40,1.2)

**Osobné štúdium**

`U Iz 40,1.2 Boh potešuje svoj ľud. Čas trestu sa konečne skončil. O aký trest išlo?`

Na túto otázku existuje mnoho odpovedí. Bol to trest vykonaný prostredníctvom Asýrie, palice Božieho hnevu (Iz 10,5), od ktorého Boh oslobodil Judsko tak, že v roku 701 pred Kr. zničil Senacheribovo vojsko (Iz 37). Bol to trest vykonaný prostredníctvom Babylonu, ktorý odvliekol majetok a ľudí z Judska do Babylonu, pretože Chizkija ukázal Merodach-baladanovým poslom celé svoje bohatstvo. (Iz 39) A bol to trest vykonaný prostredníctvom jedného z ďalších národov, proti ktorým Izaiáš napísal posolstvo (Iz 14–23).

Aj keď sa „Asýria“ a „Asýrčania“ spomínajú v časti od Iz 7,17 do 38,6 až 43-krát, vo zvyšku knihy proroka Izaiáša sa objavuje už len raz – a to v 52,4, kde sa hovorí o útlaku od Egypta a potom od Asýrie v minulom čase. V poslednej časti tejto knihy sú zmienky o vyslobodení z babylonského zajatia perzským kráľom Kýrom, ktorý v roku 539 pred Kr. dobyl Babylon a judským vyhnancom vrátil slobodu.

Iz 1–39 pripomína udalosti, ktoré viedli k vyslobodeniu od Asýrčanov roku 701 pred Kr. Začiatok 40. kapitoly je však skok o storočie a pol dopredu – na koniec Babylonskej ríše (539 pred Kr.) a k návratu Židov, ktorý sa čoskoro nato uskutočnil.

Pretože Iz 39 predpovedá babylonské zajatie, ktoré sa týka prinajmenšom niektorých Chizkijových potomkov, tvorí táto kapitola určitý prechod k nasledujúcim kapitolám (v. 6.7). Okrem toho, videnia z kapitol 13,14 a 21 predpovedajú pád Babylonu, čo prinesie slobodu Božiemu ľudu (Iz 14,1–4). Všimni si úzky súvis s Iz 40,1.2, kde Boh sľúbil svojmu ľudu, že jeho utrpenie sa skončí.

**Aplikácia**

`Aké Božie zasľúbenia ťa v tvojej súčasnej situácii povzbudzujú? Akú úlohu hrajú v tvojom duchovnom živote?`