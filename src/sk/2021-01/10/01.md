---
title:  Obeť pre našu záchranu
date:  27/02/2021
---

> <p>Základný verš</p>
> Ale on bol prebodnutý pre naše priestupky, zmučený pre naše neprávosti. On znášal trest za náš pokoj, jeho jazvami sa nám dostalo uzdravenia. (Iz 53,5)

Dokázal nemožné. Čínsky kresťan Lough Fook cítil v živote povolanie k tomu, aby nejako pomohol svojim krajanom, ktorí ako otroci pracovali v afrických baniach. Veľmi túžil podeliť sa s nimi o nádej evanjelia. Ako sa k nim však dostať? Rozhodol sa, že sám seba na päť rokov predá za otroka. Prepravili ho do Demerara, kde pracoval v bani a svojim spolupracovníkom hovoril o Ježišovi.

Lough Fook zomrel skôr, ako prešlo päť rokov. No za ten čas takmer dvesto ľudí prijalo Ježiša za svojho Spasiteľa a okúsilo vyslobodenie zo zovretia beznádeje. Je to krásny príklad sebaobetovania pre dobro druhých.

Pretože urobil to, čo by nám ani nenapadlo – pokorne „vzal na seba podobu otroka“ (Fil 2,7) – Ježiš tiež dosiahol, čo sa zdalo nemožné – podal ruku tebe, mne a celému svetu, ktorý padol a stratil sa v priepasti hriechu.

Osnova úlohy

V tejto úlohe sa budeme zaoberať neuveriteľnou udalosťou, ktorá bola predpovedaná storočia predtým, ako sa stala skutočnosťou – príchodom a službou Hospodinovho služobníka, ktorý sa obetoval pre našu záchranu.

`Hospodinov služobník: pokorný a trpiaci (nedeľa, pondelok)`

`Dôvod jeho utrpenia: láska k nám (utorok)`

`Výsledok jeho utrpenia: naša záchrana (streda, štvrtok)`