---
title:  Keď sa bojíme Boha, ničoho sa nemusíme báť
date:  20/01/2021
---

> <p></p>
> <sup>11</sup><sup>11</sup>  Takto miTakto mi povedal Hospodin, keď ma mocne uchopil za ruku a varoval povedal Hospodin, keď ma mocne uchopil za ruku a varoval ma, aby som nešiel cestou tohto ľudu. ma, aby som nešiel cestou tohto ľudu.  <sup>12</sup><sup>12</sup>  „Nenazývajte„Nenazývajte sprisahaním všetko, čo tento ľud nazýva sprisahaním a čoho sa sprisahaním všetko, čo tento ľud nazýva sprisahaním a čoho sa bojí, vy sa nebojte ani sa nestrachujte! bojí, vy sa nebojte ani sa nestrachujte!  <sup>13</sup><sup>13</sup>  Hospodina Hospodina zástupov pokladajte za svätého, jeho sa bojte a pred ním zástupov pokladajte za svätého, jeho sa bojte a pred ním sa strachujte!sa strachujte!  <sup>14</sup><sup>14</sup>  On bude svätyňou a kameňom úrazu, skalouOn bude svätyňou a kameňom úrazu, skalou na potknutie pre obidva domy Izraela, sieťou a osídlom pre na potknutie pre obidva domy Izraela, sieťou a osídlom pre obyvateľov Jeruzalema. obyvateľov Jeruzalema.  <sup>15</sup><sup>15</sup>  Mnohí sa oň potknú, padnú a Mnohí sa oň potknú, padnú a rozbijú sa, padnú do pasce a chytia sa.“rozbijú sa, padnú do pasce a chytia sa.“ 

**Osobné štúdium**

„Jediná vec, ktorej sa musíme báť, je strach samotný,“ povedal vo svojom prvom inauguračnom prejave v roku 1933 americký prezident Franklin D. Roosevelt národu zmalomyseľnenému veľkou ekonomickou krízou. Izaiášovo posolstvo skľúčenému ľudu znie: Keď sa bojíme Hospodina, nemusíme sa ničoho báť.

Hospodin upozornil Izaiáša, aby sa nebál toho, čoho sa bojí jeho ľud, ale aby sa bál jeho (Iz 8,12.13). Táto myšlienka má dôležité miesto v celom Písme. Napríklad v Zj 14,6–12 čítame posolstvo troch anjelov, ktoré zvestujú celému svetu: Bojte sa Boha a jemu vzdajte slávu. Nebojte sa pozemských mocností, opísaných v Zj 13, a nevzdávajte im slávu, ale len samotnému Bohu.

`Čo znamená „báť sa Boha“? Ako to spojiť s príkazom milovať ho? Mat 22,37`

Pravá bázeň pred Bohom znamená, že ho uznávaš za zvrchovaného vládcu vesmíru. Táto bázeň víťazí nad akýmkoľvek iným strachom. Ak Boh stojí na tvojej strane, bez jeho dovolenia sa ťa nikto nemôže ani dotknúť. Ak si sa však proti nemu vzbúril a on je proti tebe, môžeš utekať kam chceš, nikde sa neukryješ!

`Je myšlienka, že sa máme Boha báť, v protiklade s 1 Ján 4,18: „V láske nieto strachu, ale dokonalá láska vyháňa strach, lebo strach býva pred trestom a kto sa bojí, nie je dokonalý v láske“? Ako sa vyrovnať s týmto zdanlivým rozporom?`

Existujú rôzne druhy strachu. Ak je tvoj priateľ, s ktorým sa máte navzájom radi, náramne silný, nebojíš sa tohto človeka v tom zmysle, že by ti mohol ublížiť, ale uznávaš jeho silu a máš pred ním rešpekt.

**Aplikácia**

`Sú v živote veci, ktorých sa tvoje neveriace okolie bojí, ale ty vďaka Bohu nie? A vieš naopak o niečom, z čoho ľudia okolo teba obavy vôbec nemajú, ale ty by si sa ich ako kresťan mal obávať? Pozri napr. Mat 10,28; Jer 10,2.3.`