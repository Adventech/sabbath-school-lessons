---
title:  Naplnené proroctvo
date:  17/01/2021
---

> <p></p>
> <sup>15</sup><sup>15</sup>  Preto sám Pán vám dá znamenie: Hľa, panna počne aPreto sám Pán vám dá znamenie: Hľa, panna počne a porodí syna a dá mu meno Emanuel. porodí syna a dá mu meno Emanuel.  <sup>16</sup><sup>16</sup>  Smotanu Smotanu a med bude jesť, kým nebude vedieť rozoznávať zlé od a med bude jesť, kým nebude vedieť rozoznávať zlé od dobrého,dobrého,  <sup>17</sup><sup>17</sup>  lebo skôr, ako by ten chlapec vedel rozoznávaťlebo skôr, ako by ten chlapec vedel rozoznávať zlé od dobrého, bude opustená zem, ktorej dvoch kráľov sa zlé od dobrého, bude opustená zem, ktorej dvoch kráľov sa ty obávaš. ty obávaš. 

**Osobné štúdium**

U Iz 7,15–17 je postava Emanuela znamením, ktoré priamo súvisí s Acházovou ťažkou situáciou: Skôr než dieťa Emanuel bude schopné rozlišovať medzi dobrým a zlým, „opustená bude krajina, ktorej dvoch kráľov sa ty strachuješ“ (v. 16). To je zmienka o kráľoch Sýrie a severného Izraela (porov. Iz 7,1.2.4 – 9) a znovu zopakované Božie zasľúbenie, že ich moc sa čoskoro skončí.

`Prečo sa Izaiáš zmieňuje o „masle a mede“, ktoré bude chlapec jedávať? Iz 7,16`

Podľa proroctva úroda a judské polia budú zničené Asýrčanmi (v. 23–25). Obyvatelia Judska, vrátane starozmluvného Emanuela – nech sa toto proroctvo vzťahovalo na kohokoľvek (v. 14.15) – budú nútení vrátiť sa k strave kočovných nomádov (v. 21.22). Aj keď budú chudobní, budú mať dosť jedla, aby prežili.

`Kedy sa toto proroctvo o Sýrii a severnom kráľovstve naplnilo? 2 Krľ 15,29.30; 16,7–9; 1 Krn 5,6.26`

Toto Izaiášovo proroctvo bolo vyrieknuté asi v roku 734 pred Kr. Za úplatok, ktorý dal Acház asýrskemu kráľovi, urobil Tiglatpilesar III. to, čo by bol pravdepodobne urobil tak či tak – rozbil koalíciu na severe, dobyl galilejskú a zajordánsku oblasť na severe Izraela a odvliekol obyvateľstvo do zajatia. Tieto územia zmenil na asýrske provincie (734 – 733 pred Kr.). A tak roku 732 pred Kr., asi dva roky po Izaiášovej predpovedi, boli dvaja králi, ktorí ohrozovali Acháza – Sýria a Izrael – nezvratne porazení.

Onedlho po tom, keď v roku 727 pred Kr. Salmanazar V. vystriedal na tróne Tiglatpilesara III., sa izraelský kráľ Hozeáš vzbúril proti Asýrii. Reakciou na to bolo asýrske ťaženie, pri ktorom v roku 722 pred Kr. dobyli hlavné mesto Samáriu a tisíce Izraelitov deportovali do Mezopotámie. Boh predpovedal, čo sa stane s Júdovými nepriateľmi. Acházovi však pripomenul, že sa to stane aj bez toho, aby prosil o pomoc Asýriu.

**Aplikácia**

`Predstav si, že by si vtedy, keď sa to všetko dialo, žil v severnom kráľovstve. Čo by to urobilo s tvojou dôverou v Boha? Čo dnes môžeme urobiť pre to, aby sme zajtra, keď prídu ťažkosti, nestratili vieru?`