---
title:  Modlitba a vďakyvzdanie
date:  09/07/2023
---

> <p></p>
> <sup>15</sup>Preto aj ja, keď som počul o vašej viere v Pána Ježiša a o láske ku všetkým svätým, <sup>16</sup>neprestávam za vás ďakovať, keď vás spomínam vo svojich modlitbách, <sup>17</sup>aby vám Boh nášho Pána Ježiša Krista, Otec slávy, keď ho poznávate, dal Ducha múdrosti a zjavenia, <sup>18</sup>aby osvietil oči vášho srdca, aby ste vedeli, k akej nádeji vás povolal, aké je bohatstvo slávy jeho dedičstva medzi svätými <sup>19</sup>a aká nesmierna veľkosť jeho moci pre nás, ktorí veríme tak, ako v nás pôsobí jeho mocná sila. <sup>20</sup>Tú dokázal na Kristovi, keď ho vzkriesil z mŕtvych a posadil v nebi po svojej pravici <sup>21</sup>nad každé kniežatstvo, moc, silu, panstvo a nad každé meno, ktoré sa spomína nielen v tomto, ale aj v budúcom veku. <sup>22</sup>A všetko mu podrobil pod jeho nohy. Jeho však, ako hlavu nad všetkým, dal Cirkvi, <sup>23</sup>ktorá je jeho telom, plnosťou toho, ktorý napĺňa všetko vo všetkom. (Ef 1,15–23)

**Osobné štúdium**

Pavol, motivovaný správou, že veriaci v Efeze prekvitajú vo viere v Ježiša a vo vzájomnej láske (možno sa o tom dozvedel od Tychika, Ef 6,21.22), im vo svojom liste ukazuje, ako sa za nich modlí.

`Porovnaj dve Pavlove správy o modlitbe v Liste Efezanom – Ef 1,15–23 a Ef 3,14–21. Ktoré témy majú tieto dva texty spoločné?`

Môže sa stať, že naša modlitba je naplnená smútkom a skormútenosťou z toho, za čo sa modlíme. Pavlove modlitby v Liste Efezanom naznačujú, že prirodzeným jazykom modlitby je vzdávanie vďaky. Do nášho života prichádza požehnanie a my Bohu ďakujeme. Snažíme sa vnímať Boha, keď sa ocitneme v ťažkých podmienkach, a chváliť Ho za Jeho premieňajúcu prítomnosť v našich životoch. Oslavujeme milosť a moc vznešeného Ježiša (Ef 1,20–23) a ďakujeme Mu za to, že žehná tých, ktorí sú v našom okolí a my sa za nich modlíme. Pavlovo premieňajúce tajomstvo modlitby znie: modlitba je kľúčom chvály a vďakyvzdania.

Pavol tiež napísal: „neprestávam za vás ďakovať, keď vás spomínam vo svojich modlitbách“ (Ef 1,16; pozri tiež Fil 1,3.4; 1Tes 1,2 a 1Tes 5,16–18).

Čo vlastne znamená výzva „neprestajne sa modlite“ (1Tes 5,17)? Nemôže to znamenať, že neustále kľačíme pred Bohom pri modlitbe. Znamená to, že požehnaní Božím Duchom kráčame životom so srdcom otvoreným prítomnosti a moci Boha a hľadáme podnety na vzdávanie vďaky Bohu. Znamená to, že sme pripravení čeliť otázkam a problémom života v prítomnosti Boha, hľadať božskú radu, keď do nášho života vstupujú nečakané ťažkosti a zvraty. Znamená to žiť nie v odcudzení od Boha, ale v spojení s Ním, vždy otvorený božskému vedeniu.

Príliš často vnímame modlitbu ako akýsi dodatok či doplnok k učeníctvu, ktorý treba vykonávať, keď nám to vyhovuje alebo sa to od nás očakáva. Pavol však prináša iný pohľad. Apoštol vníma veľmi vážne úlohu modliť sa za veriacich v Efeze. Robí to tak, že za nich ďakuje (Ef 1,16; porovnaj s Ef 1,3–14) a prihovára sa za nich (Ef 1,17–23; porovnaj s Ef 3,14–21). Modlitba je pre neho ústrednou, ba dokonca najdôležitejšou úlohou kresťanskej viery. Tieto verše prinášajú motivujúcu výzvu modliť sa. Táto výzva sa týka každého z nás. Uvažujme o našej vlastnej „modlitebnej službe“ vo svetle Pavlovej oddanosti.

**Aplikácia**

`Prečo je dôležité vždy ďakovať Bohu v modlitbe za to, za čo Mu máme byť vďační samozrejme?`

---

#### Dodatečné otázky k diskuzi

`Co motivovalo Pavla k tomu, že nepřestával děkovat za věřící v Efezu?`

`Proč je dobré naplnit naše modlitby hlavně díky?`

`Za co můžeme děkovat v těžkých obdobích života?`

`Proč Pavel pamatuje na efezské ve svých modlitbách?`

`O jaký dar pro efezské prosí Pavel Boha? Proč je to tak důležité?`

`Proč někdy nevidíme naději, ke které nás povolal Bůh?`

`Jak by se měl v církvi projevit fakt, že Bůh Ježíše ustanovil její hlavou?`
