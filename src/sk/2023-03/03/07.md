---
title:  Podnety na zamyslenie
date:  14/07/2023
---

Preštudujte si tieto dva opisy Kristovho vyvýšenia.

„Kristovo nanebovstúpenie bolo znamením, že jeho nasledovníci prisľúbené požehnanie dostanú. Naň mali čakať, prv ako sa pustia do diela. Keď Kristus prešiel nebeskou bránou, jasajúci anjelský zástup ho odprevadil na trón. Sotva sa tento slávnostný obrad skončil, na učeníkov zostúpil v plnej miere Duch Svätý a Kristus bol skutočne oslávený tou slávou, ktorú mal u Otca od večnosti. Vyliatím Ducha na Turíce oznamovalo nebo, že Vykupiteľ slávnostne vystúpil na trón. Podľa svojho prísľubu zoslal z neba svojim nasledovníkom Ducha Svätého na znamenie, že ako kňaz a kráľ prijal všetku moc na nebi i na zemi a že je pomazaný, aby vládol svojmu ľudu.“ (AA 38.39; PN 23.24)

„Otec objíma svojho Syna a počuť pokyn: Nech sa mu klaňajú všetci Boží anjeli. (Heb 1,6) Kniežatá, vládcovia i mocnosti s nevýslovnou radosťou uznávajú zvrchovanosť Kniežaťa života. Anjelské zástupy sa mu klaňajú a radostný jasot sa rozlieha v celom nebi. Hoden je Baránok, ktorý bol zabitý, prijať moc, bohatstvo a múdrosť, silu a česť, slávu a dobrorečenie! (Zj 5,12) Víťazné spevy sprevádza hudba anjelských hárf a celé nebo prekypuje radosťou a slávou. Láska zvíťazila. Stratené bolo nájdené. V nebi zaznieva mohutné volanie: Sediacemu na tróne a Baránkovi dobrorečenie a česť, sláva a moc na veky vekov! (Zj 5,13) Ozvena veľkej nebeskej radosti doznieva na zemi v známych Kristových slovách: Vystupujem k môjmu Otcovi a vášmu Otcovi, k môjmu Bohu a vášmu Bohu. (Ján 20,17) Nebeská a pozemská rodina sa stretli. Nebo a zem sa spojili. Náš Pán vystúpil na nebesá pre nás a pre nás aj žije. Preto môže naveky spasiť tých, ktorí skrze nebo prichádzajú k Bohu, lebo žije stále, aby sa za nich prihováral. (Heb 7,25)“ (DA 834.835; CL 539)

**Námety na spoločné uvažovanie**

`V súvislosti s Ježišovým vyvýšením uvažujte aj v termínoch „už“ a „ešte nie“. V akom zmysle je Ježiš už Pánom „všetkého“, vrátane démonických síl, ktoré sú mu podriadené? A v akom zmysle sa Jeho plná vláda nad „všetkým“ ešte len prejaví v budúcnosti, a teda ju vnímame ako „ešte nie“? (Pozri 1Kor 15,24–28.)`

`Žijeme vo svetle Kristovej vlády nad „všetkým“? Alebo sme pod nadvládou (možno len čiastočnou) rôznych padlých mocností, ktorých sila postupne ubúda? Ako môžeme spoznať, že v konkrétnom prípade ide o pôsobenie zlých síl alebo mocností temnoty? Ako sa môžeme chrániť pred silami zla, ktoré napriek porážke ešte stále pôsobia v našom svete?`

Západ slnka: 20.46

---

#### Dodatečné otázky k diskuzi

`Co zajímavého tě oslovilo během tvého osobního studia lekce v týdnu?`

`Ježíš posílá Ducha svatého o Letnicích. Proč ne hned po nanebevstoupení?`

`Proč se celé nebe radovalo, když se na trůn vrátil vzkříšený Ježíš?`

`Co si chceš odnést z naší dnešní diskuze? Proč?`
