---
title:  Moc vyvýšeného Ježiša
date:  08/07/2023
---

### Texty na tento týždeň
Ef 1,15–23; Ef 3,14–21; 1Tes 5,16–18; 5Moj 9,29; 1Kor 15,20–22; Ž 110,1

> <p>Úvodný text</p>
> 19 ... aká nesmierna veľkosť jeho [Božej] moci pre nás, ktorí veríme tak, ako v nás pôsobí jeho mocná sila. 20Tú dokázal na Kristovi, keď ho vzkriesil z mŕtvych a posadil v nebi po svojej pravici...  (Ef 1,19.20)

Zdá sa, že ľudské bytosti majú v sebe túžbu po čoraz väčšej moci a sile. Automobilový výrobca Devel Motors napríklad ukázal prototyp svojho Devel Sixteen, vozidla so 16-valcovým motorom s objemom 12,3 litra a výkonom viac ako 5000 koní! Alebo, ak to nestačí, predstavte si ťahač Peterbilt s tromi prúdovými motormi a s výkonom 36 000 konských síl, ktorý dokáže dosiahnuť rýchlosť 600 km/h a na zastavenie potrebuje dva letecké padáky.

Naproti tomu Pavol sa modlí, aby veriaci v Efeze, ktorí sú v pokušení obdivovať rôzne mocnosti a božstvá svojej kultúry, zakúsili prostredníctvom Svätého Ducha nesmiernu moc, ktorú im Boh dáva k dispozícii v Kristovi. Táto božská moc sa nemeria konskými silami alebo mágiou, ale je viditeľná v štyroch udalostiach, ktoré majú kozmický význam a posúvajú vpred dejiny spasenia: (1) Ježišovo vzkriesenie; (2) Jeho vyvýšenie na Boží trón; (3) všetko je podriadené Kristovi a (4) Kristus sa stáva Hlavou cirkvi (Ef 1,19–23).

Pri uvažovaní o týchto štyroch udalostiach môžu veriaci začať chápať – a zažívať – obrovský rozsah moci, ktorú Boh uplatňuje v ich prospech.

**Osnova lekcie**

Tretia lekcia zameria našu pozornosť na Pavlovu modlitbu, v ktorej Bohu ďakuje a zároveň ho prosí za svojich spoluveriacich v Efeze (Ef 1,15–23).

`Ef 1,15.16: Pavlova modlitba vďaky (nedeľa)`

`Ef 1,17-19: Prosba za dar múdrosti a pochopenia (pondelok)`

`Ef 1,20-23: Vďačnosť za veľkú Božiu moc (utorok)`

`v. 20.21: Prejav Božej moci – Ježišovo víťazstvo nad silami zla (streda)`

`v. 22.23: Prejav Božej moci – vyvýšenie Ježiša nad všetko (štvrtok)`

---

#### Dodatečné otázky k diskuzi

`Co je to ta „moc“?`

`Znáš nějakého člověka, který má moc? Jak se cítíš v jeho přítomnosti? Proč?`

`Jaký je rozdíl mezi tím, když chápu, jak obrovskou moc má Bůh, a tím, když tuto moc mohu aktivně zažívat?`

`Zažil jsi někdy tu obrovskou Boží moc? Jak a kdy?`

`Jak rozumíš termínu „vyvýšený“?`

`Kdo a jak vyvýšil Ježíše?`

`Jak se cítíš v přítomnosti „vyvýšeného Ježíše“?`
