---
title:  Účasť na moci vzkriesenia
date:  11/07/2023
---

> <p></p>
> <sup>20</sup>Tú dokázal na Kristovi, keď ho vzkriesil z mŕtvych a posadil v nebi po svojej pravici <sup>21</sup>nad každé kniežatstvo, moc, silu, panstvo a nad každé meno, ktoré sa spomína nielen v tomto, ale aj v budúcom veku. <sup>22</sup>A všetko mu podrobil pod jeho nohy. Jeho však, ako hlavu nad všetkým, dal Cirkvi, <sup>23</sup>ktorá je jeho telom, plnosťou toho, ktorý napĺňa všetko vo všetkom. (Ef 1,20–23)

> <p></p>
> Výrok Hospodina môjmu Pánovi: „Seď po mojej pravici, kým nepoložím tvojich nepriateľov za podnožku tvojim nohám.“ (Ž 110,1)

**Osobné štúdium**

V zostávajúcich veršoch Pavlovej modlitby (Ef 1,20–23) apoštol rozširuje tretiu tému, o ktorej dúfa, že ju Svätý Duch sprostredkuje veriacim: nesmiernu Božiu moc, ktorú v ich prospech uplatňuje. Začína poukázaním na dve udalosti dejín spasenia ako na prvotné ukázanie Božej moci: (1) Ježišovo vzkriesenie z mŕtvych a (2) vyvýšenie Ježiša na trón vesmíru (Ef 1,20).

**Ako sa Božia moc prejavuje prostredníctvom Ježišovho vzkriesenia?**

`Ef 1,20`

`1Kor 15,20–22`

`Fil 3,8–11`

`Heb 13,20.21`

`1Pet 1,3`

Ježišovo vzkriesenie je neoddeliteľnou súčasťou kresťanskej viery (1Kor 15,14.17). Pretože Kristus vstal z mŕtvych, verní očakávajú veľkolepé budúce vzkriesenie k večnému životu v čase Kristovho návratu (1Kor 15,20–23). Kristus vstal z mŕtvych, a preto môžeme dnes očakávať všetky požehnania evanjelia, vrátane prítomnosti Svätého Ducha v našich životoch.

Symbolika, že Boh „posadil [Krista] po svojej pravici“ (Ef 1,20), pochádza zo Žalmu 110,1. Je to najčastejšie citovaná starozmluvná pasáž v Novej zmluve (zdá sa, že z nej čerpajú všetky vyššie uvedené pasáže). Téma vyvýšenia Krista je v Liste Efezanom nesmierne dôležitá. Pavol píše, že Boh veriacich „spolu posadil v ponebeských oblastiach v Kristu Ježišovi“ (Ef 2,6 Roh). Okrem toho Pavol hovorí o Kristovom vyvýšení ako o predohre k tomu, aby Kristus naplnil všetko a dal dary svojej cirkvi (pozri Ef 4,8–11).

Vo veršoch Ef 4,8–11 Pavol svojich adresátov varuje, aby neprijímali iba statický obraz Krista sediaceho na Otcovom tróne. Predkladá skôr „dynamický novozmluvný obraz vyvýšeného Krista, ktorý svojím Duchom vychádza po celom svete, aby víťazil a on aj víťazí“. (BRUCE F. F. The Epistles to the Colossians, to Philemon, and to the Ephesians. Grand Rapids, MI: Eerdmans, 1984, s. 133.) Pavol teda vykresľuje vyvýšenie (korunováciu) Krista, nielen aby poukázal na obrovskú Božiu moc ponúkanú veriacim, ale ukazuje aj na zdroj tejto moci.

**Aplikácia**

`V ktorých oblastiach svojho života potrebuješ Kristovu moc? Ako ju môžeš prijať a ako ju môžeš využiť? Aké konanie ti môže brániť v prístupe k Jeho moci?`

---

#### Dodatečné otázky k diskuzi

`Vrcholným projevem a důkazem Boží moci je dle Pavla „Ježíšovo vzkříšení“. Jak tomu rozumíš?`

`Proč je i pro nás Ježíšovo vzkříšení tak důležité?`

`Co vše by se změnilo, kdyby Ježíš zůstal ve skalním hrobě? Proč?`

`Můžeme mít i my nějakou zkušenost s mocí vzkříšení? Kdy a jak?`

`Pavel tvrdí, že Bůh spolu s Kristem uvedl na trůn i nás. Co tím  myslí?`

`Proč je v NZ tak často citován text Žalm 110,1?`

`Jak tvou spiritualitu ovlivňuje víra v Ježíšovo vzkříšení?`
