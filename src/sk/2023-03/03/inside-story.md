---
title:  Misijný príbeh
date:   14/07/2023
---

#### Tři knihy, jedna odpověď

_John Bradshaw_

Jako dítě jsem měl spoustu otázek, na které jsem nemohl najít odpovědi. Proč jsem se musel zpovídat ze svých hříchů knězi? Proč bych se měl modlit ke svatým, když mou modlitbu jistě slyší Ježíš? Spaloval by Bůh lidi v pekle navěky?

Do kostela jsem chodil rád a byl jsem šťastný, že věřím v Ježíše. Ale návštěva kostela mi otázky nevyjasnila. Navštívil jsem mnoho církví. Každá církev tvrdila, že věří Bibli, ale žádná nedokázala odpovědět na mé otázky.

Když mi bylo šestnáct, jeden z mých starších bratrů mi dal knihu. Připojil se k jiné církvi, která dělala zvláštní věci - chodit do kostela o sobotách? - ale změna mu zjevně prospěla. Byl šťastný, což mě přivedlo k myšlence, že by ta kniha mohla stát za přečtení. Slíbil jsem, že si knihu, o které říkal, že je o historii a proroctví, přečtu, ale nedostal jsem se dál než k úvodu.

O několik let později se mě zeptal, jestli jsem ji četl, a když jsem mu řekl, že ne, dal mi další výtisk. Ujistil jsem ho, že si ji už přečtu. Tentokrát jsem začal na první stránce. Přečetl jsem většinu. Tedy většinu první stránky. Knihu jsem odložil s úmyslem přečíst si ji později, ale už jsem se k ní nevrátil.

Uplynulo více let. Opustil jsem Nový Zéland, svou rodnou zemi, a žil jsem v Anglii. Na výletě do Irska jsem v zoufalé snaze najít smysluplný vztah s Bohem navštívil kostel. Ale když jsem z něj odcházel, řekl jsem Bohu, že už do kostela nikdy nepůjdu, "Dokud mi neukážeš pravdu!".

Když jsem se vrátil do Londýna, čekal na mě balíček. Zeptal jsem se bratra, jestli neví, kde bych mohl najít knihu, kterou mi dvakrát daroval. Hledal jsem ji v několika knihkupectvích, ale nepodařilo se mi ji najít. A tady ve schránce byl třetí výtisk knihy, která měla změnit můj život - "Velký spor". Tentokrát jsem začal číst uprostřed knihy, a když jsem se dostal na konec, vrátil jsem se na začátek a přečetl si, co jsem zmeškal. Setkal jsem se s mocí Božího Slova v knize, která nejen vysvětlovala hluboká biblická proroctví, ale také mě spojila s Ježíšem. Telefonát s operátorem mě spojil se sborem v Londýně, a tak začalo mé vážné chození s Ježíšem.

Velký spor čtu dodnes a zjistil jsem, že stále nacházím nová požehnání a vhledy do plánu spasení. Kromě Bible neměla žádná kniha na můj život větší vliv.

Připojte se v letech 2023 a 2024 k celosvětové církvi při masové propagaci a distribuci knihy Velký spor.

_John Bradshaw je řečníkem a ředitelem adventistické televizní služby "It Is Written"._
