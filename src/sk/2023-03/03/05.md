---
title:  Kristus nad všetkým
date:  12/07/2023
---

> <p></p>
> <sup>20</sup>Tú [moc] dokázal na Kristovi, keď ho vzkriesil z mŕtvych a posadil v nebi po svojej pravici <sup>21</sup>nad každé kniežatstvo, moc, silu, panstvo a nad každé meno, ktoré sa spomína nielen v tomto, ale aj v budúcom veku. (Ef 1,20.21)

> <p></p>
> <sup>1</sup>Aj vy ste boli mŕtvi vo svojich priestupkoch a hriechoch, <sup>2</sup>v ktorých ste kedysi žili podľa ducha tohto sveta, podľa kniežaťa nadzemskej mocnosti, ducha, ktorý teraz pôsobí v neposlušných synoch. (Ef 2,1.2)

> <p></p>
> Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a proti duchom zla v nebesiach. (Ef 6,12)

**Osobné štúdium**

Apoštol Pavol oslavuje vyvýšenie Ježiša, ktorý teraz sedí s Otcom na tróne vesmíru. Keď poukázal na postavenie Krista vo vzťahu k Otcovi („posadil [Ho] v nebi po svojej pravici“ Ef 1,20), Pavol sústreďuje našu pozornosť na Ježišov vzťah k „mocnostiam“. Ježiš, ktorý (spolu)vládne s Otcom, je vyvýšený „nad každé kniežatstvo, moc, silu, panstvo a nad každé meno, ktoré sa spomína nielen v tomto, ale aj v budúcom veku“ (Ef 1,21).

**Zameraj sa na to, ako Pavol hovorí o zlých duchovných silách. Prečo im apoštol venuje toľko pozornosti?**

`Ef 1,21`

`Ef 2,2`

`Ef 6,12`

Text Skutky 19,11–20 s príbehom o siedmich synoch akéhosi Skevu ilustrujú, že Efez bol v čase Pavla centrom magických praktík. „Najdôležitejšou charakteristikou praktizovania mágie v celom helenistickom svete bolo vnímanie a poznávanie duchovného sveta, ktorý má vplyv na každý aspekt života. Cieľom kúzelníka bolo rozoznať užitočných duchov od škodlivých a naučiť sa rozlíšiť pôsobenie a ich vzájomné sily a moc. Prostredníctvom týchto vedomostí mali byť schopní vytvoriť prostriedky (hovorené alebo písané zaklínadlá, amulety a podobne) na manipuláciu s duchmi v záujme jednotlivca. Využitím správnych postupov sa mala dať vyliečiť choroba vyvolaná duchom, [alebo] by sa dali vyhrať preteky vozov.“ (ARNOLD, Clinton E. Power and Magic: The Concept of Power in Ephesians, s. 18.)

Snaha ovládať jednotlivé božstvá a mocnosti prostredníctvom mágie bola charakteristickým znakom náboženského života v Efeze (pozri Sk 19,13) a je v rôznych obmenách populárna aj dnes. Pavol sa usiluje objasniť vzťah medzi Kristom a týmito „mocnosťami“: Ježiš je vyvýšený „nad každé kniežatstvo, moc, silu, panstvo...“ (Ef 1,21).

Aby si bol istý, že jeho poslucháči chápu, že mimo Ježišovej zvrchovanosti neexistuje žiadna moc, pridáva zmienku o praxi odvolávať sa na mená rôznych božstiev v mágii. Ježiš je vyvýšený aj „nad každé meno, ktoré sa spomína“ (Ef 1,21). Odhliadnuc od rozmeru priestoru k rozmeru času, Pavol zdôrazňuje neobmedzenú chronológiu Ježišovej vznešenej vlády. Jeho vláda nad všetkými mocnosťami platí „nielen v tomto veku, ale aj v budúcom“ (Ef 1,21).

**Aplikácia**

`Ako sa pôsobenie „kniežatstiev, mocí, síl a panstiev“ prejavuje v dnešnom svete? Čo môžeme robiť, aby sme sa nestali ich obeťou?`

---

#### Dodatečné otázky k diskuzi

`Jak vysoko je dnes Ježíš „vyvýšen“?`

`Jakou roli hrála v životě obyvatel Efezu magie?`

`Co používali efezští k tomu, aby mohli ovládat jednotlivá božstva?`

`Proč bylo pro věřící v Efezu tak důležité poznání, že Bůh Ježíše vyvýšil i nad všechna jména, která byla v jejich městě vzývána?`

`S jakým „vzýváním“ se v dnešní době setkává?`

`Proti jakým „mocnostem“ musíme dnes bojovat my?`

`Proč bychom si měli uvědomovat, že za našimi lidskými nepřáteli mohou stát temné síly – padlí andělé – démoni?`
