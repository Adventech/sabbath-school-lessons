---
title:  Ježiš, všetky veci a jeho cirkev
date:  13/07/2023
---

> <p></p>
> <sup>22</sup>A všetko mu podrobil pod jeho nohy. Jeho však, ako hlavu nad všetkým, dal Cirkvi, <sup>23</sup>ktorá je jeho telom, plnosťou toho, ktorý napĺňa všetko vo všetkom. (Ef 1,22.23)

**Osobné štúdium**

Raní kresťania videli v texte Žalmu 110,1 proroctvo o Ježišovom vyvýšení: „Výrok Hospodina môjmu Pánovi: Seď po mojej pravici, kým nepoložím tvojich nepriateľov za podnožku tvojim nohám.“ Žalm 8 vnímali podobným spôsobom a „človeka“ (Ž 8,5) z textu vnímali v kontexte vyvýšeného Krista: „Ustanovil si ho za vládcu nad dielom svojich rúk, všetko si mu položil pod nohy: vložil všetko pod jeho nohy“ (Ž 8,7). Zrejme sa báli, že mocnosti temnoty v nebeských oblastiach sú nad nimi a existuje reálna hrozba, že si ich podmania. Chopili sa však pravdy, že tieto sily sú podriadené Kristovi, teda že Kristus má nad nimi moc.

V liste čítame, že Otec „všetko mu [Ježišovi] podrobil pod jeho nohy“ a Krista „ustanovil nad všetkým za hlavu Cirkvi“ (Ef 1,22). Hoci „všetko“ je univerzálny, inkluzívny pojem, Pavol má stále na mysli „mocnosti“ spomínané v Ef 1,21. Ono „všetko“ – vrátane kozmických, nadprirodzených a duchovných síl – je pod nohami Krista a je Mu to podriadené.

`Aké výhody prináša cirkvi skutočnosť, že Kristus bol vyvýšený na trón vesmíru a vládne nad všetkým na nebi a na zemi? (Ef 1,22.23)`

Boh urobil Krista víťazom nad všetkými mocnosťami zla. Cirkev (ako spoločenstvo veriacich) je tesne prepojená s Kristom a Ten jej dáva všetko, čo cirkev potrebuje. Táto skutočnosť zaručuje víťazstvo cirkvi nad jej nepriateľmi. Božia moc, ktorá sa prejavila vo vzkriesení Krista a Jeho vyvýšení nad každú kozmickú mocnosť, koná teraz v prospech cirkvi. Boh dal víťazného Krista cirkvi, ktorá je s Ním prepojená až tak, že ju môžeme nazývať Jeho telom.

Ako môžeme spoznať vyvýšeného Krista a zakúsiť Božiu moc v našich životoch? Pavol sa priamo nezaoberá žiadnymi mechanizmami alebo postupmi, ktorými sa to deje. Veľa však naznačuje skutočnosť, že tento text je súčasťou Pavlovej modlitby. Verí, že Boh na jeho modlitbu odpovie. Potvrdzuje účinnosť Božej moci, zjavenej v Kristovi, v Božej prítomnosti. Podľa neho je preto opodstatnené prosiť, aby táto moc pôsobila aj v živote veriacich.

**Aplikácia**

`Aká je tvoja vlastná skúsenosť s mocou modlitby? Nejde len o vypočuté prosby, ale o modlitbu vo všeobecnosti. Ako ťa modlitba približuje k Bohu? Ako ti dáva moc, ktorú ponúka Kristus?`

---

#### Dodatečné otázky k diskuzi

`Proč je tak důležité, aby hlavou naší církve byl a zůstával Ježíš?`

`Pavel zdůrazňuje, že Bůh Ježíši „všechno podrobil pod jeho nohy“. Jak tomu rozumíš?`

`Existuje něco, z čeho máš strach, protože je to mocnější než ty? Co nám na tyto strachy nabízí Ježíš?`

`Autor lekce tvrdí, že Bůh používá ve prospěch církve stejnou moc, jako byla ta, kterou vzkřísil Ježíše. Uveď nějaký příklad, kdy jsi to zažil v praxi.`

`Pavel věří, že jeho modlitby nejsou zbytečné. Proč věří, že na ně Bůh odpoví?`

`Věříš, že Bůh odpovídá i na tvé modlitby? Proč to dělá?`
