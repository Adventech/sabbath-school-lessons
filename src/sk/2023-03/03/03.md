---
title:  Múdrosť od Svätého Ducha
date:  10/07/2023
---

> <p></p>
> <sup>15</sup>Preto aj ja, keď som počul o vašej viere v Pána Ježiša a o láske ku všetkým svätým, <sup>16</sup>neprestávam za vás ďakovať, keď vás spomínam vo svojich modlitbách, <sup>17</sup>aby vám Boh nášho Pána Ježiša Krista, Otec slávy, keď ho poznávate, dal Ducha múdrosti a zjavenia, <sup>18</sup>aby osvietil oči vášho srdca, aby ste vedeli, k akej nádeji vás povolal, aké je bohatstvo slávy jeho dedičstva medzi svätými <sup>19</sup>a aká nesmierna veľkosť jeho moci pre nás, ktorí veríme tak, ako v nás pôsobí jeho mocná sila. (Ef 1,15–19)

**Osobné štúdium**

Pri podávaní správ o svojich modlitbách Pavol vyjadruje jednu ústrednú prosbu, ktorú kladie pred Boží trón. Už spomenul, že Svätý Duch vstúpil do života veriacich v čase ich obrátenia (Ef 1,13.14). Teraz sa Pavol modlí o nové požehnanie Ducha, ktorý má veriacim priniesť potrebný duchovný pohľad zameraný na hlbšie pochopenie Ježiša („keď ho poznávate“ Ef 1,17).

`Pavol sa modlí, aby Svätý Duch priniesol veriacim zvláštny pohľad na tri dôležité témy. Pokús sa ich sám rozpoznať v texte Ef 1,17–19.`

Keď sa Pavol modlí, aby veriaci v Efeze pochopili, k akej nádeji ich Boh povolal (Ef 1,18), túži, aby boli vnímaví na minulé činy, ktoré už Boh pre ich spásu vykonal (Ef 1,3–9.11–13), a sústredili sa na slávnu budúcnosť, ktorú pre nich naplánoval (Ef 1,10.14).

Keď sa apoštol modlí, aby veriaci pochopili „aké je bohatstvo slávy jeho [Božieho] dedičstva medzi svätými“ (Ef 1,18), pripomína starozmluvnú predstavu o veriacich ako o Božom dedičstve (5Moj 9,29; 5Moj 32,9; Zach 2,12; porovnaj s Ef 1,11). Chce, aby vedeli, že nielenže majú dedičstvo od Boha, ale že sami sú Božím dedičstvom. Ak si to uvedomia, lepšie pochopia, akú nesmiernu hodnotu majú pre Boha.

Keď sa Pavol modlí, aby duchovne pochopili, aká je „nesmierna veľkosť jeho moci pre nás, ktorí veríme“ (Ef 1,19), predstavuje Svätého Ducha, ktorý prináša nové poznanie obrovskej Božej moci a uskutočňuje ju v ich skúsenostiach.

Vo všetkých týchto modlitbách Pavol túži, aby jeho adresáti vnútorne prežili a poznali, čo dostali v Ježišovi.

**Aplikácia**

`Ako môžeš lepšie prežiť „nesmiernu veľkosť jeho moci pre nás, ktorí veríme tak, ako v nás pôsobí jeho mocná sila“? Čo to znamená v každodennom živote?`

---

#### Dodatečné otázky k diskuzi

`V jakých oblastech jsme odkázáni na moc a pomoc Ducha svatého?`

`Proč Pavel nazývá Ducha svatého „duchem moudrosti a zjevení“?`

`Co si představuješ pod pojmem „osvícený vnitřní zrak“?`

`Jakou roli hraje Duch svatý v době našeho „obrácení“?`

`Co nám Duch svatý nabízí v průběhu následujícího života?`

`Která tři důležitá témata před námi otevírá Duch svatý?`
