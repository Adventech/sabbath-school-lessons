---
title:  Sláva v cirkvi a v Kristovi Ježišovi
date:  03/08/2023
---

> <p></p>
> <sup>20</sup>Tomu však, ktorý pôsobením svojej moci v nás a nad to všetko môže urobiť omnoho viac, ako my prosíme alebo rozumieme, <sup>21</sup>tomu sláva v cirkvi a v Kristovi Ježišovi po všetky pokolenia na veky vekov. Amen. (Ef 3,20.21)

**Osobné štúdium**

`Pavol uzatvára svoju modlitbu chválospevom – krátkym poetickým vyjadrením chvály Bohu. Za čo Boha chváli? (Ef 3,20, 21)`

V predchádzajúcich veršoch Pavol opisoval, čo je predmetom jeho modlitieb za veriacich (Ef 3,14–19). Teraz sa však modlí priamo a mocne. Pavlov chválospev nastoľuje dve dôležité otázky:

(1) Vyvyšuje v tomto texte Pavol cirkev nevhodne, tým že ju stavia na roveň Kristovi, keď hovorí: „tomu [Bohu] sláva v cirkvi a v Kristovi Ježišovi“ (Ef 3,21)? Hoci Pavlovi veľmi leží na srdci osud cirkvi v Efeze, je zrejmé, že Kristus je Spasiteľ cirkvi, pretože je to Kristus, kto prebýva v srdciach veriacich (Ef 3,17). V chválospeve Pavol oslavuje Boha za spásu ponúknutú cirkvi prostredníctvom Ježiša Krista.

(2) Zobrazujú slová „po všetky pokolenia, na veky vekov“ (Ef 3,21) nekonečnú pozemskú budúcnosť cirkvi s odloženým návratom Krista? List Efezanom prejavuje silné očakávania týkajúce sa budúcnosti. Napríklad Ef 4,30 očakáva „deň vykúpenia“. Okrem toho, veriaci zažijú Kristovu neobmedzenú, zvrchovanú moc nielen v tomto, ale aj „v budúcom veku“ (Ef 1,21). Pavlov chválospev by sme mali vnímať ako oslavu Kristovej nekonečnej moci vykonávanej v prospech veriacich.

Keď sa sústredíme na túto Pavlovu modlitbu (Ef 3,14–21; porovnaj s Ef 1,15–23), vidíme, že Pavol nachádza silu v kozmickom rozsahu Otcovej starostlivosti (Ef 3,14.15), v dostupnej moci Svätého Ducha (Ef 3,16), v spoločenstve samotného Krista (Ef 3,17) a v nesmiernej Kristovej láske (Ef 3,18.19). Tieto aspekty považuje za také pravdivé a isté, že si veriacich predstavuje ako naplnených „celou Božou plnosťou“ (Ef 3,19) a oslavuje tieto duchovné skutočnosti chválou, a opakovane žasne nad hojnosťou Božej moci, ktorú ponúka svätým (Ef 3,20.21).

Kedykoľvek cítime, ako na nás neúprosne doliehajú problémy, pokušenia alebo pochybnosti, môžeme nachádzať posilnenie a útechu v týchto Pavlových textoch. Uväznený apoštol pozdvihuje náš pohľad k nesmiernemu obzoru Božích zámerov a Božej milosti. Apoštol pripomína, že bez ohľadu na naše súčasné okolnosti sme účastníkmi konečného Božieho plánu (Ef 1,9.10) a Jeho moc v nás pôsobí.

**Aplikácia**

`Ktoré požehnania od Boha majú pre teba mimoriadnu hodnotu? Pokús sa napísať modlitbu chvály za požehnania, ktoré si od Boha dostal a ktoré sú pre teba dôležité.`

---

#### Dodatečné otázky k diskuzi

`Jak konkrétně můžeme „vzdávat slávu Bohu“?`

`Co může pro Boží oslavení udělat církev – náš sbor?`

`Čím a jak oslavoval (a nadále oslavuje) Boha Ježíš?`

`Proč má být Bohu vzdávána sláva „na věky věků“?`

`Jaký vliv měla modlitba na vězně apoštola Pavla?`

`Proč se máme dívat vzhůru i tehdy, když nás zlo, a často i náš vlastní hřích, sráží do kolen?`

`Věříš tomu, že jsi součástí Božího plánu, na jehož konci bude zlo jednou provždy zničeno? Co tě k této víře vede?`
