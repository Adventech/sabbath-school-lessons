---
title:  Tajomstvo evanjelia
date:  29/07/2023
---

### Texty na tento týždeň
Efezanom 3; Jób 11,5–9; Ezech 43,13–16; Ámos 7,7.8; Zj 11,1.2

> <p>Úvodný text</p>
> 20Tomu však, ktorý pôsobením svojej moci v nás a nad to všetko môže urobiť omnoho viac, ako my prosíme alebo rozumieme, 21tomu sláva v cirkvi a v Kristovi Ježišovi po všetky pokolenia na veky vekov. Amen.  (Ef 3,20.21)

Tretiu kapitolu Listu Efezanom Pavol začína témou, ktorej sa už predtým dotkol: „že pohania sú skrze evanjelium spoludedičmi, spoluúdmi a spoluúčastníkmi prisľúbenia v Ježišovi Kristovi“ (Ef 3,6). A hoci túto skutočnosť v dnešnej cirkvi, zloženej prevažne z pohanov, nepokladáme za nič prekvapujúce, väčšina z apoštolových adresátov v Efeze považovala takého konštatovanie za niečo zásadne nové.

Pavol potom pokračuje uvažovaním o svojom zanietení a svojej túžbe hlásať Ježišovo evanjelium pohanom. Dozvedáme sa aj o jeho vtedajších ťažkostiach pri rozširovaní tejto služby, ktorých súčasťou bol aj pobyt v rímskom väzení.

A všimneme si aj apoštolovu oddanosť tajomstvu, ktoré je neoddeliteľnou súčasťou podstaty evanjelia a hovorí o tom, že v cirkvi sú pohania na rovnakej úrovni ako ich bratia a sestry zo Židov. Sme svedkami Pavlovho nadšenia pre cirkev a jej kozmické poslanie. Počúvame, ako sa modlí a chváli Boha za to, že prostredníctvom cirkvi prejavuje svoju milosť.

Stručne povedané, sme inšpirovaní pripojiť sa k Pavlovi v jeho zanietení pre evanjelium.

**Osnova lekcie**

Pri štúdiu tejto lekcie budeme pokračovať čítaním 3. kapitoly Listu Efezanom, ktorá sa zameriava na základné posolstvo Pavlovej služby – na „evanjelium“ o Ježišovi Kristovi. Pavol tu naznačí, v čom je správa o tom, čo pre nás Kristus vykonal, jedinečná a aký praktický vplyv má nielen na naše životy, ale aj na celý vesmír.

`Ef 3,1–3: Posol evanjelia – väzeň Pavol (nedeľa)`

`Ef 3,1–6: Jedinečnosť evanjelia – tajomstvo, ktoré nám bolo zjavené (pondelok)`

`Ef 3,7–13: Výsledok evanjelia – cirkev zjavuje vesmíru Božiu múdrosť (utorok)`

`Ef 3,14–19: Výsledok evanjelia – Kristus prebýva v našich srdciach (streda)`

`Ef 3,20.21: Radosť z evanjelia – oslava Ježiša Krista (štvrtok)`

---

#### Dodatečné otázky k diskuzi

`Jak bys malému dítěti popsal, co je to tajemství?`

`Máš rád tajemství? Proč?`

`Proč lidi tajemství tak přitahují?`

`Pavel píše, že Bůh „může učinit nade všechno víc, než zač prosíme“. Souhlasíš? Zakusil jsi už někdy něco takového?`

`Jak nám Ježíš pomáhá věřit v existenci té velké Boží moci?`

`Co musíme udělat, abychom tuto moc mohli okusit na vlastní kůži?`
