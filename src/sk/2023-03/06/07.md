---
title:  Podnety na zamyslenie
date:  04/08/2023
---

V knihe Z tieňa do slávy (Veľký spor vekov) si prečítajte kapitolu „Cesta k plnému životu“ (GC 461–478; ZTDS 314–325).

„Ako môžeme zosúladiť náš zakrpatený duchovný stav s textom Ef 3,14–19, opisujúcim plnosť poznania, ktoré máme výsadu vlastniť? Ako nás môžu vnímať nebesia, keď sme mali všetky duchovné a pozemské prednosti rásť v milosti, ale my sme ich nevyužili? Apoštol nenapísal tieto slová preto, aby nás ponížil, oklamal alebo aby prebudil naše očakávania, len aby sme sa potom sklamali pri konfrontácii s realitou. Pavol tieto slová napísal, aby nám ukázal, čím môžeme a musíme byť, ak chceme byť dedičmi Božieho kráľovstva. Ako by sme mohli spolupracovať s Bohom, ak budeme mať zakrpatenú skúsenosť? Poznáme prednosti, ktoré sme ako veriaci dostali. Mali by sme sa usilovať o hlboké duchovné porozumenie Božích vecí. Veď o to Hospodinovi ide. Naozaj veríme Biblii? Naozaj veríme, že môžeme dosiahnuť také poznanie Boha, aké je nám predstavené v tomto texte? Veríme každému slovu, ktoré vychádza z Božích úst? Veríme slovám, ktoré povedali proroci a apoštoli? Veríme slovám Ježiša Krista, ktorý je pôvodcom všetkého svetla a požehnania a v ktorom prebýva všetko bohatstvo a všetka plnosť? Naozaj veríme v Boha a v jeho Syna?“ (RH 1. október 1889)

**Námety na spoločné uvažovanie**

`Porovnajte Pavlov chválospev v Ef 3,20.21 s ďalšími chválospevmi v Novej zmluve (Rim 11,33–36; Rim 16,25–27; Fil 4,20; 2Pet 3,18; Júda 1,24.25). Aké témy alebo myšlienky sa nachádzajú v týchto textoch? Ako by sme si mohli osvojiť postoj chvály a uctievania, ktoré opisujú?`

`Porovnajte Pavlove štyri použitia gréckeho slova pléroma („plnosť“) v Liste Efezanom (Ef 1,10.23; Ef 3,19; Ef 4,13). Prečo je podľa vás táto myšlienka dôležitá?`

`Ktorý zo všetkých Božích činov, ktoré Pavol chváli v Efezanom 3, je pre vás najviac inšpirujúci? Prečo?`

`Pavol uzatvára prvú polovicu Listu Efezanom tak, ako ju začal (Ef 1,3–21), pričom používa jazyk modlitby a chvály. Raduje sa z Božej moci, ktorá je prítomná v živote veriacich prostredníctvom Krista a Ducha (Ef 3,16–21). Ako môžeme túto moc prežívať vo svojich životoch? Uvažujte v tejto súvislosti o vyššie uvedenom citáte Ellen Whiteovej.`

Západ slnka: 20.21

---

#### Dodatečné otázky k diskuzi

`Porozuměl jsi v tomto týdnu nějakému duchovnímu tajemství? Jakému?`

`Podle EGW máme usilovat „o hluboké duchovní porozumění Božích věcí“. Jak tomu rozumíš?`

`Pomohla ti tato lekce ve tvém životě víry? Jak?`

`Co tě dnes během naší diskuze potěšilo? Proč?`
