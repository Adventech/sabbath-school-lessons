---
title:  Kristus prebýva vo vašich srdciach
date:  02/08/2023
---

> <p></p>
> <sup>14</sup>Preto zohýnam kolená pred Otcom, <sup>15</sup>od ktorého má meno každý rod na nebi i na zemi, <sup>16</sup>aby vás podľa bohatstva svojej slávy posilnil mocou skrze svojho Ducha na vnútornom človeku <sup>17</sup>a aby Kristus skrze vieru prebýval vo vašich srdciach, aby ste tak zakorenení a upevnení v láske <sup>18</sup>mohli so všetkými svätými pochopiť, aká je to šírka, dĺžka, výška a hĺbka, <sup>19</sup>a poznať Kristovu lásku, ktorá prevyšuje poznanie, a tak aby ste sa dali naplniť celou Božou plnosťou. (Ef 3,14–19)

**Osobné štúdium**

`Porovnaj predchádzajúcu Pavlovu modlitbu (Ef 1,16–19) s jeho prosbou za veriacich v dnešnom texte (Ef 3,14–19). V čom sú tieto dve modlitby podobné?`

V originálnom gréckom znení veršov 14 a 15 môžeme vysledovať dôležitú slovnú hračku. Keď Pavol píše, že sa skláňa pred „Otcom, od ktorého má meno každý rod na nebi i na zemi“, text porovnáva zvukovú súvislosť medzi gréckym výrazom pre otec (patér) a výrazom pre rodinu (patria). (V slovenčine toto prepojenie zachováva preklad SSV: „Otec“ a „otcovstvo“.) V Liste Efezanom Pavol oslavuje komplexnú povahu Božieho plánu spásy, ktorý zahŕňa „všetko“ (Ef 1,9.10) na všetky „veky“ (Ef 1,21). A v Ef 3,14.15 ukazuje, že „Otcovi“ patrí „každé otcovstvo na nebi i na zemi“. Každá rodina (patria) má svoje meno od Otca (patér). Je to vynikajúca správa!

Zamyslime sa nad touto myšlienkou: Tvoja rodina, napriek nedokonalostiam a zlyhaniam, patrí Bohu. Tvoja rodina nie je v krutom zovretí osudu, ale v Božích starostlivých rukách. Boh miluje nedokonalé rodiny. Nesú Božie meno. Nesú znamenie Jeho vlastníctva.

V Ef 3,16–19 Pavol prosí Boha, aby dal veriacim (a) hojnú duchovnú skúsenosť vyznačujúcu sa vnútornou silou prostredníctvom prítomnosti Ducha (Ef 3,16), (b) dôverný vzťah s Kristom, ktorý je tiež zobrazený ako prebývajúci vo vnútri veriacich („prebýva vo vašich srdciach“; Ef 3,17) a (c) stálu a pevnú duchovnú identitu („zakorenení a upevnení v láske“; Ef 3,17).

Keď Pavol prináša chválu Bohu za mnoho rôznych požehnaní, ktoré ponúka veriacim, nezahŕňa tri rozmery, ale štyri – „šírku, dĺžku, výšku a hĺbku“ (Ef 3,18). Apoštol neukazuje podrobne, čoho sa tieto aspekty týkajú, hoci zjavne opisujú niečo veľmi dôležité. Každý čitateľ Písma sa pokúša objaviť význam týchto slov. Čo presne vyjadrujú? Opisujú Božiu múdrosť (porovnaj s Jób 11,5–9, ktorý používa štyri rozmery), Božiu moc (porovnaj s Ef 3,16.17) alebo vari duchovný chrám z Ef 2,19–22 (porovnaj s Ezech 43,13–16, kde sa tiež hovorí o štyroch rozmeroch; Ámos 7,7.8; Zj 11,1.2)? Možno by bolo najlepšie vidieť tieto štyri rozmery ako opis nesmiernej „Kristovej lásky“ (Ef 3,19), keď ich vnímame v kontexte snahy „pochopiť, aká je to šírka, dĺžka, výška a hĺbka“ (Ef 3,18) ako paralela k ďalšiemu veršu, „a poznať Kristovu lásku“ (Ef 3,19; porovnaj s Rim 8,35–39). Nech je to akokoľvek, ide o dobré správy.

**Aplikácia**

`Ako sa v živote veriaceho prejaví, že Kristus „prebýva v jeho srdci“, že „pozná Kristovu lásku“ a že je „naplnený celou Božou plnosťou“?`

---

#### Dodatečné otázky k diskuzi

`Co je to ten „vnitřní člověk“ o kterém píše Pavel?`

`Jak může Kristus přebývat ve tvém srdci?`

`Poznám to, když bude Ježíš bydlet v mém nitru? Jak?`

`Proč Pavel při popisu Kristovy lásky používá „čtyři rozměry“?`

`Pavel píše, že Kristova láska „přesahuje každé poznání“. Co tím asi myslí?`

`Věříš tomu, že tvá rodina patří Bohu? Jaké pocity to v tobě vyvolává?`
