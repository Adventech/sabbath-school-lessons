---
title:  'Pavol: Uväznený apoštol pohanov'
date:  30/07/2023
---

> <p></p>
> <sup>1</sup>Preto som ja, Pavol, väzňom Krista Ježiša za vás pohanov. <sup>2</sup>Počuli ste predsa o milosti, ktorú mi Boh podľa svojho plánu udelil pre vás, <sup>3</sup>ako som v zjavení spoznal tajomstvo, o ktorom som už krátko napísal. (Ef 3,1–3)

**Osobné štúdium**

`Prečítaj si text Efezanom 3. Pokús sa objaviť jednu alebo dve hlavné myšlienky tejto kapitoly. Ktoré dôležité témy Pavol otvára v tejto kapitole?`

Text Efezanom 3 má zaujímavú štruktúru. Pavol začína kapitolu slovami: „Preto som ja, Pavol, väzňom Krista Ježiša za vás pohanov.“ (Ef 3,1) Potom túto tému preruší a urobí pomerne dlhú odbočku zameranú na jeho dielo ako apoštola pohanov (Ef 3,2–13). Po tomto odbočení sa vracia k pôvodnej myšlienke zopakovaním slovíčka „preto“ (Ef 3,14), pričom verše 14 až 21 prinášajú pokračovanie prerušenej správy o jeho modlitbe.

V Ef 3,1 sa Pavol identifikuje ako „väzeň Krista Ježiša“, čím argumentuje, že hoci sa nachádza v rímskom zajatí a je tak pod autoritou Rímskej ríše, v jeho živote existuje aj iný, hlbší zámer – zámer, ktorý s nami má Boh. Pavol to vníma jednoznačne. On nie je väzňom Ríma, ale „väzňom Krista Ježiša“! (Pozri aj Ef 4,1.)

Pavlova zmienka o jeho „súžení“ (Ef 3,13) a neskoršia zmienka o putách (Ef 6,20) naznačujú, že nebol v relatívne pohodlnom domácom väzení (porovnaj so Sk 28,16), ale v ozajstnej väznici. Byť v prvom storočí uväznený v rímskom žalári bolo mimoriadne náročné. Rímska ríša nemala inštitucionalizované väznice s hygienickými zariadeniami a pravidelným poskytovaním stravy. V skutočnosti impérium nepotrebovalo väznice, ako ich poznáme dnes. Ako forma trestu sa totiž väzenie v tom čase nepoužívalo. Ľudia boli uväznení len počas čakania na súd alebo popravu. Od väzňov sa očakávalo, že sa o seba postarajú sami a pri zásobovaní potravinami a inými potrebami boli závislí od príbuzných a priateľov.

Pavlove obavy sa pravdepodobne sústreďujú na emocionálny vplyv jeho uväznenia na veriacich, keďže byť väzňom bolo v kontexte kultúry cti a hanby extrémnou spoločenskou potupou. Mohol sa obávať, že sa niektorí budú pýtať: „Ako môže byť Pavol apoštolom a poslom vznešeného Krista, keď je opovrhovaným väzňom?“ Preto vysvetlí svoje uväznenie z úplne iného uhla pohľadu. Usiluje sa veriacim pomôcť, aby jeho pobyt vo väzení vnímali ako súčasť Božieho plánu. Trpí za nich („moje súženie za vás“ ) a to, čo sa zdá byť zdrojom hanby a poníženia, sa v skutočnosti ukáže byť pre ich „slávu“ (Ef 3,13).

**Aplikácia**

`Ako sa môžeš naučiť dôverovať Bohu a Jeho cestám v situácii, ktorá je náročná, bolestivá alebo dokonca ponižujúca?`

---

#### Dodatečné otázky k diskuzi

`Co víš o podmínkách v římském vězení? V čem se lišily od těch dnešních?`

`Pavel se snaží věřícím v Efezu vysvětlit skutečnou příčinu svého uvěznění. Proč je to pro něho tak důležité?`

`Proč se Pavel považuje za vězně „Krista Ježíše“ a ne Římanů?`

`Jak rozumíš Pavlovu tvrzení, že je vězněm „pro pohany“?`

`Jakým způsobem odhalil Pavlovi tajemství, o němž píše?`

`Pavel vnímá své uvěznění jako součást Božího plánu. Můžeme se tak i my dívat na nepříjemné období našeho života? Proč?`
