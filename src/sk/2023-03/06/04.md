---
title:  Cirkev ako zjavovateľ Božej múdrosti
date:  01/08/2023
---

> <p></p>
> <sup>7</sup>Ja som sa stal jeho služobníkom podľa daru Božej milosti, ktorú som dostal pôsobením jeho moci. <sup>8</sup>Ja, najmenší zo všetkých svätých, som dostal tú milosť, aby som pohanom zvestoval nepreniknuteľné Kristovo bohatstvo <sup>9</sup>a všetkým objasnil, aký je plán tajomstva ukrytého od vekov v Bohu, ktorý všetko stvoril. <sup>10</sup>Boh chce, aby sa teraz kniežatstvám a mocnostiam v nebesiach skrze Cirkev ohlasovala mnohotvárna múdrosť Boha <sup>11</sup>podľa odvekého ustanovenia, ktoré uskutočnil v Ježišovi Kristovi, našom Pánovi. <sup>12</sup>V ňom sa odvažujeme pristupovať v dôvere skrze jeho vieru. <sup>13</sup>Preto prosím, aby ste neochabovali pre moje súženie za vás. To je vaša sláva. (Ef 3,7–13)

**Osobné štúdium**

`Čo hovorí Pavol o Bohu a Božích činoch v Ef 3,7–13?`

Pavol opäť vyhlasuje, že je „služobníkom podľa daru Božej milosti“ (Ef 3,7; porovnaj s Ef 3,1.2). Tento dar, podobne ako evanjelium, neprichádza kvôli hodnote prijímateľa, ale vďaka Božej milosti. Pavol podčiarkuje tento bod tým, že sám seba opisuje ako „najmenšieho zo všetkých svätých“ (Ef 3,8).

V spôsobe, akým sa Pavol vnímal a predstavoval, nachádzame zaujímavý vývoj. Môžeme ho pozorovať pri štúdiu Pavlových listov v poradí, v akom ich napísal. Na začiatku si robí nárok na svoje postavenie Bohom povolaného a povereného apoštola (Gal 1,1). Neskôr sa však predstaví ako „najmenší z apoštolov“ a ako ten, kto nie je „hoden volať sa apoštolom“ (1Kor 15,9). V Liste Efezanom sa vníma ako „najmenší zo všetkých svätých“ (Ef 3,8). Napokon sa opisuje ako „prvý“ (teda najväčší) z hriešnikov (1Tim 1,15).

Tento Pavlov spôsob myslenia nám môže pomôcť vysvetliť známy citát Ellen G. Whiteovej: „Čím bližšie budeš k Ježišovi, tým hriešnejší si budeš pripadať, pretože tvoj duchovný postreh sa zjasní a tvoje nedostatky vyniknú v porovnaní s jeho dokonalou povahou.“ (SC 64; CK 44)

Vo verši Ef 3,10 Pavol píše o Božom zámere, „aby teraz cirkev dala poznať kniežatstvám a mocnostiam v nebesiach rozmanitú Božiu múdrosť“. Kto sú „kniežatstvá a mocnosti v nebesiach“, ktorých apoštol spomína? A ako im cirkev oznamuje Božiu „rozmanitú“ múdrosť? Hoci text neuvádza presnú charakteristiku týchto mocností, zdá sa, že najlepšie je vnímať ich ako tie zlé, ktoré sú podrobnejšie opísané v Ef 6,11.12. Ak je to tak, potom zloženie cirkvi, zjednocujúce Židov a pohanov, kedysi rozdelené a rozdielne časti ľudstva, sa stáva jasnou správou týmto démonickým „kniežatstvám a mocnostiam v nebesiach“ o pláne pre budúcnosť, podľa ktorého „[Boh] zjednotí v Kristovi ako v hlave všetko, čo je na nebi i na zemi“ (Ef 1,10). Boh takto dáva najavo, že Jeho plán je v plnom prúde a ich záhuba je istá. Samotná povaha zjednotenej cirkvi signalizuje ich konečnú porážku.

**Aplikácia**

`Ak by váš zbor bral vážne Pavlov „opis činnosti“ cirkvi v Ef 3,10, ako by to mohlo zmeniť vzťahy, ktoré navzájom máte vo vašom spoločenstve?`

---

#### Dodatečné otázky k diskuzi

`Jak tehdy věřící mohli vnímat Pavlovo uvěznění?`

`Jaké situace v našem životě mohou dnes v očích lidí snížit váhu církve?`

`Pavel píše, že můžeme „svobodně a s důvěrou“ přistupovat k Bohu. Jaké pocity zažíváš, když „přistoupíš k Bohu“?`

`Autor lekce píše, že dar být Božím služebníkem „nedostává člověk kvůli svým schopnostem, ale díky Boží milosti“. Co si o tom myslíš?`

`Je naše církev tou, která zjevuje Boží moudrost? Vysvětli svůj názor.`

`Jaký vývoj můžeme sledovat u Pavla v tom, jak vnímá své povolání Bohem?`
