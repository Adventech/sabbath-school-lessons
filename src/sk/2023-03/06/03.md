---
title:  Dlho skrývané tajomstvo evanjelia
date:  31/07/2023
---

> <p></p>
> <sup>1</sup>Preto som ja, Pavol, väzňom Krista Ježiša za vás pohanov. <sup>2</sup>Počuli ste predsa o milosti, ktorú mi Boh podľa svojho plánu udelil pre vás, <sup>3</sup>ako som v zjavení spoznal tajomstvo, o ktorom som už krátko napísal. <sup>4</sup>Keď si to prečítate, môžete spoznať, ako chápem Kristovo tajomstvo. <sup>5</sup>V iných pokoleniach nebolo ľuďom známe tak, ako sa teraz v Duchu zjavilo jeho svätým apoštolom a prorokom, <sup>6</sup>že pohania sú skrze evanjelium spoludedičmi, spoluúdmi a spoluúčastníkmi prisľúbenia v Ježišovi Kristovi. (Ef 3,1–6)

**Osobné štúdium**

`O akom tajomstve hovorí Pavol? Čo je jeho obsahom a odkiaľ o ňom apoštol vie? (Ef 3,1–6)`

Pri štúdiu prvej časti Efezanom 3 (3,1–6) sa sústreďme na tieto body:

(1) Pavol píše túto časť listu špeciálne veriacim z pohanov v domácich zboroch v Efeze (Ef 3,1).

(2) Pavol tvrdí, že je príjemcom niečoho, čo označuje ako „správa Božej milosti“ (Ef 3,2; doslova „správcovstvo“), ktoré mu bolo dané „pre vás“, teda pre veriacich z pohanov. Toto správcovstvo (alebo služba) milosti je Pavlovým spôsobom, ako opísať poverenie zvestovať evanjelium („Božiu milosť“) pohanom (Ef 3,7.8). Pavol zdôrazňuje, že toto poverenie dostal od Boha.

(3) Pavol tvrdí, že mu bolo odhalené tajomstvo, o ktorom písal v liste už skôr (pozri najmä Ef 1,9.10; Ef 2,11–22). Tu ho charakterizuje ako „Kristovo tajomstvo“ (Ef 3,3.4). Pavol nechce, aby ho ostatní vnímali ako vynálezcu či pôvodcu evanjelia. On je len tým, kto koná Bohom zverenú službu ohlasovať evanjelium.

(4) Pavol nie je sám, kto dostal zjavenie o tomto tajomstve. Duch ho totiž zjavil aj Kristovým „svätým apoštolom a prorokom“. Toto zjavenie svojím obsahom rozširuje zjavenie Božieho plánu dané skorším generáciám (Ef 3,5). Výraz „proroci“ sa tu pravdepodobne vzťahuje na tých, ktorí majú a uplatňujú dar proroctva medzi ranokresťanskými domácimi cirkvami, a nie na prorokov zo Starej zmluvy. Tajomstvo, ktoré bolo kedysi skryté, sa teraz stalo tým, čo by sme mohli nazvať „otvoreným tajomstvom“.

(5) Pavol napokon vyhlasuje, že „pohania sú skrze evanjelium spoludedičmi, spoluúdmi a spoluúčastníkmi prisľúbenia v Ježišovi Kristovi“ (Ef 3,6).

Pavol zvestuje evanjelium vášnivo a zanietene. Zdá sa, akoby ho najviac nadchýnalo to, ako evanjelium pôsobí v cirkvi, ktorá sa skladá zo Židov aj z pohanov. Tieto dve skupiny sa stali stavebnými kameňmi nového Božieho spoločenstva, nového človečenstva, cirkvi (pozri Ef 2,14–16). Z nepriateľov sa Božím konaním stali „spoludedičia“, „spoluúdy“ (súčasti Kristovho tela) a „spoluúčastníci“ zasľúbenia evanjelia (pozri Ef 3,6).

**Aplikácia**

`Existujú u teba alebo v tvojom zborovom spoločenstve nejaké – možno aj skryté alebo skrývané – postoje, ktoré odporujú učeniu evanjelia, že všetci ľudia majú pred Bohom rovnakú hodnotu? Čo sa dá s takýmito postojmi robiť a ako sa ich dá zbaviť?`

---

#### Dodatečné otázky k diskuzi

`Co je tím tajemstvím, o kterém se Pavel zmiňuje?`

`Proč bylo toto tajemství v době „před Kristem“ skryto?`

`Jsi rád, že i pohané jsou „spoludědicové“ Božího království? Proč?`

`Pavel připomíná, že Bůh toto tajemství zjevil i ostatním apoštolům. Co ho k tomu vedlo?`

`Proč má Pavel takovou radost z moci evangelia?`

`Komu bychom měli toto tajemství prozradit my? Víš o někom, s kým by ses chtěl podělit o evangelium, ale nemáš odvahu? Můžeme se za to modlit.`
