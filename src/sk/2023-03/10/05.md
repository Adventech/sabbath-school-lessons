---
title:  Miluj svoju manželku ako seba samého
date:  30/08/2023
---

> <p></p>
> <sup>28</sup>Tak aj muži majú milovať svoje ženy ako vlastné telá. Kto miluje svoju ženu, miluje samého seba. <sup>29</sup>Veď nikdy nikto nemal svoje telo v nenávisti, ale živí ho a opatruje, ako aj Kristus Cirkev, <sup>30</sup>pretože sme údmi jeho tela. <sup>31</sup>Preto opustí človek otca i matku a priľne k svojej žene a budú dvaja jedno telo. (Ef 5,28–30)

**Osobné štúdium**

`Aký ďalší dôvod Pavol uvádza na povzbudenie mužov, aby prejavovali nežnú lásku k svojim manželkám? (Ef 5,28–30)`

Pavlove pravidlá pre kresťanskú domácnosť (Ef 5,21–6,9) odhaľujú náročný sociálny kontext. Vo veršoch Ef 5,28–30 sa Pavol obracia na mužov, ktorí sa podľa častej vtedajšej praxe mohli rozhodnúť „nenávidieť svoje vlastné telo“ (pozri Ef 5,28.29), čo malo za následok týranie a bitie vlastnej manželky. V grécko-rímskom svete bola právna moc „otca rodiny“ (lat. pater familias) veľmi široká. Mohol tvrdo potrestať alebo dokonca zabiť svoju manželku, deti a otrokov, a to bez toho, aby vybočil zo svojich zákonných práv (hoci uplatňovanie moci takýmto extrémnym spôsobom bolo výrazne obmedzené verejnou mienkou).

V texte Ef 5,25–27 Pavol podrobne opísal najlepší príklad lásky – Kristovu lásku k cirkvi. Takýto príklad manželského spolunažívania sa výrazne odlišoval od zaužívanej praxe staroveku. Skôr než predloží nový argument, znovu poukazuje na nádherný príklad lásky vyjadrený vo vzťahu Krista k cirkvi a vyzýva kresťanských manželov, aby aj oni „tak“ milovali svoje manželky (Ef 5,28). Ježiš miloval cirkev tak veľmi, že „vydal za ňu samého seba“ a stará sa o každú jej potrebu (Ef 5,25–27). Pavol vyzýva mužov, aby sa odvrátili od vtedajších praktík a snažili sa vyrovnať Kristovej nežnej a vzácnej láske.

Vo veršoch Ef 5,28–30 apoštol pridáva nové odôvodnenie na podporu lásky kresťanských mužov k ich ženám – sebalásku. Pavol argumentuje zdanlivou banalitou: „nikdy nikto nemal svoje telo v nenávisti“ (aspoň teda nikto, kto netrpí nejakou anomáliou). Človek si za normálnych okolností neubližuje, ale svoje telo „živí... a opatruje“ (Ef 5,29). V snahe odstrániť tvrdosť a násilie voči kresťanským manželkám Pavol vyzýva mužov, aby sa stotožnili so svojou manželkou. So svojou ženou ste natoľko zajedno, hovorí Pavol, že ublížiť jej by bolo to isté ako sebapoškodzovanie – čo väčšina rozumných a zdravých ľudí nerobí.

Pavol potom celú ilustráciu otáča a ukazuje, že rovnako sa aj samotný Kristus stará o cirkev – a teda o seba, „pretože sme údmi jeho tela“ (Ef 5,29.30). Podľa Pavla má muž formovať svoje správanie k manželke podľa rovnakého vzoru, ako zaobchádza on sám so sebou – a v tom mu má byť príkladom Kristova starostlivosť o cirkev aj o neho samého.

**Aplikácia**

`Podľa Pavla je Kristus príkladom správania pre mužov aj ženy. Čo sa môžeš naučiť od Ježiša o láske k ľuďom v kruhu vlastnej rodiny?`

---

#### Dodatečné otázky k diskuzi

`Pokud jsi muž: Pomohlo ti studium Ježíšova jednání se svou nevěstou lépe pochopit, jak máš milovat svou ženu? V čem konkrétně?`

`Které projevy Ježíšovy lásky bys rád aplikoval ve svém manželství?`

`Jsi-li žena: Pomohlo ti studium Ježíšova jednání s nevěstou lépe pochopit, jak můžeš svému muži svým jednáním dávat najevo svou lásku? Popiš jak.`

`Je ve vašem manželství prostor pro jeho hodnocení? Pro kritiku i pochvalu? Pokud ano, čeho je více? Proč?`

`O co více prosíš Boha. O svou vlastní proměnu, nebo o proměnu partnera?`
