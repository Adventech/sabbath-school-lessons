---
title:  Podnety na zamyslenie
date:  01/09/2023
---

Ellen Whiteová dôsledne nabáda manželských partnerov, aby sa odvrátili od úsilia ovládať toho druhého: „Nesnažte sa jeden druhého nútiť, aby sa podvolil vašim želaniam. Ak si chcete zachovať lásku toho druhého, nemôžete si také konanie dovoliť. Buďte láskaví, trpezliví a zhovievaví, ohľaduplní a zdvorilí.“ (AH 118)

Na inom mieste Ellen Whiteová komentuje výklad a aplikáciu textu Kol 3,18 (a Ef 5,22–24): „Často zaznieva otázka: Žena nemôže mať svoju vlastnú vôľu? Biblia jasne hovorí, že muž je hlavou rodiny. Ženy, podriaďte sa svojim vlastným mužom. Ak by sa tu tento príkaz skončil, mohli by sme povedať, že postavenie manželky nie je závideniahodné. ... Mnoho mužov sa zastaví pri slovách: Ženy, podriaďte sa, ale my si prečítame záver toho istého príkazu, ktorý znie: Ako sa sluší v Pánovi. (Kol 3,18) Boh vyžaduje, aby žena mala stále pred očami Božiu bázeň a slávu. Celkom má byť podriadená iba Pánovi Ježišovi Kristovi, ktorý si ju vykúpil ako svoje vlastné dieťa za nekonečnú cenu svojho života. ... Je niekto, kto stojí oveľa vyššie ako muž. Je to Vykupiteľ. Podriadenie sa ženy svojmu mužovi sa má prejaviť tak, ako to nariadil Boh: ako sa sluší v Pánovi.“ (AH 115.116)

**Námety na spoločné uvažovanie**

`Predstavte si tvrdenie, že text Ef 5,21–33 je už zastaralý, pretože presadzuje model manželstva zameraný na autoritu a nadvládu manžela. Ako by ste odpovedali? Čo z daného textu by ste mohli použiť na vysvetlenie zmyslu týchto veršov?`

`Čo môže Pavlova rada v texte Ef 5,21–33 ponúknuť tým, ktorí sa ocitnú v náročných a ťažkých manželských vzťahoch?`

`Niektorí kresťania tvrdia, že príbeh o stvorení v 1. a 2. knihe Mojžišovej je iba metaforou a že sa ani zďaleka nepribližuje k zobrazeniu toho, čo sa skutočne odohralo počas miliárd rokov evolúcie. Čo nás skutočnosť, že Pavol sa vracia k tomuto príbehu, učí o jeho pohľade na správu Genezis?`

`Venujte sa spoločne téme „jedného tela“. Ako nám tento koncept pomáha lepšie pochopiť posvätnosť manželstva? Prečo musia manželské páry urobiť všetko, čo je v ich silách, aby túto posvätnosť chránili?`

Západ slnka: 19.29

---

#### Dodatečné otázky k diskuzi

`Co tě v této lekci nejvíce překvapilo během tvého osobního studia?`

`Jak by měla reagovat žena, křesťanka, když se v manželství setká s tím, že jí manžel k něčemu nutí? Proč?`

`Které vlastnosti, dle EGW, pomáhají uchovat vzájemnou lásku? Souhlasíš?`

`Která myšlenka z naší dnešní diskuze tě nejvíce oslovila?`
