---
title:  Rady kresťanským manželkám
date:  27/08/2023
---

> <p></p>
> <sup>21</sup>Navzájom sa podriaďujte v bázni pred Kristom. <sup>22</sup>Ženy svojim mužom ako Pánovi, <sup>23</sup>pretože muž je hlavou ženy, ako aj Kristus, Spasiteľ tela, je hlavou Cirkvi. <sup>24</sup>Ako je Cirkev podriadená Kristovi, tak vo všetkom aj ženy mužom. (Ef 5,21–24)

**Osobné štúdium**

Kľúčový verš Ef 5,21, ktorým sa začína táto pasáž, prepája predchádzajúci text (Ef 5,1–20) s novou časťou (Ef 5,22–33), v ktorej Pavol rozvíja myšlienku vzájomného podriaďovania sa členov cirkvi (porovnaj s textami Mar 10,42–45; Rim 12,10 a Fil 2,3.4). Toto vzájomné podriadenie sa má svoje korene „v bázni pred Kristom“. Vzťah ku Kristovi je pre veriacich tým najdôležitejším a všetko ostatné ovplyvňujúcim vzťahom.

`Čo má Pavol na mysli, keď nabáda členov cirkvi: „Navzájom sa podriaďujte“? Ako tejto myšlienke rozumieš? (Ef 5,21)`

Pavol v nasledujúcom verši túto myšlienku posúva do vzťahu v manželstve. „Ženy [podriaďujte sa] svojim mužom ako Pánovi.“ (Ef 5,22) Veľmi jasne pritom dáva najavo, že hovorí o podriadení sa manželiek ich manželom, nie o podriadení sa akémukoľvek mužovi (podobne 1Pet 3,1.5). Čo chce Pavol povedať tým, že sa manželky majú podriaďovať „ako Pánovi“? Má na mysli to, že manželka sa má podriadiť svojmu manželovi, ako keby bol Kristus, alebo že Kristus je najpravdivejším a najvyšším cieľom jej podriadenosti?

V pochopení nám môže pomôcť spôsob, akým Pavol používa túto formuláciu. Vo verši Ef 6,7 vyzýva otrokov, aby slúžili „ako Pánovi, a nie ako ľuďom“. V Kol 3,18 Pavol upresňuje svoju výzvu, keď píše: „Ženy, podriaďujte sa svojim mužom, ako sa sluší v Pánovi.“ Na základe týchto veršov treba uprednostniť druhý pohľad. Manželky sú samy veriace, a preto musia v konečnom dôsledku ctiť Krista viac ako svojich manželov.

V Liste Kolosanom aj v Liste Efezanom je Kristus – a iba Kristus – identifikovaný ako Hlava cirkvi, ktorá je Jeho telom (Ef 1,22; Ef 5,23; Kol 1,18). „Kristus, Spasiteľ tela, je hlavou Cirkvi.“ (Ef 5,23). Analogicky, manžel je „hlavou ženy“ (Ef 5,23), pričom vernosť cirkvi Kristovi slúži ako vzor pre vernosť manželky jej manželovi. Pasáž, samozrejme, predpokladá milujúce, starostlivé manželstvo, a nie nefunkčné a patologické. Tento verš nesmieme nikdy interpretovať tak, aby umožňoval či ospravedlňoval akúkoľvek formu domáceho násilia.

**Aplikácia**

`Prečo je vo svetle uvedených skutočností dôležitá nasledujúca rada? Ak je manžel „nevrlý, hrubý, prudký, egoistický, krutý a panovačný muž, nech nikdy ani len nevysloví, že muž je hlavou ženy a že ona sa mu musí vo všetkom podriadiť. On totiž nie je pánom, nie je manželom v pravom význame tohto slova“. (AH 117)`

---

#### Dodatečné otázky k diskuzi

`Proč si muži většinou všimnou jen výzvy, kterou adresuje Pavel ženám?`

`Jak rozumíš termínu „podřídit se“?`

`Proč je třeba, abychom se podřizovali „jedni druhým“?`

`Jak dopadá manželství, kde se podřizuje jen jeden?`

`Proč nám dává Pavel za vzor Ježíše, který nikdy nebyl ženatý?`

`Můžeme z tohoto textu vyvodit, že žena má poslouchat muže, protože je jejím pánem? Proč?`

`Jak nám vědomí, že naším Pánem je Ježíš, pomáhá budovat zdravé vztahy v manželství, rodině, církvi i ve společnosti?`
