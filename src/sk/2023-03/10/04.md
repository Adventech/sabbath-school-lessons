---
title:  Cirkev ako Kristova nevesta (2)
date:  29/08/2023
---

> <p></p>
> Aby si ju postavil pred seba slávnu, cirkev, nemajúcu škvrny alebo vrásky alebo niečoho takého, ale aby bola svätá a bezvadná. (Ef 5,27; Roh.)

> <p></p>
> <sup>1</sup>Kiež by ste zniesli trochu mojej nerozumnosti! Áno, znášajte ma! <sup>2</sup>Veď horlím za vás Božou horlivosťou a zasnúbil som vás jednému mužovi, aby som vás predviedol Kristovi ako čistú pannu. <sup>3</sup>Bojím sa však, aby sa vaše mysle neodvrátili od úprimnosti a čistoty voči Kristovi tak, ako zviedol had Evu svojou ľstivosťou. <sup>4</sup>Keď k vám niekto príde a zvestuje vám iného Ježiša, než sme vám hlásali my, alebo keď prijímate iného ducha a iné evanjelium, než ste dostali, vy to pokojne znášate. (2Kor 11,1–4)

**Osobné štúdium**

`Ako Pavol používa prvky starovekej svadby, aby oslovil kresťanov v Korinte? Ako bola cirkev „predvedená“ pred Krista? (2Kor 11,1–4)`

Pomocou ďalšieho prvku starovekej svadby Pavol zobrazuje Krista ako Toho, ktorý, (6) Predstavuje svoju nevestu (samému sebe!) (Ef 5,27). V dávnych dobách nevestu priviedol na svadbu starejší, družbovia alebo jej otec. Nikdy nie samotný ženích! Pavol však zobrazuje Ježiša ako toho, kto „predstavuje“ alebo „privádza“ cirkev ako nevestu samému sebe.

Pavol používa manželské zvyky a úlohy na zdôraznenie Kristovho vzťahu k cirkvi podľa nasledujúceho postupu:

(1) Zasnúbenie. Kristus sa obetoval za cirkev (ako výkupné za nevestu) a tak sa s ňou zasnúbil (Ef 5,25).

(2) Príprava na svadobný obrad. Pozornosť ženícha sa sústreďuje na nevestu v jeho súčasnom úsilí posvätiť a očistiť ju (Ef 5,26).

(3) Samotný svadobný obrad. Súčasne Kristova pozornosť sa na nevestu sústreďuje v súvislosti s „predstavením“ nevesty na svadbe (Ef 5,27). Tento posledný prvok sa týka veľkolepej svadobnej oslavy pri Jeho návrate, keď Kristus, Ženích, príde, aby si uplatnil nárok na svoju (vykúpenú) cirkev ako nevestu a priviedol si ju (Ef 5,27; porovnaj s 2Kor 11,1.2; Kol 1,21–23.28).

Staroveké svadby sa často začínali slávnostným nočným sprievodom (pozri Mat 25,1–13). Ženích a jeho družina sa zhromaždili v jeho dome – v novom domove páru – a veľkolepým obradom začali sprievod. Dav osvetlený fakľami a sprevádzaný radostnou hudbou a veselým spevom sa presúva smerom k domu otca nevesty. Tam si nevestu prevezme slávnostný sprievod a spolu so ženíchom ich odprevadí do ich nového domova. Na tomto mieste sa hostia usadili na týždňovú hostinu, ktorá vyvrcholila svadobným obradom, keď bola nevesta odovzdaná ženíchovi.

Keď Pavol zobrazuje Krista, ako predstavuje cirkev sám sebe, má na mysli tento veľkolepý sprievod a chvíľu, keď je nevesta predstavená ženíchovi. Kristov návrat tak opisuje ako dojímavý svadobný obrad, kedy sa zavŕši dlhé zasnúbenie medzi Kristom a Jeho cirkvou.

**Aplikácia**

`Aké posolstvo by sme si mali vziať z týchto radostných a šťastných obrazov?`

---

#### Dodatečné otázky k diskuzi

`Co vše používá Ježíš k tomu, aby si „sám připravil církev slavnou...“?`

`Vnímáš sám na sobě, jak Ježíš připravuje tebe? Jak se to projevuje?`

`Na jaké nebezpečí upozorňuje Pavel nevěstu v dopise do Korintu?`

`Co bychom měli dělat, když se někdo snaží v našem společenství zvěstovat „jiného Ježíše“? Proč?`

`Jak se dnes můžeme připravovat na svatbu s Ježíšem?`

`Zkus si představit velkolepý svatební průvod na Ježíšově (a tvé) svatbě. Jaké pocity ve tvém nitru tahle představa vyvolává?`
