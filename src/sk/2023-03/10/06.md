---
title:  „Jedno telo“
date:  31/08/2023
---

> <p></p>
> <sup>31</sup>Preto opustí človek otca i matku a priľne k svojej žene a budú dvaja jedno telo. <sup>32</sup>Toto tajomstvo je veľké, no hovorím to vzhľadom na Krista a Cirkev. <sup>33</sup>A tak i každý z vás bez výnimky nech tak miluje svoju ženu ako seba. A žena nech prejavuje mužovi úctu. (Ef 5,31–33)

> <p></p>
> Preto opustí muž svojho otca i matku a priľne k svojej žene a budú jedno telo. (1Moj 2,24)

**Osobné štúdium**

`Preštudujte si príbeh o stvorení v 1Moj 2,15–25. Čo sa odohralo pred vyhlásením, že muž a žena sú „jedno telo“ (1Moj 2,24)?`

Kľúčom k aplikovaniu Pavlových rád na vzťahy v manželstve je pochopenie citátu z 1Moj 2,24 (v Ef 5,31) ako vyvrcholenie apoštolovej argumentácie. Keď Pavol uvažuje o príbehu stvorenia z knihy Genezis, má na mysli potreby kresťanských zborov a zdravie rodinných vzťahov. V 1Moj 2,24 počuje posolstvo, ktoré má svoju platnosť pre všetky veky. Podľa Božieho plánu má byť manželstvo vzťahom „jedného tela“, pričom sexuálna jednota sa odráža v emocionálnej a duchovnej jednote a emocionálna a duchovná jednota prináša naplnenie v sexuálnej oblasti.

Všimnime si, že v texte 1Moj 2,24 Pavol vyberá výrok o manželstve, ktorý zaznel ešte pred pádom človeka do hriechu, a tento výrok aplikuje na vzťahy medzi kresťanskými manželmi a manželkami. V našom hriechom poznamenanom svete sa nekontrolovateľne zneužíva sexuálny vzťah medzi mužom a ženou. Toto zneužívanie odhaľuje, ako hlboko je v modernej kultúre zakorenená myšlienka, že sexuálne spojenie predstavuje podmanenie si ženy. Pavol ukazuje, že sexuálny vzťah podľa Genezis nie je vzťahom podrobenia, ale spojenia. Tento text nehovorí o dominancii muža, ale o rovnocennom zväzku muža a ženy, ktorí sú spoločne „jedno telo“. Texty Ef 5,21–33 a 1Moj 2,24 môžeme v tomto kontexte vnímať ako veľmi teologickú výpoveď, ktorá ide proti kultúre a zároveň napráva pohľad na manželstvo a sexualitu.

V tom istom kontexte Pavol v nasledujúcom verši hovorí o „veľkom tajomstve“ (Ef 5,32). Týka sa oboch strán dvojitej metafory, o ktorej Pavol písal: kresťanské manželstvo chápané vo svetle Kristovho vzťahu k Jeho cirkvi (Ef 5,32) a Kristov vzťah k Jeho cirkvi chápaný vo svetle kresťanského manželstva (Ef 5,32).

Kresťanské manželstvo sa prirovnaním ku vzťahu medzi Kristom a cirkvou dostáva na úplne novú, vyššiu úroveň. Navyše, uvažovaním o vzťahu cirkvi ku Kristovi cez optiku starostlivého a oddaného manželstva veriaci získavajú nové pochopenie o svojom spoločnom vzťahu ku Kristovi.

**Aplikácia**

`V čom je text Ef 5,33 stručným zhrnutím Pavlových rád v Ef 5,21–32? Ako sa môžete vo svojom manželstve (ak si ženatý alebo vydatá) snažiť lepšie uplatňovať zásady, ktoré Pavol predstavil?`

---

#### Dodatečné otázky k diskuzi

`Na co většinou myslí muži, když čtou o jednom těle?`

`Na co většinou myslí ženy, když čtou o jednom těle?`

`Co můžeme udělat pro to, aby nám to „jedno tělo“ skutečně fungovalo?`

`Sexualita je Boží dar. Jak toto vědomí mění náš pohled na ni?`

`Proč v oblasti sexuality neplatí, že se má žena podřídit muži?`

`Co bys poradil manželům, kterým to v této oblasti skřípe?`

`Jak nám vzájemná úcta pomáhá rozvíjet lásku v manželství?`

`Jak můžeme pomoci našim dětem, aby získali správný vztah k sexualitě?`
