---
title:  Cirkev ako Kristova nevesta (1)
date:  28/08/2023
---

> <p></p>
> <sup>25</sup>Muži, milujte svoje ženy tak, ako aj Kristus miloval Cirkev a vydal za ňu samého seba, <sup>26</sup>aby ju posvätil očistným kúpeľom vody a slovom; <sup>27</sup>aby si pripravil Cirkev slávnu, na ktorej niet poškvrny ani vrásky, ani nič podobné, aby bola svätá a bez poškvrny. <sup>28</sup>Tak aj muži majú milovať svoje ženy ako vlastné telá. Kto miluje svoju ženu, miluje samého seba. <sup>29</sup>Veď nikdy nikto nemal svoje telo v nenávisti, ale živí ho a opatruje, ako aj Kristus Cirkev. (Ef 5,25–29)

**Osobné štúdium**

`Porovnaj text Ef 5,25–29 s príbehom u Ezechiela 16,1–14. Aké prvky tohto príbehu apoštol odzrkadľuje vo svojom texte?`

Keď Pavol v Ef 5,25–29 formuje obraz svadby a manželstva ako metaforu pre cirkev a jej vzťah s Kristom, kreatívne čerpá zo zvykov svadieb staroveku. Kristus je vo vzťahu k cirkvi ako neveste božským Ženíchom, ktorý:

(1) Miluje cirkev ako nevestu (Ef 5,25). Nikdy nesmieme zabudnúť, že to vychádza priamo z Kristovho srdca. On nás miluje!

(2) Dáva samého seba ako výkupné za nevestu. V kontexte starodávnych svadobných dohôd ženích „vykupoval“ nevestu za presne určenú „cenu nevesty“. Išlo zvyčajne o veľkú sumu peňazí a cenností. Prosperita starovekého spoločenstva závisela práve od tohto zvyku. Kristus platí za cirkev ako svoju nevestu najvyššiu cenu, pretože „vydal za ňu samého seba“ (Ef 5,25). Vo vtelení a na kríži dáva seba samého ako „výkupné“ za nevestu.

(3) Kúpe svoju nevestu. Príprava nevesty bola dôležitou súčasťou starodávnej svadobnej slávnosti. Podobne ako dnes, nevestu pripravovali na obrad jej družičky a príbuzné. Pavol však predstavuje nebeského Ženícha, ktorý pripravuje svoju nevestu na svadbu! Je to On, kto ju posväcuje a očisťuje „očistným kúpeľom vody“ (Ef 5,26), čo je pravdepodobne odkaz na krst.

(4) Dáva svoj sľub. Súčasťou tejto ceremónie je aj očistenie „slovom“ (Ef 5,26). Ide o slovo zasľúbenia, ktoré nebeský Ženích hovorí svojej neveste, možno v kontexte zásnubného obradu (porovnaj s Ef 1,3–14; Ef 2,1–10; Boh dáva svoje zasľúbenie veriacim v čase ich obrátenia). „Zasľúbenie“ bolo starodávnou verziou moderného zasnúbenia, išlo však o oveľa vážnejší súbor rokovaní, ktorý zahŕňal písomnú dohodu o „cene nevesty“ (mal ju zaplatiť ženích) a o vene (majetok, ktorý nevesta prinesie do manželstva od svojej rodiny).

(5) Pripravuje a zdobí nevestu. Keď je nevesta konečne predstavená svojmu ženíchovi, je nielen krásna, ale aj „bez poškvrny“ (Ef 5,27). Kristus svoju nevestu nielen kúpe, ale ju aj zdobí a skrášľuje.

**Aplikácia**

`Ako ti uvedené verše pomáhajú pochopiť, čo k nám Kristus cíti? Prečo by nás táto skutočnosť mala napĺňať radosťou a pokojom?`

---

#### Dodatečné otázky k diskuzi

`Co vše musel udělat v biblické době ženich, aby mohl získat nevěstu?`

`Jak nám obraz ženicha a nevěsty pomáhá lépe poznat Ježíšovu lásku k nám?`

`Četl jsi slova v Ez 16,1-14? Popiš, jaké pocity jsi při čtení prožíval.`

`Pokud jsme součástí církve, jsme Ježíšovou nevěstou a můžeme se těšit na svatbu. Těšíš se? Proč?`

`Proč Pavel připomíná, že Ježíš si svou nevěstu na svatbu připraví sám?`

`Odpovídá tvůj stav tomu, co píše Pavel o Kristově nevěstě? Co s tím uděláš?`
