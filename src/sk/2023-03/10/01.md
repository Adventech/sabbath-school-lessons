---
title:  Spoločne pod krížom
date:  26/08/2023
---

### Texty na tento týždeň
Ef 5,21–33; Fil 2,3.4; Ezech 16,1–14; 2Kor 11,1–4; 1Moj 2,15–25

> <p>Úvodný text</p>
> 25Muži, milujte svoje ženy tak, ako aj Kristus miloval Cirkev a vydal za ňu samého seba, 26aby ju posvätil očistným kúpeľom vody a slovom; 27aby si pripravil Cirkev slávnu, na ktorej niet poškvrny ani vrásky, ani nič podobné, aby bola svätá a bez poškvrny.  (Ef 5,25–27)

Tento týždeň budeme pokračovať v štúdiu Listu Efezanom a zameriame svoju pozornosť na text Ef 5,21–33. Pavol v týchto veršoch rozvíja myšlienku vzájomného podriadenia sa veriacich jeden druhému (Ef 5,21) a aplikuje ju na vzťahy v manželstve. Najprv ponúka rady kresťanským manželkám (Ef 5,22–24), potom manželom (Ef 5,25–32), a napokon túto myšlienku uzatvára spoločným pokynom pre obe skupiny (Ef 5,33).

Prostredníctvom Pavlových rád môžeme v tomto texte vnímať rady Pána Ježiša Krista pre naše vzťahy. Potrebujeme zároveň pochopiť, že Pavol vo veršoch Ef 5,21–6,9 aplikuje veľkú tému svojho listu – jednotu – na kresťanskú domácnosť. V predchádzajúcich lekciách sme videli Pavlovu kritiku hriešneho spôsobu života a vzťahov „starého človeka“ (pozri Ef 4,22), ale aj oslavu stvorenia „nového človeka“ (pozri Ef 2,15). Tento „nový človek“ však vychádza z hriechom poškodeného prostredia a žije vo svete poznačenom nefungujúcim sociálnym usporiadaním. Uprostred týchto vzťahov veriaci odzrkadľujú pôsobenie novej sily, Svätého Ducha (Ef 2,22; Ef 3,16; Ef 5,18–21; Ef 6,17.18, a novej etiky založenej na Kristovom vzore (Ef 4,13.15.20–24.32; Ef 5,2.10.17.21–33). Tieto prejavy Božej moci poukazujú na konečné naplnenie Božieho plánu pre Jeho ľud a pre celý svet.

**Osnova lekcie**

V tejto lekcii sa štúdium zameria na záver 5. kapitoly Listu Efezanom, kde Pavol aplikuje myšlienku jednoty a lásky, ktorú do našich životov prináša Kristus, na oblasť manželstva. Príklad Kristovej lásky, pokory a ochoty obetovať sa pre druhých, sa má premietnuť aj do vzťahu muža a ženy, ktorí pred Bohom spojili svoje životy.

`Ef 5,21–24: Posolstvo pre manželky: ochota podriadiť sa (nedeľa)`

`Ef 5,25–30: Posolstvo pre manželov: milovať ako Kristus`

`Ef 5,25–29: Príklad – Kristova láska k cirkvi (pondelok, utorok)`

`Ef 5,28–30: Výzva milovať ako sám seba (streda)`

`Ef 5,31–33: Posolstvo pre oboch: byť „jedným telom“ (štvrtok)`

---

#### Dodatečné otázky k diskuzi

`Jakým tlakům v dnešní společnosti musí odolávat „instituce manželství“?`

`Proč je v západním světě manželství na ústupu?`

`Co můžeme udělat pro to, aby bylo manželství pro mladé zase přitažlivé?`

`Jak vztah s Ježíšem ovlivňuje tvé manželství i celou tvou rodinu?`
