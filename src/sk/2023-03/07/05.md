---
title:  Dary vyvýšeného Ježiša
date:  09/08/2023
---

> <p></p>
> <sup>11</sup>A on ustanovil jedných za apoštolov, iných zasa za prorokov a iných za zvestovateľov evanjelia, iných ustanovil za pastierov a učiteľov, <sup>12</sup>aby pripravovali svätých na dielo služby, na budovanie Kristovho tela, <sup>13</sup>až kým všetci nedospejeme k jednote viery a poznania Božieho Syna, v dokonalého človeka, ktorého mierou dospelosti je plnosť Krista. (Ef 4,11–13)

**Osobné štúdium**

`Včera sme študovali, ako Pavol, inšpirovaný textom Ž 68,19, opísal vzkrieseného, vyvýšeného a víťazného Ježiša ako darcu, ktorý z „výšiny“ dáva ľuďom dary. O aké „dary“ ide a aké je ich určenie? (Ef 4,11–13)`

Pavol identifikuje štyri skupiny „obdarovaných“ ľudí, ktorí sú súčasť pokladu, ktorým vyvýšený Ježiš obdarúva svoju cirkev: (1) apoštoli, (2) proroci, (3) evanjelisti, (4) pastieri a učitelia (štruktúra gréckeho textu naznačuje, že ide o jednu skupinu). Dary, ktoré Kristus dáva ľuďom, majú jasné poslanie: „pripravovať svätých na dielo služby, na budovanie Kristovho tela“ (Ef 4,12), a to až dovtedy, „kým všetci nedospejeme k jednote viery a poznania Božieho Syna, v dokonalého človeka, ktorého mierou dospelosti je plnosť Krista“ (Ef 4,13).

Posledný uvedený bod bol mimoriadne dôležitý pre prvých adventistov, ktorí uvažovali o duchovných daroch Ellen Whiteovej. Potvrdzuje Biblia fungovanie daru proroctva v cirkvi len za čias apoštolov? Alebo dar pokračuje až do Kristovho návratu? Prví adventisti našli svoju odpoveď okrem iného aj vo verši Ef 4,13 a ilustrovali ju prostredníctvom príbehu o kapitánovi lode, ktorý sa musel riadiť pokynmi poskytnutými na plavbu. Keď sa loď blížila k prístavu, kapitán z pokynov vyčítal, že na palubu príde lodivod, ktorý pomôže plavidlu bezpečne pristáť. Aby zostal verný pôvodným pokynom, musí umožniť lodivodovi nastúpiť a poslúchnuť jeho rady. „Kto teraz dbá na pôvodnú knihu pokynov? Tí, ktorí nového lodivoda odmietajú, alebo tí, čo ho prijímajú, ako im káže kniha? Posúďte vy.“ (SMITH, U. „Do We Discard the Bible by Endorsing the Visions?“ Review and Herald, January 13, 1863, s. 52.)

Mali by sme byť opatrní, keď rozpoznávame obdarovanie evanjelistov, pastierov a učiteľov, keďže o týchto pozíciách uvažujeme v našom dnešnom kontexte. Na základe nášho chápania textu išlo v Pavlových dňoch o všetkých laických vodcov, ktorí slúžili domácim cirkvám v Efeze (porovnaj s 1Pet 2,9; Sk 2,46, Sk 12,12).

**Aplikácia**

`Uvažuj o texte z Izaiáša: „Čo som ešte mal urobiť pre svoju vinicu, a neurobil som?“ (Iz 5,4) Zamysli sa nad týmto veršom v kontexte toho, čo nám Boh dal prostredníctvom služby Ellen Whiteovej. Ako môžeme vnímať jej dar v kontexte biblického posolstva?`

---

#### Dodatečné otázky k diskuzi

`Pavel tu vyjmenovává Ježíšovy dary církvi, které jinde připisuje jako dárci Duchu svatému? Jak je to možné?`

`Který z uvedených darů tě vždy nejvíce fascinoval? Proč?`

`Co je účelem těchto darů? K čemu mají sloužit tomu, kdo je obdrží?`

`Jak tyto dary slouží církvi?`

`Kdy a jak můžeme dosáhnout „jednoty víry a poznání Syna Božího“?`
