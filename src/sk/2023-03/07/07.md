---
title:  Podnety na zamyslenie
date:  11/08/2023
---

Prinášame dve poznámky, ktoré nám môžu pomôcť lepšie pochopiť text Ef 4,7–10:

(1) Preklad verša Ef 4,9. Niektoré preklady naznačujú, že Kristus najprv zostúpil a až potom vystúpil. (V slovenčine pozri preklad prof. Roháčka: „Ale to, že vystúpil, čože je iné, ako že aj prv zostúpil do hlbších častí, ako je zem?“) Ostatné preklady nechávajú otázku načasovania výstupu a zostupu otvorenú (napr. SEkP alebo VSS), čo umožňuje názor vyjadrený v utorňajšej lekcii, že by sme mali nasledovať poradie rozprávania zo Žalmu 68,19. Podľa takéhoto pohľadu sa uskutočnilo najprv Kristovo vyvýšenie do neba („vystúpil“), po ktorom nasledovalo Jeho „zostúpenie“ v Duchu.

(2) Zajal zajatcov. Pri citovaní Žalmu 68,19 z gréckeho prekladu Starej zmluvy (Septuaginta) Pavol používa frázu v Ef 4,8, ktorá doslova znie „zajal“ (odráža sa v niektorých prekladoch, napr. Roh. a SEkP). Všeobecne sa tento text vykladá v zmysle „vzal so sebou zajatcov“ (VSS) alebo „priniesol korisť“ (SEvP). Adventisti siedmeho dňa často chápali tento text ako odkaz na Kristov akt, keď pri svojom nanebovstúpení vzal so sebou do neba tých, ktorí boli vzkriesení pri zvláštnom vzkriesení v čase Jeho vlastného vzkriesenia (Mat 27,51–53). Títo tvoria „snop prvotiny“ vykúpených, ktorých Kristus daruje Otcovi pri svojom návrate na nebeské nádvoria (pozri 6BC 1022; DA 834 /CL 539/, porovnaj s DA 785.786 /CL 508/). Alternatívne, v súlade s Kol 2,15, by sa tento text mohol chápať ako obraz Kristovho víťazstva nad Jeho nepriateľmi – satanom a jeho zlými anjelmi –, ktorí sú zobrazení ako porazení zajatci.

**Námety na spoločné uvažovanie**

`Porovnajte zoznam „duchovných darov“ v Ef 4,11 so zoznamom v 1Kor 12,4–11.27–30; Rim 12,4–8; a 1Pet 4,10.11. Aké rozdiely a podobnosti v týchto textoch nachádzate?`

`V triede uvažujte o niektorých „vetroch učenia“, ktoré dnes negatívne ovplyvňujú zbory. Všimnite si Pavlovo upozornenie, aby sme sa nenechali týmito vplyvmi unášať. Akými konkrétnymi spôsobmi môžeme chrániť seba a ostatných v cirkvi pred škodami, ktoré nám tieto „vetry“ môžu spôsobiť?`

`Pavol prostredníctvom Listu Efezanom zdôrazňuje tému „jednoty“. Máme sa však usilovať o jednotu za každú cenu? Inými slovami, kedy sa môže snaha o jednotu stať škodlivou? Prečo?`

Západ slnka: 20.09

---

#### Dodatečné otázky k diskuzi

`O čem jsi nejvíc uvažoval během svého studia lekce v týdnu? Proč?`

`Co je podle tebe největší překážkou v našem úsilí o sjednocení?`

`Jak bychom měli jednat s člověkem, který vědomě a cíleně narušuje jednotu našeho společenství? Kde jsou hranice naší trpělivosti a tolerance?`

`Co tě dnes v naší diskuzi potěšilo? Proč?`
