---
title:  Jednota Ducha
date:  06/08/2023
---

> <p></p>
> <sup>1</sup>Preto vás napomínam ja, väzeň v Pánovi, aby ste žili, ako je hodné povolania, ktorým ste boli povolaní, <sup>2</sup>so všetkou pokorou, miernosťou a trpezlivosťou, znášajte sa navzájom v láske. <sup>3</sup>Usilujte sa zachovávať jednotu ducha vo zväzku pokoja. (Ef 4,1–3)

**Osobné štúdium**

`Prečítaj si text Ef 4,1–16. Ako Pavol povzbudzuje veriacich, aby sa usilovali o jednotu cirkvi?`

Pavol začína druhú polovicu Listu Efezanom (kapitoly 4–6) strhujúcou výzvou na jednotu. Túto výzvu môžeme rozdeliť na dve časti: (1) V Ef 4,1–6 žiada veriacich, aby zachovávali „jednotu Ducha“ tým, že budú prejavovať cnosti vytvárajúce jednotu (Ef 4,1–3). Túto výzvu podporuje poetickým zoznamom, v ktorom sa sedemkrát opakuje slovo „jedno“ (Ef 4,4–6). (2) V Ef 4,7–16 Pavol označuje víťazného a vyvýšeného Ježiša ako zdroj milosti v ľuďoch, ktorí šíria evanjelium (Ef 4,7–10). Ukazuje tiež, ako veriaci jednotlivo a zároveň spoločne prispievajú k zdraviu, rastu a jednote Kristovho tela (Ef 4,11–16).

Na začiatku kapitoly Pavol pozýva kresťanov, aby „chodili hodne povolania, ktorým ste povolaní“ (Ef 4,1; Roh.). Sloveso „chodili“ je v texte použité v prenesenom význame a znamená „správať sa“ alebo „žiť“ (pozri Ef 2,2.10; Ef 4,17; Ef 5,2.8.15). Keď Pavol hovorí o povolaní veriacich, hovorí o určení žiť v kresťanskej viere (Ef 1,18; Ef 2,4–6.13). Nabáda veriacich, aby žili a konali spôsobom, ktorý ich bude viesť k jednote. Takýto život odzrkadľuje konečný Boží plán (Ef 4,9.10). Tento dôraz sa tu začína výzvou praktizovať cnosti, ktoré vedú k jednote (Ef 4,1–3). Medzi tieto cnosti patrí pokora, miernosť a trpezlivosť. Pozrime sa na ich význam.

(1) Význam pojmu „pokora“ (Ef 4,2) Pavol na inom mieste rozširuje v zmysle pokladať „iných za vyšších od seba“ (Fil 2,3). Pokoru teda možno chápať nie v negatívnom zmysle sebapodceňovania (pozri Kol 2,18.23), ale ako pozitívny postoj oceňovania a služby druhým.

(2) Výraz „miernosť“ (Ef 4,2; iné preklady aj „krotkosť“ alebo „nežnosť“) možno vysvetliť ako „kvalitu nebyť príliš zaujatý pocitom vlastnej dôležitosti“ v zmysle „zdvorilosti, ohľaduplnosti a miernosti“. (DANKER, F. Greek-English Lexicon of the New Testament and Other Early Christian Literature, 3rd ed., Chicago: University of Chicago Press, 2000, s. 861.)

(3) Výraz „trpezlivosť“ (Ef 4,2; iné preklady aj „zhovievavosť“) vyjadruje schopnosť znášať útoky a odsudzovanie.

Všetky uvedené vlastnosti vyzdvihujú tému odvrátenia sa od vlastnej dôležitosti a namiesto toho sústredenia sa na budovanie hodnoty druhých.

**Aplikácia**

`Pokora, miernosť a trpezlivosť. Zamysli sa nad tým, ako by nám tieto vlastnosti pomohli prežívať ozajstnú jednotu. Ako sa môžeme naučiť rozvíjať tieto cnosti?`

---

#### Dodatečné otázky k diskuzi

`O jakém povolání píše Pavel v úvodním biblickém textu?`

`Jak se dnešní společnost dívá na „skromnost, tichost a trpělivost“?`

`Se kterou z těch tří vlastností máš největší problém? Proč?`

`Jakou roli hraje v „jednotě Kristova těla“ Duch svatý?`

`Pavel nás vybízí: „...usilovně hleďte zachovat jednotu Ducha“. Jak této výzvě rozumíš?`

`Proč Pavel v souvislosti s hledáním jednoty vzpomíná lásku a pokoj?`

`Jak se ve tvém životě víry konkrétně projevuje působení Ducha svatého?`
