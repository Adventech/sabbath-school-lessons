---
title:  Vznešený Kristus, Darca darov
date:  08/08/2023
---

> <p></p>
> <sup>7</sup>Každému z nás však bola daná milosť podľa miery Kristovho daru. <sup>8</sup>Preto je povedané: Keď vystúpil na výšiny, zajal zajatcov a ľuďom dal dary. <sup>9</sup>A čo iné znamená „vystúpil“, ako že aj zostúpil do nižších častí zeme? <sup>10</sup>Ten, čo zostúpil, je ten istý, čo aj vystúpil nad všetky nebesia, aby všetko naplnil. (Ef 4,7–10)

**Osobné štúdium**

`O čom Pavol hovorí v dnešnom texte (Ef 4,7–10)? Aký cieľ týmito slovami sleduje?`

Pavol v tejto časti cituje text Žalmu 68,19: „Vystúpil si na výšinu, priviedol si zajatcov, ľudí si prijal do daru, ešte aj odbojníkov, aby si trónil, Hospodin, Bože!“ Tento verš zobrazuje Pána – Hospodina ako víťazného generála, ktorý po tom, čo porazil svojich nepriateľov, vystúpil na výšinu, na ktorej je postavené Jeho hlavné mesto, so zajatcami v boji (pozri Ž 68,2.3). Potom dostáva poctu („prijal dary“) od svojich porazených nepriateľov. (Pavol si tento text prispôsobuje predstave vznešeného Krista, ktorý „dal ľuďom dary“. Takýto prístup vychádza zo širšieho kontextu žalmu – pozri Ž 68,36).

Ak sledujeme poradie predstavené v Ž 68,19, najprv nastáva výstup – Kristus vystupuje do neba (Ef 1,21–23). Potom nasleduje zostup, pri ktorom vzkriesený a vyvýšený Ježiš dáva dary a „všetko naplnil“ (Ef 4,10). Toto je spôsob, akým Pavol zobrazuje vyliatie Svätého Ducha na Turíce (pozri Skutky 2). Takýto pohľad potvrdzuje aj text Ef 4,11.12, ktorý opisuje dary udelené Kristom ako dary Ducha.

„Kristus vystúpil na výsosť, viedol zajatcov a dal ľuďom dary. Ako Kristus zasľúbil, po jeho nanebovstúpení Duch zostúpil a silou veľkého vetra naplnil celé miesto, kde boli zhromaždení učeníci. Aký to malo účinok? Tisíce sa obrátili za jediný deň.“ (Ye Shall Receive Power, s. 158)

**Aplikácia**

`Ako sa môžeš naučiť čerpať útechu z toho, čo dnešné verše hovoria o Kristovom diele pre nás v minulosti, v prítomnosti a v budúcnosti, keď naplní „všetko vo všetkom“ (Ef 1,23)?`

---

#### Dodatečné otázky k diskuzi

`Jak rozumíš úvodní větě dnešního biblického textu? Dostali všichni té milosti stejně, nebo někdo méně a jiný více? Proč?`

`Jaký vliv má přijetí milosti na naši ochotu ke sjednocení?`

`Jaké další dary (kromě milosti) nám Ježíš nabízí?`

`Proč je dobré vědět, že Ježíš vystoupil vzhůru jako vítěz?`

`O jakých zajatcích hovoří 68. žalm?`
