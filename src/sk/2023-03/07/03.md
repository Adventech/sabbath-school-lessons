---
title:  Zjednotení v Jednom
date:  07/08/2023
---

> <p></p>
> <sup>4</sup>Jedno je telo a jeden Duch, ako ste aj boli povolaní k jednej nádeji svojho povolania. <sup>5</sup>Jeden je Pán, jedna viera, jeden krst, <sup>6</sup>jeden Boh a Otec všetkých, ktorý je nad všetkými, skrze všetkých a vo všetkých. (Ef 4,4–6)

**Osobné štúdium**

`Pavol v dnešnom texte používa sedemkrát slovo „jedno“. Akým spôsobom jeho zoznam podporuje tému jednoty cirkvi? Aký cieľ týmito slovami sleduje? (Ef 4,4–6)`

Pavlov zoznam má poetický nádych a vytvára hymnus, ktorý vyznieva ako vieroučné vyznanie. Zoznam sa začína slovami „jedno je telo“ (označuje cirkev ako telo Kristovo; Ef 4,12.16; Ef 1,23; Ef 5,23.29.30) a „jeden Duch“ (Ef 4,4). Tretie vyjadrenie hovorí o „jednej nádeji povolania“ (Ef 4,4; porovnaj s Ef 4,1).

Zoznam potom ponúka tri ďalšie uistenia: „jeden je Pán“ (odkaz na Krista), „jedna viera“ (čo znamená obsah toho, čomu kresťania veria; Ef 4,13; Kol 1,23; Kol 2,7; Gal 1,23; 1Tim 4,1.6) a „jeden krst“ (porovnaj s Ef 5,26).

Na záver zaznieva rozvitý opis Boha: „jeden Boh a Otec všetkých, ktorý je nad všetkými, skrze všetkých a vo všetkých“ (Ef 4,6). Čo Pavol komunikuje týmto opisom Boha Otca? Myšlienka, že Boh je „Otec všetkých“, obsahuje v sebe odkaz na Boha Stvoriteľa. Zvyšok vety opisuje, ako po stvorení sveta Boh súvisí so „všetkým“, čo stvoril. Pavol svojím vyjadrením nekomunikuje bludy panteizmu (ktorý stotožňuje prírodu s Bohom) alebo panenteizmu (ktorý tvrdí, že svet je zahrnutý v Božom bytí, hoci toto bytie nevyčerpáva). Hlása skôr Božiu transcendenciu („je nad všetkým“), aktívnu vládu („skrze všetkých“) a imanenciu (prítomnosť „vo všetkom“).

Pozorne si všimnime dve myšlienky o jednote cirkvi (Ef 4,1–6). Po prvé, jednota je duchovná skutočnosť, zakorenená v týchto siedmich charakteristikách (Ef 4,4–6). Po druhé, táto jednota si vyžaduje našu horlivosť, aby sme ju posilňovali a rozvíjali (Ef 4,3). Často môžeme mať dôvod plakať nad našimi chybami pri realizácii tejto jednoty. Avšak bez ohľadu na naše zlyhania by sme sa mali radovať z Božieho diela v Kristovi pri zjednocovaní cirkvi a tiež z teologickej reality „jednoty Ducha“ (Ef 4,3). Toto nám dá silu vrátiť sa k usilovnej práci rozvoja tejto jednoty s čerstvým presvedčením, že tým uskutočňujeme dielo samotného Boha.

**Aplikácia**

`Prečítaj si ešte raz Ef 4,4–6. Ako na teba tento text pôsobí? Ako by sme sa mali cítiť pri uvažovaní o tomto texte, keď vieme, čo hovorí o našej jednote v Bohu a s Bohom prostredníctvom Krista?`

---

#### Dodatečné otázky k diskuzi

`Proč Pavel v tomto krátkém textu stále opakuje výraz „jedno“?`

`Co je to to „jedno“, o kterém Pavel píše?`

`V historii církve opakovaně docházelo ke snaze dosáhnout „sjednocení“ silou a nátlakem. K čemu to vedlo?`

`Zažil jsi někdy nátlak, který měl vést k jednotě? Jak a proč jsi reagoval?`

`Co můžeme udělat, aby v naší církvi (sboru) šlo o sjednocení dobrovolné?`

`Jaké výhody má dobrovolné „sjednocení“?`
