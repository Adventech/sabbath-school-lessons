---
title:  „Dorastať v Krista“
date:  10/08/2023
---

> <p></p>
> <sup>14</sup>Aby sme už neboli nedospelí, sem-tam hádzaní a zmietaní závanom hocijakého učenia – ľudskou úskočnosťou, chytráctvom a úkladným zvádzaním na blud. <sup>15</sup>Buďme pravdiví v láske, aby sme vo všetkom dorastali v Krista. On je hlava, <sup>16</sup>z neho rastie celé telo, pevne spojené vzájomne sa podporujúcimi kĺbmi a buduje sa v láske podľa toho, ako je dané každej časti. (Ef 4,14–16)

**Osobné štúdium**

`Aké nebezpečenstvo ohrozuje kresťanskú zrelosť cirkvi? (Ef 4,14)`

Pavol vníma, ako prostredie ovplyvňuje veriacich. Tí sú často „zmietaní vlnami a sem a tam nosení každým vetrom učenia“ (Roh.). Zdá sa, že dnešná situácia je minimálne rovnako nebezpečná. Pavol na opis náboženských pomerov a svojvoľnej teológie používa tri súbory obrazov: (1) nezrelosť detstva: „aby sme už neboli nedospelí“; (2) nebezpečenstvo na šírom mori: „zmietaní vlnami a sem a tam nosení každým vetrom učenia“ a (3) podvedení ľstivými ľuďmi, ktorí podobne ako hazardní hráči praktizujú klamstvo a lesť. Pavol používa v prenesenom význame grécke slovo kybeia („hranie v kocky“) vo význame „prefíkanosť“ alebo „podvod“.

Apoštol Pavol verí, že roztržky, rozbroje a rozdelenie je dôležitým znakom omylu: To, čo vyživuje telo, prináša mu rast a pomáha mu držať pohromade, je dobré, kým to, čo ho vyčerpáva a rozdeľuje, je zlé. Odvrátenie sa od rozdeľujúceho učenia a náuk a opätovný príklon k osvedčeným a dôveryhodným učiteľom (Ef 4,11) prinesie napredovanie smerom k pravej kresťanskej zrelosti. Len tak budú veriaci zohrávať užitočnú rolu v tele Kristovom (Ef 4,12.13; porovnaj s Ef 4,15.16).

`Akým spôsobom funguje zdravá cirkev? V čom sa podobá zdravému telu? (Ef 4,15.16)`

V texte Ef 4,1–16 apoštol Pavol obhajuje jednotu cirkvi a vyzýva adresátov, aby ju aktívne podporovali. Hoci je jednota teologickou istotou (Ef 4,4–6), vyžaduje si naše usilovné konanie (Ef 4,3). Jedným zo spôsobov, ako podporiť jednotu cirkvi, je byť aktívnou „súčasťou“ Kristovho tela (Ef 4,7–16). Každý z nás je časťou tela a mal by prispievať k jeho zdraviu a rastu (Ef 4,7.16). Všetci by sme mali mať úžitok aj z práce apoštolov, prorokov, evanjelistov, pastierov a učiteľov (Ef 4,11). Kristus je hlavou tela (Ef 4,15) a len vďaka nemu môže telo držať pohromade (Ef 4,16). Vzájomné prepojenie jednotlivých častí tela má zjednocujúcu funkciu a pomáha nám spoločne „dorastať v Krista“ (Ef 4,15).

**Aplikácia**

`Ktoré „vetry učenia“ dnes zmietajú našu cirkev? Ako sa proti nim môžeme pevne postaviť?`

---

#### Dodatečné otázky k diskuzi

`Jak dlouho člověk roste fyzicky?`

`Jak dlouho můžeme růst „duchovně“?`

`Co vše potřebujeme k duchovnímu růstu?`

`Co je to ono „zralé lidství“, do kterého máme dorůst?`

`Co tě napadá, když čteš o „míře Kristovy plnosti“?`

`Jak se podle apoštola Pavla projevuje duchovní dospělost?`

`Setkal ses někdy v našem společenství s nějakým „bludem“? Jak to na tebe působilo a co jsi dělal?`
