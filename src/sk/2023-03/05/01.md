---
title:  'Horizontálne zmierenie: Kríž a cirkev'
date:  22/07/2023
---

### Texty na tento týždeň
Ef 2,11–22; Rim 3,31; Rim 7,12; Iz 52,7; Iz 57,19; Ján 14,27; 1Kor 3,9–17

> <p>Úvodný text</p>
> 13Ale teraz v Kristu Ježišu vy, ktorí ste boli kedysi ďalekí stali ste sa blízkymi v krvi Kristovej. 14Lebo on je náš pokoj, ktorý učinil oboje jedno...  (Ef 2,13.14)

Predstav si, že si pohan, Grék, ktorý sa naučil vážiť si Boha Židov. Rozhodol si sa dokonca zanechať uctievanie rôznych bohov a bôžikov svojich predkov a prijal si jediného pravého Boha. Rozhodneš sa navštíviť Jeruzalem. Už z diaľky v nemom úžase obdivuješ krásu tamojšieho chrámu. Potom počuješ melódiu a spev, čo v tvojom srdci prebudí túžbu vzdávať Bohu chválu. Keď však prídeš do chrámu a prejdeš po vstupnom nádvorí, ocitneš sa tvárou v tvár múru, ktorý je vysoký takmer jeden a pol metra. Každých zopár krokov narazíš na tabuľku, na ktorej je v latinčine a v gréčtine upozornenie: „Nijaký cudzinec nesmie prekročiť ohradenie okolo chrámu. Každý, kto tak urobí, bude odsúdený za svoje konanie na smrť.“ Okamžite ťa naplní pocit odlúčenia a odcudzenia.

Vo veršoch Ef 2,11–22 Pavol poukazuje na Kristov kríž, ktorý do danej situácie prináša zásadnú zmenu. Ničí totiž všetky bariéry a múry. Vertikálne kríž ukončuje odcudzenie a zmieruje ľudí s Bohom. Horizontálne zmieruje ľudí medzi sebou. Kríž odstraňuje nepriateľstvo a prináša mier medzi Židov a pohanov, robí z nich „jedného nového človeka“ (Ef 2,15). Spolu sa stávajú novým chrámom, „Božím príbytkom v Duchu“ (Ef 2,22).

Čo pre nás dnes znamená táto pravda?

**Osnova lekcie**

Druhá polovica 2. kapitoly Listu Efezanom predstavuje praktické dôsledky prijatia Ježišovej obete pre medziľudské vzťahy. Zameriava sa najmä na dlhoročné „nepriateľstvo“ Židov a pohanov, ktorí sa v Kristovi môžu stať jedným zmiereným spoločenstvom.

`Ef 2,11–13: Vzdialení sa vďaka Kristovi stávajú blízkymi (nedeľa)`

`Ef 2,14–16: Nepriatelia sú navzájom zmierení (pondelok)`

`Ef 2, 14.15: Rozdeľujúci múr je zbúraný (utorok)`

`Ef 2,17.18: Ježiš do vzťahov prináša pokoj (streda)`

`Ef 2,19–22: Zmierení veriaci tvoria „Boží chrám“ (štvrtok)`

---

#### Dodatečné otázky k diskuzi

`O jakém „kříži“ budeme přemýšlet v této lekci?`

`Co si pod termínem kříž mohou představit různí lidé? Proč?`

`Už jsi někdy zažil situaci, kdy ti zvyklosti nebo kulturní bariéra bránili v tom, aby ses přátelil s někým, kdo ti byl sympatický? Jak jsi to řešil?`

`Jak můžeme „v Ježíši“ najít pokoj i pro naše narušené vztahy?`

`V čem tkví Ježíšovo kouzlo, které dokáže usmířit i úhlavní nepřátele?`

`Proč nám někdy v naší církvi (sboru) ta slibovaná jednota skřípe?`
