---
title:  'Ježiš: Kazateľ pokoja'
date:  26/07/2023
---

> <p></p>
> <sup>17</sup>A keď prišiel, zvestoval pokoj vám, čo ste boli vzdialení, a pokoj tým, čo boli blízki. <sup>18</sup>Veď skrze neho máme v jednom Duchu obaja prístup k Otcovi. (Ef 2,17.18)

**Osobné štúdium**

`Ako Pavol zhŕňa Kristovu službu v Ef 2,17.18?`

Jedným z dôležitých konceptov Listu Efezanom je myšlienka pokoja. Samotný list sa začína a končí požehnaním pokoja „od Boha, nášho Otca, a od Pána Ježiša Krista“ (Ef 1,2; porovnaj s Ef 6,23). Vo veršoch Ef 2,14–16 Pavol vysvetľoval, že Kristus zosobňuje pokoj, lebo „On je náš pokoj“, a že tento pokoj vychádza z Jeho kríža. Kristus nielenže robí niečomu koniec – nepriateľstvu medzi Židmi a pohanmi (Ef 2,14.15), ale čosi nové aj vytvára – nového človeka, ktorý sa vyznačuje vzťahmi zmierenia a pokoja (Ef 2,15–17). Takýto pokoj nie je len absenciou konfliktov. Je to pokoj vychádzajúci z hebrejského konceptu šalom – skúsenosť jednoty a blaha, ktoré sa prejavujú nielen v našom vzťahu s Bohom (Rim 5,1), ale aj v našom vzťahu s ostatnými.

**Ako si Pavol predstavuje veriacich, ktorí sa podieľajú na šírení Ježišovho posolstva pokoja? Porovnaj aj text Rim 10,14.15 s textami Ef 2,17–19; Iz 52,7 a Iz 57,19.**

`Ef 4,3`

`Ef 6,14.15`

Evanjeliá obsahujú príklady Ježiša ako Kazateľa pokoja. Vo svojich posolstvách na rozlúčku učeníkom – a aj nám – sľubuje: „Pokoj vám zanechávam, svoj pokoj vám dávam.“ (Ján 14,27) Svoje slová potom uzatvára takto: „Toto som vám povedal, aby ste našli vo mne pokoj. Na svete máte súženie, ale dúfajte, ja som premohol svet!“ (Ján 16,33). Keď sa po svojom vzkriesení zjavoval učeníkom, opakovane im hovoril: „Pokoj vám!“ (Ján 20,19.21.26)

V texte Ef 2,17.18 Pavol zapálene poukazuje na to, že Kristovo kázanie o pokoji presiahlo čas Jeho pozemskej služby. Ježiš „kázal pokoj“ nielen „blízkym“ (židovským veriacim; Ef 2,11–13), ale aj „vzdialeným“ (teda veriacim z pohanov, a to dokonca ešte predtým, ako sa obrátili). Po prijatí tohto vyhlásenia všetci veriaci zažijú hlboké požehnanie.

**Aplikácia**

`Ako sa môžeš naučiť byť „kazateľom pokoja“ namiesto toho, aby si bol „agentom konfliktov“? Akým situáciám môžeš pomôcť priniesť pokoj a zmierenie práve v týchto dňoch?`

---

#### Dodatečné otázky k diskuzi

`Jak bys definoval pokoj?`

`V čem se liší pokoj, nabízený Ježíšem, od pokoje, který nabízí svět?`

`Jaký je rozdíl mezi pokojem a nezájmem – lhostejností?`

`Jsi spíše člověk klidný a pokojný, nebo jsi často rozhozený? Proč?`

`Co vás dokáže připravit o pokoj?`

`Jak bychom měli reagovat, když si uvědomíme, že ztrácíme pokoj?`

`Proč Ježíši tak moc záleží na tom, abychom byli naplněni pokojem?`
