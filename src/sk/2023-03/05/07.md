---
title:  Podnety na zamyslenie
date:  28/07/2023
---

Pozorne si preštudujte nasledujúci úvod k diskusným otázkam uvedeným nižšie:

Aký je špecifický kontext, v ktorom Pavol píše verše Ef 2,11–22, keď opisuje rozsiahle účinky kríža na ľudské vzťahy? Zaoberá sa vzťahmi medzi veriacimi zo Židov a z pohanov, ktorí sú spoločne členmi cirkvi. Vyjadruje jasný záujem o to, aby chápali, že žijú spoločne ako zmierení členovia Božej rodiny (Ef 2,19). V kontexte listu ako celku však Pavol demonštruje široký, ďalekosiahly zámer. Jeho témou je Boží veľký, konečný plán zjednotiť všetko v Kristovi (Ef 1,9.10). Tento plán zahŕňa „každý rod na nebi i na zemi“ (Ef 3,15).

Ešte dôležitejšie je, že jednota členov v cirkvi (špecifická téma, ktorej sa venuje v Ef 2,11–22) má sama osebe širší zámer, ktorý Pavol odhaľuje v Ef 3,10: „Boh chce, aby sa teraz kniežatstvám a mocnostiam v nebesiach skrze Cirkev ohlasovala mnohotvárna múdrosť Boha.“ Uskutočňovaním jednoty, ktorú Kristus vydobyl na kríži, majú veriaci ukazovať, že Boží konečný plán zjednotiť všetko v Kristovi je v plnom prúde. Ich zmierené vzťahy zjavujú Boží plán pre vesmír zjednotený v Kristovi. Preto je dôležité vnímať Ef 2,11–22 v kontexte celého Listu Efezanom, kde nachádzame biblické princípy týkajúce sa dôležitej témy dneška – vzťahov medzi skupinami ľudí alebo rasami.

**Námety na spoločné uvažovanie**

`Aké biblické zásady týkajúce sa etnických vzťahov sú uvedené v Ef 2,11–22? Ako táto pasáž ponúka osobitý, na Krista zameraný prístup k téme, ktorý vyjadruje, aký vzťah by mali mať príslušníci jednej etnickej skupiny k príslušníkom inej?`

`V súvislosti s Božím plánom pre budúcnosť ľudstva (Ef 1,9.10; Ef 2,11–22) je dôležité, aby cirkev riešila svoje vlastné vnútorné problémy a konflikty medzi rasami a rôznymi skupinami ľudí. Prečo? Ako to cirkev môže robiť?`

`Ktoré pretrvávajúce problémy medzi národnostnými skupinami existujú vo vašej komunite? Ako môže vaša cirkev zohrať pozitívnu úlohu pri realizácii zjednocujúceho diela, ktoré už Kristus vykonal na kríži? Ako sa môžete podieľať na tejto práci?`

Západ slnka: 20.31

---

#### Dodatečné otázky k diskuzi

`Jaké zajímavé myšlenky tě napadaly během osobního studia lekce a Bible?`

`Je v našem sboru oblast, ve které bychom měli prožít smíření a sjednocení? Za co se můžeme modlit?`

`Dnes se hodně hovoří o rasizmu. Jak ovlivňuje „kříž“ tvůj vztah k lidem, kteří jsou jiní než ty?`

`Co tě dnes v naší diskuzi nejsilněji oslovilo?`
