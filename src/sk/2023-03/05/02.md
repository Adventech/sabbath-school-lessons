---
title:  Vzdialení sa stávajú blízkymi
date:  23/07/2023
---

> <p></p>
> <sup>11</sup>Preto vy, kedysi pohania podľa tela, pamätajte, že kedysi vás tí, čo sa volajú obrezanými rukou na tele, nazývali neobrezanými, <sup>12</sup>boli ste v tom čase bez Krista, vylúčení zo spoločenstva Izraela a bez účasti na zmluvách Božieho prísľubu, bez nádeje a bez Boha na svete. <sup>13</sup>No vy, čo ste boli kedysi vzdialení, stali ste sa teraz v Ježišovi Kristovi blízkymi skrze Kristovu krv. (Ef 2,11–13)

**Osobné štúdium**

`Porovnaj dnešné úvodné texty (Ef 2,1–3 a Ef 2,11.12). O prvom sme si už povedali, že v ňom Pavol opisuje pohanskú minulosť adresátov. Ako rozširuje opis ich minulosti vo veršoch 2,11.12?`

Pohania, ktorí v Efeze uverili v Krista a stali sa súčasťou Jeho „tela“, cirkvi, boli kedysi úplne oddelení od Izraela a od spásy, ktorú Boh ponúkal. Pavol považuje za dôležité, aby si „pamätali“ (Ef 2,11) túto svoju minulosť. Vtedy boli „bez Krista“, Pomazaného, Mesiáša Izraela. Boli „odcudzení občianstvu Izraelovmu“ (Ef 2,12 Roh). A nielen to. Boli tiež „cudzí zmluvám zasľúbenia“, nezáležalo im na zasľúbení záchrany, ktoré Boh ponúkal počas dejín spásy. Môžeme teda povedať, že nemali nič spoločné ani s Izraelom, ani so spasením, ktoré Boh ponúkal prostredníctvom vyvoleného národa. Pavol hovorí, že takýto život – bez Krista, mimo spoločenstva Izraela a bez účasti na zmluvách Božieho zasľúbenia – je životom „bez nádeje a bez Boha na svete“ (Ef 2,12).

Napätie a nepriateľstvo medzi pohanmi a Židmi bolo dlhodobé. Pavol v náznakoch hovorí o tejto pevne zakorenenej nenávisti, keď sa odvoláva na jeden jej príznak – osočovanie a uštipačné správanie. Židia hovorili o pohanoch s posmechom ako o „neobriezke“ a pohania o Židoch s rovnakým pohŕdaním ako o „obriezke“ (Ef 2,11; Roh.).

Vo verši Ef 2,13 však teraz Pavol poukazuje na niečo radikálne odlišné. Apoštol napísal: „No vy, čo ste boli kedysi vzdialení, stali ste sa teraz v Ježišovi Kristovi blízkymi skrze Kristovu krv.“

Keď Pavol opisuje veriacich z pohanov ako kedysi „vzdialených“ či „ďalekých“ (Roh), odkazuje na text z Izaiáša 57,19: „Pokoj, pokoj ďalekému i blízkemu, hovorí Hospodin, ja ich uzdravím“ (porovnaj s Ef 2,17.18). V Kristovi a prostredníctvom Jeho kríža boli veriaci z pohanov priblížení všetkému, od čoho boli kedysi oddelení – k Bohu, nádeji a k ich židovským bratom a sestrám. Pavlov opis naznačuje veľmi dobrú správu: Kristov kríž má moc preklenúť širokú priepasť medzi Židmi a pohanmi. Znamená to, že kríž je riešením na všetky naše spory a rozdelenia. Táto dobrá zvesť nás pozýva zamyslieť sa nad rozdeleniami, ktoré existujú v našich životoch a v cirkvi. Kríž má obrovskú moc a môže prekonať každé rozdelenie.

**Aplikácia**

`Z akého stavu ťa Ježiš vykúpil? Prečo by mohlo byť dôležité, aby si si pravidelne pripomínal, v akom stave si sa nachádzal, keď ťa Kristus našiel, a kde by si bol teraz bez Neho?`

---

#### Dodatečné otázky k diskuzi

`Jaké vztahy panovali mezi židy a pohany?`

`Co bylo příčinou tohoto „rozdělení“?`

`Jaké představy měl o společenství lidí různých „náboženství“ Bůh?`

`Co museli udělat křesťané z pohanů ke sblížení se židovskými spoluvěřícími?`

`Jaké změny museli zažít naopak křesťané ze židů, aby mohli prožít sblížení s křesťany pohanského původu?`

`Jak a proč může přijetí Ježíše měnit náš pohled na druhé lidi?`

`Co nás dnes dělí od lidí, kteří věří jinak (nebo vůbec) než my?`
