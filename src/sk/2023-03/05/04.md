---
title:  Zbúranie deliacej steny
date:  25/07/2023
---

> <p></p>
> <sup>14</sup>Veď on je náš pokoj, keď oboch spojil v jedno a svojím telom zbúral rozdeľujúci múr nepriateľstva, <sup>15</sup>keď zbavil platnosti Zákon prikázaní s jeho nariadeniami, aby v sebe z dvoch stvoril jedného nového človeka a nastolil pokoj. (Ef 2,14.15)

**Osobné štúdium**

`Aké kroky podľa Pavla urobil Kristus voči zákonu „prikázaní, záležajúci v rôznych nariadeniach“ (Roh)? Prečo to bolo potrebné? (Ef 2,14.15)`

Pavol tu pravdepodobne zmieňuje balustrádu alebo múr, ktorý obklopoval nádvorie Izraelitov v Herodesovom chráme, za ktorý mal pod trestom smrti zakázaný vstup každý, kto sa nenarodil ako Žid. Pavol si predstavuje, že tento múr padá a pohania majú konečne úplný prístup k uctievaniu Boha (Ef 2,18). Každý takýto múr, hovorí Pavol, je odstránený krížom. Lebo práve kríž ukazuje, že tieto dva národy, Židia a pohania, sú v skutočnosti len jedným ľudom.

Niektorí sú presvedčení, že Ef 2,14.15 hovorí o zrušení či odstránení desiatich prikázaní, vrátane prikázania o sobote. V Liste Efezanom však Pavol preukazuje hlbokú úctu k Desatoru ako zdroju na formovanie kresťanského učeníctva. Cituje piate prikázanie (Ef 6,2.3) a odkazuje na ďalšie prikázania (napr. siedme: Ef 5,3–14.21–33; ôsme: Ef 4,28; deviate: Ef 4,25 a desiate: Ef 5,5). To je v súlade s Pavlovými skoršími tvrdeniami o zákone (Rim 3,31; Rim 7,12). Rieši zneužívanie zákona, ale samotný zákon si ctí a predpokladá jeho kontinuitu. Preto použiť tieto verše na zrušenie platnosti Desatora, najmä vo svetle všetkých ostatných textov v Biblii o večnej platnosti zákona, je zjavne nesprávna interpretácia Pavlovho zámeru.

Naopak akékoľvek použitie zákona na vrazenie klinu medzi Židov a pohanov, a najmä na vylúčenie pohanov z plného spoločenstva s Božím ľudom a z prístupu k uctievaniu, by bolo pre Pavla kliatbou a zneužitím Božieho plánu so zákonom. „Zákon“ v texte Ef 2,14.15 označuje pravdepodobne obradné aspekty zákona, ktoré oddeľovali Židov od pohanov a ktoré Pavol vyjadruje zložitou frázou „zákon prikázaní, záležajúci v rôznych nariadeniach“ (Roh). Druhou možnosťou je, že Pavol má na mysli celý starozmluvný systém zákona, keďže sa začal vykladať a zneužívať ako klin na oddialenie Židov od pohanov.

**Aplikácia**

`Akému napätiu medzi adventistami siedmeho dňa alebo vo vzťahu k inej kresťanskej komunite musíme čeliť a snažiť sa ho prekonať? Prečo by naša spoločná láska ku Kristovi mala stačiť na prekonanie tohto napätia?`

---

#### Dodatečné otázky k diskuzi

`O jaké rozdělující zdi hovoří Pavel v dnešním textu?`

`Které předpisy a ustanovení odstranil svou smrtí Ježíš?`

`Proč bychom neměli přijímat výklad, podle něhož Ježíš odstranil svou smrtí Desatero?`

`S jakými „zdmi“ se dnes můžeme ve společnosti setkávat my?`

`Existují nějaké zdi i v našem sboru? Jaké a proč?`

`Proč se nám někdy nedaří bořit zdi v našich rodinách či sborech?`
