---
title:  Zmierenie – Boží dar z kríža
date:  24/07/2023
---

> <p></p>
> <sup>14</sup>Veď on je náš pokoj, keď oboch spojil v jedno a svojím telom zbúral rozdeľujúci múr nepriateľstva, <sup>15</sup>keď zbavil platnosti Zákon prikázaní s jeho nariadeniami, aby v sebe z dvoch stvoril jedného nového človeka a nastolil pokoj. <sup>16</sup>Oboch zmieril s Bohom v jednom tele, na kríži usmrtil ich nepriateľstvo. (Ef 2,14–16)

**Osobné štúdium**

**Ako Pavol opisuje kríž a vplyv Kristovho diela v každom z týchto miest Listu Efezanom? Ako by si zhrnul, čo Pavol hovorí o kríži? Aký vplyv má kríž na naše vzťahy?**

`Ef 1,7.8`

`Ef 4,32`

`Ef 2,13.14`

`Ef 2,16`

`Ef 5,2.25`

V kontexte nášho textu na tento týždeň (Ef 2,11–22) prináša kríž veriacim tri veľké prednosti: (1) Pohania, ktorí boli „vzdialení“ Bohu a Jeho ľudu, sú teraz „blízki“ (Ef 2,13) – stali sa synmi a dcérami Boha a zároveň bratmi a sestrami židovských veriacich (Ef 2,19). (2) „Nepriateľstvo“ medzi židovskými a nežidovskými veriacimi Kristus „usmrtil“ (Ef 2,16; „zabil“ Roh). Kristov kríž odstraňuje to, čo sa zdalo byť trvalým stavom konfliktu, v ktorom boli Židia a pohania zaprisahaní nepriatelia (Ef 2,17). (3) Namiesto nepriateľstva prichádza zmierenie. Kristus „oboch zmieril s Bohom v jednom tele, na kríži“ (Ef 2,16; porovnaj s Kol 1,19–22).

Ako vyzerá toto zmierenie? Aké je to „byť zmierený“? Predstavme si úplné odcudzenie medzi matkou a dcérou, ktoré je následkom dlhého obdobia sporov a vzájomného nepochopenia. Predstavme si, že táto nenávisť sa rozplynie vo vlne milosti a odpustenia a následné znovuzjednotenie medzi nimi. To je zmierenie. K zmiereniu dochádza vo chvíli, keď jeden člen zboru odloží všetko, čo ho oddeľuje od druhého, a prijíma druhého člena zboru ako milovaného súrodenca v Kristovi, ktorý prijíma to, čo mu bolo ponúknuté. Zmierenie nie je technický alebo právny pojem, ale medziľudský pojem, ktorý oslavuje nápravu narušených vzťahov. Pavol predstavuje Kristovo mocné dielo na kríži, ktoré ovplyvňuje vzťahy nielen medzi jednotlivcami, ale aj medzi skupinami ľudí. Podľa apoštola zmierenie zaplaví naše životy a ukončí naše rozpory, zastaví naše hádky a obnoví naše spoločenstvo a vzájomné porozumenie.

**Aplikácia**

`S kým sa potrebuješ zmieriť? Ako ti v tom môže pomôcť práve Kristov dar zmierenia?`

---

#### Dodatečné otázky k diskuzi

`Které tři výhody přináší dle autora lekce „kříž“ věřícím?`

`Jak rozumíš termínu smíření?`

`Co musí udělat ten, kdo touží po smíření?`

`Proč se nám někdy nedaří dosáhnout smíření?`

`Co když druhá strana o smíření nestojí? Jak bychom měli reagovat?`

`Jak nám v procesu smíření pomáhá vědomí toho, co pro nás udělal Ježíš na kříži?`
