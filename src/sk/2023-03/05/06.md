---
title:  'Cirkev: svätý chrám'
date:  27/07/2023
---

> <p></p>
> <sup>19</sup>A tak teda už nie ste cudzinci a prisťahovalci, ale ste spoluobčania svätých a členovia Božej rodiny. <sup>20</sup>Ste vybudovaní na základe apoštolov a prorokov, pričom uholným kameňom je Ježiš Kristus. <sup>21</sup>V ňom celá stavba pevne pospájaná rastie vo svätý chrám v Pánovi; <sup>22</sup>v ňom ste aj vy spoločne budovaní na Boží príbytok v Duchu. (Ef 2,19–22)

**Osobné štúdium**

`Aké obrazy používa Pavol v Ef 2,11–22, aby predznamenal jednotu medzi Židmi a pohanmi v cirkvi?`

Celú 2. kapitolu Listu Efezanom sme rozdelili na dve časti. Kým verše 1–10 ukazujú, že žijeme v jednote s Kristom, verše 11–22 zdôrazňujú, že ako súčasť Jeho cirkvi žijeme v jednote s ostatnými. Ježišova smrť má vertikálny vplyv na nadväzovanie nášho vzťahu s Bohom (Ef 2,1–10) a horizontálny vplyv pri budovaní našich vzťahov s druhými (Ef 2,11–22). Prostredníctvom kríža Ježiš rúca všetko, čo oddeľuje veriacich z pohanov od židovských veriacich, vrátane zneužívania Zákona na prehlbovanie priepasti (Ef 2,11–18). Ježiš zároveň buduje. Stavia úžasný nový chrám zložený z veriacich. Pohania, ktorí boli kedysi vylúčení z bohoslužieb na posvätných miestach chrámu, sa teraz pripájajú k židovským veriacim a stávajú sa spolu s nimi novým chrámom. Všetci sa stávame súčasťou Božej cirkvi, „svätého chrámu v Pánovi“ (Ef 2,19–22), a máme výsadu žiť v súlade s Ježišom a našimi bratmi a sestrami v Kristovi.

**Ako súvisí Pavlovo použitie metafory cirkvi ako chrámu v Ef 2,19–22 s použitím v nasledujúcich pasážach?**

`1Kor 3,9–17`

`2Kor 6,14–7,1`

`1Pet 2,4–8`

Pavol používa metaforu cirkvi ako chrámu ako vrcholný obraz úplného začlenenia pohanov do cirkvi. Kedysi mali zakázané uctievanie na „nádvorí Izraela“ v chráme. Teraz nielenže získavajú prístup (Ef 2,18), ale sami sa stávajú stavebným materiálom pre nový chrám tvorený ako „Boží príbytok v Duchu“ (Ef 2,22).

Pisatelia Novej zmluvy používajú metaforu chrámu na vyjadrenie posvätnosti cirkvi a Božej úlohy pri zakladaní a rozširovaní cirkvi. Zároveň tým zdôrazňujú jednotu veriacich v rámci cirkvi. Metafora sa používa v spojení s jazykom, ktorý vyjadruje životnosť (pozri Ef 2,21, kde chrám „rastie“). Často tiež kladú dôraz na proces stavby (pozri Ef 2,22: „aj vy ste spoločne budovaní“). Namiesto statického obrazu cirkev rozpoznáva svoju identitu ako „chrám živého Boha“ (2Kor 6,16).

**Aplikácia**

`Čo pre teba znamená, že si súčasťou stavby, ktorú buduje Kristus? V čom sa takýto pohľad na kresťanstvo líši od konštatovania, že „si členom“ cirkvi?`

---

#### Dodatečné otázky k diskuzi

`Proč je třeba hledat nejdříve jednotu s Kristem a až pak s lidmi?`

`Proč neměli pohané přístup do Hospodinova chrámu?`

`Jaké pocity měli efezští, kteří by nikdy nemohli vstoupit dále něž na nádvoří Hospodinova chrámu, když se dovídají, že jsou součástí nového chrámu?`

`Pokud máme tvořit chrám s někým, s kým si nerozumíme, jak by to dopadlo bez smíření?`

`V čem je zásadní rozdíl mezi SZ chrámem a tím, o kterém píše Pavel?`

`Co mohu udělat pro to, aby byl chrám pevný a aby dále rostl?`
