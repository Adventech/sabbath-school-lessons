---
title:  Páni, ktorí sú otrokmi
date:  07/09/2023
---

> <p></p>
> A vy, páni, zaobchádzajte s nimi tak isto. Prestaňte sa vyhrážať; veď viete, že aj ich, aj váš Pán je v nebesiach a ten nikoho neuprednostňuje. (Ef 6,9)

**Osobné štúdium**

V kontexte Pavlových slov otrokom v Ef 6,8 („či otrok, či slobodný“) slovo „slobodný“ odkazuje na „pánov“. To umožňuje Pavlovi prejsť k radám adresovaným pánom. Jeho predstava je, že na súde stoja otroci aj páni pred Kristom na rovnakej úrovni (porovnaj s 2Kor 5,10; Kol 3,24.25).

`Predstav si, že žiješ v Efeze v prvom storočí, si pánom, ktorý vlastní otroka a vo vašom domácom zbore sa práve dočítal Pavlov list. Ako by si mohol zareagovať na túto radu, ktorú počul aj tvoj otrok? (Ef 6,9)`

Pavol oslovuje pánov, ktorí vlastnia otrokov. Jeho vyjadrenie vrhá veľmi intenzívny kontrast medzi dva druhy pánov. Na jednej strane sú „páni“ (grécky hoi kyrioi), ktorí majú vo zvyku „vyhrážať sa“ svojim otrokom, na druhej strane je „pán“ (ho kyrios), Kristus, ktorý „nikoho neuprednostňuje“ („nehľadí na osobu“; Roh.).

Pavol žiada pánov, aby s otrokmi zaobchádzali „tak isto“. Niečo také by bolo pre majiteľa otrokov v prvom storočí nemysliteľné, šokujúce. Páni by mali pristupovať ku svojim otrokom skutkami dobrej vôle a mali by byť pri tom vedení svojou vernosťou Kristovi. Takáto výzva zodpovedá tomu, čo Pavol práve žiadal od otrokov (Ef 6,5–8). Apoštol žiada „pánov“, aby sa prestali „vyhrážať“ svojim otrokom, čo bola bežná prax doby, v ktorej páni udeľovali otrokom širokú škálu trestov vrátane bitia (1Pet 2,20), sexuálneho zneužívania, predaja (a odlúčenia od milovaných), extrémnej práce, hladovania, okov, vypálenia značky a dokonca usmrtenia. Za takéto konanie budú súdení – Bohom.

Pavol svoje výzvy podporuje dvomi argumentmi, ktorými motivuje pánov, aby celú situáciu vnímali v kontexte, ktorý presahuje tradičné vnímanie sociálnych vzťahov: (1) Oni aj ich „otroci“ sú v skutočnosti spoluotroci jediného Pána („veď viete, že ich aj váš Pán je v nebesiach“; porovnaj s Kol 4,1). (2) Nebeský Pán súdi všetkých nezaujato. Keďže ich vlastný Pán zaobchádza so všetkými rovnako (a vôbec nezáleží na tom, či sú otroci alebo nie), mali by aj oni ku všetkým (vrátane otrokov) pristupovať rovnako (porovnaj s Fil 1,15.16).

Mnohé z Pavlových vyjadrení v Liste Efezanom boli určite mimoriadnym povzbudením pre kresťanov, ktorí boli v pozícii otrokov: boli prijatí za synov (Ef 1,5); boli vykúpení (Ef 1,7); stali sa dedičmi (Ef 1,11.14; Ef 3,6); boli uvedení na trón s Ježišom (Ef 2,6); stali sa „spoluobčanmi“ a „členmi Božej rodiny“ (Ef 2,19; porovnaj s 3,14.15), a neoddeliteľnou súčasťou Kristovho tela (pozri Ef 3,6; Ef 4,1–16). Text Ef 6,5–9 potvrdzuje a aplikuje platnosť učenia celého Listu Efezanom aj vo vzťahu medzi otrokmi a pánmi, vrátane rád súvisiacich so spôsobom vyjadrovania (Ef 4,25–32) a sexuálnou etikou (Ef 5,1–14).

**Aplikácia**

`Na aké ďalšie vzťahy môžeme aplikovať skutočnosť, že pred Kristom sme si všetci rovní a že náš Pán nerobí rozdiely v postavení – akomkoľvek – človeka?`

---

#### Dodatečné otázky k diskuzi

`K čemu vybízí Pavel „křesťanské otrokáře“?`

`Jak se asi žilo otrokům, kteří měli za svého pozemského pána skutečného křesťana?`

`Proč si měli i otrokáři uvědomit, že jsou sami otroky?`

`Uvažoval jsi někdy nad tím, že jsi „Kristův otrok“? K čemu jsi dospěl?`

`Čemu všemu dnes lidé „otročí“? Co vše nás může ovládat?`

`Zažil jsi v životě nějakou „závislost“? Co ti pomáhá v boji s ní?`

`Jak bychom měli jako křesťané jednat se svými „podřízenými“? Proč?`
