---
title:  Život oddanosti Kristovi
date:  02/09/2023
---

### Texty na tento týždeň
Ef 6,1–9; Mar 10,13–16; Kol 3,21; 1Pet 2,18–25; 2Kor 5,10; Kol 3,24.25

> <p>Úvodný text</p>
> A vy, páni, zaobchádzajte s nimi tak isto. Prestaňte sa vyhrážať; veď viete, že aj ich, aj váš Pán je v nebesiach a ten nikoho neuprednostňuje.  (Ef 6,9)

V roku 2018 pritiahol veľkú pozornosť artefakt v Museum of the Bible vo Washingtone, DC. Bola to skrátená verzia Biblie s názvom Slave Bible („Biblia pre otrokov“) navrhnutá tak, aby pokrývala základy viery, ale boli z nej vypustené všetky texty, ktoré by mohli nejakým spôsobom podnecovať vzburu otrokov. Textu, ktorý bol vydaný v roku 1808, nechýba len tu či tam nejaký verš alebo kapitola. Chýba celých deväťdesiat percent Starej zmluvy a až polovica Novej zmluvy! Z 1189 kapitol Písma zostalo v tomto vydaní len 232. Vo vydaní tejto „Biblie“ boli ponechané len tie pasáže, ktoré nijako otroctvo nespochybňujú, ba naopak „upevňujú“. Vypadlo mnoho textov, ktorých obsahom je „evanjelium“, ale zostali často zneužívané texty vrátane Pavlových slov z Listu Efezanom: „Otroci, z úprimného srdca poslúchajte svojich pozemských pánov ako Krista, s bázňou a chvením.“ (Ef 6,5)

Dnes je dôležité, aby sme čítali text Ef 6,1–9 v kontexte celého príbehu spasenia, ako je zjavený v celej Biblii. Tento týždeň sa budeme venovať tomu, ako Pavol uplatňoval hodnoty evanjelia v situácii, keď väčšina pravidiel a štruktúry spoločnosti bola poznačená hriechom a pohanskými zvykmi.

**Osnova lekcie**

Táto lekcia nadväzuje na Pavlovu výzvu z 5. kapitoly Listu Efezanom, aby sa Kristovi nasledovníci – inšpirovaní príkladom Ježiša – v láske podriaďovali jeden druhému. Najprv túto myšlienku aplikoval (obojstranne) na vzťah medzi manželmi, teraz aj na vzťah detí a rodičov, a dokonca aj na otrokov a pánov.

`Ef 6,1–3: Vzťah detí k rodičom (nedeľa)`

`Ef 6,4: Vzťah rodičov k deťom (pondelok)`

`Ef 6,5–9: Vzťah otrokov k pánom (utorok, streda)`

`Ef 6,9: Vzťah pánov k otrokom (štvrtok)`

---

#### Dodatečné otázky k diskuzi

`Jak rozumíš termínu „PÁN“?`

`Je dobré mít „Pána“? Proč?`

`Jaké „pány“ dnes mohou mít lidé, kteří odmítají Krista jako Pána?`

`Proč je dobré vědět, že Kristus je „Pán všech“?`

`Jak se to projeví v životě člověka, pokud je Kristus i jeho Pán?`

`K jakým pánům máš tendenci se uchylovat? Proč?`
