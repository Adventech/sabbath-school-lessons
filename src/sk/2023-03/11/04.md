---
title:  Otroctvo v prvom storočí
date:  05/09/2023
---

> <p></p>
> <sup>5</sup>Otroci, z úprimného srdca poslúchajte svojich pozemských pánov ako Krista, s bázňou a chvením. <sup>6</sup>Neslúžte naoko ako tí, čo sa chcú páčiť ľuďom, ale ako Kristovi otroci, ktorí z celej duše plnia Božiu vôľu. <sup>7</sup>Ochotne slúžte ako Pánovi, a nie ako ľuďom. <sup>8</sup>Veď viete, že každý, kto vykoná niečo dobré, dostane odplatu od Pána, či otrok, či slobodný. <sup>9</sup>A vy, páni, zaobchádzajte s nimi tak isto. Prestaňte sa vyhrážať; veď viete, že aj ich, aj váš Pán je v nebesiach a ten nikoho neuprednostňuje. (Ef 6,5–9)

**Osobné štúdium**

**Preštuduj si rady pre otrokov a pánov v nasledujúcich textoch. Ako by si tieto rady zhrnul a čo v nich považuješ za najdôležitejšie?**

`Ef 6,5–9`

`Kol 3,22–4,1`

`1Kor 7,20–24`

`1Tim 6,1.2`

`1Pet 2,18–25`

Možno niekoho prekvapí, že Pavol oslovuje „pánov“, ktorí sú zároveň kresťanmi. Asi si nevieme celkom predstaviť otrokárov a otrokov, ako spolu sedia v domácom kresťanskom zhromaždení v Efeze. Otroctvo sa v grécko-rímskom svete mohlo výrazne líšiť od toho, ako ho poznáme z obdobia kolonizácie Ameriky, arabského obchodu s otrokmi či zotročovania ľudí v totalitných režimoch. V prvom storočí sa otroctvo netýkalo jednej etnickej skupiny. Domáci otroci v mestách mohli občas získať vysoké vzdelanie a mohli pracovať ako architekti, lekári či filozofi. Takíto domáci otroci nimi boli niekedy len na obmedzený čas. Po jeho uplynutí sa mohli stať slobodnými občanmi, hoci je pravda, že väčšina otrokov slobodu nikdy nezískala. V snahe zdôrazniť rozdiel konceptu „otroka“ v staroveku a v nedávnej dobe niektoré preklady Písma prekladajú grécky výraz dulos („otrok“) v Ef 6,5–8 ako „služobník“ alebo „sluha“ (v slovenčine má „sluha“ Roháčkov preklad, ostatné preklady používajú „otrok“).

Bez ohľadu na dobový kontext považujeme koncept otroctva (v zmysle bezprávneho postavenia človeka, ktorý je vlastníctvom otrokára) za neospravedlniteľné zlo. Boh bude súdiť a odsudzovať otrokárov podľa svojej nekonečnej spravodlivosti – a za to môžeme byť vďační.

Zvolanie bývalého otroka menom Publilius Syrus (neskôr prepusteného autora viac ako sedemsto poučných výrokov) je znepokojujúci: „Je krajšie zomrieť, než byť ponížený na otroka.“ (Spomeňme si na veľmi podobný výrok slovenského autora Sama Chalupku z básne Mor ho!) Vzhľadom na celú škálu týchto skutočností je potrebné uprednostniť preklad výroku dulos ako „otrok“ najmä preto, že títo otroci žili pod hrozbou svojich pánov (Ef 6,9).

Otroctvo bolo v Pavlovom svete všadeprítomným zlom. Apoštol k nemu nepristupuje ako sociálny reformátor, ale ako pastor, ktorý radí veriacim, ako sa vysporiadať s realitou. Usiluje sa prísť s novým pohľadom, ktorý by sa zameral na premenu konkrétneho veriaceho. Tento prístup mohol mať neskôr širšie dôsledky pre spoločnosť ako celok: „Jeho víziou nebolo prepúšťanie otrokov v Rímskej ríši, nešlo mu o štátnym zákonom riadené prepúšťanie otrokov. Pavol mal na mysli niečo iné. Išlo mu o vzťahy, ktorých základom malo byť spoločenstvo založené na súrodeneckých vzťahoch ako výsledok nového stvorenia a prijatia za Božie deti. ... Podľa Pavla mala sociálna revolúcia nastať v cirkvi, v tele Kristovom, na miestnej úrovni a v kresťanských domácich zboroch a spoločenstvách.“ (McKNIGHT, Scot, The Letter to Philemon. Grand Rapids, MI: Eerdmans Publishing Company, 2017, s. 10.11)

**Aplikácia**

`Jednou z veľkých škvŕn na dejinách kresťanstva je spôsob, akým niektorí používali biblické pasáže o otroctve na ospravedlnenie tohto zla. Prečo je veľmi dôležité, aby sme s Božím slovom zaobchádzali opatrne a nezneužívali ho na podporu vlastných názorov?`

---

#### Dodatečné otázky k diskuzi

`Jak vypadalo „otroctví“ v podmínkách, do kterých psal Pavel svůj dopis?`

`Proč Pavel otroctví jasně neodsoudil?`

`Jak mohl „křesťanský pán“ ovlivnit životy svých otroků?`

`Křesťanství postupně „zrušilo“ otrokářský systém pokojnou a nenásilnou cestou. Přemýšlel jsi někdy nad tímto zázrakem? K čemu jsi dospěl?`

`Jak dnes můžeme my ovlivnit životy lidí, kteří jsou nás nějakým způsobem závislí?`

`Ve kterých oblastech může církev pozitivně ovlivňovat společnost?`

`Ve kterých oblastech společenského život současná církev selhává? Proč?`
