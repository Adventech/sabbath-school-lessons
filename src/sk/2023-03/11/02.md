---
title:  Rada pre deti
date:  03/09/2023
---

> <p></p>
> <sup>1</sup>Deti, poslúchajte svojich rodičov v Pánovi, lebo tak je to spravodlivé. <sup>2</sup>Cti svojho otca a svoju matku – to je prvé prikázanie s prisľúbením –, <sup>3</sup>aby sa ti dobre vodilo a dlho si žil na zemi. (Ef 6,1–3)

**Osobné štúdium**

`Akú radu dáva Pavol deťom a ako túto radu podporuje textami Starej zmluvy? (Ef 6,1–3; pozri tiež Mat 18,1–5.10 a Mar 10,13–16)`

Aby sme naplno ocenili Pavlove rady deťom, predstavme si, že list sa číta v domácich zboroch prekvitajúcej metropoly Efezu. Slovo „deti“ (grécky ta tekna) sa mohlo vzťahovať na širokú škálu vekových kategórií, pretože deti zostali pod autoritou otca až do jeho 60 rokov (v gréckej tradícii) alebo až do jeho smrti (v rímskej). Deti, o ktorých sa hovorí v liste, sú síce dosť mladé na to, aby ešte stále podliehali výchove rodičov (Ef 6,4), zároveň sú však dostatočne vyspelé na to, aby boli učeníkmi.

V uvedených veršoch vidíme Pavla apelovať na veriace deti, aby rešpektovali a ctili svojich rodičov „v Pánovi“, čiže v Kristovi (porovnaj s Ef 5,22; Ef 6,4.5.7–9). Pavol vyzýva svojich čitateľov, aby rešpektovali deti ako Kristových učeníkov a aby ich zapojili do aktívneho uctievania Boha. Vďaka tomu sú uvedené texty dôležitým základom pre pochopenie rodičovstva a duchovnej služby deťom.

Pavlov príkaz poslúchať rodičov nie je absolútny. Keď sú ich príkazy „v rozpore s požiadavkami Krista, [deti] majú bez ohľadu na dôsledky poslúchať Boha a dôverovať mu, aj keď to môže byť bolestivé.“ (AH 293)

Pavol dopĺňa svoju výzvu deťom citovaním piateho prikázania, čím ukazuje, že Desatoro má pre kresťanov dôležitú hodnotu (je to zrejmé vo veršoch Ef 4,1–6,9; najmä Ef 4,25.28; Ef 5,3–14). Pavol začína citátom („Cti svojho otca a svoju matku“; Ef 6,2) a kým ho dokončí („aby sa ti dobre vodilo a dlho si žil na zemi“; Ef 6,3; pozri aj 5Moj 5,16), vsunie do neho svoj komentár, hovoriaci o tom, že ide o „prvé prikázanie s prisľúbením“ (Ef 6,2). Piate prikázanie svedčí o tom, že ctiť si rodičov je súčasťou Božieho plánu, aby sa ľuďom darilo. Úcta k rodičom, aj keď môžu byť nedokonalí, pomôže posilniť pohodu a prosperitu.

**Aplikácia**

`Ako môžu študované verše posilniť dôležitosť rodinných vzťahov?`

---

#### Dodatečné otázky k diskuzi

`Projeví se nějak v našem rodinném životě to, když přijmeme Krista za svého Pána? Jak?`

`Proč máme jako děti „poslouchat“ své rodiče?`

`Jak vztah k rodičům ovlivňuje naši životní spokojenost?`

`Kde je hranice „dětství“ ve vztahu k poslouchání rodičů?`

`Od kdy by měly děti rodičům naslouchat a sami se rozhodovat, zda je také poslechnou a zařídí se podle jejich „rady“?`

`Jak máme jednat, když naši rodiče nežijí v souladu s Boží vůlí?`
