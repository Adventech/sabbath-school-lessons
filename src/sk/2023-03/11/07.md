---
title:  Podnety na zamyslenie
date:  08/09/2023
---

Pavlova úcta k deťom ako spoluveriacim (Ef 6,1–3) je pre nás pripomenutím, že nám musí záležať na spôsobe, akým sa s deťmi v dnešnom svete zaobchádza. Jeho slovo otcom (Ef 6,4) nás pozýva, aby sme uvažovali o rodičovských povinnostiach. Uplatňovanie Pavlových rád pre otrokov (Ef 6,5–8) a pre pánov (Ef 6,9) je náročnejšie, pretože dnes už nežijeme v otrokárskej spoločnosti a rovnosť ľudí je daná a chránená zákonom. Keďže sú však Pavlove slová inšpirované a sú súčasťou Písma, mali by sme uvažovať nad tým, či a ako ich môžeme uplatňovať v našom živote. Rovnako ako veriaci v Efeze, aj my máme zodpovednosť aplikovať hodnoty evanjelia na naše vzťahy. Nižšie uvedené diskusné otázky sú navrhnuté tak, aby podporili toto dôležité úsilie.

**Námety na spoločné uvažovanie**

`Čo pre adventistov znamená, že láska k deťom sa považuje za dôkaz toho, že sme „Pánovi pripravený ľud“ (Luk 1,17; citované z Mal 3,24)?`

`Pavlov očividný rešpekt voči deťom nás nabáda k mimoriadne dôležitej otázke: Ak sme nasledovníkmi Krista, ako by sa to malo prejaviť v starostlivosti o deti, ktoré v ranom živote zažili násilie, sexuálne zneužívanie alebo ponižovanie? Aká je naša zodpovednosť za ochranu detí? Viac informácií pozri napríklad na stránke MPSVR SR: detstvobeznasilia.gov.sk.`

`Uvažujte o Pavlovej snahe chrániť deti a o Ježišovej starostlivosti o ne. V čom je cirkev zodpovedná vychovávať a chrániť deti, ktoré má vo svojej starostlivosti?`

`Pavlove rady určené otrokom a pánom (Ef 6,5–9) sa často aplikujú na vzťahy medzi zamestnancami a zamestnávateľmi. V čom je takáto aplikácia vhodná? Aké nebezpečenstvá pri tom vznikajú?`

`Otroctvo zostáva v našom svete bolestivou realitou, pričom v ňom žije viac ako 40 miliónov ľudí (podľa „The Global Slavery Index“, www.globalslaveryindex.org). Akú máme povinnosť voči týmto zotročeným Božím synom a dcéram?`

Západ slnka: 19.15

---

#### Dodatečné otázky k diskuzi

`Co tě během osobního studia Bible a této lekce v týdnu nejvíce povzbudilo? Proč?`

`Proč se Pavel tak silně angažuje v oblasti rodiny a zaměstnání?`

`Která část v tomto týdnu pro tebe byla nejaktuálnější? Proč?`

`Kterou myšlenku z dnešní diskuze považuješ za nejdůležitější? Proč?`
