---
title:  „Kristovi otroci“
date:  06/09/2023
---

> <p></p>
> <sup>5</sup>Otroci, z úprimného srdca poslúchajte svojich pozemských pánov ako Krista, s bázňou a chvením. <sup>6</sup>Neslúžte naoko ako tí, čo sa chcú páčiť ľuďom, ale ako Kristovi otroci, ktorí z celej duše plnia Božiu vôľu. <sup>7</sup>Ochotne slúžte ako Pánovi, a nie ako ľuďom. <sup>8</sup>Veď viete, že každý, kto vykoná niečo dobré, dostane odplatu od Pána, či otrok, či slobodný. (Ef 6,5–8)

**Osobné štúdium**

`Čo svojimi podrobnými pokynmi Pavol vyžaduje od kresťanských otrokov? (Ef 6,5–8)`

Pavol žiada kresťanských otrokov, aby poslúchali svojich pánov a ponúkali úprimnú a vynikajúcu službu. Pozoruhodný je opakovaný odkaz na veľkú výmenu, o ktorú ich žiada. Nemajú postaviť svojho pána na miesto Krista a ponúknuť mu vernosť, ktorá náleží iba Kristovi. Naopak, v záväzkoch a vernosti, ktoré motivujú ich príkladnú službu, má namiesto ich pánov vystupovať ako ich skutočný Pán práve Kristus. Tým, že Pavol podporuje túto zásadnú náhradu, ponúka nové, kresťanské chápanie vzťahu medzi pánom a otrokom.

Všimnime si niekoľko spôsobov, akými Pavol nalieha na uskutočnenie tejto zmeny:

- 	Pavol ponižuje „pozemských pánov“ tým, že ukazuje na skutočného, nebeského Pána (Ef 6,5).
- 	Otroci majú svojim pánom slúžiť „z úprimného srdca... s bázňou a chvením“, akoby to bol Kristus (Ef 6,5).
- 	Pavol túto zámenu najjasnejšie zdôrazňuje tvrdením, že kresťanskí otroci majú ponúkať svoju úprimnú, skutočnú službu nie ako otroci svojich pánov, ale ako „Kristovi otroci“ (Ef 6,6).
- 	Pri vykonávaní svojej služby majú „z celej duše plniť Božiu vôľu“, prinášajúc úprimnú službu adresovanú Bohu (Ef 6,6).
- 	Pavol vyzýva na pozitívne motivovanú službu, prinášanú ako „Pánovi, a nie ako ľuďom“ (Ef 6,7).

Za svoju úprimnú službu môžu kresťanskí otroci očakávať plnú odmenu od Krista pri Jeho návrate. Svoju prácu vykonali pre Neho a môžu od Neho očakávať odmenu. Táto myšlienka mala byť povzbudením pre tých, ktorí sú uväznení v tejto hroznej ustanovizni. Je zrejmé, že otrok sa bude cítiť prinajmenšom nedocenený zo strany pozemského pána (porovnaj s 1Pet 2,19.20). Veriaci otrok však má Pána, ktorý je pozorný, vnímavý a všíma si všetko „dobré“, čo každý urobí (Ef 6,8), a ponúka istú odmenu.

**Aplikácia**

`Akokoľvek by sme si priali, aby Písmo otvorene odsúdilo hroznú prax otroctva, nikde to priamo nerobí. Aké zásady však môžeme vyvodiť z Pavlových slov v tomto kontexte a aplikovať ich na vzťahy, ktoré máme v našej kultúre (najmä vo vzťahu podriadený – nadriadený)?`

---

#### Dodatečné otázky k diskuzi

`Jaký je rozdíl mezi „pozemským pánem“ a Kristem jako „Pánem“?`

`Proč by měli otroci poslouchat své „pozemské pány“, když mají Krista jako svého Pána?`

`Jak rozumíš tomu, že mají svému pánu sloužit tak, jako by to byl Kristus?`

`Jaké ponaučení si z této Pavlovy rady můžeme vzít my?`

`Zažil jsi v práci někdy nějakou nespravedlnost? Jak tvou reakci ovlivnilo vědomí toho, že máš ještě vyššího „Pána“?`

`Jaký obrázek o Kristu si mohou udělat lidé, kteří nás sledují „v práci“?`
