---
title:  'Efezania: Kedysi mŕtvi a podvedení satanom'
date:  16/07/2023
---

> <p></p>
> <sup>1</sup>Aj vy ste boli mŕtvi vo svojich priestupkoch a hriechoch, <sup>2</sup>v ktorých ste kedysi žili podľa ducha tohto sveta, podľa kniežaťa nadzemskej mocnosti, ducha, ktorý teraz pôsobí v neposlušných synoch. <sup>3</sup>Medzi nimi sme aj my všetci kedysi konali podľa žiadostí svojho tela, keď sme žili podľa záľub tela a mysle, a boli sme od prirodzenosti deťmi hnevu, tak ako aj ostatní. <sup>4</sup>Ale Boh, bohatý na milosrdenstvo, zo svojej veľkej lásky, ktorou si nás zamiloval, <sup>5</sup>keď sme boli pre svoje priestupky mŕtvi, oživil nás s Kristom – milosťou ste spasení! – <sup>6</sup>spolu s ním nás vzkriesil a spolu s ním nás uviedol na nebeský trón v Kristovi Ježišovi, <sup>7</sup>aby sa ukázalo v nadchádzajúcich vekoch, aké nesmierne bohatstvo milosti je v jeho dobrote voči nám v Kristovi Ježišovi. <sup>8</sup>Veď ste spasení milosťou skrze vieru. A to nie je z vás, je to Boží dar. <sup>9</sup>Nie zo skutkov, aby sa nikto nevystatoval. <sup>10</sup>Veď sme jeho dielo, stvorení v Kristovi Ježišovi na to, aby sme konali dobré skutky, ktoré nám Boh už vopred pripravil. (Ef 2,1–10)

**Osobné štúdium**

`Uvažuj o úvodnom texte (Ef 2,1–10). Aká je jeho hlavná myšlienka? Čo pre nás podľa Pavla Ježiš vykonal?`

V predchádzajúcich myšlienkach apoštol opísal záchranu, ktorú ako kresťania dostávame (Ef 1,3–23), a v krátkosti opísal aj príbeh veriacich v Efeze (Ef 1,13). V dnešnom texte Pavol hovorí o ich obrátení podrobnejšie a je osobnejší. Ich minulú hriešnu existenciu (Ef 2,1–3) stavia do protikladu k požehnaniam Božej spásy, ktoré zobrazuje ako spoluúčasť na vzkriesení, nanebovstúpení a na vyvýšení Krista (Ef 2,4–7). Zároveň ukazuje, že základ tejto spásy vychádza z Božieho daru milosti a z Jeho stvoriteľského diela (Ef 2,8–10).

Uvedenú tému výstižne zhŕňajú tri myšlienky z verša Ef 2,5: (1) „[ľudia] boli pre svoje priestupky mŕtvi“, (2) „oživil nás [Boh] s Kristom; a napokon nám pripomína (3) „milosťou ste spasení“.

Vo veršoch Ef 2,1.2 Pavol podčiarkuje smutnú realitu existencie svojich adresátov a vlastne každého človeka pred obrátením. Pred obrátením je totiž človek duchovne mŕtvy. Bežnou súčasťou jeho života je páchanie hriechov (Ef 2,1) a je ovládaný satanom (Ef 2,2). Keďže Pavol píše živým ľuďom, hovorí o nich ako o kedysi „mŕtvych“ v metaforickom zmysle (porovnaj s Ef 5,14). Ich situácia bola neutešená a bezvýchodisková, pretože boli oddelení od Boha, ktorý je Zdrojom života (porovnaj s Kol 2,13; Rim 5,17; Rim 6,23).

Keď Pavol uvažuje o spôsobe života svojich poslucháčov pred obrátením, identifikuje dve vonkajšie sily, ktoré ich ovládali. Prvou z nich je život podľa „veku tohto sveta“ (Ef 2,2 Roh.), charakterizovaný podliehaniu zvykom a konaniu väčšinovej spoločnosti v Efeze. Takýto vplyv pokrivil ľudský život a udržiaval ho vo vzbure proti Bohu.

Druhou vonkajšou silou, ktorá ovplyvňovala predchádzajúci život ľudí, je satan. Pavol ho opisuje ako „knieža nadpozemskej mocnosti“ (Ef 2,2; „knieža mocností povetria“ Roh.), keďže „povetrie““ (alebo „nadpozemské“ miesto) je identifikované ako oblasť prebývania nadprirodzených síl, vrátane tých zlých (porovnaj s Ef 1,3; Ef 3,10; Ef 6,12). Satan je aktívny aj na zemi, pretože je duchom, ktorý „teraz pôsobí v neposlušných synoch“ (Ef 2,2).

**Aplikácia**

`Čo hovoria verše prvej polovice Efezanom 2 o realite veľkého sporu? V čom pre nás môže byť útechou a nádejou vedomie, že Ježiš zvíťazil a že teraz môžeme mať účasť na Jeho víťazstve?`

---

#### Dodatečné otázky k diskuzi

`Které tři důležité myšlenky nacházíme v dnešním úvodním textu Bible?`

`Kdy můžeme o naší „duchovní smrti“ hovořit jako o minulosti?`

`Jak nás Bůh probouzí z této smrti k životu? Kdy to může udělat?`

`Proč potřebujeme milost?`

`Proč se nikdy nemáme chlubit svými dobrými skutky?`

`Může „obrácený člověk“ znovu propadnout Božímu soudu? Kdy to hrozí?`

`Jak se můžeme bránit atakům satana – temných sil?`

`Můžeme si být jisti tím, že jsme obráceni čelem k Bohu a zády ke zlu? Jak?`
