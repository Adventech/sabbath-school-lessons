---
title:  'Efezania: Teraz zachránení Bohom'
date:  20/07/2023
---

> <p></p>
> <sup>8</sup>Veď ste spasení milosťou skrze vieru. A to nie je z vás, je to Boží dar. <sup>9</sup>Nie zo skutkov, aby sa nikto nevystatoval. <sup>10</sup>Veď sme jeho dielo, stvorení v Kristovi Ježišovi na to, aby sme konali dobré skutky, ktoré nám Boh už vopred pripravil. (Ef 2,8–10)

**Osobné štúdium**

`Znova uvažuj o texte Ef 2,1–10 a tentokrát sa zameraj na verše 8–10. Aké myšlienky v nich Pavol zdôrazňuje?`

V texte Ef 2,1–3 Pavol vysvetľuje, že veriaci v Efeze neboli spasení vďaka ich dobrým skutkom alebo neodolateľným povahovým vlastnostiam. Apoštol veľmi jasne hovorí, že boli „mŕtvi vo svojich priestupkoch a hriechoch“ (Ef 2,1). Nebola v nich ani iskierka života. Boli obeťami hriechu. Aj preto nevykazovali žiadnu osobnú iniciatívu či snahu konať dobro. Naopak, boli v úplnom područí samotného satana a svojich vlastných nízkych vášní a hriešnych túžob (Ef 2,2.3).

Netušili, že ich situácia je oveľa horšia, než keby im len chýbal „hlbší duchovný život“ alebo by trpeli nedostatkom „kresťanských cností“. Rovnako ako celé ľudstvo, aj oni boli nepriateľmi pravého Boha a smerovali k odsúdeniu a smrti v deň Božieho súdu. Boli „deťmi hnevu, tak ako aj ostatní“ (Ef 2,3).

V spasení sa totiž nemôžeme spoliehať na vlastné snaženie, ktoré by bolo výsledkom nejakého duchovného výkonu. Spása je zakorenená v Božej nevysvetliteľnej láske, ktorú nemožno pochopiť. Božia láska totiž nestojí na nejakej morálnej hodnote či kvalite človeka, ktorý je objektom tejto lásky. V milosrdenstve a láske Boh koná v prospech ľudí prostredníctvom Ježiša Krista (Ef 2,4). Vďaka jeho konaniu sme mohli byť „oživení“ z duchovnej smrti. Vďaka Božiemu zásahu prežívajú aj Efezania úžasný postup, ktorý sleduje trajektóriu samotného Ježiša. Z extrémnej hĺbky úplnej duchovnej smrti a zúfalého, beznádejného otroctva môžu byť veriaci vzkriesení a vyzdvihnutí do „ponebeských oblastí“ (Roh.) a spolu s Kristom posadení „na nebeský trón“ (Ef 2,5.6). Tento Boží zásah podobný blesku však nie je žiadnym krátkodobým javom. Má skutočnú, trvalú silu a večnú trvácnosť, pretože Boh má v úmysle prejavovať svoju milosť v Ježišovi Kristovi po celú večnosť (Ef 2,7).

Vo veršoch 8 až 10 Pavol zhŕňa toto základné učenie kresťanstva v snahe zdôrazniť hlavnú myšlienku svojich slov: spasenie človeka je výhradne a úplne Božie dielo, nie ľudské. Nevychádza z nás, ale je Božím darom. Žiadna ľudská bytosť sa nemôže pochváliť tým, že by si milosť zaslúžila alebo k jej prejavu priviedla Boha svojím konaním (Ef 2,8.9). Ako veriaci stojíme v Božej milosti a sme dôkazom Jeho milosti – a ničoho iného. Sme Jeho majstrovské diela, stvorené Bohom „v Kristovi Ježišovi“ (Ef 2,10).

**Aplikácia**

`Prečo je dôležité pochopiť, že naše spasenie pochádza od Boha a nie je zakorenené v našej vlastnej hodnote alebo v našom úsilí?`

---

#### Dodatečné otázky k diskuzi

`Kdy nastane okamžik naší záchrany?`

`Pokud jsme vírou přijali milost, jsme už nyní zachráněni. Proč je pro nás tak důležité to vědět?`

`Proč ďábel (a často i naši spoluvěřící) tak útočí na naši „jistotu spasení“?`

`K čemu jsme byli podle apoštola Pavla stvořeni?`

`Proč jsou dobré skutky naší nejlepší odpovědí na dar Boží milosti?`

`Jak rozumíš tomu, že Bůh pro nás připravil „dobré skutky“?`

`Co děláš, když se ti nechce „dělat dobro“? Proč někdy míváme tyto stavy?`

`Co prožíváš, když uděláš dobro, které ti připravil Bůh?`

`Jak poznáš Bohem připravenou příležitost ke konání dobra?`
