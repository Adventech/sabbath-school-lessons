---
title:  'Efezania: Teraz vzkriesení a vyvýšení s Kristom'
date:  18/07/2023
---

> <p></p>
> <sup>4</sup>Ale Boh, bohatý na milosrdenstvo, zo svojej veľkej lásky, ktorou si nás zamiloval, <sup>5</sup>keď sme boli pre svoje priestupky mŕtvi, oživil nás s Kristom – milosťou ste spasení! – <sup>6</sup>spolu s ním nás vzkriesil a spolu s ním nás uviedol na nebeský trón v Kristovi Ježišovi, <sup>7</sup>aby sa ukázalo v nadchádzajúcich vekoch, aké nesmierne bohatstvo milosti je v jeho dobrote voči nám v Kristovi Ježišovi. (Ef 2,4–7)

**Osobné štúdium**

Apoštol Pavol robí jasný predeľ medzi „kedysi“ a „teraz“ použitím silného odporovacieho vyjadrenia: „Ale Boh“ (Ef 2,4). Žalostný obraz predchádzajúceho života jeho adresátov (Ef 2,1–3) sa obracia k novej skutočnosti naplnenej nádejou. Táto realita dáva životu veriacich úplne iný rozmer (Ef 2,4–10).

`Ako rozumieš tomu, že veriaci sú spolu s Kristom vzkriesení a uvedení na nebeský trón? Do akého časového obdobia Pavol rámcuje tieto udalosti (Ef 2,6.7)?`

Na začiatku sme si povedali, že List Efezanom vyvyšuje Krista a zdôrazňuje vzájomné prepojenie medzi Kristom a veriacimi. V texte Ef 2,5.6 Pavol rozširuje túto tému použitím troch zložených slovies, ktoré by sa dali doslova preložiť ako „spoluoživiť“, „spoluvzkriesiť“ a „spoluposadiť“. Prostredníctvom týchto vyjadrení odhaľuje ohromujúcu pravdu, že vďaka Božiemu konaniu máme ako veriaci účasť na dôležitých udalostiach dejín spásy, ktorých ústrednou postavou je Ježiš Kristus.

Čo vlastne Pavol hovorí? (1) Sloveso „spoluoživiť“ s Kristom – nadväzuje na verš Ef 2,1, v ktorom apoštol hovorí, že sme „boli mŕtvi vo svojich hriechoch“. Teraz sme však „živí“, a teda nemusíme žiť podľa ducha tohto sveta. (2) Sloveso „spoluvzkriesiť“ ukazuje na skutočnosť, že vďaka prijatiu Božej milosti môžeme byť vzkriesení, tak ako bol vzkriesený Kristus. Toto vyjadrenie naznačuje aj účasť veriacich na Kristovom vystúpení do neba. (3) Sloveso „spoluposadiť“ vyjadruje skutočnosť, že vďaka Božej milosti už teraz môžeme s Kristom sedieť „na nebeskom tróne“ („v ponebeských oblastiach“ Roh.).

Aby sme ocenili silu Pavlovho argumentu, pozrime sa späť do textu Ef 1,19–23 a pripomeňme si, že svojou smrťou, vzkriesením, nanebovstúpením a vyvýšením Kristus získal víťazstvo nad všetkým zlom a nad všetkými duchovnými mocnosťami – teda práve nad tým, čo kedysi ovládalo životy veriacich. Hoci sú tieto sily stále aktívne a ohrozujú ľudskú existenciu, Ježišovým vzkriesením, nanebovstúpením a vyvýšením sa ich vplyv úplne zmenil. Zmenil sa vesmír a zmenila sa aj realita. Veriaci už nie sú len divákmi udalostí, ale sú do nich osobne a dôverne zapojení. To, že sme spolu s Kristom oživení, vzkriesení a vyvýšení, nám otvára úplne nové možnosti. Máme právo obrátiť sa z existencie ovládanej démonmi k životu v duchovnej hojnosti a moci v Kristovi (2Tim 1,7).

**Aplikácia**

`„Boh nám totiž nedal ducha bojazlivosti, ale Ducha sily, lásky a rozvahy.“ (2Tim 1,7) Ako ti dnešná lekcia pomáha pochopiť Pavlove slová adresované Timotejovi?`

---

#### Dodatečné otázky k diskuzi

`Co udělal Bůh pro naši záchranu?`

`Jak je možné, že nás Bůh stále miluje, přestože my tak často selháváme?`

`Pavel píše: „Spolu s ním nás ... uvedl na nebeský trůn...“ Jak tomu rozumíš?`

`Čím jsme si zasloužili „vyvýšení na Kristův trůn“? Jak to Bůh dokázal?`

`Jak se můžeme bránit pýše na své „vyvýšení“?`

`Pavel při popisu vztahu Ježíše a nás používá často slovo „spolu“. Proč?`

`Co prožíváš, když si uvědomuješ, že tyto texty popisují tvou záchranu?`
