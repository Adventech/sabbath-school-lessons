---
title:  Podnety na zamyslenie
date:  21/07/2023
---

Základom Listu Efezanom je príbeh, ktorý tvorí kostru celého listu a jeho jednotlivé časti sa v ňom opakovane spomínajú. Hlavné udalosti v príbehu sú tieto:

1. 	Boh si vyvolil ľudí „pred stvorením sveta“ (Ef 1,4.5.11).
2. 	Minulosť človeka – stratená existencia (Ef 2,1–3.11.12; Ef 4,17–19.22; Ef 5,8).
3. 	Boží zásah v Kristovi na záchranu človeka (Ef 1,7.8; Ef 2,4–6.13–19; Ef 4,1.20.21; Ef 5,2.8.23.25.26).
4. 	Prijatie evanjelia (Ef 1,12.13 a v náznakoch aj v iných veršoch). Hoci kedysi boli „bez nádeje“ (Ef 2,12), teraz majú „jednu nádej“, ku ktorej sa veriaci uberajú (Ef 4,4; porovnaj s Ef 1,18).
5. 	Súčasný život adresátov ako učeníkov. Hoci žijú v čase plnom nebezpečenstva a odporu zlých síl, môžu čerpať zo zdrojov, ktoré ponúka ich vznešený Pán (Ef 1,15–23; Ef 2,6; Ef 3,14–21; Ef 4,7–16; Ef 6,10–20).
6. 	V budúcom vyvrcholení dejín sa naplní úloha Ducha ako „záruky“ (Ef 1,13.14) alebo „pečate“ (Ef 4,30). V tomto vrcholnom momente budú adresáti odmenení za svoju vernosť tým, že sa ujmú „dedičstva“, ktoré im už bolo dané v Kristovi (Ef 2,7; Ef 6,8.9). Vďaka ich viere v Krista im bude udelené miesto v budúcom veku, ktorého centrom bude Kristus (Ef 1,21; Ef 2,7.19–22; Ef 4,13.15; Ef 5,27).

**Námety na spoločné uvažovanie**

`Základný príbeh Listu Efezanom (pozri vyššie) nie je len príbehom veriacich v prvom storočí. Je to aj náš vlastný príbeh. Ktorý z hlavných krokov alebo fáz tohto príbehu vám v tejto chvíli dáva najväčšiu nádej?`

`Prečo podľa vášho názoru Pavol tak často pripomína hriešnu minulosť svojich poslucháčov a vyzýva ich, aby uvažovali o svojom živote pred obrátením?`

`Porovnajte Pavlovo zhrnutie evanjelia v Ef 2,8–10 s jeho skorším zhrnutím v Rim 1,16.17. Ktoré podobné témy sa v týchto dvoch textoch objavujú? V čom sa tieto dva texty odlišujú?`

`Dobré skutky veriacich nehrajú žiadnu úlohu v ich vykúpení, pretože nikdy nemôžu dať ľuďom spasiteľné zásluhy pred Bohom. Akú úlohu zohrávajú v Božích plánoch s veriacimi (Ef 2,10)?`

Západ slnka: 20.39

---

#### Dodatečné otázky k diskuzi

`Co tě nejvíce nadchlo při studiu této lekce v týdnu?`

`Připadáš si někdy „mrtvý“ ve svých hříších a vinách? Proč?`

`Co děláš, když ztrácíš jistotu spasení?`

`Která myšlenka z dnešní diskuze tě nejsilněji oslovila? Proč?`
