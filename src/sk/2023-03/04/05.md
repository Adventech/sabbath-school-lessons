---
title:  'Efezania: Navždy požehnaní milosťou'
date:  19/07/2023
---

> <p></p>
> <sup>3</sup>Požehnaný Boh a Otec nášho Pána Ježiša Krista, ktorý nás požehnal všetkým duchovným požehnaním cez naše spoločenstvo v Kristovi v nebesiach. <sup>4</sup>Veď ešte pred stvorením sveta si nás vyvolil, aby sme boli pred ním svätí a nepoškvrnení v láske. (Ef 1,3.4)

> <p></p>
> <sup>6</sup>... spolu s ním nás [Boh] vzkriesil a spolu s ním nás uviedol na nebeský trón v Kristovi Ježišovi, <sup>7</sup>aby sa ukázalo v nadchádzajúcich vekoch, aké nesmierne bohatstvo milosti je v jeho dobrote voči nám v Kristovi Ježišovi. (Ef 2,6.7)

**Osobné štúdium**

`Porovnajte Božie plánovanie spasenia v Ef 1,3.4 s večnými následkami tohto plánu opísaného v Ef 2,7. Aké sú základné prvky a ciele Božieho „plánu spasenia“?`

Oslava ukončenia štúdia, či už ide o maturitu alebo doktorandské štúdium, je vždy krásnou a dôležitou udalosťou. Vyjadruje významný úspech pri skladaní záverečných skúšok a posun do ďalšej etapy života. Pre nás ako veriacich je dôležité, aby sme pochopili hlbokú pravdu evanjelia o milosti. Milosť sa nedá dosiahnuť úsilím, nie je výsledkom nášho snaženia. Milosť nedosahujeme skladaním skúšky, nikto nemôže „promovať“ z milosti.

Pavol potvrdzuje túto pravdu v Ef 2,7 a vysvetľuje ju podrobnou časovou postupnosťou. Boh v minulosti konal v Kristovi, aby nás vykúpil. Teraz nás prijíma v osobe svojho Syna, takže sme spoluúčastníkmi Jeho oživenia, vzkriesenia a vyvýšenia (Ef 2,4–6). Boží plán sa však netýka len minulosti a prítomnosti, v ktorej sa tešíme z prijatej milosti. Neoddeliteľnou súčasťou Božieho plánu je aj budúcnosť. Zahŕňa všetky „nadchádzajúce veky“ (Ef 2,7). Jeho plán večnej budúcnosti je založený na rovnakom princípe ako Jeho činy v minulosti a prítomnosti – na princípe milosti. „V nadchádzajúcich vekoch“ Boh ukáže, „aké nesmierne bohatstvo milosti je v jeho dobrote voči nám v Kristovi Ježišovi.“ (Ef 2,7)

Pavol uvažuje o Božej milosti ako o poklade alebo bohatstve nevyspytateľnej hodnoty (pozri Ef 1,7 a Ef 3,8), z ktorého môžu veriaci čerpať, aby naplnili akúkoľvek svoju potrebu. Táto veľkorysá Božia štedrosť voči nám sa stáva presvedčivým, večným a kozmickým prejavom Jeho milosti.

„Ježiš mal svojím príchodom medzi nás zjaviť Boha ľuďom i anjelom. ... Toto zjavenie však patrilo nielen jeho pozemským deťom. Náš malý svet je učebnicou vesmíru. Obdivuhodný zámer Božej milosti, tajomstvo výkupnej lásky je téma, ktorú aj anjeli túžia poznať (1Pet 1,12) a ktorú budú skúmať po celé nekonečné veky. Pre vykúpených aj pre bezhriešne bytosti bude Kristov kríž predmetom hĺbania i radosti. Ukáže sa, že sláva vyžarujúca z Ježišovej tváre je slávou sebaobetavej lásky.“ (DA 19.20; CL 9)

**Aplikácia**

`Milosť je dar, ktorý mení následky našej minulosti, dáva nový zmysel našej prítomnosti a nádejou napĺňa našu budúcnosť. Ktorý z týchto aspektov je pre teba práve teraz najdôležitejší?`

---

#### Dodatečné otázky k diskuzi

`Co je to milost?`

`Proč nám Bůh opakovaně nabízí milost?`

`Jak nás milost motivuje ke změně smýšlení i jednání?`

`Podle autora jsme díky Ježíši „spoluúčastníky jeho oživení, vzkříšení a vyvýšení“. Jak tomu rozumíš?`

`Z Pavlových slov je zřejmé, že považuje milost za něco cenného. Je milost „pokladem“ i pro tebe? Proč?`

`Celý vesmír sleduje, jak na naší planetě působí Boží uzdravující milost. Jaké pocity to v tobě vyvolává?`
