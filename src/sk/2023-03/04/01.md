---
title:  Ako Boh zachraňuje
date:  15/07/2023
---

### Texty na tento týždeň
Ef 2,1–10; Ef 5,14; Rim 5,17; Ef 5,6; 2Tim 1,7

> <p>Úvodný text</p>
> 4Ale Boh, bohatý na milosrdenstvo, zo svojej veľkej lásky, ktorou si nás zamiloval, 5keď sme boli pre svoje priestupky mŕtvi, oživil nás s Kristom – milosťou ste spasení!  (Ef 2,4.5)

Dňa 14. októbra 1987 sa osemnásťmesačná Jessica McClure hrala na dvore svojej tety, keď spadla do takmer sedem metrov hlbokej studne veľmi úzkeho priemeru. Jej situácia prilákala médiá z celej krajiny do Midlandu v Texase. Celý svet sledoval „dieťa Jessicu“, ako spí, plače, spieva a volá na svoju matku. Všetci so zatajeným dychom pozorovali, ako pracovníci záchrannej služby privádzajú do studne čerstvý vzduch.

Napokon, päťdesiatosem hodín po Jessicinom páde, mohli všetci sledovať, ako ju vyslobodili zo studne s priemerom len dvadsať centimetrov, ktorá ju uväznila na viac ako dva dni. Fotografia Scotta Shawa, ocenená Pulitzerovou cenou, zachytila moment, pri ktorom záchranári s ustarostenými tvárami držia na rukách malé obviazané dievčatko.

Každý príbeh o záchrane života je svojím spôsobom strhujúci a má moc chytiť nás za srdce. Apoštol Pavol v Ef 2,1–10 prináša osobný pohľad na najväčšiu a najrozsiahlejšiu záchrannú akciu všetkých čias: Božie úsilie vykúpiť ľudstvo. Dramatickosť príbehu umocňuje vedomie, že nie sme len divákmi záchrany niekoho iného, ale svedkami svojej vlastnej záchrany.

**Osnova lekcie**

Pri štúdiu tejto lekcie sa zameriame na pasáž Ef 2,1–10. Apoštol Pavol v nej efezským kresťanom najprv vysvetľuje beznádejnú situáciu, v ktorej kedysi boli všetci hriešnici, vrátane nás (v. 1–3), aby potom nádherne predstavil to, čo môžeme vďaka Kristovi prežívať teraz (v. 4–10).

`Naša beznádejná situácia „kedysi“ (Ef 2,1–3)`

`Ef 2,1.2: Boli sme duchovne „mŕtvi“ (nedeľa)`

`Ef 2,3: Boli sme otrokmi vlastných túžob (pondelok)`

`Naša nová situácia „teraz“ (Ef 2,4–10)`

`Ef 2,4–7: Sme „vzkriesení“ a „vyvýšení“ (utorok)`

`Ef 2,6.7: Sme obdarovaní veľkou milosťou (streda)`

`Ef 2,8–10: Sme už spasení, zachránení (štvrtok)`

---

#### Dodatečné otázky k diskuzi

`Kterou informaci z úvodního textu považujete za nejdůležitější? Proč?`

`Proč si máme v každé chvíli připomínat, že jsme spaseni „milostí“?`

`Jak rozumíš tomu, že Bůh je „bohatý v milosrdenství“?`

`Proč je důležité vědět o velké Boží lásce a proč ji také potřebujeme vnímat?`

`Z jaké smrti a k jakému životu nás probudil Bůh? Kdy se to stalo?`
