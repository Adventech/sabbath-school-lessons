---
title:  'Efezania: Kedysi oklamaní vlastnými túžbami'
date:  17/07/2023
---

> <p></p>
> Medzi nimi sme aj my všetci kedysi konali podľa žiadostí svojho tela, keď sme žili podľa záľub tela a mysle, a boli sme od prirodzenosti deťmi hnevu, tak ako aj ostatní. (Ef 2,3)

**Osobné štúdium**

Okrem Božích zásahov majú na ľudské konanie vplyv nielen vonkajšie sily, spomínané v Ef 2,2, ale aj vnútorné „žiadosti“, ktoré napĺňajú to, čo sa páči nášmu telu a našej mysli (Ef 2,3; porovnaj s Jak 1,14.15; 1Pet 1,14).

`Ako rozumieš Pavlovým slovám, že sme „boli... od prirodzenosti deťmi hnevu, tak ako aj ostatní“ (Ef 2,3)? Porovnaj texty Ef 2,3 a Ef 5,6.`

Realita strateného života je znepokojujúca, no jej dôsledky v čase konca sú ešte desivejšie. Nad ľudskými bytosťami, ktoré sú „od prirodzenosti deťmi hnevu, tak ako aj ostatní“ (Ef 2,3), stojí hrozba Božieho súdu na konci časov.

Vyjadrenie, že sme „od prirodzenosti deti hnevu“, poukazuje aj na ďalšiu znepokojujúcu skutočnosť. Hoci sme stvorení na Boží obraz a tento obraz si nesieme v sebe, pri stretnutí s Kristom sme pochopili, že je v nás zakorenené niečo hlboko zlé. Žiť kresťanský život neznamená, že zvíťazíme nad jedným či dvomi zlozvykmi či „priestupkami a hriechmi“ (Ef 2,1), s ktorými práve zápasíme. Nezápasíme totiž len s hriechmi, ale predovšetkým s hriechom. Naše skazené ja má neustálu tendenciu búriť sa proti Bohu a smerovať k sebazničeniu. Ako padlé ľudské bytosti sme chytení do siete sebadeštruktívneho hriešneho správania, v ktorom sa nechávame viesť satanom (Ef 2,2) a našimi vlastnými vrodenými hriešnymi túžbami (Ef 2,3).

Je dôležité poznamenať, že Pavol používa minulý čas – „kedysi... boli sme od prirodzenosti deťmi hnevu“ (Ef 2,3). To však neznamená, že by kresťania nemali skúsenosť so sklonom k zlu. Pavol venuje značnú časť svojho listu (Ef 4,17–5,21) varovaniu, že hriešne činy, ktoré majú korene v hriešnej prirodzenosti, zostávajú pre kresťanov stálou hrozbou. Naše „staré ja“ nás však už nemusí ovládať. Apoštol veriacich vyzýva, aby si prostredníctvom Kristovej moci vyzliekli „starého človeka s predchádzajúcim spôsobom života“ a obliekli „si nového človeka, stvoreného podľa Božieho obrazu v spravodlivosti a svätosti pravdy“ (Ef 4,22–24).

**Aplikácia**

`Každý človek má osobnú skúsenosť s tým, aká skazená je naša vlastná prirodzenosť – a to aj po odovzdaní života Ježišovi. Čo sa z toho môžeme naučiť o dôležitosti toho, aby sme boli blízko Kristovi v každom okamihu nášho života?`

---

#### Dodatečné otázky k diskuzi

`O jakých „sklonech těla“ píše Pavel?`

`Proč je nebezpečné žít jen podle toho, co nám říkají naše „chutě“?`

`Jak se na našich přirozených sklonech podepsal „hřích“?`

`Co potřebujeme k tomu, abychom naše sklony dostali „pod kontrolu“?`

`Proč je boj s naším „já“ tak těžký? Proč v něm často prohráváme?`

`Co nám brání v tom, abychom dali naše „já“ Bohu?`

`Jak můžeme pomáhat Stvořiteli v tom, aby v nás mohl zase obnovit „svůj obraz“, který do nás vtisk při stvoření?`

`Jak dlouho musíme počítat s tím, že nás naše já bude chtít znovu svést ke „starému způsobu života“? Proč?`
