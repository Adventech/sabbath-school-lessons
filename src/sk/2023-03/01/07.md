---
title:  Podnety na zamyslenie
date:  30/06/2023
---

Príbeh o zaklínačoch, ktorí zneužívali mená Ježiša a Pavla (Sk 19,13–20; pozri nedeľnú lekciu), pomáha vysvetliť, prečo Pavol vo svojom liste tak veľmi zdôrazňuje Kristovu moc. Niektorí noví veriaci s čerstvým presvedčením o Ježišovej zvrchovanosti hádžu svoje drahé magické príručky do plameňov. Vďaka nálezu asi 250 papyrusov zaoberajúcich sa mágiou, ako aj iným nálezom, máme celkom dobrú predstavu o množstve rôznych rituálov, kúziel, formúl a kliatob, ktoré boli pravdepodobne uvedené aj v spálených magických príručkách. Zväzky radili veriacim, ako vykonávať rituály, ktoré by mali presvedčiť božstvá a duchovné sily, aby konali podľa ich požiadaviek.

Lukáš hovorí, že tieto zväzky mali hodnotu 50 000 strieborných mincí, čo zodpovedá približne mzde za odpracovaných 50 000 dní. (V dnešnom nastavení, ak počítame s priemernou hrubou mzdou okolo 60 eur za deň, táto suma predstavuje okolo tri milióny eur!) Tento detail vyjadruje, aký obrovský význam mali čarodejnícke knihy pre život ľudí. „Vyžadovalo si to zvrchovaný Boží zásah, aby boli dostatočne presvedčení, že by mali úplne činiť pokánie z neustáleho používania amuletov, kúziel, vzývaní a tradičných prostriedkov na získanie duchovnej moci.“ (ARNOLD, Clinton E. Ephesians. Grand Rapids, MI: Zondervan, 2010, s. 34.)

Dospeli sme k pochopeniu, že List Efezanom bol napísaný veriacim, ktorí potrebovali poučenie o tom, „ako sa vyrovnať s pretrvávajúcim vplyvom a útokmi zlovestných kozmických ‚mocností‘“. (ARNOLD, Clinton E. Power and Magic: The Concept of Power in Ephesians. Grand Rapids, MI: Baker Books, 1992, s. 165.) Pavlovou odpoveďou je List Efezanom, v ktorom poukazuje na Krista ako na Toho, ktorý bol vyvýšený nad každú moc (Ef 1,20–23) a zdôrazňuje nadradenosť sily, ktorú Boh poskytuje veriacim (Ef 2,15–19; Ef 3,14–21; Ef 6,10–20).

**Námety na spoločné uvažovanie**

`Aké mocnosti alebo autority sú dnes aktívne v našom svete a vo vašom živote? Ako sa tieto sily prejavujú a zvádzajú veriacich, aby ich uctievali a rešpektovali, namiesto toho, aby prejavovali oddanú vernosť vyvýšenému Kristovi?`

`V kontexte Božieho plánu pre „plnosť času“ zjednotiť všetko v Kristovi apoštol Pavol vyjadruje nádej do budúcnosti. Zopakujte si, ako použil slovo „nádej“ v Ef 1,18; 2,12 a 4,4. Prečo verí, že existuje nádej do budúcnosti?`

`Ako Pavol v nasledujúcich pasážach Listu Efezanom poukazuje na veľkú budúcu nádej na Kristov návrat? Pozrite Ef 1,13.14; Ef 1,21; Ef 2,7; Ef 4,30; Ef 5,5. Čo pre nás znamená dnes táto nádej?`

Západ slnka: 20.52

---

#### Dodatečné otázky k diskuzi

`Co zajímavého jsi objevil během svého studia lekce a Bible v týdnu?`

`Proč věřící v Efezu spálili knihy s magickými návody?`

`Proč je tak důležité si stále připomínat, že je Ježíš vyvýšen nad každou moc?`

`Co si odnášíš z naší dnešní diskuze?`
