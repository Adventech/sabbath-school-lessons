---
title:  Apoštol Pavol a Efezania
date:  24/06/2023
---

### Texty na tento týždeň
Sk 18,18–21; Sk 19,13–20,1; Sk 20,17–38; Ef 1,1.2; Ef 6,21–24; Ef 3,13; Ef 1,9.10

> <p>Úvodný text</p>
> 7V ňom máme skrze jeho krv vykúpenie a odpustenie priestupkov podľa bohatstva jeho milosti, 8ktorou nás zahrnul vo všetkej múdrosti a rozumnosti, 9keď nám dal poznať tajomstvo svojej vôle, podľa svojho milostivého rozhodnutia, v ktorom si predsavzal, 10že podľa plánu, až sa naplní čas, zjednotí v Kristovi ako v hlave všetko, čo je na nebi i na zemi.  (Ef 1,7–10)

Keď píšeme nejaký text, často na to máme veľmi závažný dôvod. Abraham Lincoln napríklad napísal a predniesol svoj slávny príhovor po hroznej, zničujúcej bitke americkej občianskej vojny, ktorá si v Gettysburgu v roku 1863 vyžiadala okolo sedemtisíc mŕtvych. Odvolávajúc sa na otcov zakladateľov, Lincoln v tomto prejave vyjadril presvedčenie, že občianska vojna bola konečnou skúškou, či národ vytvorený v roku 1776 vydrží alebo „bude vyhladený zo zeme“.

Aj apoštol Pavol mal pri písaní Listu Efezanom svoj hlboký zámer. Čiastočne ho k tomu viedlo väzenie a nemožnosť prísť a povzbudiť Efezanov osobne (Ef 3,13, Ef 6,20). Ďalšou motiváciou mu bola skutočnosť, že Efezania neustále čelili prenasledovaniu a rôznym pokušeniam, ktoré ich mohli pripraviť o ich odvahu a trpezlivosť. Pavol im pripomína, čo sa udialo, keď sa obrátili, keď prijali Krista za svojho Spasiteľa a keď sa stali súčasťou cirkvi. Stali sa Kristovým telom (Ef 1,19–23; Ef 4,1–16), stavebným materiálom chrámu (Ef 2,19–22), Kristovou nevestou (Ef 5,21–33) a dobre vyzbrojenou armádou (Ef 6,10–20). Zohrávajú strategickú úlohu pri napĺňaní veľkého Božieho plánu zjednotiť všetko v Kristovi (Ef 1,9.10). Pavol píše svoj list, aby veriacich v Efeze povzbudil a priviedol k prežívaniu toho, čo znamená byť Kristovým nasledovníkom.

**Osnova lekcie**

Úvodná lekcie celého štúdia ponúka všeobecné zoznámenie s listom do Efezu. Najprv si pripomenieme okolnosti, vďaka ktorým bol počas Pavlovho pôsobenia v tomto meste založený kresťanský zbor. Potom sa zameriame na adresátov listu a hlavné témy, ktorými ich chcel Pavol osloviť.

`Sk 19–20: Pavlovo misijné pôsobenie v Efeze (nedeľa a pondelok)`

`Ef 1–6: Celkový prehľad Listu Efezanom (utorok)`

`Ef 1,1.2; 6,21–24: Situácia efezských kresťanov (streda)`

`Ef 1,7–10: List Efezanom a dôraz na Krista (štvrtok)`

---

#### Dodatečné otázky k diskuzi

`Vzpomenete si, kdy jste naposledy napsali dopis, dali ho do obálky, nalepili známku, doplnili adresu a hodili ho do schránky? Komu (a proč) jste psali?`

`V jakých situacích píšete dopisy (maily, sms)?`

`Jakou motivaci měl Pavel pro napsání dopisu efezským křesťanům?`

`O čem Pavel podle tohoto dopisu přemýšlel v době, kdy byl ve vězení?`

`Proč bychom si i my měli připomínat, že jsme součástí církve – Boží rodiny?`

`Co bys odpověděl kamarádovi na dotaz, proč jsi členem církve?`
