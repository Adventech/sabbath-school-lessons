---
title:  Pavol, evanjelista v Efeze
date:  25/06/2023
---

> <p></p>
> <sup>13</sup>Aj niektorí potulní židovskí zaklínači sa pokúšali vysloviť meno Pána Ježiša nad tými, čo mali zlých duchov, a hovorili: „Zaklínam vás za pomoci Ježiša, ktorého hlása Pavol.“ <sup>14</sup>Robili to siedmi synovia istého Skevu, židovského veľkňaza. <sup>15</sup>Ale zlý duch im odpovedal: „Ježiša poznám, aj o Pavlovi viem, ale kto ste vy?“ <sup>16</sup>A človek, v ktorom bol zlý duch, sa na nich oboril, zmocnil sa dvoch z nich a tak ich dobil, že ušli z toho domu nahí a doráňaní. <sup>17</sup>O tejto udalosti sa dozvedeli všetci Židia i Gréci, čo bývali v Efeze; na všetkých doľahla bázeň a zvelebovali meno Pána Ježiša. <sup>18</sup>Prichádzali mnohí z tých, čo uverili, vyznávali a priznávali sa k svojim skutkom. <sup>19</sup>Ba viacerí z tých, čo sa zaoberali čarami, podonášali knihy a pred očami všetkých ich pálili. Keď zrátali ich cenu, vyšlo im päťdesiattisíc strieborných. <sup>20</sup>Takto Pánovou mocou slovo rástlo a mocnelo. (Sk 19,13–20)

**Osobné štúdium**

`Čo sa dialo počas Pavlovej druhej misijnej cesty, pred jeho príchodom do Efezu? (Sk 18,18–21)`

Efez bol s približne 250 000 obyvateľmi jedným z najväčších miest Rímskej ríše. Bol hlavným mestom jednej z najbohatších provincií, ktorá pokrývala veľkú časť územia dnes známeho ako Malá Ázia. V prvom storočí mesto prežívalo obdobie rastu a prosperity. Efez bol aj prístavným mestom a ležal na križovatke dôležitých obchodných ciest vedúcich po súši. Ľudia v meste uctievali mnoho božstiev, z ktorých najdôležitejšia bola bohyňa Artemis, považovaná za ochrankyňu Efezu. Jej uctievanie bolo súčasťou občianskych obradov, športových hier a výročných osláv. (Artemidu Rimania nazývali Diana; pozri Sk 19,24.35)

Pavol sa neskôr vracia do Efezu na svoju tretiu misijnú cestu (Sk 19,1–12) a zostáva tam tri roky (Sk 20,31). Efezu teda apoštol Pavol venoval významnú časť svojej služby s úmyslom pevne tam založiť kresťanstvo.

`Aká udalosť viedla k rozšíreniu uctievania „Pána Ježiša“ v Efeze? (Sk 19,13–20)`

Lukáš zaznamenáva zvláštny príbeh siedmich potulných židovských „zaklínačov“. Spájanie mien Ježiša a Pavla v ich zaklínadlách sa ukázalo ako riskantná špekulácia. Keď sa o neočakávaných udalostiach rozšírila správa po celom meste, „na všetkých doľahla bázeň a zvelebovali meno Pána Ježiša“ (Sk 19,17). Táto udalosť mala hlboký vplyv aj na niektorých z tých, čo sa už stali veriacimi. Rozhodli sa verejne spáliť svoje drahé knihy o mágii v hodnote „päťdesiat-tisíc strieborných“ (Sk 19,19). Spolu s veľkou časťou mesta sa veriaci naučili, že uctievanie Ježiša sa nesmie miešať s uctievaním ničoho a nikoho iného.

**Aplikácia**

`Čo znamenalo spálenie kníh, ktoré mali vo vtedajšom svete obrovskú hodnotu? Čo sa z toho môžeme naučiť o úplnom odovzdaní sa Pánovi?`

---

#### Dodatečné otázky k diskuzi

`Co víme o městu Efez?`

`V čem se Efez podobá v duchovní oblasti dnešní společnosti?`

`Kdo to byli ti „židovští zaříkávači“? Čím se živili?`

`Proč těmto zaříkávačům „nefungovalo“ Ježíšovo jméno? Jak to, že je mohl zlý duch napadnout?`

`Co se můžeme naučit z odpovědi, kterou dal zlý duch těm mužům před tím, než je pěkně zvalchoval?`

`Můžeme se i my stát jen „zaříkávači“, zneužívajícími Ježíšovo jméno? Jak?`
