---
title:  Nepokoje v amfiteátri
date:  26/06/2023
---

> <p></p>
> <sup>29</sup>V celom meste zavládol zmätok, spoločne sa hrnuli do divadla a strhli so sebou aj Pavlových spoločníkov, Macedónčanov Gája a Aristarcha. <sup>30</sup>Pavol chcel ísť medzi ľud, ale učeníci mu to nedovolili. <sup>31</sup>Aj niektorí aziarchovia, ktorí boli jeho priateľmi, mu poslali odkaz s prosbou, aby nešiel do divadla. <sup>32</sup>Každý vykrikoval niečo iné, lebo v zhromaždení panoval dokonalý zmätok a viacerí ani nevedeli, prečo sa tam zišli. (Sk 19,29–32)

> <p></p>
> <sup>28</sup>Dávajte pozor na seba i na celé stádo, v ktorom vás Duch Svätý ustanovil za biskupov, aby ste pásli Božiu cirkev, ktorú si získal za cenu svojej vlastnej krvi. <sup>29</sup>Ja viem, že po mojom odchode vniknú medzi vás draví vlci, ktorí nebudú šetriť stádo. <sup>30</sup>Aj spomedzi vás samých povstanú muži, ktorí budú hovoriť prevrátene, len aby strhli učeníkov na svoju stranu. <sup>31</sup>Preto bdejte a pamätajte, že tri roky som so slzami dňom i nocou každého z vás neprestajne napomínal. <sup>32</sup>Teraz vás odporúčam Bohu a slovu jeho milosti, ktoré má moc budovať a dať dedičstvo všetkým posväteným. (Sk 20,28–32)

**Osobné štúdium**

`Prečítaj si text Skutky 19,21–20,1. Aké ponaučenie si môžeme vziať z tohto príbehu?`

Pavlovo svedectvo vo veľkom Efeze plnom vzdelancov bolo také účinné, že ovplyvnilo dôležitý ekonomický motor mesta, ktorým bol cestovný ruch zameraný na Artemidin chrám. A aký to bol chrám! Súčasťou tejto veľkolepej stavby bolo pravdepodobne 127 stĺpov, z ktorých každý bol vysoký takmer dvadsať metrov. Stĺpy boli z takzvaného parského mramoru, čistého a čiastočne priesvitného mramoru, ktorý sa používal aj na vytváranie sôch. Tridsaťšesť z týchto stĺpov malo na sebe vytesaný viac ako dvojmetrový reliéf pokrytý zlatom. Aj to bol jeden z dôvodov, prečo bol v staroveku považovaný za jeden zo siedmich divov sveta.

Pavlovo protimodlárske vystupovanie spôsobilo, že chrám prichádzal o časť zisku (Sk 19,27). Rozzúrilo to najmä remeselníkov, ktorí mali pomerne veľké zisky zo zhotovovania a predaja strieborných zmenšených modelov chrámu. Rýchlo rastúci a emóciami nabitý dav sa nahrnul do veľkého amfiteátra, ktorý mal kapacitu približne 25 000 ľudí. Tam rozruch pokračoval a dve hodiny nepretržite kričali: „Veľká je efezská Artemis!“ (Sk 19,34). Po tom, čo mestský úradník rozohnal dav, sa Pavol rozlúčil s veriacimi a odišiel z mesta smerom do Macedónska.

`Na konci svojej tretej misijnej cesty sa Pavol stretáva so staršími efezského zboru. Ako by si zhrnul Pavlove obavy? (Pozri Sk 20,17–38.)`

Pravdepodobná chronológia Pavlovej interakcie s veriacimi v Efeze:

- 	rok 52: Pavlova prvá krátka návšteva v Efeze (Sk 18,18–21);
-	roky 53–56: Pavlova trojročná služba v Efeze (Sk 19,1–20,1); ku koncu svojho pobytu tam napísal 1. list Korinťanom (1Kor 16,5–9);
- 	rok 57: V Miléte sa Pavol stretáva so staršími z Efezu (Sk 20,17–38);
- 	rok 62: Pavol píše List Efezanom – pravdepodobne z väzenia v Ríme.

**Aplikácia**

`„Preto bdejte a pamätajte, že tri roky som so slzami dňom i nocou každého z vás neprestajne napomínal,“ povedal Pavol (Sk 20,31). Pred čím by dnes podľa teba Pavol varoval naše cirkevné spoločenstvo a prečo?`

---

#### Dodatečné otázky k diskuzi

`Co víme o Pavlových pobytech v Efezu?`

`V čem se lišila Artemis od ostatních v Efezu uctívaných božstev?`

`Co víme o kultu této bohyně a o jejím vlivu na Efez?`

`Proč se vzbouřili „zlatníci“?`

`Jak snadné je strhnout dav, aby se vzbouřil, i když bude každý křičet něco jiného? Proč si máme dávat pozor na situace, kdy někdo zneužívá davy?`

`Jak rozumíš varování před „vlky zevnitř církve“? V čem jsou nebezpeční?`

`Pavel vybízí ke bdělosti. Jak této výzvě rozumíš?`
