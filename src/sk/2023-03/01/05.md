---
title:  Efezania v prvom storočí
date:  28/06/2023
---

> <p></p>
> <sup>1</sup>Pavol, z Božej vôle apoštol Krista Ježiša, svätým v Efeze a veriacim v Kristovi Ježišovi. <sup>2</sup>Milosť vám a pokoj od Boha, nášho Otca, a od Pána Ježiša Krista. (Ef 1,1.2)

> <p></p>
> <sup>21</sup>Chcem, aby ste aj vy vedeli, čo je so mnou, čo robím, všetko vám oznámi Tychikus, milovaný brat a verný služobník v Pánovi. <sup>22</sup>Poslal som ho k vám, aby ste sa o nás dozvedeli a aby potešil vaše srdcia. <sup>23</sup>Pokoj bratom a láska s vierou od Boha Otca a od Pána Ježiša Krista. <sup>24</sup>Milosť nech je so všetkými, ktorí milujú nášho Pána Ježiša Krista nehynúcou láskou. (Ef 6,21–24)

**Osobné štúdium**

**Ako Pavol začína a končí svoj list veriacim v Efeze? Čo sa dozvedáme o jeho najhlbších prianiach pre veriacich?**

`Ef 1,1.2`

`Ef 6,21–24`

V úvode listu sa ako autor predstavuje samotný apoštol (Ef 1,1). V strede listu sa Pavol opäť identifikuje menom, pričom sa označuje ako „väzeň Krista Ježiša za vás pohanov“ (Ef 3,1), čo predstavuje jeho osobnú úvahu o apoštolskom diele (Ef 3,1–13). V závere listu sa opäť odvoláva na svoje uväznenie (Ef 6,20) a končí osobnými prianiami (Ef 6,21.22). Kým niektorí učenci popierajú, že list napísal Pavol, je dôležité poznamenať, že sa v ňom opakovane objavuje zmienka o tom, že autorom je apoštol Pavol. Väčšina kresťanov preto opodstatnene prijíma Pavla ako autora Listu Efezanom.

`Prečo sa Pavol obáva neblahého vplyvu, ktorý môže mať jeho uväznenie na veriacich v Efeze? (Ef 3,13)`

Zdá sa, že List Efezanom má rovnaké všeobecné načasovanie a okolnosti ako ostatné listy, ktoré Pavol píše z väzenia – List Kolosanom (pozri najmä Kol 4,7.8) a List Filemonovi. Zdá sa tiež, že od Pavlovej služby v Efeze uplynulo veľa času (Ef 1,15; Ef 3,1.2). Pavol pravdepodobne napísal list adresovaný Efezanom vo väzení v Ríme okolo roku 62.

V Liste Efezanom Pavol prináša len málo podrobností o situácii svojich adresátov. Zameriava sa však na širokú škálu tém. Zaoberá sa dlhým časovým úsekom, počínajúc Božími rozhodnutiami urobenými „pred založením sveta“ (Ef 1,4), a široko uvažuje o veľkých témach Božej spásy ponúkanej v Kristovi. List pritom vykazuje vznešený literárny štýl s dlhými vetami, opakujúcimi sa výrazmi a rozvinutými metaforami. Pavol používa takýto štýl aj inde (pozri napríklad Rim 8,31–39), ale v Liste Efezanom je intenzívny – obsahuje veľa chvál, modlitieb a uctievania (Ef 1,3–14; Ef 1,15–23; Ef 3,14–21) a ponúka starostlivo spracované rétorické pasáže (napr. Ef 4,1–16; Ef 5,21–33; Ef 6,10–20).

---

#### Dodatečné otázky k diskuzi

`Jaké důvody máme k tomu, abychom věřili, že autorem listu Efezským je právě Pavel?`

`Proč se autor listu představuje jako „z Boží vůle apoštol Ježíše Krista“?`

`Proč si Pavel přeje, aby v Efezu věděli, co je s ním a co dělá?`

`Pavel čtenářům přeje milost a pokoj. Proč je to pro něho tak důležité?`

`Vzpomeneš si, kdy ti někdo napsal nebo zavolal, aby tě povzbudil? Jaké pocity jsi v té chvíli tomu prožíval?`

`Jak můžeme my povzbuzovat své blízké?`
