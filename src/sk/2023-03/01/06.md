---
title:  'List Efezanom: V hlavnej úlohe Kristus'
date:  29/06/2023
---

> <p></p>
> <sup>7</sup>V ňom máme skrze jeho krv vykúpenie a odpustenie priestupkov podľa bohatstva jeho milosti, <sup>8</sup>ktorou nás zahrnul vo všetkej múdrosti a rozumnosti, <sup>9</sup>keď nám dal poznať tajomstvo svojej vôle, podľa svojho milostivého rozhodnutia, v ktorom si predsavzal, <sup>10</sup>že podľa plánu, až sa naplní čas, zjednotí v Kristovi ako v hlave všetko, čo je na nebi i na zemi. (Ef 1,7–10)

**Osobné štúdium**

`Akým spôsobom apoštol Pavol predstavuje tému svojho listu? (Ef 1,9.10)`

Ako možno zhrnúť posolstvo Listu Efezanom? Z väzenia Pavol predkladá víziu Božieho plánu zameraného na Krista pre plnosť času a úlohu cirkvi v tomto pláne. Boh konal v Kristovi, aby inicioval svoj plán zjednotiť „v Kristovi ako v hlave všetko, čo je na nebi i na zemi“ (Ef 1,10). Urobil tak vytvorením cirkvi ako entity zloženej z jedného nového ľudstva, zo Židov a z pohanov (Ef 2,14). Veriaci sú povolaní konať v súlade s týmto Božím plánom a dať najavo silám zla, že konečný Boží zámer sa uskutočňuje (Ef 3,10).

Text Ef 1,9.10 ukazuje, že jednota, ktorú má Boh na mysli, je sústredená v Kristovi. Nie je teda žiadnym prekvapením zistenie, že List Efezanom sa výrazne zameriava na Krista. Na rôznych miestach opakovane chváli Božie činy v Kristovi a vyzdvihuje skutočnosť, že veriaci majú prístup k duchovným zdrojom, ktoré im ponúka Kristus. Pavol používa frázu „v Kristovi“ (a podobné vyjadrenia) viac ako tridsaťkrát a všade vyzdvihuje Ježiša. Pri čítaní listu si všímajme nielen tieto vyjadrenia, ale aj rôzne spôsoby, akými sa Pavol zameriava na Ježiša.

Pavol sa snaží oživiť duchovné odhodlanie veriacich v Efeze pripomínaním, že sú súčasťou cirkvi, ktorá je podstatou Božieho plánu zjednotiť všetko v Kristovi. Keď v liste použije slovo „cirkev“ (grécky ekklésia), myslí tým „všeobecnú“ cirkev alebo cirkev ako celok (a nie miestne spoločenstvo).

Hlavnou stratégiou, ktorú Pavol používa, je predstavovať cirkev. Robí to pomocou živých metafor, z ktorých štyri podrobnejšie rozvíja:

1. Cirkev ako telo (Ef 1,22.23; Ef 2,16; Ef 3,6; Ef 4,1–16.25; Ef 5,23.29.30).
2. Cirkev ako budova (chrám) (Ef 2,19–22).
3. Cirkev ako nevesta (Ef 5,22–27).
4. Cirkev ako armáda (Ef 6,10–20).

Každý z týchto obrazov svojím vlastným spôsobom odhaľuje, aký je Boží zámer s Jeho cirkvou.

**Aplikácia**

`V Cirkvi adventistov siedmeho dňa, ktorej sme súčasťou, Boh spája mnohojazyčnú, mnohonárodnostnú a multikultúrnu komunitu (Zj 14,6.7), čo ukazuje cestu k naplneniu Jeho plánu zjednotiť všetko v Ježišovi (Ef 1,9.10). Ako môžeme naše dielo konať tak, aby bolo v súlade s veľkým Božím plánom?`

---

#### Dodatečné otázky k diskuzi

`Jakou roli hraje v našem životě Ježíš?`

`V Efezu byl rozšířen okultismus. Jak může Ježíš „vykoupit“ člověka, který je „posedlý“ – spoutaný v zajetí temných ďáblových sil?`

`Věříš tom, že Ježíš má moc nad silami zla? Proč?`

`O jakém tajemství, které nám dal Ježíš poznat, píše Pavel?`

`Jaký plán má Bůh s naší planetou, až se „naplní čas“?`

`O jakém čase se tu Pavel zmiňuje? Co o něm víme?`
