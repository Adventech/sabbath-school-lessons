---
title:  Čítanie Listu Efezanom
date:  27/06/2023
---

> <p></p>
> <sup>22</sup>Vyzlečte si starého človeka s predchádzajúcim spôsobom života, ktorý hynie klamnými žiadosťami, <sup>23</sup>obnovte sa duchovným zmýšľaním <sup>24</sup>a oblečte si nového človeka, stvoreného podľa Božieho obrazu v spravodlivosti a svätosti pravdy. (Ef 4,22–24)

**Osobné štúdium**

Apoštol Pavol napísal List Efezanom, aby ho veriaci čítali nahlas v domácich zboroch v celom Efeze a okolí. Počas obdobia, ktoré uplynulo od Pavlovho odchodu, sa kresťanské hnutie v Efeze rozrástlo a zväčšil sa aj počet domácich zborov. Pre týchto veriacich bolo významnou udalosťou, že sa môžu stretnúť s Tychikom, osobným spolupracovníkom apoštola Pavla. Ako naznačuje samotný list, jednotlivé zhromaždené skupiny pravdepodobne zahŕňali členov hostiteľskej domácnosti – otca, matku, deti a otrokov (Ef 5,21–6,9). V tom čase do domácnosti patrili aj iní – hostia a návštevníci (slobodné osoby, ktoré boli odkázané na podporu od domáceho), a dokonca aj zákazníci. Pri čítaní listu teda môžu byť prítomní nielen členovia danej rodiny, ale aj spomenuté osoby vrátane členov iných domácností.

`Pri štúdiu listu je najlepšie, ak si ho na úvod prečítaš celý (trvá to asi 15 minút). Po prečítaní si preštuduj nižšie uvedenú osnovu celého listu. Aké témy sa objavujú v Liste Efezanom? Ktoré z nich ťa zaujali najviac?`

1.	Úvodný pozdrav (Ef 1,1.2)

2.	Požehnanie v Kristovi (Ef 1,3–14)

3.	Modlitba za veriacich, aby dostali múdrosť, ktorej centrom je Kristus (Ef 1,15–23)

4.	Z duchovnej smrti k vyvýšeniu Kristom (Ef 2,1–10)

5.	Jedno v Kristovi (Ef 2,11–22)

6.	Pavlova služba medzi pohanmi (Ef 3,1–13)

7.	Modlitba za poznanie Kristovej lásky (Ef 3,14–21)

8.	Vytrvanie v Duchom inšpirovanej jednote tela – Cirkvi (Ef 4,1–16)

9.	Starý život v márnosti a nový život v spravodlivosti (Ef 4,17–32)

10.	Nový život v láske, vo svetle a v múdrosti (Ef 5,1–20)

11.	Život vedený Kristom – v rodine a v ostatných vzťahoch (Ef 5,21–6,9)

12.	Cirkev ako Božia armáda (Ef 6,10–20)

13.	Záverečné pozdravy (Ef 6,21–24)

**Aplikácia**

`Čo je podľa teba kľúčovou témou Listu Efezanom? Čo táto téma zdôrazňuje? Ktoré konkrétne témy sa týkajú rodiny?`

---

#### Dodatečné otázky k diskuzi

`Co víme o fungování „církve“ v Efezu?`

`Co jsou to ty sbory v domácnostech, o kterých se zmiňuje autor lekce?`

`Jaké výhody má „obýváková církev“? Má i nějaké nevýhody?`

`Přináší ti členství ve tvém sborovém společenství nějaké výhody? Jaké?`

`Které tři výzvy obsahuje dnešní text Bible? Co a proč je třeba odložit? Co a proč je třeba obnovit? Co a proč je třeba obléct?`
