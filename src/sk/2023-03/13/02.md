---
title:  Cirkev ako zjednotená armáda
date:  17/09/2023
---

> <p></p>
> <sup>10</sup>Napokon posilňujte sa v Pánovi a v sile jeho moci. <sup>11</sup>Oblečte sa do plnej Božej výzbroje, aby ste mohli obstáť proti úkladom diabla. <sup>12</sup>Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a proti duchom zla v nebesiach. <sup>13</sup>Preto si vezmite Božiu výzbroj, aby ste mohli v ten deň zla odolať a tým, že všetko prekonáte, obstáť. (Ef 6,10–13)

**Osobné štúdium**

`Prečítaj si znova text Ef 6,10–20. Čo hovorí Pavol o type vojny, v ktorej je cirkev povolaná „bojovať“? Zobrazuje Pavol len duchovný boj jednotlivého veriaceho proti zlu, alebo aj zapojenie cirkvi ako spoločenstva v tomto zápase?`

Víťazstvo v gréckych a rímskych bitkách záviselo od spolupráce vojakov vo vojenskej jednotke a najmä od ich vzájomnej podpory v zápale boja. Individualizmus v boji bol považovaný za vlastnosť barbarských bojovníkov, ktorá ich odsúdila na istú porážku.

Existujú dôležité dôvody na podporu myšlienky, že Pavol, v súlade so zvyčajným vojenským chápaním, sa v Ef 6,10–20 primárne zaoberá spoločným bojom cirkvi proti zlu. Tu sú niektoré dôvody: (1) Táto pasáž je vyvrcholením listu, v ktorom je cirkev nosnou témou. Bolo by teda zvláštne, keby Pavol zakončil svoj list obrázkom osamelého kresťana, ktorý bojuje proti nepriateľom temnoty. (2) Na konci tejto časti Pavol vyzdvihuje kresťanské spoločenstvo vo výzve na modlitbu „za všetkých svätých“ (Ef 6,18–20). (3) Najdôležitejšie zo všetkého je, že keď na začiatku listu Pavol hovorí o mocnostiach zla, stavia ich proti cirkvi, nie proti jednotlivému veriacemu: „Boh chce, aby sa teraz kniežatstvám a mocnostiam v nebesiach skrze Cirkev ohlasovala mnohotvárna múdrosť Boha.“ (Ef 3,10)

Text Ef 6,10–20 teda nezobrazuje opusteného a osamelého bojovníka, ktorý čelí zlu. Namiesto toho Pavol ako generál oslovuje cirkev čoby armádu. Vyzýva nás, aby sme sa chopili plnej zbroje a ako zjednotená armáda rázne a jednotne bojovali. Aj v závere svojho listu používa Pavol na opis cirkvi metaforu. Kým predtým hovoril o cirkvi ako o Kristovom tele (Ef 1,22.23; Ef 4,1–16), Božom chráme (Ef 2,19–22) a Kristovej neveste (Ef 5,21–33), v poslednej časti prichádza s obrazom cirkvi ako armády živého Boha. Keďže sa blížime ku „dňu zla“ (Ef 6,13), k záverečnej fáze dlhotrvajúceho zápasu proti zlu, nie je čas, aby sme pochybovali o našej vernosti Bohu alebo o našej vzájomnej oddanosti ako členov Kristovej armády.

**Aplikácia**

`Akými spôsobmi si môžeme ako členovia spoločenstva navzájom pomáhať a ako môžeme spolupracovať v boji proti zlu, nech už sa prejavuje v akejkoľvek podobe?`

---

#### Dodatečné otázky k diskuzi

`Co se ti vybaví, když slyšíš slovo „armáda“?`

`Pokoj nám s armádou moc nesouzní. Proč Pavel používá toto přirovnání?`

`Které faktory ovlivňují úspěch armády v boji?`

`Proč je ve válce důležitá „jednota“ všech, kdo stojí na jedné straně?`

`Křesťan musí čelit silám zla. Jak mu v tom může pomoci členství v církvi?`

`Jak vnímáš roli církve (sboru) ve tvém životě víry?`

`Máš něco, čím můžeš v tomto boji pomoci jiným bojovníkům? Co to je?`
