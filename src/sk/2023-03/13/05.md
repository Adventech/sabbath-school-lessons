---
title:  'Štít, prilba a meč: viera, spása a Duch'
date:  20/09/2023
---

> <p></p>
> <sup>16</sup>Nadovšetko uchopte štít viery, ktorým môžete uhasiť všetky ohnivé šípy toho Zlého. <sup>17</sup>Vezmite si aj prilbu spásy a meč Ducha, ktorým je Božie slovo. (Ef 6,16.17)

**Osobné štúdium**

`Kedy a akým spôsobom by mali veriaci ako bojovníci vo veľkom spore používať štít, prilbu a meč? (Ef 6,16.17)`

Štít, o ktorom hovorí Pavol, bol veľký štít rímskeho legionára. Najčastejšie mal obdĺžnikový tvar, bol vyrobený z dreva, potiahnutý kožou a jeho okraje boli zahnuté dovnútra, aby chránili pred útokmi zo strán. Keď boli štíty namočené vo vode, boli schopné „uhasiť všetky ohnivé šípy“, horiace šípy ponorené do smoly. Pavlov opis „štítu viery“ odzrkadľuje starozmluvné používanie štítu ako symbolu Boha, ktorý chráni svoj ľud (1Moj 15,1; Ž 3,4). Vziať „štít viery“ (Ef 6,16) znamená vstúpiť do kozmického boja s dôverou v Boha, ktorý nielen bojuje za veriacich (Ef 6,10) a poskytuje tie najlepšie zbrane (Ef 6,11.13), ale ktorý je aj zárukou víťazstva.

Rímska bojová prilba bola vyrobená zo železa alebo bronzu. K prilbe, ktorá chránila hlavu, bola vzadu pridaná kovová platnička na ochranu krku, ďalej chrániče uší, kryt chrániaci čelo a sklopné platničky na ochranu líc. Vzhľadom na základnú ochranu, ktorú poskytovala, „prilba spásy“ (Ef 6,17) symbolizuje skúsenosť spasenia, ktorú veriaci prežívajú spolu s Kristom, ktorý bol vzkriesený, nanebovzatý a vyvýšený (Ef 2,6–10). Nasadiť si „prilbu spasenia“ znamená odmietnuť strach z duchovných síl zla, ktoré sú dnes také rozšírené, a namiesto toho dôverovať moci Krista (porovnaj Ef 1,15–23; Ef 2,1–10).

Posledným prvkom výzbroje je „meč Ducha, ktorým je Božie slovo“ (Ef 6,17). Rímsky legionár mal vo výzbroji krátky dvojsečný meč. Zvyčajnou bojovou taktikou bolo hodiť dva oštepy (Pavol ich nespomína) a potom vytasiť meč a útočiť rýchlymi ráznymi výpadmi. Mečom veriacich je „meč Ducha“. Jeho pôvodcom je Duch, ktorý je tu predstavený ako „Božie slovo“. Pavol ako veliteľ zvolá „Do zbrane!“, pričom jeho ďalšie slová sú vlastne zasľúbeniami nádeje na víťazstvo, ktorého pôvodcom je Kristus. Práve zasľúbenia vyslovené v texte Ef 6,10–20 tvoria „Božie slovo“, ktoré je hlavnou zbraňou v boji proti zlu. „Božie slovo“ sa teda vzťahuje na široké zasľúbenia evanjelia, ktoré nachádzame v Biblii.

**Aplikácia**

`Možno sa ti Pavlom predstavená vojenská symbolika príliš nepozdáva. Berme ju však v kontexte jazyka, ktorému rozumeli ľudia v prvom storočí. Čo sa z týchto obrazov môžeš naučiť o podstate veľkého sporu a o tom, že ho musíme brať naozaj vážne?`

---

#### Dodatečné otázky k diskuzi

`K čemu sloužil v bojích štít? Před čím chránil? (Kde se používá dnes?)`

`Proč je tu víra představena jako štít? K čemu slouží?`

`V jakých situacích potřebujeme v našem duchovním boji víru?`

`K čemu byla dobrá přilba? (Kde se používá dnes?)`

`Proč dává Pavel spasení do souvislosti s přilbou?`

`Jak nám v boji víry pomáhá jistota spasení?`

`Jakou roli měl v bojích meč?`

`Proč Pavel přirovnává „Bibli“ k meči?`

`Jakou roli hraje v našem boji znalost „Božího slova“? Proč?`
