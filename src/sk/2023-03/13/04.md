---
title:  'Obuv: pripravenosť na ohlasovanie evanjelia pokoja'
date:  19/09/2023
---

> <p></p>
> ... a obujte si na nohy pripravenosť na ohlasovanie evanjelia pokoja. (Ef 6,15)

> <p></p>
> A keď prišiel, zvestoval pokoj vám, čo ste boli vzdialení, a pokoj tým, čo boli blízki. (Ef 4,18)

> <p></p>
> Usilujte sa zachovávať jednotu ducha vo zväzku pokoja. (Ef 4,3)

> <p></p>
> Aké milé sú na vrchoch nohy posla, ktorý oznamuje pokoj, posla blaha, ktorý ohlasuje spásu a hovorí Sionu: „Tvoj Boh kraľuje!“ (Iz 52,7)

**Osobné štúdium**

Rímsky vojak, ktorý sa pripravoval na boj, si obliekol pár pevných vojenských sandálov. Viacvrstvová podošva bola podbitá kovovými cvokmi, ktoré pomáhali vojakovi pevne „stáť“ na zemi (Ef 6,11.13.14). Pavol vysvetľuje túto vojenskú obuv jazykom z knihy proroka Izaiáša. Text Iz 52,7 obsahuje zvolanie na oslavu posla, ktorý prináša správu, že Hospodin zvíťazil v boji za svoj ľud (Iz 52,8–10) a teraz zavládol pokoj.

`Preštuduj si miesta, v ktorých Pavol v Liste Efezanom hovorí o pokoji (celkovo osem zmienok). Prečo pri dôraze na pokoj používa vojenskú metaforu? (Ef 1,2; Ef 2,14.15.17; Ef 4,3; Ef 6,15.23)`

Pavol oslavuje pokoj ako dielo Krista. On je „náš pokoj“ a káže „pokoj vám, čo ste boli vzdialení, a pokoj tým, čo boli blízki“ (Ef 2,14–17). Takto spája Židov aj pohanov a tvorí z nich „jedného nového človeka“ (Ef 2,15). Veriaci hlásajú a aktualizujú evanjeliový príbeh o Kristovej záchrane a Jeho tvorivom diele pokoja, oslavujú Jeho minulé víťazstvo a pozerajú sa na víťazné zavŕšenie v budúcnosti. Deje sa to aj tým, že pevne „stoja“ a sú pripravení na boj. Podobne ako posol v Iz 52,7, aj veriaci sú poslami, ktorí ohlasujú víťazstvo Krista a Jeho pokoja.

Pavol si však neželá, aby sme jeho volanie do zbrane chápali ako výzvu bojovať proti našim nepriateľom vojenskými zbraňami. Preto opisuje veriacich ako tých, čo prinášajú „evanjelium pokoja“ (Ef 6,15). Rovnako si neželá, aby veriaci „bojovali“ vo vzťahoch s druhými, keďže zdôrazňuje jednotu, láskavosť a slová, ktoré pozdvihujú (pozri najmä Ef 4,25–5,2). Cirkev má „ohlasovať pokoj“ využívaním evanjeliového arzenálu kresťanských cností (pokora, trpezlivosť, odpustenie...) a konania (modlitba, uctievanie). Práve toto sú „strategické zbrane“. Naše konanie má poukazovať na veľký Boží plán zjednotiť všetko v Kristovi (Ef 1,9.10).

**Aplikácia**

`Ako ti nasledujúci text pomáha pochopiť, čo by Pavlove slová o „Božej výzbroji“ mali znamenať v našom živote? „Boh nás vyzýva, aby sme si obliekli výzbroj. Nechceme výzbroj kráľa Saula, ale celú Božiu výzbroj. Potom môžeme konať dielo so srdcom naplneným nežnosťou, súcitom a láskou Krista.“ (Ms 101, 1899)`

---

#### Dodatečné otázky k diskuzi

`Jak bys vlastními slovy popsal, co je to obuv a k čemu je dobrá?`

`V jakých situacích je příjemnější být bez obuvi?`

`Kdy se naopak bez obuvi neobejdeme?`

`Proč Pavel přirovnává pokoj k obuvi? Co tím chce vyjádřit?`

`Proč v našem boji se zlem potřebujeme „pevně stát“?`

`V jakých situacích ztrácíš pokoj? Co se s tím dá dělat?`

`Jak rozumíš termínu „evangelium pokoje“?`

`Jsi připraven pro hlásání evangelia pokoje? Jak se to pozná?`
