---
title:  'Opasok a pancier: pravda a spravodlivosť'
date:  18/09/2023
---

> <p></p>
> Stojte teda! Bedrá si prepášte pravdou, oblečte si pancier spravodlivosti. (Ef 6,14)

**Osobné štúdium**

`Akú výzvu dáva Pavol veriacim, ktorí sa začínajú pripravovať na boj proti zlu? Ako rozumieš použitým obrazom? (Ef 6,14; pozri aj 1Pet 4,1; 1Pet 5,8; Rim 8,37–39)`

Pavlovo varovanie pred intenzívnym bojom (Ef 6,13) pripravuje čitateľov na jeho poslednú výzvu: „Stojte teda!“ (porovnaj s Ef 6,11.13). Potom nasleduje veľmi podrobný opis toho, čo majú veriaci robiť (Ef 6,14–17). Pavol vyzýva: „prepášte si bedrá“ (porovnaj s Iz 11,5). Voľné staroveké odevy bolo potrebné pred prácou (alebo bojom) previazať okolo pása motúzom alebo opaskom (porovnaj s Luk 12,35.37; Luk 17,8). Pavol si predstavuje veriaceho oblečeného v brnení ako rímsky legionár, počnúc koženým vojenským opaskom s ozdobnými plátmi a prackou. Na opasku viselo množstvo kožených remienkov, pokrytých kovovými kotúčmi, ktoré vytvárali „zásteru“. Tá mala viacero funkcií: bola znakom hodnosti, slúžila na previazanie odevu a zároveň sa na ňu dali pripnúť iné predmety.

Pravda nie je niečo, čo by sme mohli vlastniť alebo „mať“. Pravda je Boží dar (podobne je to aj so spasením – Ef 2,8). Zároveň však pravda nie je nejakým teoretickým, vzdialeným konceptom bez akéhokoľvek premieňajúceho vplyvu na život človeka. Veriaci si majú „obliecť“ Božiu pravdu. Znamená to, že ju majú pocítiť na vlastnej koži, aby prežili pôsobenie tohto Božieho daru. Ako veriaci teda „nevlastníme“ Božiu pravdu. To skôr sa Božia pravda zmocňuje nás a chráni nás.

Pavol ďalej vyzýva veriacich, aby si obliekli „pancier spravodlivosti“ (porovnaj s 1Tes 5,8). Ako opasok pravdy, aj pancier spravodlivosti má božský pôvod. Je to pancier, ktorý použil ako súčasť svojej výzbroje aj Hospodin, keď vystupuje v úlohe bojovníka za pravdu a proti zlu (Iz 59,17). Pancier chrániaci trup, ktorý používali vojaci za Pavlových čias, bol vyrobený z malých kovových kúskov (krúžkov, plátkov alebo retiazok) prepletených tak, že tvorili jeden celok. Takéto brnenie chránilo životne dôležité orgány pred údermi a sekmi nepriateľa. Analogickým spôsobom majú veriaci prežívať duchovnú ochranu, ktorú ponúka Boží dar spravodlivosti. V Liste Efezanom Pavol spája spravodlivosť so svätosťou, dobrotou a pravdou (Ef 4,24; Ef 5,9). Spravodlivosť totiž vníma ako kvalitu, ktorá nás vedie k tomu, aby sme s druhými zaobchádzali čestne a láskavo – a týka sa to, samozrejme, aj členov cirkvi.

**Aplikácia**

`Akým spôsobom môžu dobrota, svätosť a pravda slúžiť ako ochrana? Akú s tým máš osobnú skúsenosť?`

---

#### Dodatečné otázky k diskuzi

`K čemu sloužil vojákovi opasek?`

`Věříš tomu, že existuje „pravda“? Proč?`

`Věříš tomu, že existuje „objektivní pravda“? Proč je dnes víra v „absolutní pravdu“ tak zesměšňována?`

`Co nám hrozí, když se vzdáme pravdy?`

`Co to byl ten pancíř a k čemu sloužil?`

`Kde se dnes můžeme setkat s pancířem?`

`O jaké spravedlnosti píše Pavel? Jak ji můžeme získat?`

`Jak rozumíš tomu, že máme být „obrněni“?`
