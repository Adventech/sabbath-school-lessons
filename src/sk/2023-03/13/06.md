---
title:  Modlitba pre čas boja
date:  21/09/2023
---

> <p></p>
> <sup>18</sup>V každom čase v Duchu proste vo všetkých modlitbách a prosbách. Pritom bdejte so všetkou vytrvalosťou a prosbou za všetkých svätých, <sup>19</sup>aj za mňa, aby mi bolo dané pravé slovo, kedykoľvek prehovorím; aby som smelo zvestoval tajomstvo evanjelia, <sup>20</sup>ktorého vyslancom som v okovách, a slobodne ho ohlasoval, ako som povinný. (Ef 6,18–20)

**Osobné štúdium**

V závere bojovej výzvy Pavol oslovuje veriacich ako vojakov, aby mali podiel na kľúčovej, nepretržitej modlitbe „za všetkých svätých“ (Ef 6,18) a tiež za neho ako „vyslanca v okovách“ (Ef 6,19.20). Toto volanie k modlitbe možno chápať ako rozšírenie vojenských obrazov, keďže volanie k Bohu (alebo k bohom) v modlitbe bolo bežnou súčasťou každej bitky na starovekom bojisku. Uveďme príklad z Písma: Po povzbudzujúcej výzve, ktorú z Božieho vnuknutia prednesie Jachazíel („Nebude to boj váš, ale Boží.“ /2Kron 28,15/), vedie Jošafát všetkých Júdovcov a obyvateľov Jeruzalema k tomu, aby „padli pred Hospodinom na zem a vzdávali mu poctu“ (2Kron 20,18). Hoci modlitba nie je zahrnutá medzi „výzbroj“, je neoddeliteľnou súčasťou Pavlovho bojového nabádania a vojenskej metafory.

V prvej z dvoch modlitieb apoštol žiada adresátov, aby sa vrúcne, naliehavo a vytrvalo modlili „za všetkých svätých“ (Ef 6,18). Ak má byť cirkev úspešná vo svojom boji proti mocnostiam zla, bude sa musieť naučiť byť závislá od Boha prostredníctvom modlitby inšpirovanej Duchom.

Pavlova druhá modlitebná prosba sa týka jeho samého (Ef 6,19). Prosí, aby mu Boh dal správne posolstvo („aby mi bolo dané pravé slovo“), v správnom čase („kedykoľvek prehovorím“), prednesené správnym spôsobom („aby som smelo zvestoval“) a aby sa venoval tej najdôležitejšej téme, ktorou je „tajomstvo evanjelia“ (Ef 6,19). Posledná myšlienka sa týka toho, čo by sme mohli nazvať „otvoreným tajomstvom“ Božieho zásahu v Kristovi, ktorým vykúpil pohanov spolu so Židmi (pozri Ef 3,1–13). Tým sa vytvoril „jeden nový človek“ (Ef 2,15; pozri aj Ef 2,11–22) ako signál veľkého plánu „zjednotiť všetko“ v Kristovi (Ef 1,10).

**Prečítaj si tieto novozmluvné „výzvy na modlitbu“. Ktorá ťa inšpiruje najviac? Prečo?**

`Luk 18,1–8`

`Fil 4,6`

`Kol 4,2`

`1Tes 5,16–18`

Prečo sú veriaci tak často vyzývaní, aby sa úprimne a vytrvalo modlili? Pavlova vojenská metafora naznačuje dve odpovede: (1) Hrozba duchovného boja proti množstvu nadprirodzených nepriateľov je strašná a skutočná. (2) Božie zasľúbenia o duchovnej sile a víťazstve sú znázornené Pavlovými vojenskými obrazmi (Ef 6,10–17). Úprimná a vytrvalá modlitba nám poskytuje príležitosť pozorne počúvať Božie zasľúbenia, oslavovať ich a ďakovať Bohu za zdroje Jeho milosti.

**Aplikácia**

`O čo alebo za koho sa potrebuješ práve teraz modliť? Predlož Bohu svoju modlitbu v pokore a s dôverou.`

---

#### Dodatečné otázky k diskuzi

`Co si myslíš o modlitbě. Je to také zbraň pro boj se zlem? Proč?`

`Jak tato zbraň funguje? Jak se ji můžeme naučit správně používat?`

`Pavel píše, že se máme modlit „v každý čas“. Jak tomu rozumíš?`

`Proč mají být součástí našich modliteb i „přímluvy“ za spoluvěřící?`

`Modlíš se za našeho kazatele a za vedení sboru? Proč?`

`Která „duchovní zbraň“ tě nejvíce zaujala?`

`Je nějaká „zbraň“, kterou nemáš a toužíš po ní? Co uděláš, aby jí získal?`
