---
title:  „Boj za pokoj“
date:  16/09/2023
---

### Texty na tento týždeň
Ef 6,10–20; 1Pet 4,1; 1Pet 5,8; Iz 59,17; Iz 52,8–10; 1Tes 5,16–18

> <p>Úvodný text</p>
> „Za každých okolností vezmi na seba štít viery, ktorým môžeš uhasiť všetky ohnivé šípy toho zlého; a vezmite prilbu spasenia a meč Ducha, ktorým je Božie slovo“  (Ef 6,16.17).

John Bunyan (1628–1688) bol spisovateľ a puritánsky kazateľ, ktorý sa pre svoju vieru dostal na nejaký čas aj do väzenia. Tam napísal svoje najznámejšie dielo, alegorický román s názvom Cesta pútnika. V jednej časti sa hlavná postava, Kresťan (Kristián), dostáva do palácovej Zbrojnice. Tam „mu ukázali rozličnú zbraň, ktorú prichystal ich Pán pre pútnikov, ako napríklad meč, štít, prilbu, pancier, všelijakú modlitbu a obuv, ktorá sa nezoderie (Ef 6,13–18). A bolo tu toho tak mnoho, že by tým boli mohli vyzbrojiť pre službu svojho Pána toľko mužov, koľko je hviezd na nebi.“ (BUNYAN John, Cesta pútnika. Časopis „Klasy“, Bratislava 1922; preklad Jozef Roháček.) Skôr ako Kresťan z paláca odišiel, zaviedli ho opäť do Zbrojnice, kde ho „ozbrojili od hlavy až po päty osvedčenou zbraňou, ak by ho vraj niekto napadol na ceste“.

Bunyanova kniha z roku 1678 v niektorých ohľadoch pripomína dokument napísaný asi 1600 rokov predtým a v mnohom sa ním inšpiruje. Aj apoštol Pavol napísal svoj List Efezanom vo väzení. Zapálený misionár si v ňom predstavuje cirkev ako veľkú armádu, ktorá navštevuje Božiu zbrojnicu a dáva si na seba Božiu panopliu, čo je grécky výraz pre kompletnú výzbroj „od hlavy po päty“. Božia zbrojnica má dostatok najlepších zbraní na to, aby každý vojak v Jeho armáde mohol byť oblečený do tej najlepšej výzbroje, keď sa začne usilovať o pokoj v Jeho mene.

**Osnova lekcie**

V tejto lekcii sa už druhýkrát zameriame na pasáž z Ef 6,2–10, ktorá sa venuje „duchovnému boju“ Ježišových nasledovníkov. Tentoraz sa podrobnejšie zameriame na potrebnú „výzbroj“ pre tento boj, ktorého cieľom je obnovenie pokoja a mieru.

`Ef 6,10–13: Boj proti zlu je tímová záležitosť (nedeľa)`

`Ef 6,14–17: Kresťanská „výzbroj“ (pondelok – streda)`

`Ef 6,14: Opasok a pancier (pondelok)`

`Ef 6,15: Obuv (utorok)`

`Ef 6,16.17: Štít, prilba a meč (streda)`

`Ef 6,18–20: Význam modlitby v duchovnom boji (štvrtok)`

---

#### Dodatečné otázky k diskuzi

`Jak bys vlastními slovy popsal, co je to ten „pokoj“, o kterém hovoří nejen apoštol Pavel, ale i Ježíš?`

`V čem se liší běžný pokoj od toho, který nám nabízí Ježíš?`

`Je-li křesťanství náboženstvím pokoje, tak proč nás Pavel vybízí, abychom se dobře vyzbrojili?`

`Proč je někdy za pokoj třeba i bojovat?`

`O jakém boji píše Pavel v listu Efezským?`

`Jaké dva extrémy nám v tomto boji hrozí? Proč?`
