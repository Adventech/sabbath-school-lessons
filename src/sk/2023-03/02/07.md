---
title:  Podnety na zamyslenie
date:  07/07/2023
---

Hovorí text Ef 1,3–14, že Boh rozhoduje o budúcnosti ľudí tým, že niektorých predurčuje na večný život a iných na večné zatratenie? Veľa ľudí tomu, žiaľ, verí. Zvážme však nasledujúce myšlienky:

(1) V uvedenom texte je úloha Krista determinujúca (vymedzujúca), keďže Božia voľba adoptovať nás nastáva „skrze Ježiša Krista“ (Ef 1,5) alebo „v ňom“ (Ef 1,4.11). To naznačuje, že Božie vyvolenie a predurčenie sa uplatňuje voči všetkým, ktorí sa rozhodnú pre vieru v Krista – namiesto toho, aby si Boh vyberal, kto bude spasený alebo stratený, od prípadu k prípadu ešte predtým, ako sa vôbec narodili. Božie rozhodnutie je uvážená, vopred určená Božia odpoveď tým, ktorí prejavujú vieru v Krista.

(2) Text Efezanom 1,3–14 obsahuje intenzívny jazyk o vzťahu Boha k dielu spasenia. Boh je „Otec“ a my sme Jeho „adoptované“ deti („dostali sme synovstvo“; Ef 1,3–5), ktoré prijímajú Jeho požehnania v hojnej miere (Ef 1,8). Myšlienke o Božej voľbe a o predurčení potrebujeme porozumieť vo svetle tohto bohatého vzťahového jazyka. Boh nie je vzdialený, bezcitný Sudca, ktorý vydáva rozhodnutia z diaľky, ale starostlivý Otec všetkých svojich detí (pozri Ef 3,15).

(3) To, že Boh rešpektuje ľudskú voľbu, sa odzrkadľuje v mnohých textoch. Vo veršoch Ef 1,3–14 (najmä Ef 1,13, kde sa „počuť“ a „veriť“ považujú za dôležité ), na iných miestach Listu Efezanom (Ef 2,8; Ef 3,17; Ef 4,1–6,20, z ktorých všetky zdôrazňujú alebo predpokladajú uplatnenie voľby a odpoveď viery) a tiež v iných pasážach Novej zmluvy (napr. 1Tim 2,4; Sk 17,22–31). Alebo, ako to vyjadrila Ellen Whiteová: „V dokonalom dare svojho Syna Boh obklopil celý svet skutočným ovzduším milosti, tak ako vzdušný obal obklopuje zem. Každý, kto sa rozhodne vdychovať toto životodarné ovzdušie, bude rásť a dosiahne plnosť postavy muža a ženy v Ježišovi Kristovi.“ (SC 68; CK 46)

**Námety na spoločné uvažovanie**

`Aké argumenty by ste pridali k vyššie uvedeným argumentom na podporu myšlienky, že Boh si nevyberá ľudí, ani nerozhoduje o našom spasení či zatratení predtým, než by sme vôbec boli stvorení?`

`Čia voľba v konečnom dôsledku rozhodne o tom, či človek má alebo nemá spasenie v Ježišovi?`

`„V ňom máme skrze jeho krv vykúpenie a odpustenie priestupkov podľa bohatstva jeho milosti.“ (Ef 1,7) Ako tento verš odhaľuje realitu spasenia len na základe viery a nie skutkami zákona?`

Západ slnka: 20.50

---

#### Dodatečné otázky k diskuzi

`Co tě nejvíc potěšilo při tvém osobním studiu této lekce? Proč?`

`Proč nemůže být pravda, že Bůh některé lidi předem odsoudil k zániku?`

`Boží plán na naši záchranu je založen na Ježíši. Proč?`

`Která myšlenka tě dnes nejvíce obohatila? V čem je tak jedinečná?`
