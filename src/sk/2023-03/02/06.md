---
title:  'Svätý Duch: Pečať a záruka'
date:  06/07/2023
---

> <p></p>
> <sup>13</sup>V ňom ste aj vy, ktorí ste počuli slovo pravdy, evanjelium o svojej spáse, a uverili ste mu, dostali pečať prisľúbeného Ducha Svätého, <sup>14</sup>ktorý je zárukou nášho dedičstva na vykúpenie tých, ktorých si získal, na chválu jeho slávy. (Ef 1,13.14)

**Osobné štúdium**

`V Ef 1,13.14 Pavol stručne rozpráva príbeh obrátenia svojich adresátov. Ako toto obrátenie prebiehalo?`

Pri skúmaní dôležitosti Svätého Ducha v živote veriacich Pavol používa dve metafory Ducha. Najprv zobrazuje Svätého Ducha ako „pečať“, pričom identifikuje pečatiacu prítomnosť Ducha, ktorá nastáva od času obrátenia. V dávnych dobách mali pečate širokú škálu použitia. Slúžili na overenie kópií zákonov a zmlúv, na overenie dokonalosti či obsahu nádoby (napr. Ezech 28,12) alebo na potvrdenie transakcií (napr. Jer 32,10–14.44), zmlúv, listov (napr. 1Kráľ 21,8), závetov a adopcií. Na predmete bola odtlačená pečať oznamujúca vlastníctvo aj ochranu. Prítomnosť Svätého Ducha v živote veriacich vyjadruje, že patria Bohu, a je zároveň Božím prísľubom, že ich bude chrániť (porovnaj s Ef 4,30). Veriaci „dostali pečať prisľúbeného Ducha Svätého“ (Ef 1,13).

„Pavol jasne hovorí, že v okamihu, keď človek dáva svoj život Ježišovi a uverí v Neho, Svätý Duch zapečatí (grécke sloveso: sfragizó) veriaceho v Krista na deň vykúpenia. Je to nádherná, oslobodzujúca a upokojujúca pravda! Boží Duch označuje Kristových nasledovníkov pečaťou spasenia hneď, ako prvýkrát uveria.“ (Moskala, Jiří. „Misinterpreted End-Time Issues: Five Myths in Adventism,“ Journal of the Adventist Theological Society, vol. 28, no. 1, 2017, s. 95.)

Druhý obraz, ktorý Pavol používa pre Svätého Ducha, je obraz „záruky“ („závdavku“). Svätý Duch je zárukou nášho dedičstva. Ukazuje na čas, keď máme dostať dedičstvo v plnom rozsahu (porovnaj s 2Kor 1,22; 2Kor 5,5).

Slovo preložené ako „záruka“ (arrabón) bolo pôvodne hebrejské slovo o pôžičke, ktoré sa bežne používalo v novozmluvnej gréčtine na označenie „prvej splátky“, „zálohy“ alebo „zálohovej platby“. Išlo o sumu vyplatenú vopred na zaistenie dodržania kúpnej zmluvy.

Všimnime si, že veriaci túto zálohu neplatia, ale dostávajú ju od Boha. Vzácna prítomnosť Svätého Ducha v ich živote je podľa Pavla prvou časťou plného dedičstva spásy a vykúpenia, ktoré dostaneme pri Kristovom návrate. Našou úlohou je prijímať s vďačným a poddajným srdcom to, čo nám bolo ponúknuté v Ježišovi.

**Aplikácia**

`Čoho znamením je prítomnosť Svätého Ducha v tvojom živote? Podľa čoho vieš, že je v tvojom živote Svätý Duch prítomný?`

---

#### Dodatečné otázky k diskuzi

`Jakou roli hraje ve tvém životě Duch svatý?`

`K čemu je dobrá pečeť a kdy ji používáme?`

`Proč je pro nás důležité vědět, že jsme Duchem svatým zapečetěni pro život v Ježíšově království?`

`Jak rozumíš tomu, že Duch svatý zaplatil „první splátku“ za naše spasení?`

`Proč tuto splátku nemůžeme zaplatit my?`

`Vnímáš ve svém životě přítomnost a působení Ducha svatého? Jak a v čem?`
