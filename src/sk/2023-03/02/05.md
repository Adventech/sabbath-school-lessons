---
title:  Žiť v chvále Jeho slávy
date:  05/07/2023
---

> <p></p>
> <sup>11</sup>V ňom sme sa stali aj dedičmi predurčenými podľa rozhodnutia toho, ktorý koná všetko podľa zámeru svojej vôle, <sup>12</sup>aby sme boli na chválu jeho slávy; my, ktorí sme už predtým mali nádej v Kristovi. (Ef 1,11.12)

**Osobné štúdium**

Zdá sa, že veriaci v Efeze strácali jasnú predstavu o tom, kým sú ako kresťania. Neuvedomovali si, že „ochabujú“ a „klesajú na mysli“ (pozri Ef 3,13). V súlade s tým, čo potvrdil už skôr (Ef 1,3–5), si Pavol želá opäť posilniť ich identitu ako kresťanov. Veriaci nie sú obeťami náhodných, svojvoľných rozhodnutí rôznych božstiev alebo hviezd. Sú to deti Božie (Ef 1,5) a prostredníctvom Krista majú prístup k mnohým požehnaniam, založeným na hlbokých radách a večných Božích rozhodnutiach. Boží zámer a Božia vôľa (Ef 1,11) uskutočňujú v živote veriacich zmenu, ktorá je v súlade s ešte širším Božím plánom zjednotiť všetko v Kristovi (Ef 1,10). Veriaci preto môžu mať neotrasiteľnú dôveru vo svoje postavenie pred Bohom a v účinnosť požehnaní, ktoré im prináša. Ich životy by mali kričať posolstvo z Ef 1,3–14: „Požehnaný Boh a Otec nášho Pána Ježiša Krista!“

**Porovnaj použitie myšlienky „dedičstva“. Prečo je táto myšlienka pre Pavla dôležitá?**

`Ef 1,11`

`Ef 1,14`

`Ef 1,18`

Niektorí z nás majú skúsenosti s prijatím dedičstva. Možno išlo o vecné dedičstvo alebo vyššiu sumu peňazí. Pavol ukazuje, že na základe Ježišovej smrti kresťania dostali dedičstvo od Boha (Ef 1,14) a stali sa „dedičstvom“ Bohu (Ef 1,18).

V Starej zmluve je Boží ľud niekedy považovaný za Hospodinovo „dedičstvo“ (pozri 5Moj 9,29; 5Moj 32,9; Zach 2,16). Vedomie, že sme alebo sa stávame Božím dedičstvom, je jasný v Ef 1,18 a podobný význam má pravdepodobne aj výraz v Ef 1,11. (Takto prekladá napríklad Roháček: „v ňom, v ktorom sme sa stali aj dedičstvom Božím“.) Pavol túži, aby ústredným prvkom identity veriacich bolo poznanie, akú hodnotu majú pre Boha. Nielenže majú dedičstvo od Boha (Ef 1,14; Ef 3,6; porovnaj s Ef 5,5), ale aj oni sami sú Božím dedičstvom.

**Aplikácia**

`V čom spočíva rozdiel, keď niečo nadobudneme vlastnou prácou a keď to zdedíme? Ako ti táto myšlienka pomáha pochopiť, čo sme v Kristovi prijali?`

---

#### Dodatečné otázky k diskuzi

`Jak rozumíš slovům, že se máme stát „chválou jeho slávy“?`

`Jaké nebezpečí hrozilo věřícím v Efezu?`

`Myslíš, že i nám hrozí nebezpečí ztráty „křesťanské identity“? Proč?`

`Věříš tomu, že Bůh už nyní ve tvém životě uskutečňuje potřebné změny, aby ses mohl sjednotit v Kristu s ostatními věřícími? Čeho se týkají?`

`Jak je možné volat „životem“? Daří se ti to? Proč?`

`Jaké dědictví přijímáme od Boha?`

`Jak rozumíš tomu, že jsme se stali Božím dědictvím?`

`Jak velkou hodnotu máš v Božích očích, když ses stal „jeho dědictvím“?`
