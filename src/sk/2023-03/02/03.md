---
title:  Nákladné vykúpenie a štedré odpustenie
date:  03/07/2023
---

> <p></p>
> <sup>7</sup>V ňom máme skrze jeho krv vykúpenie a odpustenie priestupkov podľa bohatstva jeho milosti, <sup>8</sup>ktorou nás zahrnul vo všetkej múdrosti a rozumnosti... (Ef 1,7.8)

**Osobné štúdium**

V živote Pavlových poslucháčov býval hriech temnou a dominantnou silou. Pavol opísal veriacich dvojako – ako v minulosti mŕtvych „v priestupkoch a hriechoch“ (Ef 2,1), ktorí však zároveň kedysi žili tak, ako si to satan predstavoval (Ef 2,1–3). Zotročení hriechom a satanom nemali žiadnu schopnosť vyslobodiť sa, preto nevyhnutne potrebovali záchranu. Boh toto oslobodenie vykonal svojimi milostivými činmi prostredníctvom Krista. Apoštol Pavol preto oslavuje dve nové požehnania Božej milosti v živote veriacich: vykúpenie a odpustenie.

`Uvažuj o úvodnom texte (Ef 1,7.8). Téma „vykúpenia“ sa v Novej zmluve používa veľmi často. Porovnaj použitie tejto myšlienky v Kol 1,13.14; Tít 2,13.14 a Heb 9,15. Aké témy majú tieto pasáže spoločné s úvodným textom (Ef 1,7.8)?`

Grécke slovo apolytrósis, preložené v Ef 1,7 ako „vykúpenie“, vyjadrovalo pôvodne kúpu slobody pre otroka alebo zaplatenie za oslobodenie zajatca. V uvedenom kontexte môžeme započuť ozvenu hlasu obchodníka s otrokmi, ktorý draží svoj „tovar“, a bezútešný štrngot otrokových okov. Keď Nová zmluva hovorí o vykúpení, zdôrazňuje obrovskú cenu prepustenia otrokov na slobodu.

Naša sloboda prichádza za extrémnu cenu: „V ňom [Ježišovi] máme skrze jeho krv vykúpenie“ (Ef 1,7). Myšlienka vykúpenia vyzdvihuje Božiu láskavú štedrosť, keď zaplatil za našu slobodu vysokú cenu. Boh nám dáva slobodu a dôstojnosť. Už nie sme otrokmi!

„Byť vykúpený znamená, že sa s nami zaobchádza ako s osobou, nie ako s vecou. Znamená to stať sa občanom neba, nie otrokom zeme.“ (McGRATH, Alister E. What Was God Doing on the Cross?. Grand Rapids, MI: Zondervan, 1992 , s. 78.)

Myšlienka, že Boh platí cenu za vykúpenie satanovi, je stredoveká, nie biblická. Boh satanovi nič nedlží ani neplatí.

K významu Golgoty patrí aj „odpustenie priestupkov“ (Ef 1,7). Kristus na kríži vzal na seba cenu nášho hriechu, minulého aj budúceho, keď „vymazal dlžobný úpis, ktorý svojimi nariadeniami svedčil proti nám“ (Kol 2,14). Pri uskutočňovaní diela vykúpenia a odpustenia prostredníctvom Krista koná Boh ako štedrý Otec, pričom „nás zahrnul ... podľa bohatstva jeho milosti“ (Ef 1,7.8).

**Aplikácia**

`Čo pre teba znamená skutočnosť, že prostredníctvom Kristovej obeti zmierenia ti je odpustené a si vykúpený? Čo ak máš pocit, že toho nie si hodný? (Nezabudni, že záchranu si v skutočnosti nezaslúži nikto z nás!)`

---

#### Dodatečné otázky k diskuzi

`Jakou cenu zaplatil Bůh za naši záchranu?`

`Bylo to od Boha „moudré a prozíravé“, zaplatit za nás předem tak vysokou cenu? Nebylo to spíše bláhové? Proč?`

`Proč nejsme sami schopni se vysvobodit z otroctví hříchu?`

`Máš nějaké „otroctví“ (závislost), se kterým bojuješ?`

`Jaký význam má slovo „apolytrósis“?`

`Vykoupení přestávají být „věcí“ a stávají se „osobou“. Jak tomu rozumíš?`

`Jakou roli hraje ve tvém životě odpuštění – jeho přijímání i udílení?`
