---
title:  Vyvolení a prijatí v Kristovi
date:  02/07/2023
---

> <p></p>
> <sup>3</sup>Požehnaný Boh a Otec nášho Pána Ježiša Krista, ktorý nás požehnal všetkým duchovným požehnaním cez naše spoločenstvo v Kristovi v nebesiach. <sup>4</sup>Veď ešte pred stvorením sveta si nás vyvolil, aby sme boli pred ním svätí a nepoškvrnení v láske. <sup>5</sup>Podľa milostivého rozhodnutia svojej vôle nás predurčil, aby sme skrze Ježiša Krista dostali synovstvo <sup>6</sup>na chválu a slávu jeho milosti, ktorou nás obdaroval vo svojom milovanom Synovi. (Ef 1,3–6)

**Osobné štúdium**

Poďakovanie zvyčajne obsahuje opis prijatého daru. Pavol prináša dlhý zoznam darov v Ef 1,3–14, kde ďakuje Bohu za požehnania evanjelia.

Apoštol chváli Boha za to, že nás v Kristovi „požehnal všetkým duchovným požehnaním“ (Ef 1,3). To, že požehnania sú duchovné (grécky pneumatikos), naznačuje, že prichádzajú prostredníctvom Ducha (pneuma). Vidieť to aj v závere Pavlovho požehnania, ktoré oslavuje pôsobenie Svätého Ducha v životoch veriacich (Ef 1,13.14).

Efezanom 1,3–6 obsahuje inšpiratívne vyjadrenia toho, ako sa na nás Boh pozerá v Kristovi. Pred stvorením sveta si nás Boh vyvolil v Kristovi a určil, že máme stáť „svätí a nepoškvrnení“ v Jeho prítomnosti (Ef 1,4; porovnaj s Ef 5,27) ako jeho vzácne deti na základe stvorenie aj vykúpenia v Kristovi (Ef 1,5). Úplne od počiatku bolo Božím zámerom, aby nás „obdaroval vo svojom milovanom Synovi“ (Ef 1,6; Roh: „nás omilostil v tom Milovanom“). Boh teda túži, aby sme boli spasení. O spasenie môžeme prísť len svojimi vlastnými hriešnymi rozhodnutiami, ktorými sa opakovane obraciame chrbtom k Bohu.

`Čo znamená výraz „ponebeské oblasti“ v Liste Efezanom? (Jediné miesto v Novej zmluve, kde sa takéto spojenie používa, je práve List Efezanom. V slovenských prekladoch nachádzame aj preklad „nebesia“ alebo „nebeské veci“.) Preštuduj si použité výrazy. (Pozri Ef 1,3.20; Ef 2,6; Ef 3,10 a Ef 6,12; porovnaj aj s textami Ef 3,15; Ef 4,10 a Ef 6,9.)`

V Liste Efezanom výrazy „v nebesiach“, „v ponebeských oblastiach“ alebo „v nebi“ poukazujú na nebo ako na príbytok Boha (Ef 1,3; Ef 6,9), na miesto prebývania duchovných mocností (Ef 1,10.20.21; Ef 3,10.15; Ef 6,12) a na miesto Kristovho vyvýšenia po pravici Otca (Ef 1,20). Ako veriaci máme prístup k týmto „nebeským miestam“ ako k oblasti, kde môžeme nájsť duchovné požehnania prostredníctvom Krista (Ef 1,3; Ef 2,6). Hoci sa „ponebeské oblasti“ stali pre veriacich miestom požehnania, prebieha v nich neustále aj konflikt zo strany zlých mocností, ktoré by radi uchvátili vládu Krista (Ef 3,10; Ef 6,12).

**Aplikácia**

`Uvažuj o texte Ef 1,4, ktorý hovorí, že v Kristovi si nás Boh „ešte pred stvorením sveta... vyvolil“. Čo znamenajú tieto slová? Ako nám zjavujú Božiu lásku a Jeho túžbu, aby sme boli spasení?`

---

#### Dodatečné otázky k diskuzi

`Kdy se Bůh rozhodl nás zachránit? Kdy vytvořil plán záchrany?`

`Proč byl tento plán připraven v době, kdy jsme ještě neexistovali?`

`Máme být „svatí a bez poskvrny“ před Boží tváří. Jak tomu rozumíš?`

`Co pro tebe znamená Boží ujištění, že tě přijímá jako své dítě?`

`Kterými dary tě Bůh „zahrnul“ během tvého života?`

`Za co jsi Boha chválil v průběhu posledního týdne?`

`Proč Bůh tak moc touží po tom, abychom byli spaseni (zachráněni)?`

`Kdo jediný (a proč) nás může připravit o spasení?`
