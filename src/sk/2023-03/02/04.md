---
title:  Veľký Boží plán
date:  04/07/2023
---

> <p></p>
> <sup>7</sup>V ňom máme skrze jeho krv vykúpenie a odpustenie priestupkov podľa bohatstva jeho milosti, <sup>8</sup>ktorou nás zahrnul vo všetkej múdrosti a rozumnosti, <sup>9</sup>keď nám dal poznať tajomstvo svojej vôle, podľa svojho milostivého rozhodnutia, v ktorom si predsavzal, <sup>10</sup>že podľa plánu, až sa naplní čas, zjednotí v Kristovi ako v hlave všetko, čo je na nebi i na zemi. (Ef 1,7–10)

**Osobné štúdium**

`Aký je Boží „plán pre plnosť času“ a aký je jeho dosah? Sústreď sa na verše Ef 1,9.10 z úvodného textu.`

Pavol používa v súvislosti s Božím plánom tri označenia: (1) „tajomstvo jeho [Božej] vôle “, ( 2) „jeho [Boží] zámer“ a (3) „plán plnosti času“. Aký je Boží záverečný, konečný plán? Zjednotiť v Ježišovi všetko a všade.

Na opis Božieho plánu používa poetický výraz (grécky anakefalaiósasthai), ktorý sa dá doslova preložiť ako „zjednotiť“, „spočítať“ či „zhrnúť“ niečo. V starovekej účtovnej praxi sa „sčítal“ stĺpec čísel a súčet sa zapísal navrch. Ježiš stojí na čele Božieho konečného, eschatologického plánu. Tento plán zameraný na Krista bol vytvorený „pred stvorením sveta“ (Ef 1,4) a je taký široký, že zahŕňa všetok čas („plnosť času“) a priestor („všetko, čo je na nebi i na zemi“). Pavol ohlasuje jednotu v Kristovi ako veľký, božský cieľ pre vesmír.

Keď Pavol uvažuje o „plnosti časov“ (Ef, 1,10; Roh), uvádza tému, ku ktorej sa bude vo svojom liste opakovane vracať. Boh má plán zjednotiť všetko. Tento plán je zakorenený v Ježišovej smrti, Ježišovom vzkriesení, nanebovstúpení a vo vyvýšení (Ef 1,15–2,10). Boh svoj plán začína založením cirkvi a túžbou zjednotiť v nej rozdelené ľudstvo – Židov a pohanov (Ef 2,11–3,13).

Týmto spôsobom cirkev signalizuje zlým silám, že Boží plán je v plnom prúde a ich rozdeľujúca vláda sa skončí (Ef 3,10). Ako hovorí Biblia na inom mieste: „Beda však zemi i moru, pretože diabol zostúpil k vám veľmi nazlostený, lebo vie, že má málo času.“ (Zj 12,12)

Druhá polovica Pavlovho listu sa začína vášnivou výzvou na jednotu (Ef 4,1–16) a pokračuje dlhým nabádaním vyhýbať sa konaniu, ktoré poškodzuje jednotu. Namiesto toho sa treba zamerať na budovanie solidarity so spoluveriacimi (Ef 4,17–6,9). Pavol svoju výzvu uzatvára burcujúcim obrazom cirkvi ako zjednotenej armády, ktorá sa s vervou zúčastňuje na presadzovaní pokoja v Kristovom mene (Ef 6,10–20).

**Aplikácia**

`Ako môžeme uznať a osláviť to, že vykúpenie, ktoré sme zažili v Kristovi, je súčasťou niečoho rozsiahleho a veľkolepého, neoddeliteľnou súčasťou Božieho záverečného plánu zjednotiť všetko v Kristovi?`

---

#### Dodatečné otázky k diskuzi

`Jaké tajemství může poznat ten, kdo se rozhodne přijmout Ježíše?`

`Jaký záměr má s námi Stvořitel?`

`Co vše zahrnuje Boží záchranný plán?`

`Proč je „jednota v Kristu“ tak důležitá?`

`Kdy tato jednota nastane v plnosti? Proč?`

`Má smysl usilovat o jednotu, když víme, že v plnosti ji dosáhneme teprve v Ježíšově království? Proč?`

`Co můžeme udělat, aby tato jednota vládla tam, kde jsme?`

`Na co se máme zaměřit, když vnímáme hrozbu narušení „jednoty v Kristu“?`
