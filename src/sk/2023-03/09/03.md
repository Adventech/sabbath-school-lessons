---
title:  Žiť ako deti svetla
date:  21/08/2023
---

> <p></p>
> <sup>5</sup>Veď dobre viete, že nijaký smilník alebo nečistý, alebo lakomec, ktorý je modloslužobník, nemá dedičstvo v Kristovom a Božom kráľovstve. <sup>6</sup>Nech vás nikto nezvedie prázdnymi rečami, lebo na neposlušných synov za to prichádza Boží hnev. <sup>7</sup>Nemajte s nimi nič spoločné. <sup>8</sup>Veď kedysi ste boli tmou, ale teraz ste svetlom v Pánovi. Žite ako deti svetla. <sup>9</sup>Veď ovocie svetla je vo všetkej dobrote, spravodlivosti a pravde. <sup>10</sup>Skúmajte, čo sa páči Pánovi. (Ef 5,5–10)

**Osobné štúdium**

Pavol v úvode tejto časti kresťanov upozorňuje, aby sa nenechali zviesť prázdnymi rečami (Ef 5,6). Apoštol identifikoval tých, ktorí bez hanby a pokánia žijú ako „smilní, nemravní a chamtiví“ (Ef 5,5). Zároveň ponúka veľmi otvorenú výzvu: Tí, ktorí sú v Kristovi a sú predurčení byť účastníkmi Jeho budúceho kráľovstva, nemali by konať ako tí, ktorí takéto „dedičstvo“ neočakávajú (Ef 5,5). Teraz Pavol kladie dôraz na účinok „prázdnych slov“ (pozri Ž 41,7). Sú to na prvé počutie páčivé slová, ale v konečnom dôsledku vedú ku klamstvu, že sexuálny hriech nie je vážny. Takýto vplyv môže zviesť veriacich k hriešnemu konaniu (Ef 5,6). Preto Pavol vyzýva, aby sa nikto nenechal oklamať, pretože tým riskuje Božie odsúdenie na konci času, „Boží hnev“, ktorý príde na „neposlušných synov“ (Ef 5,6).

Slovné spojenie „Boží hnev“ sa často chápe nesprávne. Tento hnev Boha stojí v protiklade k ľudskému hnevu, ktorý je často prejavom náladovosti alebo prchkosti (porovnaj s Ef 4,31). Čo je teda Boží hnev? Je to spravodlivá odpoveď trpezlivého a svätého Boha na tvrdohlavú podriadenosť zlu. Nejde o nepríčetnú a nespútanú reakciu, neadekvátnu chybe, ktorá ju vyvolala. Zmienky o Božom hneve sa najčastejšie vyskytujú v kontexte inšpirovaných, biblických varovaní o nadchádzajúcich Božích súdoch (pozri napr. Zj 6,12–17; Zj. 16,1–16 a Zj 19,11–16). Boh varuje pred svojimi prichádzajúcimi súdmi, ktoré sú vlastne skutkom milosti, keďže ľudské bytosti sú „od prirodzenosti deťmi hnevu“ (Ef 2,3) a podliehajú týmto súdom.

`Prečo Pavol nabáda veriacich, aby „nemali nič spoločné“ s tými, na ktorých prichádza Boží hnev? Ako tomuto vyjadreniu rozumieš? (Ef 5,7–10)`

Pavol veriacich v Efeze nabáda: „Žite ako deti svetla.“ (Ef 5,8) Potom pokračuje ďalšou výzvou: „Skúmajte, čo sa páči Pánovi.“ (Ef 5,10). Pohan hľadá potešenie prostredníctvom „smilstva a akejkoľvek nečistoty alebo žiadostivosti“ (Ef 5,3). Cieľ veriaceho je diametrálne odlišný: nechce sa páčiť sebe, ale Bohu (porovnaj s Rim 12,1; 2Kor 5,9; Heb 13,21, kde je použité rovnaké grécke slovo euarestos – „potešujúci“ alebo „prijateľný“). Veriaci človek túži odzrkadľovať Kristovo sebaobetovanie („žite v láske, ako aj Kristus miloval nás a vydal samého seba za nás“ /Ef 5,2/).

**Aplikácia**

`Čo dnes patrí medzi „prázdne slová“, na ktoré si musíme dávať pozor?`

---

#### Dodatečné otázky k diskuzi

`Kteří lidé podle Pavla nemají podíl v Božím království?`

`Proč si máme pamatovat, že Bůh je nejen našim Otcem, ale i soudcem?`

`Koho postihne Boží hněv? Proč?`

`Kdo jsou to ty „děti světla“? Čím se liší od ostatních lidí?`

`Máš raději světlo nebo tmu? Proč?`

`V jakých situacích vyhledáváme raději tmu a tmavé kouty? Proč?`

`Kdo je tím světlem, v jehož blízkosti se z nás, dětí tmy, stávají děti světla?`

`Souhlasíš s tím, že Boží varování před soudem je aktem milosti? Proč?`
