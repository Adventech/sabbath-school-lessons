---
title:  „Prebuď sa, ty, čo spíš“
date:  22/08/2023
---

> <p></p>
> <sup>11</sup>Nemajte účasť na neplodných skutkoch tmy, radšej ich odhaľujte. <sup>12</sup>Veď hanba je už len hovoriť o tom, čo potajomky páchajú. <sup>13</sup>No všetko, čo svetlo odhalí, stáva sa zjavným. <sup>14</sup>Veď všetko, čo je zjavné, je svetlo. Preto je povedané: „Prebuď sa, ty, čo spíš, a vstaň z mŕtvych a zažiari ti Kristus.“ (Ef 5,11–14)

**Osobné štúdium**

`Uvažuj o úvodnom texte (Ef 11–14). Aké varovanie tu Pavol prináša a ako sa to týka našej súčasnej situácie?`

Aby sme pochopili verše Ef 5,11–14, je užitočné všimnúť si, že Pavol opakovane ponúka dve napomenutia, ktoré sa striedajú: (1) žiť spôsobom, ktorým vzdávame Bohu česť ako „deti svetla“ (Ef 5,8; pozri aj Ef 5,1.2.4.9–10.11.13.14); (2) nežiť spôsobom, ktorý je nemorálny a ktorý Bohu odporuje a prináša „neplodné skutky tmy“ (Ef 5,11; pozri aj Ef 5,3–8.12).

Ak si podobné nabádanie všimneme v texte Ef 5,8–10, pomôže nám to pochopiť verš Ef 5,11. Veriaci majú žiť pred neveriacimi ako „svetlo v Pánovi“ a „deti svetla“ (Ef 5,8). Takýto život má byť svedectvom, že „ovocie svetla je vo všetkej dobrote, spravodlivosti a pravde“ (Ef 5,9). Pavlovi ide teda o to, aby na živote kresťanov bola vidieť Božia dobrota. Zároveň majú svojím konaním odhaľovať márne diela temnoty tým, že všetkým ukážu počestnú alternatívu.

Pavlove jasné slová vo veršoch 5,13.14 ukazujú, čo môžu veriaci dosiahnuť životom, ktorý odzrkadľuje Kristov charakter. Prejavmi „ovocia svetla“ (Ef 5,9) môžu získať svetských ľudí pre vieru v Krista. Duch je ako svetlo a odhaľuje skryté veci: „13No všetko, čo svetlo odhalí, stáva sa zjavným. 14Veď všetko, čo je zjavné, je svetlo. Preto je povedané: Prebuď sa, ty, čo spíš, a vstaň z mŕtvych a zažiari ti Kristus.“ (Ef 5,13.14) Keď svetlo odhalí úpadkový život, svetskí ľudia môžu uvidieť svoje konanie v pravom svetle („stane sa zjavným“). Uvedomia si, že nemajú budúcnosť a že ich očakáva hnev súdu (Ef 5,5.6), a zažijú premenu. Ich temnotu ožiari svetlo („kedysi ste boli tmou, ale teraz ste svetlom“). Práve takúto premenu prežili veriaci, ktorým píše Pavol do Efezu (Ef 5,8).

Ako máme rozumieť slovám vo verši Ef 5,14? Text používa jazyk spojený so vzkriesením mŕtvych na konci časov (porovnaj s Ef 2,1.5), aby vydal jasnú výzvu na prebudenie z duchovného spánku a prežitie Kristovej premieňajúcej prítomnosti. Zdá sa, že Pavol odkazuje na text Iz 60,1–3, ktorý sa týkal Božieho ľudu, Izraela. Aj preto môžeme myšlienku z Ef 5,14, ktorá má formu poézie, považovať za naliehavú výzvu adresovanú kresťanským veriacim, aby sa prebudili a ujali sa svojej úlohy misionárov, ktorí budú zosilňovať Kristovo svetlo v smutnom a temnom svete (porovnaj s Fil 2,14–16 a Mat 5,16).

**Aplikácia**

`Odzrkadľuje tvoj život Kristovo svetlo? Pomáha odhaliť temnotu skutkov tohto sveta? Ako?`

---

#### Dodatečné otázky k diskuzi

`Už jsi někdy zaspal něco důležitého? Jak ses pak cítil?`

`Z jakého spánku se mají probudit věřící v Efezu?`

`Hrozí podobný „spánek“ i nám? Za jakých okolností?`

`Zažil jsi už někdy období, které dnes hodnotíš jako spánek? Co ti pomohlo z tohoto spánku procitnout?`

`Existuje nějaký budík, který by nás probudil z „duchovního spánku“?`

`Myslíš, že si někdy můžeme i trochu zdřímnout, nebo musíme být bdělí 24 hodin 7 dnů v týdnu? Proč?`
