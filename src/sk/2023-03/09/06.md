---
title:  Duchom naplnené uctievanie
date:  24/08/2023
---

> <p></p>
> <sup>18</sup>A neopíjajte sa vínom, lebo v ňom je samopašnosť, ale buďte naplnení Duchom. <sup>19</sup>Hovorte spoločne žalmy, hymny a duchovné piesne, v srdci spievajte a oslavujte Pána, <sup>20</sup>za všetko ustavične vzdávajte vďaky Bohu a Otcovi v mene nášho Pána Ježiša Krista. (Ef 5,18–20)

**Osobné štúdium**

`Vo veršoch Ef 5,18–20 si Pavol predstavuje kresťanov zhromaždených, aby uctievali Boha. Ako ich opisuje?`

V poslednej časti textu, ktorý tento týždeň študujeme (Ef 5,1–20), Pavol nabáda veriacich, aby sa odvrátili od používania vína, ktoré otupuje myseľ, a namiesto toho spoločne zakúsili prítomnosť a silu Ducha. Pavol zakazuje opilstvo (pravdepodobne citátom z Prísl 23,31 v gréckom preklade Starej zmluvy). Naznačuje tým, že mu ide o zákazy požívania alkoholu, ako je to vidieť v múdroslovnej literatúre (Prísl 20,1; Prísl 23,29–35). Následkom opilstva sú, okrem iného, hrubé, zmyselné reči, neviazanosť, nemravnosť a modlárstvo (Ef 5,3–14). Veriaci by sa mali správať inak. Ich život by mal byť zameraný na uctievanie Boha. Pavol nás nabáda, aby sme sa namiesto pochabého a neviazaného vyjadrovania, ktoré je výsledkom opitosti a oslabeného rozlišovania toho, čo je správne, nechali naplniť Duchom. To sa prejaví v zmene nášho konania, ktoré Pavol charakterizuje slovesami „hovoriť [žalmy]“, „spievať [hymny a duchovné piesne]“, „spievať [v srdci]“, „oslavovať [Pána]“ a „ďakovať [Bohu]“ (Ef 5,19–21).

Pavol veriacich vyzýva, aby boli „naplnení Duchom“ (Ef 5,18). Ide o spoločnú výzvu, ktorá sa týka celého spoločenstva. Veriaci sa zhromažďujú v Duchom inšpirovanom uctievaní Boha, ktoré pomáha budovať a udržiavať jednotu (Efezanom 4) a ktoré je v kontraste s egocentrickým, pohanským správaním a uctievaním (Ef 5,1–18). V tomto náčrte raného kresťanského uctievania dominuje hudobná chvála. Často sa hovorí, že cirkev sa zrodila v piesni. Táto pasáž spolu s Kol 3,16 podporuje toto tvrdenie (porovnaj aj so Sk 16,25 a s Jak 5,13).

Spev v sebe zahŕňa „horizontálny“ prvok uctievania, keďže pri speve členovia cirkvi v istom zmysle „hovoria spoločne“ (Ef 5,19), rozprávajú sa jeden s druhým. Špecifickým predmetom hudobnej chvály je však Pán, ktorého text predstavuje ako „Pána Ježiša Krista“ (Ef 5,20; porovnaj s Kol 3,16). Vzdávanie vďaky (Ef 5,20) spolu s hudobnou chválou (Ef 5,19) náleží „Bohu a Otcovi v mene nášho Pána Ježiša Krista“. Vo slovnom spojení „duchovné piesne“ má dôležitý význam prídavné meno „duchovné“ (grécky: pneumatikos), ktoré zdôrazňuje úlohu Svätého Ducha v uctievaní. Tento výraz opisuje piesne, ktoré sú inšpirované alebo naplnené Svätým Duchom. Pavlov opis raného kresťanského uctievania teda zobrazuje všetky tri Božie osoby – Otca, Syna a Svätého Ducha – ako aktívnych účastníkov.

**Aplikácia**

`Ako môžeš využiť hudbu na obohatenie tvojej vlastnej skúsenosti pri bohoslužbe?`

---

#### Dodatečné otázky k diskuzi

`Co je to bohoslužba? Jak tomuto termínu rozumíš?`

`Pro mnohé lidi je bohoslužbou hodinka, kterou jednou týdně prožijí v kostele nebo modlitebně. Myslíš, že to stačí? Proč?`

`O jaké bohoslužbě píše Pavel?`

`Je možné jako bohoslužbu pojmout i celý náš život? Proč?`

`Jaké místo má mít v naší bohoslužbě Duch svatý?`

`V čem je výjimečná „společná bohoslužba“?`

`Jaký vliv má naše pravidelná osobní bohoslužba na naše prožívání společné bohoslužby? Proč?`
