---
title:  Naplno využi čas
date:  23/08/2023
---

> <p></p>
> <sup>15</sup>Dbajte teda dôkladne na to, ako si počínate; nie ako nemúdri, ale ako múdri. <sup>16</sup>Naplno využívajte čas, lebo dni sú zlé. <sup>17</sup>Preto nebuďte nerozumní, ale pochopte, čo je Pánova vôľa. <sup>18</sup>A neopíjajte sa vínom, lebo v ňom je samopašnosť, ale buďte naplnení Duchom. <sup>19</sup>Hovorte spoločne žalmy, hymny a duchovné piesne, v srdci spievajte a oslavujte Pána, <sup>20</sup>za všetko ustavične vzdávajte vďaky Bohu a Otcovi v mene nášho Pána Ježiša Krista. (Ef 5,15–20)

**Osobné štúdium**

Pavol uzatvára verše Ef 5,1–20 dvomi okruhmi výziev – Ef 5,15–17 a Ef 5,18–20. Dopĺňa nimi svoj záujem o to, aby veriaci žili čistým životom. Prvý okruh sa začína výzvou, aby veriaci žili „nie ako nemúdri, ale ako múdri“ (Ef 5,15). Pavol túto myšlienku rozvíja v 17. verši: „nebuďte nerozumní, ale pochopte, čo je vôľa Pánova“. Medzitým zaznieva výzva, aby sme využívali „naplno“ čas, ktorý ešte máme k dispozícii (Ef 5,16).

`Uvažuj o Pavlom nabádaní, aby sme žili spôsobom, ktorý vychádza z múdrosti nadobudnutej vážnym hľadaním (Ef 5,15–17). Ako žijú „nemúdri“ a „nerozumní“? Čím sa vyznačuje život „múdrych“? Ako rozumieš výzve, že máme „naplno využívať čas“?`

V Liste Efezanom Pavol opakovane používa bežnú starozmluvnú metaforu „chodenia“, ktorá označuje (spôsob) života človeka (Ef 2,2.10; Ef 4,1.17; Ef 5,2.8; Roh.). Tu používa metaforu na povzbudenie verného života učeníkov. Apoštol vyzýva veriacich, aby si dávali pozor na spôsob, akým konajú (Ef 5,15). Pretože texty Ef 5,15 a 5,17 spolu súvisia, v ich prepojení môžeme hľadať význam toho, čo znamená žiť ako „múdri“ ľudia. Nehľadajme múdrosť vo svojom vnútri. Byť múdrym znamená hľadieť oveľa ďalej a „pochopiť, čo je Pánova vôľa“ (Ef 5,17).

Pavol povzbudzuje na cieľavedomé nasledovanie Krista aj ďalšou živou metaforou. Slovné spojenie „naplno využívajte čas“ znie doslova „vykupujte čas“ (Ef 5,16; Roh.). Pavol tu používa sloveso exagorazó (podobne v Kol 4,5). Je to obchodný výraz a ide o zosilnenú formu slovesa „kúpiť“ v zmysle „využiť najlepšiu ponuku“ (doslova „vrhnúť sa na najlepšiu ponuku“, „uchytiť si najlepší tovar“). Keď čakáme na Kristov návrat, mali by sme sa takto intenzívne usilovať využiť čo najlepšie čas a príležitosti, ktoré máme. Slovo „čas“ (grécky kairos), vyjadruje v tomto kontexte ten správny okamih príležitosti. Čas, ktorý nám zostáva do konca, je náročným obdobím, pretože „dni sú zlé“ (Ef 5,16; porovnaj Ef 6,13; Gal 1,4) a pretože „ducha tohto sveta“ ovláda „knieža nadzemskej mocnosti“ (Ef 2,2).

Pri očakávaní Kristovho návratu žijú veriaci v ťažkej dobe. Pavol ju vykresľuje ako riskantný, ale obohacujúci obchod. Pri využívaní zostávajúceho času by sme mali byť rovnako pozorní a pripravení, ako sú lovci výhodných ponúk počas krátkeho výpredaja, ktorý ponúka veľké zľavy. Nejde tu o kupovanie spasenia, to sa, samozrejme, nedá. Ide o využívanie všetkých možností, ktoré nám zostávajú do Kristovho návratu.

**Aplikácia**

`Ako môžeš vo svojom živote čo najlepšie využívať čas, ktorý máš k dispozícii? Prečo je dôležité chopiť sa vo veci spasenia každej príležitosti?`

---

#### Dodatečné otázky k diskuzi

`Co by měl dělat každý křesťan, aby se vyhnul „duchovnímu zaspání“?`

`O jakých zlých časech píše Pavel? Platí to i o naší době? Proč?`

`Kdy jsi naposledy „promarnil čas“?`

`Jak rozumíš termínu „naplno“ v souvislosti s využíváním nebo vykupováním času?`

`Kde bychom neměli a kde naopak měli hledat moudrost? Proč?`

`Jak se můžeme dopídit k tomu, co je to Boží vůle?`

`Proč se nemáme opíjet vínem?`
