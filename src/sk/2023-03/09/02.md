---
title:  Radšej vydávajte vďaky
date:  20/08/2023
---

> <p></p>
> <sup>1</sup>Napodobňujte teda Boha ako milované deti <sup>2</sup>a žite v láske, ako aj Kristus miloval nás a vydal samého seba za nás ako dar a obetu Bohu príjemnej vône. <sup>3</sup>Smilstvo však a akákoľvek nečistota alebo lakomstvo nech sa medzi vami ani len nespomenú, ako sa patrí na svätých. <sup>4</sup>Viesť mrzké, dvojzmyselné a hlúpe reči sa nepatrí, radšej vzdávajte vďaky. <sup>5</sup>Veď dobre viete, že nijaký smilník alebo nečistý, alebo lakomec, ktorý je modloslužobník, nemá dedičstvo v Kristovom a Božom kráľovstve. (Ef 5,1–5)

**Osobné štúdium**

`Čo mal Pavol na mysli, keď veriacich v Efeze vyzýval, aby „napodobňovali“ Boha? (Ef 5,1–5)`

Pavol nabáda veriacich v Efeze, aby žili v láske. Toto „chodenie v láske“ (Ef 5,2; Roh.) sa má inšpirovať Kristovou láskou k nám, vyjadrenou v Jeho zmierujúcej obeti (Ef 4,32). Pavol túto obeť charakterizuje štyrmi aspektmi: (1) Je to obeť motivovaná láskou Boha Otca (Ef 5,1) a samotného Krista (Ef 5,2). (2) Je to obeť zástupná, keď namiesto nás zomiera Kristus. Kristus nie je pasívnou obeťou, ale vydal sa za nás. (3) V súvislosti s predobrazom starozmluvnej služby vo svätyni je Kristova smrť obeťou, ktorá sa prináša Bohu. (4) Boh túto obeť prijíma, pretože je to „príjemná vôňa upokojujúca“ (Ef 5,2; Roh.; pozri aj 2M 29,18; 3M 2,9; Fil 4,18).

Verše Ef 5,3–5 potom uvádzajú časť, ktorá sa zameriava na správny pohľad na sex. Mladým obráteným v Efeze totiž hrozí nebezpečenstvo, že opustia svoje kresťanské povolanie a nechajú sa vtiahnuť späť do sexuálneho správania, ktoré by negovalo ich kresťanské svedectvo (porovnaj s 1Kor 5,1–11; 1Kor 6,12–20; 2Kor 12,21).

Grécko-rímsky svet prvého storočia vykazoval morálnu skazenosť a zhýralosť, ktorej opis nachádzame na rôznych miestach Pavlových listov (pozri 1Kor 6,9; Gal 5,19; Ef 4,17–19; Kol 3,5). Napríklad na banketoch bohatých sa pravidelne objavovalo správanie, ktoré Pavol odsudzuje v Ef 5,3–14: opilstvo, neslušné reči, neslušné zábavy a nemravné činy. Centrá miest navyše poskytovali anonymitu a boli zhovievavé k rôznym nemorálnym praktikám, čo viedlo k ich rozmáhaniu. Treba však povedať, že mnohí ľudia žili aj v takejto kultúre cnostným životom a boli zástancami prísnej morálky. Keď Nová zmluva prináša zoznamy cností a nerestí a tiež pravidlá fungovania veľkých domácností (napr Ef 5,21–6,9; Kol 3,18–4,1), deje sa tak v kontexte starovekej grécko-rímskej kultúry. Pochopenie vtedajšej spoločnosti, zhýralej a cnostnej súčasne, pomáha vysvetliť Pavlovo nabádanie, aby sa veriaci vyhýbali nemorálnemu správaniu pohanov. Pavol vyzýva na rozvážne správanie, ktorým si Kristovi nasledovníci môžu získať uznanie u okolitého sveta.

**Aplikácia**

`V čom sú Pavlove slová o sexuálnom správaní aplikovateľné na spoločnosť, v ktorej žijeme?`

---

#### Dodatečné otázky k diskuzi

`V čem je nám Bůh podle Pavlových slov příkladem?`

`Proč má být naším vzorem „lásky“ Ježíš?`

`Před jakým jednáním, a dokonce i mluvením o něm, nás Pavel varuje?`

`Sprosté, hloupé a dvojsmyslné řeči – myslíš, že už je nám to cizí? Proč?`

`Za co máme vzdávat Bohu díky?`

`Jaký vliv mají na naše jednání pravidelné díky za proměnu, kterou v našem životě provádí náš Bůh?`

`Máš něco, co je pravidelným motivem k vděčnosti? Proč?`
