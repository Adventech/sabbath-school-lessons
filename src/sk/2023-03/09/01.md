---
title:  Žiť múdro
date:  19/08/2023
---

### Texty na tento týždeň
Ef 5,1–20; 1Kor 5,1–11; Zj 16,1–16; Kol 4,5; Prísl 20,1; Prísl 23,29–35; Sk 16,25

> <p>Úvodný text</p>
> 15Dbajte teda dôkladne na to, ako si počínate; nie ako nemúdri, ale ako múdri. 16Naplno využívajte čas, lebo dni sú zlé. 17Preto nebuďte nerozumní, ale pochopte, čo je Pánova vôľa.  (Ef 5,15–17)

Nie je to tak dávno, čo bol vo Veľkej Británii vydražený krištáľový džbán. Dražitelia ho opísali ako „francúzsky bordový džbán z devätnásteho storočia“, pričom jeho hodnotu odhadli na 200 libier. Dvaja vnímaví dražitelia rozpoznali, že ide o mimoriadne vzácny islamský džbán. Aká bola jeho skutočná hodnota? Päť miliónov libier! Čo umožnilo záujemcom odísť s takou výhodnou kúpou? Dražiteľ vedel niečo, o čom aukcionár nemal ani tušenie – poznal skutočnú hodnotu džbánu.

V prvej polovici Efezanom 5 (verše 1–20) Pavol porovnáva to, čomu prikladali hodnotu pohania a čomu veriaci. Pohania pokladali za príjemnú súčasť života dvojzmyselné reči a neprístojné žarty (Ef 5,4), požívanie alkoholu (Ef 5,18) a zhýralý sex (Ef 5,3.5). Veriaci však vedeli, že prichádza konečný deň súdu, keď sa ukáže skutočná hodnota všetkého (Ef 5,5.6). Namiesto toho, aby sa vrhli na žiadostivé a chlípne užívanie si života, za cenné považovali všetko, čo je dobré, spravodlivé a pravdivé (Ef 5,9) v Kristovi. Pavol ich preto nabáda, aby sa chopili ponuky, ktorú dostali v Kristovi, a žili (ako my všetci) na prahu večnosti (Ef 5,15–17).

**Osnova lekcie**

Piata kapitola Listu Efezanom venuje pozornosť tomu, aká zmena nastane v človeku, ktorý sa nechá premeniť Kristom: prehodnotí svoje životné priority a dokáže múdro rozpoznať, čo má v živote skutočnú hodnotu.

`Ef 5,1–5: Hodnota lásky a vďačnosti namiesto nemravnosti (nedeľa)`

`Ef 5,5–10: Hodnota „svetla“, dobroty a pravdy (pondelok)`

`Ef 5,11–14: Odmietnutie nehodnotných „skutkov tmy“ (utorok)`

`Ef 5,15–20: Hodnota ozajstnej múdrosti (streda)`

`Ef 5,18–20: Hodnota vďačnosti a oslavovania Boha (štvrtok)`

---

#### Dodatečné otázky k diskuzi

`Co se ti vybaví, když uslyšíš slovo „moudrost“?`

`Myslíš, že i rozumný člověk může žít nemoudře? Proč?`

`Čím v životě nejvíc „marníš čas“?`

`Co naopak považuješ za moudře a smysluplně prožitý čas? Proč?`

`Má povědomí o tom, v jaké době žijeme, vliv na tvé využívání času? Jaký?`

`Jaké pocity v tobě vyvolává blížící se „den soudu“? Proč?`
