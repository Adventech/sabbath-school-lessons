---
title:  Podnety na zamyslenie
date:  25/08/2023
---

Keď sa pozrieme na študovanú časť tohto týždňa (Ef 5,1–20) ako na celok, vidíme, že Pavol zaujíma veľmi pevný postoj proti hriechu a zlu, a to najmä vo forme sexuálnej nemravnosti a hrubých prejavov. Nie je ochotný akceptovať prítomnosť skazeného správania medzi Božím ľudom. Práve preto vyzýva veriacich v Efeze na vysoký morálny štandard správania a na prijatie ich identity ako „milovaných detí“ Božích a ako „svätých“ (Ef 5,1–10). Je presvedčený, že keď budú kresťania v spoločenstve žiť podľa Ducha, zažiaria svojím svetlom do temnoty sveta, čím odvedú svojich blížnych od sebazničujúceho života do Božej milosti a pravdy (Ef 5,11–14).

Pavol povzbudzuje veriacich, aby obnovili svoj záväzok žiť ako „deti svetla“, a takto očakávali Kristov návrat (Ef 5,8; pozri tiež Ef 5,15.16) a požehnanú prítomnosť Krista (Ef 5,14). Ako motivácia im slúži ich postavenie „milovaných detí“ Božích, Kristova smrť za nich (Ef 5,1.2) a tiež skutočnosť, že sú naplnení Duchom (Ef 5,18). Ich spoločné uctievanie je charakterizované energiou a radosťou. Spoločne spievajú chválu vďaky svojmu Pánovi, Ježišovi Kristovi, a Bohu Otcovi. S pevnou vierou v nebeské skutočnosti oslavujú svoju nádej na budúcnosť, zakorenenú v príbehu o tom, čo Boh urobil, robí a uskutoční prostredníctvom Ježiša Krista, ich Pána (Ef 5,18–20).

Takto chápaný text Listu Efezanom sa stáva viac než len súborom oddelených príkazov o kresťanskom živote. Stáva sa prorockým volaním týkajúcim sa kresťanskej identity, záväzku, spoločenstva a uctievania v posledných dňoch a pozvaním „naplno využiť čas“ (Ef 5,16) a tešiť sa na stretnutie s Kristom.

**Námety na spoločné uvažovanie**

`Ako môžu veriaci prijať Pavlove vysoké štandardy, keď sú dnes konfrontovaní s nákazlivou kultúrou, ktorá chrlí svoje hodnoty 24 hodín denne a 7 dní v týždni prostredníctvom ničivého vplyvu rôznych médií?`

`Aké stratégie môžu dnes veriaci použiť, aby „rozpoznali, čo sa páči Pánovi“ (Ef 5,10) a „pochopili, čo je Pánova vôľa“ (Ef 5,17)?`

`Niekto by mohol namietať, že Pavlov zákaz hovoriť o sexuálnej nemorálnosti medzi veriacimi (Ef 5,3.4) znamená, že by sme sa nemali zaoberať problémami nevhodného sexuálneho správania a zneužívania. Prečo je to nesprávny záver?`

`Akým spôsobom naša súčasná spoločnosť odráža podobné pohanské praktiky, pred akými varoval vo svojej dobe apoštol Pavol?`

Západ slnka: 19.44

---

#### Dodatečné otázky k diskuzi

`Objevil jsi během svého osobního studia lekce a Bible něco moudrého? Co?`

`Považuješ se za moudrého člověka? Proč?`

`Máš něco, o čem víš, že to není moc moudré? Co s tím hodláš dělat?`

`Zaznělo tu dnes nějaké moudro, které si chceš zapamatovat? Jaké a proč?`
