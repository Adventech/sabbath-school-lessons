---
title:  Výzva na boj
date:  09/09/2023
---

### Texty na tento týždeň
Ef 6,10–20; 5Moj 20,2–4; Rim 13,11–14; 1Tes 5,6–8; 1Kor 15,23.24

> <p>Úvodný text</p>
> 10Napokon posilňujte sa v Pánovi a v sile jeho moci. 11Oblečte sa do plnej Božej výzbroje, aby ste mohli obstáť proti úkladom diabla.  (Ef 6,10.11)

Sluha, ešte nie celkom zobudený, sa vypotáca zo svojho príbytku a naskytne sa mu znepokojivý pohľad. Všade naokolo je nepriateľská armáda, ktorá obkľučuje mesto „s koňmi a vozmi“. Sluha sa zdesene obracia na proroka s utrápenou otázkou: „Beda, pán môj, čo si počneme?“

Elizeus mu však odpovedá: „Neboj sa! Máme viac spojencov než oni.“ Zdá sa však, že sluha prorokovu odpoveď nepochopil, preto si ho Elizeus pritiahne a modlí sa za neho: „Hospodin, otvor mu, prosím, oči, aby videl.“ Prorokova modlitba je ihneď vypočutá. Sluha sa znova pozrie, ale tentokrát z jeho očí spadne závoj, ktorý mu bránil vidieť skrytú skutočnosť. Vidí nielen jednu, nepriateľskú armádu, ale vidí armády dve. „Tu otvoril Hospodin sluhovi oči a ten uvidel zrazu vrch plný koní a ohnivých vozov vôkol Elizea.“ (2Kráľ 6,15–17)

Pri písaní časti Ef 6,10–20 sa Pavol modlí, aby boli veriaci schopní vidieť celú realitu veľkého sporu a dokázali čerpať nádej z toho, čo im zjavuje.

**Osnova lekcie**

Dvanásta lekcia nás privádza do záverečnej kapitoly Listu Efezanom. Pavol svojich čitateľov (vtedajších aj dnešných) upozorňuje, že tým, že sa postavili na stranu Krista, stávajú sa aj Jeho „spojencami“ vo veľkom vesmírnom spore medzi dobrom a zlom. Vďaka Nemu majú mať dostatok síl na tento „boj“ proti silám zla.

`Ef 6,10–20: Kresťania sú súčasťou „duchovného boja“ (nedeľa)`

`Ef 6,10–13: Ježiš je zdrojom sily pre tento „boj“ (pondelok)`

`Rim 13,11–14: Symbolika „boja“ v Pavlových listoch (utorok)`

`Ef 6,11–17: Čo sa od nás v tomto „boji“ očakáva (streda)`

`Ef 6,12: Náš „boj“ ako súčasť vesmírneho sporu (štvrtok)`

---

#### Dodatečné otázky k diskuzi

`Bojuješ rád? Proč?`

`Křesťané by měli být ti, kdo přináší pokoj. Tak proč a s kým musí bojovat?`

`Co víš o „velkém sporu“, který dnes probíhá hlavně na naší planetě?`

`Proč v tomto „velkém sporu“ není možná žádná neutralita?`

`Jak nám povědomí o „velkém sporu“ pomáhá ve vztahových problémech?`

`Proč se Elíša, na rozdíl od svého sluhy, nebál nepřátelského vojska?`

`Co bychom dnes asi viděli my, kdyby nám Ježíš „otevřel oči“? Proč?`
