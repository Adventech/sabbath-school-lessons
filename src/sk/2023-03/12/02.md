---
title:  Povzbudenie do boja
date:  10/09/2023
---

> <p></p>
> <sup>10</sup>Napokon posilňujte sa v Pánovi a v sile jeho moci. <sup>11</sup>Oblečte sa do plnej Božej výzbroje, aby ste mohli obstáť proti úkladom diabla. <sup>12</sup>Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a proti duchom zla v nebesiach. <sup>13</sup>Preto si vezmite Božiu výzbroj, aby ste mohli v ten deň zla odolať a tým, že všetko prekonáte, obstáť. <sup>14</sup>Stojte teda! Bedrá si prepášte pravdou, oblečte si pancier spravodlivosti <sup>15</sup>a obujte si na nohy pripravenosť na ohlasovanie evanjelia pokoja. <sup>16</sup>Nadovšetko uchopte štít viery, ktorým môžete uhasiť všetky ohnivé šípy toho Zlého. <sup>17</sup>Vezmite si aj prilbu spásy a meč Ducha, ktorým je Božie slovo. <sup>18</sup>V každom čase v Duchu proste vo všetkých modlitbách a prosbách. Pritom bdejte so všetkou vytrvalosťou a prosbou za všetkých svätých, <sup>19</sup>aj za mňa, aby mi bolo dané pravé slovo, kedykoľvek prehovorím; aby som smelo zvestoval tajomstvo evanjelia, <sup>20</sup>ktorého vyslancom som v okovách, a slobodne ho ohlasoval, ako som povinný. (Ef 6,10–20)

**Osobné štúdium**

`Preštuduj si Pavlov prenikavý záver listu (Ef 6,10–20). Čo pre teba znamená apoštolov „bojový pokrik“ v súvislosti s tým, že každý veriaci je „bojovníkom“ vo veľkom spore?`

Pavol uzatvára List Efezanom výzvou na boj. Veriacich nabáda, aby zaujali svoj postoj v zápase cirkvi proti zlu (Ef 6,10–20). Začína všeobecným apelom: „Posilňujte sa v Pánovi“ (Ef 6,10; „mocnejte v Pánovi“; Roh.), ktorý opakuje ako výzvu: „Oblečte sa do plnej Božej výzbroje.“ (Ef 6,11) Následne podporuje túto výzvu konkretizovaním cieľa („byť schopný obstáť proti úkladom diabla“; Ef 6,11). Pavol pridáva aj dôvod tejto výzvy: bojujeme proti mocným duchovným silám zla (Ef 6,12). Potom opäť – tentokrát podrobne – burcuje výzvou do zbrane. Veriaci sa majú obliecť „do plnej Božej výzbroje“, aby mohli všetkému odolať a tak obstáli v boji (Ef 6,13). Má im na to slúžiť opasok, pancier, obuv, štít, prilba a meč (Ef 6,14–17). Pavol napokon vyzýva veriacich, ktorí sú takto vyzbrojení a pripravení na boj, aby urobili to, čo by robili všetci vojaci na starovekom bojisku – modlili sa (Ef 6,18–20).

V Pavlových slovách môžeme započuť starozmluvné výzvy na boj a motivačné príhovory kráľov a prorokov. Hovorí o poslaní cirkvi slovníkom zbraní a vojenských zápasov. Naznačuje to už v prvom verši tejto časti: „Posilňujte sa v Pánovi a v sile jeho moci.“ (Ef 6,10)

Starozmluvné povzbudenia do boja (pozri napríklad 5Moj 20,2–4; Sud 7,15–18; 2Par 20,13–20; 2Par 32,6–8; Neh 4,14.19.20) zdôrazňujú myšlienku, že úspech Izraela v bitke nezávisí od mocnejších a vyspelejších zbraní, ani od armády, ktorá by prevyšovala nepriateľské vojsko. Víťazstvo je vždy podmienené závislosťou od prítomnosti a moci Boha. Kľúčom k úspechu nebola dôvera v seba samých, ale pevná dôvera v Božiu moc. Len Boh mohol dať Izraelitom víťazstvo. Pavol odvážne používa tieto témy na povzbudzovanie veriacich, aby boli: (1) aktívni v napĺňaní poslania cirkvi; (2) pozorní voči neviditeľným silám, ktoré ovplyvňujú ich životy a svedectvo; (3) vnímaví na to, že úspech im môže zabezpečiť len Boh, a aby (4) si boli vždy vedomí dôležitosti jednoty a spolupráce medzi veriacimi.

**Aplikácia**

`Čo by nás malo naučiť Pavlovo varovanie, že nebojujeme proti telu a krvi, ale proti nadprirodzeným nepriateľom? V čom spočíva naša jediná nádej na víťazstvo?`

---

#### Dodatečné otázky k diskuzi

`V čem se tato Pavlova slova podobají starozákonním výzvám izraelských králů k boji?`

`K čemu jsou takové „bojové výzvy“ dobré a kdy jsou potřeba?`

`Proč tyto výzvy většinou pronášel panovník?`

`Proč se máme u Boha „přimlouvat“ i za své spolubojovníky?`

`Je možné se tomuto boji vyhnout? Proč?`

`Co je správnou motivací k tomuto boji? Proč?`

`Existuje i nesprávná motivace k boji se zlem? Pokud ano, jaká?`
