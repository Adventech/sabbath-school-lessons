---
title:  Nájdenie sily v Kristovi
date:  11/09/2023
---

> <p></p>
> <sup>10</sup>Napokon posilňujte sa v Pánovi a v sile jeho moci. <sup>11</sup>Oblečte sa do plnej Božej výzbroje, aby ste mohli obstáť proti úkladom diabla. <sup>12</sup>Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a proti duchom zla v nebesiach. <sup>13</sup>Preto si vezmite Božiu výzbroj, aby ste mohli v ten deň zla odolať a tým, že všetko prekonáte, obstáť. (Ef 6,10–13)

**Osobné štúdium**

Pavol končí svoj list výzvou, ktorá spája témy a myšlienky dôležité pre list ako celok. Začína oznámením hlavnej témy záveru v tóne veliteľského bojového pokriku: „Napokon posilňujte sa v Pánovi a v sile jeho moci.“ (Ef 6,10). Zvyšok pasáže (Ef 6,11–20) ilustruje a rozvíja túto veľkú tému.

`Prečítaj si ešte raz text Ef 6,10–20. Ako vnímaš realitu veľkého sporu, ktorý podľa Pavla zahŕňa pôsobenie skutočných nadprirodzených síl? Prečo je dôležité uvedomovať si túto dôležitú pravdu pri našom každodennom chodení s Bohom?`

Pavol označuje Krista ako Zdroj sily pre veriacich slovami: „v Pánovi a v sile jeho moci“ (Ef 6,10). Označenie „Pán“ sa v celom Liste Efezanom vzťahuje na Krista (Ef 2,21; Ef 4,1.17; Ef 5,8; Ef 6,1.21). „Sila Cirkvi spočíva vo všemohúcnosti jej vzkrieseného Pána, Veliteľa jej boja.“ (FINDLAY, G.G., The Epistle to the Ephesians. New York: Ray Long & Richard R. Smith, 1931, s. 398)

Pavol používa v Ef 6,10 zdôraznenie formou opakovania a použitia synoným: „posilňujte sa... v sile... jeho moci“. Ukazuje tak, že moc, ktorú má cirkev prejavovať, nemá svoj pôvod vo veriacich, ale je odvodená a pochádza od Pána Ježiša Krista. Pavol vyzdvihuje dôležitú tému listu: Boh udeľuje veriacim svoju moc (Ef 1,19–22; Ef 2,4–6; Ef 3,16.17). Silu pre každý súčasný aj budúci konflikt možno nájsť v spojení veriacich so vzkrieseným a vyvýšeným Kristom.

Kým v úvode tejto časti Pavol sústreďuje našu pozornosť na Krista ako pôvodcu moci poskytovanej veriacim (Ef 6,10), neskôr ukazuje, že v posilňovaní veriacich na duchovný boj proti zlu zohrávajú svoju rolu všetky tri osoby. Boh (Otec) dáva k dispozícii svoje vlastné zbrane ako „Božiu výzbroj“ (Ef 6,11.13; porovnaj s Iz 59,17). Predtým Pavol označuje Ducha ako toho, kto posilňuje veriacich. Pavol sa modlí za Kristových nasledovníkov, „aby vás [Otec] podľa bohatstva svojej slávy posilnil mocou skrze svojho Ducha na vnútornom človeku“ (Ef 3,16). V šiestej kapitole je to Duch, kto dáva veriacim „meč Ducha, ktorý je slovom Božím“ (Ef 6,17). Veriaci sa tiež majú modliť „v každom čase v Duchu“ (Ef 6,18). Pavol si želá, aby jeho poslucháči pochopili, že trojjediný Boh sa plne angažuje v zmocnení veriacich na boj proti silám zla.

**Aplikácia**

`Prečo je dôležité žiť s vedomím, že Boh nám dáva silu na to, aby sme nemuseli podliehať silám zla?`

---

#### Dodatečné otázky k diskuzi

`Jakou roli hraje v našem boji se zlem Bůh?`

`Máš osobní zkušenosti s Boží silou v boji se zlem? Poděl se s námi.`

`Proč je dobré vědět, kdo je našim nepřítelem a jakou má moc?`

`Proč potřebujeme už dnes poznat, jakou mocí disponuje Ježíš?`

`Jakým způsobem můžeme získat potřebnou sílu? Komu ji Ježíš svěřuje?`

`Co nás čeká, pokud se zlu postavíme jen ve vlastní síle?`

`Pomáhají ti v tomto hledání síly u Pána spoluvěřící? Jak?`
