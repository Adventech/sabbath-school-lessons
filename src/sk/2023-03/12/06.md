---
title:  Boj proti zlým silám
date:  14/09/2023
---

> <p></p>
> <sup>20</sup>Tú dokázal na Kristovi, keď ho vzkriesil z mŕtvych a posadil v nebi po svojej pravici <sup>21</sup>nad každé kniežatstvo, moc, silu, panstvo a nad každé meno, ktoré sa spomína nielen v tomto, ale aj v budúcom veku. (Ef 1,20.21)

> <p></p>
> Boh chce, aby sa teraz kniežatstvám a mocnostiam v nebesiach skrze Cirkev ohlasovala mnohotvárna múdrosť Boha. (Ef 3,10)

> <p></p>
> Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a proti duchom zla v nebesiach. (Ef 6,12)

**Osobné štúdium**

**Preštuduj si úvodné texty. Čo majú spoločné? Aký je Pavlov zámer pri uvádzaní zoznamu rôznych duchovných mocností?**

`Ef 1,20.21`

`Ef 3,10`

`Ef 6,12`

Pavol opisuje „náš boj“ (Ef 6,12), pričom používa grécke slovo pre „boj“ medzi zápasníkmi (palé). Keďže zápasenie sa považovalo za vynikajúcu prípravu na službu v armáde, ide o opis boja muža proti mužovi, ktorý sa odohráva pri strete bojujúcich strán. Pavol zdôrazňuje realitu blízkeho boja veriacich proti zlým silám.

Tu sú tituly, ktoré Pavol dáva nepriateľským mocnostiam:

<table id="table001" class="No-Table-Style"><colgroup><col> <col> <col></colgroup><tbody><tr class="No-Table-Style"><td class="No-Table-Style"><p class="Norm-lny">Ef 1,21</p></td><td class="No-Table-Style"><p class="Norm-lny">Ef 3,10</p></td><td class="No-Table-Style"><p class="Norm-lny">Ef 6,12</p></td></tr><tr class="No-Table-Style"><td class="No-Table-Style"><p class="Norm-lny">(každé) kniežatstvo</p></td><td class="No-Table-Style"><p class="Norm-lny">kniežatstvá</p></td><td class="No-Table-Style"><p class="Norm-lny">kniežatstvá</p></td></tr><tr class="No-Table-Style"><td class="No-Table-Style"><p class="Norm-lny">(každá) moc</p></td><td class="No-Table-Style"><p class="Norm-lny">mocnosti</p></td><td class="No-Table-Style"><p class="Norm-lny">mocnosti</p></td></tr><tr class="No-Table-Style"><td class="No-Table-Style"><p class="Norm-lny">(každá) sila</p></td><td class="No-Table-Style"></td><td class="No-Table-Style"><p class="Norm-lny">vládcovia temného sveta</p></td></tr><tr class="No-Table-Style"><td class="No-Table-Style"><p class="Norm-lny">(každé) panstvo</p></td><td class="No-Table-Style"></td><td class="No-Table-Style"><p class="Norm-lny">duchovia zla v&nbsp;nebesiach</p></td></tr><tr class="No-Table-Style"><td class="No-Table-Style"><p class="Norm-lny">každé meno, ktoré sa spomína</p></td><td class="No-Table-Style"></td><td class="No-Table-Style"></td></tr></tbody></table>

Pavol vo svojich pomerne všeobecných opisoch („každé meno, ktoré sa spomína“ /Ef 1,21/; „duchovia zla v nebesiach“ /Ef 6,12/) potvrdzuje, že všetky zlé a nadprirodzené sily sú podrobené Kristovi (Ef 1,21). V žiadnej bitke však nikdy nie je dobrou stratégiou podceňovať sily protivníka. Pavol dôrazne upozorňuje, že nemáme do činenia len s ľudskými nepriateľmi, ale že náš boj je aj (a predovšetkým) „proti duchom zla v nebesiach“ (Ef 6,12), ktorých vodcom je samotný diabol (Ef 6,11). Napriek tomu, že potrebujeme byť v strehu pred mocnými nepriateľmi, nemusíme sa nimi nechať zastrašiť. Boh stojí v tomto boji pri nás (Ef 6,10) a dáva nám tú najlepšiu výzbroj – svoju vlastnú „Božiu výzbroj“ (Ef 6,11; porovnaj s Iz 59,15–17). Dáva nám k dispozícii svoju pravdu, spravodlivosť, pokoj, vieru, spasenie a Svätého Ducha (Ef 6,13–17). Ak máme túto výzbroj, nemôžeme zlyhať, pretože Boh je s nami, je na našej strane, bojuje za nás – a je Víťazom (Rim 16,20; 1Kor 15,23.24; 2Tes 2,8).

**Aplikácia**

`Čo by nás mala realita nadprirodzených síl zla naučiť o tom, prečo sa potrebujeme držať nášho Pána Ježiša Krista, ktorý je nielen väčší ako tieto sily, ale už ich aj porazil?`

---

#### Dodatečné otázky k diskuzi

`Kde vznikl tento „velký spor“, jehož jsme součástí?`

`Bůh dovolil, aby „had“ navštívil i naši planetu. Proč mu to nezakázal?`

`Co víš o „silách zla“, které tvoří jednu „válečnou stranu“?`

`Co víš o silách dobra? Kdo všechno je tvoří?`

`Věříš tomu, že dobro vyhraje? Proč?`

`Věříš tomu, že dobro vyhraje i ve tvém zápase se zlem? Proč?`

`Co bys poradil člověku, který nemá rád zlo, ale neví, jak se mu bránit?`

`Jak často „čerpáš“ sílu u Pána? Proč?`
