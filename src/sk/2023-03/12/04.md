---
title:  Veľký spor v Pavlových listoch
date:  12/09/2023
---

> <p></p>
> <sup>11</sup>A toto robte, veď viete, aký je čas, že už nastala hodina, aby ste sa prebudili zo spánku. Teraz je totiž naša spása bližšie, ako keď sme uverili. <sup>12</sup>Noc pokročila a deň sa priblížil. Vyzlečme teda skutky tmy a oblečme si výzbroj svetla. <sup>13</sup>Kráčajme slušne ako vo dne, nie v hýrení a opilstve, nie v smilstve a bezuzdnosti, nie v svároch a závisti. <sup>14</sup>Ale oblečte sa v Pána Ježiša Krista a nevyhovujte telu, aby ste neprepadli žiadostiam. (Rim 13,11–14)

**Osobné štúdium**

**Preštuduj si uvedené texty a porovnaj ich s veršami Ef 6,10–20. Aké obrazy Pavol používa? Čo sa nimi snaží zdôrazniť?**

`Rim 13,11–14`

`1Tes 5,6–8`

`2Kor 10,3–6`

Pavol vo svojich listoch často používa vojenský jazyk a vyzýva veriacich, aby napodobňovali vzorové správanie vojakov. Kým text Ef 6,10–20 predstavuje najdlhšie a najintenzívnejšie použitie takéhoto jazyka, pre Pavla je jeho použitie jedným z hlavných spôsobov vysvetlenia príbehu evanjelia. Po tom, čo Boh na kríži prostredníctvom Krista zvíťazil a tak „odzbrojil a verejne odhalil kniežatstvá a mocnosti“ (Kol 2,15), vyvýšený Kristus teraz posilňuje výsledky tohto víťazstva zo svojej pozície vyvýšeného Pána nad mocnosťami (Fil 2,9–11). Kristus zhromažďuje svojich nasledovníkov ako bojovníkov do vesmírnej vojny a vedie armády svetla k veľkému dňu víťazstva (1Kor 15,54–58; 2Tes 2,8; Rim 16,20). Keď zhrnieme Pavlom použité symboly súvisiace s vojskom a zbraňami, uvedomíme si, že apoštol chápe konflikt medzi dobrom a zlom ako „dlhotrvajúci kozmický boj, v ktorom sa odohráva zápas medzi dvomi armádami stojacimi proti sebe, až kým jedna z nich nezvíťazí v záverečnej bitke.“ (MACKY, Peter W., St. Paul’s Cosmic War Myth: A Military Version of the Gospel. New York: Peter Lang Publishing, Inc., 1998, s. 1.)

Ako sme už povedali, „vojenský jazyk“ sa nachádza aj v Liste Efezanom. Keď apoštol vyzýva na oblečenie „plnej Božej výzbroje“ (Ef 6,10–20), spája prvky kozmického konfliktu, o ktorých sa už zmienil: Božie zmocnenie veriacich nesmiernou „mocou“ (Ef 1,18–20; Ef 3,16.20); Kristovo víťazstvo a vyvýšenie nad mocnosťami (Ef 1,20–23); veriaci ako vzkriesená armáda kedysi mŕtvych, teraz však posilnených vďaka spoločenstvu s vyvýšeným Kristom; armáda schopná bojovať proti svojmu bývalému temnému pánovi (Ef 2,1–10); úloha cirkvi pri odhaľovaní mocností spejúcich k záhube (Ef 3,10); použitie textu Ž 68,19 na zobrazenie Krista ako víťazného bojovníka (Ef 4,7–11) a výzva pre veriacich, aby si „obliekli“ odev evanjelia (pozri Ef 4,20–24). Keď sme ochotní obliecť si Božiu „plnú výzbroj“, sme dobre pripravení pochopiť ústrednú úlohu kozmického konfliktu. Zároveň musíme zostať pevní v istote, že máme účasť na Kristovom konečnom víťazstve.

**Aplikácia**

`V ktorých situáciách si si najlepšie uvedomoval realitu veľkého vesmírneho sporu? Kedy si pochopil, že Ježiš je nielen víťazom veľkého sporu, ale že aj ty sám si môžeš v Kristovi nárokovať víťazstvo? Prečo je pochopenie Jeho víťazstva dôležité pre pochopenie podstaty našej nádeje?`

---

#### Dodatečné otázky k diskuzi

`Věříš tomu, že „noc pokročila, den se přiblížil“?`

`Netrvá to už nějak dlouho, to přibližování dne? Nespletl se Pavel? Proč?`

`Z jakého spánku je potřeba procitnout?`

`Věříš tomu, že ty už jsi procitnul? Na základě čeho?`

`Proč Pavel tak často používá „vojenský jazyk“?`

`O jakých zbraních se zmiňuje Pavel v souvislosti s naším bojem?`

`Jaké zbraně v boji se zlem používáš a které ti naopak chybí?`
