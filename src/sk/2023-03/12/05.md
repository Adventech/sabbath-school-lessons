---
title:  Na starovekom bojisku
date:  13/09/2023
---

> <p></p>
> <sup>11</sup>Oblečte sa do plnej Božej výzbroje, aby ste mohli obstáť proti úkladom diabla. <sup>12</sup>Veď náš boj nie je proti krvi a telu, ale proti kniežatstvám, mocnostiam, vládcom tohto temného sveta a proti duchom zla v nebesiach. <sup>13</sup>Preto si vezmite Božiu výzbroj, aby ste mohli v ten deň zla odolať a tým, že všetko prekonáte, obstáť. <sup>14</sup>Stojte teda! Bedrá si prepášte pravdou, oblečte si pancier spravodlivosti <sup>15</sup>a obujte si na nohy pripravenosť na ohlasovanie evanjelia pokoja. <sup>16</sup>Nadovšetko uchopte štít viery, ktorým môžete uhasiť všetky ohnivé šípy toho Zlého. <sup>17</sup>Vezmite si aj prilbu spásy a meč Ducha, ktorým je Božie slovo. (Ef 6,11–17)

**Osobné štúdium**

`Pokús sa v úvodnom texte (Ef 6,10–20) nájsť tvary a formy slovesa stáť. Akú dôležitú myšlienku sa nimi Pavol snaží zdôrazniť?`

Pavlove vojenské prirovnania musíme chápať v kontexte antického bojiska. Čo to znamenalo „stáť“, respektíve „obstáť“ (Ef 6,11.13.14)? Naznačuje toto sloveso obranný postoj? Grécky historik Thukydides (5. st. pred Kristom), autor diela Dejiny peloponézskej vojny, zdôrazňuje tri po sebe nasledujúce akcie, ktoré sú nevyhnutným predpokladom víťazstva: (1) Vojaci sa musia „priblížiť k nepriateľovi“, čo znamená, že musia pochodovať v ústrety svojim nepriateľom; (2) potom musia zaútočiť a „pevne sa postaviť“ alebo „zastať si svoje miesto“, bojujúc muž proti mužovi so svojimi nepriateľmi; (3) a napokon musia „odraziť nepriateľa“. (Pozri THOUKYDIDES, Dejiny peloponézskej vojny. Martin, Thetis 2010, 4.10.1–5.)

Kľúčový moment starovekej bitky nastal pri druhej z týchto troch fáz, keď sa dva proti sebe stojace šíky stretli v „strašnej kakofónii rinčiaceho bronzu a drviaceho sa dreva“, ktorú staroveký Xenofón označil ako „príšerný rachot“ (HANSON Victor Davis, The Western Way of War. New York, Oxford University Press, 1989, s. 152, 153.) Stáť pevne na zemi bolo v tomto strategickom momente najdôležitejšou výzvou každej starovekej bitky. V očakávaní boja „telo na telo“ by každá zo strán hľadala impulz pre „úder a útok“.

Pavlovo volanie do zbrane odzrkadľuje boj, v ktorom vojaci „bojovali tesne pri sebe a dávali a dostávali stovky úderov z bezprostrednej blízkosti“. (HANSON Victor Davis, The Western Way of War. New York, Oxford University Press, 1989, s. 152.) Takýto obraz potvrdzuje aj Pavlov opis boja cirkvi proti nepriateľom ako skutočný „boj“ (Ef 6,12; pozri štvrtkovú lekciu). Vidieť to aj na použití zosilnenej formy slovesa „obstáť“ („všetko stáť“; Roh.) vo verši 13, ktorým podčiarkuje vyjadrenie: „aby ste mohli v ten deň zla odolať“.

Pavol rozhodne nemá na mysli nejaké bezstarostné či bezcieľne „postávanie“. „Stáť“ v našom kontexte znamená byť z celej sily zapojený do boja s použitím každej zbrane na boj zblízka. Je to zrejmé aj z vojenskej symboliky v Pavlovej predchádzajúcej prosbe o to, že o Filipanoch chce vedieť nasledujúce: „že pevne stojíte v jednom duchu a svorne bojujete za vieru v evanjelium“ (Fil 1,27).

**Aplikácia**

`Prečítaj si text Heb 12,4. Ako tento verš pomáha zhrnúť, čo je súčasťou „boja“ proti veriacim a čo znamená „stáť v Pánovi“? Ako sa dá táto skutočnosť aplikovať na spoločenstvo veriacich?`

---

#### Dodatečné otázky k diskuzi

`Jak vypadal v době apoštola Pavla typický voják? Co vše na sebe musel před bojem obléci a navěšet?`

`Proč je třeba si obléci kompletní výzbroj? Proč nestačí jen něco?`

`Co myslí Pavel tím, když nás vybízí, abychom zůstali „stát“?`

`V jakých bojových situacích je třeba pevně stát?`

`Proč to nemáme vzdávat ani když se nám zdá, že je boj prohraný?`

`Proč v tomto boji nemůžeme stát sami, ale potřebujeme i společenství?`

`Kdy jsi měl naposledy chuť utéci z boje? Proč? Jak to dopadlo?`
