---
title:  Dôležitá zmena oblečenia
date:  14/08/2023
---

> <p></p>
> <sup>20</sup>Vy ste sa však u Krista takým veciam neučili, <sup>21</sup>ak ste o ňom naozaj počuli a boli ste v ňom vyučení podľa pravdy, ktorá je v Ježišovi. <sup>22</sup>Vyzlečte si starého človeka s predchádzajúcim spôsobom života, ktorý hynie klamnými žiadosťami, <sup>23</sup>obnovte sa duchovným zmýšľaním <sup>24</sup>a oblečte si nového človeka, stvoreného podľa Božieho obrazu v spravodlivosti a svätosti pravdy. (Ef 4,20–24)

**Osobné štúdium**

`Uvažuj o úvodnom texte (Ef 4,20–24). Na akú podstatnú skutočnosť sa Pavol sústreďuje, keď svojim adresátom hovorí o ich obrátení?`

Po tom, čo Pavol opísal ich bývalý pohanský život (Ef 4,17–19), nehovorí: „Vy ste sa tak však o Kristovi neučili.“ Namiesto toho zvolá: „Vy ste sa tak nenaučili Krista!“ (Ef 4,20; Roh.) Originálny text naznačuje, že Efezania „počuli“ Krista (nie že „počuli o Ňom“) a boli „v ňom vyučení“ (Ef 4,21). Pavol ďalej podporuje myšlienku prijatia Ježišom zmeneného spôsobu života, keď hovorí, že „pravda je v Ježišovi“ (Ef 4,21). Preto Pavol vníma „vieru“ ako osobné spojenie s Kristom, ktoré je také živé a skutočné, že ho možno opísať ako „naučiť sa Krista“. Uznávame, že vzkriesený a vyvýšený Ježiš je živý a je s nami. Sme formovaní Jeho učením a príkladom a prejavujeme lojalitu voči Nemu ako nášmu živému Pánovi. Otvárame svoj život Jeho aktívnemu vedeniu, ktoré sa uskutočňuje prostredníctvom Ducha a Slova.

Pavol hovorí, že prijatie Kristom formovaného života sa uskutočňuje v troch krokoch. Tie vyjadruje obrazmi odevu. (1) „Vyzliecť si starého človeka“ vo význame odvrátiť sa od starého spôsobu života (Ef 4,22), (2) zažiť vnútornú „obnovu“ (Ef 4,23) a (3) „obliecť si nového človeka“, teda Bohu odovzdať život podľa Jeho plánu (Ef 4,24). Pavlova metafora odzrkadľuje použitie odevu v Starej zmluve ako symbolu hriešnosti (napr. Ž 73,6; Zach 3,3.4; Mal 2,16) a spasenia (napr. Iz 61,10; Ezech 16,8; Zach 3,4.5).

V dávnych dobách muži nosili po kolená siahajúce oblečenie (tuniku) ako spodnú bielizeň a na tom plášť alebo pelerínu na ochranu pred slnkom. Podobne aj ženy nosili tuniku a rúcho. Kultúry uvedené v Biblii boli väčšinou chudobné. Odevy boli vzácne a drahé a museli byť trvácne. Bolo nezvyčajné vlastniť viac ako jednu súpravu oblečenia. Kvalita a štýl týchto odevov signalizovali znaky identity a stavu nositeľa. Prezliecť sa, vymeniť jednu súpravu šiat za druhú, bola nezvyčajná a dôležitá udalosť. Zďaleka teda nešlo o takú bežnú činnosť, ktorú my robíme niekoľkokrát za deň. Pavol ukazuje, že zmena v živote bude taká viditeľná, ako bola v kontexte prvého storočia výmena jednej súpravy oblečenia za druhú.

**Aplikácia**

`Aký je zásadný rozdiel medzi učením sa o Kristovi a učením sa poznávať Krista?`

---

#### Dodatečné otázky k diskuzi

`Které tři kroky je třeba udělat, aby nás Ježíš mohl formovat k novému způsobu života?`

`Jak probíhá „odložení“ dřívějších způsobů?`

`K jaké obnově nás Pavel vybízí? Co myslí tím „duchovním smýšlením“?`

`Co si musíme obléct, pokud chceme v Boží síle porazit hřích?`

`Jak lidé v Efezu rozuměli Pavlovým slovům o „novém oděvu“?`

`Vnímají lidé, se kterými se pravidelně setkáváš, že jsi jiný člověk, než jsi byl dříve? Co vše se u tebe změnilo?`

`Je něco, co byste ještě rádi změnili? Sdílejme se, ať se můžeme navzájem modlit jeden za druhého, za pokračování naší proměny.`
