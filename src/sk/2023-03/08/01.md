---
title:  Život premenený Kristom
date:  12/08/2023
---

### Texty na tento týždeň
Ef 4,17–32; Kol 3,1–17; Zach 3,3–5; Zach 8,16; Iz 63,10; Rim 8,16.26.27

> <p>Úvodný text</p>
> 22Vyzlečte si starého človeka s predchádzajúcim spôsobom života, ktorý hynie klamnými žiadosťami, 23obnovte sa duchovným zmýšľaním 24a oblečte si nového človeka, stvoreného podľa Božieho obrazu v spravodlivosti a svätosti pravdy.  (Ef 4,22–24)

José Antonio žil roky na uliciach španielskej Palmy ako bezdomovec. So sivými strapatými vlasmi a neupravenou bradou vyzeral na oveľa viac ako 57 rokov. Jedného dňa Salva Garcia, majiteľ kaderníckeho salóna, oslovil Josého a navrhol mu kompletnú premenu.

Usadil muža do kresla salónu a usilovný tím ho strihal, farbil a upravoval zamotané zväzky vlasov a brady. José dostal nové štýlové oblečenie. A potom sa to stalo! Keď sa José uvidel v zrkadle, vyhŕkli mu slzy. „To som ja? Som úplne iný; nikto ma nespozná!“ Neskôr dodal: „Nešlo len o zmenu vzhľadu. Zmenil sa celý môj život.“

Vo veršoch Ef 4,17–32 Pavol ukazuje, že veriaci zažili úplnú premenu. Vzdali sa svojho starého ja a prijali novú identitu. Trochu to pripomína Josého zmenu, tu však nejde len o vonkajšok. Zmena zahŕňa obnovu „duchovným zmýšľaním“ (Ef 4,23) a vnáša do života „spravodlivosť a svätosť pravdy“ (Ef 4,24). To je konečná premena!

**Osnova lekcie**

Potom, čo sa Pavol v prvej polovici 4. kapitoly venoval veľkolepému Božiemu plánu predstaviť celému vesmíru Božiu múdrosť prostredníctvom spoločenstva veriacich, v ďalších veršoch podrobne opisuje, ako konkrétne vyzerá „nový“ život veriacich, ktorý je svedectvom o moci Božej lásky a evanjelia.

`Ef 4,17–19: Ako vyzerá život bez Krista (nedeľa)`

`Ef 4,20–24: Život „nového“ človeka s Kristom (pondelok)`

`Ef 4,25–29: Zmena v reči aj v konaní (utorok)`

`Ef 4,30: Život, ktorý „poteší“ Svätého Ducha (streda)`

`Ef 4,31.32: Život naplnený láskou a láskavosťou (štvrtok)`

---

#### Dodatečné otázky k diskuzi

`Proč je potřeba, abychom zažili proměnu našeho života?`

`Jak by měla podle Pavla taková proměna vypadat a co bude na jejím konci?`

`V čem se liší život proměněného křesťana od jeho dřívějšího způsobu?`

`Proč Pavel tak zdůrazňuje, že nás může proměnit jen Boží moc?`

`Jak nás naopak proměňuje hřích?`

`Jak a čím se nás ďábel snaží od této cesty proměny odradit?`
