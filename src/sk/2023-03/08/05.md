---
title:  Svätý Duch v živote veriaceho
date:  16/08/2023
---

> <p></p>
> Nezarmucujte Svätého Božieho Ducha, ktorého pečať nosíte na deň vykúpenia. (Ef 4,30)

**Osobné štúdium**

`Pavol v predchádzajúcich veršoch hovoril o hriechoch, ktoré súvisia s naším vyjadrovaním. Akú výzvu teraz adresuje Efezanom v súvislosti s prítomnosťou Svätého Ducha v kresťanskom spoločenstve? Ako jeho výzve rozumieš? (Ef 4,30)`

Apoštol ponúka znepokojujúce varovanie a potešujúce zasľúbenie. Hriechy, ktorých sa navzájom dopúšťame v kresťanskom spoločenstve, nie sú len akýmisi malými prehreškami, ktoré by nemali vážne následky. Práve naopak. Ak zneužívame Boží dar reči na ponižovanie a ničenie našich spoluveriacich (Ef 4,25–27.29.31.32), zarmucujeme tým Svätého Ducha. To, že Pavol odkazuje na text proroka Izaiáša, zdôrazňuje vážnosť jeho varovania: „Oni sa však búrili a zarmucovali jeho svätého ducha, preto sa obrátil proti nim ako nepriateľ, sám proti nim bojoval.“ (Iz 63,10)

V upokojujúcom zasľúbení Pavol potvrdzuje, že Svätý Duch dáva veriacim svoju pečať v deň, keď prijali Krista (Ef 1,13.14), a túto pečať nesú až do „dňa vykúpenia“ (Ef 4,30). Vzťah Ducha s veriacim nie je krehký alebo neistý, je pevný a trvácny. Keď veriaci ignorujú prebývajúcu prítomnosť Ducha tým, že používajú Boží dar reči ako útočné zbrane, neznamená to, že Duch od nich odchádza. Naopak, zostáva s nimi a prežíva zármutok. Duch má v úmysle zostať prítomný s veriacimi a označovať ich za vlastnených a chránených Bohom – a to až do Kristovho návratu.

Pavol podčiarkuje plnú božskosť Ducha ako „Svätého Božieho Ducha“ a vyzdvihuje osobnosť Ducha tým, že ho zobrazuje ako niekoho, kto je schopný prežívať zármutok. (Pozri aj Rim 8,16.26.27; 1Kor 2,10.13; 1Kor 12,11; Gal 5,17.18.)

Pri diskusii o tajomstve Božstva musíme postupovať nesmierne opatrne. Duch je jedno s Otcom a zároveň je odlišný od Otca aj Syna. „Duch má svoju vlastnú vôľu a podľa nej aj koná. Svojím konaním ho môžeme zarmútiť a môžeme sa mu rúhať. Takéto prejavy sú charakteristikou osoby, nie nejakej moci alebo akéhosi vplyvu. Je teda Duch osobou ako vy a ja? Nie, pretože sa naším obmedzeným ľudským vyjadrovaním snažíme opísať nevystihnuteľnosť toho, kým Duch v skutočnosti je a kým sa ľudské bytosti nikdy nemôžu stať.“ (PETERSEN, Paul, God in 3 Persons—In the New Testament. Silver Spring, MD: Biblical Research Institute, 2015, p. 20.)

**Aplikácia**

`Je to „Svätý Boží Duch“, kto s nami žije v takom dôvernom zväzku, že ho naše konanie ovplyvňuje. Zdieľame život s členom Božej rodiny. Duch s nami žije v trvalom vzťahu, ktorý je pre nás pečaťou – teda uistením o jeho vlastníctve – až do konca časov. Aká by mala byť odpoveď tvojej viery na túto úžasnú pravdu?`

---

#### Dodatečné otázky k diskuzi

`V jakém nebezpečí jsou lidé, kteří od Boha dostali „dar řeči“?`

`Setkal ses už někdy s tím, že jeden věřící ponižoval jiného věřícího? Proč se tak někdy děje i mezi námi? O čem to svědčí?`

`Jak reaguje Duch svatý na takové jednání?`

`Přemýšlíš o tom, zda nezarmucuješ Ducha svatého? K čemu docházíš?`

`Co je třeba udělat, když ti dojde, že děláš něco, co „trápí“ Ducha svatého?`

`Co je tou „pečetí Ducha svatého“? Máme ji už teď, nebo ji obdržíme až v daleké budoucnost? Proč si to myslíš?`

`Můžeme přijít o tuto pečeť?`
