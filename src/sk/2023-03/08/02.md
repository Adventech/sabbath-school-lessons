---
title:  Zničujúca špirála hriechu
date:  13/08/2023
---

> <p></p>
> <sup>17</sup>Hovorím teda a dosvedčujem v Pánovi toto: Nežite už tak, ako žijú pohania v márnosti svojho zmýšľania, <sup>18</sup>so zatemnenou mysľou, odcudzení Božiemu životu pre ich nevedomosť, ktorá sa ich zmocnila, a pre zatvrdenosť ich srdca. <sup>19</sup>Vo svojej otupenosti sa oddali necudnostiam, aby nenásytne páchali každú nečistotu. (Ef 4,17–19)

**Osobné štúdium**

**Ako Pavol v uvedených textoch povzbudzuje veriacich, aby žili spôsobom, ktorý buduje jednotu cirkvi?**

`Ef 4,17–32`

`Kol 3,1–17`

Ako sme študovali minulý týždeň, v predchádzajúcej časti (Ef 4,1–16) sa Pavol venoval téme jednoty cirkvi. Keď porovnáme verše Ef 4,1 a Ef 4,17, všimneme si podobnosť Pavlových výziev na zmenu života. Táto podobnosť naznačuje, že Pavol rieši v celej kapitole rovnakú tému – jednota a spôsob života, ktorý ju podporuje. V druhej časti kapitoly sa na tento aspekt pozerá z iného a spočiatku negatívneho uhla pohľadu.

V Ef 4,17–24 Pavol dáva do protikladu životný štýl pohanov, ktorý podľa neho podkopáva jednotu (Ef 4,17–19), so skutočne kresťanským spôsobom života, ktorý jednotu buduje (Ef 4,20–24). Keď čítame Pavlovu ostrú kritiku skazeného životného štýlu pohanov, mali by sme si pripomenúť jeho presvedčenie, že pohania sú vykúpení Bohom prostredníctvom Krista a dostali ponuku úplného spoločenstva v Božom ľude (Ef 2,11–22; Ef 3,1–13). V Ef 4,17–19 teda ponúka negatívny opis tých pohanov, čo sú nimi „podľa tela“ (Ef 2,11).

Pavol sa nezaoberá len ich konkrétnymi hriechmi alebo správaním. Znepokojuje ho, kam takýto život vedie a aké sú jeho následky. Život v zajatí hriechu má zničujúcu, klesajúcu trajektóriu a vedie k zničeniu. Podstatou textu Ef 4,17–19 je portrét prázdneho a hriechom ovplyvneného života, ktorého dôsledkom je, že ľudia sú „v márnosti svojho zmýšľania, so zatemnenou mysľou, odcudzení Božiemu životu pre ich nevedomosť“ (Ef 4,17.18). Táto bezcitná spiritualita je zdrojom otupeného chápania zdôrazneného na začiatku pasáže („pre ich nevedomosť, ktorá sa ich zmocnila, a pre zatvrdenosť ich srdca“; Ef 4,18). Takéto konanie speje k nečistému spôsobu života, do ktorého Pavol zahŕňa aj skazené sexuálne praktiky („oddali necudnostiam, aby nenásytne páchali každú nečistotu“, Ef 4,19). Odcudzení Bohu nevedia, ako žiť a oddelení od Jeho spásnej milosti pokračujú v zostupnej špirále hriechu a skazenosti.

**Aplikácia**

`Aká je tvoja vlastná skúsenosť s mocou hriechu, ktorá človeka nekontrolovane sťahuje nadol do ešte väčšieho hriechu?`

---

#### Dodatečné otázky k diskuzi

`S jakými „marnými představami“, o kterých píše Pavel, ses v životě setkal?`

`Vzpomeneš si na nějaké „marné představy“, které kdysi popoháněly i tebe?`

`Souhlasíš s tím, že trvalý život v hříchu zatemňuje mysl a zatvrzuje srdce?`

`Proč se Pavel zabývá i negativními stránkami, které věřící v Efezu opustili, když přijali Krista?`

`S jakými projevy hříchu bojuješ ve svém životě?`

`Které hříšné projevy vnímáš někdy v našem společenství?`

`Jak si můžeme navzájem pomáhat v pokušeních, se kterými se setkáváme?`
