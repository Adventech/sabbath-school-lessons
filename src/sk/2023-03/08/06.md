---
title:  Láskavosť namiesto zatrpknutia
date:  17/08/2023
---

> <p></p>
> <sup>31</sup>Odhoďte každé rozhorčenie, vášeň, hnev, krik a rúhanie so všetkou zlobou. <sup>32</sup>A buďte k sebe dobrí, milosrdní, odpúšťajte si navzájom, ako aj vám Boh odpustil v Kristovi. (Ef 4,31.32)

**Osobné štúdium**

Odvolaním sa na „deň vykúpenia“ (Ef 4,30) Pavol vyzval svojich čitateľov, aby zvážili, ako používajú reč v kontexte Kristovho druhého príchodu. Nasledujúce dva verše (Ef 4,31.32) môžeme teda vnímať ako poučenie, ako by mala vyzerať naša reč v očakávaní tejto veľkej udalosti.

`Aké postoje a správanie by mali sprevádzať naše slová a náš spôsob vyja-drovania vo svetle Kristovho návratu? Čoho by sme sa mali vyvarovať? Čím by sa mala naša reč vyznačovať? (Ef 4,31.32)`

V záverečnej výzve textu, ktorý tento týždeň študujeme (Ef 4,17–32), Pavol opäť najprv prináša negatívny príkaz, ktorý poukazuje na šesť nerestí, ktoré máme „odhodiť“ (Ef 4,31). Potom nasleduje pozitívna výzva na dobrotivosť, milosrdnosť a odpustenie (Ef 4,32), a napokon zdôvodnenie týchto výziev. Veriaci si majú navzájom odpúšťať, „ako aj vám Boh odpustil v Kristovi“ (Ef 4,32). Zoznam šiestich necností sa začína a končí všeobecnými výrazmi „každá zatrpknutosť“ a „všetka zloba“. Medzi nimi sú štyri ďalšie výrazy: „rozhorčenie“, „hnev“, „krik“ a „rúhanie“ (Ef 4,31).

Význam slova „rúhanie“ vychádza z gréckeho slova blasfémia a najčastejšie označuje hrubé urážanie Boha slovami alebo rečami. Pôvodný význam slova blasfémia (a je to tak aj pri slovenskom použití tohto slova) má však širší zmysel. Vzťahuje sa na posmešné, potupné urážanie, ohováranie, hanobenie a znevažovanie Boha aj človeka. Zdá sa, že v zozname sa postoje (zatrpknutosť, rozhorčenie a hnev) pretavia do zlostnej reči (krik a ohováranie). Pavol sa v podstate usiluje „odzbrojiť“ reč kresťana. Postoje, ktoré podnecujú zatrpknutú reč a slovné stratégie, ktoré ju využívajú, majú byť odstránené z kresťanského arzenálu. Kresťanské spoločenstvo bude prekvitať a jednota cirkvi sa bude posilňovať (porovnaj s Ef 4,1–16) len tam, kde sa veriaci zbavia slov, ktoré ubližujú, útočia, rozdeľujú a búrajú.

V súvislosti so zlými rečami sa však nemáme sústrediť na ich potlačenie, ale skôr nahradenie. Naše rozhovory a činy uprostred Kristovej rodiny – a tiež mimo nej – nemajú mať svoj pôvod v hneve, ale majú byť motivované dobrotivosťou, milosrdenstvom a odpustením založeným na najvyššom štandarde zo všetkých – na odpustení, ktorým Boh v Kristovi odpustil nám (Ef 4,32). Pavol predstavuje „vertikálne odpustenie“ (ktoré nám ponúka Boh) ako vzor pre „horizontálne odpustenie“ (toho, čo si navzájom ponúkame; porovnaj s Kol 3,13; Mat 6,12.14.15).

**Aplikácia**

`Zamysli sa nad silou svojich slov. Ako ich môžeš využiť na to, aby ťa povznášali, povzbudzovali a budovali tvoju vieru aj vieru tvojich bratov a sestier?`

---

#### Dodatečné otázky k diskuzi

`Před jakými projevy zla nás Pavel velice důrazně varuje?`

`Proč jsou tyto „násilné projevy“ tak nebezpečné?`

`Jak na tebe působí lidé, kteří jsou laskaví a milosrdní?`

`K čemu máš blíže – k tvrdosti nebo laskavosti? Proč?`

`Jak můžeme bojovat s našimi sklony k násilí?`

`Setkal ses někdy s tím, že ti jiný křesťan něco nutil? Jak to na tebe působilo?`

`Proč musíme lidem (i našim dospívajícím dětem) dát svobodu v jejich hledání vztahu k Bohu a k víře?`

`Co je pro tebe těžší – odpustit, nebo odpuštění přijmout? Proč?`
