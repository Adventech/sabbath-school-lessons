---
title:  Zmena v reči a konaní
date:  15/08/2023
---

> <p></p>
> <sup>25</sup>Preto odhoďte lož a každý hovorte pravdu svojmu blížnemu, lebo sme si navzájom údmi. <sup>26</sup>Hnevajte sa, ale nehrešte. Slnko nech nezapadá nad vaším hnevom. <sup>27</sup>Nedávajte miesto diablovi. <sup>28</sup>Zlodej nech už nekradne, ale radšej nech pracuje a vlastnými rukami zarába, aby sa mal o čo rozdeliť s núdznym. <sup>29</sup>Nech z vašich úst nevyjde nijaké zlé slovo, ale iba dobré, na budovanie, kde treba, aby počúvajúcim prinášalo milosť. (Ef 4,25–29)

**Osobné štúdium**

`Ktoré Pavlove rady týkajúce sa spôsobu komunikácie medzi veriacimi sú pre teba práve teraz najdôležitejšie? Prečo? (Ef 4,25–29)`

V texte Ef 4,25–32 Pavol opakovane používa zaujímavé usporiadanie myšlienok, ktoré veľmi dobre ilustruje aj verš Ef 4,25: najprv (1) negatívny príkaz („odhoďte lož“), potom nasleduje (2) pozitívny príkaz („každý hovorte pravdu svojmu blížnemu“), a napokon (3) zdôvodnenie („lebo sme si navzájom údmi“, čo zrejme znamená, že sme časťami jedného tela, a tak sa navzájom ovplyvňujeme ako „údy jedného tela“). Pavlovo nabádanie „hovoriť pravdu“ nie je výzvou konfrontovať ostatných členov zboru s neúctivým či konfliktným predkladaním faktov. Pavol odkazuje na text Zach 8,16, ktorý nabáda hovoriť pravdu ako spôsob budovania zákonnosti a pokoja.

Keďže vo verši Ef 4,31 Pavol varuje pred rozhorčenosťou, hnevom a krikom, jeho slová v Ef 4,26 („Hnevajte sa, ale nehrešte.“) nie sú žiadnym ospravedlnením prejavov hnevu v zborovom spoločenstve. Pavol skôr pripúšťa možnosť hnevu, pričom jeho vyjadrenie obmedzuje v zmysle: „Ak sa ťa zmocní hnev, nedovoľ, aby priniesol ovocie hriechu.“

Zdá sa, že Pavol prerušuje svoje pojednanie o hovorení negatívnym príkazom o zlodejoch: „Zlodej nech už nekradne.“ (Ef 4,28) Za týmto vyjadrením nasleduje opäť pozitívna výzva, nech: „pracuje a vlastnými rukami zarába“ (Ef 4,28; pozri tiež 1Kor 4,12; 1Tes 4,11) a odôvodňuje to slovami: „aby sa mal o čo rozdeliť s núdznym“ (Ef 4,28). Možno Pavol zaradil do textu túto vsuvku o zlodejoch kvôli spojitosti medzi krádežou a klamlivou rečou, ako to ilustruje príbeh Ananiáša a Zafiry v Sk 5,1–11. Pavlova viera v Kristovu premieňajúcu moc je taká silná, že si predstavuje, ako sa zo zlodejov stávajú dobrodinci!

Apoštol sa potom vracia k téme hovorenia a prikazuje: „Nech z vašich úst nevyjde nijaké zlé slovo.“ (Ef 4,29) Pavol vníma ničivý účinok „zlého slova“. Pozitívne je, že apoštol nechce len, aby sa Kristovi nasledovníci nevyjadrovali spôsobom, ktorý ničí ľudí a vzťahy, ale aby takéto svoje prejavy nahradili dobrými slovami, ktoré spĺňajú nasledujúce kritériá: (1) slúžia „na budovanie“, (2) zaznievajú v správny čas na správnom mieste („kde treba“ alebo je „práve potrebné“) a (3) dávajú „milosť tým, ktorí počúvajú“ (Ef 4,29). Keby také mohli byť všetky naše slová!

---

#### Dodatečné otázky k diskuzi

`Proč je lež tak přitažlivá? V jakých situacích nám hrozí, že se k ní uchýlíme?`

`Proč má křesťan mluvit vždy jen pravdu (a někdy raději mlčet)?`

`Věříš tomu, že nás „dobré slovo“ chrání před tím, abychom sklouzli k těm slovům, která šíří zlo?`

`Už jsi v životě někdy něco ukradl? Jaké pocity jsi zažíval?`

`Proč dnes nekradeš?`

`Jak nás nesobecké podělení se s potřebnými chrání před touhou po tom, co nám nepatří?`

`Kdy jsi v poslední době někomu něco záviděl? Co to bylo a jak ses s tou svou závistí vypořádal?`
