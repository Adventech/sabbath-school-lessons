---
title:  Podnety na zamyslenie
date:  18/08/2023
---

„Nech sú vaše rozhovory také, že nebudete potrebovať pokánie. Nezarmucujte Svätého Ducha Božieho, ktorým ste zapečatení ku dňu vykúpenia... Ak máš v srdci lásku, budeš sa snažiť upevniť a budovať svojho brata v najsvätejšej viere. Ak padne slovo, ktoré škodí povesti tvojho priateľa alebo brata, nepodporuj toto zlé rozprávanie. Je to dielo nepriateľa. Láskavo pripomeň rečníkovi, že Božie slovo zakazuje takýto druh rozhovoru.“ (RH 5. júna 1888)

Ako by sa zmenil váš zbor, keby každý z vás dal a praktizoval sľub pozostávajúci z týchto vyhlásení:

1. Želám si, aby bol môj vplyv v rámci rodiny cirkvi adventistov siedmeho dňa aj mimo nej pozitívny, povznášajúci, budujúci vieru a posilňujúci morálku (Ef 4,29).
2. Uvedomujúc si Kristove výzvy na jednotu a lásku vynaložím viac energie na potvrdzovanie tých, ktorí robia a hovoria veci, o ktorých si myslím, že sú dobré, a menej času budem venovať poukazovaniu na chyby tých, o ktorých si myslím, že sa mýlia (Ján 13,34.35; Ján 17,20–23; Ef 4,1–6; 1Tes 5,9–11).
3. Keď s niekým nesúhlasím, jasne vyjadrím svoju úctu voči spoluveriacemu. Budem vychádzať z toho, že je čestný a oddaný Kristovi. Poviem svoj odlišný názor vľúdne a láskavo, nie prudko a hlučne (Ef 4,31.32).
4. Budem žiť radostne a budem hľadať každú príležitosť na budovanie a utvrdzovanie viery svojich bratov a sestier. Veď spoločne očakávame návrat Krista (Ef 4,29.30; Gal 6,2; Heb 10,24.25).

**Námety na spoločné uvažovanie**

`Preštudujte si jedenásť miest v Liste Efezanom, kde Pavol opisuje spoločenstvo Otca, Syna a Svätého Ducha a ich úzku spoluprácu na spáse ľudstva. Ako tento dôraz ovplyvňuje naše chápanie Boha? (Ef 1,3–14; Ef 1,15–23; Ef 2,11–18; Ef 2,19–22; Ef 3,1–13; Ef 3,14–19; Ef 4,4–6; Ef 4,17–24; Ef 4,25–32; Ef 5,15–20; Ef 6,10–20)`

`Ako uplatňujeme Pavlove rady o kresťanskej reči (Ef 4,25–32) vo veku elektronickej komunikácie a na sociálnych sieťach, ktoré sa príliš často zneužívajú na kyberšikanu a anonymné online „zabíjanie“ ľudí?`

Západ slnka: 19.57

---

#### Dodatečné otázky k diskuzi

`Zaskočilo tě během tvého studia této lekce něco? Proč?`

`EGW klade důraz i na to, jak vypadají naše rozhovory. Co tě v její radě nejvíc zaujalo?`

`Proč bychom měli o druhých přemýšlet raději pozitivně? Jak to ovlivní náš život a naše vztahy?`

`Co a proč z toho, co tu dnes zaznělo, považuješ za nejdůležitější?`
