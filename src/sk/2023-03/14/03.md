---
title:  Spasenie ako dar pre jednotlivca aj pre spoločenstvo
date:  25/09/2023
---

> <p></p>
> <sup>8</sup>Veď ste spasení milosťou skrze vieru. A to nie je z vás, je to Boží dar. <sup>9</sup>Nie zo skutkov, aby sa nikto nevystatoval. <sup>10</sup>Veď sme jeho dielo, stvorení v Kristovi Ježišovi na to, aby sme konali dobré skutky, ktoré nám Boh už vopred pripravil. (Ef 2,8–10)

**Osobné štúdium**

`Pri čítaní Efezanom 2 sa snaž odpovedať na otázku: Čo pre nás Boh urobil prostredníctvom svojho Syna Ježiša Krista?`

„Ale Boh...“ Tieto dve slová sú tak veľmi naplnené nádejou, že by ich mal poznať každý človek. Vo veršoch Ef 2,1–10 Pavol opisuje pochmúrnu minulosť svojich poslucháčov. Ich situácia však nebola príliš odlišná od stavu celého ľudstva. Náš údel je rovnaký. Boli sme vo vzbure proti Bohu, naše životy ovládali hriech a satan (Ef 2,1–3). „Ale Boh, bohatý na milosrdenstvo...“ (Ef 2,4) Čo urobil Boh pre nich a pre nás? (1) On nás oživil s Kristom – Kristovo vzkriesenie je naše vlastné. (2) Spolu s Kristom sme vystúpili na nebesia – Kristovo nanebovstúpenie je aj naše vlastné. (3) V nebi nás posadil s Kristom – Kristova korunovácia je aj našou korunováciou (Ef 2,4–7). Vo vzťahu ku Kristovmu životu a dielu nie sme len náhodní okoloidúci, ktorí by s tým nemali nič spoločné. Kristov život, smrť a vzkriesenie zmenili celý vesmír. Boh koná pozoruhodné činy nie pre nejaké zásluhy, ktorými by sme si jeho dielo zaslúžili, ale pre svoju milosť (Ef 2,8.9). Boh však túži, aby veriaci spolu s Kristom konali „dobré skutky“ (Ef 2, 10).

Text Ef 2,1–10 ukazuje, že každý z nás má podiel na tom, čo pre nás Kristus vykonal. Verše Ef 2,11–22 na to nadväzujú myšlienkou, že ako spoločenstvo veriacich tvoríme Kristovo telo. Ježišova smrť má vertikálny aspekt, ktorý ustanovuje vzťah veriaceho s Bohom (Ef 2,1–10) a tiež horizontálny aspekt, ktorý ovplyvňuje naše vzťahy s druhými (Ef 2,11–22). Ježiš svojím krížom ničí všetko, čo oddeľuje veriacich rôzneho pôvodu (pohania a Židia), vrátane zneužitia Zákona na rozšírenie priepasti nielen medzi týmito dvomi skupinami, ale aj medzi ľuďmi všeobecne (Ef 2,11–18). Ježiš zároveň buduje úžasný, nový chrám zložený z veriacich. Pohania, ktorí boli kedysi vylúčení z uctievania na posvätných miestach chrámu, sa teraz pripájajú k židovským veriacim, aby sa stali jedným Božím ľudom. Aj my sa stávame súčasťou Božej cirkvi, „svätého chrámu v Pánovi“ (Ef 2,19–22).

Vďaka Božej milosti máme výsadu prežiť tento deň vo vzájomnom spoločenstve s Ježišom aj s našimi sestrami a bratmi vo viere.

Text Ef 2,8–10 patrí medzi najvplyvnejšie biblické texty a zohral v dejinách veľmi dôležitú úlohu. Martin Luther práve vďaka týmto veršom pochopil hĺbku Božej milosti, ktorá naplnila jeho srdce. Z týchto veršov vychádza aj niekoľko základných tvrdení reformácie: spasenie prichádza jedine z viery, jedine prostredníctvom milosti, jedine prostredníctvom Krista a jedine na slávu Božiu. V roku 1738, osemnásť dní po svojom obrátení, kázal John Wesley na University of Oxford. Vo svojom kázaní priniesol „manifest nového hnutia“. Názov jeho kázania bol „Spasenie skrze vieru“ a kázal práve na text Ef 2,8.

**Aplikácia**

`Ako vo svojom živote spoznávaš „dobré skutky, ktoré ti Boh už vopred pripravil“? Čo robíš preto, aby si ich aj konal?`

---

#### Dodatečné otázky k diskuzi

`Jak rozumíš tomu, že spasení dostáváme darem?`

`Komu Stvořitel tento dar nabízí, a co je třeba udělat, abychom jej obdrželi?`

`Jakou roli hrají dobré skutky v našem spasení a jakou v našem životě? Proč?`

`Proč se nemůžeme chlubit ani dobrými skutky, které se nám podaří?`

`Co bys řekl spoluvěřícímu, který zpochybňuje Ježíšova slova o tom, že jsme spaseni skrze víru, bez naší jediné zásluhy?`

`Jak se ve tvém životě projevuje radost z daru spasení?`
