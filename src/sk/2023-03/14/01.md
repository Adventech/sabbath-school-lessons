---
title:  Zhrnutie posolstva Listu Efezanom
date:  23/09/2023
---

### Texty na tento týždeň
Efezanom 1 – Efezanom 6

> <p>Úvodný text</p>
> 8Veď ste spasení milosťou skrze vieru. A to nie je z vás, je to Boží dar. 9Nie zo skutkov, aby sa nikto nevystatoval. 10Veď sme jeho dielo, stvorení v Kristovi Ježišovi na to, aby sme konali dobré skutky, ktoré nám Boh už vopred pripravil.  (Ef 2,8–10)

Londýnska atrakcia – vyhliadkové koleso London Eye – umožňuje návštevníkom pohľad do veľkej diaľky. Z výšky 135 metrov nad riekou Temža je možné pozorovať všetky dôležité atrakcie: Big Ben, budovu parlamentu a mnohé historické paláce a katedrály. Vplyvný profesor Novej zmluvy a odborník na Pavlove spisy N. T. Wrighta napísal, že „List Efezanom je vo vzťahu k ostatným Pavlovým listom takmer ako London Eye. Nie je to najdlhší ani najúplnejší z jeho spisov, no ponúka úchvatný pohľad na celú šírku jeho diela. Keď si ho celý preštudujeme, môžeme ako z vtáčej perspektívy vnímať všetky témy, ktoré boli pre Pavla dôležité.“ (WRIGHT, N.T. Paul for Everyone: The Prison Letters. London: S.P.C.K., 2004, s. 3.)

V Liste Efezanom sa Pavol nezameriava na miestne problémy. List je napísaný tak, akoby sa Pavol snažil osloviť všetkých veriacich a všetky kresťanské zbory, nech sa nachádzajú kdekoľvek. Nadčasové témy listu nám ponúkajú „úchvatný pohľad“, prostredníctvom ktorého sa Pavol usiluje ovplyvniť náš svet a naše uvažovanie. Keď sa budeme tento týždeň venovať zhrnutiu jednotlivých kapitol, položme si otázku: Ktoré dôležité pravdy obsiahnuté v Liste Efezanom by mali naďalej formovať náš život?

**Osnova lekcie**

Záverečná lekcia štúdia Listu Efezanom je zhrnutím hlavných myšlienok celého listu, so snahou pomenovať to najdôležitejšie z každej kapitoly.

`Efezanom 1: Vďaka Kristovi máme všetky požehnania (nedeľa)`

`Efezanom 2: Vďaka Kristovi máme dar spasenia (pondelok)`

`Efezanom 3: Na spoločenstve spasených má vesmír pochopiť Božiu múdrosť (utorok)`

`Efezanom 4: Cirkev je spoločenstvom jednoty v rozmanitosti (streda)`

`Efezanom 5: Vďaka daru milosti môžeme žiť ako „deti svetla“ (štvrtok)`

---

#### Dodatečné otázky k diskuzi

`Proč je Pavel tak „okouzlen“ milostí?`

`V jakých situacích potřebuje člověk milost?`

`Proč Pavel tak rád přeje svým čtenářům „milost a pokoj“?`

`Milost v tomto přání uvádí Pavel vždy na prvním místě? Co ho k tomu vede?`

`Jak nám přijetí milosti mění život?`

`Proč může mít křesťan pokoj v nepokojném světě?`
