---
title:  Sme požehnaní v Kristovi
date:  24/09/2023
---

> <p></p>
> <sup>3</sup>Požehnaný Boh a Otec nášho Pána Ježiša Krista, ktorý nás požehnal všetkým duchovným požehnaním cez naše spoločenstvo v Kristovi v nebesiach. <sup>4</sup>Veď ešte pred stvorením sveta si nás vyvolil, aby sme boli pred ním svätí a nepoškvrnení v láske. <sup>5</sup>Podľa milostivého rozhodnutia svojej vôle nás predurčil, aby sme skrze Ježiša Krista dostali synovstvo <sup>6</sup>na chválu a slávu jeho milosti, ktorou nás obdaroval vo svojom milovanom Synovi. (Ef 1,3–5)

**Osobné štúdium**

Ktosi raz prirovnal List Efezanom k Alpám Novej zmluvy. Pavol, náš horolezecký sprievodca, nás v Efezanom 1 berie na rýchly výstup. Síce sa zadýchame, ale ohromí nás výhľad z vrcholu.

`Znova si prečítaj text Efezanom 1. Čo ťa najviac oslovuje a inšpiruje? Čo považuješ za najdôležitejšie?`

Text Ef 1,3–14 funguje ako mapa na vrchole hory, ktorá nám pomáha rozpoznať jednotlivé vrchy na obzore. Pavol sústreďuje našu pozornosť na dôležité miesta v rozľahlej krajine plánu spásy. Scenéria pokrýva celé rozpätie dejín spásy, od večnej minulosti, cez činy naplnené Božou milosťou v Kristovi, až po večnú budúcnosť. Božie vykúpenie veriacich odzrkadľuje Božie kroky uskutočnené „pred stvorením sveta“ (Ef 1,4), ktoré sa teraz realizujú v našich životoch (pozri Ef 1,7.8.13.14). Boží plán vznikol ešte pred stvorením a naplno sa zavŕši na konci času (Ef 1,9.10). Potom sa „všetko“, „v nebi“ aj „na zemi“ zjednotí v Kristovi. Tak sa dokoná Boží plán pre „plnosť času“ (Ef 1,10). Vtedy naplno zažijeme tajomný Boží plán (Ef 1,9). V súčasnosti môžeme mať istotu, že spasenie, ktorého pôvodcom je Kristus a ktoré je našou nádejou, je dôležitou súčasťou rozsiahleho Božieho plánu na vykúpenie „všetkého“.

Pobyt na vrchole hory človeka inšpiruje k pokore a vďakyvzdaniu. V texte Ef 1,15–19 Pavol vzdáva v modlitbe vďaku Bohu. Modlí sa, aby veriaci mohli zažiť spasenie, ktoré pre nich naplánoval Boh. Ocitáme sa v ďalšom strmom stúpaní, ktoré nás vedie do nebies k vzkriesenému a vyvýšenému Kristovi, ktorý naveky vládne nad všetkým (Ef 1,20–23).

Prostredníctvom Božej milosti zjavenej a uskutočnenej v Ježišovi Kristovi môžeme prežiť tento deň na vrchole hory!

**Aplikácia**

`V texte Ef 1,4 sa dozvedáme, že Boh „ešte pred stvorením sveta si nás vyvolil, aby sme boli pred ním svätí a nepoškvrnení v láske“. Ako rozumieš týmto slovám? Boh si nás vyvolil skôr, než začal existovať náš svet! Aký vplyv má na tvoju nádej vedomie, že Boh túži, aby si bol spasený?`

---

#### Dodatečné otázky k diskuzi

`Za co chválí Pavel Stvořitele v úvodní kapitole listu do Efezu?`

`Za co chválíš svého Pána nejčastěji ty? Proč?`

`K čemu nás Bůh vyvolil ještě před stvořením světa?`

`Co nám tu Pavel prozrazuje o Božím plánu s námi – lidmi?`

`Těšíš se na to, až budeš „svatý a bez poskvrny“?`

`Kdy se tento odvěký Boží plán naplní? Proč?`
