---
title:  Jednota viery
date:  27/09/2023
---

> <p></p>
> <sup>3</sup>Usilujte sa zachovávať jednotu ducha vo zväzku pokoja. <sup>4</sup>Jedno je telo a jeden Duch, ako ste aj boli povolaní k jednej nádeji svojho povolania. <sup>5</sup>Jeden je Pán, jedna viera, jeden krst, <sup>6</sup>jeden Boh a Otec všetkých, ktorý je nad všetkými, skrze všetkých a vo všetkých. (Ef 4,3–6)

**Osobné štúdium**

`V Efezanom 4 Pavol žiada veriacich, aby sa vzdali určitého typu konania a naopak, aby v ich živote bolo vidieť iné konanie. O čom Pavol hovorí?`

Efezanom 4 sa začína a končí výzvami, aby sme ako členovia cirkvi o seba navzájom dbali (Ef 4,1–3.32). Medzi týmito výzvami Pavol zdôrazňuje, že by sme v cirkvi mali budovať jednotu. Zdôrazňuje to výrokmi, že je: (1) jedno telo, (2) jeden Duch, (3) jedna nádej, (4) jeden Pán (Ježiš Kristus), (5) jedna viera, (6) jeden krst a (7) jeden Boh a Otec (Ef 4,4–6). Tieto duchovné skutočnosti nás spájajú, zjednocujú.

Hoci jednota je teologickou istotou, potrebujeme ju zveľaďovať a budovať. Preto by sme sa mali vždy usilovať „zachovávať jednotu ducha vo zväzku pokoja“ (Ef 4,3). Jedným zo spôsobov, ako k tomu môže prispieť každý z nás, je byť aktívnou „časťou“ Kristovho tela (Ef 4,7–16). Každý úd je špeciálne obdarovanou časťou tela a mal by prispievať k jeho prosperite a rozvoju (Ef 4,7.16). Každý z nás môže mať úžitok z práce apoštolov, prorokov, evanjelistov, pastierov a učiteľov (Ef 4,11.12). Dary, ktorými Duch obdaroval cirkev, majú zjednocujúcu funkciu, pomáhajú nám spoločne rásť do Krista, ktorý je Hlavou tela (Ef 4,13.15).

Pavol veriacim v Efeze pripomína, že život v závislosti od Krista prináša dôležitú zmenu, „aby sme už neboli nedospelí, sem-tam hádzaní a zmietaní závanom hocijakého učenia – ľudskou úskočnosťou, chytráctvom a úkladným zvádzaním na blud“ (Ef 4,14). Tieto slová jasne naznačujú, že raná cirkev čelila určitým vnútorným bojom spôsobeným „ľudskou úskočnosťou“ a „zvádzaním na blud“.

Posledná Pavlova výzva v tejto kapitole znie: „Buďte k sebe dobrí, milosrdní, odpúšťajte si navzájom, ako aj vám Boh odpustil v Kristovi.“ (Ef 4,32). Kým zaznie, Pavol žiada veriacich, aby sa vyhli svojej bývalej tvrdosti srdca (Ef 4,17–24) a tiež hnevu a drsným rečiam. Vyjadrovanie kresťanov by malo byť naplnené slovami, ktoré budujú a prinášajú milosť (Ef 4,25–31).

Keď spoločenstvo prežíva pokojné obdobie, znie táto kapitola milo a láskavo. Oveľa náročnejšie – a dôležitejšie – je čítať toto posolstvo vtedy, keď sa dostaneme do nejakého konfliktu. Pamätajme aj dnes na to, aby sme prežívali jednotu Kristovho tela. Je to jednota, za ktorú zomrel.

**Aplikácia**

`Akým spôsobom môžeš prispieť k jednote vášho miestneho spoločenstva a ako k jednote celosvetovej cirkvi?`

---

#### Dodatečné otázky k diskuzi

`Proč je jednota církve, sboru nebo rodiny tak důležitá?`

`Jak si představuješ ideální jednotu církve?`

`Proč se nám vždy nedaří být v našem společenství spojeni svazkem pokoje?`

`Co je podle tebe největší překážkou dosažení jednoty?`

`Proč tak často dáváme před jednotou přednost vlastnímu egu?`

`Jakou roli hraje víra v naší touze po sjednocení?`

`Jakou víru tu má Pavel na mysli? Jak bys ji charakterizoval?`
