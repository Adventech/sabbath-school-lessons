---
title:  Sme cirkev živého Boha
date:  26/09/2023
---

> <p></p>
> <sup>20</sup>Tomu však, ktorý pôsobením svojej moci v nás a nad to všetko môže urobiť omnoho viac, ako my prosíme alebo rozumieme, <sup>21</sup>tomu sláva v cirkvi a v Kristovi Ježišovi po všetky pokolenia na veky vekov. Amen. (Ef 3,20.21)

**Osobné štúdium**

`Prečo je dôležité a zároveň podmanivé byť súčasťou Božej cirkvi? (Efezanom 3)`

Pre každého je povzbudením, keď sa členovia cirkvi vyjadrujú o spoločenstve pozitívne a s vďakou. Ale aj tí najnadšenejší z nás zaostávajú za Pavlovým strhujúcim svedectvom o cirkvi, ktoré sa nachádza v Efezanom 3. Pavol najprv začne hovoriť o svojich modlitbách za veriacich v Efeze (Ef 3,1; porovnaj s Ef 1,15–23), ale potom odbočí a venuje sa téme Božieho stvorenia cirkvi (Ef 3,2–13). Napokon opäť pokračuje modlitbou (Ef 3,14–21). Pri čítaní Pavlových slov pochopíme dôležité skutočnosti o Božom „pláne“ alebo „tajomstve“:

**Aplikácia**

`Boh mal už vo večnosti „tajomstvo“ alebo „plán“ o cirkvi (Ef 3,3–5.9.11).`

`Prostredníctvom života a smrti Ježiša Krista začal Boh uskutočňovať svoj plán (Ef 3,11; porovnaj s Ef 2,11–22).`

`Prostredníctvom zjavenia sa Pavol dozvedel o „tajomstve“ cirkvi a úžasnej skutočnosti, že pohania majú byť jej plnohodnotnou súčasťou (Ef 3,3–6).`

`Pavol sa podieľa na šírení tohto dobrého posolstva, keď káže pohanom o „nepreniknuteľnom Kristovom bohatstve“ (Ef 3,8.9).`

`Cirkev zložená zo Židov a z pohanov teraz „kniežatstvám a mocnostiam v nebesiach“ ohlasuje „mnohotvárnu múdrosť Boha“ (Ef 3,10) a oznamuje im ich prichádzajúcu záhubu (porovnaj s Ef 6,10–20). Plán na zjednotenie všetkého v Kristovi (Ef 1,10) sa už uskutočňuje a čas „mocností“ je krátky.`

Takéto chápanie cirkvi motivuje Pavla modliť sa za veriacich. Predstav si, že podobne sa modlí aj za teba (Ef 3,14–21). Boh nás túži „naplniť celou Božou plnosťou“ (Ef 3,19). Je to skvelá motivácia podieľať sa na úžasnom, rozvíjajúcom sa tajomstve zjednotenej cirkvi.

**Aplikácia**

`Aké bariéry rozdeľujú veriacich v našej cirkvi alebo vo vašom spoločenstve? Prečo by vo svetle Pavlovho posolstva v Efezanom nemali takéto bariéry existovať? Čo môžeš urobiť, aby si ich pomáhal odstrániť?`

---

#### Dodatečné otázky k diskuzi

`Jakou roli hraje ve tvém životě víry církev?`

`Souhlasíš s tím, že jsme církví živého Boha? Proč?`

`Proč se nám vždy nedaří být „živou“ církví (sborem)?`

`Je něco, co bys v naší církvi rád změnil? Proč?`

`Co a proč bychom měli poopravit v našem sborovém společenství?`

`Proč není současné křesťanství atraktivní pro běžného člověka?`

`Co chceš změnit na svém „křesťanství“, abys byl úspěšnější ve svém misijním úsilí?`
