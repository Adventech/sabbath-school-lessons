---
title:  Sme príjemcami a darcami milosti
date:  28/09/2023
---

> <p></p>
> <sup>8</sup>Veď kedysi ste boli tmou, ale teraz ste svetlom v Pánovi. Žite ako deti svetla. <sup>9</sup>Veď ovocie svetla je vo všetkej dobrote, spravodlivosti a pravde. <sup>10</sup>Skúmajte, čo sa páči Pánovi, <sup>11</sup>a nemajte účasť na neplodných skutkoch tmy, radšej ich odhaľujte. (Ef 5,8–11)

**Osobné štúdium**

`Pri čítaní Efezanom 5 sa zamysli nad Pavlovou výzvou, aby sme vo vzťahoch s druhými žili podľa evanjelia. Ktoré z jeho nabádaní je pre teba mimoriadne dôležité?`

Ak začneme čítať Efezanom 5 od prvého verša, môže sa nám stať, že nám niečo dôležité unikne. Začnime teda radšej veršom Ef 4,32, v ktorom Pavol hovorí Efezanom: „Buďte k sebe dobrí, milosrdní, odpúšťajte si navzájom, ako aj vám Boh odpustil v Kristovi.“

Ako veriaci sme vyzvaní, aby naše správanie k druhým bolo formované Božím odpustením a Božou milosťou. Práve v tom máme napodobňovať Boha! (Porovnaj s Mat 5,43–48.)

Pavol dáva do protikladu dva diametrálne odlišné spôsoby života. Na jednej strane je život inšpirovaný a vedený Božou láskou, na strane druhej pohanský spôsob života. Namiesto toho, aby si ľudia vážili druhých ako bratov alebo sestry v Božej rodine, príliš často využívajú iných na svoje sexuálne potešenie a potom sa tým chvália (Ef 5,3.4). Pavol varuje, že takýto prístup nemá budúcnosť v novom svete, ktorý Boh pripravuje (Ef 5,5–7).

Namiesto toho sa veriaci majú odvrátiť od temnoty svojej minulosti a žiť „ako deti svetla“ (Ef 5,8–10), napodobňujúc Otcovu lásku. Pavol nás opäť varuje pred „skutkami tmy“ vykonávanými „potajomky“ (Ef 5,11.12). Máme žiť v Kristovom svetle (Ef 5,13.14). Namiesto toho, aby sme premárnili svoje životy v opitosti, máme „naplno využívať čas“ vzdávaním vďaky Bohu za Jeho lásku (pozri Ef 5,15–21).

Pavol rozširuje svoju tému napodobňovania Božej lásky radami kresťanským manželom a manželkám. Kristova obetavá láska k cirkvi sa stáva vzorom pre kresťanských manželov (Ef 5,25–33) a vernosť cirkvi Kristovi sa stáva vzorom pre kresťanské manželky (Ef 5,22–24). Namiesto toho, aby kresťanskí manželia používali dar ľudskej sexuality zhýralým a sebeckým spôsobom, sústreďujú sa na vzájomné ocenenie a preukazovanie si úcty, pretože sú „jedným telom“ (Ef 5,28–33).

„Napodobňujte teda Boha ako milované deti.“ (Ef 5,1) Z Božej milosti sme dnes povolaní žiť podľa tejto výzvy aj vo vzťahoch s druhými.

**Aplikácia**

`Ako rozumieš veršom Ef 5,1 a Ef 5,2? Ako v tomto kontexte vnímaš význam slov „žiť v láske“ a „napodobňovať Boha“?`

---

#### Dodatečné otázky k diskuzi

`Jak rozumíš Pavlovu tvrzení, že jsme „kdysi byli tmou“?`

`Zkus vlastními slovy popsat, jak vypadá život „dětí světla“. V čem se liší od ostatních lidí?`

`V jakých situacích máš problém s tím, abys byl ke druhým takový, jak o tom píše Pavel? (laskavý, milosrdný a odpouštějící...)`

`Jak nám Boží milost pomáhá v našich manželstvích a rodinách?`

`Co děláš, když máš problém někomu odpustit – darovat milost?`
