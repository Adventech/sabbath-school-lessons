---
title:  Pavlove modlitby
date:  05/01/2026
---

> <p></p>
> <sup>9</sup>Modlím sa, aby vaša láska čoraz väčšmi rástla v poznaní a v každej skúsenosti, <sup>10</sup>aby ste boli schopní rozoznávať, čo je podstatné, a aby ste boli čistí a bez úhony pre Kristov deň, <sup>11</sup>naplnení ovocím spravodlivosti, ktoré je skrze Ježiša Krista na Božiu slávu a chválu. (Fil 1,9–11)

**Osobné štúdium**

Pred niekoľkými rokmi hovoril jeden kazateľ o modlitbách, ktoré sa sústreďujú len na mňa, mňa, mňa a moje potreby a túžby. Výstižne ich charakterizoval ako „malé sebecké modlitby“, pretože Boh má na mysli niečo oveľa väčšie.

`Na čo sa Pavol zameriava vo svojej modlitbe v úvodnom texte (Fil 1,9–11)? Aké dôležité žiadosti predkladá? Čo sa z toho dozvedáme o modlitbe?`

Táto modlitba má v gréčtine iba štyridsaťtri slov, ale zahŕňa všetky Pavlove záujmy, o ktorých bude hovoriť vo zvyšku svojho listu: láska, poznanie, rozoznávanie, čistota, úprimnosť, neurážanie a spravodlivosť, ktorú máme prostredníctvom Ježiša Krista. Základom tejto modlitby, ako aj Pavlových predchádzajúcich vyjadrení vďakyvzdania, je dôraz na cirkev ako celok. Pavlova modlitba sa úplne zameriava na ostatných, modlí sa za celú cirkev a za jej blaho. Pozrime sa bližšie na niektoré prvky tejto modlitby:

Neustály rast v láske. Pavol sa nemodlí len za viac lásky, ale za lásku vedenú konkrétnym smerom: „v poznaní a v každej skúsenosti“ (Fil 1,9; „pravou známosťou a každým vnímaním“; Roh.). Odkaz na poznanie sa netýka len intelektuálneho poznania, ale zahŕňa aj poznanie duchovných vecí, ktoré možno získať iba spoločenstvom s Bohom a štúdiom Jeho Slova (pozri Ef 1,17; 4,13; 1Tim 2,4).

Schopnosť rozpoznávať. Pavol to vysvetľuje ako schopnosť „rozpoznávať, čo je podstatné“ („posúdiť, čo je dobré a čo nie“; Roh.). Práve to nás vedie k tomu, aby sme „boli čistí a bez úhony pre Kristov deň“ (Fil 1,10).

Byť čistý. Toto slovo v gréčtine doslova znamená „súdený slnečným svetlom“ a vzťahuje sa na nepoškvrnenú čistotu konania: „Každý skutok kresťana by mal byť jasný ako slnečný lúč.“ (MB 68; MVB 73)

Bez úhony. Doslova to znamená nebyť kameňom úrazu („prostí úrazu“; Roh.), nehovoriť ani nerobiť nič, čo by inému človeku sťažilo jeho vieru.

Spravodlivý prostredníctvom Krista. Pavol sa touto témou podrobne zaoberá v listoch Rimanom a Galaťanom a mnohé aspekty rozoberá aj vo Filipanom 3. Nemáme žiadnu vlastnú spravodlivosť, ale len tú, ktorú prijímame prostredníctvom Krista.

**Aplikácia**

`Ako môže naša láska „čoraz väčšmi rásť“ (Fil 1,9)? Prečo je to také dôležité pre život kresťana? (Pozri aj 1Kor 13,1–8.)`

---

#### Dodatečné otázky k diskuzi

`Jak vypadala Pavlova soukromá modlitba? Jak byla dlouhá a co v ní bylo?`

`Proč Pavel na prvním místě prosí o „rozhojňování lásky“?`

`Bez lásky neroste naše poznání a hluboká vnímavost. Vyplývá to z toho, co tu Pavel píše. Co si o tom myslíš?`

`Pavel prosí i o dar „rozpoznávání“. K čemu je tento duchovní dar potřebný?`

`Filipským mají být „ryzí a bezúhonní pro den Kristův“. Jak tomu rozumíš?`

`Proč se Pavel tak intenzivně modlil za sbory, které znal?`