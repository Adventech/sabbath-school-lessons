---
title:  Moc modlitby
date:  08/01/2026
---

> <p></p>
> <sup>9</sup>Preto aj my, odo dňa, keď sme to počuli, neprestávame sa za vás modliť a prosiť, aby ste vo všetkej múdrosti a duchovnej rozumnosti boli naplnení poznaním jeho vôle, <sup>10</sup>aby ste žili hodní Pána a páčili sa mu vždy, keď budete prinášať ovocie v každom dobrom skutku a rásť v poznaní Boha <sup>11</sup>a aby ste boli posilňovaní každou mocou podľa sily jeho slávy, ku všetkej vytrvalosti a trpezlivosti. S radosťou <sup>12</sup>budete ďakovať Otcovi, ktorý vás urobil účastnými na podiele svätých vo svetle. (Kol 1,9–12)

**Osobné štúdium**

`Prečítaj si Kol 1,9–12. Aké konkrétne prosby nachádzaš v Pavlovej modlitbe?`

Pavol sa modlí, aby Kolosania „vo všetkej múdrosti a duchovnej rozumnosti boli naplnení poznaním jeho [Božej] vôle“ (Kol 1,9). Pavol opisuje poznanie Božej vôle ako „múdrosť“ a „duchovnú rozumnosť“. Múdrosť nadobúdame predovšetkým tým, že úplne dôverujeme Bohu, sme ochotní konať Jeho vôľu (Ján 7,17) a nespoliehame sa na vlastné chápanie (Prísl 3,5). Často však vyvstáva otázka: „Aká je Božia vôľa pre mňa v tejto situácii?“ Existujú štyri hlavné zdroje, z ktorých sa môžeme dozvedieť Božiu vôľu, keď ju hľadáme na modlitbe:

(1) Najdôležitejším zdrojom múdrosti je samotná Biblia. „Sviecou mojej nohe je tvoje slovo, svetlom môjmu chodníku.“ (Ž 119,105)

(2) Boh nám dal zvláštnu múdrosť pre posledné dni prostredníctvom ducha proroctva (Zj 12,17; Zj 19,10), ako sa prejavuje v spisoch Ellen Whiteovej. Biblia nás povzbudzuje: „Verte v Hospodina, svojho Boha, a obstojíte! Verte jeho prorokom a šťastne sa vám povedie.“ (2Kron 20,20)

(3) Božiu vôľu a vedenie možno poznať aj prostredníctvom prozreteľných okolností, keď Ho požiadame, aby otvoril alebo zatvoril dvere (pozri Kol 4,3).

(4) Svätý Duch nás vedie, keď sa naučíme rozpoznávať Jeho hlas: „Na vlastné uši budeš počuť za sebou slovo: Toto je cesta, kráčajte po nej!, hoci ty by si chcel ísť napravo alebo naľavo.“ (Iz 30,21)

Pavol sa modlí, aby Kolosania „žili hodní Pána“ (Kol 1,10). Samozrejme, nikto nie je od prírody „hodný“, ale Boh nás považuje za hodných svojou milosťou a volá nás, aby sme žili v súlade s týmto vznešeným povolaním (Ef 4,1; 1Tes 2,12). Pavol používa sloveso „žiť“ („chodiť“; Roh.) v tomto liste ešte trikrát (Kol 2,6; 3,7 a 4,5). Znamená to žiť a konať v súlade s Božím zákonom (2Moj 18,20), čo je možné len vďaka pôsobeniu Svätého Ducha (Ezech 36,27).

Pavol sa tiež modlí, aby Kolosania žili „hodní Pána a páčili sa mu vždy“ (Kol 1,10). To sa, samozrejme, vzťahuje aj na nás. Potom uvádza niekoľko spôsobov, ako to dosiahnuť: „budete prinášať ovocie v každom dobrom skutku“; „rásť v poznaní Boha“ (Kol 1,10) a napokon tým, že budú (a my budeme) „ďakovať Otcovi, ktorý vás urobil účastnými na podiele svätých vo svetle“ (Kol 1,12).

**Aplikácia**

`Ak by sa ťa niekto opýtal: „Podľa čoho vieš, ktorým smerom ťa Boh vedie?“, ako by si odpovedal? Prečo?`

---

#### Dodatečné otázky k diskuzi

`Myslíš, že se můžeme stát „moudrými“? Co nám v tom může pomoci?`

`Jak nám Bible pomáhá poznávat Boží vůli s námi – jednotlivci?`

`Co nám brání v tom, abychom Boží vůlí jen neznali, ale také se jí i řídili?`

`Proč se máme snažit „svým životem dělat Pánu čest“? Co to znamená?`

`Máme nést „ovoce dobrých skutků“. Co to je a jak to můžeme naplnit?`

`Opravdu potřebujeme sílu k trpělivosti a radostnou vytrvalost? Proč?`

`V čem ty sám vnímáš „sílu modlitby“?`

`Proč naše modlitby někdy postrádají potřebnou sílu k naší proměně?`