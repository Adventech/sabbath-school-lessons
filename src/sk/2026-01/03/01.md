---
title:  Život a smrť (Fil 1,19–30)
date:  10/01/2026
---

### Texty na tento týždeň
Fil 1,19–30; 1Kor 4,14–16; 2Kor 10,3–6; Ján 17,17–19; Mich 6,8; Sk 14,22

**Úvodný text**
> Veď pre mňa žiť je Kristus a umrieť je zisk. (Fil 1,21)

Často sa hovorí, že smrť je súčasťou života. To je lož. Smrť je opakom života, je jeho nepriateľom. Smrť nebola súčasťou života o nič viac, ako nie je vrak súčasťou auta. Pavol dôrazne hovorí, že Kristus zomrel, „aby smrťou zničil toho, čo mal moc nad smrťou, totiž diabla, aby vyslobodil tých, ktorých po celý život zotročoval strach pred smrťou“ (Heb 2,14.15).

Pavol bol pripravený zomrieť pre Krista, zároveň však mal istotu ohľadom svojho budúceho osudu. Najdôležitejšie pre neho bolo, aby dovtedy svojím životom, uctieval Krista a kázal evanjelium čo najväčšiemu počtu ľudí. Možno aj to je dôvod, prečo máme toľko listov nesúcich jeho meno. Prostredníctvom svojich spisov mohol osloviť mnohých ľudí na mnohých miestach, vrátane tých častí sveta, ktoré nikdy nenavštívil.

Život je krátky. Je preto dôležité, aby sme počas rokov, ktoré nám Boh dáva, čo najlepšie využili svoj vplyv pre prospech Božieho kráľovstva. Nemalá časť tohto vplyvu súvisí s naším podporovaním „jednoty viery“ (Ef 4,13). Ako uvidíme, táto téma bola jedným z dôležitých dôvodov, prečo Pavol napísal Filipanom.

**Osnova lekcie**

Od tohto týždňa sa budeme niekoľko lekcií venovať špecificky Listu Filipanom. Tentoraz sa pozrieme na Pavlov postoj k životu a smrti, ako je vyjadrený v prvej kapitole tohto listu. Zameriame sa na to, čo pre neho znamenalo, že „žiť je Kristus a umrieť je zisk“, a ako tento pohľad formoval jeho túžbu osláviť Krista bez ohľadu na okolnosti.

- Fil 1,19.20: Život aj smrť na väčšiu Kristovu slávu (nedeľa)
- Fil 1,21.22: Život a smrť v kontexte veľkého sporu (pondelok)
- Fil 1,23–26: Pavlova dilema – život služby alebo pokojná smrť? (utorok)
- Fil 1,27: Život hodný evanjelia (streda)
- Fil 1,27–30: Život v jednote a s odvahou (štvrtok)

---

#### Dodatečné otázky k diskuzi

`Jaký je dle tebe rozdíl mezi životem a smrtí?`

`Podle Jiřího Wolkra „smrt je jen kus života zlého“. Souhlasíš? Proč?`

`Pavel napsal „smrt je pro mne zisk“. Můžeš to říci i ty? Proč?`

`Jak nám smrt představuje Bible?`

`Kdy a proč se křesťan nemusí bát smrti?`