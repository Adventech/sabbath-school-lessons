---
title:  Podnety na zamyslenie
date:  16/01/2026
---

„Z mučidiel, z ohňa hraníc, z väzenských ciel, z temníc a hladomorní počul víťazné volanie mučeníkov. Počul svedectvo nezlomných, ktorí zbavení všetkého, týraní a mučení neohrozene a slávne svedčili o viere: Viem, komu som uveril. Tí, ktorí pre vieru obetujú svoj život, oznamujú svetu, že ten, ktorému dôverujú, môže dokonale spasiť.“ (AA 512; PN 295)

„V kresťanstve nikdy nebolo toľko rôznych pohľadov na vieru ako dnes. Ak boli dary [apoštolov, prorokov, evanjelistov, pastierov a učiteľov (Ef 4,11–13)] také dôležité pre zachovanie jednoty ranej cirkvi, o čo viac potrebujeme tieto dary na obnovenie jednoty my dnes! A že Božím zámerom je obnoviť jednotu cirkvi v posledných dňoch, je z proroctiev jasne zrejmé. Dostávame uistenie, že tvoji strážcovia zvyšujú hlas, spoločne sa radujú, lebo na vlastné oči vidia návrat Hospodina na Sion (Iz 52,8), a že v čase konca múdri porozumejú (Dan 12,10).

Keď sa to uskutoční, bude jednota viery medzi všetkými, ktorých Boh považuje za múdrych, pretože tí, ktorí skutočne správne rozumejú, musia nevyhnutne chápať rovnako. ... Z takýchto úvah je zrejmé, že dokonalý stav cirkvi, o ktorom sa tu hovorí, sa uskutoční v budúcnosti. To je aj dôvod, prečo spomenuté dary ešte nesplnili svoj účel.“ (COTTRELL, R. F., „Introduction,“ v Ellen G. White, Early Writings, s. 140)

**Námety na spoločné uvažovanie**

`V súvislosti s vyššie uvedeným citátom od R. F. Cottrella, čo je potrebné na to, aby Svätý Duch priniesol jednotu do Božej cirkvi dnes? Prečo je pre jednotu cirkvi dôležité uplatňovanie rád daných prostredníctvom daru proroctva?`

`Ako by ste vysvetlili biblické učenie o smrti priateľovi, ktorý verí, že Pavol a ďalší kresťania, ktorí zomreli, sú teraz „s Kristom“ v nebi?`

`Ako chápete hroznú realitu utrpenia v tomto svete? Prečo je motív veľkého sporu taký užitočný pre lepšie pochopenie toho, čo sa deje v tomto svete? Prečo sa musíme nakoniec pozerať na Ježiša na kríži ako na najlepšie možné vyjadrenie Otcovej lásky? Prečo sa potrebujeme naučiť dôverovať Mu aj v tých najhorších časoch?`

Západ slnka: 16.14

---

#### Dodatečné otázky k diskuzi

`Která myšlenka z této lekce tě nejvíce zaujala během tvého osobního studia v týdnu? Proč?`

`Jak bojuješ s obavami z toho, co tě čeká během umírání?`

`Přál by sis už zemřít, nebo chceš raději dál žít a sloužit Bohu? Proč?`

`Co tě v naši diskuzi dnes nejvíce povzbudilo?`