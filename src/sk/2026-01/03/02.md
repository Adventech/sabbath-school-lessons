---
title:  „Kristus bude oslávený“
date:  11/01/2026
---

> <p></p>
> <sup>19</sup>Viem predsa, že mi to poslúži na spásu pre vašu modlitbu a pomoc Ducha Ježiša Krista. <sup>20</sup>Túžobne očakávam a dúfam, že v ničom nebudem zahanbený, ale že so všetkou otvorenosťou, ako vždy aj teraz, bude oslávený Kristus na mojom tele, či životom, alebo smrťou. (Fil 1,19.20)

**Osobné štúdium**

`Čo apoštol Pavol očakával od súdneho procesu, ktorému sa mal podrobiť (Fil 1,19.20)? Čo považoval za dôležitejšie ako svoje oslobodenie?`

Hoci Pavol nebol zločincom, neocitol sa vo väzení prvýkrát. Ani prenasledovanie mu nebolo cudzie. Korinťanom podrobne opísal utrpenie, ktoré dovtedy zažil: „Prežil som viac námah, viac väzení, oveľa viac bitiek, často na dosah smrti. Od Židov som dostal päť ráz štyridsať úderov bez jedného, tri razy ma palicovali, raz kameňovali, trikrát som prežil stroskotanie lode, noc a deň som zápasil na otvorenom mori. Často na cestách, v nebezpečenstvách na riekach, v nebezpečenstvách hroziacich od zbojníkov, v nebezpečenstvách od vlastného rodu, v nebezpečenstvách od pohanov, v nebezpečenstvách v meste, v nebezpečenstvách na púšti, v nebezpečenstvách na mori, v nebezpečenstvách medzi falošnými bratmi, v námahe a lopote, často bez spánku, o hlade a smäde, často v pôstoch, v chlade a v nahote.“ (2Kor 11,23–27)

Netreba sa však nazdávať, že tieto utrpenia boli pre neho najťažšie. Pavol totiž hneď dodáva: „Okrem toho všetkého denne na mňa dolieha starosť o všetky cirkvi.“ (2Kor 11,28)

**Aký vzťah má Pavol k zborom, ktoré založil, a k ľuďom, ktorých získal pre Krista?**

`1Kor 4,14–16`

`1Tes 2,10.11`

`Gal 4,19`

`Filem 1,10`

Tak ako Ježiš, ktorý vydal všetko pre našu záchranu, aj Pavol mal k spoluveriacim podobný postoj: „Ja však veľmi rád vynaložím všetko, ba vydám aj seba samého za vaše duše.“ (2Kor 12,15) Paradoxne však platí, že čím viac sa konanie človeka podobá Ježišovmu, tým menej ho niektorí milujú alebo oceňujú. „Všetci, čo chcú žiť zbožne v Ježišovi Kristovi, budú prenasledovaní.“ (2Tim 3,12) Verní kresťania sú však azda najsilnejším nástrojom oslavy Boha a zjavovania pravdy evanjelia (porovnaj Fil 1,7). „Pavlova trpezlivosť a radostná myseľ počas dlhého a nespravodlivého väznenia, jeho odvaha a viera boli ustavičným kázaním.“ (AA 464; PN 267)

**Aplikácia**

`Uvažuj o svojom živote. Ako sa správaš k ľuďom, ktorí sa k tebe nesprávajú dobre? Aké svedectvo tým vydávaš o Ježišovi?`

---

#### Dodatečné otázky k diskuzi

`S jakými pocit musel Pavel bojovat v době svého uvěznění?`

`Pavel nevěděl, co ho čeká. Proč mu Bůh nezjevil jeho budoucnost?`

`Co Pavla podle dopisu do Korintu zaměstnávalo více než vězení?`

`Proč si Pavel přát „oslavit Krista“?`

`Jak můžeme „oslavit Krista“ my?`

`Proč je nejlepší kázáním „zbožný život“?`

`Jak si takový „zbožný život“ představuješ?`