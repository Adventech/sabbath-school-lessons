---
title:  „Umrieť je zisk“
date:  12/01/2026
---

> <p></p>
> <sup>3</sup>Veď hoci žijeme v tele, nevedieme boj podľa tela. <sup>4</sup>Zbrane nášho boja nie sú telesné, ale od Boha majú moc zboriť hradby. Nimi rúcame ľudské výmysly <sup>5</sup>a každú povýšenosť, čo sa dvíha proti poznávaniu Boha, a nimi viažeme každú myšlienku na poslušnosť Kristovi, <sup>6</sup>a sme pripravení potrestať každú neposlušnosť, kým vaša poslušnosť nebude úplná. (2Kor 10,3–6)

> <p></p>
> <sup>21</sup>Veď pre mňa žiť je Kristus a umrieť je zisk. <sup>22</sup>Ale ak žiť v tele znamená pre mňa plodnú prácu, neviem, čo si zvoliť. (Fil 1,21.22)

**Osobné štúdium**

Ak by si to náhodou niekto neuvedomil, všetci – a ako veriaci o to viac – sme súčasťou veľkého sporu, ktorý zúri všade okolo nás a vlastne aj v nás. Všetci tak či onak zažívame realitu tohto vesmírneho zápasu. A bude to tak, až kým nezomrieme, nech sa to stane kedykoľvek alebo akokoľvek.

`Čo je podľa úvodného textu (2Kor 10,3–6) podstatou duchovného boja, ktorý vedieme? Aké „zbrane“ môžeme používať v tomto boji?`

Najsmrteľnejšími duchovnými zbraňami sú myšlienky, dobré aj zlé. Satan používa kritiku, zradu, nepokoj, strach, tlak rovesníkov a množstvo podobných nástrojov, ktoré by kresťania nikdy nemali uplatňovať. Namiesto toho by sme mali používať lásku, milosrdenstvo, pokoj, miernosť, zhovievavosť, láskavosť a sebaovládanie. Našou najmocnejšou zbraňou, ak ju používame rozumne, je „Božie slovo“, ktoré je prejavom moci Ducha (Ef 6,17). Iba Boh totiž môže priniesť pravdu do srdca človeka. My sme len nástrojom, ktorý Boh používa na dosiahnutie svojich zámerov.

`Ako rozumieš Pavlovmu vyznaniu v úvodných veršoch (Fil 1,21.22) v kontexte veľkého sporu?`

Pretože boj je duchovný, sme vo vojne myšlienok a hodnôt. Kristus však za nás zvíťazil na kríži a pokiaľ s Ním zostaneme spojení, nepriateľ nás nikdy nemôže poraziť, ani keby nás čakala smrť. Pavol sa podvolil všetkému, čo ho tu na zemi mohlo postihnúť, nech by to bolo akokoľvek nespravodlivé. Svoj život a svoju budúcnosť totiž zveril vyššiemu súdu.

Ako kresťania by sme nemali bojovať ani tak za svoje práva, ako skôr za to, čo je správne. Neplatí, že „moc určuje, čo je správne“, ale že „to, čo je správne, prináša skutočnú silu“. Je správne podriadiť sa Božej vôli. V skutočnosti je to jediný spôsob, ako zvíťaziť v spore, ktorého sme súčasťou. Ježiš je typickým príkladom podriadenia sa Božej vôli, ako to Pavol uvádza vo Filipanom 2.

**Aplikácia**

`Akým spôsobom práve teraz prežívaš realitu veľkého sporu? Ako môžeš čerpať útechu a silu z vedomia, že Kristus už za nás zvíťazil?`

---

#### Dodatečné otázky k diskuzi

`Proč Pavel věří, že smrt je pro něho zisk?`

`Myslíš, že je smrt ziskem i pro tebe? Proč?`

`Souhlasíš s autorem lekce, že neúčinnějšími duchovními zbraněmi jsou myšlenky (dobré i špatné)? Proč?`

`Jaké duchovní zbraně používá satan?`

`Jaké zbraně máme v duchovním zápase používat my?`

`Proč nemáme bojovat za svá práva, ale za to, co je správné?`

`Kde a jak můžeme poznat, co je správné?`