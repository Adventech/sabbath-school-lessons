---
title:  Večný Boží plán
date:  24/02/2026
---

> <p></p>
> <sup>24</sup>Teraz sa radujem, že za vás trpím a dopĺňam vo svojom tele, čo chýba Kristovým utrpeniam pre dobro jeho tela, ktorým je Cirkev. <sup>25</sup>Ja som sa stal jej služobníkom v súlade s Božím plánom, ktorý mi bol zverený pre vás, aby som takto naplnil Božie slovo, <sup>26</sup>tajomstvo ukryté od vekov a od pokolení, ale teraz zjavené jeho svätým. (Kol 1,24–26)

**Osobné štúdium**

`Čo hovorí Pavol v úvodnom texte (Kol 1,24–26) o svojom utrpení pre Krista?`

Hoci Pavol písal Kolosanom počas domáceho väzenia v Ríme, jeho najväčšie utrpenie pramenilo pravdepodobne z toho, že nemohol intenzívne pokračovať vo svojom misijnom diele. Nemohol cestovať z miesta na miesto a nemohol kázať v domoch, ako to robil predtým (Sk 20,20). Tieto jeho „utrpenia“ („súženia“), pred ktorými Kristus vopred varoval (Mat 24,9; Ján 16,33), „sa nedajú ani porovnať s budúcou slávou, ktorá sa má na nás zjaviť“ (Rim 8,18). Pavol teda vníma svoje „utrpenia“ nie individuálne, ale v širšom kontexte. Tak ako keď písal kresťanom vo Filipách, tak sa aj teraz, keď píše Kolosanom, raduje zo svojich utrpení, ktoré sú pre ich dobro (Kol 1,24).

Hoci je Pavol vo väzení, „Božie slovo nie je spútané“ (2Tim 2,9). Počas tohto väzenia vznikli listy Filipanom, Efezanom a Filemonovi. Po prepustení ho Boh inšpiroval na napísanie dôležitých rád, ktoré sa nachádzajú v 1. Timotejovej a Títovi. Potom, počas svojho posledného uväznenia v rímskom väzení, napísal 2. Timotejovi. Stručne povedané, tieto posledné roky poskytli Pavlovi príležitosť napísať významnú časť Novej zmluvy (s veľkou pravdepodobnosťou sem môžeme zahrnúť aj List Hebrejom).

Večný Boží plán toto všetko – a ešte oveľa viac – predvídal. Grécke slovo, ktoré Pavol používa v Kol 1,25 a všeobecne sa prekladá ako „správcovstvo“ („domospráva“ Roh.), je oikonomia. Jeho význam sa vzťahuje výhradne (napríklad v 1Tim 1,4) na „Boží spôsob usporiadania vecí“ (JOHNSON L. T., The First and Second Letters to Timothy. New York: Doubleday, 2001, s. 164). Týka sa to aj Pavlovho apoštolstva. V širšom zmysle však zahŕňa všetky opatrenia, ktoré Boh urobil v pláne spasenia. Služba Pavla, ostatných apoštolov a dokonca aj prorokov Starej zmluvy (Ef 2,20; 3,5), vrátane Mojžiša, mala za cieľ „naplniť Božie slovo“ (Kol 1,25). To všetko v súvislosti s Božím plánom.

Na túto tému sa bližšie pozrieme v zajtrajšej časti. Na tomto mieste je však užitočné poznamenať, že Pavol vnímal svoju službu len ako malú súčasť oveľa väčšieho, dlhodobého Božieho plánu, ktorý sa začal uskutočňovať „od založenia sveta“ (Mat 13,35; Ef 1,4).

**Aplikácia**

`Zamysli sa nad svojím vlastným životom. Ako môžu tvoje rozhodnutia (veľké aj malé) zapadať do veľkého Božieho plánu? Môžeme dopredu vedieť, či je naše konkrétne rozhodnutie naozaj „malé“? Ako sa môže neskôr ukázať, že išlo o dôležité rozhodnutie, ktoré malo vážne následky?`

---

#### Dodatečné otázky k diskuzi

`Co Pavlovi pomáhalo lépe snášet jeho utrpení?`

`Proč Pavla trápilo, že se nemohl aktivně účastnit misie v terénu?`

`Jak se cítíš, když můžeš i to své utrpení vnímat jako součást Božího plánu?`

`Co můžeme dělat, když nám nemoc nebo jiné okolnosti brání v aktivní účasti na Božím záchranném plánu?`

`Bůh má nějaký záměr s každým z nás. Jak můžeme zjistit jeho záměr s námi?`

`Jak se máme dívat na „službu“ těch druhých? Jak je můžeme podpořit?`

`Proč je pro dokončení Božího plánu potřebná naše vzájemná spolupráce?`