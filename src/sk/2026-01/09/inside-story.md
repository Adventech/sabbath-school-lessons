---
title:  Misijný príbeh
date:   27/02/2026
---

#### Presun dvojdňového víkendu

Po strate dvoch pracovných miest pre svoju vieru adventistu siedmeho dňa sa Rene opäť modlil k Bohu na Filipínach. „Pane,“ povedal, „zdá sa, že byť adventistom je len pre bohatých. Nemôžem si nájsť prácu, ktorá by nevyžadovala, aby som pracoval v sobotu. Ako prežijeme?“

Aj keď mal univerzitný titul, Rene prijímal rôzne príležitostné práce na stavbách. Plat však nestačil na to, aby uživil svoju rastúcu rodinu. Teraz bol otcom dvoch malých detí. Opäť sa modlil: „Bože, môžeš mi pomôcť nájsť si prácu, ktorá uživí moju rodinu?“

Potom uvidel inzerát na pozíciu účtovníka na Strednom východe. Musel by opustiť svoju rodinu na Filipínach. Prihlásil sa, a po pohovore bol prijatý. Bolo to náročné obdobie.

Keď Rene prišiel, zistil, že štátny víkend je vo štvrtok a piatok. To znamenalo, že ľudia museli pracovať v sobotu a nedeľu.

Aj keď Rene musel chodiť do kancelárie v sobotu, v skutočnosti nemusel pracovať. Čítal Bibliu a spisy Ellen Whiteovej. Jeho šéf chodil do práce iba v sobotu večer, takže Rene počas dňa nepracoval. Ale aj tak sa cítil zle. Bol v práci počas soboty a mal pocit, že robí ústupky vo svojej viere. Túžil ísť v sobotu do kostola. „Bože,“ modlil sa, „ak mi dáš príležitosť ísť v sobotu do kostola, budem svätiť sobotu až do smrti.“

Dva roky sa modlil túto modlitbu. Potom sa rozprával so svojim šéfom. „Prosím, dajte mi sobotu na môj sobotný odpočinok,“ povedal. „Nie, nemôžem vám to dovoliť,“ odpovedal jeho šéf. Ale povolil výnimku a povedal: „Ak môj kráľ vyhlási piatok a sobotu za víkend, potom si môžete oddýchnuť.“

Rene sa modlil: „Počul si, čo povedal môj šéf. Môžeš mi prosím pomôcť?“

O tri mesiace neskôr bol Reneho šéf v Európe, keď kráľ podpísal dekrét, že víkend v krajine sa presúva na piatok a sobotu. Rene, ktorý sa celý čas modlil, nepočul túto novinku a ako zvyčajne išiel do kancelárie o deviatej ráno v sobotu.

Keď si sadol, skontroloval si e-mail, či neprišli nejaké dôležité správy. Práve vtedy uvidel správu od svojho šéfa.

Prečítal si:„Rene, počul som zprávy od môjho kráľa. Pamätám si svoj sľub, že si budeš môcť oddýchnuť, ak môj kráľ vyhlási piatok a sobotu za víkend.“

Rene zavrel kanceláriu a išiel do kostola. Bol tak šťastný, že sa rozplakal.

_Rene Tucaldo je finančný riaditeľ Hnutia 1000 misionárov, ktorého ústredie v Silangu na Filipínach bolo postavené s pomocou darov z trinástej soboty v roku 1996._

_Viac sa dozviete budúci týždeň._