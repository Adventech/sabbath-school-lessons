---
title:  Zmierenie a nádej (Kol 1,20–29)
date:  21/02/2026
---

### Texty na tento týždeň
Kol 1,20–29; Ef 5,27; Ef 3,17; Rim 8,18; Ef 1,7–10; Ef 3,3–6; Prís 14,12

**Úvodný text**
> Toho, ktorý nepoznal hriech, urobil za nás hriechom, aby sme sa v ňom stali Božou spravodlivosťou. (2Kor 5,21)

Pavol pokračuje v téme zmierenia, ktorú tak jasne zdôraznil v Kol 1,20 (pozri 8. lekciu, štvrtok). Kým tam opísal kozmický rozsah zmierenia, teraz sa sústredí na osobný rozmer tohto Božieho aktu. Svojou smrťou na kríži Ježiš dosiahol zmierenie pre všetkých a všetko, najmä pre ľudské bytosti, ktoré boli pre hriech odcudzené od Božieho života, teraz však môžu byť s Ním zmierené prostredníctvom viery.

Tento týždeň sa budeme venovať procesu individuálneho zmierenia. Rovnako ako v kozmickej rozsahu, aj na osobnej rovine sa zmierenie uskutočňuje prostredníctvom Kristovej smrti. Na individuálnej úrovni kríž rozhodne nie je nejakým pasívnym symbolom. Naopak, stáva sa aktívnou realitou, pričom Božia láska premieňa ľudí, keď počúvajú evanjelium a prijímajú Krista, nádej slávy (Kol 1,27).

Pavol tiež hovorí, že Božie slovo prináša „tajomstvo ukryté od vekov a od pokolení, ale teraz zjavené jeho svätým“ (Kol 1,26). Čo je toto tajomstvo a čo všetko predstavuje – pre jednotlivca a pre vesmír? Ako toto „tajomstvo“ súvisí s evanjeliom, ktoré Pavol tak vášnivo hlásal?

**Osnova lekcie**

V tejto lekcii budeme pokračovať v štúdiu 1. kapitoly Listu Kolosanom. Zameriame sa na osobný rozmer zmierenia, ktoré Kristus uskutočnil svojou smrťou na kríži. Budeme sa zaoberať tým, ako sa z ľudí odcudzených Bohu stávajú prostredníctvom viery svätí a bezúhonní. Preskúmame tiež, čo znamená tajomstvo „Kristus vo vás – nádej slávy“.

- Kol 1,21.22: Zmierenie s Bohom prostredníctvom Kristovej smrti (nedeľa)
- Kol 1,21–23: Dôležitosť vytrvalosti a pevného zakotvenia vo viere (pondelok)
- Kol 1,24–26: Pavlova služba a Boží večný plán (utorok)
- Kol 1,25–27: Božie tajomstvo: „Kristus vo vás – nádej slávy“ (streda)
- Kol 1,28.29: Cieľ Pavlovej služby: priviesť každého k dokonalosti v Kristovi (štvrtok)

---

#### Dodatečné otázky k diskuzi

`Co je to smíření? V čem se liší od odpuštění?`

`Jaké nástroje používá Bůh k tomu, abychom s ním mohli být smíření?`

`Jakou roli hraje smíření v našem životě?`

`Proč máme i v mezilidských vztazích toužit po smíření?`

`Co můžeme udělat pro to, abychom mohli prožít smíření s Bohem?`

`Jak smíření s Bohem ovlivňuje naše vztahy s lidmi?`