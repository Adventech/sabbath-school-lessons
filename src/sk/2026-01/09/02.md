---
title:  Zmierenie s Bohom
date:  22/02/2026
---

> <p></p>
> <sup>21</sup>Aj vás, ktorí ste kedysi boli odcudzení a nepriateľskí k Bohu svojím zmýšľaním a zlými skutkami, <sup>22</sup>teraz s ním zmieril, keď vo svojom pozemskom tele podstúpil smrť, aby vás postavil pred Božiu tvár svätých, nepoškvrnených a bezúhonných. (Kol 1,21.22)

**Osobné štúdium**

`Čo má Pavol na mysli, keď v úvodnom texte (Kol 1,21.22) hovorí o „odcudzení“ a „nepriateľstve“? Aký je podľa neho očakávaný konečný výsledok Kristovej smrti (pozri aj Ef 5,27)?`

Pavol veľmi často opisuje temný obraz ľudstva, ktoré je oddelené od Kristovej spravodlivosti. A ani dnes, po takmer dvetisíc rokoch, by nebolo múdre tomuto opisu protirečiť. Niekto raz povedal, že jedinou kresťanskou náukou, ktorú netreba brať vierou, je skazenosť ľudstva.

Odkedy sa však zjavil hriech, Boh sa ujal iniciatívy, aby nás, bez ohľadu na našu skazenosť, zmieril so sebou. Boh teda už od začiatku pracoval na riešení problému hriechu. A to aj keď jediným riešením bola Jeho vlastná smrť na kríži.

V Edene zavolal na Adama, svoje majstrovské dielo stvorenia: „Kde si?“ (1Moj 3,9) A aj dnes pokračuje v hľadaní svojej jedinej stratenej ovečky – nás. Hľadá každého z nás individuálne. Má dokonalý plán, ako nás osloviť, pričom uplatňuje prvotné evanjeliové zasľúbenie z 1Moj 3,15 tým, že medzi nás a satana vkladá nepriateľstvo.

O evanjeliu sa často tak veľmi diskutuje a teoretizuje, až sa môže zdať, že nemá pre život v dvadsiatom prvom storočí takmer žiadny zmysel. V skutočnosti je však evanjelium jednoduché, jasné a pochopiteľné.

**Evanjelium pozostáva z troch častí**:

1. Pretože nemôžeme urobiť nič pre svoju záchranu, Ježiš prišiel a zomrel za naše hriechy (pozri Rim 5,6–8).
2. Keď prostredníctvom viery, pokánia a krstu prijímame Jeho smrť ako našu vlastnú, sme ospravedlnení a oslobodení od odsúdenia za hriech (pozri Rim 5,9–11; Rim 6,6.7).
3. Život, ktorý teraz žijeme, je výsledkom toho, že sme spojení s Kristom, prežívame Jeho pretvárajúcu moc a Jeho život v nás (2Kor 5,17–21; Gal 2,20).

Nemusí ísť nevyhnutne o tri samostatné kroky alebo udalosti. Môžu sa odohrať naraz, hneď ako sme pripravení prijať Ježiša do svojho života. A môžu sa obnovovať dennodenne, keď sa Mu každé ráno odovzdávame. Bez ohľadu na to, ako každý z nás zažil Kristovo spasiteľné dielo vo svojom živote, základ vždy spočíva na Ježišovej smrti. K nej sa musíme vždy znova vracať.

**Aplikácia**

`Keď sa pozrieš na seba, na svoju povahu a na svoje najvnútornejšie bytie, čo ti tento pohľad hovorí o tom, ako veľmi potrebuješ Kristovu obeť?`

---

#### Dodatečné otázky k diskuzi

`Proč máme na prvním místě hledat smíření s Bohem?`

`Jaké kroky musíme učinit, aby ke smíření s Bohem mohlo dojít?`

`Bůh se snaží mezi nás a satana „vložit nepřátelství“. Proč to dělá?`

`Jak se projeví stav, kdy začneme brát satana jako svého nepřítele?`

`Proč za nás musel zemřít zrovna Ježíš?`

`Věříš, že když zemřel Ježíš, už nemusíš zemřít ty? Na čem stavíš tuto víru?`

`Z čeho vyplývá tvoje jistota, že už jsi smířen s Bohem?`