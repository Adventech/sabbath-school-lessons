---
title:  Vytrvajte vo viere
date:  23/02/2026
---

> <p></p>
> <sup>21</sup>Aj vás, ktorí ste kedysi boli odcudzení a nepriateľskí k Bohu svojím zmýšľaním a zlými skutkami, <sup>22</sup>teraz s ním zmieril, keď vo svojom pozemskom tele podstúpil smrť, aby vás postavil pred Božiu tvár svätých, nepoškvrnených a bezúhonných, <sup>23</sup>ak totiž vytrváte pevní a stáli vo viere, ak sa neodkloníte od nádeje evanjelia, ktoré ste počuli a ktoré sa hlása všetkému tvorstvu pod nebom. Ja, Pavol, som sa stal jeho služobníkom. (Kol 1,21–23)

**Osobné štúdium**

`Čo má podľa teba Pavol v úvodnom texte (Kol 1,23) na mysli, keď hovorí, aby sme vytrvali „pevní a stáli“ vo viere? (Pozri aj Kol 2,5 a Ef 3,17.)`

V gréčtine existujú štyri rôzne spôsoby vyjadrenia podmienky „ak“, pričom každé má určité odtienky. Tá, ktorou sa začína Kol 1,23, predpokladá, že podmienka je splnená. Pavol teda povzbudzuje Kolosanov myšlienkou, že skutočne vytrvajú vo viere. V nasledujúcich veršoch Pavol vyjadruje, že už videl dôkazy o pevnosti ich viery (Kol 2,5). Napriek tomu je ich nádej stále podmienená vytrvalosťou na ceste viery, ktorou sa vydali.

Myšlienka zotrvávania vychádza z gréckeho slova (epimenó; „zostávať“, „neprestávať“, „pokračovať“) preloženého ako „vytrváte“ (Kol 1,23). Rovnaké slovo sa vyskytuje aj pri opise konania zákonníkov a s farizejov, ktorí „neprestávali“ požadovať od Ježiša odpoveď, čo majú urobiť so ženou prichytenou pri cudzoložstve (Ján 8,7). Aj v situácii, keď Peter „neprestával“ klopať na dvere po tom, čo slúžka Rodé spoznala jeho hlas, ale nechala ich zamknuté a vbehla dnu, aby to oznámila ostatným (Sk 12,16). Používa ho aj Pavol, ktorý povzbudzuje Timoteja, aby „bol vytrvalý“ v dodržiavaní pokynov týkajúcich sa učenia i praktického života (1Tim 4,16). Význam tohto slova v Kol 1,23 je podobný, až na to, že sa vzťahuje na veriacich vo všeobecnosti.

Ako uvidíme budúci týždeň, Pavol sa obáva, že Kolosania by sa mohli začať usilovať o ľudské cesty spásy namiesto toho, aby sa pevne držali nádeje, ktorú ponúka evanjelium (pozri napríklad Kol 2,8.20–22). Slovo „stáli“ (gr. doslova „neochvejní“; „založení“) označuje položenie pevného základu viery a lásky, ktorý stojí na Božom slove (pozri Mat 7,25; Ef 2,20 a 3,17).

S touto myšlienkou súvisí aj grécke slovo preložené ako „pevní“, ktoré odkazuje na pevnú stavbu a v širšom zmysle na kresťanov, ktorí sa nedajú odkloniť od nádeje evanjelia (Kol 1,23). To isté slovo je použité v 1Kor 15,58, „buďte pevní, neochvejní, buďte stále horlivejší v Pánovom diele, veď viete, že vaša námaha nie je márna v Pánovi“.

Na rozdiel od populárneho názoru „raz spasený, navždy spasený“ Pavol hovorí niečo úplne iné.

**Aplikácia**

`Akú máš skúsenosť s každodenným zotrvávaním vo viere a jej prejavovaním v tvojom živote? Prečo sa musíme vždy znova vedome rozhodnúť konať na základe viery? Čo sa stane, ak to neurobíme?`

---

#### Dodatečné otázky k diskuzi

`Jak bys definoval vytrvalost? Kdy je užitečná?`

`Jakou roli hraje vytrvalost v naší víře?`

`Pavel píše o „zakotvení ve víře“. Jak dochází k „zakotvení“?`

`Co nás může „odtrhnout od naděje evangelia“?`

`Jaké nebezpečí nám hrozí, pokud nebude naše „zakotvení“ pevné?`

`Jaký vliv má na naši víru zapojení se do života církve?`

`Co ti pomáhá, když se tvoje kotva začíná viklat?`