---
title:  Odhalenie Božieho tajomstva
date:  25/02/2026
---

> <p></p>
> <sup>25</sup>Ja som sa stal jej služobníkom v súlade s Božím plánom, ktorý mi bol zverený pre vás, aby som takto naplnil Božie slovo, <sup>26</sup>tajomstvo ukryté od vekov a od pokolení, ale teraz zjavené jeho svätým. <sup>27</sup>Im chcel Boh dať poznať, aké je bohatstvo slávy tohto tajomstva medzi pohanmi. Ním je Kristus vo vás – nádej slávy. (Kol 1,25–27)

**Osobné štúdium**

`Pavol v úvodnom texte (Kol 1,25–27) dvakrát hovorí o „tajomstve“. O aké tajomstvo ide?`

Na inom mieste Pavol zmieňuje „múdrosť“ skrytú v Božom tajomstve, ktorú „pred vekmi vopred určil nám na slávu“ (1Kor 2,7) a zjavil prostredníctvom plánu spasenia. Peter hovorí o tejto pravde ako o niečom, čo hľadali a skúmali proroci a na ktorú „túžia hľadieť anjeli“ (1Pet 1,10–12). Bolo vyhliadnuté „ešte pred stvorením sveta“ (1Pet 1,20) a „po večné časy zahalené mlčaním“ (Rim 16,25). Avšak prostredníctvom života, smrti a zmŕtvychvstania Krista bolo toto tajomstvo odhalené (2Kor 3,14).

**Ako nasledujúce odkazy na Božie tajomstvo osvetľujú rôzne aspekty plánu spásy?**

`Ef 1,7–10`

`Ef 3,3–6`

Nakoniec sa „všetko“ v nebi a na zemi spojí do úplnej jednoty v Kristovi. Práve na to sa zameriavala aj Kristova modlitba v Jánovi 17. Ako sa to presne stane, bolo tajomstvom, ktoré sa teraz zjavilo prostredníctvom evanjelia.

Po celú večnosť budeme skúmať, prečo nás Boh tak miluje, že dal Ježiša, neoceniteľný poklad nebies, za našu spásu. Dnes však už vieme, že Kristus „za všetkých zomrel preto, aby tí, čo žijú, nežili už viac sebe, ale tomu, ktorý za nich zomrel a bol vzkriesený“ (2Kor 5,15). A tak všetci, ktorí veria v Krista, Židia aj pohania, majú prostredníctvom evanjelia rovnaký podiel na Božích zasľúbeniach a boli spojení do jedného tela, cirkvi.

Výrok „Kristus vo vás“ (Kol 1,27) sa vzťahuje na Kristovo prebývanie v srdci človeka prostredníctvom viery (Ef 3,17; porovnaj Gal 2,20). Toto duchovné spojenie s Kristom spôsobuje, že nás Boh už teraz „uviedol na nebeský trón v Kristovi“ (Ef 2,6) a môžeme tak už teraz okúšať „moc budúceho veku“ (Heb 6,5). Prostredníctvom prítomnosti v našich životoch nás Kristus už začína spájať s nebom. Je to evanjelium pôsobiace v srdciach veriacich, ktoré nás urobilo „účastnými na podiele svätých vo svetle“ (Kol 1,12).

**Aplikácia**

`Tajomstvo, ktoré bolo kedysi skryté, je dnes zjavené: „Kristus vo vás – nádej slávy.“ Ako Kristova prítomnosť v tvojom srdci ovplyvňuje tvoj spôsob života, lásku k druhým a tvoje vzťahy – najmä k tým, ktorí sú odlišní?`

---

#### Dodatečné otázky k diskuzi

`Co je to tajemství?`

`Co se stává s tajemstvím, když je odhaleno?`

`Spousta náboženství je pro „cizí“ zahalena tajemstvím. Proč Bůh lidstvu to své tajemství prozrazuje?`

`V čem to Boží tajemství spočívá?`

`Pro mnoho lidí Boží tajemství zůstává i nadále tajemstvím, přestože bylo Bohem už dávno odtajněno? Jak je to možné?`

`„Je to Kristus mezi vámi, v něm máte naději na Boží slávu.“ Jak to chápeš?`

`Co můžeme udělat, aby byl „Kristus mezi nám“?`