---
title:  Živá obeť
date:  27/01/2026
---

> <p></p>
> Ale aj keby som mal byť vyliaty pri obete a bohoslužbe vašej viery, radujem sa a radujem sa s vami všetkými. (Fil 2,17)

> <p></p>
> Ja mám byť už obetovaný, nastal už čas môjho odchodu. (2Tim 4,6)

> <p></p>
> <sup>1</sup>Povzbudzujem vás teda, bratia, pre Božie milosrdenstvo, aby ste odovzdávali svoje telá ako živú, svätú, Bohu príjemnú obetu, ako vašu rozumnú službu Bohu. <sup>2</sup>A nepripodobňujte sa tomuto svetu, ale premeňte sa obnovením zmýšľania, aby ste vedeli rozoznať, čo je Božia vôľa, čo je dobré, čo mu je príjemné, čo je dokonalé. (Rim 12,1.2)

> <p></p>
> Napodobňujte ma, ako ja napodobňujem Krista! (1Kor 11,1)

**Osobné štúdium**

`Čo sa z úvodných textov (Fil 2,17; 2Tim 4,6; Rim 12,1.2 a 1Kor 11,1) dozvedáme o Pavlovom pohľade na „obeť“?`

Pavol už vyjadril prekvapivo nejednoznačný názor na to, či bude žiť alebo zomrie v službe Kristovi (Fil 1,20–23). Teraz naznačuje veľmi reálnu možnosť, že bude „vyliaty sťa liata obeť“ (Fil 2,17; Roh.). Táto symbolika je založená na starovekej praxi obetovania vo forme nalievania tekutiny (olej, víno alebo voda) ako obete Bohu (pozri napríklad 1Moj 35,14; 2Moj 29,40; 2Sam 23,15–17). Zdanlivé „plytvanie“ cennou tekutinou pri akte oddanosti nám môže pripomenúť Máriin čin pomazania Ježišovej hlavy a Jeho nôh použitím „vzácneho voňavého oleja z pravého nardu“, ktorú žena Ježišovi „vyliala na hlavu“ (Mar 14,3–9; Ján 12,3). Hoci nešlo o „liatu obeť“ v pravom význame, jasne predstavovala nekonečnú obeť Krista za našu záchranu „s bázňou a chvením“ (Fil 2,12).

Ak by bol Pavol popravený za svoje dielo šírenia evanjelia, radoval by sa, pretože jeho život by bol „vyliaty“ ako obeť Bohu. Keďže „liata obeť“ v Starej zmluve vo všeobecnosti nestojí samostatne, ale je súčasťou celkového aktu obetovania (pozri 4Moj 15,1–10; 28,1–15), Pavol by považoval darovanie svojho života za vhodný doplnok „obete“ a „bohoslužby“ (Fil 2,17) veriacich vo Filipách, ktorí sa vierou rozhodli dať svoj život Bohu ako „živú obeť“ (Rim 12,1; Roh.).

Raní kresťania, vrátane tých vo Filipách (Fil 1,27–29), sa aktívne delili o svoju vieru. Šírili evanjelium z domu do domu (Sk 5,42), otvárali svoje domovy pre štúdium Písma (Sk 12,12; 1Kor 16,19; Kol 4,15; Filem 1,2) a boli schopní na zá-klade Písma ukázať, čomu veria (Sk 17,11; 18,26; 1Pet 3,15). Naši adventistickí priekopníci robili to isté. Namiesto spoliehania sa, že posolstvo budú šíriť kazatelia, oni sami sa delili o svoju vieru, viedli biblické štúdium a pomáhali ľuďom pripraviť sa na krst, keď sa kazateľ vráti, aby ich pokrstil.

Odovzdávali sa teda do služby Bohu, čím vlastne samých seba prinášali ako „živú obeť“ pri šírení evanjelia. Očakáva sa od nás vari niečo iné?

**Aplikácia**

`Zamysli sa nad tým, čo by pre tvoj život znamenalo byť „živou obeťou“. Koľko obetuješ pre Božie kráľovstvo? Čo ti tvoja odpoveď hovorí o tebe a tvojom vzťahu k Bohu?`

---

#### Dodatečné otázky k diskuzi

`Jak bys malému dítěti vysvětlil, co je to oběť?`

`Jaký je rozdíl mezi „živou“ a „neživou“ obětí?`

`Proč nás Pavel vybízí, abychom přinášeli sama sebe jako živou oběť Bohu?`

`Jaké projevy může mít naše oběť?`

`Co bylo jednou z příčin, že církev na svém počátku tak rychle rostla?`

`Co může pro lepší růst církve udělat každý s nás?`

`Jak chceš růstu církve přispět ty?`