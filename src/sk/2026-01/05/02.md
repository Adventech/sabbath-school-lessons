---
title:  Uvádzajme do života, čo Boh koná v nás
date:  25/01/2026
---

> <p></p>
> <sup>12</sup>Preto, moji milovaní, ako ste vždy boli poslušní, a to nielen v mojej prítomnosti, ale ešte väčšmi teraz, v mojej neprítomnosti, s bázňou a chvením pracujte na svojej spáse. <sup>13</sup>Veď Boh pôsobí vo vás, že chcete i konáte, čo sa jemu páči. (Fil 2,12.13)

**Osobné štúdium**

Pavol predstavil Ježiša ako dokonalý príklad pokory a poslušnosti Božej vôli a teraz sa obracia na samotných Filipanov. Apoštol vyjadruje, že vie o ich poslušnosti Pánovi po prijatí evanjeliového posolstva (pozri Sk 16,13–15.32.33) a povzbudzuje ich, aby v tejto poslušnosti vytrvali.

Po tom, čo Pavol predstavil príklad Kristovho života a kríža ako cestu spásy, sa teraz priamo zameriava na to, ako to funguje v praxi.

`Ako rozumieš Pavlovej výzve z úvodného textu (Fil 2,12.13): „Pracujte na svojej spáse“? Ako by si opísal vzťah medzi vierou a skutkami v tvojom živote?`

V týchto dvoch veršoch Pavol nepredstavuje iné evanjelium, ako to, ktoré opisuje v Liste Rimanom a v ďalších listoch. Môžeme si byť istí, že jeho posolstvo je v súlade s evanjeliom o ospravedlnení z viery, ktoré kázal aj vo Filipách a na iných miestach. Vo všeobecnosti platí, že je vždy dôležité vziať do úvahy všetko, čo o tej ktorej téme Písmo hovorí. Nemenej dôležité je to pri takej dôležitej téme, akou je otázka spasenia, pri ktorej sa často stretávame s nepochopením.

**Čo učia tieto texty o spáse?**

`Rim 3,23.24`

`Rim 5,8`

`Ef 2,8–10`

Spasenie je nepochybne Božie dielo a nemôžeme si zaň pripísať absolútne žiadnu zásluhu. Dokonca aj viera samotná je dar, povzbudzovaný pôsobením Svätého Ducha. Naše vlastné skutky nás nemôžu zachrániť. Zároveň však platí, že prostredníctvom znovuzrodenia nás Boh pretvára aj duchovne a dáva nám schopnosť konať dobré skutky. Boží Duch v nás pôsobí a posilňuje našu vôľu robiť správne rozhodnutia, konať spravodlivé skutky a odolávať pokušeniu.

Takto teda „s bázňou a chvením“ (Fil 2,12) uvádzame do života zmeny, ktoré Boh koná v nás. Znamená to, že by sme sa mali obávať Božieho súdu za naše často slabé úsilie poslúchať? Samozrejme, že nie. Slovné spojenie „s bázňou a trasením“ sa vzťahuje na vnímanie Božej prítomnosti (pozri Ž 2,11) a na dôležitosť našej poslušnosti.

**Aplikácia**

`Ako sa v tvojom živote prejavuje skutočnosť, že v tebe pôsobí Kristus? Aké s tým máš skúsenosti? Ako tvoja padlá prirodzenosť bojuje proti tomu, čo v tebe Boh koná, a ako môžeš tomuto lákaniu odolať?`

---

#### Dodatečné otázky k diskuzi

`Jsme spaseni jen díky Boží milosti. Proč neexistuje jiná možnost?`

`Pavel hovoří, že nás spasení motivuje ke konání dobrých skutků. Souhlasíš? Proč?`

`Proč máme i v jistotě spasení žít „s bázní a chvěním“?`

`Jak to jde dohromady? Na jedné straně radost ze spasení, na druhé bázeň a chvění. Neprotiřečí si Pavel? Proč?`

`Věříš, že i v tobě Bůh působí „chtění“? Jak se to projevuje?`

`Bůh pro nás připravil dobré skutky. Věříš, že ti dává i moc k jejich naplnění? Jakou s tím máš zkušenost?`