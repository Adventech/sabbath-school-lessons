---
title:  Svetlo v temnom svete
date:  26/01/2026
---

> <p></p>
> <sup>14</sup>Všetko robte bez reptania a pochybovania, <sup>15</sup>aby ste boli bezúhonní a nevinní, Božie deti bez poškvrny uprostred zvráteného a skazeného pokolenia. Uprostred neho žiarte ako hviezdy, ktoré osvecujú svet. <sup>16</sup>Držte sa slova života, aby mi v Kristov deň bolo na chválu, že som nebežal nadarmo a nenamáhal sa zbytočne. (Fil 2,14–16)

**Osobné štúdium**

Vo svojom liste Pavol nabáda Filipanov: „všetko robte bez reptania a pochybovania“ (Fil 2,14). Útoky na jednotu cirkvi sú také veľké, že ju bez nášho mimoriadneho úsilia nemožno udržať. Jednota v cirkvi je vedľajším produktom nášho spojenia s Kristom a poslušnosti Jeho Slovu. A je nevyhnutná pre naše svedectvo, ako Pavol ďalej zdôrazňuje a vyzýva: „žiarte ako hviezdy, ktoré osvecujú svet“ (Fil 2,15).

Za bezmesačnej noci, ďaleko od svetelného smogu veľkých miest, je možné pozorovať oveľa viac hviezd a tie sa dokonca zdajú byť oveľa žiarivejšie. Práve kontrast medzi tmavou oblohou a svietiacimi hviezdami je to, čo nás upúta. Čím černejšia je obloha, tým jasnejšie hviezdy vyniknú. Rovnako je to aj s naším svedectvom. Čím väčšia je morálna tma okolo nás, tým výraznejší je kontrast medzi životom pravých Božích nasledovníkov a životom ľudí riadiacich sa hodnotami sveta. Je preto dôležité nedovoliť, aby umelé svetlo svetských predstáv, tlakov a praktík spôsobilo, že naše svedectvo ustúpi do úzadia alebo úplne zmizne.

`Ako Pavol v úvodnom texte (Fil 2,14–16) opisuje, kým máme byť a čo máme robiť ako Božie deti?`

„Bezúhonný“ znamená byť „bez chyby“. V Písme sa tento výraz používa najmä v súvislosti s Jóbom a jeho bezúhonnou povahou (pozri Jób 1,1.8; 2,3; pozri aj 11,4 a 33,9). Grécke slovo preložené ako „nevinný“ (Fil 2,15; „rýdzi“ Roh.) znamená „bez prímesí (falše alebo zla)“. Ježiš nás v súvislosti s krutými a zlomyseľnými útokmi, ktorým Jeho svedkovia s veľkou pravdepodobnosťou budú čeliť, povzbudzuje, aby sme boli „jednoduchí ako holubice“ (Mat 10,16). Pavol svojich adresátov nabáda, aby boli „neprístupní zlému“ (Rim 16,19; „prostí na zlé“ Roh.). Súčasné (najmä sociálne) médiá nie sú vôbec známe svojím čistým, povznášajúcim a inšpirujúcim obsahom. V časoch, ako sú tieto, je Dávidov postoj pre nás skvelým pravidlom: „Neupriamim pohľad na vec ničomnú.“ (Ž 101,3)

Nikdy by sme sa nemali báť byť iní – naša viera by nás mala čoraz viac odlišovať. Pavol teda vyzýva: „Žiarte ako hviezdy, ktoré osvecujú svet.“ (Fil 2,15) Jediný spôsob, ako to dosiahnuť, je odmietnuť pripodobňovať sa tomuto svetu (Rim 12,2). Dá sa to tak, že poslúchneme ďalšiu Pavlovu výzvu: „Držte sa slova života.“ (Fil 2,16) Naše rozhodnutia určujú, či sme žili s vyhliadkou na „Kristov deň“, alebo či sme „nebežali nadarmo“ (Fil 2,16; porovnaj 1Kor 9,24–27).

**Aplikácia**

`Ktoré oblasti tvojho života sú najviac poznačené vplyvmi sveta? Ako sa od nich môžeš očistiť?`

---

#### Dodatečné otázky k diskuzi

`Kdy nám nejvíce chybí „umělé světlo“ (louč, lampa, svítilna)?`

`Proč někteří lidé odmítají naše „svícení“?`

`Kde je dnes ve společnosti největší tma?`

`Proč raději vydáváme „světlo“ lidem, kteří nežijí v úplné tmě?`

`Co někdy snižuje naši schopnost svítit?`

`Jak se projevujeme na „sociálních sítích“? Jsme tam světlem nebo spíše kouřem, který to světlo ještě více zahalí? Proč?`

`Potřebují naše světlo i naši spoluvěřící?`

`Jak reaguješ, když ti někdo nabízí, že ti posvítí na cestu k Bohu? Proč?`