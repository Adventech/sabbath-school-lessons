---
title:  Dôvera iba v Krista (Fil 3,1–16)
date:  31/01/2026
---

### Texty na tento týždeň
Fil 3,1–16; Rim 2,25–29; Ján 9,1–39; Ef 1,4.10; 1Kor 9,24–27

**Úvodný text**
> 10Aby som poznal jeho [Krista] a moc jeho zmŕtvychvstania i účasť na jeho utrpeniach. Beriem na seba podobu jeho smrti, 11aby som tak dosiahol vzkriesenie z mŕtvych. (Fil 3,10.11)

Napriek tomu, že sme prijali spasenie len prostredníctvom viery, zostáva v nás čosi nedôverčivé. Naozaj nie sú skutky potrebné? Naozaj naše činy neprispievajú k našej spáse? Z nejakého dôvodu máme tendenciu spoliehať sa na svoje skutky, akoby mohli k našej spáse pridať niečo, na základe čoho by sme „konečne“ mali istotu spasenia. Pavol sa tejto téme venuje pomerne pozoruhodným spôsobom. V ráznej polemike vystupuje proti tým, ktorí trvajú na tom, že obriezka je pre spásu nevyhnutná.

Aby sa predišlo možnosti, že niektorí budú považovať svoje skutky, ako napríklad obriezku, za príspevok k svojej spáse, Pavol jasne vyjadruje, že spravodlivosť je Kristovým darom, ktorý prichádza z viery, nie zo zákona. Hoci obriezka dnes pre väčšinu kresťanov nepredstavuje žiadny problém, princíp zostáva.

Samotná protestantská reformácia sa začala práve touto otázkou: úlohou viery a skutkov v skúsenosti Kristovho nasledovníka. Kristus je pre nás nakoniec všetkým, On je „pôvodca a završovateľ našej viery“ (Heb 12,2). Ak si správne stanovíme naše priority, budeme žiť s istotou Božej lásky a už teraz sa budeme tešiť zo zasľúbenia spásy, a „nespoliehať sa na telo“ (Fil 3,3).

**Osnova lekcie**

V šiestej lekcii, ktorá vychádza z pasáže Fil 3,1–16, sa budeme zaoberať kľúčovou témou ospravedlnenia z viery a nebezpečenstvom spoliehania sa na vlastné skutky. Uvidíme, prečo Pavol považoval svoje predchádzajúce úspechy za stratu a prečo je pre spasenie úplne zásadné dôverovať jedine Kristovi.

- Fil 3,1–3: Radosť v Pánovi a dôvera v Krista (nedeľa)
- Fil 3,4–6: Pavlovo hodnotenie jeho „vzorného“ života pred obrátením (pondelok)
- Jn 9,35–41: Ilustrácia – nebezpečenstvo „duchovnej slepoty“ (utorok)
- Fil 3,7–9: Ospravedlnenie z viery ako ten najväčší „zisk“ (streda)
- Fil 3,10–16: Najvyšší cieľ života – poznanie Krista a nový život (štvrtok)

---

#### Dodatečné otázky k diskuzi

`Jak bys definoval důvěru?`

`Máš někoho, komu můžeš plně důvěřovat?`

`Myslíš, že jsi důvěryhodný člověk? Proč?`

`Jak a čím si Ježíš zasloužil naši důvěru?`

`Platí ono „důvěřuj ale prověřuj“ i v našem vztahu k Bohu? Proč si to myslíš?`

`„Beru na sebe podobu jeho smrti...“ Jak rozumíš těmto Pavlovým slovům?`