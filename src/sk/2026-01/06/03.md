---
title:  Pavlov život pred obrátením
date:  02/02/2026
---

> <p></p>
> <sup>4</sup>Ak si niekto iný myslí, že sa môže spoliehať na telo, tým skôr ja: <sup>5</sup>na ôsmy deň som bol obrezaný, som z Izraelovho rodu, z Benjamínovho kmeňa, Hebrej z Hebrejov, pokiaľ ide o vzťah k Zákonu, farizej, <sup>6</sup>horlivý prenasledovateľ cirkvi a bol som bez úhony, čo sa týka spravodlivosti podľa Zákona. (Fil 3,4–6)

**Osobné štúdium**

Pre veriacich ľudí je bežnou skúsenosťou premýšľať o svojom živote v kontexte obdobia pred prijatím Ježiša a obdobia po ňom. Podobne to opisuje Pavol vo Filipanom 3.

Keď hovoríme o tých, čo nie sú kresťania, ale snažia sa žiť cnostne, často povieme, že sú to „dobrí ľudia“. A aspoň podľa svetských štandardov mnohí nimi skutočne sú. V porovnaní s Božími štandardmi však nie je „dobrý“ nikto, dokonca ani kresťania.

`Apoštol Pavol poukazuje v úvodnom texte (Fil 3,4–6) na mnohé skutočnosti vo svojom živote, na ktoré bol kedysi hrdý. Ktoré sú to? Ako by si opísal to „dobré“ v tvojom živote (kedysi alebo teraz)?`

Pavol nepriamo poukazuje na rozdiel medzi veriacimi Židmi, ktorí šíria bludné učenie, a neobrezanými kresťanmi, čo sa v otázke svojho spasenia úplne spoliehajú na Krista a nevkladajú svoju dôveru do čisto ľudských skutkov, ako je napríklad obriezka (pozri Heb 6,1 a 9,14; porovnaj s Rim 2,25–29). Aj keď Pavlov pôvod a jeho život pred obrátením mohli na jeho židovských spoluveriacich pôsobiť priam impozantne, nič z toho nijako neprispelo k jeho spáse. V skutočnosti spaseniu dokonca bránili, pretože ho na istý čas zaslepili voči tomu najdôležitejšiemu – prijatiu Krista.

Pavol nebol len obrezaný – on bol obrezaný „na ôsmy deň“. Týmto spôsobom zdôrazňuje, že sa narodil ako Izraelita a patrí k ľudu zmluvy. Navyše pochádzal z kmeňa Benjamín, ktorého územie zahŕňalo niektoré z najdôležitejších miest Izraela. Pavol nielenže ovládal hebrejčinu, on bol žiakom rabína Gamaliela staršieho (Sk 22,3; 26,4.5) a ako farizej mal určite hlboké vedomosti o zákone a o tom, ako ho podľa tradície uplatňovať.

Pavol tak horlil pre zákon, že dokonca prenasledoval cirkev ako hrozbu pre židovský spôsob života, ktorý podľa neho zákon predpisoval. Je zaujímavé, že hoci na základe „spravodlivosti podľa Zákona“ bol Pavol „bez úhony“ (Fil 3,6), uvedomil si, že Zákon je v skutočnosti oveľa hlbší a náročnejší, než si dokázal predstaviť, a že bez Krista pred Zákonom stojí ako odsúdený.

**Aplikácia**

`Porovnaj Rim 7,7–12 s Mat 5,21.22.27.28. Akú kľúčovú skutočnosť zdôrazňujú Ježiš aj Pavol v súvislosti so zákonom? Prečo nie zákon, ale „viera v Krista“ (Fil 3,9) je jediným zdrojom spravodlivosti?`

---

#### Dodatečné otázky k diskuzi

`Jak bys popsal život farizea Saula před jeho setkáním s Ježíšem?`

`Myslíš, že člověk může být skutečně dobrý? Proč?`

`Jak rozumíš termínu „obrácení“?`

`Co se děje s člověkem během „obrácení“?`

`Může nám pocit vlastní „dobroty“ bránit v „obrácení“? Kdy a proč?`

`Co Pavlovi docvaklo, když se u Damašku setkal s Ježíšem?`

`V jakých situacích se nám zákon může stát překážkou na cestě spasení?`

`Kdy nám naopak ve spasení brání nerespektování Boží vůle?`