---
title:  Podnety na zamyslenie
date:  06/02/2026
---

„Ten, kto chce získať pevnú, vy rovnanú povahu a stať sa ozajstným kresťanom, musí všetko zveriť Kristovi a všetko robiť pre Krista, pretože Vykupiteľ nemôže prijať polovičatú službu. Denne sa učí chápať význam sebaodovzdanosti. Skúma Božie slovo, poznáva jeho význam a poslúcha jeho príkazy. Len takto môže dosiahnuť úroveň kresťanskej dokonalosti. Boh s ním dennodenne spolupracuje, zdokonaľuje jeho povahu, aby v konečnej skúške obstál. A veriaci kresťan sa deň čo deň stáva pre ľudí i anjelov názorným príkladom toho, čo môže v záujme padlého ľudstva vykonať evanjelium.“ (AA 483; PN 278)

„Tí, čo očakávajú Ženícha, majú ľuďom povedať: Hľa, váš Boh! Posledné lúče milostivého svetla, posledné posolstvo milosti, ktoré treba oznámiť svetu, v tom sa zjavuje Boží láskyplný charakter. Božie deti majú zjavovať slávu nebeského Otca a dosvedčiť svojím životom a povahou, čo pre nich vykonala Božia milosť. Svetlo Slnka spravodlivosti, ktorým je Kristus, sa má prejaviť v dobrých skutkoch, v slovách pravdy a v posvätenom konaní.“ (COL 415.416; KP 335)

**Námety na spoločné uvažovanie**

`Zamyslite sa viac nad otázkou radosti v Pánovi. Všimnite si, že Pavol nehovorí, aby sme sa radovali zo svojich skúšok (hoci aj to je biblické), ale v Kristovi. Prečo je dôležité mať vždy pred očami Pána, Jeho dobrotu, Jeho moc, Jeho lásku a Jeho spásu? Ako vám to môže prospieť uprostred prichádzajúcich životných skúšok?`

`Všimnite si, ako vyššie uvedené citáty opisujú úlohu milosti pri konaní našich „dobrých skutkov“. Prečo je táto funkcia milosti taká dôležitá, keď očakávame skorý príchod Krista? Otázka znie: Hoci nie sme spasení dobrými skutkami, sme skutočne spasení, ak ich nemáme?`

`Zamyslite sa nad myšlienkou nedôvery v telo. Čo to znamená? Prečo by sme mu nemali dôverovať? Nie je naše telo darom od Boha?`

Západ slnka: 16.47