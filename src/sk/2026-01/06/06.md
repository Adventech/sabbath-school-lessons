---
title:  Len jedno – poznať Krista
date:  05/02/2026
---

> <p></p>
> <sup>10</sup>Aby som poznal jeho a moc jeho zmŕtvychvstania i účasť na jeho utrpeniach. Beriem na seba podobu jeho smrti, <sup>11</sup>aby som tak dosiahol vzkriesenie z mŕtvych. <sup>12</sup>Nie že by som to všetko bol už dosiahol a bol už dokonalý, ale bežím, aby som to získal, pretože si ma získal aj Kristus Ježiš. <sup>13</sup>Bratia, ja si nenamýšľam, že som to už získal, ale len jedno robím: zabúdam na to, čo je za mnou, a usilujem sa o to, čo je predo mnou. <sup>14</sup>Bežím k cieľu pre cenu nebeského Božieho povolania v Kristovi Ježišovi. <sup>15</sup>A tak všetci dokonalí majme takéto zmýšľanie! A ak o niečom zmýšľate inak, aj to vám Boh zjaví. <sup>16</sup>Ale k čomu sme dospeli, toho sa držme. (Fil 3,10–16)

**Osobné štúdium**

`Ktoré dôležité myšlienky predstavuje Pavol v úvodnom texte (Fil 3,10–16)?`

Nie je nič dôležitejšie ako poznať Krista. To je jediná záruka, že On pozná nás a vyzná nás pred Otcom (pozri Mat 7,21–23 a 10,32.33). Ako Ho môžeme poznať? Prostredníctvom Jeho písaného Slova – čítaním a životom podľa neho. Krista nemôžeme poznať tvárou v tvár tak, ako Ho poznali učeníci. Je však zaujímavé, že napriek tomuto poznaniu stále nechápali Jeho slová. Práve preto potrebujeme Svätého Ducha, aby nás viedol (pozri Ján 16,13). Čím viac Krista poznáme, tým bližšie sme k Nemu, pretože zažívame „moc Jeho zmŕtvychvstania“ (Fil 3,10), ktoré nás pozdvihuje k „novote života“ (Rim 6,4).

Ďalším spôsobom, ako sa približujeme k Ježišovi, je naša „účasť na jeho utrpeniach“ (Fil 3,10). Každá skúška, ktorej čelíme, každá bolestivá skúsenosť, ktorú prežívame, nám pomáhajú lepšie poznať a vážiť si to, čo Ježiš pre nás podstúpil. Len tak môžeme jasnejšie chápať Krista a Jeho vôľu.

A napokon, k Ježišovi sa približujeme, keď svoj život smerujeme „k cieľu“ (Fil 3,14). Čo je tým „cieľom“? Ide o preklad slova, ktoré sa v Novej zmluve nachádza iba na tomto mieste (skopos). Vzťahuje sa na cieľovú čiaru pretekov a cenu udelenú víťazovi. Pre Pavla je to „cena nebeského Božieho povolania v Kristovi Ježišovi“ (Fil 3,14). Tak ako Kristus svojou smrťou a zmŕtvychvstaním vystúpil do neba, Boh nás pozýva, aby sme prijali tú istú nebeskú odmenu – večný život.

Je zrejmé, že sme to ešte nedosiahli. Úplnú, konečnú dokonalosť nedosiahneme, kým naše „ponížené telo“ nebude pretvorené, „aby sa stalo podobným jeho oslávenému telu“ (Fil 3,21). Ale tým, že Krista poznáme a každý deň pozývame Jeho prítomnosť do našich životov, napredujeme k cieľu byť ako Ježiš vo všetkom, čo je teraz možné. Na toto „jedno“ sa Pavol zameral a o to sa usiluje. Rovnako ako pri behu na pretekoch (pozri 1Kor 9,24–27), nevenujeme pozornosť tomu, kde sme boli alebo kto nás sleduje. Naše jediné zameranie je na to, čo je pred nami – na nebeskú odmenu, ktorá je pre nás pripravená. Ide o živý obraz: bežec sa úplne sústreďuje na cieľ, napína každý sval a nakláňa sa dopredu, aby dosiahol cieľovú čiaru.

**Aplikácia**

`Prečo je v našom kráčaní s Kristom dôležité neobzerať sa neustále späť – aspoň nie na naše hriechy a zlyhania? Prečo je dôležité hľadieť dopredu na to, čo nám bolo práve teraz v Kristovi prisľúbené?`

---

#### Dodatečné otázky k diskuzi

`Co se stalo Pavlovou největší touhou po jeho setkání s Ježíšem?`

`Jak rozumíš slovnímu spojení „znát Krista“? Co tím Pavel myslí?`

`Myslíš, že i my můžeme nějak „poznávat“ Krista? Jak?`

`Proč se Pavlovi zjevil Ježíš, když proti němu tehdy ještě jako Saul bojoval?`

`Je možné, aby se Ježíš podobně někomu zjevil i dnes? Proč?`

`Jak můžeme našim dětem, vnukům a příbuzným pomáhat v poznání Ježíše?`

`Může křesťan druhým „poznávání Krista“ i ztížit? Jak?`