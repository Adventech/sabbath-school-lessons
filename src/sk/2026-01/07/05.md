---
title:  Myseľ uprená na...
date:  11/02/2026
---

> <p></p>
> <sup>8</sup>Napokon, bratia, upriamte svoju myseľ na všetko, čo je pravdivé, čestné, spravodlivé, čisté, láskyhodné a úctyhodné, to, čo je cnostné a chvályhodné. <sup>9</sup>Robte to, čo ste sa naučili, čo ste prijali, počuli a videli na mne. A Boh pokoja bude s vami. (Fil 4,8.9)

**Osobné štúdium**

Pokoj, „ktorý prevyšuje každý rozum“, podľa Pavla „uchráni vaše srdcia a vaše mysle v Kristovi Ježišovi“ (Fil 4,7). Náš vnútorný život potrebuje ochranu. Je zaujímavé, že Fil 4,7 používa v súvislosti s Božím pokojom vojenskú metaforu. Grécke sloveso (frureó) sa používa na opis posádky vojakov strážiacich mesto pred útokom (2Kor 11,32; porovnaj Sk 9,24).

Ďalším veľmi dôležitým aspektom vnútorného pokoja je život v súlade s Božou vôľou. „Tí, čo milujú tvoj zákon, majú hojnosť pokoja, nemajú sa o čo potknúť.“ (Ž 119,165)

`Na aké konkrétne konanie Pavol vyzýva v úvodných veršoch (Fil 4,8.9)?`

Pavol uvádza Fil 4,8 slovom „napokon“ a zoznamom šiestich cností („čo je pravdivé, čestné, spravodlivé, čisté, láskyhodné a úctyhodné“), po ktorých nasleduje vyjadrenie ich podstaty („cnostné a chvályhodné“) a povzbudenie napodobňovať Pavlov príklad. Táto záverečná výzva dobre zapadá do grécko-rímskeho prostredia Filíp, v ktorom sa dával dôraz práve na cnosti a vzory. Je však zaujímavé, že Pavol sa zameriava na biblické cnosti. Vynecháva totiž štyri hlavné grécke cnosti (rozvážnosť, spravodlivosť, zdržanlivosť a odvaha).

Pravda (pravdivosť) – nie náhodou sa zoznam začína základnou biblickou cnosťou. Pravdu zdôrazňuje nielen Ježiš (veď napokon, On sám je „pravda“; Ján 14,6; pozri aj Luk 4,25; Ján 8,45.46; 16,7), ale aj celá Nová zmluva (pozri napríklad Sk 26,25; Rim 1,18; 1Kor 13,6; 2Kor 4,2; Ef 4,15; 1Tim 3,15; Jak 1,18; 1Pet 1,22; 1Ján 2,21).

Čestnosť – grécke slovo označuje osobnú cnosť (porovnaj jeho ďalšie použitia v 1Tim 3,8.11 a Tít 2,2).

Spravodlivosť – táto cnosť je definovaná Božím spravodlivým charakterom (porovnaj Fil 1,7).

Čistota – ide o mravnú čistotu, teda spôsob myslenia a konania plynúceho z Božej ospravedlňujúcej spravodlivosti prijatej vierou (pozri 1Ján 3,3).

Láskyhodnosť – (prosfilés) všetko, čo vedie k láske a povznáša, vrátane estetickej krásy, ktorú možno vidieť v Božom stvorení.

Úctyhodnosť – všetko, čo má dobrú povesť.

Aby sa niektorej z predchádzajúcich cností nepripisoval nesprávny, pohanský význam, Pavol ich opisuje ako všetko „cnostné a chvályhodné“ (Fil 4,8). Práve v tomto zmysle máme uvažovať o nebeských cnostiach. Potom, aby odstránil všetky pochybnosti a možné nedorozumenia, Pavol čitateľov vyzýva, aby konali podľa toho, čo sa naučili, prijali, počuli a videli na jeho vlastnom príklade (Fil 4,9).

**Aplikácia**

`Aké myšlienky najčastejšie napĺňajú tvoju myseľ? Ako by sa mohol zmeniť spôsob tvojho prežívania „pokoja Božieho“, keby si sa sústredil na to, čo je „pravdivé, čestné, spravodlivé, čisté, láskyhodné a úctyhodné“?`

---

#### Dodatečné otázky k diskuzi

`Na co jsi v poslední době nejvíce myslel?`

`K čemu nás vybízí Pavel?`

`Proč máme přemýšlet o pravdivých, čistých a pozitivních věcech?`

`Jakou roli v našem ovládání vlastní mysli hraje láska?`

`Před čím nás chrání správné zaměření naší mysli?`

`Proč Pavel píše o „napodobování“ právě v Listu Filipským“?`