---
title:  Vzory
date:  08/02/2026
---

> <p></p>
> <sup>17</sup>Spoločne ma napodobňujte, bratia, a všímajte si tých, čo žijú tak, ako máte príklad v nás. <sup>18</sup>Lebo mnohí, o ktorých som vám často hovoril a teraz aj s plačom hovorím, žijú ako nepriatelia Kristovho kríža. <sup>19</sup>Ich koniec je záhuba, ich bohom je brucho, slávou hanba, lebo myslia iba na to, čo je pozemské. (Fil 3,17–19)

**Osobné štúdium**

Každý z nás vníma okolo seba ľudí, ktorých obdivuje a chcel by sa im aspoň v niečom podobať. Pre deti je mimoriadne dôležité, aby mali dobré vzory. V ideálnom prípade sú to ich rodičia. Ako deti rastú a dospievajú, nachádzajú si ďalšie vzory. Niektoré súvisia s kariérou, ktorú si zvolili, alebo sa inšpirovali prečítanými životopismi. Môžu sa tiež dozvedieť, ako sa rôzne biblické postavy vyrovnávali s výzvami, a porovnať ich s vlastnými životnými skúsenosťami.

Žiaľ, dnešné sociálne (aj iné) médiá sú preplnené zlými vzormi. Sme pod neustálou paľbou rôznych clickbaitov (upútavok). O našu pozornosť sa uchádzajú príbehy, ktoré podrobne opisujú pikantné problémy a chaotické životy celebrít. Pavlovi čitatelia vo Filipách, hoci samozrejme nemali k dispozícii internet, čelili podobným výzvam.

Faktom je, že svet, v ktorom Pavol žil, bol nesmierne skazený, nemravný a zlý, rovnako ako ten náš dnes. Vždy bolo – a kým nepríde koniec, tak aj bude – veľmi veľa zla. Otázka pre nás znie: Ako na to zareagujeme?

`Ako Pavol v úvodnom texte (Fil 3,17–19) opisuje dobré a zlé vzory? Ako ich môžeme od seba odlíšiť?`

Nesmieme prehliadnuť Pavlovu lásku k tým, s ktorými nesúhlasí – plače nad nimi! Všimnime si tiež, že ich nenazýva svojimi nepriateľmi, ale „nepriateľmi Kristovho kríža“ (Fil 3,18). Pavol si uvedomoval, že ide naozaj o veľa. Veď spor bol o to, ako kríž búra bariéry a stavia nás všetkých na rovnakú úroveň, ako hriešnikov, ktorí potrebujú Spasiteľa (pozri Ef 2,11–14).

Nezabudnime ani na to, ako Pavol nabáda Filipanov, aby sa zameriavali na dobré príklady, nie na zlé. Svoju pozornosť mali upriamiť na tých, čo sa nechali inšpirovať práve životom Pavla a jeho spolupracovníkov. Je zaujímavé, že Pavol používa podobné slová aj vtedy, keď varuje Rimanov, aby „sa mali na pozore pred tými, ktorí vyvolávajú rozbroje a pohoršenia v rozpore s učením, ktoré ste sa naučili. Odvráťte sa od nich.“ (Rim 16,17) Zvodcov v Ríme charakterizuje ako tých, čo „neslúžia Kristovi, nášmu Pánovi, ale svojmu bruchu a svojimi krásnymi a lichotivými rečami zvádzajú srdcia dôverčivých ľudí“ (Rim 16,18).

**Aplikácia**

`Samozrejme, Ježiš je jediným dokonalým vzorom. V dejinách žilo (a aj v súčasnosti žije) mnoho ľudí, ktorí – aspoň v určitých oblastiach – môžu byť nasledovaniahodnými vzormi. Kto je tvojím vzorom? Akým vzorom si pre svoje okolie ty?`

---

#### Dodatečné otázky k diskuzi

`Pavel vybízí Filipské, aby ho „napodobovali. Není to troufalé? Proč?`

`Někteří věřící „žijí jako nepřátele Kristova kříže“. Jak to Pavel myslí?`

`Může být i naším bohem břicho? Jak se to projeví?`

`Máš lidské vzory? V čem je napodobuješ? Proč?`

`Jak a proč se během života mění naše vzory?`

`Proč nás někdy přitahují více „záporné vzory“?`

`Na co si máme dávat pozor, pokud máme děti nebo vnoučata?`