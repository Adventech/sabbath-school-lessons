---
title:  Podnety na zamyslenie
date:  20/03/2026
---

„Každý člen rodiny by si mal uvedomiť, že na ňom individuálne leží zodpovednosť prispieť svojou troškou k pohodliu, poriadku a pravidelnosti v rodine. Nikto by nemal konať proti druhému. Všetci by sa mali jednotne zapojiť do dobrého diela vzájomného povzbudzovania; mali by prejavovať nežnosť, zhovievavosť a trpezlivosť; mali by hovoriť tichým, pokojným tónom, vyhýbať sa zmätku. A každý by sa mal zo všetkých síl snažiť uľahčiť bremeno matky. ... Každý člen rodiny by mal vedieť, čo sa od neho očakáva, a mal by spolupracovať s ostatnými. Všetci, vrátane detí vo veku od šiestich rokov, by mali chápať, že sa od nich vyžaduje, aby niesli svoj podiel na starostiach života.“ (AH 179.180)

„Ak chceme kráčať vo svetle, musíme vpustiť Krista do svojich sŕdc a domovov. Domov by mal byť všetkým, čo toto slovo znamená. Mal by byť kúskom neba na zemi, miestom, kde sa láska pestuje, nie úmyselne potláča. Naše šťastie závisí od tohto pestovania lásky, súcitu a skutočnej vzájomnej láskavosti. ... Mali by sme zabúdať na seba a pritom si nenechať ujsť ani tú najmenšiu príležitosť prejaviť vďačnosť za priazeň, ktorú sme od iných dostali. Mali by sme dbať na príležitosti, keď môžeme iných povzbudiť a zmierniť ich zármutok a bremená skutkami nežnej láskavosti a nepatrnými skutkami lásky. Tieto malé pozornosti, ktoré sa začínajú v našich rodinách, presiahnu rodinný kruh a budú viesť k šťastnému životu. Zanedbávanie týchto malých vecí prispieva k zatrpknutosti a smútku.“ (3T 539.540)

**Námety na spoločné uvažovanie**

`Aké zásady vám pomohli vo vzťahu, ak žijete v manželstve? Akú radu máte pre slobodných a ako by sa mali pripraviť na výzvy, ktoré manželstvo vždy prináša?`

`Mnohí milujúci a starostliví rodičia, ktorí vychovali svoje deti v pekných kresťanských rodinách, sa často musia vysporiadať s dospelými deťmi, ktoré odmietajú vieru. Akú radu a útechu im môžete dať? Čo by bolo lepšie vôbec nehovoriť?`

`Diskutujte viac o nabádaní „chodiť v múdrosti“. A naopak, čo znamená chodiť „v bláznovstve“ či „v pochabosti“ namiesto múdrosti? Čo ste sa naučili z rôznych situácií, keď ste chodili „v múdrosti“ a keď ste pobehovali „v bláznovstve“?`

Západ slnka: 17.54