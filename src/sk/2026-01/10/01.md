---
title:  Dokonalý v Kristovi (Kolosanom 2)
date:  28/02/2026
---

### Texty na tento týždeň
Kolosanom 2; Heb 7,11; Iz 61,3; 1Kor 3,6; 5Moj 31,24–26; Rim 2,28.29; Rim 7,7

**Úvodný text**
> 16Nech vás teda nikto nesúdi za jedenie a pitie, ani za sviatky, novmesiace, ani za soboty. 17To sú tiene budúcich vecí, ale skutočnosť je Kristova. (Kol 2,16.17)

Už sa ťa niekedy niekto pýtal, prečo zachovávaš sobotu? Možno len nedávno ti niekto citoval úvodný text ako „dôkaz“ proti sobote. Pavol však nenapísal tento text ako komentár k štvrtému prikázaniu, ale ako reakciu na bludy, ktoré šírili niektorí falošní učitelia v cirkvi. O aké pomýlené názory išlo?

Pavol charakterizuje falošné učenie ako „prázdne a klamné filozofovanie“, ktoré je založené na „ľudských podaniach“ a na „živloch sveta“, ale nie „na Kristovi“ (Kol 2,8). Týkalo sa aj obriezky a dodržiavania židovských sviatkov (Kol 2,11.16), vrátane židovských očistných rituálov a predpisov súvisiacich s jedlom (Kol 2,16.21). Patrilo sem aj uctievanie anjelov alebo snaha napodobňovať anjelské uctievanie (Kol 2,18). A napokon, tieto bludné učenia sa zakladali na „ľudských príkazoch a náukách“ a pravdepodobne zahŕňali aj rôzne asketické praktiky (Kol 2,22.23).

Títo falošní učitelia boli zjavne nábožensky založení a úprimní, zároveň však evanjelium pochopili nesprávne. Tento týždeň si ukážeme, v čom spočíval ich problém. A zároveň si ukážeme, prečo úvodný text nemá nič spoločné s naším zachovávaním soboty ako siedmeho dňa.

**Osnova lekcie**

V tejto lekcii sa na základe čítania 2. kapitoly Listu Kolosanom budeme zaoberať Pavlovou reakciou na falošné učenie, ktoré ohrozovalo koloský zbor. Preskúmame, ako Pavol argumentuje proti spoliehaniu sa na ľudské tradície a obrady a zdôrazňuje, že našou jedinou nádejou a istotou je Kristus.

- Kol 2,1–7: Poklady múdrosti ukryté v Kristovi (nedeľa)
- Kol 2,6–10: Zakotvenie v Kristovi ako ochrana pred prázdnou filozofiou (pondelok)
- Kol 2,11–15: Zrušenie „dlžného úpisu“ na kríži (utorok)
- Kol 2,16–19: Obradné sviatky ako tieň, ktorého skutočnosťou je Kristus (streda)
- Kol 2,20–23: Nebezpečenstvo podriaďovania sa ľudským príkazom a asketizmu (štvrtok)

---

#### Dodatečné otázky k diskuzi

`Jak bys definoval dokonalost?`

`Jakou dokonalost se pokoušeli získat falešní učitelé? Proč neměli šanci?`

`Souhlasíš s tím, že nám jen upřímnost nemůže zajistit dokonalost?`

`V čem se liší „dokonalost v Kristu“?`

`Jak je možné dosáhnout na „dokonalost v Kristu“?`