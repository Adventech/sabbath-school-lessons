---
title:  Pribitý na kríž
date:  03/03/2026
---

> <p></p>
> <sup>11</sup>V ňom ste aj boli obrezaní obriezkou, vykonanou nie rukami, ale Kristovou obriezkou – vyzlečením z telesnosti, <sup>12</sup>keď ste s ním boli v krste pochovaní. Spolu s ním ste boli aj vzkriesení vierou v moc Boha, ktorý ho vzkriesil z mŕtvych. <sup>13</sup>Aj vás, ktorí ste boli mŕtvi v previneniach a neobriezke svojho tela, oživil spolu s ním, keď nám odpustil všetky previnenia, <sup>14</sup>keď vymazal dlžobný úpis, ktorý svojimi nariadeniami svedčil proti nám, a úplne ho zrušil tým, že ho pribil na kríž. <sup>15</sup>Odzbrojil a verejne odhalil kniežatstvá a mocnosti a cez Krista nad nimi zvíťazil. (Kol 2,11–15)

**Osobné štúdium**

`Na aký problém poukazuje Pavol v úvodnom texte (Kol 2,11–15)?`

Veľmi často sme svedkami toho, ako sa úvodný text (najmä Kol 2,14) zneužíva ako argument proti zákonu a dodržiavaniu soboty.

Pre správne pochopenie uvedených textov prichádzajú adventisti siedmeho dňa s dvomi hlavnými výkladmi: Prvý ukazuje, že „dlžobný úpis“ pribitý na kríž je zoznam obvinení vznesených „proti nám“ a pripomína nápis, ktorý Pilát zavesil na Ježišov kríž (Mat 27,37; Ján 19,19.20). Druhá možnosť je, že na kríž bol pribitý obradný zákon, ktorý napísal Mojžiš (pozri 5Moj 31,24–26).

Keď sa pozrieme na verš v jeho širšom kontexte, vidíme, že jasne hovorí o obradnom zákone.

Pavol sa zmieňuje aj o „obriezke, vykonanej nie rukami“ (Kol 2,11), pri ktorej ide o „obriezku srdca“ (Rim 2,28.29; porovnaj 5Moj 30,16). Táto obriezka srdca je v očividnom kontraste s obriezkou tela, ktorá bola jedným z najdôležitejších ustanovení obradného zákona (3Moj 12,3; porovnaj 2Moj 12,48).

Pavol potom spája túto vnútornú zmenu s „vyzlečením z telesnosti“ a s krstom ponorením. Týmto krstom sa stotožňujeme s Kristovou smrťou a zmŕtvychvstaním (Kol 2,11.12).

Takáto skúsenosť obrátenia je potom prirovnaná k tomu, že sme boli „mŕtvi v previneniach“, ale Boh nás svojou mocou „oživil“ spolu s Kristom a „odpustil nám všetky previnenia“ (Kol 2,13).

Slovo „nariadenia“ (Kol 2,14) sa v Novej zmluve vzťahuje na právne predpisy – svetské (Luk 2,1; Sk 17,7) alebo cirkevné (Sk 16,4). Jediný ďalší výskyt tohto gréckeho slova v Pavlových spisoch sa vzťahuje na obradný zákon, ktorý tvoril múr oddeľujúci Židov a pohanov (Ef 2,14.15).

Keďže Pavol už hovoril o odpustení hriechov a vnútornej zmene symbolizovanej krstom, je nepravdepodobné, že by sa k tejto téme vrátil s inou metaforou, ktorá sa nikde inde v Písme nenachádza. Zdá sa, že Pavol skôr zdôrazňuje podobnú myšlienku ako v liste Efezanom: že totiž pohanskí veriaci v Kolosách sa nemusia starať o dodržiavanie obradného zákona vrátane obriezky, ani o zákony o čistote, ktoré s takýmto záväzkom súviseli (porovnaj Sk 10,28.34.35).

Pavol zjavne ani len nenaznačil, že by Desatoro bolo pribité na kríž, zvlášť keď na inom mieste definuje hriech ako porušenie Desatora (Rim 7,7).

**Aplikácia**

`Sú v tvojom živote tradície, rituály alebo vonkajšie prejavy – náboženské či kultúrne –, na ktoré sa niekedy spoliehaš viac než na samotného Krista? Ako môžeš upriamiť svoj pohľad ešte viac na živého Spasiteľa namiesto symbolov, ktoré už v Ňom našli svoje naplnenie?`

---

#### Dodatečné otázky k diskuzi

`Co to byla obřízka a jaký spor ohledně ní se vedl v rané církvi?`

`Pavel píše, že lepší je „obřízka Kristova“. Co je jí míněno a v čem je lepší?`

`Co vše bylo podle Pavla přibito na kříž a pohřbeno?`

`Patří mezi to „přibité“ i Desatero včetně soboty? Proč?`

`Které obřady a svátky Ježíš zrušil svou obětí? Proč už nejsou potřeba?`

`Co je tím dlužním úpisem, který zmiňuje Pavel a proč ho mohl Ježíš zrušit?`

`Je zrušení „dlužního úpisu“ plošné a automatické? Proč?`

`Vztahuje se zrušení „dlužního úpisu“ i na nás? Kdy?`