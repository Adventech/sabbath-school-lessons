---
title:  Poklady múdrosti a poznania
date:  01/03/2026
---

> <p></p>
> <sup>1</sup>Chcem totiž, aby ste vedeli, aký veľký zápas tu vediem za vás i za tých, čo sú v Laodicei, i za všetkých, čo ma ešte osobne nevideli, <sup>2</sup>aby to povzbudilo ich srdcia a spojilo v láske, aby tak dosiahli všetko bohatstvo plnosti chápania a poznanie Božieho tajomstva – Krista. <sup>3</sup>Lebo v ňom sú ukryté všetky poklady múdrosti a poznania. <sup>4</sup>Toto hovorím preto, aby vás nikto nezviedol falošným prehováraním. <sup>5</sup>Veď hoci som aj telesne vzdialený, duchom som s vami a radujem sa, keď vidím váš poriadok a pevnosť vašej viery v Krista. <sup>6</sup>Ako ste teda prijali Ježiša Krista, Pána, tak v ňom žite <sup>7</sup>zakorenení a v ňom budovaní, upevnení vo viere, ako ste sa naučili; rozhojňujte sa vo vzdávaní vďaky. (Kol 2,1–7)

**Osobné štúdium**

Jób položil otázku: „No múdrosť – kde ju možno nájsť? Sídlo rozumnosti – kde sa nachádza?“ (Jób 28,12). Pavol odpovedá: v Kristovi, „lebo v ňom sú ukryté všetky poklady múdrosti a poznania“ (Kol 2,3; porovnaj 1Kor 1,30). Ak máme Krista, máme všetko, dokonca aj „všetko bohatstvo plnosti chápania“ zmyslu života (Kol 2,2). Prostredníctvom Krista bolo zjavené Božie tajomstvo, ktoré zahŕňa celý plán spásy.

`Aký cieľ sledoval Pavol pri písaní Listu Kolosanom (Kol 2,1–7)?`

Grécke slovo parakléthósin znamená „povzbudený“ alebo „posilnený“ (Kol 2,2). Pavlovou túžbou nie je len pomôcť veriacim v Kolosách rozpoznať falošné učenia, ale aj „zjednotiť“ (symbibasthentes) ich v kresťanskej láske. Spôsob Pavlovho vyjadrenia („aby to povzbudilo... a spojilo“) naznačuje jeho dôveru, že tento list dosiahne zamýšľaný cieľ.

Pavol zároveň vyjadril svoju radosť z Kolosanov, keď vidí „váš poriadok a pevnosť vašej viery v Krista“ (Kol 2,5).

Grécky výraz taxis, preložený ako „poriadok“, sa v Novej zmluve používa v súvislosti s kňazským poriadkom Árona (Luk 1,8; Heb 7,11) a Melchizedeka (Heb 5,6.10; 6,20; Heb 7,11.17). V študovanom texte však Pavol tento výraz aplikuje na poriadok v cirkvi (pozri aj 1Kor 14,40). Niekedy máme tendenciu považovať cirkevný poriadok a organizáciu iba za cirkevnú inštitúciu bez teologického významu.

Keď však Pavol určoval, ako má vyzerať náležité správanie sa pri bohoslužbách (pozri napríklad 1. Korinťanom 11), a špecifikoval, ako by sa mali vyberať starší a diakoni (1. Timotejovi 3; Títovi 1), veľmi dbal na udržiavanie poriadku v cirkvi. Prostredníctvom týchto opatrení sa zachováva a šíri Božia múdrosť a učenie Biblie.

Vďaka správnemu učeniu, ktoré Kolosania prijali od Pavlových spoločníkov, mali „pevnú“ vieru. Tá je neotrasiteľná, pretože spočíva na pevnom biblickom základe, ktorý, ak sa ho budú držať, im pomôže chrániť sa pred bludmi, ktoré šíria falošní učitelia.

**Aplikácia**

`Aká je tvoja skúsenosť s dôležitosťou „poriadku“ v tvojom duchovnom živote?`

---

#### Dodatečné otázky k diskuzi

`Co je to poklad?`

`Už jsi někdy našel poklad? O co šlo a jak jsi ho našel?`

`Jak bys popsal, co je to moudrost?`

`Pavel vzpomíná i poznání. Jak souvisí s moudrostí?`

`Jak náš život ovlivňuje to, že jsme Krista „přijali jako Pána“?`

`Pokud je Kristus mým „Pánem“, jak musím nakládat s tím, co mi říká?`

`Na čem by měla být zakotvena naše „neochvějná víra“?`

`Považuješ „nalezení“ vztahu s Ježíšem za poklad? Proč?`