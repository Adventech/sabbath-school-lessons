---
title:  Podnety na zamyslenie
date:  06/03/2026
---

„Ako sa niektorí ľudia za čias apoštolov snažili vieru v Písmo zničiť pomocou tradície a vtedajšej filozofie, rovnako sa odveký nepriateľ spravodlivosti snaží zviesť ľudí na zakázané cesty populárnymi názormi vyššej kritiky, vývojovej teórie, spiritualizmu, teozofie a panteizmu. Mnohým sa Písmo javí ako lampa bez oleja, pretože sa rozhodli ísť cestou špekulatívnych dohadov, plodiacich nedorozumenia a zmätok. Vyššia kritika, ktorá svojou metódou rozpitváva, odhaduje a pretvára, v podstate podrýva vieru v Písmo ako Božie zjavenie. Božiemu slovu bráni usmerňovať, povznášať a ovplyvňovať ľudské životy. Spiritualizmus zvádza mnohých k viere, že najvyšším zákonom je túžba, že slobodou je svojvôľa a že človek sa zodpovedá len sám sebe. Kristov nasledovník sa stretne s peknými rečami (Kol 2,4), pred akými apoštol varoval veriacich v Kolosách. Stretne sa so spiritualistickými výkladmi Písma, ale nemá ich prijať. Svojím hlasom musí jasne potvrdiť večné pravdy Písma. S pohľadom stále upretým na Krista má neochvejne ísť vyznačenou cestou a odmietnuť všetky názory, ktoré sú v rozpore s Kristovým učením. Predmetom jeho obdivu a rozjímania má byť Božia pravda. Písmo má pokladať za Boží hlas, ktorý ho bezprostredne oslovuje. Takto nájde múdrosť, ktorá pochádza od Boha.“ (AA 474.475; PN 273.274)

**Námety na spoločné uvažovanie**

`Čo to znamená, že v Kristovi „telesne prebýva celá plnosť božstva“ a že On „je hlavou každého kniežatstva a mocnosti“ (Kol 2,9.10)? Pozri aj Ján 1,1; Heb 1,3 a 1Pet 3,22.`

`Všetci sme pravdepodobne počuli, ako niekto na základe Kol 2,14–16 argumentoval proti sobote ako siedmemu dňu. Aké ďalšie problémy, okrem tých, ktoré sme študovali tento týždeň, vyplývajú z použitia týchto textov na argumentáciu, že už nemusíme dodržiavať štvrté prikázanie?`

`Ako sa vysporiadať s tvrdeniami, že musíme dodržiavať aj obradné predpisy? Hoci možno niekto nájde v ich dodržiavaní nejaké duchovné alebo teologické požehnanie, aké problémy vyplývajú z trvania na tom, že ich treba dodržiavať?`

`Ellen Whiteová napísala, že by sme Bibliu mali považovať „za Boží hlas“, ktorý nás „bezprostredne oslovuje“. Prečo sa teda musíme dôsledne chrániť pred kýmkoľvek alebo čímkoľvek, čo by mohlo oslabiť našu vieru v autoritu a inšpiráciu celého Písma, dokonca aj tých častí, ktoré by nás miestami mohli znepokojovať?`

Západ slnka: 17.33

---

#### Dodatečné otázky k diskuzi

`Co jsi prožíval při svém osobním studiu této lekce? V čem ti pomohla?`

`Jaké argumenty používá dnes ďábel, aby podkopal naši důvěru v Boží slovo?`

`Co jsou to ty líbivé řeči, před kterými varuje Pavel (nejen) koloské věřící?`

`Potěšilo tě dnes něco v této diskuzi? Co a proč?`