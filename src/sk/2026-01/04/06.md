---
title:  Tajomstvo zbožnosti
date:  22/01/2026
---

> <p></p>
> <sup>5</sup>Zmýšľajte medzi sebou tak, ako Kristus Ježiš: <sup>6</sup>On, hoci mal Božiu podobu, svoju rovnosť s Bohom nepovažoval za korisť, <sup>7</sup>ale zriekol sa jej, keď vzal na seba podobu služobníka a stal sa podobný ľuďom a podľa vonkajšieho zjavu bol pokladaný za človeka, <sup>8</sup>ponížil sa a stal sa poslušným až na smrť, a to smrť na kríži. (Fil 2,5–8)

> <p></p>
> <sup>14</sup>Keďže deti majú účasť na krvi a tele, podobne i on sa stal jedným z nich, aby smrťou zničil toho, čo mal moc nad smrťou, totiž diabla, <sup>15</sup>aby vyslobodil tých, ktorých po celý život zotročoval strach pred smrťou. <sup>16</sup>Veď sa neujíma anjelov, ale Abrahámovho potomstva. <sup>17</sup>Preto sa vo všetkom musel pripodobniť bratom, aby sa stal milosrdným a verným veľkňazom pred Bohom a odčinil hriechy ľudu. <sup>18</sup>A pretože sám v tom, čo pretrpel, bol skúšaný, môže pomáhať tým, čo sú skúšaní. (Heb 2,14–18)

> <p></p>
> Veď nemáme veľkňaza, ktorý by s nami nemohol súcitiť v našich slabostiach, ale veľkňaza, ktorý vo všetkom prešiel skúškami podobne ako my, avšak bez hriechu. (Heb 4,15)

**Osobné štúdium**

Známy biblický text hovorí: „Ak si niekto myslí, že niečo už úplne spoznal, ešte to nepozná tak, ako treba.“ (1Kor 8,2) Neexistuje žiadna téma, o ktorej by sme vedeli všetko. Vždy sa môžeme o čomkoľvek dozvedieť niečo ďalšie, nové, dosiaľ nepoznané. O čo viac je to pravdou, ak uvažujeme o večných skutočnostiach spojených s Božstvom a vtelením? Pavol sa často odvoláva na Kristovo ohromujúce poníženie, keď sa stal ľudskou bytosťou. Je to téma, ktorú neobsiahne ani celá večnosť.

`Čo charakterizovalo Ježišovo poníženie? Ako sa to prejavilo v tom, že prijal ľudskú prirodzenosť? (Pozri Rim 8,3; Heb 2,14–18 a Heb 4,15.)`

Ako je možné, že sa večný Boží Syn pôsobením Svätého Ducha (pozri Luk 1,35) stal božsko-ľudskou bytosťou v Máriinom lone? Je ohromujúce, ako sa niekto nekonečný a večný mohol zrazu stať konečnou ľudskou bytosťou podliehajúcou smrti. To je podstata toho, čo Pavol nazýva „tajomstvom zbožnosti“ (1Tim 3,16).

V nádhernej hymne vo Filipanom 2 Pavol veľmi podrobne vysvetľuje toto poníženie.

- „Mal Božiu podobu“ (Fil 2,6). Slovo morfé („forma“, „podoba“) označuje Ježišovu božskú podstatu, teda že On bol rovný Otcovi (porovnaj Ján 1,1).
- „Zriekol sa jej“ (Fil 2,7; „sám seba zmaril“ Roh.; „vzdal sa hodnosti“ SEP). Tajomná povaha Ježišovho zrieknutia sa božských výsad – aby sa mohol stať skutočne ľudským a pokúšaným tak, ako sme my – je ohromujúca.
- „Ponížil sa“ (Fil 2,8). Keď Ježiš prijal ľudskú prirodzenosť, zmenil sa z Vládcu vesmíru na podriadeného služobníka. Tento Kristov postoj je presným opakom Luciferovej snahy.
- „Až na smrť, a to smrť na kríži“ (Fil 2,8). Neexistoval potupnejší spôsob smrti ako ten, ktorý si vybral Ježiš, keď si ho naplánoval s Otcom v „rade pokoja“ (Zach 6,13; Roh.) a vopred ho vyjadril tým, že Mojžiš „vyzdvihol hada na púšti“ (Ján 3,14; pozri 4Moj 21,9), a tak sa stal „za nás hriechom, aby sme sa v ňom stali Božou spravodlivosťou“ (2Kor 5,21).

**Aplikácia**

`Prečo by sme mali kríž vnímať aj ako náš príklad odovzdania sa a pokory? Ako by nás mal tento pohľad viesť k väčšej pokore a k podriadeniu sa Bohu?`

---

#### Dodatečné otázky k diskuzi

`Co je to „zbožnost“?`

`O jakém tajemství píše Pavel Timoteovi?`

`Co vše se změnilo v životě Ježíše, když se rozhodl, že se stane člověkem?`

`Která z těchto změn je podle tebe nejzásadnější? Proč?`

`Proč je důležité vědět, že Ježíš byl ještě před tím, než se narodil z Marie, rovný Bohu?`

`Proč se Ježíš rozhodl žít na naší planetě jako člověk?`

`V čem ty vnímáš „tajemství zbožnosti“?`