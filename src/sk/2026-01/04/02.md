---
title:  Nejednota vo Filipách
date:  18/01/2026
---

> <p></p>
> <sup>1</sup>Ak teda jestvuje nejaké povzbudenie v Kristovi, ak jestvuje nejaká útecha z lásky, nejaké spoločenstvo Ducha, nejaký súcit a milosrdenstvo, <sup>2</sup>dovŕšte moju radosť: zmýšľajte rovnako, majte tú istú lásku, buďte jedna duša a jedna myseľ! <sup>3</sup>Nič nerobte z ctižiadostivosti ani pre márnu slávu, ale radšej v pokore pokladajte iných za vyšších od seba <sup>4</sup>a nevyhľadávajte každý iba svoje záujmy, ale aj záujmy druhých. (Fil 2,1–4)

**Osobné štúdium**

`Aké faktory viedli podľa úvodného textu k nejednote v zbore vo Filipách (Fil 2,1–4)? Čo Pavol navrhuje ako nápravu?`

Pre Pavla muselo byť obrovským sklamaním sledovať, že zbor, ktorý založil a miloval, sužuje rivalita a pohlcujú spory. Na opis problémov používa veľmi ostré slová. Slovo „ctižiadosť“ je prekladom gréckeho slova eritheia a znamená doslova „sebecká ambícia“ alebo „sebecká túžba vyniknúť“. Toto slovo sa objavilo už vo verši Fil 1,17, kde označovalo Pavlových sebeckých rivalov v Ríme, ktorí sa snažili presadzovať seba, a nie Kristovu vec.

Táto „sebecká ambícia“ patrí medzi skutky tela („zvady“; Gal 5,20) a ako naznačuje Jakub, „kde je závisť a neznášanlivosť [eritheia], tam je nepokoj a všetko možné zlo“ (Jak 3,16).

Grécke slovo preložené ako „márna sláva“ (kenodoxia; Fil 2,3; „márna chvála“; Roh.) sa nachádza v Novej zmluve len na tomto mieste. V mimobiblickej literatúre sa objavuje vo význame arogancie, neopodstatnenej pýchy a prehnaného sebavedomia. Odvodené slovo používa Pavol aj pri napomínaní Galaťanov: „Nehľadajme márnu slávu [kenodoxoi], nedráždime sa navzájom a nezáviďme jeden druhému!“ (Gal 5,26)

Pavol prichádza s nasledovným riešením spomenutých problémov:

1. Povzbudenie v Kristovi. Pavol bude naďalej používať Kristov osobný príklad ako silnú motiváciu.
2. Útecha z lásky. Ježiš zjavuje božskú lásku a prikazuje nám, aby sme sa „milovali navzájom tak, ako som vás miloval ja“ (Ján 15,12).
3. Spoločenstvo Ducha. Prítomnosť Svätého Ducha vytvára blízky kresťanský vzťah podobný tomu, ktorý prenikal ranou cirkvou (Sk 2,42; porovnaj 2Kor 13,14).
4. Súcit (alebo náklonnosť). Túto božskú vlastnosť môžeme často pozorovať v Kristovom živote (pozri Mat 9,36; 20,34; Mar 1,41) a vyjadrujú ju podobenstvá o milosrdnom Samaritánovi (Luk 10,33) a o márnotratnom synovi (Luk 15,20).
5. Milosrdenstvo. Túto vlastnosť stelesnenú Ježišom môžeme vidieť aj v životoch Jeho nasledovníkov (Luk 6,36).
6. Zmýšľať rovnako, mať tú istú lásku, byť jedna duša a jedna myseľ. Nádherný obraz! Je ťažké si predstaviť mocnejší spôsob, akým by Pavol mohol zdôrazniť dôležitosť jednoty. Ako Pavol ukáže už o niekoľko myšlienok neskôr, máme uvažovať tak, „ako Kristus Ježiš“ (Fil 2,5).

**Aplikácia**

`Pavol vyzýva Filipanov, aby prekonali nejednotu prijatím pokory, lásky a Kristovho spôsobu uvažovania. V ktorých oblastiach svojho života – doma, v zbore alebo v zamestnaní – by si mal odložiť osobné ambície alebo pýchu, aby si podporil jednotu? Ako môžeš dnes zrkadliť Kristovu pokoru a lásku?`

---

#### Dodatečné otázky k diskuzi

`Jak se projevovala nejednota ve Filipech?`

`Jak bys ohodnotil svou ctižádost na stupnici od jedné do desíti? Proč?`

`V čem se liší ješitnost od ctižádosti? V čem se naopak podobají?`

`Jak bys popsal pokoru?`

`Existuje nějaký lék na sobectví, které s pýchou ničí naše vztahy? Jaký?`

`Proč máme problém „v pokoře“ pokládat „jeden druhého za přednějšího než sebe“?`

`Co je to „prázdná sláva“, o které se zmiňuje Pavel?`

`Existuje i nějaká sláva, kterou bychom měli hledat? Proč?`