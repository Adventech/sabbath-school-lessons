---
title:  Pokora ako základ jednoty (Fil 2,1–11)
date:  17/01/2026
---

### Texty na tento týždeň
Fil 2,1–11; Jer 17,9; Fil 4,8; 1Kor 8,2; Rim 8,3; Heb 2,14–18

**Úvodný text**
> Dovŕšte moju radosť: zmýšľajte rovnako, majte tú istú lásku, buďte jedna duša a jedna myseľ! (Fil 2,2)

V jednote je sila. Ale vedieť, čo je pravda, neznamená to isté, ako podľa nej konať. Všetci niekedy zlyháme, napriek nášmu najlepšiemu úsiliu o jednotu. To však nie je to isté ako úmyselné podkopávanie jednoty. Niet preto divu, že Pavol vo svojom Liste Filipanom pokračuje výzvou, aby „zmýšľali rovnako“ („aby ste jedno a to isté mysleli“; Roh.).

Dôležitosť jednoty odvodzuje Pavol z učenia a príkladu Ježiša Krista. Je to téma, ktorú nachádzame v celej Novej zmluve a najmä v listoch. Pôvod nejednoty vo vesmíre pramenil z pýchy a dychtivosti po postavení a moci jediného anjela v nebi. Tento postoj sa rýchlo šíril, a to aj v dokonalom prostredí (pozri Iz 14,12–14). Potom sa zakorenil v Edene. Aj tu zvíťazila nespokojnosť s pravidlami, ktoré Boh zaviedol, a túžba postúpiť do vyššej sféry, než ktorú pre človeka pripravil Boh (1Moj 3,1–6).

Tento týždeň sa sústredíme na biblický základ jednoty v cirkvi. Osobitne sa zameriame na úžasné Kristovo sebazníženie (kenózu), na poučenia, ktoré si z uvažovania o Ňom môžeme vziať, a na to, ako môžeme rásť, aby sme sa Mu viac podobali.

**Osnova lekcie**

Pri štúdiu prvej časti 2. kapitoly Listu Filipanom (verše 1–11) sa zameriame na biblický základ jednoty v cirkvi, ktorým je kresťanská pokora. Preskúmame Kristovo ohromujúce poníženie a to, ako sa môžeme učiť z Jeho príkladu, aby sme Mu boli viac podobní a prekonávali nezhody.

- Fil 2,1–4: Nejednota a rozpory vo filipskom zbore (nedeľa)
- Fil 2,2–4: Pokora a úcta k druhým ako zdroj jednoty (pondelok)
- Fil 2,5: Potreba premeny myslenia podľa Kristovho vzoru (utorok)
- Fil 2,5–8: Kristova pokora a poníženie – naša záchrana i vzor (streda, štvrtok)

---

#### Dodatečné otázky k diskuzi

`Jak bys popsal, co je to ta jednota, o kterou máme usilovat?`

`Co díky Bibli víme o tom, jak přišel „vesmír“ o jednotu?`

`V čem všem máme být podle úvodního textu zajedno?`

`Co znamená být „stejné mysli“ nebo „jednoho smýšlení“?`

`Jakou roli hraje v naší jednotě láska? Jakou lásku má Pavel na mysli?`

`Jak rozumíš termínu pokora?`