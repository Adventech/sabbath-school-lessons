---
title:  Podnety na zamyslenie
date:  23/01/2026
---

„Všetka otcovská láska, ktorá po celé generácie prechádzala ľudskými srdcami, a všetky pramene nehy, ktoré sa otvárali v dušiach ľudí, sú v porovnaní s nekonečnou, nevyčerpateľnou Božou láskou len malým potôčikom v bezbrehom oceáne. Jazyk to nedokáže vypovedať, pero to nedokáže opísať. Môžeme o tom rozjímať každý deň svojho života, môžeme usilovne skúmať Písmo v snahe pochopiť to, môžeme v snahe pochopiť lásku a súcit nebeského Otca použiť každú silu a schopnosť, ktorú vám Boh dal, a napriek tomu nás nekonečne presahuje. Túto lásku môžeme študovať celé veky, ale nikdy úplne nepochopíme dĺžku a šírku, hĺbku a výšku Božej lásky, ktorá dala svojho Syna, aby zomrel za svet. Ani samotná večnosť nebude stačiť na úplné zjavenie tejto lásky. Ale keď budeme študovať Bibliu a rozjímať o Kristovom živote a pláne vykúpenia, tieto veľké témy sa budú nášmu chápaniu otvárať čoraz viac.“ (5T 740)

„Keď dostávame výchovu, ako Mojžiš v Kristovej škole, čo sa naučíme? – byť namyslený? – mať o sebe povýšenú mienku? – Nie, naozaj nie. Čím viac sa v tejto škole učíme, tým viac budeme napredovať v krotkosti a pokore mysle. Nemali by sme mať pocit, že sme sa naučili všetko, čo stojí za to vedieť. Mali by sme čo najlepšie využiť talenty, ktoré nám Boh dal, aby sme, keď prejdeme zo smrteľnosti do nesmrteľnosti, neopustili to, čo sme dosiahli, ale mohli si to vziať so sebou na druhú stranu. Počas nekonečnej večnosti bude Kristus a Jeho dielo vykúpenia témou nášho poznávania.“ (Ms 36, 1885)

**Námety na spoločné uvažovanie**

`Ako ste na vlastnej koži zažili realitu Božej lásky? V triede sa porozprávajte o rôznych spôsoboch, akými ste spoznali a zažili Jeho lásku.`

`Čo presne znamená, že Ježiš prišiel „podobný ľuďom“ (Fil 2,7)? Porovnaj s Rim 8,3. Diskutujte o týchto pasážach a ich prepojení.`

`Cirkev čelí rôznym výzvam týkajúcich sa jednoty. Ako je to u vás? Nech už sú problémy akékoľvek, prečo by ochota byť pokorný, nerobiť nič „z ctižiadostivosti ani pre márnu slávu“ (Fil 2,3), bola skvelým spôsobom, ako aspoň začať riešiť vzniknuté problémy?`

Západ slnka: 16.24

---

#### Dodatečné otázky k diskuzi

`Co zajímavého ti v průběhu týdne přineslo osobní studium lekce a Bible?`

`Jak bys ohodnotil svou pokoru na stupnici o jedné do deseti? Proč?`

`V čem konkrétně nám může být příkladem Ježíšova pokora?`

`Dověděl ses dnes v naší diskuzi něco důležitého? Co a proč je to důležité?`