---
title:  Pavol, väzeň Ježiša Krista
date:  28/12/2025
---

> <p></p>
> Preto som ja, Pavol, väzňom Krista Ježiša za vás pohanov. (Ef 3,1)

> <p></p>
> Pavol, väzeň Krista Ježiša, a brat Timotej milovanému Filemonovi, nášmu spolupracovníkovi... (Filem 1,1)

**Osobné štúdium**

Listy Filipanom a Kolosanom bývajú zaradené medzi tzv. listy z väzenia, pretože ich Pavol písal v čase svojho uväznenia (patria sem aj listy Efezanom a Filemonovi). Väčšina komentárov predpokladá, že boli napísané počas Pavlovho pobytu v Ríme, teda okolo rokov 60 až 62 (pozri Sk 28,16).

`Prečítaj si Ef 3,1 a Filem 1,1. Ako Pavol charakterizuje svoje uväznenie? Čo sa z toho dozvedáme o Pavlovi a jeho viere?`

Pavol obetoval svoj život službe Ježišovi Kristovi. Ak mala táto služba zahŕňať aj pobyt vo väzení, apoštol bol pripravený. Pavol o sebe hovorí ako o vyslancovi evanjelia v okovách (Ef 6,20). Apoštol podnikal misijné cesty, zakladal zbory a školil pracovníkov pre Pána. Vo väzení si mohol klásť otázku: „Prečo som tu, keď by som mohol urobiť oveľa viac bez týchto pút?“ Pavol bol uväznený aj v čase, keď napísal Druhý list Timotejovi, ktorý sa označuje za pastorálny list. Počas Pavlovho pobytu vo väzení vzniklo teda najmenej päť kníh Novej zmluvy.

V žiadnom z väzenských listov Pavol presne nespomína, kde bol uväznený. Niektorí preto na základe rôznych indícií tvrdia, že išlo buď o Efez, alebo Cézareu. Neexistuje však žiadny biblický dôkaz o tom, že by bol Pavol niekedy uväznený v Efeze. Cézarea sa môže zdať pravdepodobnejšou možnosťou, až na to, že v tomto meste Pavol nebol vystavený žiadnej zjavnej hrozbe. Toto nebezpečenstvo však určite existovalo v čase vzniku Listu Filipanom (pozri Fil 1,20 a Fil 2,17).

Tento list nám poskytuje ďalšie náznaky, kde sa Pavol mohol nachádzať v čase svojho uväznenia. Po prvé, stretávame sa tu s pojmom „vládna budova“ (praitórion). Môže sa vzťahovať na oficiálne sídlo guvernéra provincie, ako napríklad to v Jeruzaleme, kde Ježiša vypočúval Pilát (Mat 27,27; Ján 18,33), alebo v Cézarei, kde bol Pavol uväznený (Sk 23,35). Pavol však tento výraz nepoužíva výhradne na označenie miesta, ale predovšetkým na označenie skupiny ľudí. Hovorí, že „v celej vládnej budove“ sa dozvedeli o tom, že je uväznený pre evanjelium (Fil 1,13). V Ríme bolo v tom čase až štrnásťtisíc elitných vojakov, ktorí okrem iného chránili cisára a strážili jeho väzňov.

Po druhé, Pavol posiela pozdravy aj od veriacich z „cisárovho domu“ (Fil 4,22). To naznačuje, že Pavol bol väzňom v Ríme a v kontakte s tými, ktorí slúžili cisárskemu dvoru.

**Aplikácia**

`Ako sa môžeme naučiť naplno využiť okolnosti, v ktorých sa nachádzame, aj keď ide o ťažkú situáciu? Prečo to nie je vždy jednoduché?`

---

#### Dodatečné otázky k diskuzi

`Navštívil jsi někdy vězení? Jak ses cítil, i když jsi byl jen na návštěvě?`

`Pavel píše, že je „vězeň“ Ježíše Krista. Jak tomu rozumíš?`

`Jaké druhy vězení Pavel během svých misijních cest zažil?`

`Pavel se mohl některým uvězněním vyhnout. Proč to neudělal?`

`Jak Pavel využil pobyty ve vězení?`

`Pavel bral pobyt ve vězení jako příležitost k oslovení dalších lidí. Co si o tom myslíš?`

`Koho mohl Pavel ve vězení oslovit?`

`Jaké poučení si můžeme vzít z Pavlovy zkušenosti?`