---
title:  Prenasledovaní, ale nie opustení (Fil 1,1–3; Kol 1,1.2)
date:  27/12/2025
---

### Texty na tento týždeň
Ef 3,1; 2Kor 4,7–12; Sk 9,16; Filem 1,15.16; Kol 4,9; Fil 1,1–3; Kol 1,1.2

**Úvodný text**
> Ustavične sa radujte v Pánovi. Opakujem: Radujte sa! (Fil 4,4)

Na základe falošných obvinení strávil adventistický kazateľ takmer dva roky za mrežami. Hoci bol spočiatku naozaj zúfalý, čoskoro si uvedomil, že väzenie je miestom, ktoré mu Boh dal ako misijné pole. Keď sa jeho spoluväzni dozvedeli, že je kazateľ, požiadali ho, aby im kázal. Robil to a dokonca sa mu podarilo rozdať nejaké publikácie. Niekoľkých z nich pokrstil a mal s nimi pamiatku Večere Pánovej. Po prepustení povedal: „Občas bolo naozaj náročné slúžiť vo väzení, ale prežíval som aj veľkú radosť, keď som videl vypočuté modlitby a zmenené životy.“

Pavol písal Filipanom a Kolosanom z väzenia (pozri Fil 1,7; Kol 4,3). Bolo to dokonca priamo vo Filipách, kde Pavla a Sílasa nespravodlivo obvinili, zbili a žalárnik im dokonca „nohy zovrel do klady“ (Sk 16,24). „Okolo polnoci sa Pavol a Sílas modlili, spievali Bohu chválospevy a väzni ich počúvali.“ (Sk 16,25) Oni naozaj vedeli, ako sa „ustavične radovať“.

Tento týždeň sa pozrieme na situáciu, v ktorej sa Pavol ocitol. V tom, čo ho postihlo, videl vyšší zmysel. Uvažujme, v čom pre nás môže byť jeho skúsenosť povzbudením a poučením, keď aj do nášho života prídu ťažké skúšky.

**Osnova lekcie**

Prvá lekcia nášho štúdia bude akýmsi úvodom, ktorý predstaví nielen situáciu, v ktorej Pavol písal svoje listy (uväznenie), ale aj dva kresťanské zbory (vo Filipách a Kolosách), ktorým boli tieto listy adresované. Pochopenie týchto súvislostí nám môže pomôcť lepšie porozumieť obsah listov, ktorým sa budeme tento štvrťrok venovať.

**I. Pavol – autor listov**

- Ef 3,1; Filem 1,1: Pavol ako väzeň pre Krista (nedeľa)
- 2Kor 4,7–12: Uväznenie ako príležitosť (pondelok)

**II. Kresťania vo Filipách a Kolosách – adresáti listov**

- Sk 16,6–12: Pavlov vzťah k filipským kresťanom (utorok)
- Kol 4,7–9; Filem 1,10–12.15.16: Pavlov vzťah ku koloským kresťanom (streda)
- Fil 1,1–3; Kol 1,1.2: Zbory vo Filipách a Kolosách (štvrtok)

---

#### Dodatečné otázky k diskuzi

`Jak bys definoval pronásledování?`

`Jaké druhy pronásledování znáš? Který je podle tebe nejhorší? Proč?`

`Co je podle tebe horší – pronásledování, nebo opuštění? Proč?`

`Už jsi někdy zažil pronásledování? Jak jsi to zvládal?`

`Věříš tomu, že je možné se vždy radovat? Proč?`