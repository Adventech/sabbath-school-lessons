---
title:  Zmierenie všetkých a všetkého
date:  19/02/2026
---

> <p></p>
> <sup>19</sup>Veď Boh chcel, aby v ňom prebývala všetka plnosť <sup>20</sup>a aby skrze neho a v ňom zmieril všetko, čo je na zemi i v nebesiach, keď nastolil pokoj preliatím jeho krvi na kríži. (Kol 1,19.20)

**Osobné štúdium**

`Ako by si charakterizoval zmierenie, ktoré podľa Pavla prichádza prostredníctvom kríža? Čoho sa týka toto zmierenie? (Kol 1,19.20)`

Pavol používa veľmi zaujímavý grécky výraz na zavŕšenie svojho opisu Ježiša, nepriamo poukazujúc späť na Otca, o ktorom sa hovorí v Kol 1,12. Bohu išlo o to, aby v Ježišovi prebývala všetka „plnosť“ (Kol 1,19). Čoho sa týkala? V druhej kapitole Pavol vysvetľuje, že ide o „celú plnosť božstva“ (Kol 2,9). Čoho sa táto „plnosť“ týka? Ján ju označuje ako slávu, ktorú „má od Otca jednorodený Syn“, a preto je „plný milosti a pravdy“ (Ján 1,14).

Na základe nášho úvodného textu má táto „plnosť“ veľmi široký význam. Zahŕňa Božiu večnosť a samostatnú existenciu a Jeho moc tvoriť a znovu stvoriť. A čo je najdôležitejšie, zdôrazňuje Božiu múdrosť v porážke hriechu a smrti tým najmenej predstaviteľným prostriedkom – prostredníctvom kríža. A tak premenil tento najhanebnejší predmet na svedectvo o svojej večnej láske ku každej stvorenej bytosti. „Veď Boh tak miloval svet, že dal svojho jednorodeného Syna, aby nik, kto verí v neho, nezahynul, ale mal večný život.“ (Ján 3,16)

Ako sa mohlo stať, že bol hriech navždy porazený a že všetko bolo zmierené? Odpoveď nachádzame v jedinej slávnej pravde: Boh miloval. Boh miloval vesmír a miloval nás tak veľmi, že riskoval všetko, aby nás zachránil prostredníctvom Kristovej smrti na kríži. Grécke slovo pre „svet“ je kosmos. Zmierenie sa teda týka celého vesmíru. Pavol o tom hovorí v kontexte nasledovania Krista: „Veď sme sa stali divadlom svetu [kosmos, vesmír], anjelom i ľuďom“ (1Kor 4,9).

„Nebo so zármutkom a s úžasom hľadelo na ukrižovaného Krista, na jeho skrvavené spánky a čelo skropené krvou a potom. ... Satan a jeho pomocníci svojím odbojom narušili súlad s Bohom do tej miery, že už sama Božia prítomnosť je pre nich spaľujúcim ohňom. Zahynú od slávy večnej lásky. Na začiatku veľkého sporu tomu však nerozumeli ani anjeli. ... Inak to však bude pri zakončení odvekého sporu. Po zavŕšení plánu vykúpenia bude Božia povaha zjavená všetkým stvoreným bytostiam. ... Právom sa teda anjeli mohli radovať, keď hľadeli na Spasiteľov kríž. ... Kristus sám si dôsledky golgotskej obete uvedomoval v celom rozsahu. To všetko mal na zreteli, keď na kríži zvolal: Dokonané je!“ (DA 760.764; CL 495.497)

**Aplikácia**

`Kríž odhaľuje Božiu lásku nielen k tebe, ale k celému vesmíru. V ktorej oblasti svojho života – možno v narušenom vzťahu, osobnom zlyhaní alebo vnútornom zápase – potrebuješ dnes zažiť túto zmierujúcu moc? Ako môžeš na Kristovu lásku v tejto oblasti odpovedať?`

---

#### Dodatečné otázky k diskuzi

`Co je to smíření?`

`Jakou roli na cestě ke smíření hraje odpuštění?`

`O jaké „plnosti“ tu Pavel píše? Co má na mysli?`

`Jak se tato Ježíšova „plnost božství“ prolíná s jeho „prvorozenstvím“?`

`Kdo může díky Ježíši prožít „smíření“?`

`Jakou „mocí“ porazil Bůh hřích a zlo?`

`Jakou roli má hrát v našem životě láska? Ta Boží i ta naše?`

`Proč je láska tou největší „mocí“ vesmíru?`