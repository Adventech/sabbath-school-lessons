---
title:  Hlava tela (Cirkvi)
date:  17/02/2026
---

> <p></p>
> On je hlavou tela, Cirkvi. On je počiatok, prvorodený z mŕtvych, aby tak mal vo všetkom prvenstvo. (Kol 1,18)

> <p></p>
> Aj vy ste dosiahli plnosť v tom, ktorý je hlavou každého kniežatstva a mocnosti. (Kol 2,10)

> <p></p>
> <sup>22</sup>A všetko mu podrobil pod jeho nohy. Jeho však, ako hlavu nad všetkým, dal Cirkvi, <sup>23</sup>ktorá je jeho telom, plnosťou toho, ktorý napĺňa všetko vo všetkom. (Ef 1,22.23)

**Osobné štúdium**

`Prečítaj si Ef 1,22.23 a Kol 2,10. Čo znamená slovo „hlava“ v týchto textoch? Čo má Pavol na mysli, keď nazýva Ježiša „hlavou Cirkvi“ (Ef 5,23)?`

„Hlava“ v mnohých jazykoch po celom svete odkazuje na vedúce postavenie (napríklad „hlava štátu“). Podobné použitie nachádzame aj v Starej a Novej zmluve. Všimnime si, ako sa slovo „hlava“ používa v nasledujúcich veršoch:

2Moj 18,25 – Mojžiš si vybral „mužov zo všetkého Izraela a dal ich za hlavy nad ľudom, za náčelníkov nad tisícami, za náčelníkov nad stami, za náčelníkov nad päťdesiatimi, za náčelníkov nad desiatimi“ (Roh.).

5Moj 28,13 – Ak budú Izraeliti poslúchať Hospodina, On ich „ustanoví za hlavu, nie za chvost“.

Iz 7,8 – „Hlavou Aramu je Damask a hlavou Damasku Recín.“

Oz 1,11 – „A synovia Júdovi a synovia Izraelovi budú zhromaždení dovedna, a ustanovia si jednu hlavu.“ (Roh.)

Mich 3,9 – „Nože počujte to, hlavy domu Jákobovho a kniežatá domu Izraelovho.“ (Roh.)

1Kor 11,3 – „Hlavou každého muža je Kristus.“

`Kristus ako hlava cirkvi teda poskytuje vedenie, usmernenie a výživu pre jednotu a rast cirkvi (pozri Kol 2,19).`

`Prečítaj si 1Kor 12,12–27. Aj tu Pavol opisuje cirkev ako „telo“. Aké ďalšie aspekty cirkvi vyjadruje táto metafora?`

Telo nemôže žiť bez hlavy. Ale keď sa zraní alebo príde o niektorú svoju časť, existencia tela sa stáva komplikovanou. Často si neuvedomujeme, aké dôležité je niečo, kým to nestratíme.

**Aplikácia**

`Keby si sa musel vzdať končatiny alebo oka, čo by si si vybrali? Čo nám tento obraz hovorí o tom, aký dôležitý je každý človek ako člen cirkvi?`