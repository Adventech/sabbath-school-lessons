---
title:  Podnety na zamyslenie
date:  20/02/2026
---

„Muž, ktorý by bol len človekom a hovoril by veci, ktoré hovoril Ježiš, by nebol veľkým učiteľom mravnosti. Buď by bol blázon – na úrovni človeka, ktorý o sebe hovorí, že je vajíčko na mäkko – alebo by bol diablom z pekla. Musíme sa rozhodnúť. Buď tento muž bol a je Syn Boží, alebo je to blázon, alebo niečo ešte horšie. Môžeme ho umlčať ako hlupáka, môžeme na Neho pľuť a zabiť Ho ako démona, alebo môžeme padnúť k Jeho nohám a nazývať Ho Pánom a Bohom. Ale neprichádzajme so žiadnymi blahosklonnými nezmyslami o tom, že bol veľkým učiteľom mravnosti. Takúto možnosť nám nenechal otvorenú. Nemal to v úmysle.“ (LEWIS C. S., Mere Christianity. New York, Collier Books, 1952, s. 41)

„Otec je celou plnosťou Božstva telesne a je zraku smrteľníkov neviditeľný. Syn je celou plnosťou zjaveného Božstva. Božie slovo Ho vyhlasuje za obraz Jeho podstaty.“ (Ev 614)

„Kristus je preexistentný Syn Boží, ktorý má život sám v sebe. ... Keď Kristus hovorí o svojej preexistencii [teda odvekej existencii, existencii pred stvorením], prenáša našu myseľ späť cez večné veky. Uisťuje nás, že nikdy nebol čas, kedy by nebol v úzkom spoločenstve s večným Bohom. ... Bol rovný Bohu, nekonečný a všemohúci. ... On je večný, samostatne existujúci Syn.“ (Ev 615)

**Námety na spoločné uvažovanie**

`Zamyslite sa nad otázkou večného Ježišovho božstva. Premýšľajte o dôsledkoch celého plánu spásy a význame obete na kríži, ak by Ježiš bol niečím iným ako tým, kým naozaj je: večným Bohom, ktorý nikdy nebol stvorený, ale existoval vždy, od večnosti. Prečo je toto učenie také dôležité? Čo by to znamenalo, keby Ježiš v skutočnosti nebol večný, ale nejakým spôsobom bol stvorený. Aká dôležitá skutočnosť sa stráca pri takomto uvažovaní?`

`Keď premýšľame o Ježišovi, evanjeliu a pláne spásy, prečo si potrebujeme uvedomovať, že celý vesmír mal záujem na tom, čo Ježiš urobil? O čom asi vesmírne bytosti premýšľali, keď videli svojho večného Stvoriteľa na kríži? Nás myšlienka večného Stvoriteľa ohromuje, ale nepadlý vesmír Ho poznal v Jeho večnej sláve. O čom uvažovali, keď boli svedkami toho, ako Ten, ktorého uctievali v nebi, zomieral na kríži?`

`Čo by ste povedali niekomu, kto neverí, že Otec a Syn vždy koexistovali? Prečo ide o tak mimoriadne dôležitú pravdu? Ako by ste vysvetlili, že nikdy nebol čas, keď by Otec bol bez Syna, okrem kríža, keď došlo k dočasnému „rozdeleniu božských síl“?`

Západ slnka: 17.10

---

#### Dodatečné otázky k diskuzi

`Zjistil jsi o Ježíši během svého studia lekce něco nového?`

`Ježíš je buď Bůh, nebo podvodník. Co a proč si o tom myslíš?`

`Proč za nás musel zemřít Bůh? Proč to nemohl být anděl?`

`Co tě dnes nejvíce zaujalo v naší diskuzi? Proč?`