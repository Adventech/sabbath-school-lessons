---
title:  Kristova zvrchovanosť (Kol 1,13–19)
date:  14/02/2026
---

### Texty na tento týždeň
1Moj 1,26.27; Kol 1,13–19; Ján 1,1–3; Ef 1,22; 1Kor 12,12–27; 1Kor 4,9; Rim 6,3.4

**Úvodný text**
> 15On [Kristus] je obraz neviditeľného Boha, prvorodený všetkého tvorstva. 16Veď v ňom bolo stvorené všetko na nebi i na zemi, viditeľné i neviditeľné, tróny i panstvá, kniežatstvá a mocnosti, všetko je stvorené skrze neho a pre neho. 17A on je pred všetkým a všetko pretrváva v ňom. (Kol 1,15–17)

Tento týždeň budeme pokračovať v uvažovaní o témach Listu Kolosanom (pozri 1. a 2. lekciu). V 2. lekcii (časť na štvrtok) sme videli, ako sa Pavol modlí za veriacich v Kolosách a prosí ich, aby žili spôsobom, ktorý sa páči Bohu (Kol 1,9–12). Vo veršoch 12 a 13 stavia do protikladu dve ríše: kráľovstvo svetla a kráľovstvo tmy. My máme „účasť na údele svätých v svetle“ (Kol 1,12), pretože Kristus nás „vytrhol z moci tmy“ (Kol 1,13). Boh Otec urobil všetko preto, aby sme mali účasť na večnom dedičstve ríše svetla. Nielenže nás „vytrhol z moci tmy“, On nás aj „preniesol... do kráľovstva svojho milovaného Syna, v ktorom máme vykúpenie a odpustenie hriechov“ (Kol 1,13.14).

Inými slovami, v osobe Ježiša, ktorý je zároveň Bohom, naším Stvoriteľom, máme vykúpenie. On za nás vykonal naše vykúpenie a vierou v Neho sme boli prenesení z ríše temnoty do kráľovstva Jeho milovaného Syna.

Tento týždeň sa pozrieme na jedno z najkomplexnejších a najvznešenejších vyhlásení o Ježišovi v Novej zmluve. Čo znamená, že Ježiš je „obraz neviditeľného Boha“ a zároveň je „prvorodený všetkého tvorstva“ (Kol 1,15)?

**Osnova lekcie**

Od tejto lekcie sa naša pozornosť zameria špecificky na Pavlov List Kolosanom. Tento týždeň sa budeme venovať jednému z najvznešenejších textov o Ježišovi Kristovi v Novej zmluve, ktorý nachádzame v Kol 1,13–19. Preskúmame, čo znamená, že Ježiš je obrazom neviditeľného Boha, Stvoriteľom a hlavou cirkvi.

- Kol 1,15: Kristus ako dokonalý obraz neviditeľného Boha (nedeľa)
- Kol 1,15–17: Kristus ako „prvorodený všetkého tvorstva“ a pôvodca všetkého (pondelok)
- Kol 1,18: Kristus ako hlava cirkvi, ktorá je Jeho telom (utorok)
- Kol 1,18: Kristus ako „počiatok“ a „prvorodený z mŕtvych“ (streda)
- Kol 1,19.20: Zmierenie všetkého vďaka Kristovej obeti (štvrtok)

---

#### Dodatečné otázky k diskuzi

`Co znamená „nade vším“? Může být ještě něco nad Kristem? Proč?`

`Jak a proč se stal Ježíš obrazem „Boha neviditelného“?`

`Proč je dobré vědět, že Ježíš je Stvořitelem všeho, co je ve vesmíru?`

`V jakém vztahu je Ježíš s Otcem (a Duchem svatým)?`

`Co musel udělat Ježíš, aby nám mohl nabídnout spasení?`

`Co se očekává od nás, pokud toužíme po spasení? Proč ne víc?`