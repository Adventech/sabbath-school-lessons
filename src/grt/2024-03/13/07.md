---
title:  Chanchidapani
date:   27/09/2024
---

Ellen G. Whiteni ki∙tap, _The Desire of Ages_, jak 779–787 aro jak 818–828 rangoniko “The Lord Is Risen,” aro “Go Teach All Nations” ingiparangko poraibo.

“Chakatpilanina aro jringjrotni janggina Jisuan an∙chingni ka∙dongani ong∙a. [Iako gisik ra∙bo je, chakatpilania Jisuni siaoni chakatpilani somoiko miksonga]. Jisu sigimin sakantikon tangatpilna man∙a. Jisuara an∙chingna jringjrotni janggiko on∙naba bil gnang. “Uamang maikai janggiko man∙gen, aro chu∙soke man∙gen, uni gimin Anga re∙bara” (Johan 10:10). “Angni on∙a chiko ringgipa jringjrotnan  ringna sikjawa, indiba je chiko Anga una on∙gen, ua uni ning∙o jringjrotni janggiona nae chimik dilsa ong∙gen” (Johan 4:13, 14). “Angni be∙enko cha∙gipa, aro Angni an∙chiko ringgipa jringjrotni janggiko man∙a; aro chon∙kaman salo Anga uko chakatatgen” (Johan 6:54).

“Sianiara Kristianrangni kenna ba jajrengna nanggipa ong∙ja. Jisu agana, ‘saoba Angni kattako maniode, ua jringjrotna kingking siako nikjawa’” (Johan 8:51, 52 ko poraibo). Maina Kristianrangnade, sianiara secondsana andala, jripjrip tusia baksa apsanaia. Na∙a siahaon na∙ara Jisu baksa Isolo donnuako man∙aha. Unon jensalo Jisu re∙bapilgen, na∙ara Uni rasongo bakko man∙pagen (Kol. 3:4)”—Ellen G. White, _The Desire of Ages_, jak 786, 787.

Bang∙a itihas segiparangan Isolo ba chakatpilanio bebera∙ja. Indiba uamang Uni siani ja∙mano Jisuni tangpilaniko nikgipa manderangko ra∙chaka. Mitam manderang indine agana je, Jisuni sninggiparang Jisuni tangpilaniko nikchongmotade ong∙ja. Uamang Uni jonja atchigipakosa nikaia. Ba sninggiparang uamang Jisuko nikaha ine uamangni chanchichipasan ong∙aia. Mitam manderanga Jisu chisolo saknaanikosan chakaia, siade sija ine chanchia. Gipinrang indine aganskaa je, alien-rang (bangbangoni dongenggipa janggi gnanggiparang) bangbangoni ong∙onbaaha aro Jisuni be∙en bikapko cha∙uangaha. Iani gimin talataniko Clifford Goldstein-ni ki∙tap, _Risen: Finding Hope in the Empty Tomb_ [Pacific Press, 2021] ko poraibo.

**Chanchigrikna Sing∙anirang**:

`Jisuni sninggiparang Uni siaoni chakatpilani gimin tol∙aha ine maina manderang agana?`

`Ua tangpilaha ine Jisuni chakatpilani mai sakki nang∙ko gisiko nangbatata? Nang∙ni klasso chanchirimbo.`

`Paulna chakatpilania badita nangchongmota? Aganchakanina 1 Kor. 15 ko poraibo.`