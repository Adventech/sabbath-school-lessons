---
title:  Chanchidapani
date:   06/09/2024
---

Ellen G. Whiteni ki∙tap, _The Desire of Ages_ oniko “On the Mount of Olives” jak 627-636 ona poraibo.

A∙gilsako bang∙a ong∙a obostarang ong∙engaha jean namen man∙dikatani ong∙a. Manderangara oprake on∙giminrangna namen kenbetokenga. An∙ching Seventh-day Adventistrang ong∙e, aro obostarangni gimin ma∙sikalgipa gadango ong∙e Kristoo an∙chingni ka∙donganiko aro Uni re∙bapilanina ku∙rachakaniko manderangna maikai on∙na gita man∙gen?

An∙ching Uni re∙bapilani somoiko tik ong∙e ma∙sijani gimin an∙chingkoa mikrake dongsochina ge∙etaniko daka. “Giteltangni re∙bae mikrakako nikegipa nokkolrang an∙senga” (Luk 12:37). Jemangan Gitelni re∙baaniko nisoa, uamangde arate re∙bapilanina nisojawa. Ka∙dongani gnang nisogiparangnade Gitelna aro niam pe∙anina re∙baenggipa bichalnaba manderangko kenatgen. Ian Uni ka∙sachakaniko on∙aniko jegalani dal∙begipa paponiko uamangko mikrakatna aganani ong∙engachim. Jemangan Gitelko nisoengachim, bebeko manie an∙tangtangni janggirangko rongtalatgen. Mikrake nisengsoan baksanaba uamangde gisiko nange kamrangko ka∙sogen. Maina Gitelde cholgugaonjok ine uamang ma∙sia. Uamangni gisiko nanganichi janggirangko jokatna kam ka∙anio salgini gisik seng∙giparang baksa bakrimna gita uamangko ta∙rakbatata. Iamangara kakketgiparang aro gisik seng∙gipa nokkolrang ong∙a, jemangan nangani somoio Isolni nokni manderangna Gitelni bakko on∙giparang ong∙a (Luk 12:42). Uamanga da∙alo jakkalna nangenggipa bebeko parakataniko daka. Jedake Enok, Noa, Abraham, aro Mose, uamang sakantian uamangni somoio bebeko aganprakataniko daktokahachim, uandake Kristoni nokkolrang dingtangmancha uamangni chasongrango donggiparangna mikrakataniko on∙na nanggen.”—Ellen G. White, _The Desire of Ages_, jak 634.

**Chanchigrikna Sing∙anirang**:

`Gitelni kamna on∙aniara mingsa, on∙kanganiko dake on∙aniara minggipin ong∙a. Ia minggnini gisepo maia dingtanggrikani donga, aro ia dingtanggrikania maini a∙sel nangchongmotani ong∙a?`

`Isolara maina indita ritcha bilsirangna aro da∙ororo somoioba a∙rik sanalaoniko An∙tangni manderangko champengsojaha? Dal∙begipa dakgrikania an∙chingko ma∙sie ra∙na gita maikai dakchakaniko on∙achim? Maini a∙sel a∙rik sanalani da∙onaba dongkuenga?`

`Kristoni re∙bapilanio maidakgipa chinrang da∙alni a∙gilsako nang∙na dingtangmancha dakchakani ong∙genchim?`

`Sigiminrangni gimin agananiko chanchiate nibo, aro sigiminrang Kristoni re∙bapilaona kingking tusie dongsoani gimin chanchiatbo. Siahao, manderang uamangni mikronko mikchipa, aro chakatpilanio uamang maiko u∙ichenggen? Ia u∙ianiara mande sakantina Kristoni gnigipa changna re∙bapilanina pangnan namen sepangbeaha ine an∙chingna ma∙sina gita maikai dakchaka?`