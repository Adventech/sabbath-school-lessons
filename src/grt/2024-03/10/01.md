---
title:  Bon∙kamani Salrang
date:   31/08/2024
---

### Ia Antini Lessonna Poraiani
Mark 12:41-44; Mark 13:1-32; Dan. 9:24-27; Dan. 7:25; 1 Thess. 4:13-18.

> <p>Mingani Pod</p>
> “Aro unon uamang mandeni Depanteko bang∙a bilmung aro rasong chabeamung aramo re∙baako nikgen. Aro unon Ua sa∙grerangko watate balwa dambrioni, chongmotan, a∙ani chon∙kamaoni salgini chon∙kamaona, An∙tang segiminrangko rimchimonggen” (Mark 13:26, 27).

Ia antini lesssonde Mark odhai 12 ni kan∙dikbegipa bon∙kamgipa golpochi a∙bachengaha, jeon me∙chik segrini chonbegipa kamni gimin gisik nangatgnigipa kattani gimin Jisu agananiko dakahachim.

Ia antini lesson mongsongbatgipa bakara Jerusalemni torom nokni nisiataniko man∙gnini gimin Mark odhai 13 o katchiknike agansogipani gimin ong∙achim. Ia odhaio, Mati odhai 24 aro Luk odhai 21 baksa apsan apsan dake agananio Jerusalemni ga∙akani gimin aroba, somoini bon∙kamani, Uni re∙bapilani giminba ong∙a. Ia mesokania, chon∙kamani somoini gimin katchinike agananiko pe∙e aganani dongchapa jekon “Itihaso batanggimin somoio aro mikkangchi ong∙bagni obostarangni gimin pe∙e aganani” ba “the historicist interpretation of end-time prophecy” ine agana jean ia katchinikanide batanggimin obostani gimin ong∙ja, mikkangchi ong∙bagnini giminsa ine batanggimin obostani gimin pe∙e agananiko jegalaniko dakna jotton ka∙gipako talatna gita aganani ong∙achim.

Uandake Markni serikanio bang∙a Jisuni skiarango Gitelni Uni sninggiparangni sing∙arangna aro uamangni ma∙sisretanirangna skie on∙anirangan ong∙achim. Ia sing∙anirang ba ma∙sisretaniranga Kristian janggi tanganina aro chagrongna nangenggiparangna nangenggipa bebeko aganna gita Jisuna cholko on∙ani ong∙skaaha. Jisu mikkangchini gimin agansoasan ong∙aija indiba ua somoina aro da∙alonaba dakmajoanirangna maikai tarie dongna nanggenchim, uarangni giminba agan-talate on∙aniko dakaha.