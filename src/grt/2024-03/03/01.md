---
title:  Jegrikanirang
date:   13/07/2024
---

### Ia Antini Lessonna Poraiani
Mark 2:1–3:6, Mika 6:6–8, 1 Sam. 21:1–6, Mark 3:20–35, Luk 12:53, Luk 14:26.

> <p>Mingani Pod</p>
> “Aro ua uamangna aganaha, Neng∙takani sal mandena ong∙aha, indiba mande neng∙takani salna ong∙jachim. Uni gimin Mandeni Depante neng∙takani salniba nokgipa ong∙a” (Mark 2:27, 28).

Mark 2:1–3:6 o, talatgimin golporang ming bonga donga je golporangan torom dilgiparangoni dingtange Jisuni skianirang ong∙achim. Golporang dingtangmancha bewalo tarigipa ong∙a jean mingprak golpo apsane nangrimanichi batanggimin baksa nangegipa ong∙a. Bon∙kamgipa golpo bawile skanggipa baksa nangrimeaniko dakgipa ong∙a.

Ia golporangoni mingprakan Jisuara sawa uko Mark 2:10, 17, 20, 28 rango dakmesoka gnang tale mesokaha. Robibar, Sombar aro Mongolbarni lessonrang, iarangni bidingo aro Jisuni iarangni gimin agananirango ning∙tue napanganiko dakaha.

Mark 3:20–35, Budbar aro Bristibarna poraiani katta bichong ong∙a.

An∙ching maiko nikachim, ian Nama Kattako segipani seng∙bee jakkalani ong∙a aro iakon “Sandwich-ni Golporang” ine mingaha. Ia agangipa golponi bewal Marko chang dokrangna nikna man∙aha. Mingprakon Jisuni cholonko aro Uni Messiah ong∙e kam ka∙anio ba sninggipa ong∙ani cholonrango miksongbataha.

Ia antio an∙ching Jisuni gimin poraigen aro uarangoniko maiko skie ra∙na man∙a, nianggen.