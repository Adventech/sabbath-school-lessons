---
title:  'Minggnini Gisepo Siksepgimin Golpo (Sandwich Story): Bak 1'
date:   17/07/2024
---

`Mark 3:20–35 ko poraibo. Ia seanio golpo minggnini gisepo maidakgipa nangrimani donganiko na∙a nikaha?`

Ia seanian Marko skanggipa “Minggnini Gisepo Siksepgimin Golpo (Sandwich Golpo)” ong∙a jeon mingsa golpoko a∙bachenge minggipin golpochi dondipatako man∙aha, aro skanggipa golpo ja∙manosa matchotako man∙aha.

A∙palni golpoara Jisuni bakdrangni gimin ong∙a jemangan uko rim∙na re∙ongkatahachim, maina Uara gisiko srongjaenga ine uamang chanchiahachim (Mark 3:21). Ning∙ani golpoara Jerusalemoni ong∙onbagipa Sastro skigiparangni gimin ong∙skaa jean Jisuko tol∙e korerangko a∙rikaha ine matnangahachim (Mark 3:22–30).

Mark 3:22 o, Jisuni an∙sengatani bilara korerangni pamongoni re∙baaha ine skigiparang Uko matnangaha. Sing∙anina skanggipa aganchakaniko Jisu toe aganaha, “Satan Satanko maikai a∙rikna ama?” Satanni an∙tang baksa dakgrikani mamungoba nangegijagipa ong∙a. Songnoko, noko aro Satanni gisepo bak donga aro uamangni chu∙sokna krenganio man∙dikatgipa ong∙a ine Jisu aganaha. Indiba Gitel bikpile bilakgipa mandeko mang∙rakate uni nokko ra∙sekani giminsa aganaha. Ia bon∙kamgipa dakmesokanio Jisu cha∙ugipa gita Satanni dongramona napaha, kaa man∙giparangko jakgitelatna andalani pamongko Ua kaaha.

`Mark 3:28–30 ko poraibo. Pap watna man∙gijagipa papara maia, aro iara maiko miksonga?`

Pap watna man∙gijaniara Gisik Rongtalgipani kosako pap ka∙anian ong∙a, jean Gisik Rongtalgipani kam ka∙aniko korerangni ine ina. Mark 3:28, 29 o Jisuni aganani bidingo Mark 3:30 ko nibo, iano Jisuni aganani a∙selara Uo marang gnanggipa gisik donga ine Sastro skigiparang aganaha, bebeko agangenchimode, Uo Gisik Rongtalgipasa dongachim. Gisik Rongtalgipani kam ka∙aniko na∙a korerangni kam ka∙ani ine agangenchimode na∙a Gisik Rongtalgipako knachakjawa maina darangba kakketgipa gisikchi korerangni dilaniko ja∙rikna sikjawa.

`Kema ka∙na man∙gijagipa papko ka∙manaha ine nang∙ni kenaniara maina nang∙ni pap ka∙aniko paraka? Kenaniara maina nang∙ni dakgijaniko an∙tangon sakki on∙a?`