---
title:  An∙ma Goka Man∙gipako An∙sengatani
date:   14/07/2024
---

`Mark 2:1–12 ko poraibo. Jisuona uko ra∙baon an∙ma goka ong∙e sagipa maiko man∙na gita nichakaha aro ua maiko man∙aha?`

Ua mande an∙ma goka ong∙e saaha; uni gimin uni ripeng sakbri uko Jisuona ripeangna gita nangaha. Uamang nokkingko oprake uko Jisuni donggipaona ra∙onataha, aro Mark 2:5 o Jisu uamangni bebera∙aniko nikaha ine janapaha. Bebera∙aniko maidake nikna man∙a? Jedake ka∙saaniko kamrangchi nikachim, uandake bebera∙aniko kamrangchi nikna man∙gipa ong∙a aro indake ripengrangni jotton ka∙aniara uko parake mesokaha.

Ua mandeni nangnikaniara be∙enni gita ong∙a ine nikna man∙a. Indiomangba, uni Jisuni dongaona re∙baon, Jisuni skanggipa kattako aganataniara paponiko kema ka∙anian ong∙achim. Iano pilak ong∙a obostao, ua mande ku∙sakoba aganjaha. Indiba toromni gita dilgiparangsa Jisuni agananiko jegalaha. Uamangni Uni agangipa kattako kal∙stapani ine chanaha, Isolni kosako tol∙e aganaha, aro Isoloniko ra∙sekaha ine uamang chanaha.

Jisu jegalgiparangko uamangni bewal gitarabbirangni dakbewalo re∙e kattachi jegrikaha jekon “chonaoni dal∙ona” ine mingachim. Mandeni papko watna man∙a ine aganani mingsa ong∙a; aro an∙ma goka ong∙gipa mandeko an∙sengatani minggipin ong∙skaa. Isolni bilchi Jisu mandeko rama re∙atna man∙ode, indide Uni paprangko watna man∙a ine kange ra∙ani ong∙bebegipa ong∙genchim.

`Mika 6:6–8 ko poraibo. Ia podrang Jisu aro dilgiparangni gisepo ong∙ani gimin maiko tal∙ataha?`

Ia toromni dilgiparang nangchongmotgipa nikaniko nikjaha: chong∙motan, kakket bichal, ka∙sachakani, aro Isolni mikkango sontole re∙ani, iarangko nikchangaha. Isolni gimin ma∙sianiko chel∙chakdugana chanchianian Isolni uamangni mikkango kam ka∙aniko nikna mikandalatako man∙aha. Jisu Isoloni ong∙a ine ma∙sina gita uamangna chu∙onge sakkirangko on∙genchimoba, Jisuni gimin uamangni u∙iani dingtangaha ine uamango mamung chinko nikjaha: uamangni gisikrangko Ua poraina man∙a ine ma∙siatoba, an∙ma goka man∙gipa mandeko an∙sengatanichi uamang jechakna man∙jaha.

`Toromni dakbewalrango dugae rim∙kingkinganichi kakketgipa toromni miksonganiko uamang nikchangaha. An∙chingaraia manderang gita ia ja∙ga saanio ga∙akjana maidake simsake gelna man∙gen (Jakob 1:27)?`