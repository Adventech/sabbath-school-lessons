---
title:  Chanchidapani
date:   23/08/2024
---

“Ellen G. Whiteni ki∙tap, _The Desire of Ages_ oniko “Blessing the Children,” aro “One Thing Thou Lackest,” jak 511–523 rangko poraibo.

“Jisu bi∙sarangna ka∙saaha. Ua, uamangni Una ka∙saniko ra∙chakaha. Uamangni mitelani kattarangara Jisuna knatogipa doka-damani ku∙rang gita apsan ong∙achim. Jensalo Jisu kragija dakgipa aro tol∙gipa manderangko grongon, bisarangni kattarangchi Jisuni ka∙tong ku∙si ong∙atako man∙a. Jisu jensalo re∙angon,Uni ka∙san gapgipa mikkang aro kattarangan bi∙sarangko Jisuna ka∙sana aro Uo ka∙dongchakna man∙ata.”—Ellen G. White, _The Desire of Ages_, jak 511.

“Bang∙a man∙e cha∙gipa aro bilgnanggipa manderang, Isol agrepile am∙a ine chanchinaba donga. Indake chanchigiparangara man∙e chagipa sason ka∙gipamung apsanaia. Uamang an∙tangtango pilak gnangrangko watgale Jisuko ja∙rikna sikja. Indiba Jisuko ja∙rikna sikgipa sakantian ia nangchongmotgipa niamko manina nanggenchim. An∙ching Jisuko manina nanga. Ua an∙chingoniko maniana agre mamungkoba am∙ja. An∙ching an∙tangtangko chu∙gimik Una on∙kangna nanga ine Jisu skia. Ia skianirangko talatna gita Jisu changni chang rakgipa kattarangko jakkala. Uni skianirango Jisuara maina rakgipa kattarangko jakkala? Jisuni changni chang rakgipa kattarangko jakkalania, maina iachi mangmangsan Ua an∙chingko jokatna chol man∙a. Uni giminsa, Ua an∙chingko nosto ka∙gnigipa pilakkon watgalchina ge∙eta.”—Ellen G. White, _The Desire of Ages_, jak 523.

**Chanchigrikna Sing∙anirang**:

`Bi∙sarangko, chadambe manderangko, aro mondoliko Jisu baksa nangrime dongna man∙na gita na∙a mai cholrangko dakna man∙gen? Iako dakna an∙chingnara maina nangchongmotgipa ong∙a?`

`Basakobade manderang uamang tangkani giminde chanchija ine agana. Iade kakket ong∙ja. Sakantian tangkani giminde simsaka. Iade mamung gualani dongja. Indide, maia, tangkasa neng∙nikaniko on∙gipama? Kristianrang man∙eba cha∙bo kangalba ong∙bo, maina tangkako jakkalani bidingo simsakna nanga?`

`Jisu nang∙o, “Angni nang∙na mai dakako na∙a nangnika?” ine singode, nang∙ni aganchakaniara maidake ong∙genchim?`

`Mark 10:43-45 o Jisuni gimin segipa kattarangni gimin adita chanchibo. An∙ching, Jisuni dake mesokgiminko maikai ja∙rika? Iano talatgimin gita an∙chingara gipinrangna maikai dangdike on∙na skie ra∙na man∙gen?`