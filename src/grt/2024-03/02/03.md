---
title:  Gualna Man∙gijagipa Olakkiani
date:   08/07/2024
---

`Mark 1:21–28 ko poraibo. Kapernaum gilja noko maidakgipa gualna man∙gijagipa obosta ong∙aha, aro gisikni gita maidakgipa ma∙sie ra∙aniko an∙ching ianoniko man∙gen?`

Jisuko ja∙rikna baseanio bang∙a Kristianrango gualna man∙gijagipa obostarang donga; jekai, uamangni napbolani sal; bilakgipa skiprakani jechin uamang Isolni dongpaaniko ma∙siaha. Mitam indakgipa obostarang gualna man∙gijasan ong∙aigija janggiko dingtangatgipaba ong∙aha.

Indake Kapernaumo donggipa mitam manderangna Mark 1 o janapgimin gita Sabbath salo ong∙aha. “Aro uamang uni skiana aiao inmanaha; maina ua Sastro skigiparang gita skigija, bil gnanggipa gita uamangna skiaha” (Mark 1:22). Jisuni skiengon, kore man∙gipa mande Jisuni bilchi nangchakatako man∙aha aro indine chrikaha, “Aro uamangni gilja noko marang gnang gisik gnanggipa mande saksa gnangchim; aro ua gam∙bee aganaha, “O Nazarethoni Jisu, nang baksa chingni mai nangpara? Na∙a chingko nisina re∙baahama? Na∙a sawa, uko anga u∙ia, Isoloni Rongtalgipaan” (Mark 1:24), aro Jisu koreko rikgalataha.

Ia kattarangko marang gnanggipani gisikni jakkalaniko chanchiate nibo.

Skanggipao, marang gnanggipa gisik Jisuko “Isoloni Rongtalgipaan” ine ma∙siaha. Ua mitchigipa aro rongtalgijagipa Satanni dolrangni gisepo Jisuko Isoloni rongtalgipa watatako man∙gipa ine ku∙rachakaha. Sakantian rongtalako nangnika aro sakprakan olakkianio rongtalgijako aro mitchiako nangnikja. Indake ia golpoo namgipa aro namgijagipa bilrangni gisepo matsramgipa tosusaaniko dakaha. Dal∙begipa dakgrikanini kakketaniko an∙ching nikna man∙aha. Jisuara sawachim, manderang u∙ijanaba donga indiba diabol ma∙sia aro mande jinmao ku∙rachakaha.

Minggipin, mandeoni ong∙katangchina ge∙etaniara ma∙sichakna man∙gipa ong∙a, indiba “Jrip dongbo” ine ge∙etaniko maina on∙aha? Markoni a∙bachenge niatode iano dingtangmancha tarie mesokaniko nikna man∙a: Ua je dakgipa ong∙oba Jisu jrip dongchina okamaha. Skia-pora donggiparang iako “Jokatgipani Donnuani” ine mingaha.

Jisuni jrip dongchina okamaniara a∙songni sason ka∙ani gita Uni somoio Jokatgipako nisoanina namgipa ma∙sianiko on∙gipa ong∙aha. Jokatgipa ong∙na gita kenani gnang. Indioba, jrip dongna okamanian dakgualagrian Jisuara sawachim, uko parakgipa ong∙aha. Somoi re∙angon, Jisuko ma∙sianiko donnuna man∙jawa aro kakketo Ua sawa ong∙achim uan nama kattani ja∙pang ong∙aha. Jisuara sawachim, manderang ukosan ma∙sina nangaija indiba uni ja∙mano, Uni re∙baanina uamangni tarisoanio uamangara mai baseaniko dakgenchim, ukoba dakna nanggen.

`Sakgipinrangna sakki on∙na krenganio “bebeni nama katta” ni bidingo an∙chingni pilak bebera∙aniko sualgija dakna basakosa ong∙skagenchim?`