---
title:  Jisuni Dangdike On∙anio Sal Sa
date:   06/07/2024
---

### Ia Antini Lessonna Poraiani
Mark 1:16–45, Johan 1:29–42, Mark 5:41, Luk 6:12, Levi. 13.

> <p>Mingani Pod</p>
> “Aro Jisu uamangna aganaha, Imbo, Ang ja∙man ja∙man, Anga na∙simangko mande rim∙gipa ong∙na dakatgen” (Mark 1:17).

Nama katta mingprakan Jisuni kam ka∙chenganiko dingtanggipa bewalo talata. Matini seanio Jisuni sninggiparangko okamaniko mesokaha aro uni ja∙mano a∙brio skiprakani gimin mesokaha.

Lukara Nazaretho, Sabbath salo Jisuni synagogue-o skiprakchenganiko aganskaaha.

Johanara, skanggipa sninggiparangko okamaniko aro Kanao bia ka∙anio Jisuni skanggipa Uni chin dakaniko janapskaaha.

Markni nama katta sakbri sninggiparangko okamaniko aro Kapernaumo Sabbathko re∙ataiko aro uni ja∙mano ong∙gipa obostarangko tal∙ata.

“Sabbathko Jisu Baksa” ine Marko a∙bachenganiara poraigiparangko Jisuni gimin ma∙siatani ong∙a. Ia antini on∙gimin lessono bang∙gijasan Uni kattarangko tale serikaniko dakaha: chong∙motan, sninggipa ong∙na okamani, namgijagipa gisikko ong∙katna ge∙etani, gipin biapchi re∙na mangsongani, aro konchi man∙gipako an∙sengatanio kamalrangona re∙ange mesokna ge∙etani, iarangko kan∙dike janapaha. Kamkosa mesokaha, mongsongbate manderangko an∙sengatanikosa janapaha. Dingtangmanchae, an∙sengatani kamkosa janapaha. Nama Kattako segipa rang∙san ingipa kattako jakkalna namnikaha jedakode Jisun dangdike on∙ani kamko mesokna man∙gen.