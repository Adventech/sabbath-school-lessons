---
title:  Jisuko Rim∙aha aro Bichal Ka∙aha
date:   07/09/2024
---

### Ia Antini Lessonna Poraiani
Mark 14:1–11; Mark 14:22–31; Reo. 24:8; Mark 14:32–42; Mark 14:43–52; Mark 14:60–72.

> <p>Mingani Pod</p>
> “Aro ua aganaha, ‘Abba, Apa, na∙an pilakko ama; ia ringchakaniko Angoniko ra∙angbo; indiba angni namnika ong∙ja, nang∙ni namnikasa.” (Mark 14:36).

Mark 14–16 o Jisuni duk chakani, siani aro siaoni chakatpilani gimin talata. An∙chingni lesson 9 o skia man∙baani gita, Markni bon∙kamgipa odhai dokrangde antisani giminsan janapaia. Mark 14–16 o Jisuni chisolo sina skang ia bon∙kamgipa antio mongsongbatgipa obosta pilakan Bristibar aro Sukrobar salo ong∙aha. Jisu Sukrobar salo siaha unikode, Ua Robibar salo siaoni chakatpilaha.

Ia antio, ançhing Mark 14 ko poraigen. Jisu mai minggni dingtang dingtang kamko ka∙a, uko an∙ching nigen. Uni ja∙mano, an∙ching Bon∙kamgipa Meatam aro Gethsemane Bario Jisuni duk chakaniko nigen. Jisuko Gethsemaneo rim∙aha. Indake sipairang Jisuko Jihudi dilgiparangona bichal ka∙china rimangaha. Indakmiting somoio, Pitor indake aganaha je, ua Jisuko ma∙sija.

An∙ching Mark 14 ni golpoko poraion, apsan somoio minggipin obosta ong∙anikoba nikna man∙a. Ia minggni obostarango manderang maikai melina man∙ja aro uamangni mangsonganirang melija uko Mark mesoka. Indake, manderang saksa sakgipin baksa jegrikaha. Iakoba Mark mesokaha je, bon∙kamaode, Jisu Uni bobilrangni kosako dakgrikaniko chegen.