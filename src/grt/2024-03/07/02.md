---
title:  Rongtalbee Nikna Man∙a
date:   11/08/2024
---

`Mark 8:22–30 ko poraibo. Ia mikgrigipa mandeko an∙sengatna gita Jisu maina changgni dangtapaha, aro ia serikaoniko mai skianirangko man∙a?`

Ia Nama Kattao Jisu adita mikkana manderangko an∙sengataha ine serikaniko nikna man∙a. Una agreba ia Mark 8 o serikgipa mikkana ong∙gipa Bartimaeusko an∙sengataha ine serikaniko Mark 10:46-52 o nikna man∙a. Matini ki∙tapo sakgni mikkana manderangko janapaha (Mati. 20:29–34), aro Johan 9 o, Jisuni golpoo mikkana ong∙e atchigipa mandeko Siloamni pokrio miksuate an∙sengatani gimin agana.

Indiba ia Mark odhai 8 ni golpode namen dingtangmanchagipa ong∙a. Iade Markni ki∙tapo mangmangsan janapaniko nikna man∙aia, aro ian Jisuni aiao inmanpile uko chu∙gimik an∙sengataniona ra∙bapilna gita uko changgni dangtapna nangaha. Ia golponi bako, Jisu an∙tangan ua mandeko jako rim∙e ua songni a∙palona dilangaha. Ian ua mandeni be∙eni gita bilgrianina una ka∙sachake Uni dakchakaniko on∙ani ong∙a ine chanchina man∙a.

Indiba maina changgni dangtapaha? Agangimin gita, iamangmangsan Jisuni aiao inmanani kamko ka∙anio changgni dangtapaniko nikna man∙a, ian uko an∙sengatna gita Jisuo bil komia indakede ong∙ja. Indiba ian toe skianio maikai gisikni chanchianiko talatchengna nanga, uko talatsona gita jakalanisan ong∙aia. Ia pe∙e agananian gitalgipa sakkirang baksa bilakatani ong∙a ine Markni ki∙tapko serikanio nikna man∙a, jeon sninggiparangna Uni signi re∙baengani, aro Uni chakatpilani, mikkana ong∙gipa mandeko an∙sengatani, uni abachenganiko aro bon∙aniko iarangni gimin skie on∙ani ong∙a. Nikaniko on∙pilanian sninggipa ong∙na gita gisikko cha∙suataha.

Skigiparang sing∙anirangko namnika. Uamang skie ra∙enggiparangni gisiko ma∙siatna gita uamangni gisikko chabichi kulia gita changni chang dakatna nanga. Ia Mark odhai 8 o serikani gita, ia ki∙tapon manderangna an∙pile janggi tangani kattarangba sokbaaha. Minggittam talatanirangko iano parakatenga. Skangipao, Jisu an∙tangko talatani gimin Uni sninggiparango sing∙aha, jekon Ua iana skangde mamungkoba dakmankujachim. Gnigipao, namgija gisikko man∙gipana skangba Pitoran Jisuko Jokatgipa ine parakchengaha. Gittamgipao, Jisuara sawachim, ia minggniko parape∙ani ja∙mano rang∙sanan Ua bachi aro maina chisolona re∙angenga uko talate on∙na a∙bachengaha.

Ua Jokatgipa ong∙a ine saksanaba aganjachina Jisuara Uni sninggiparangko maina beng∙aha? Isolni songnokko a∙bachengani gimin na∙a maidake chanchie agangenchim. Jeba ong∙china, Jisuni somoiode “Jokatgipa” Romni songnokko galongen inesa chanchiaha. Jisu indakgipa Jokatgipa dakede re∙bajaha; uni gimin, An∙tangni gimin talataniko jripjrip donaha.

`Kakket ong∙genchimoba somoini kri an∙ching basakobade parakgija dongna nanga, ine na∙a ia lessoniko maiko skie ra∙a?`