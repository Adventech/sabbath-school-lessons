---
title:  Chanchidapani
date:   16/08/2024
---

Ellen G. Whiteni segipa ki∙tap, _The Desire of Ages_ oniko “Ministry,” aro “Who is the Greatest,” jak 426–446 rangko poraibo.

“Na∙a mande ra∙aniko man∙na skama? Man∙na skode na∙a skanggipa nang∙ni ka∙tongoniko pilak gaora de∙anirangko galna nangchenggen. Jensalo Isol ia a∙gilsako nangchongmotgipa kamrangko ka∙na manderangko baseaniko dakon, manderangni ka∙tongrango Johan Napbolatgipani ka∙tong gita dake apsan kam ka∙gipa manderangko seoka. Jensalo an∙chingni ka∙tongrang uni ka∙tong gita apsan ong∙ahaon. An∙chingko Isolni dedrang ine changen. Je ja∙rikgipaan bi∙sani cholon bewal gita an∙tangko onata, uan Isolna nambatgipa kam ka∙gipa ong∙a. Jean an∙tangna rasongko ra∙gija indiba janggirangko jokatna gisiko nange dilaniko bi∙a un baksa salgini gisik seng∙giparang damsan kam ka∙paa.”—Ellen G. White, _The Desire of Ages_, jak 436.

“Isol je on∙anikon nang∙na on∙ahachim ukode Uara gipinrangna on∙jama? Isol nang∙na lekka-porako, dingtangmancha skie ra∙aniko, ba toromni gita skie ra∙aniko jekon gipinrang skie ra∙ja uko on∙naba donga. Isol nang∙na ia on∙anirangko on∙aha jekon Ua gipin manderangnade on∙ja, uni gimin na∙a ia on∙anirangko jakkale gipinrangna pattiskana man∙gen. Na∙a bilakengama? Bilakengode jean bilgri uamangko dakchakbo. Sa∙grerang Isolni dedrangko dakchakna namnika. Ua sagrerang Isolni rasongchi teng∙atako man∙a, aro salgio pangnan Isolni mikkangko nika. An∙chingni ka∙sana neng∙nikenggipa manderangnamangba simsakaniko on∙china gita Isol Uni sagrerangko ge∙eta. Sagrerang nangchongmotgipa biaprangona re∙anga. Jemangan uamangni dakchakaniko nangenga, ua manderangan an∙tangtangni gisepo rake dakgrikenga. Ua manderang ka∙dongchakna man∙gijagipa biaprango janggi tanga. Isolko kakkete ja∙rikgiparang Uni sa∙grerang baksa saknaenggipa aro nangenggipa manderangna dakchakgen.” _The Desire of Ages_, jak 440.

**Chanchigrikna Sing∙anirang**:

`Mark 8:27–29 rangko poraitaibo. Na∙a Jisu Kristoo bebera∙a ine gipinrangna parake changni chang aganama?`

`Kristo baksa a∙bri kosako agangrike chagrongamung aro ka∙machi a∙kawerango manderangni nangnika gita kam ka∙e on∙anio chagronganiara maikai apsan ong∙ani donga?`

`Budbarni lessonni bon∙kamgipa bako poraigimin gita dal∙batgipa ong∙ani gimin sing∙anina na∙simangni klasso chanchigrikbo. A∙gilsakni nikanio dal∙batgipa ong∙na skanimung aro Isolni nikani baksa nang∙ni sandie nianio mai dingtanggrikani donga? Mitam a∙gilsakni manderang jerangan dal∙gipa ong∙na skachim haida ian Isol iako nangnikja ine gisik ra∙bo. Isol jekon dal∙gipa ong∙china gita gisiko donaniko a∙gilsakde bikpilesa mande ra∙gija dakatskama? Ia dingtanggrikania maikai an∙chingna a∙gilsakni chanchianirang ong∙chongmota ine bikpilatjaengama?`

`Jisuni aganaha gita, an∙chingara maikai na∙simang pap ka∙ana batede be∙eni gita saknaaniko man∙an nambata ine papni gimin gisiko nange aganna man∙gen?`