---
title:  Chanchidapani
date:   09/08/2024
---

Ellen G. Whiteni segipa _The Desire of Ages_ ingipa ki∙taponiko, “Tradition,” “Barriers Broken Down,” aro “The True Sign” ingiparangko jak 395-409 rangoniko poraibo.

“Da∙alo bang∙a Kristianrangan uamangni sriksrik man∙na skanirangko uamangni ka∙tongrango donnue dona. Sakgipin manderangni uamangko mitele agananiko uamang nangnika. Ia papan, da∙alo, skang Sastroni somoirango gitan, bang∙a Gitelni sninggiparangni ka∙tongrango gapatako man∙enga. Ia sriksrik man∙na skanian Jisuna an∙chingni kam ka∙aniko nosto ka∙gen aro sakgipin manderang baksa an∙chingni ripeng dakaniko namgija ong∙atgen. Bang∙a Isolni manderangan sakgipin manderangni uamangko mandera∙aniko aro mitelaniko nangnika. Jensalo an∙ching an∙tangna ka∙saa aro altue jokataniko man∙na ska, an∙ching Isolni niamrangni palo mandeni dakgipa niamrangko donsreskagen. Uni sninggiparangna Jisuni mikrakatani kattaranga an∙chingnaba mikrakatani ong∙a. ‘Aro ua uamangko ge∙ete aganaha, Mikrakbo, na∙simang Pharisirangni aro Herodni wantina gisik rakbo.’ ” (Mark 8:15).

“Jisuni toromara rongtalgipa aro kakketgipa ong∙a. Jensalo Gisik Rongtalgipa an∙chingni ka∙tongrango donga, an∙ching pilak rasong aro mitelanikon Isolna on∙na sikgen. Isolsan mangmang an∙chingni ka∙tongrangni pilak gaora de∙aniko gimaate an∙chingko dingtanggipa ong∙atna gita bil gnanggipa ong∙a. Jensalo ia dingtangatani an∙chingni janggi tanganio ong∙a, Isol kam ka∙enga ine an∙ching ma∙sigen. Bebera∙anian an∙chingni ka∙tongrangoniko an∙tangnasan chanchiani gisiko nisie galna nanggen. Bebera∙anian an∙chingko an∙tangko ong∙gija Isolkosa mandera∙atna nanggen. Jensalo iarang an∙chingni janggi tanganio ong∙a, an∙ching Isolko ja∙rikenga ine an∙ching u∙igen. Jisu indine aganaha, ‘O Apa, Nang∙ni bimungko rasong chaatbo’ (Johan 12:28). Jisu ia niamko Uni janggi tanga gimiko ja∙rikaha. An∙ching Jisuko ja∙rikode, an∙chingba ia gamchatgipa niamko ja∙rikgen. Jisu an∙chingko, ‘Uni re∙ruraa gitan an∙tangba re∙rurana nanga’ (1 Johan 2:6) ine ge∙etaha. ‘Aro an∙ching Uko u∙ia ine iachi u∙ia, chong∙motan an∙ching uni ge∙etanirangko maniode’ (1 Johan 2:3).” –Ellen G. White, _The Desire of Ages_, jak 409.

**Chanchigrikna Sing∙anirang**:

`Kristian ong∙e, nang∙ni ka∙tongko rongtale rakkina gita na∙a maiko daka?`

`Nang∙ni songsalo “mitchigipa” manderanga sawarang? Jisuni gimin Nama Kattako uamang baksa sualna gita na∙a maiko dakna man∙gen?`

`Na∙a aro nang∙ni klassni memborrang nang∙ni noksulrangna Jisuni gimin Nama Kattako sualna gita maiko dakna man∙gen?`