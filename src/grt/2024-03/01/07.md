---
title:  Chanchidapani
date:   05/07/2024
---

Ellen G. Whiteni segipa ki∙tap _The Desire of Ages_ oniko “The Voice in the Wilderness,” jak 97–108 aro _Acts of the Apostles_ oniko “Heralds of the Gospel,” jak166–176 rangko poraibo.

Para. 14:6, 7 o janapgipa skanggipa sa∙greni nama katta namen gisiko nang∙atbeani ong∙a jean Mark 1:15 o Jisuni agangipa katta baksa melia.

Skanggipa sa∙gre bon∙kamani salrango Gnigipa Re∙baanina tarisona gita a∙gilsakna jringjrotni nama kattako ra∙baaha. Jisuni agangipa katta gitan sa∙greni bon∙kamgipa nama katta apsan dake minggittam kattarang donga jekon ka∙mao talataha:

| Mark 1 | Rokom | Parape∙a 14 |
| --- | --- | --- |
| Sal Chu∙sokaha (Dan. 9) | Sal Somoini bidingo Katchinikani | Bichalni Konta (Dan. 7, 8) |
| Songnok Sepangaha | Songgigrikanina ku∙rachaka | Jringjrotni Nama Katta |
| Gisik Pil∙bo, Bebera∙bo | Sninggipa ong∙na okamani | Kenbo, rasong on∙bo, Isolko olakkibo |

Skanggipa sa∙greni nama katta, Jisuni gnigipa re∙bana skang bi∙chal ka∙aniko aganpraka, jekon Dan. 8:14 o 2300 salrangna katchinike aganani ong∙a aro jean 1844 bilsio a∙bachengaha. Bichal ka∙ani arik-sanala man∙gipa Uni manderangna Isolni songnokko ra∙baa (Dan. 7:22). Jensalo Para. 13 o janapgipa matburungni bilrang tol∙gipa isolna kenna, rangsongko on∙na aro olakkichina gita bon∙kamani salrango u∙iataniko dakaton, skanggipa sa∙greara Isolna kenna, Una rasongko on∙na aro Isolko olakkina okamani ong∙a, chong∙motan, sninggipa ong∙na okamani ong∙a.

Jedake Mark 1 o, nama kattako aganprakchenganio Jisuni agangipa kattara Danielni katchinikani baksa nangrimegipa ong∙achim, uandake skanggipa sa∙greni nama kattara a∙gilsakni itihasni matchotanio Danielni ki∙tap baksa karimako man∙gipa ong∙a.

**Chanchigrikna Sing∙anirang**:

`Johan Napbolatgipa aro Jisuni gisepo dingtanggrikaniko sandie tosusabo (Mark 1:1-3). Uamangni gimin talataoniko na∙ara maidakgipa dingtangmanchagipa skie ra∙aniko na∙a man∙a?`

`Napbolani gimin miksonganiko chanchiatbo. Rom. 6:1-4 aro Johan 3:1-8 rangko poraie Mark 19:1-13 o Jisuni napbolani baksa tosusatbo. Maidakgipa apsangrikaniko aro dingtanggrikaniko na∙a nikna gita man∙a? Napbolani gimin iara nang∙ko maidake rongtalbate ma∙sianiko on∙a?`

`Mark 1:15, 15 aro Para.14:6, 7 o skanggipa sa∙greni kattao Jisuni nama kattarangni gimin tosusagrikbo. Iarangko ma∙sianichi da∙alo nang∙ni dangdike on∙ani kamna maidake nambatgipa nikaniko on∙e dakchakani ong∙a?`