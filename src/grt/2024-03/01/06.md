---
title:  Jisuni Nama Katta
date:   04/07/2024
---

`Mark 1:14, 15 rangko poraibo. Nama Kattani minggittam bakara maia jekon Jisu aganprakahachim?`

Mark iano altubee aro sronge Jisuni kattako talataha. Iani minggittam bakko ka∙mao talataha:

| Rokom | Chu∙sokani |
| --- | --- |
| Sal somoini bidingo katchinikani | Sal chu∙sokaha. |
| Songgigrikanina Ku∙rachaka | Isolni songnok sepangaha |
| Sninggipa ong∙na Okamani | Gisik pil∙bo aro nama kattako bebera∙bo |

Salrangni gimin katchinike agangipa uan Jisuni anti 70 ni gimin Dan. 9:24-27 o janpagipa ong∙a. Ia katchinike aganani Jisuni napbolanio chu∙sokeaha, jeon Gisik Rongtalgipachi Ua to nongako man∙aha aro An∙tangni dangdike on∙ani kamko a∙bachengaha (Wat. 10:38). Anti 70 ni katchinikanio mairongpilaniko indake talataha:

![Chart](https://sabbath-school-resources-assets.adventech.io/grt/ss/2024-03/01/chart.png)

Ia katchinikanio, salsa bilsisa gita ong∙a (Chan. 14:34, Ezek. 4:6). Ia katchinikani 457 BC o Persiani raja Artaxerxesni Jerusalemko rikpiltaina hukum on∙aoni a∙bachengaha (Ezra 7).

Katchinikanio sotdoksku antirang AD 27ona sokeaha, je bilsion Jisu napbolaha aro Uni dangdike on∙ani kamko a∙bachengna gita Gisik Rongtalgipachi to nongako man∙aha.

Uko datkapani bilsi gittam adhani ja∙mano ong∙aha.

Bon∙kame, anti 70 ni matchotani AD 34 o ong∙eaha jeon Stephen ro∙ong gotate so∙otako man∙aha aro gipin jatrangna aro Jihudirangna nama kattako gipatani a∙bachengaha.

`Na∙a basako anti 70 ni gimin katchinikaniko bon∙kame poraiaha? Ia katchinikaniko ma∙sie Jisuo nang∙ni bebera∙anikosan ong∙aigija katchinikani Kattao ka∙dongani gimin bariatna mai dakchakaniko man∙aha?`