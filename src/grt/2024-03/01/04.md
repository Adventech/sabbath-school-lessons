---
title:  Kobor Ra∙timgipa
date:   02/07/2024
---

`Mark 1:1–8 ko poraibo. Ia podrango janapgipa manderangara sawarang aro uamangara maiko aganaha aro dakaha?`

Ia podrango mongsonggipa sakgittam manderang gnang: Mark 1:1 o Jisu Kristoko janapa, Mark 1:2 o Pagipa Isolko janapa aro Johan napbolatgipa, chong∙motan, koborko ra∙timgipa aro skiprakgipako janapa jean ia seani bon∙angachibarao mongsonggipa ong∙achim.

Mark 1:2, 3 o Niam Gitchamoniko ra∙e aganani gnang jekon Mark, golpoo ong∙gnini gimin talataha. Mark jekon aganahachim, uan minggitam segipaoni bringimin ong∙a: Reo. 23:20, Is. 40:3, aro Mal. 3:1.

`Reo. 23:20, Isa. 40:3, aro Mal. 3:1 rangko poraibo. Ia podrango maidakgipa apsangrikani donga?`

Reo. 23:20 o, Kanaanona rimbana Israelna skang skang watata man∙gipa sa∙greni gimin japani gnang. Isa. 40:3 o, bakrao Isolni mikkang pa∙e apalgipa ramako Uni mikkango tariani gimin janapani gnang. Mal. 3:1 o, Gitelni mikkango Una rama tarisochina watata man∙gipani gimin aganaha. Ia minggittam podrangan songreani gimin agangipa ong∙a.

Isaiao segipa kattarang, Johan Napbolatgipani dangdike on∙ani baksa apsangipa ong∙a jean Gitelna Rama Daksoaniko miksongachim. Markni Nama Kattao, Gitel Jisuara songregipa ong∙a.Ta∙rake agangipa golpo ia songreani gimin taldapataha, je songreanian chisolona dilbae Uni an∙chingna boli on∙e sichakaniona sokataha.

Indiba bang∙batan Uni chisolona sokna skangan ong∙na nangaha. Songreani da∙osa a∙bachengenga aro Mark iani gimin an∙chingna chu∙gimikkon agangen.

Mark 1:2, 3 Niam Gitchamo agananiko rakkie Johan napbolatgipa gisik pil∙na, paponi an∙pile Isolona re∙bachina okamaha (Mark 1:4). Elijah gita gandingko gane (2 Raja. 18), ua Mark 1:7, 8 o uni ja∙man Re∙baenggipani gimin aganaha jean una bilakbatgenchim. Re∙baenggipani ja∙kopni buduko engna kraja ine uni agananian Jisuna rasong chaataniko mesokgipa ong∙a.