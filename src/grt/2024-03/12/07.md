---
title:  Chanchidapani
date:   20/09/2024
---

Ellen G. Whiteni ki∙tap _The Desire of Ages_ oniko, “In Pilate’s Judgment Hall,” “Calvary,” aro “ ‘It Is Finished,’ ” jak 723–764 ona poraibo.

“Pilatde Jisuko name manchaan jokatna skahachim. Indiba an∙tangni kam aro mandera∙aniko gimaatgijade uko dakna man∙jawa ine ua u∙iaha. Pilat governor ong∙e an∙tangni bilko gimaatna sikjaha. Uni gimin, ua dosgri mandeko so∙otna on∙skaaha. Badita manderang noksan ong∙aniko gele ong∙gija kamko Pilat gita apsan kamko ka∙aha? Isolni Gisik an∙chingko kakketko dakchina agana indiba an∙tangnasan chanchiaigipa an∙chingni gisikrang ong∙ggija kamko dakna sikata. Je mandean namgijana an∙tangko on∙a, ua dos ong∙gipa ong∙gen.”—Ellen G. White, _The Desire of Ages_, jak 738.

“An∙chingni pilak paprangni gimin sastiman∙gniko Jisu ra∙aha. Jisuan an∙chingni palo Sichakgipa ong∙a. An∙chingna Isolni Ku∙rachakgipa Uan ong∙a je, Uan an∙chingni paprangko kema ka∙gnigipa aro an∙chingko jokatgnigipa ong∙a. Papiko jedake sasti on∙a, ugitan Jisuko sasti on∙ahachim jedakode Isolni Niamko pe∙ani sastioniko Ua an∙chingko jokatna man∙gen. Jisu papi sakantini pap sinjetenganiko Uni ka∙tongo u∙iaha. Isol papko baditana mitchinikachim, uko Jisu u∙iaha. Ia jajrenge chanchiani aro kenanian Jisuni ka∙tongo gapaha. An∙tangni janggi tanga gimikon Jisua Pagipani ka∙sachakani aro ka∙sae kema ka∙ani gimin skiprakaha. Jisuni aganani kattara indake ong∙achim je, Isol namjabatsranggipa papirangko jokatna ska. Indiba da∙o Jisu aiao inmanpilgipa ançhingni paprangni sastiko Uni ka∙tongo u∙iaha. Papni sastiara aiao inmanpilgipa ong∙a indake Ua Ka∙sabegipa Pagipani mikkangko nikjaha. Jensalo Jisu saknabegipa dukko chakengon Pagipa Uni mikkangko Jokatgipana donnuaha. Jisuni ka∙tongo duk-saknaanian gapaha. Darang mandeba ua somoio Jisuni duk chakaniko u∙isokna amja. Jisuni dukkara namen bilongbeaha je, Uni be∙enni saknaanikon Ua ma∙siangjaha.”—Ellen G. White, _The Desire of Ages_, jak 753.

**Chanchigrikna Sing∙anirang**:

`Jisuan an∙chingni palo Sichakgipa ong∙a. Ua an∙chingna sichakaha aro an∙chingni papni sastiko chakaha. An∙ching jokatako man∙china ia mangsonagniara baditana gamchata? Sastroo skianiko jegalgipara maini gimin je skianiba tol∙gipa ong∙a?`

`Da∙ororoni Barabbasara sawa ba maia? Ia a∙gilsakni manderanga Jisuni pal sako ba maiko bi∙skaa?`

`Daniel 9:24–27 ko poraitaibo. Maini gimin ia odhai namen nangchongmotgipa ong∙a? Ia podrangni gimin sing∙gipa je mandenaba na∙a Bible Study on∙na tarimanahama?`