---
title:  Chisolo Datkapaha
date:   14/09/2024
---

### Ia Antini Lessonna Poraiani
Mark 15:1–15; Mark 15:15–20; Mark 15:21–38; Mark 15:33–41; Mark 15:42–47.

> <p>Mingani Pod</p>
> “Sku kontao Jisu gam∙bee aganaha, ‘Eli, Eli lama sabakthani? jeko pe∙e aganode, O Angni Isol, Angni Isol, Na∙a Angko maina watgalaha?’ ” (Mark 15:34).

Mark 15 an Jisuni duk chakaniko talatani mongsonggipa ong∙a. Iano Jisuko bichal ka∙e siani raiko on∙ani, sipairangni ka∙dingstekani, chisolo datkapani, Jisuni siani aro Uko gopaniko talata.

Mark 15 o, nang∙ni ong∙na kranikanioni dingtang ong∙anirangko nika. Ia indakgipa obostana senokgipa dingtangmacha kattako “ma∙sisretani” (katta bikpil) ine donaha. Ma∙sisretanian Mark 15 o mingsa mongsonggipa bak ong∙a, an∙ching iani gimin talbate u∙ie ra∙na nanga.

Ma∙sisretanio bak gitttamrang dongronga: (1) jensalo golponi miksongani ba katta minggni miksongani donga, (2) ia minggni dingtang dingtang miksonganirang mingsa minggipin baksa meligrikja aro (3) saobade ma∙sisretani ba dingtang miksonganikon nikja. Indakgipa mandede an∙tangna maia obosta ong∙enga ukon u∙ija. Uni gimin, uade an∙tang duko ga∙akgnikon u∙ija. Ia antio, Mark bang∙a dukni obostarang jean ma∙sisretanian gapaiachim jedake, Pilatni Jisuko sing∙ani (bichal ka∙ani), ka∙dingstekgipa sipairang, chisolni kosako chin aro Jisuni siangengmitingo Jihudi dilgiparangni intekanirangko seaha. Ia pilak dukni obostarangrangan Jisuni an∙chingna sichakani chong∙motgipa ortoko bilake Sastroo mesoka.