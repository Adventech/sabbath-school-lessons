---
title:  Chanchidapani
date:   30/08/2024
---

Ellen G. Whiteni ki∙tap, _The Desire of Ages_ oniko “A Doomed People,” “The Temple Cleansed Again,” aro “Controversy,”jak 580–609 rangko poraibo.

“Ia bol sigen ine Jisu agansamsoaha. Jisu An∙tangni bilchin ua bolko ong∙ataha. Ia agansamsoanian pilak mondolirangna aro Kristianrangna mikrakatsoani ong∙aha. Sakgipinrangna dangdike on∙gijade saksaba janggi tangna man∙jawa ine Isolni niamo agana. Indiba bang∙a manderangan an∙tangtangnasan chanchiaia. Uamang gipinrangna ka∙sachakaniko mesokja. Uamang chu∙soksranggipa Kristianrang ong∙a ine saobarang chanchia. Indiba mitamrang Isolna dangdike on∙ani ortoko uamang u∙ija. Uamang an∙tangtangkosa kusi ong∙atna re∙mikkangaiaha aro unasan poraiaha. Uamang an∙tangtangkosa kusi ong∙atna kam ka∙aiaha. Uamang an∙tangtangni man∙gninasan uamangni somoiko jakkalaiaha. Uamangni janggi tanganio jeko dakoba an∙tangtangnasan dakaiaha. Uamang sakgipinrangna saksanaba dakchakjaha. Man∙a dipetde Isol uamangko sakgipinrangna dakchakchina aro pattichinasa dakahachim. Indiba antangtangna chanchianiko dal∙bate ra∙ani asel uamang gipinna mamungkoba nikjaha. Gipinrangnade uamang simsaksrangja. Uamang an∙tangtangnasa chanchie janggi tangani a∙sel bite nanggijagipa dumbur bol gita apsan ong∙aha. Uamang kakketgijagipa Kristianrang ong∙a. Uamang giljachide re∙a. Indiba uamang uamangni paprangkode ku∙rachakja ba Isolo kakkete bebera∙ja. Uamang Uko manijaha. Uamang Kristianrang ong∙a inede uamang agana, indiba uamang Una dangdike on∙jaha. Jensalo Jisu dumbur bolko sao on∙ahaon, kakketgijagipa Kristianrangko Isol mitchia ine uan mesoka. Chinga Kristianrang ong∙a aro chinga Una dangdike on∙enga ine aganeba Uko katta manija aro Uko manderaja, uan namjabatgipa papina bateba namjabata ine Jisu agana.”—Ellen G. White, _The Desire of Ages_, jak 584.

**Chanchigrikna Sing∙anirang**:

`Jisuni torom nokko rongtalatani gimin chanchie nibo aro ua kamko ka∙ani miksonganiara maia? Ua rongtalataniara mondolina maia orto ong∙ea? Da∙ororoara Jisu Uni mondoliko maikai rongtalata?`

`Isol, Uni Sastroo ku∙rachakatangko rakkigen ine an∙chingna pilni pil Jisu aganaha. An∙chingni bebera∙anio Sastroara baditana gamchatgipa ong∙a? An∙chingni bebera∙anio Sastroara nangchongmotgipa ong∙ja ine saoba jegalode ba skiode an∙ching uamangko maikai jegalna nanga?`

`An∙ching Kristianrang ong∙e an∙chingan∙chingni dilgiparangna aro an∙chingni sorkarina maikai bamna man∙gen? An∙ching maina Isolko mandera∙na nanga? Mark 12:13–17 ona Jisuara maikai skiprakaha?`

`Sigiminrangoni chakatpilani gimin poraibo. Ia skianiara an∙chingni Kristian bebera∙anio maina nangchongmotgipa ong∙a?`