---
title:  Jegalaha aro Ra∙chakaha
date:   31/07/2024
---

`Mark 6:1-6 ko poraibo. Maini gimin Jisuni songtang Nazarethni manderang Uko jegalaha?`

Jensalo chongipa songni mande mingsinganiko ba niksenganiko man∙on, ua songni manderangara kusi ong∙rongachim. Indiba Nazarethni manderangde indake ong∙ja. Nazarethni manderanga Jisuni chu∙sokanina aiao inmanaha aro kusi ong∙jaha. Uni mistri kam ka∙aoni skigipa aro an∙sengatgipa ong∙aniko uamangde ra∙chakna gita namen rake nikaha. Bang∙bata Uni aiao inmangipa kamrangko Jisu Kapernaumo ka∙aha, Nazaretho ong∙ja (Luk 4:23 ko nibo). Uni gimin, Nazarethni mitam manderangara mikbuenggnokchim ba ka∙onangenggnok. Aro ua pilakni kosako, Lesson 3 o an∙chingni nikbagimin gita, Uni nokdang baksa Jisuara dingtanggrikani gnangchim (Mark 3:31-35 ko nibo).

`Johan Napolatgipani siani baksa Sakchigni Sninggiparangni kamko tosusabo (Mark 6:7-30). Ia minggniara baditana dingtanggrikachim uko klasso chanchigrikbo.`

Mark 6:7-30 o, golpo mingsani ning∙on mingsa golpo donggipa gittamgipa golponi gimin an∙ching poraiman∙a. Sakchigni Sninggiparangde Jisuni Nama Kattako Johanni pattok noko dongmitingo uamang jechi re∙anga, uchinan Jisuni nama kattako ra∙angaha. Jisu Uni sninggiparangko uamangni songreanio bang∙a bosturangko uamang baksa ra∙angjachina aganaha. Jisu uamangko uamangni nanganirangna sakgipin manderango pangchakchina aganaha. Ia ku∙pattiania Jisuni sninggiparangko uamangni dangdike on∙gipa manderango pangchakataha. Uamang dakchakanina sakgipin manderango pangchakna gita nangahaon, Jisuni sninggiparanga uamangni kattako knana nanggipa manderang baksa ripeng ong∙aha.

Johan Napbolatgipara Herod Raja ba uni nokdang baksa ripeng ong∙jachim. Mark an∙chingna Johanni misilbegipa siani gimin agana. Herodiasni demechik Herodna chroke mesokaha. Ua uoniko Johan Napbolatgipani skoko talao on∙china bi∙aha. Jisuni Sakchigni Sninggiparangni Nama Kattako aganprakani apsan somoion Johanara so∙otako man∙ahachim. Johanni sianian mikkangchi Jisuni signiko an∙chingna mesoksoa (Mark 15 aro 16). Johanko so∙ote gopani ja∙mano, manderang indake aganaha je, Johan siaon tangchapil∙aha (Mark 6:29, 14-16).

`Jisuko jegalaha gita nang∙ko saoba jegalahama? Nang∙ni ma∙sina neng∙ani ong∙gipa dukko na∙a chagrongahama? Ia chagronge nikaoniko na∙a maiko skie ra∙aha jean mikkangchi nang∙na maiba neng∙nikani ong∙taion nang∙ko dakchakna man∙gen?`