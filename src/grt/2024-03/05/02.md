---
title:  Mikka Balwako Tom∙tomata
date:   28/07/2024
---

`Mark 4:35-41 oniko golpoko poraibo. Ia golpoo maia ong∙a? Ia golpo JIsuni gimin maia skie ra∙aniko an∙chingna skia?`

Mark 4 ni a∙bachengao, sagal rikamo tom∙dakgipa mande jinmana skina gita Jisu ringona gadoaha. Mark 4:10-12 o, Uni sninggiparang baksa dingtang agangrikna gita Jisu ringoni ong∙ontainggnok. Jisu salgimik skiaha. Uni gimin, Ua neng∙beaha. Ua salni bon∙ao, sninggiparang Jisuko ringona rimangtaiaha. Jisu tusidapaha. Unikode ta∙rakgipa mikka balwa sagalo ong∙na a∙bachengaha. Ua ringara chipakorerangni a∙sel kenbeanio ong∙engjokchim. Sninggiparangni Jisuko de∙mesaahaon ringara sripnasiengjokchim. Ua balwa aro chipakorerangko dondikchina ge∙etaha. Chu∙gimik chibolan namen tom∙tom ong∙aha. Jensalo uamang Isoloni ia bilakbegipa aiao inmanani kamko nikaha sninggiparanga namen kenchongmotahachim.

`Git. 104:1-9 ko poraibo. Ia podrango Jihovani noksako Jisuni mikka balwako tom∙tomatani baksa maikai tosusaa?`

Mark 4:35-41 o donggipa golpoara “theophany” ko mesokgipa ong∙a. Isol ba Uni sa∙grerangni mandena mikkangpa∙ani somoikon theophany ine minga. Theophanyara bak bonga gnang: (1) Ua namen bilakbegipa ong∙a ine maiba dingtangmanchagipa cholchi Isol mesoka (2) Manderang kena (3) Gitel ba Uni sa∙grerang manderangko kenjachina agana (4) Isol ba Uni sa∙grerang manderangna dingtangmanchagipa kattako agana (5) Manderang ua kattako ra∙chaka Mark 4:35-41 o donggipa golpoo theophanyni bak bongaoni bak bri donga: (1) Jisu mikka balwako tom∙tomata. Ia aiao inmangipa kaman Ua namen bilakbegipa ong∙a ine an∙chingna mesoka. (2) Sninggiparang kenaha. (3) Uni sninggiparangko maini gimin uamanga namen kenna ine Jisu sing∙a. Ia sing∙anian bak gittamgipa ong∙a, jean kenjachina aganani ong∙a. (4) Jisuni sninggiparang Jisuni gimin aiao inamana aro Uara sawa chong∙mot ine sing∙a. Ia sing∙anian theophanyni bak bongagipa ong∙a, jean maikai manderang kattana aganchaka uko mesoka. Mingsa mangmang bak gimaenggipara uan Isoloni dingtangmanchagipa kattarang ong∙a. Maini gimin ia bakara gimaenga? Gisik ra∙bo, Uara sawachim uko Jisu donnua. Ua kattade Uni dakbewalon ong∙a. Jisuara sawa uko Mark an∙chingna agangen, indiba skanggipa an∙ching aganchakanina sengna nanggen. Jensalo sninggiparang, “Iara sawa? Maina balwa aro sagal uko mania” (Mark 4:41) ine sing∙on, uko poraigiparangsa gimaenggipa aganchakanikode on∙na nanggen. Jisuara Isolni Depante ong∙a. Jisuan Gitel ong∙a.

`Isolara namen bilakbegipa ong∙a. Nang∙ni pilak janggi tangani bakrango na∙ara maikai Uni bilakanio ka∙dongchakna skie ra∙na man∙gen?`