---
title:  Chanchidapani
date:   02/08/2024
---

Ellen G. White-ni segipa ki∙tap _The Desire of Ages_ oniko jak 333-348 niko “Peace Be Still” aro “The Touch of Faith” ingipako poraibo.

“Isol Uni manderangko skie on∙enga. Uamang Uko pilak kamon ja∙rika ine uamangni janggi tanganian mesokgen. Isolko ja∙rikgipa manderangde Isolni gimin skie ra∙ani dongna gita nanga aro uamangni janggi tanganina Uni miksonganirangko ma∙sina nanga. Isolni an∙chingni ka∙tongna agananiko an∙ching knana nangchongmota. Isolni an∙ching baksa golpoaniko an∙ching sengna nanga. An∙ching jrip dongon, Uni an∙chingna aganenggipa ku∙rangko an∙ching knagen. Isol an∙chingna indine agana, ‘Jrip dongbo, aro Anga Isol ong∙a ine u∙ibo’ (Git. 46:10). Isolara sawa uko an∙ching u∙iahaon, an∙ching chong∙motgipa tom∙tomaniko man∙gen. Ia u∙ianian an∙chingko Isolni kamko ka∙na gita tarigen. An∙chingni samtangtango pilakchin, manderanga jakchakgija ong∙enga aro skelenga. Bang∙a uamangni dakna nanggnirangko dakna gita uamanga nenggokenga. Indiba jensalo an∙ching Isolo tom∙tomaniko man∙on, an∙chingara gitalgipa bilko man∙gen. Salgioni seng∙ani aro tom∙tomani an∙chingni ka∙tongrango gapatako man∙gen. Isolan an∙chingko dilenga ine an∙chingni janggi tanganirangan sakgipinrangna mesokgen. Ia seng∙ani aro tom∙tomanian manderangni ka∙tongrangko dangtapgen.”–Ellen G. White, _The Desire of Ages_, jak 363.

“Maini gimin Jisuara Uni pilak manderangna an∙seng-baljokaniko, bilakaniko aro man∙e cha∙aniko on∙jaha ine mitam manderangde aiao inmanaha. Uamang Uni aiao inmangipa kamrangko ka∙aniko nikaha. Indide, maini giminsa Jisuara Uni manderangko uamangni bobilrangoniko jakgitel ong∙atja aro uamangna mandera∙ani aro bilko on∙ja? Isol Uko a∙gilsakona watataha ine Jisu aganjama? Indide, mainasa Jisuara Israelni Raja ong∙na gita jechakaha? Manderanga Jisuko ma∙sina man∙jaengachim. Uara uamangna u∙ina man∙gijagipa ong∙achim. Jensalo Ua raja ong∙na gita jechakaha, manderang Uko u∙isretaha. Bang∙a manderangan indake chanchiaha je, Ukoara maina watahachim aro Uara sawachim uko Ua an∙tangan jajaaha uni giminsa Uara raja ong∙na gita jechakaha. Indake, manderanga uamangni ka∙tongo jajaaniko man∙aha. Satansa manderangko Jisuko u∙isretataha aro Uko jechakataha.” –Ellen G. White, _The Desire of Ages_, jak 385.

**Chanchigrikna Sing∙anirang**:

`“Jisu nang∙ko maioniko jakgitel ong∙ataha?” ine saoba nang∙ko sing∙ode, na∙ara maikai aganchakgen?`

`Maini gimin Isolara basakobade namgipa mandeko, Johan Napbolatgipako gita, pattoko chipako man∙e sina gita on∙a? An∙chingni ma∙sisokgijagipa neng∙nikani somoirango maia ka∙donganiko Isol an∙chingna on∙a?`