---
title:  Galili Sagal Jolo Aiao Inmangipa Kamrangko Ka∙ani
date:   27/07/2024
---

### Ia Antini Lessonna Poraiani
Mark 4:35-41; Mark 5:1-20; Mark 5:21-24; Mark 6:1-6; Mark 6:34-52.

> <p>Mingani Pod</p>
> “Indiba Ua una on∙jaha, indiba una aganaha, Na∙a noktangchi an∙tang ma∙drangona re∙angbo, aro Gitel nang∙na badita dakaha, aro ka∙saaha, uko uamangna aganbo” (Mark 5:19).

Jisu bang∙bata Isolna Uni kam ka∙anirangko Galilio, Galili Sagal jolo ka∙aha. Galili Sagalara namen dal∙begipa chibol ong∙a. Ua chibolara mail 13 mang (21 kilometers) bakroa aro mail 8 (13 kilometers) apala. Galili Sagalan ua jolode dal∙batsranggipa chibol ong∙a. Bang∙a manderang uni sambao songdonga aro ua chibolo kam ka∙e janggi tangtoka.

Mark 4 Jisu aro Uni sninggiparangni Galilee Sagalko batsotangani golpo baksa bon∙a. Balwa ta∙rakna a∙bachengaha. Jisu balwa aro chipakorerangko tom∙tomchina ge∙etaha. Mark 6 ara Galili Sagalni minggipin golpo baksa bon∙skaa. Iano, Jisu ringo donggipa Uni sninggiparangona chini kosako re∙angaha. Ia chibolni minggni golporangni bijangchio, Jisuni a∙ao dakgipa bang∙a aiao inamangipa kamrangko Mark an∙chingna agana. Skanggipa changna Jisuni Uni sninggiparangko skiprakna watatani giminba Mark an∙chingna agana. Ia golporangko an∙ching ia antio poraigen.

Jisuara sawa uko an∙chingna ia golporang mesoka. Jisu mikka balwako dontongata. Ua korerangko a∙rika. Ua Uni ba∙rako dangtapgipa me∙chikko an∙sengata. Ua sigimin me∙chik bi∙sako tangchaata. Ua mande sak 5, 000 na pita dotbonga aro na∙tok manggnirangko alaha. Ua chini kosako re∙aha. Ia aiao inmangipa kamrangan Uni sninggiparangko Jisuara Isolni Depante ong∙a ine nambate ma∙sina gita dakchakaha.