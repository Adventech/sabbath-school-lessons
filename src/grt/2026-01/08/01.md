---
title:  Kristoni Bil Gnangani
date:   14/02/2026
---

### Ia Antini Lessonna Poraiani

Aba. 1:26, 27; Kol. 1:13–19; Johan 1:1–3; Eph. 1:22;1 Kor. 12:12–27; 1 Kor. 4:9; Rom. 6:3, 4.

> <p>Mingani Pod</p>
> “Uan nikgija Isolni bimang, pilak dakgiminoni dejakra ong∙a; maina salgio aro a∙ani kosako donggiparang, nikarang aro nikgijarang, singhasonrang ong∙bo, gitel ong∙anirang ong∙bo, raja ong∙anirang ong∙bo, bilrang ong∙bo, pilakkon uano dakaha; aro ua pilakna skang ong∙a, aro uo pilak nangrime donga” (Kol. 1:15–17).

Ia antini lesson baksa, an∙ching Kolossirangna seatgipa chittiko nipiltaigen (Lesson 1 aro 2 ko nibo). Lesson 2 o, Bristibarni bako, an∙ching iako nikbaaha je, Kol. 1:9–12 rango, Paul Colossaeo donggipa bebera∙giparangna bi∙aha jedakode uamang Isolni namnika gita janggi tangna man∙gen. Pod 12 aro 13 o, ua rokomgni gadangrangko janapaha: uan seng∙a aro andala ong∙a, chong∙motan, “seng∙ani songnok” (Kol. 1:12) aro “andalani bil” (Kol. 1:13). Pagipa Isol seng∙ao jringjrotni man∙rikanio bak man∙pana an∙chingko kraataha, andalani biloniko an∙chingko jokataha, aro “Uni ka∙saani Depanteni songnoko donskaaha jeo an∙ching piokako, parangko watako man∙a” (Kol. 1:13, 14).

Minggipin kattarangchi agangenchimode, uan Jisuo, jean an∙chingko Ong∙atgipa Isolba ong∙achim, Uo an∙ching piokako man∙a. Ua an∙chingna piokani kamko ka∙aha, aro Uo bebera∙achi an∙chingara andalaoni Uni ka∙sabegipa Depanteni songnokona jitatako man∙aha.

Ia antio an∙ching Niam Gitalo Jisuni man∙gope agangimin aro gisiko nangatgipa kattarangoni mingsako niatgen. Jisuara “nikgija Isolni bimang, pilak dakgimnoni dejakra ong∙a” (Kol. 1:15) ine agananio iara maiko miksonga?