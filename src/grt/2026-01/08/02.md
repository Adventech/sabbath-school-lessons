---
title:  “Nikgijagipa Isolni Bimang”
date:   15/02/2026
---

Jensalo an∙ching janerao nion ba photoko nion, an∙ching an∙tangtangni mikkangko nikna man∙a, indiba ian dalgapesa nikaia, chong∙motan, samgni dakesan nikaia. Aditanade, sol∙gimin ba dakgimin bimangko nambate nika indiba iaba tanggipa, rang∙sitgipa, chong∙motgipa mandeni bimang baksade tiktak ong∙na man∙ja. Bimang ine Sastroo agananio, ian basakobade chong∙mot bimangoni ongipa gadangogipako miksonggenchimoba, adita apalgipa gadangogipakoba miksonga.

`Aba. 1:26, 27; Aba. 5:3; 1 Kor. 15:49; 2 Kor. 3:18; aro Ibri. 10:1 rangko poraibo. Ia Sastroni bakrango janapgipa “bimang” ni dingtang dingtang ortorangko kan∙dike agantalatbo. Jisu Isolni bimang ong∙a ine talataoni uarangara maikai dingtanga?`

Man∙a dipet Isolsrak ong∙china manderangko ong∙ataha—chong∙motan, be∙enni gita, gisikni gita, nangrim-meliani gita, aro kam ka∙ani gitan ong∙ataha. Indiomangba, uamang Isolni bimangko maiobarangsan apsanangaia, aro ukomangba pap ong∙siataha. Indiba nikgija Isolko nikna Jisu an∙chingko man∙ataha. “Angko nikgipa Pagipako nikaha,” (Johan 14:9) ine Jisu aganaha. Uan Isolni “ong∙aoni chapa” (Ibri. 1:3) ong∙aha. Uan Isolni chanchianiko knaatgipa aro Isolni cholonko nikatgipa ong∙a.

`Mati 11:27 aro Johan 1:1, 2, 14, 18 rangko poraibo. Maini gimin Jisuara Pagipako dingtangtegipa bewalo parakna man∙aha?`

Pagipa Isol baksa An∙tangni nangrimaniko talatna Jisuni jakkalgipa minggipin cholrangko niate nibo:

“Angni Pagipa da∙ona kingking kam ka∙a, Angaba kam ka∙a” (Johan 5:17).

“Angmung Apa saksan” (Johan 10:30).

“Angko re∙jaode pilakba Pagipaona re∙ja” (Johan 14:6).

Isolni bimungni bidingo An∙tangko talatanio Jisuba changni chang indine talataha: “ANGA ONG∙A” (Reo. 3:14 ko nibo); “Angan janggini cha∙ani” (Johan 6:35); “Angan a∙gilsakni seng∙a” (Johan 8:12); “Angan nam nirikgipa” (Johan 10:11, 14); “Angan chakatpila aro janggi” (Johan 11:25); “Anga Pagipao gnang, aro Pagipa, Ango gnang” (Johan 14:11); aro “Abrahamni atchina skangon Anga gnang” (Johan 8:58).

`Jisu, Isol ong∙gija, sakgipinsa ong∙skagenchimode, an∙chingna badiaba ong∙atgimin bimangkosa Pagipa sichakna watatjaskal iara mai miksongani ong∙genchim? Maini gimin iara namen Isol An∙tangoni namen dingtanga, chong∙motan, Kristoni bimang ong∙anio an∙chingna sichakania maini gimin namen dingtanga?`