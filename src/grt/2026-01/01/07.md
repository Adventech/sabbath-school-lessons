---
title:  Chanchidapani
date:   02/01/2026
---

“Isol na∙simangko jokatanina gisikni rongtalanichi aro kakketko bebera∙achi on∙aha. Uni gimin bilake chadengbo….Na∙simang Isolna kakketo dangdike on∙ode, na∙simang kakketgija bichal ka∙giparangko aro warachakgiparangko chagronggen; indiba ong∙gija dake saknaanirango ding∙chaoatako man∙nabe. Jakbikpilnabe. Nang∙ni mikkimko Jisu Kristoo bilake rim∙bo. Na∙simangni mikkangko ching∙ate salgichiko nidobo. Sakgipinrang an∙tangtangni kattarangko aganchina, aro an∙tangtangni kamtangko ka∙china; na∙simangsa Kristoni sontolaona aro onataona napna nanga. Na∙simangni kamko moatani gri miksonga gnang, grikgipa ka∙tongchi, na∙simangni pilak bilchi Isolni jakpongo dan∙danbo. Na∙simangni kakketgipa aro de∙dogipa kamni bewalko na∙simang u∙ijaengnaba donga. Na∙simangni gamchataniko na∙simangko jokatna on∙gimin janggichisan tona ama…

“Kristoo dal∙roroenggipa sakanti janggirangna somoi re∙baenga jeon uamang kakketo aro ru∙utbee jotton ka∙na nanganirang sokbagen; maina andalgipa bilrang mikkangchi ga∙anganiko champengna mangsonganirang gnang. Indiba ka∙sachakanina Kristoni chisolko an∙ching nion, an∙ching ga∙akna man∙ja. Piokgipani ku∙rachakania indine ong∙a, ‘Angna na∙simangko pangnaba jakwatjawa aro watgaljawa.’ ‘Sal chon∙jaskal pangnan Anga na∙simang baksa donga.’ ”—Ellen G. White, in The Youth’s Instructor, Nov. 9, 1899.

**Chanchigrikna Sing∙anirang:**

`Paul bang∙a somoirangnan kakketgija dake pattoko donatako man∙aha. Nang∙ko kragija dake jakkalanina na∙a maiko dakskagenchim? Indakgiparangna Sastroo ku∙rachakani gita na∙a maiko agane on∙gen?`

`Kristianrangko arik-sanalanina Tertullian, skanggipa mondolini dilgipa indake aganaha, “Changanti chinga na∙simangchi den∙ako man∙on, chinga bang∙bate dal∙roroako man∙a; Kristianrangni an∙chiara bitchri ong∙a.”—Alexander Roberts and James Donaldson, eds., Ante-Nicene Fathers (Peabody, MA: Hendrickson Publishers, Inc., 1999), vol. 3, jak 55. Apsan somoio, arik-sanalani mitam biap aro somoirango, mondolini kam ka∙aniko dal∙bate champenggipa ong∙aha. Bebera∙anio arik-sanala man∙giparangna maidakgipa cholchi chakpaaniko an∙ching on∙na gita man∙gen?`

`Paulni rakbegipa saknaani baksa ia an∙tini mingani podni gimin chanchibo. “Pangnan katchabo.” Uara maiko miksonga? An∙ching uko maidake dakgipa ong∙gen? Saoba nang∙ni ka∙sagipa saao ba sion, nang∙ni kamko na∙a gimaaton, be∙enni gita na∙a dal∙a sa∙dikaniko man∙engon, ia sing∙aniko aganchakani chabi indake sing∙anian ong∙a, “Je ong∙oba pangnan katchabo?” An∙chingna je obosta ong∙oba, an∙ching maio pangnan katchana man∙gen?`