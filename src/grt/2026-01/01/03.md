---
title:  Paul Kaa Man∙a
date:   29/12/2025
---

Makedoniao dongmitingo bang∙a changrangna patoko donganiko Paul janapaha (2 Kor. 6:5, 2 Kor. 11:23, 2 Kor. 7:5). Skanggipa serikaniko mesokaniara Philippi-o ong∙achim (Wat. 16:16–24). Ja∙mano Kaisariani patokona ra∙angna skang ua Jerusalemni patoko dongachim.

Banobarang, Paulko “kaa man∙mitingo” (Philemon 1:10, 13) ine janapaha. Rome-o Paulko nokoniko rim∙aha, ua Rome-rangni sipairangchi kaako man∙aha. Ignatius, gnigipa ritcha bilsirango donggipa Kristian jean apsan dake kaako man∙achim, sipairangni cholonrangko indake tal∙ataha, “ka∙namgijagipa matburung….jean name sanako man∙ode nambatroroja.”—Michael W. Holmes, ed., The Apostolic Fathers (Grand Rapids, MI: Baker Academic, 2007), jak 231.

`2 Kor. 4:7-12 rangko poraibo. Ia seanirango Paul maidake an∙tangni chagronggipa dake nianirangni gimin parape∙aha? Uni janggi tanganio miksonganiara maidakgipa ong∙a ine nikna man∙a?`

Janggi tangani jegita rakbegipa ong∙oba, jasenganiko Paul nikna ama, aro ian uko jajrengarango chakchikna ka∙dongataha. Satan an∙tangni ama gita pilak man∙ako uo galdapoba, ua moatako man∙ja ine Paul ma∙siachim.

`2 Kor. 6:3–7 ona poraibo. Indakgipa rakbegipa obostarangko chagrongon, gisikni gita maidakgipa dakchakaniko ua man∙aha?`

Dakmajoaniko man∙on an∙ching pangnan obostarangko, bilgrianirangko, ba an∙chingni batanggimin chu∙sokgijanirangko niatronga aro ka∙donggijaniko man∙a. Indakgipa somoirango namgija baksa chu∙sokbee dakgrikanina mairongpile Isolni on∙gimin pilak cholrangko gisik ra∙atna nanga. Mingsa nangchongmotgipara Sastroan ong∙a, “kakketgipa katta,” ong∙a maina an∙ching sakgipinrangni dakgualarangoniko skie ra∙na man∙a aro ia manderang maidake chu∙sokgipa ong∙a, ukoba skie ra∙na man∙a. Aro Gisik Rongtalgipa “a∙gilsakko Piokgipani tarianiko chu∙sokgipa ong∙ata. Gisikchi ka∙tong grikatako man∙a. Gisikchi, bebera∙giparang Isolni cholon baksa bak man∙ataniko man∙a. Pilak man∙rikrikbaaniko aro namgijako ong∙atna man∙ataniko, aro Uni cholonko Uni mondolini kosako gisik nangatna man∙a gita Kristo Uni Gisikko Isolni bil gita on∙aha.”—Ellen G. White, The Desire of Ages, jak 671.

`An∙ching pangnan maidake membor ong∙e ba dilgipa ong∙e, “Isolni dangdike on∙giparang” (2 Kor. 6:4) ong∙na man∙gen? Uara maiko miksonggipa ong∙a?`