---
title:  Chanchidapani
date:   09/01/2026
---

“Bang∙an kimkimgipa mangsonge tarisamsoaniko mikkangchina dakna gita amja. Uamangni janggi tangani tom∙tomgipa ong∙ja. Uamang obosta ong∙giparangoni man∙dapaniko ma∙sina amja aro ian pangnan uamangko kenanichi aro tom∙tomgijanichi gapata. Ia a∙gilsako Isolni dedrangni janggi tangani songregipani janggi tangani ong∙a ine gisik ra∙bo. An∙tangni janggi tanganirangna daksamsona an∙chingo gisik gnangani dongja. Mikkangchiko tariani an∙chingni ong∙ja. “Bebera∙achi Abraham okamako man∙oa man∙rikanina ra∙gni biapona ong∙katangna maniaha; aro bachi re∙a uko u∙igija re∙chakatangaha” (Ibri. 11:8).

“Kristo a∙gilsako janggi tangon An∙tangna mamung tarisamsoaniko dakjaha. Ua Isolni Una daksoaniko ra∙chakaha, aro salprakprak Pagipa Uni miksonganiko parakataha. Indake an∙chingba Isolo pangchakna nanggiparang ong∙a, jedakode an∙chingni janggi tangani Uni skanichi kam ka∙gipa ong∙na man∙gen. An∙ching an∙chingni re∙aniko Una pakwatengon, Ua an∙chingni ja∙kurangko dilgen.

“Bang∙an mikkangchina daksamsoanio, namen chu∙sokgijaniko man∙aha. Isol nang∙na chanchisochina. Chonbegipa bi∙sa gita, Uni re∙dilanio ka∙dongbo jean olakkigiparangni ja∙arangko rakkigen (1 Sam. 2:9). Isol pangnaba Uni dedrangko uamang dilchina on∙jaode dilja, uamang bon∙kamako a∙bachengoni nikna man∙ode aro Un baksa kam ka∙anio miksonggipa rasongko ma∙sina man∙genchimodechim.”—Ellen G. White, The Ministry of Healing, jak 478, 479.

**Chanchigrikna Sing∙anirang:**

`Batanggimin antirangko chanchiatbo aro nang∙ni mitelna skanirangko sulsul sebo. Nang∙ni gisik ra∙ana bate nang∙o mitelna kraanirang donggenma?`

`Kosako Ellen G. Whiteni segimin bon∙kamgipa ritingo pangchake chanchibewalbo. Uan bebera∙aniona bilakgipa agangipa ong∙a. Na∙a maidake ning∙tue Isolo bebera∙na skie ra∙na man∙gen?`

`Kol. 1:6, 23 ni kattao pangchake ia seaniko chanchibo: “Bilsi sotbrina bebera∙gijani, mitu mitu inani aro bobil dakpilani pagitcham Israelko Kanaan a∙kaweo napaoniko chipchangaha. Apsan paprangan gital chasongni Israelko salgini Kanaanona napaoniko ru∙utataha. Ia damgni biapon Isolni ku∙rachakao dos dongjachim. Ian bebera∙gijani, a∙gilsak gita re∙ani, rongtalgijani aro Jihovani ku∙rachakgimin manderangni gisepo dinggrikani ia paparigipa a∙gilsako aro bang∙a bilsirangna dukrango donaha. Kristoni mondoli Jihovani ge∙etani an∙tangni kamko ka∙genchimode, a∙gilsakko mikrakatenggenokchim.”—Ellen G. White, Last Day Events, jak 38. Ian da∙alo maidakgipa obostao an∙ching apsano dosi gnanggiparang ong∙na man∙a?`