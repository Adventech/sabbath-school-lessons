---
title:  Gisikni U∙ianiko Jakkalani
date:   06/01/2026
---

Philippirang Paulni patoko donganiko knaon dukko man∙aha ine ma∙sina man∙a. Da∙o uni kam ka∙ani namen bakkandikatako man∙aha. Ua songrena man∙jaha. Ua skiprakna man∙jaha. Ua gilja nokrangchi re∙e Jisuko Jokatgipa ine skina man∙jaha. Ua mondolirangko tangchaatna man∙jaha. Philippirang, watatani obostarangko ma∙sina, uko ka∙dongatna aro uni be∙enni gita nanganirang on∙ako man∙china ine Epaphroditusko watataha.

`Philippi 1:12–18 rangko poraibo. Paul an∙tangni patoko donganiko maidake nikaha? Je obostaoba ua an∙tangko ong∙atgenchimoba, an∙ching maidakgipa skie ra∙aniko uni bewaloniko skie ra∙na man∙gen?`

Un baksa Paulni watatpilgipa koborna Philippio donggiparang aiao inmanpilgipa ong∙genchim. Paul, uni obostarangko dingtanggipa mikronchi niaha. Uni gisikni gita u∙iani uko uni patoko donganiara namgipa ong∙a ine nikanichi dilaha. Ian uni kam ka∙aniko mamung dakeba man∙dikatjaha, indiba “batesa nama kattani batroroani ong∙a” (Phil. 1:12). Jeo sakgipinrang kaanirangko aro silrangko nika, Paul una dongtimgipa Romrangni sipairangko Isolni songnoko kragipa janggirang dake nikaha. Uni patoko dongani sakgipinrangko bate bate ka∙dongroroatan baksana nama kattako gipatna aro mamung a∙sel ong∙anirangna kenmangija ka∙donge agananiko ong∙ataha.

Ian chanchichipanio rakgipa ong∙naba donga, indiba Paulni patoko donganichi namdapatako man∙aha ine chanchiaha. Uni u∙iatgija dongani uamangko aro uamangni nama katta skiprakanio gisik nangbatatna dilaha ine chanchiaha. Mondoliba ian maidakgipa mande jatni an∙tangnasan chanchianiko dal∙gipa dakmesokani ong∙a. Ru∙utbegipa salrango Paulna skang Jeremiah aganaha: “Ka∙tong pilakna bate tol∙pnikgipa, aro nampilatna man∙gijagipa ong∙a; sawa uko u∙ina man∙gen ?” (Jer. 17:9).

Rasonggrie, mitam bebera∙gipa kam ka∙giparang nama kattako gipatna krenggiparangba ong∙aha. Uamang Paulko inditan ka∙saaha indake uni bebera∙anina saknaanirangko chakchikaniko nikaha jean uamangko Kristoo bate bate ka∙dongna aro Gitelna gisik nangna ka∙donganiko ra∙baaha. Ian uamangko uamangni re∙angna ken∙gnigiparangona bilakataha; ian skango uamangi jrip donggipa biaprango aganna dilaha; ian uamangko bang∙a manderangko Kristoko ra∙chakna aro jokatani nama kattako gipatna dilaha.

`Na∙a maidakgipa skie ra∙aniko ma∙sigiminoniko ma∙sie ra∙aha, jean amsokgija namgijani ong∙a aro mitam namdapatanikoba ra∙baahachim? Badiabao namdapanirang donggijanio, Isolo ka∙dongna an∙ching maidake skie ra∙na man∙gipa ong∙gen?`