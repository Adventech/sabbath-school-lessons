---
title:  Ma∙simangimin Cholon
date:   28/01/2026
---

Timothyba chittiko watatpaanio jak donggipa ong∙a ine janapaha (Phil. 1:1). Timothy kam ka∙rimpagipa ong∙anio gamchatgipa ong∙a ine da∙o Paul talatna a∙bachengaha. Nama kattako ra∙anggipa ine uko talataha (2 Tim. 4:5) jekon Paul Makedoniaona (1 Thess. 3:2; Wat. 18:5, Wat. 19:22) aro Korinthni bang∙a biaprangona (1 Kor. 4:17, 1 Kor. 16:10) watataha. Batanggimin salrango ua Paul aro Silas baksa Korintho kam ka∙aha (1 Thess. 1:1, 2 Thess. 1:1) aro ja∙mano Ephesuso (1 Tim. 1:2, 3; Wat. 19:22). Paul, Timothyko “gisik namgipa” (Phil. 2:20) ine talataha. Greek kattao (lit. “janggi apsangipa”) ua Paul gitan bang∙a ramarango apsangipa ong∙a ine aganaha, jean Kristona on∙kanganiba dongchapaha, nama kattako gipatna uni bilake jotton ka∙ani, aro Philippio donggiparangna uni simsakani ong∙a.

`Iano Paul maidakgipako name aro bakroe Timothyni gimin aganaha ine na∙a chanchia (Phil. 2:19–23)? Iani gimin Paulara maiko aganangkuaha (1 Kor. 4:17, 2 Tim. 1:5)?`

Timothyni gimin minggipin gunko Paulni janapgipara “na∙simang uni sakkiko u∙ia” (Phil. 2:22). Greek kattao bang∙a dake nianirangko man∙gimin mandeko talatskaa (Rom. 5:4) aro jeni cholon aro kam kakketgipa ine sakki gnanggipa (2 Kor. 2:9, 2 Kor. 9:13) ong∙a. Ian kakketgipa Timothyna ong∙a ine Paul ma∙siaha maina ua bang∙a biaprango aro dakmesokaniko nikaha aro uamang nama kattako gipatanio samba chapchap kamko ka∙aha.

Janggi tangao an∙chingni dake niani aro ning∙ao an∙chingara sawa uko dakmesokaniko chagronganian rakbegipa ong∙a. Ellen G. White iako indake donaha: “Janggi tangani namgipa bewal ong∙a….Uano ka∙onanganiko ching∙chaatani donggen; aro iarangko kakketgipa gisikchi chagronganian Kristian ka∙sachakani dongbagipa ong∙a. Saknaanirangko aro chonnikanirangko sontole chakode, chonnikani kattarangna ka∙singipa aganchakanirangchi aganskaode, aro sinjetaniko ka∙sagipa kamrangchi dakode, iarangan Kristoni Gisik ka∙tongo donga ine sakki on∙gipa ong∙a.”—Testimonies for the Church, vol. 5, jak 344. Ua indake aganangkuaha, “rakbegipa aro neng∙nikatanirangko chakna an∙chingko okamahaode” uarang “name chakchikgipa, uamango Kristosrak dakgipa cholon aro a∙gilsakoniko dingtangatgipa Kristian ong∙gipa ong∙a.”—Testimonies for the Church, vol. 5, jak 344.

`Ching∙chaataniko, rakbeaniko, aro man∙dikataniko chanchiatbo. Iarangko “sontole ra∙bitengama” aro “nambee chanchiengama?” Ia chagronganirangchi nambatgipa bewalko man∙na maidake dakchakgipa ong∙a?`