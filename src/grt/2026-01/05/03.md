---
title:  An∙dalbegipa A∙gilsako Teng∙suani
date:   26/01/2026
---

Phil. 2:14 o, Paul Philippirangko “Mitu mitu ingija aro jegrikgija pilakkon dakbo” ine ku∙pattiaha. Mondolini damsan ong∙anina ra∙bianirang gisik nangatgipa ong∙a indiba ian an∙chingoni nangchongmotgipa jotton ka∙ani donggijade ong∙na amja. Mondolio damsan ong∙ani an∙chingni Kristo baksa nangrimanioni aro Uni Kattako maniaoni ong∙baa. Aro ian an∙chingni sakkina nangchongmotgipa ong∙a, jekon Paul mesoke, an∙chingko “a∙gilsako seng∙gipa gita teng∙suchina” (Phil. 2:15) ge∙etaha.

Jajong grigipa walo, songjinmani ching∙chetaoni aro ramarango teng∙suani chel∙ao, bang∙bate askirangko nikna man∙aha, aro uarang ching∙bata gita nikna man∙a. Ia dingtangani dingtanggrikaniko ong∙atgipa ong∙a. Salgi an∙dalbatao, askirang bang∙bate grikbatao donga. Ian an∙chingni sakki baksan apsan ong∙a. An∙chingni samtangtango gisikni gita dal∙bate andalani Isolni kakketgipa ja∙rikgiparang aro a∙gilsakrangni gita ja∙rikgiparangni janggi tangani gisepo dingtanggrikani ong∙a. Ian maidakgipa nangchongmotgipa ong∙a, uni ja∙man chon∙diksasan teng∙sugipa a∙gilsakni ma∙sianirang, su∙doanirang aro dakronganirang an∙chingni sakkirangko siangani ba chu∙gimik gimaatani ong∙jachina.

`Phil. 2:15, 16 rangko poraibo. Paul maidake an∙ching Isolni dedrang ong∙anio ong∙gipa aro dakgipa ong∙na nanga ine talataha?`

“Matnanga gri” inani miksongania “dakgualani gri, namnikgijani gri” ine ong∙a. Ian Job aro uni matnanga grigipa cholonko jakkalani ong∙a (Job 1:1, 8; Job 2:3; Job 11:4; Job 33:9). Greek kattao “saknaani gri” ine miksongani “bringijagipa, grikgipa” ine ong∙a. Kenbegnigipa warachakaniko Una sakki on∙giparang chagrongna gnang ine nike “paroa gita sontolgipa” (Mati 10:16) ong∙china ka∙dongataha. Apsan dake Paul “namgijani gimin bringija” (Rom. 16:19) ong∙chinaba didiaha. Gital chasongni media-o mesokgiparang grikgipa ong∙na, dedona aro didina ma∙sigijagiparang ong∙a. Indakgipa somoirango, Daudni kam ka∙ani da∙alo an∙chingna dal∙gipa sason ka∙ani ong∙a: “Angni mikkango anga mamung ong∙sigipako donjawa” (Git. 101:3).

Dingtanggipa ong∙na an∙ching kenna nangja jean an∙chingni bebera∙aniko bang∙bate dingtangate rakkia. Miksongani “a∙gilsako seng∙gipa” (Phil. 2:15) ong∙anian ong∙a. Iako dakani ia a∙gilsak baksa ong∙paaniko jechakanisan ong∙a (Rom. 12:2) jean “janggini kattako” (Phil. 2:16) rimanichi ong∙na man∙a. An∙chingni basee ra∙ani an∙chingni “Kristoni salo” janggi tangama ba “katanio ong∙gramaia” (Phil. 2:16; 1 Kor. 9:24–27).

`Nang∙ni janggi tanganio “a∙gilsak” ni gita nang∙ni nikanio dongode, uarangoniko na∙a maidake rongtalatako man∙gen?`