---
title:  Chanchidapani
date:   30/01/2026
---

“Jean Kristoni sepangchapchap chadenggiparang uarang a∙gilsako Uni ka∙saachi boli on∙aniko dal∙bate ringbatgiparang ong∙gen, ka∙saani jean “an∙tango gaorade∙ja, gangbingja,…an∙tangnirangko am∙ja, ka∙onangja, namgijako chanchija” (1 Kor. 13:4, 5)—ka∙saa jean sninggiparangko moatna, jedake Jihovako moataha, pilakkon on∙a, janggi tangna aro dangdike on∙a aro boli on∙chakna, siaona kingking mandeni jatko jokatna kam ka∙ani ong∙a. Ia gisikko Paulo nikna man∙aha. Ua aganaha, “Maina angna tangara Kristo, aro siara man∙dapani ong∙a.” Kristoo man∙dapaniara; an∙tango siani ong∙a jean Uni ka∙sachakani bilko mesokgipa ong∙a, aro Una janggirangko chimongani ong∙a. Ua aganaha, ‘Angni be∙eno Kristo rasongko man∙gen, tangachi ong∙chong ba siachi ong∙chong’ (Phil. 1:21, 20).”—Ellen G. White, The Desire of Ages, jak 549.

“Somoi chel∙begipa ong∙jaha jeon sakantin janggirangna dake nianirang sokbagen. Matburungni chin an∙chingni kosako ong∙gen. Jerangan ja∙ku prakprak a∙gilsakni nanganirangna on∙gipa aro a∙gilsakrangni dakbewalona re∙anggiparang donggipa bilrangna on∙a gita an∙tangtangko chonnikana, kratchaataona, patoko donna ka∙mikenataona, aro siana…bate rakgipa ong∙jawa.

“Jensalo bang∙a tol∙gipa ripengrang kakketgipaoni dingtangatako man∙a, unon nikchina donnugipa parakatako man∙gen, aro Kristoni ning∙ao de∙mitelani donggen. Jerangan kena aro an∙tango pangchaka, an∙tangtangan parake Kristo aro Uni kakketanina parape∙atako man∙gen. Mondolio bilgribatsranggipa aro jajagipa Daud gita ong∙gen–mamungko dakna sikgipa aro kengijagipa ong∙gen. Isolni manderangna wal andalbatengon, askirangba teng∙subatgen. Satan kakketgiparangko namen man∙dikatgen; indiba Jisuni bimungo, uamang bang∙bate chegipa ong∙batgen.”—Ellen G. White, Testimonies for the Church, vol. 5, jak 81, 82.

**Chanchigrikna Sing∙anirang:**

`Kosako on∙gimino “a∙gilsakni nangnikanirangna ja∙ku prakprak man∙aniko aro a∙gilsakni dakbewalona re∙angani” gimin mikrakatanina chanchibo. Uara mai dongchapgipa ong∙gen? Iara sakpraknasan ong∙aigija mondoli gimikna maidake ong∙gen uko chanchigrikbo.`

`Isol aganaha, “Angko mandera∙gipako Anga mande ra∙gen” (1 Sam. 2:30). Isolko an∙ching maidakgipa cholchi mandera∙enga? “Una rasongko on∙a gitan” apsangipa ong∙ama (Para. 14:7)? Maina, ba maina ong∙ja?`

`Agrepil∙e niamo ong∙gija an∙ching an∙tangtangni jokanina kam ka∙aniko maidake u∙ina gita amgen?`