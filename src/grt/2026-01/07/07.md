---
title:  Chanchidapani
date:   13/02/2026
---

“Gitalgipa ka∙sachakaniko man∙jringgiparangsan mangmang ua bilko jakkalna gita uamangni salantio nanganikri aro uamangni amanikri bilko man∙gen. Jensalo dingtangmanchagipa gisikni bilko man∙on, mikkangchi ong∙gnigipa somoiko nichaksoanipal uamang janggiko ambana aiao inmanbegipa kragipa on∙aniko man∙gen, aro uamang an∙tangtangko Isolna salantin on∙enga jedakode Ua uamangko Uni jakkaltobegipa ra∙chakanirang dake ong∙atna man∙gen. Salantin uamang uamangni jaksokao ong∙gipa namgipa cholrangko dangdike on∙na gita namdapatenga. Maiaba nokni ongipa kamo ong∙ja maina ba jakkaltobegipa jinmani a∙bao ong∙ja maina, salantin uamang Gitelna uamangni je biapo ong∙enga, uano sakki on∙enga.

“Kamna rongtalatako man∙gipa dangdike on∙gipana ia u∙ianio aiao inmangipa ka∙dimeani gnang je, Kristoba Uni a∙gilsako janggi tangmiting somoio salantin gitalgipa ka∙sachakanina An∙tangni Pagipaoniko am∙aha; aro Isol baksa ia agangrikaoni Ua gipinrangko bilakatna aro pattina re∙ongkataha. . . .

“Dangdike on∙gipa sakantian jemangan Kristoni dakmesokaniko ja∙rikachim, a∙gilsakni raani somoina An∙tangni mondolina Isolni ku∙rachakgimin bilko ra∙chakna aro jakkalna tarisogimin ong∙gen.”—Ellen G. White, God’s Amazing Grace, jak 117.

“Isol an∙chingni nanganirangko u∙ia, aro ua nanganirangko on∙aha. Jihovao An∙tangni dedrangna pattian gapgipa gam chimongrang gnang, aro je obostaoba ong∙ja maina uamangni nangnika pilakkon on∙na man∙a. Indide an∙chingara maina Uo ka∙dongchakjaenga? Ua gamchatbegipa ku∙rachakanirangko Uni dedrangna dakaha, aro ian Uni niamrangna kakketao katta maniaosa pangchaka. Uni ra∙galna man∙gijagipa bal, gimaatna man∙gijagipa andalani, Uni tom∙tomatna man∙gijagipa kenanirang, aro kakket ong∙ao Uni dilna man∙gijagipa mamungba dongja.

“An∙chingara an∙tangtangko niatna nangja. Baditana an∙ching an∙tangtangni chu∙sokgijanirango chanchibewalaniko daka, inditan uarangko chena gita bil komigen.”—Ellen G. White, That I May Know Him, jak 224.

**Chanchigrikna Sing∙anirang:**

`Nang∙ni adita knachakgimin bi∙anirangko chanchiate nibo. Pilak u∙iana batgipa Isolni tom∙tomaniko ma∙sina gita uarangara nang∙ko maikai dakchakaha? Knachakako man∙kugijagipa bi∙anirangara mai ong∙skaaha? Ku∙rachakgimin tom∙tomaniko maikai na∙ara chagronge nina man∙kugenchim?`

`Phil. 4:8 o pangchake, maini bidingo chanchie na∙ara somoiko re∙ata? Baditana kingking nang∙ni chanchianiara nang∙ni Gitel baksa re∙ruraanio nang∙ni bebera∙aniko bilakatenga?`

`Kosako janapgipa bon∙kamgipa kattarangni bidingo chanchibewalaniko dakbo. “Baditana an∙ching an∙tangtangni chu∙sokgijanirango chanchibewalaniko daka, inditan uarangko chena gita bil komigen” ine agananio iara maiko miksongachim? Indide chena gita chabiara maia?`