---
title:  Salgisakni Songdonggipa
date:   07/02/2026
---

### Ia Antini Lessonna Poraiani

Phil. 3:17–4:23, 1 Kor. 15:42–44, Johan 14:27, Git. 119:165, Job 1:21, 1 Tim. 6:7.

> <p>Mingani Pod</p>
> “Mamungnaba sintenabe, indiba mitelan baksa bi∙achi aro mol∙molachi Isolna pilakni gimin na∙simangni man∙na nanganirangko u∙iatbo” (Phil. 4:6).

Ia antini lesson, Philippirangna seatgipa chittiko an∙chingni poraiani aro skie ra∙ani bon∙gen aro ian salantio janggi tanganina gamchatbegipa skianian gapaia. Watata Paulni janggi tanganiko re∙dilgipa gamchatgipa gun aro cholonrang ia chittini bon∙angachibara podrango nikna man∙a. Jisuni skianirangmung apsananggipa skianirang, jerangan mandeni ka∙tongni bidingo ong∙batachim, ian jekon Paul an∙ching baksa sualachim, uaranga Kristian janggi tanganio katchae janggi tangna gita gamchatgipa donnugimin gamrang ong∙a.

An∙chingni namnika gita obostarang ong∙jagenchimoba, an∙ching jajrengna ba sintena ba duk ong∙na nangja. Batesa, niamrang gnang jean ning∙ogipa bilko man∙na an∙chingko dakchakgen jedakode janggi tanganio sokbagipa ra∙bianirangko chagrongna man∙gen, aro indake Isolsan mangmang on∙na man∙aigipa baikamgipa tom∙tomaniko an∙ching cha∙totna man∙gen. Da∙oni aro mikkangchini obostarang Uni jakrangon ong∙a, aro an∙chingni nanga pilakkon Ua on∙gen.

Nangchongmotanide, an∙chingara an∙chingni ka∙donganiko a∙gilsakni sorkario donna nangja jean an∙chingko duk ong∙atjringenga. Kristianrang ong∙e, an∙chingara Isolni salgisakni songnokni memborrang ong∙a. Aro ua membor ong∙ani baksa aiao inmanbegipa namgipa cholrang aro daitorangba re∙baa.