---
title:  “Gitelo Kimkim Dongbo”
date:   09/02/2026
---

Phil. 3:20, 21 rangko poraibo. Kristian ong∙e songdonggipara maikai ong∙achim, uko Paulara maikai nambee talata?

Chisolni bobilrang gita ong∙gija, jemangan “a∙gilsaknirangko chanchia” aro oktangtangna bate dal∙bata isol dongjachim (Phil. 3:19), Kristianni songpang salgio ong∙a, aro an∙chingko sason ka∙gipade Jisu Kristo An∙tangan ong∙a. Ia agananiko sinjeta gnang mesokna gita, Paul “an∙chingni onani be∙enko” (Phil. 3:21) nanga ine sinjeta gnang aganaha, je be∙enan sabisiko man∙na altua, sikrepgnigipa aro signigipa ong∙a, jedakode Kristoni rasongni be∙en gita bimang dingtang dakako man∙gen.

**Rasongarigipa ong∙aniko ia Sastroni bakrangara maikai talata?**

`Job 19:25–27`

`Luk 24:39`

`1 Kor. 15:42–44`

`1 Kor. 15:50–54`

`Kol. 3:4`

Bon∙chotao, Jisuchi, sianiara, jean “chon∙kamani bobil,” (1 Kor. 15:26) ong∙achim, gimaatako man∙gen. Aro uan an∙chingni dal∙batsranggipa ka∙dongani ong∙a, ian bon∙chotgipa ku∙rachakani ong∙a jekon Jisuo an∙chingna on∙manahachim—sianiko bon∙atmangmangaianisan ong∙aijaba, indiba “rasongtangni be∙en gita” (Phil. 3:21) gitalgipa bimangkoba on∙a.

Ki∙tap kingsao jeon maikai Isolgri “jokataniko” man∙na amani bidingo agananiko dakahachim, jeon gisikgriani bewalo agan-talataniko indine dakaha je, sianina kenaniko cheanian “jokatani” ong∙a ine aganachim, ua ki∙tapko segipa Luc Ferry iako ku∙rachakaha je, Kristian toromara “sianina kenaniko chenasan dakchakmangmangaija indiba siako amchepnaba dakchaka. Aro indake donnugimin bewalo ong∙gija sakprakprakni dingtangteanio dakanichi, ian an∙ching signigipa janggirang ong∙e, uni kosako sigijaniko on∙e chong∙motgipa cheaniko on∙gipasan mangmang ong∙aia ine niknaba donga.”—Ferry, A Brief History of Thought (New York: HarperCollins, 2011, Kindle edition), jak 90. Ian Isolko bebera∙gijagipaoni ong∙katgipa ku∙chakani kattarang ong∙a.

Uni gimin, Paulnade, an∙chingni songpangni salgio ong∙anio, an∙chingni da∙o chanchisokna amgijagipa bewalo, gital bimang dingtang ong∙anio chakatpilani aro jringjrotni janggiko on∙na ku∙rachakaniko man∙chapa.

`Maini gimin bebera∙gipa pilaknan jringjrotni janggiko on∙na ku∙rachakaniara namen nangchongmotani ong∙a? Kristoni an∙chingna on∙enggipana bate gamchatbatako ia a∙gilsakara maiko on∙srena man∙genchim?`