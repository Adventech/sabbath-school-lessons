---
title:  Mondolio Nangrim-melie Dongani
date:   23/03/2026
---

Internetchi, social mediachi, aro chansokgijagipa bosturangchi nangrimgipa a∙gilsako, mondolirang uamangni mondolitangtangna bate uamangara dalbata ine uamangna u∙iatna gita Paulni chagronggipa neng∙nikarangni gimin chanchiatna neng∙beani ong∙a.

`Kol. 4:10, 11 rangko poraibo. Kattako ra∙timgiparangchi koborko ra∙anga ra∙baa dakan baksana (Kol. 4:7–9), nangrim-melie dongna gita mai mingipin cholrangko Paulara didia? Ia chittio Paulni janapgimin adita neng∙nikarangni gimin niatengon, ia nama skarangchi maia kattarangko u∙iatenga ine na∙a chanchia?`

Ia nama skarangchi, Paul bebera∙giparangni gisepo nangrim-melianiko a∙bachengata aro didia. Iano an∙ching u∙ia je, Markara Barnabasni ma∙gipa pagipani jongada noabirangni degipa ong∙a. Uni gimin Colossae-ona re∙bana gita Paulara Markna ramako tarisoaha. Aristarkusko “angmung koedi ong∙pagipa” ine Paul talataha; chong∙motan, uara Paul baksa patoko donatako man∙ahachim. Uamang sakgnian “Isolni pilak tarianiko” (Eph. 6:10, 11), gangipa sipairang ong∙a, aro Isolni songnokna dangdike on∙na gita Satanni rim∙gittanggiparangko jokatna dakgrikenga (2 Tim. 2:1–4 ona nibo). Jisu/Justus (ian Jihudi aro Rome-ni bimungrang ong∙a jean Greek ku∙siko apsane gam∙atachim, jekai Saul/Paul), ia mandekoba nama kattako sualanio, saksa ka∙dongchakna man∙gipa kam ka∙rimsaka ine mitelaniko dakaha.

Paul iako janapaha je, Aristarkus, Mark, aro Justusara Jihudi bebera∙giparang (“bigil rasotgipaonirang”) ong∙a. Unikode ua Gipin Jatrangko janapna a∙bachengaha: Epaphras, Luk, aro Demas (Kol. 4:12–14). Jihudirang aro Gipin Jatrangni gisepo ding∙grikanirang donggenchimoba, ia kam ka∙giparangni bilakbee damsan nangrime kam ka∙na man∙aniara gisiko nangatbeani ong∙a. “Iamangsa” ine agangenchimoba, dingtangtegipa dukko miksonge agananiko Paul dakaha je, uni dukrango bang∙bata Jihudi Kristianrang una ka∙dimeataniko dakjaha. Indiba, ian gisiko nangatbeani ong∙a je, ia somoiode, John Mark, jeon Paul aro Barnabasko uamangni skanggipa songreanio uamangko watgalna adita somoirang dongkuengachim (Wat. 13:13), Paulna kakket ong∙asan ong∙aijaha indiba una ka∙dimeanikoba on∙aha ine sakki on∙a (Wat. 15:36–40).

Nangrim-melianikko dakanio ka∙mikenataniranga gitalgipa ong∙ja. Ru∙utkugijagipa bilsirango, a∙gimikchi gipangahani gimin Adventist Mondoliara namen dingtangataniko man∙aha, aro nangrime donganiko dokpakaha. Iandakgipa jajrenganiko mondoli ge∙antio nikna gita man∙a.

`An∙chingni nangrime donganiko ka∙mikenatenggipa obostarangko komiatna gita nang∙ni mondolio na∙ara maikai kam ka∙na man∙gen, aro uarangni gimin maiko dakna man∙gen?`