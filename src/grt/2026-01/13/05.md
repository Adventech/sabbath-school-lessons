---
title:  Ia A∙gilsako Janggi Tangenga Indiba Ianonide Ong∙ja
date:   25/03/2026
---

`Kol. 4:14, 15 aro 2 Tim. 4:10, 11 rangko poraibo. Maikai Lukko Demasoni dingtanggrikataha aro maina?`

Watata Johan an∙chingna indine aganaha, “Na∙simang a∙gilsakna aro a∙gilsaknirangna ka∙sanabe. Saoba a∙gilsakna ka∙saode, Pagipana ka∙sara uno gri” (1 Johan 2:15). Jisuna aro Uni songnokna Lukni ka∙saanian, je a∙selba re∙baja maina, bon∙kamaona kingking Paulmung chadengna gita uko dilataha, indiba Demasde re∙bagnigipa a∙gilsakna batemangba ia ong∙enggipa a∙gilsaknan ka∙sabataha.

**Ka∙mao on∙gimin Sastroni bakrangko poraibo. Gnigipa Re∙baaniko nisengsogiparangna mai ku∙pattianiko on∙aha?**

`Mark 13:32–37`

`Titus 2:11–14`

`2 Pit. 3:10–14`

`Para. 3:17–21`

Jisu aro watatarang an∙chingko “mikrakbo,” gisik seng∙e dongbo, aro Gitelni re∙baanina pangnan tarisochina mikrakataniko on∙jringaha jedakode an∙ching aiao inmanjawa. Rasonggribee, “mikrakbo aro bi∙bo” (Mark 14:38), ine Jisuni ge∙etgiminko sninggiparangni knachakna chu∙sokjaha gitan, bang∙an nangchongmotgipa tarisamsoanirangko daktokjawa. Ian an∙chingni ka∙tongrango sawa aro maia gamchatbata, uano ong∙a, maina an∙ching gitel sakgniko manina man∙ja.

Laodikiana seatgipa chittio, Jisu an∙chingna rongtalbee ge∙etaniko on∙aha. Skanggipao, Nang∙ni paprangoni gisik pil∙bo. Gnigipao, an∙chingara an∙chingni ka∙tongrangko Jisuna oe aro an∙chingko sason ka∙na gita Una on∙na nanga, aro ian an∙chingko “sona” ni bebera∙aniko aro dake niachi dake nimangimin ka∙saaniko man∙na dakchakgen aro dakmajoaniko chena man∙atgen.

`Nang∙ni janggi tanganio, maia dingtangmanchagipa paprangoni gisik pil∙na gita Jisuara nang∙ko aganenga? Uni agangipa ge∙etaoniko na∙ara badiagipa bakko nangchongmotenga?`