---
title:  Laodikiana On∙gimin Katta
date:   26/03/2026
---

`Kol. 4:16–18 rangko Kol. 2:1–3 rang baksa nisusabo. Thinking about Jesus’ message to Laodikiana Jisuni on∙gimin kattarangni gimin chanchion (mejalni lessonko nibo), Kolosirang baksa apsananganirangko na∙ara maiko nikna man∙a jekon Paulni somoioba Laodikia mondolio poraina nangahachim?`

Chasong jolgimiko Isolni manderangni itihasko niate nibo, apsangipa neng∙nikanirangan sokbataitaiaha. A∙gilsak gita olakkina jotton ka∙ani gimin katchinikgiparang Israelko manengaha aro ja∙manchakdugana skangan gisik pil∙china uamangko didiaha. Isaia indineba kalimpilaha, “Bebegipa songjinma mairongpile dari ong∙pilaha!” (Isa. 1:21) aro kema wataniko aro rongtalataniko man∙na gita Isolona an∙pilbachina manderangko didiaha (Isa. 1:16–20). Johan Napbolatgipa (Mati 3:2, 8–10) aro Jisuba (Mati 4:17, Mati 12:33–37) gisik pil∙china aro bite nangchina Israelrangko aganaha jedakode chon∙kamani salrango bichalni salo dake nianio chadengna amgen. Watatarangba apsan kattako aganprakaha (Wat. 2:38; Wat. 3:19; Wat. 17:30; 2 Kor. 7:9, 10).

`On∙gimin podrangko nisusae nibo: Isa. 60:1–3 ko Para. 18:1–4 baksa, aro Isa. 62:1–5 ko Para. 19:7, 8 baksa nisusabo. Ia ki∙tap kinggnio janapgimin kattarango mai apsananganirang gnang?`

Isolara salgi aro a∙ako nangrimatgen. Indiba dal∙begipa dakgrikani-ni a∙sel, ia nangrimataniko gadang gadang dake dakbana nanggen:

1. Skobikroko, salgisako donggiparangni Satanna je bangki donggipa ka∙saanikoba gimaatsrangaha (Johan 12:31).
2. Salgini torom tambuo Kristoni dangdike on∙ani kamchi, Isolni manderangara “Uni namnikako dakchina . . . pilak namaon” (Ibri. 13:21) chu∙sokatako aro salgina kraatako man∙aha.
3. Bilsi hajalsana salgio rodilani somoio bichal ka∙achi aro uni ja∙mano bon∙kamgipa bichal ka∙anichi, dongpitigipa sing∙anirangna jringjrotnan aganchakanirangko man∙gnok, aro pap aro gisik pil∙kugijagipa papirang jringjrotnan wa∙alni wario nisiatako man∙gnok, jean a∙gilsakkoba rongtalatgnok (Para. 21:8).
4. Papko bon∙atachisan mangmang salgi aro a∙gilsakara bon∙kamao nangrimatako man∙gen (Para. 21:3).

`Isolna aro Uni an∙chingna on∙gimin bebena kakket ong∙e dongkamna gita (gipinrangchiko niatgija) na∙ara maiko dakna man∙gen? Chong∙motan, nang∙ni ka∙tongko sawa sason ka∙enga ine parakgipa baseanirangara maiarang?`