---
title:  Isolni Pilak Skanio Chadengenga
date:   21/03/2026
---

### Ia Antini Lessonna Poraiani

Kol. 4:7–18; Eph. 6:21; Wat. 15:36–40; 2 Tim. 4:10, 11; 2 Pit. 3:10–14; Isa. 60:1–3.

> <p>Mingani Pod</p>
> “Pilakon mitelbo, maina na∙simangni gimin ian Kristo Jisuo Isolni namnika ong∙a” (1 Thess. 5:18).

Kolosirangna Paulni seatgipa chittini bon∙kamgipa bako Paulni bang∙a kam ka∙rimsakrangni bidingo parakaniko daka. Watata ki∙tap iako mesokaha je, ua a∙bachengo Barnabas baksa kam ka∙rimaha, unikode Silas baksa, aro uni ja∙mano an∙tangni nama kattako skiprakna changgittam songreanganirangko agangopataniko daka.

Ia antio nama kattako skiprakna Paulni jakkalgipa budhiko an∙ching niatgen jean somoiko aro gamrangko Rome songnokni mongsonggipa biaprangona sokena nambatsranga bewalo jakkalaniko man∙chapachim aro Paulni re∙angna man∙gijagipa songjinmarang aro jillarang, jekai Colossae, Laodicea aro Hierapolis songjinmarangona kam ka∙echina jakkaltogipa kam ka∙giparangna skianikoba man∙chapaha.

Uni songreanirango, aro mongsongbate, koedi ong∙e uni grongeanichi aro uni chittirangchi, Paulara manderangko mondoli baksa nangrimataniko dondikgija dakengachim. Ua iako u∙iaha je, nama kattako skiprakanio chu∙sokanide sakanti sakprakprakni damsan ku∙cholsan ka∙rimaniosa pangchakachim—Jihudi aro Gipin Jatni Kristianrang; me∙a aro me∙chikrang; Tychichus, Aristarchus, Justus, Epaphras, Luk, aro Nympha gita dakgipa manderangni kam ka∙rima gita ka∙na nanggen. Gisiko nangbeani ong∙a je, Laodikiana uni seatgipa chittini bidingo an∙ching knaa jean an∙chingna ripingako man∙jaha. Paul ia bon∙kamgipa podrango bang∙bee agananirangko dakaha, ian mande saksana jeni bimungko Archippus mingachim, una uni on∙atgipa nama skanikoba man∙chapachim. Uni ammiting somoion mondolirangko bilakatna ua man∙a pilakkon dakaha.