---
title:  Manderangni Ge∙etanirang
date:   05/03/2026
---

`Kol. 2:20–23 ona poraibo. Ia odhaio janapgimin gipin chanchianirang baksa niatgenchimode, Paulni ku∙pattianirangko na∙ara maikai u∙irika?`

Galatirangna an∙tangni seatgipa chittio, Paul Jihudirangni dakbewalrangko “manderangni ge∙etanirang aro skianirang gita” (Kol. 2:8, 20 ko Gal. 4:3, 9 baksa nisusabo) ong∙a ie agana. Minggipin kattarangchi agangenchimode, a∙gilsakni torom tambu gita, iarangara a∙gilsakonin ong∙a, indiba an∙chingni songpanggnide salgiosa ong∙gen. An∙ching dakbewal niamchi bal boja ong∙atako man∙na nangja maini iara chong∙motgipako dakjagringsogipasa ong∙a jekon da∙o an∙ching Kristochi man∙na ama. Uarangko Isol on∙genchimoba, ia niamrangara, an∙tangtangni dakgnigipa kamko ka∙manahani gimin da∙ode uarangko nangjaha.

Ia pilak niamrangkon chisolo bon∙atahani gimin, jekon torom nokni pordako chitgni dakanichi mesokahachim (Mati 27:51 ko Dan. 9:27 baksa nisusabo), Kristianrang (ian Jihudi-Kristianrangkoba man∙chape) ia niamrangko ja∙rikna nangani dongjaha. Uarangna an∙tangtangko on∙achi, an∙chingara an∙tangtangko ia a∙gilsak baksa chanchapaniko dakenga, jean bon∙angnasiengachim, ian Kristoni an∙chingna ku∙rachakgimin gital a∙gilsakonide namen dingtanga.

An∙chingara “gital salgirang aro gital a∙ako nichaksoenga, jeo torom dongkama” (2 Pit. 3:13) aro ian gitchamko namdapatanikode ong∙ja.

Moseni niamrangni kosako Pharisirang aro seriktimgiparang mandeni dakgimin niamrangko on∙dapgenchimoba (Mark 7:1–13), Niam Gitchamni dakbewalrang, jekon Kristo chu∙sokatahachim, uarangko nangjaha, indiba ian mandeni dakdraagiparangsan ong∙aiaha. Beben, iarang bebera∙anina biljrimbaenga gita nika. Iarangko rakkigijagiparangna bate iarangko rakkigiparang an∙tangtangko nambatenga ine chanchina namen altubeani ong∙a, ian nitogijani chu∙ongaha, indiba iara janggi jokna gita rakkina nanga ine chanchianiko ong∙atna ja∙ga saani ong∙a jeon an∙ching ja∙atangko ga∙tuangna nangjawa.

Kristianni itihas jolgimiko, Sastro u∙igiparang toromni bidingo aganparakaniko dakna, chong∙motan, Sastroni kattarangni chong∙mot miksonganiko Gisik Rongtalgipasa bebera∙giparangko dilenga ine bebera∙atjana dakmajoaniko man∙aha. Kristo An∙tangan chimik ong∙a jeonin Sastroni bebeni chimikrang, chong∙motan, Paul aro gipin Sastroko segiparangni skigiminrangara ong∙baachim.

`Jisuni an∙chingna dakgimin kamonisa an∙chingni janggi jokanina pangchakanide ong∙a ine maikai an∙chingara u∙ina man∙gen?`