---
title:  Isolni Gisik Gnangani aro Ma∙siani
date:   01/03/2026
---

Job indine sing∙aha, “Indiba gisik gnanganiko baoniko man∙gen? Aro ma∙siani biap bao?” (Job 28:12). Paul indine aganchakskaaha: Kristoo man∙gen maina, “Uo gisik gnangani aro u∙ianini pilak gam donnua donga” (Kol. 2:3 ko 1 Kor. 1:30 baksa nisusabo). An∙chingo Kristo dongode, an∙ching pilakkon man∙a, aro “ka∙tongrang ka∙dimeatako man∙gen” (Kol. 2:2), ian janggi tanganio miksonggimin nisan ong∙a. Jisuchi, Isolni donnugimin, jean janggiko jokatna chu∙gimik miksonganiko man∙gopachim, uan parakatako man∙aha.

`Kol. 2:1–7 ona poraibo. Ia chittiko Paul mai miksonganio seaha?`

Greek katta paraklēthōsin “ka∙dimeata” ba “bilakata” (Kol. 2:2) ine miksonga. Paulni skanide Colossae-o donggipa bebera∙giparangko tol∙a skianirangko u∙irikchina mangmangsan ua dakchakna skaijaha indiba uamangko Kristianni ka∙saao “nangrimatna” (sumbibasthentes) ua skaaha. Ia minggni verb kattarangna jakkalgipa tense, chong∙motan, “ka∙dimeata” aro “nangrimata” ingipa kattarangna jakkalgipa tense iako mesoka je, Paulni ka∙donganiara ia chittini miksongani chu∙sokatako man∙gen.

Beben, ua uamangni “name dongako aro Kristoo na∙simangni bebera∙ani mangrakaniko nike” (Kol. 2:5) mitelani kattarangko aganaha.

Greek katta taxis, jekon “name donga” ine pe∙skaahachim, iako Niam Gitalo Aaronni aro uni ja∙man kamal ong∙anirangna (Luk 1:8, Ibri. 7:11) aro Melkizedekna (Ibri. 5:6, 10; Ibri. 6:20; Ibri. 7:11, 17) janapgipa katta ong∙a indiba Paul iako mondolina jakkalskaaha (1 Kor. 14:40). Basakobade mondoliko aro uni kamrangko Sastro baksa mamung nangchapani donggijagipa dol ine chananiko dakronga.

Indiba olakkiani bidingo on∙gimin niamrangko talatanichi (1 Kor. 11), aro maikai elderrangko aro deacon-rangko seakna nangachim, uarangni bidingo talatanichi (1 Tim. 3, Titus 1), Paulara mondolini name donganiko ripingna namen simsakbeaha. Ia on∙gimin dakgnigipa kamrangchi, Isolni gisik gnangani aro Sastroni skianirang ripingako aro gipatako man∙aha.

Srongao skianiko dakani a∙sel, jerangkon Kolossirang Paul aro un baksa kam ka∙giparangoniko man∙ahachim, uamang bebera∙ao “kimkimaha.” Ian il∙lengna man∙jaha maina iara Sastroni kimkimgipa pangchakanio ong∙aha, aro indake ja∙rikgenchimode aro dakangkua ong∙ode, tol∙a skigiparangni tol∙e skiarangoni uamangko chel∙chakgenchim.

`Nang∙ni toromo janggi tanganio, nang∙ni chagronganiara maikai ong∙aha?`