---
title:  Nangrimgrikpilani aro Ka∙dongani
date:   21/02/2026
---

### Ia Antini Lessonna Poraiani

Kol. 1:20–29, Eph. 5:27, Eph. 3:17, Rom. 8:18, Eph. 1:7–10, Eph. 3:3–6, Toe Skia. 14:12.

> <p>Mingani Pod</p>
> “Papko u∙igijagipako Ua chingni gimin Pagipa dakaha, chinga maikai Uo Isolni torom ong∙gen” (2 Kor. 5:21).

Paul nangrimgrikpilani gimin agananiko dakkuenga, jekon rongtalbee Kol. 1:20 o janapaniko dakachim (Lesson 8 oniko Bristibarni bakko nibo). Uano ua a∙gilsak salgisakko man∙gope talataniko daka, aro uni ja∙manode, sakanti sakprakprakko gisiko done talataniko dakskaaha. Chisolo Uni sichakanichi, mande sakantinan nangrimgrikpilaniko Jisu man∙e on∙aha jemangan papchi Isolo janggi tangaoni ekatako man∙ahachim, indiba da∙ode uamang bebera∙achi Un baksa nangrimgrikpiltaina cholko man∙aha.

Sakprakprakna nangrimgrikani kamko ia antini lesson man∙gen. A∙gilsak salgisakko man∙gope agananio gitan, iara Kristoni sichakanichisa chu∙sokna man∙gen. Sakprakprakni bidingo agananio, chisolara, mesokani chin mangmangsan ong∙aigija, uan ong∙chongmotaniba ong∙aha maina Isolni ka∙saachi uamang nama kattako knaon, Kristoko, chong∙motan, rasongni ka∙donganiko uamang ra∙chaka aro dingtangataniko man∙a.

Paul “ua ning∙tuaniko, jeko skang intal aro chasongrangoni donnuaha” (Kol. 1:26), iani bidingo janapaniko dakaha. Ia donnugiminara maia, aro iara maiko mande sakprakprakna aro a∙gilsak salgisakna niksamsoaniko daka? Ia “donnugimin” ara maikai Paulni gisik ka∙tong gimikchi aganprakgipa nama kattamung meli-nangrimani gnang?