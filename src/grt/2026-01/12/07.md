---
title:  Chanchidapani
date:   20/03/2026
---

“Nokdangni membor sakantian iako u∙ina nanga je, sakantini kosako daito gnang aro iako chu∙sokatachi dongtoaniko, namaniko, aro nokdangni ka∙dongchakaniko on∙dapa. Darangba saksa sakgipinni kosako kam ka∙na nangja. Pilakan ku∙cholsan ong∙e nama kamko ka∙na nanga jedakode saksa sakgipinko didigrikna man∙gen; aro uamang rinok rinok dakaniko, chakchikaniko, an∙tangko rakkianiko, bama gnang agananiko, rinokgipa ku∙rangrangchi agananiko, jajaaniko gelaniko, aro bil jak gimikchi kam ka∙aniko dake ma∙gipani balrangko ritchengatna man∙gen. . . .

“Nokdangni membor sakantian gipinrang baksa nangrime kam ka∙na uni dakna nanggnigipako u∙ichakna nanga. Pilakan, bilsi dok ong∙gipa bi∙saoni kosakona, iako u∙ina nanga je, janggi tanganio balrangko suale chilna gita uamangko nangnika ine uamang u∙ichina.”—Ellen G. White, The Adventist Home, jak 179, 180.

“Seng∙ao an∙ching re∙ruraode an∙chingara Kristoko an∙chingni ka∙tongrango aro nokrangona napchina on∙na nanga. Kattachi miksonggimin gita nokdangko pilakni gitan ong∙atna nanga. Ian a∙gilsako chongipa salgi ong∙china, je biapon ka∙saaniko draatani pal uko ranta ka∙jringa. An∙chingni katchaaniara ia ka∙saaniko, ka∙sachakaniko, aro saksa sakgipinna kakket ong∙e mande ra∙grikaniko ranta ka∙anio pangchaka. . . . An∙ching an∙tangtangko guale, namgipa cholrangko am∙jringgiparang ong∙na nanga, aro ian chongipa obostarangoba ong∙ja maina, gipinrangoniko ka∙saaniko man∙genchimode, mitelpilskaaniko mesokna nangchongmota, aro gipinrangko kusi ong∙atna cholrangko am∙na nanga aro gipinrangni dukrangko aro balrangko ritchengatna, rinokgipa aro ka∙saani kamrangko dakna nanga. Ia chanchiangapgipa ka∙saani kamrang jean nokdangoni a∙bachengode, nokdangni a∙palonaba gipanggen, aro ian kusiniko janggi tanganio ra∙bana dakchakgen; aro chonchongipa kamrangna gisik nanggijanichi janggi tanganio ka∙beaniko aro dukko ong∙atskagen.”—Ellen G. White, Testimonies for the Church, vol. 3, jak 539, 540.

**Chanchigrikna Sing∙anirang:**

`Bia ka∙gimin jik-serangna, nangni janggi tanganio mai niamrang nang∙ko dakchakaha? Bia ka∙kugijagiparangna na∙ara mai ku∙pattianiko on∙na nang∙o gnang, aro bia ka∙e donganio chagronggipa ra∙bianirangko mikkangchakna na∙ara maikai an∙tangko tarisogen?`

`Bang∙a ka∙sagipa, simsamgipa ma∙a paarang jemangan an∙tangtangni dedrangko namgipa Kristian nokdangrango dal∙atahachim, bang∙a changon, dal∙gimin dedrangni bebeko jegalaniko chagrongna nangaha. Uamangna na∙ara mai ku∙pattianiko aro ka∙dimeaniko on∙na man∙gen? Maiarangko agansrangjaon nambatgipa ong∙genchim?`

`“Gisik gnang re∙rurabo” ine ku∙pattigiminni bidingo chanchigrikbo. Ianoni bikpile, “gisikgrianio” re∙rurabo ine inania maiko miksongachim? Ia minggnioni mingsao dingtang dingtang somoio nang∙ni re∙ruraaoni na∙ara maiko skie ra∙aha?`