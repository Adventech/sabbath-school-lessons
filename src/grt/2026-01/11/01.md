---
title:  Kristo Baksa Janggi Tangenga
date:   07/03/2026
---

### Ia Antini Lessonna Poraiani

Kol. 3:1–17, Rom. 1:18, Rom. 6:1–7, Eph. 4:22–24, Deut. 7:6–8, 1 Sam. 16:23.

> <p>Mingani Pod</p>
> “Aro ia pilakni kosako ka∙saako donbo, ua chu∙sokani kaani ong∙a” (Kol. 3:14).

Salgini gita chanchijana namen ong∙rongbewal ong∙aia; ong∙jaode, a∙gilsaknina an∙chinga mamung namgni ong∙jawa. Aditanade iara kakket ong∙genchimoba, Kol. 3 o, Paul maiaba nangchongmotaniko janapaha: chong∙motan, a∙gilsaknirangna dugae gisik on∙ode, Gitelna an∙chingara mamung gamchatani ong∙jawa.

Paul an∙chingni gisikko bang∙a janggi tanganio dakna nanggnigiparangko, niamrangko on∙a jerangan salgioni ong∙baa aro iarangko “Kristo baksa” (Kol. 3:1) chakatako man∙giparang mangmangsan ma∙sina man∙aigen.

Paulni ku∙pattianirangara namen namgipa niamrang ong∙a jean mondolini giseposan ong∙aigija, an∙ching an∙tangtangni gisepo aro saksa sakgipinni gisepoba nangrimataniko bilakatgen.

Jisu indine aganaha, “Na∙simang an∙tangtang bobilrangna ka∙sabo, aro na∙simangko a∙rikgiparangna bi∙chakbo, maikai na∙simang na∙simangni salgio donggipa Paani depanterang ong∙gen; maina Ua namgija aro namgiparangna An∙tang salko naata, aro toromi aro toromi ong∙gijagiparangna mikka waata.” (Mati 5:44, 45).

Ong∙na amgijani ong∙ama? Oe, mande ong∙e ian ong∙na amgijani ong∙a. Isolna janggi tangbebena skode an∙chingara sichengna nanggen. Uni giminsa an∙chingni salgini Paana maibakai jakkaltogipa ong∙na inode, an∙chingara salgisakni gita gisiko chanchianiko dakna nanggen.

Ia antio Kristo baksa janggi tangani cholrangko an∙ching niatgen jean da∙ona aro jringjrotnan dingtanganiko ong∙atgen.