---
title:  Kosaknirangko Chanchiani
date:   08/03/2026
---

`Kol. 3:1–4 rangko poraibo. Kosaknirangko chanchina gita maiarang an∙chingnara nangchongmotani ong∙a ine Paul mesoka? Uara maia ine na∙a maiko chanchia?`

A∙bri kosakoni, nang∙ni wilwilao donggipa apalgipa biapko nigopatna man∙a. Batanggimin somoirango, Isol baksa chapchap ong∙na skani donggiparangde a∙brirangchi re∙angrongaha (Git. 121:1, 2 rangko nibo). Mandeni tarigipa a∙bri, jekon ziggurat ine mingachim, uarangba ia apsan miksonganinan songsarekrang rikaha—chong∙motan, isolrangko grongna rikaha. Aiao inmanbee, Ur songjinma, jekon wate re∙angchina Abram okamako man∙ahachim, adita mile-rang chel∙aonin dal∙begipa zigguratko nikatna man∙achim. Indiba chuaniara darangkoba salgiona sepangbatatna mamungdakeba man∙ja. Mandeni kam mamungdakeba man∙jawa.

Indiba ka∙sachakan gapgipa aiao inmangipa kamchisan mangmang man∙aigen, jeon an∙chingara Kristo baksa siaha aro Un baksa chakatatako man∙aha (iako napbolao nikna man∙gen [Kol. 2:12, 13]), iachisan mangmang salgiona sepangbana man∙aigen.

Iana gisik on∙bo je, Kol. 3 ni a∙bachengaonin, changni chang kosakogipani bidingo agantaitaianiko daka: “ua kosaknirangko am∙bo,” “jeo Kristo Isolni jakrachi asonge donga,” “a∙ani kosako donggiparangko,” “Kristo baksa Isolo,” “Un baksa rasongo” (Kol. 3:1–4).

Kristian janggi tanganio talataniko jera ra∙gipa bang∙en donga. Maikai mandeara “sina” man∙a aro “chakatatako” man∙gen, jeon pilakni nikanio, ua apsan mandeon sia-chakata ingipa obostan janggi tanganio dongjachim? Gisik Rongtalgipachi dakchakagrigipa mandeni gisikna ortogriani namen bang∙bea. Indiba jemangan gisikni gita kosaknirangko chanchia, uamangnade orto gnangani ong∙a maina uamang Isolni uamangna ku∙rachakgimin gita gital ka∙tongko man∙a aro papna siani aro Kristo baksa chakatania ong∙chongmotgipa chagronganirangan ong∙bebea. Ring∙ani gito indingipa kattarang gnang: “Ua maikai tanga? ine na∙a sing∙on, Ua angni ka∙tongo tanga.”

Jeba ong∙china, Paul ia ge∙etanirangko on∙aha maina ia gisikni janggi tanganiko gital daktaina pangnan nanga (2 Kor. 4:16). Beben, an∙ching ga∙akna aro gimana man∙a! Aro ia janggi tanganio mamungdakeba dakmajoaoni an∙chingna noljokani dongja.

Uni gimin, an∙chingara salantion “kosaknirangko” (Kol. 3:1) chanchina nanga. An∙chingni jringjrotni janggiara “Kristo baksa Isolo…donnuaha” (Kol. 3:3), indiba ua janggi tangani-ni a∙palogipara donnugiminna agre dingtang ong∙skaa.

`Nang∙ni chanchianiara bano ong∙rongenga: kosaknirango ma a∙anirango ong∙enga? A∙anirango ong∙engode, uko na∙ara maikai dingtangatgen?`