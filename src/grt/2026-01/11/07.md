---
title:  Chanchidapani
date:   13/03/2026
---

“Jensalo Isolni Gisik, gisikko aro ka∙tongko sason ka∙on, gisik pil∙gimin janggi gitalgipa gitko ring∙gen; maina ua u∙iaha je, uni chagronge nikanio Isolni ku∙rachakania chu∙sokaha je, uni pap kema watako man∙aha, uni pap pindapako man∙aha. Isolni niamko pe∙ahanina pap ku∙rachakaniko ua Isolna dakaha aro Kristoo bebera∙aha jean mandeni toromi ong∙anina sichakahachim. ‘Uni gimin bebera∙achi toromi inako man∙enba, an∙chingni Gitel Jisu Kristochi an∙ching Isol baksa tom∙tomaniko’ (Rom. 5:1) man∙aha.

“Indiba ia cha∙totanide Unin ong∙a, uni gimin mandena dakgimin kamko matchotahani gimin Kristian mande an∙tangni jakrangko chopjolna nangjawa. Gisikni songnoko napena miksonggimin mandede iako nikgen je, pilak bilrang aro skanirang, jerangkon andalani songnokni bilrangchi dakchakaniko man∙engachim, uni kosako chadrapna tarie dongenga. Salantin ua an∙tangni on∙kanganiko gital daktaitaina nanggen, salprakprakon namgija baksa dakgrikna nanggen. Gitcham bewalrang, namgijako dakna gisikni skanirang bilakrorona jotton ka∙gen, aro ua iarangni kosako pangnan simsake dongna nanggen, aro cheaniko man∙na Kristoni bilko pangnang am∙na nanggen. . . .

“An∙chingni dal∙begipa nanganide chubatkala bilko, rongtalbata, aro sontolgipa janggi tanganian ong∙a. An∙chingni chanchianio a∙gilsaknirangna chanchiani namen bang∙dugaaha aro salgini songnokni gimin chanchianide namen komibea.

“Mandena Isolni ra∙chakgnigipa kragipa gadangona sokena uni jotton ka∙anio, Kristian mande mamungnaba ka∙donggijagipa ong∙na nangja. Namgipa gun aro gisikni chu∙soksranganiara Kristoni bilchi aro ka∙sachakanichi, iako pilaknan ku∙rachakmanaha. Jisuan bilni chimik ong∙a, janggini chimik ong∙a. . . . An∙chingni palo Ua salgini bilakbatsranggipa kam ka∙giparangko kam ka∙china tarimanaha. Ja∙kuantion an∙ching Uni tanggipa bilko dangtapenga.”—Ellen G. White, The Acts of the Apostles, jak 476–478.

**Chanchigrikna Sing∙anirang:**

`“Bebera∙achi toromi ine chanako man∙aha” ine ku∙rachakgipa kattamung nang∙ni cha∙gronge nikaniara maikai ong∙a? Ia aiao inmangipa ku∙rachakaniara maikai nang∙ni janggiko dingtangataha? “Kristo baksa chakatatako man∙aha” ine aganani baksa ia ku∙rachakania mai nangrimani dongea?`

`Silginirangna chanchiani ine aganon, iara maiko miksonga? A∙gilsako namako dakanina bate iara gamchatbatama? Bano sima-ariko dongen?`

`Nang∙ni janggi tangania gipinrangko salna man∙ani bidingo chanchiate nibo. Mondolini gita an∙chingni gisik salna man∙aniara maikai ong∙enga? Songsalo nang∙ni mondoliara maikai ong∙enga?`

`Kol. 3:11 ko poraibo. Kristoo man∙gimin ku∙cholsan ong∙ani bidingo iara an∙chingna maiko aganenga?`