---
title:  Sontolachi Ku∙cholsan Ong∙ani
date:   17/01/2026
---

### Ia Antini Lessonna Poraiani

Phil. 2:1–11, Jer. 17:9, Phil. 4:8, 1 Kor. 8:2, Rom. 8:3, Ibri. 2:14–18.

> <p>Mingani Pod</p>
> “Indide angni katchaako chu∙sokatbo; chong∙motan ka∙sarime, gisikasan ong∙e, mingsanko chanchie.” (Phil. 2:2).

Ku∙cholsan ong∙anio bil∙akani ong∙a. Bebeko ma∙sianiara uko dakani baksa apsangipa ong∙ja. Ku∙cholsan nambatgipa ong∙e jotton ka∙genchimoba basakobade an∙ching chu∙sokgijaniko man∙a. Ian ma∙sie ku∙cholsan ong∙aniko bilgriatani ong∙ja. Je ong∙oba uni ja∙man Paul Philippio donggiparangna seangkuaha, ua uamangko “damsan ong∙e gisiksan” ong∙aniko nangnikaha.

Damsan ong∙anio nangchongmotanina Paul, Jisuni dakmesokanio pangchakaha. Ian katta bichong ong∙a jekon Niam Gital jolgimiko mongsongbate chittirango man∙aha. A∙gilsako ku∙cholsan ong∙gijanini ong∙baaniara gaora de∙ani, gadangna rikna skani aro saksa sa∙greni salgio bil man∙na skanioni ong∙baaha, jeni ma∙sianian chu∙sokgipa biapoba ta∙rakbee gipangaha (Isa. 14:12–14). Uni ja∙man ia Edeno Isolni niamko chu∙ongnikgijanichi aro Isolni tarigiminna bate chubatgipa biapko man∙na skanichi ja∙a ga∙chakna man∙aha (A∙ba. 3:1–6).

Ia antio, an∙ching mondolio Sastroo pangchake ku∙cholsan ong∙aniko nianggen, mongsongbate Jisuni dal∙batgipa ong∙anio miksonge, Uko chuatanichi an∙ching skiako man∙na aro an∙ching Ua gita maidake dal∙rorona man∙gen, ukoba nianggen.