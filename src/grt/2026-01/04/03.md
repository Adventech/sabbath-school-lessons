---
title:  Ku∙cholsan Ong∙ani Japang
date:   19/01/2026
---

Phil. 2:2 o, Paulni ku∙cholsan ong∙ani gimin talataniko chanchiatbo, nangchongmotaniko rama chol brichi talataha. Uni gisiko, chanchianirango ma∙sianirango miksonganiko nie ra∙bo. Toromni dilgiparang apalni cholonko gamchate ra∙engon, Jisu an∙chingni chanchianirangko aro ma∙sianirangko niskaaha. Toatna gita, chadambe man∙e cha∙gipa an∙tangko pangnan niamko rakkigipa ine chanaha. Indiba an∙tango donga gimikko pale kangalrangna on∙e Uko ja∙rikna aganaha, uni a∙gilsaknirangna gisik donganiko Jisu dake niaha. Ka∙tongoni ong∙katgipa mandeko marang nangatgipa ineba Ua aganaha: “Maina ka∙tongoni namgija chanchianirang, mande so∙otarang, til∙ekarang, cha∙uarang, tol∙e sakki on∙arang, kal∙staparang ong∙kata” (Mati. 15:19), aro “maina ka∙tongko suakaoniko ku∙sik agana” (Mati 12:34).

`Phil. 2:3, 4 rangko poraibo. Mondolini ku∙cholsan ong∙anina maidakgipa ja∙kuko de∙china Paul didiaha?`

Paulni kattarang sontolaniko mesokgipa ong∙a: chong∙motan, gisiko onani, sakgipinko an∙tangna bate dal∙bate ra∙ani, sakgipinrangna simsakani gisik gnangani aro an∙tangnasan chanchigijaniko mesokgipa ong∙a. Dakana bate altubatgipa ong∙jama? Indiba iarang dakrongani niam ong∙a jekon golpogrikanio gisiko donna nanga. Golpogrikanio an∙ching sakgipin maiko aganenga, uko ma∙sie a∙sel ong∙ani uarang gita niani palo pangnan jekoba an∙chingni aganenggipa bate an∙chingni aganchakaniosa gisikko donbata. Ding∙grikani ma∙sisretarangoni ong∙baa jekon an∙ching gisik nange knachakanichi gelna man∙genchim. An∙ching ong∙e nikjanaba gnang, indiba knachakani aro sakgipinni ong∙nikaniko ma∙sie ra∙na skanian skanggipa namgipa golpogrikanina aro ka∙dongchakanina namdapataniko on∙gipa ong∙a.

Ku∙cholsan ong∙aniko Paul “Gisik” (Eph. 4:3) ine aganaha, jean “tom∙tomani kaao Gisikni damsan ong∙aniko” (Eph. 4:3) agana. Mondolio ding∙grikani dongode, Gisik Rongtalgipa chirangko ka∙sinate ku∙cholsan ong∙aniko an∙chingna ra∙baa, jeonin meligrikani ra∙baa. Apsan odhaio Paul “Isolni Depanteko bebera∙ani aro uko u∙iani nangrimaniona” (Eph. 4:13) ine aganaha. Minggnian nangrimgipa ong∙a. Sastroko apsan bebera∙ani, ma∙siani donga jean Kristo aro Uni skianirangoni ong∙bagipa ong∙e an∙chingni gisepo damsan ong∙e donganina nangchongmotgipa ong∙a.

`Maia an∙tangna siani an∙chingko an∙chingni ong∙gni biapo ong∙ata, beben, sakgipinrangko an∙tangna bate dal∙e ra∙anichi ong∙bebeama? An∙ching maidake uko dakna skie ra∙na man∙gen? An∙ching indake janggi tangode an∙chingni nangrimgrikani maidake ong∙gen?`