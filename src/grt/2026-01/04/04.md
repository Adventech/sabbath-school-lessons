---
title:  Gisiko Ge∙ani ma Gisikko Sanani?
date:   20/01/2026
---

A∙gilsako company-rang baribaengani a∙sel machine-rangchi kam ka∙ani aro computer-rangni bilrangchi kam ka∙aniko mandeni taning baksa apsan dondimataha. Minggipin kattarangchi agangenchimode, computer-rango gisikrangko ma∙gapate, gisik a∙ning bitgiparang an∙chingni chanchianirangko computer-rang gita ong∙atna ka∙dongenga. Mandeni taning baksa ge∙ani namgipa biteko man∙naba donga, jean gualrakaniko, gisikni gita saaniko,, taningni sabisiko sason ka∙na dakchakani dongchapgen, bang∙bate kenbegniko jakkalna neng∙begipa chanchichipani ong∙ja. Gisikko sason ka∙ani chel∙begipa ong∙jaha.

Minggipin cholrang, da∙on ong∙aha. An∙ching gisikara computer gita ong∙a, chubatgipaba ong∙a. Koborrangko dongdikatgija salantio re∙atani “programrang” an∙chingni gisikko, chanchianirango obostarangko, aro an∙chingni kam ka∙anirangko dilgipa ong∙a. Jensalo an∙ching mediao an∙tangtangko sim∙bola, a∙gilsakni manderang an∙chingni gisikrango gisik nangatanichi mohorko su∙na chanchia aro an∙ching apsan dake chanchina a∙bachenga. Manderangni gisikrangko an∙chingni gisiko ge∙a ba jrongata gita ong∙pila.

An∙ching pilakan Jisu gita “be∙enni chanchia” o (Rom. 8:6) ong∙a. “Uandake Isolni Gisikna agre Isolni gnanganirangko pilakba u∙ija” jekon Paul “gisikni katta” (1 Kor. 2:11, 12) baksa toaha. An∙chingni skigipara sawa? Aro an∙ching maiko skie ra∙enga?

`Phil. 2:5 ko poraibo. Kristoni “gisik” donganiara maiko miksonga?`

Bon∙kame, an∙ching an∙chingko gisikko dingtangatna ama, indiba an∙ching an∙chingni ka∙tongko dingtangatna amja; Isolsan dakna ama. Gisik Rongtalgipa ka∙tongko an∙chingo sanna gita nanggen, “Gisikni tonualko” (Eph. 6:17), “tanggipa aro bilakgipa” Isolni Katta, “Bimchipgipa, matsamgnigipa pilak tonualna bate matbata, janggi aro gisikko, aro biritchu aro geuko dingtangataona kingking su∙pua, aro ka∙tongni chanchiani aro mangsonganiko u∙ininga” (Ibri. 4:12). Gisik Rongtalgipachisan an∙ching an∙tangtangko ma∙sina man∙a, maina ong∙bewalo an∙chingni ka∙tong an∙chingko tol∙napna man∙a (Jer. 17:9). Ibri kattao “gaora de∙ani” (’aqov) jean ga∙nanggija an∙chingko til∙doatgipa bakra ong∙a; ian chanchianio ga∙nanggija, sakselgipa aro gonggegipako miksonggipa ong∙a. An∙ching an∙chingni gisikko “gital” dakanichi dingtangatna nanga jedakode an∙chingko “ua namgipa aro namnikgni aro chusokgipako, nie uina” (Rom. 12:2) man∙gipa ine mesokna man∙gen.

`Iano Paulni agananiko an∙chingni ja∙rikaniara maina nangchongmotgipa ong∙a: “Ja∙manni katta ian, jongadarang, jerang bebe ong∙a, jerang mikchikkima, jerang kakket, jerang rongtala, jerang namnikani, jerang nama inani, maiba namani ong∙ode, maiba mitelani ong∙ode, iarangko chanchibo” (Phil. 4:8)?`