---
title:  Kristoni Gisik
date:   21/01/2026
---

Muhammad Ali changsao indake aganaha, “Angan dal∙batsranggipa ong∙a.” August 1963 o, a∙gilsak gimikni su∙grikanio susaanio chena ja dok skang, ua chipgimin gitko oprakaha jean “Angan Dal∙batsranggipa ong∙a” ine ong∙a. Ali kal∙anio dal∙gipa ong∙achim, indiba ua Kristoni gisik gita ong∙anina ja∙rikgipani dakmesokgipa ong∙jachim.

Jisuni chu∙sokgipa ong∙e teng∙suanio tosusabo. Ua “pilakni gimin…an∙ching gita“ (Ibri. 4:15), dakmajoaniko man∙on Ua pangnaba pap ka∙jaha, chanchianichiba ong∙jaha. Ong∙genchimoba, Ibri 5:8 o indake aganaha, “Depante ong∙oba, uni duk chakarangoni maniako skiaha.” Pagipana Jisuni on∙kangani pangnan chu∙sokgipa ong∙achim. Uni on∙kanggijani dikdiksanaba dongjaha, mamung jajaani dongjaoba ian nengragipa ong∙jachim.

`Phil. 2:5–8 rangko poraibo. Mitamrang Sastroni maidakgipa odhai ba podko bilakgipa ine chanchiaha? Paul iano maiko aganenga? Ia kattarang maio jakkalgipa ong∙a? Nangchongmotgipa, iano talatenggipa ja∙rikanirangko an∙chingni janggi tanganio maidake jakkalna man∙gen?`

Isol baksa apsan ong∙gipa Jisu, An∙tango manden jatni be∙enko ra∙asan ong∙aija indiba “nokkol” (doulou) ong∙aha and uni ja∙man an∙chingni paprangna An∙tangko boli on∙aha! Gipin biapo, “an∙chingna sao nanggipa” (Gal. 3:13) ong∙aha ine Paul aganaha. Isol, an∙chingko Ong∙atgipa, an∙chingni Piokgipa ong∙na chisolsako siaha, aro uan Uko an∙chingna sao man∙gipa ong∙ataha.

An∙ching maidake samtangtango aganenggiparangna an∙chingni gisikrango chanchina man∙gen? Una bateba, podrango an∙chingko dakna ge∙etanirangko an∙ching maidake dakgen, aro jean apsan bewalo an∙tangko sontolatna skani aro sakgipinni namgnina an∙tangko boli on∙anirang ong∙achim?

Gipin biapo, gipin biaprango Jisu indake aganaha: “Indiba nasimangoni dal∙batgipa, uade nasimangna dangdike on∙gipa ong∙gen. Aro an∙tangko chuatgipakon onatgen; aro an∙tangko onatgipakon chuatgen” (Mati 23:11, 12). Ian bang∙a dakbewalo Phil. 2:5-8 o Paulni dakchina aganenganiko mesokgipa ong∙a.

Nambate bilake sale mesokanio, ian a∙bachengo mamungba dakani gri donganiko Paulni agangipa ong∙a, chong∙motan, “susae aro gaorade∙grame” (Phil. 2:3).

`Kristoni an∙chingna dakahanina an∙ching maiko dakskagen, jekon Phil. 2:5–8 o mesokaha? Maidakgipa aganchakani “chu∙onggipa” ba Kristoni an∙chingna dakahanina gamchatgipa ong∙gen, haida ian an∙chingni ja∙skurango ga∙ake olakkianian ong∙naba dongama? An∙chingni kamrang Kristoni an∙chingna dakahanina on∙dapgipa ong∙a ine chanchianio maina gualani ong∙a?`