---
title:  Ku∙cholsan Mangrake Chadengani
date:   14/01/2026
---

Uni sninggiparangna Jisuni bon∙kamgipa bi∙ani mingsa katta bichongchi ganggopaha: chong∙motan, damsan ong∙ani. Chisolni nalsao Uni Pagipa baksa aro an∙ching baksa ku∙cholsan ong∙taianiko Ua nikataha. O Apa, angni dongao nang∙ni angna on∙arangba maikai ang baksa dongna man∙gen, ian ang ska; uamang maikai nang∙ni angna on∙a rasongko nikna man∙gen; maina a∙gilsakko dakna skangon na∙a angna ka∙saaha” (Johan 17:11).

Ku∙cholsan ong∙gijanioni re∙bagipa ken∙begnikoba Ua dondapaha–ian bang∙arangna bebera∙atgijanina a∙selba ong∙aha. Uni changgni apale bi∙anio, an∙chingni Un baksa aro Pagipa baksa saksan ong∙aniko talataha indake “na∙a angko watataha ine a∙gilsak maikai bebera∙gen” (Johan 17:21, 23).

`Philippi. 1:27 ko poraibo aro Johan 17:17–19 baksa tosusabo. Jisu aro Paulni agangipa maidake mondolini ku∙cholsan ong∙anina galna man∙gijagipa ong∙a?`

Philippi. 1:27 o Greek kattao “Kristoni nama kattana krara cholon ong∙bo” iani: politeuomai, ine ong∙a jeni miksonganian “songdonggipa ong∙e tangbo” ine ong∙a, aro ian a∙gilsakni songnok gita ong∙gija salgini songnokni Greek gita ong∙a. A∙brio Skiprakani salgini Pagipani dedrang aro Uni songnokni membor ong∙anina nitobegipa noksako salani ong∙a: gisiko kalimani, sontolani, okkriani aro bebena ringna skani, ka∙sachakani, ka∙tong grikani, nangrimatgrikani, samgipin peko on∙ani, an∙tangni bobilna ka∙saani, an∙chingko sao on∙gipana pattiani, an∙chingko mitchigipana namako dakani, iarangan ong∙a. Kan∙dike aganode, “kakket daka, ka∙sachakaniko namnika aro nang∙ni Isol baksa onao re∙ruraana agre Jihova nang∙oniko maiko am∙a?” (Mika 6:8).

Saoba baksa indake duk ong∙na ba ka∙onangna neng∙beani ong∙ama? Basakoba an∙ching namen namgipa manderang baksa ka∙onanganiko dakman∙a. An∙ching uamangko chon∙atna gita dakmajoako man∙a ba uamangni bilgrianiko sandie uamang nikenga gita namgipa ong∙ja ine mesokna krenga, iarang pilakkan an∙tangtangko nambate ra∙na chanchiani ong∙a. Iarangni pal an∙ching an∙tangtangko maini gimin nambate, ka∙san gapgipa, jaksramgipa, ka∙sachakgipa, sontolgipa bate ong∙ao maina nikna man∙ja?

Ellen G. White indine aganaha je, “a∙gilsakna ka∙saa aro uamangni man∙dapani Isolna aro kakketna ka∙saana bate nambata.”—Testimonies for the Church, vol. 5, jak 277.

Mondolio meligrikgijani bon∙kamgipa gaora de∙aoni ong∙bagipa ong∙a. “Gaora de∙aniko aro a∙gilsaknirangna skanio katchaani, Kristoni gisik watangako man∙a, aro batna skani, meligrikgijani aro ka∙onanggrikani bingbrangatani aro mondoliko bilgriatani ong∙a.”—Testimonies for the Church, vol. 5, jak 240, 241.

`Jisuni an∙chingna dakmesokgipa sontolani aro bamaniko skie ra∙ani baditan nangchongmotgipa ong∙a! Indake maidakgipa dingtangtegipa mondoliara ong∙genchim?`