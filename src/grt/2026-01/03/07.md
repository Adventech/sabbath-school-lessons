---
title:  Chanchidapani
date:   16/01/2026
---

“Patokoni, mandeko kapakkrange sasti on∙chakramoni, mandeko kae manggitang so∙chakani mrongoni, a∙gilsakni a∙kolrangoni aro rong∙kolrangoni, Uni nachikolona matgrikrangni cheani inchroani ku∙rang ga∙akdapaha. Ua [Jokatgipa] kimkimgipa janggirangni sakkirangko knaaha, jean, kangal ong∙genchimoba, saknaako man∙ahaoba, sinjetako man∙ahaoba, bebera∙anina kenanigri ka∙donge nama sakkiko on∙e indine parakaha, “Jekon anga bebera∙ahachim, uko anga u∙ia.” Iamang, bebera∙anina janggitangtangko on∙achi a∙gilsakna indine parakaha je, Ua, jeon uamang ka∙dongchakahachim, uamangko chu∙gimikan jokatna ama.”—Ellen G. White, The Acts of the Apostles, jak 512.

“Da∙alo dal∙gipa Kristian nokdangni gisepo apalgipa dingtang dingtang rokomo bebera∙anirang pangnaba dongjachim. Gisikni on∙anirang [watatarang, katchinikgiparang, nama kattako aganprakgiparang, nitimgiparang, aro skigiparang (Eph. 4:11–13)] skangni mondolini nangrimaniko ripingna gita nangchongmotani ong∙ode, baditanan nangrimaniko da∙alo ra∙bapiltaina iako nanggenchim! Aro chon∙kamani salrango mondoliko nangrimatna uan Isolni mangsongani ong∙a aro iako katchinike seanirango bang∙e sakkiko man∙a. Gitelni Zionko ra∙onpiltaion, nitimgiparang ong∙e, mikrontangchi niksogipa ong∙gen ine an∙ching ka∙donganiko man∙a. Aroba, bon∙kaman somoio gisik gnanggiparang ma∙siatako man∙gen. Ia chu∙sokahaon, bebera∙anio ku∙cholsan ong∙gen jerang baksa Isol serikaniko daka; aro uarang baksa jerangan bebeko ma∙sia, aro apsankon ma∙sigipa ong∙na nanga. Indakgipa chanaoni chu∙sokgipa mondolini gadangko agansoaniara mikkangchian dongengkua; ia on∙anirang uamangni mangsonganiko da∙o chu∙sokaniko man∙kuja.”—R. F. Cottrell, “Introduction,” in Ellen G. White, Early Writings, jak 140.

**Chanchigrikna Sing∙anirang:**

`R. F. Cottrell-oniko ra∙e kosako segatgiminni seng∙anio pangchake, da∙aloni Isolni mondoliko Gisik Rongtalgipachi ku∙cholsan ong∙aniko ra∙bana gita maiko nangengpiti?`

`Na∙a maidake Sastroni skianio pangchake Paul aro da∙alo sigipa gipin Kristianrang salgio “Kristo baksa” ong∙a ine bebera∙gipa saksa ripengna maikai talatna man∙gen?`

`Ia a∙gilsako mitchibegipa saknaani gimin an∙ching maidake ma∙sigiparang ong∙a? Dal∙begipa Dakgrikanio tariani maidake an∙chingko ia pilakko ma∙siatna dakchakgipa ong∙a? Iarang ong∙oba, chon∙kamode an∙ching Jisuko chisolo niate Pagipani chu∙gimik ka∙saaniko talataniko nika aro nambatgijagipa somoirango maidake Uoniko ka∙donganiko skie ra∙na man∙a?`