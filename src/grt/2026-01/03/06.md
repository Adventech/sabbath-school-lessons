---
title:  Ku∙cholsan Ong∙ani aro Ka∙dongani
date:   15/01/2026
---

`Philippi. 1:27–30 rangko poraibo. An∙chingni ku∙cholsan ong∙ani aro “nama kattana damsan krengani” maidake ka∙dongani baksa nangegipa ong∙a?`

Satanni budiara bak dakani aro sason ka∙anian ong∙a. Ku∙cholsan ong∙gijania kenbeani ong∙a. “Aro badiaba nok an∙tangni bobil ong∙e dingtang ong∙grikode, ua nok tom∙tom dongna amja” (Mark 3:25) ine Jisu aganaha. Ian nengragipa niam ong∙a jekon Satan an∙chingko gualchina ua kusi ong∙a. An∙chingni ku∙cholsan ong∙ani Sastroni katchinikanio dongpitigipa ong∙e katchinikaniko chu∙sokatna dakchakani ong∙a (Para. 12:17), jean “jringjrotna nama kattako” pilak a∙songna, aro jatna aro ku∙sikna aro manderangna” aganprakani ong∙a (Para. 14:6). Maina ku∙cholsan ong∙ani, Isolni on∙gimin kattako gipatna an∙chingni mangsonganiko chu∙sokatna nangchongmotgipa ong∙a aro Johan 17 o, Jisuni bi∙anio “Isolni Kattani “bebe ong∙aniko mesokani ku∙cholsan ong∙ani nangchongmotgipa chabi ong∙a (Johan 17:17, 19), an∙chingni aganprakgipa katta an∙chingni mangsongaoni ba ku∙cholsan ong∙aoni dingtangna man∙gijagipa ong∙a. Ia gimik minggittam apsan chadenga ba apsan ga∙aka. Ia minggittamoni mingsa gimaoba an∙ching chu∙sokna amja. An∙ching ia gimik minggittamko biapsano donode, mamungnaba kenani dongja. An∙ching “bobilrangnaba mamungnaba kenjawa” (Philippi. 1:28). Satan amatako man∙gimin bobil ong∙a. An∙ching an∙chingni bebera∙anina sina nangoba, an∙ching “namani gimin bimchipgiparang ong∙ode” (1 Pit. 3:13) mamungba an∙chingko saknaatna man∙ja. Diabol Isolni kakketani mikkangchi ga∙anganiko dondipatna bilgri ong∙a.

`On∙sogimin Sastroni kattarangko poraibo aro uamangni gisepo meligrikani katta bichongko name tal∙atbo: Mati 10:38, Wat. 14:22, Rom. 8:17, 2 Tim. 3:12.`

An∙chingoni “nambatgipa” ong∙oba, ia ga∙akgimin a∙gilsako janggi tangania rakbegipa ong∙a. Job kakketgipa mande ong∙achim; Sastroo uko “namsranggipa aro sronggipa aro Isolna kengipa, aro namgijako gelgipa ong∙achim” (Job 1:1) ine talataha. Indiba walsaon namgija obosta uni aro nokdangni kosako ga∙akdapaha. Jean an∙tangni ma∙siachi ba sakgipinrango ong∙anichi skianiko man∙a gri, iano tangenggipa janggiara rikamo ong∙a aro rikamni a∙palchi basako re∙anga, uko na∙a u∙irikjawa. An∙chingna baditaba saknaani bang∙gipa ong∙a. Chon∙kamao, darangnaba ong∙gija Kristona saknaanian nambatgipa ong∙a.

`An∙ching Kristian ong∙e maidakgipa ka∙dongani, ka∙dimeatani an∙chingni saknaanirangni jangchio an∙chingo dongna nanga?`