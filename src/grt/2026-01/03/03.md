---
title:  Siania Man∙dapani Ong∙a
date:   12/01/2026
---

An∙ching pilakan bebera∙giparang ong∙e, an∙chingni samtangtango ba an∙chingni gisepo dal∙begipa dakgrikanio na∙a bakko man∙giparang ong∙a ine nikmanjaode, ian ong∙chongmotachim. An∙ching chol mingsachi ba minggipinchi dal∙begipa jotton ka∙aniko chagronggipa ong∙a aro jeoba aro jedake ong∙genoba siaona chagronggen.

`2 Kor. 10:3–6 rangko poraibo. An∙chingni gisikni gita dakgrikanini pangchakaniara maidakgipa aro an∙chingni silchidareara maiarang?`

Kenbatgipa gisikni silchidarerangara miksongani (idea), namgipa aro namgijagipa miksonganian ong∙a. Satan matnanganiko jakkalaha, cha∙bokani, kratcha∙atani, kenatani, sakgipinchi draatani, aro indakgipa apsan dakgipa silchidarerang jekon Kristianrang pangnaba jakkalna nangja. Uni palo an∙ching, ka∙saaniko, ka∙sachakaniko, tom∙tomaniko, sontolaniko, namaniko aro an∙tangko sason ka∙aniko jakkalna nanga. An∙chingni bilaksranggipa silchidare “Isolni Katta” ong∙a jekon Gisik jakkalaha (Eph. 6:17), maina Isolsan mandeni ka∙tongna bebeko ra∙bana amgipa ong∙a. An∙chingde Uni miksonganiko chu∙sokatna Isolni jakkalgipasan ong∙a.

`Philipi. 1:21, 22 ko poraibo. Mongsongbate dal∙begipa dakgrikanio pangchake an∙ching Paulni miksonganiko maidake ma∙sigen?`

Maina dakgrikania gisikoni ong∙ani gimin an∙ching chanchianio aro bebera∙anio dakgrikani ong∙a. Indioba Kristo an∙chingna chisolo cheaha, an∙ching badita ru∙ute Un baksa nangrime donga, an∙chingko so∙otgenchimoba an∙chingko chegipa ong∙na man∙ja. Ia a∙gilsako Una je ong∙oba, Paul janggitangko on∙kangaha, indioba kakketgijanisa maina ua chubatgipa bichal ka∙anina ua uni janggi tanganiko aro mikkangchiniko on∙manaha.

Kristianrang ong∙e an∙ching an∙chingni niam gita man∙gnina agrepile dakgrikgipa ong∙na nangja. Ian “bilakani kakketko” ong∙ata ong∙ja indiba “kakketanisa bilakaniko” ong∙atskaa. Isolni skanina pakwatanian mandera∙ani ong∙a; bebeo ian an∙chingni donganio dakgrikanio cheani rama iasan ong∙a. Beben, Jisuan Isolni skanina on∙kanganina dakamesokani ong∙a jekon Paul Philippi. 2 o ong∙atgenchim.

`Da∙alo maidakgipa cholchi kakketgipa dal∙begipa dakgrikaniko na∙a chagronggipa ong∙enga? Kristoan an∙chingna cheaniko on∙manaha ine na∙a maidake ka∙dimeaniko aro bilakaniko man∙gipa ong∙gen?`