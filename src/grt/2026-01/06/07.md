---
title:  Chanchidapani
date:   06/02/2026
---

“Ua jean bilakgipa kimkimgipa cholonko rikachim, ua jean namgipa Kristian ong∙genchim, Kristona pilakkon on∙na aro pilakkon dakna nanga; maina Piokgipa mamungdakeba gisik minggni gnanggipa kamko ra∙chakjawa. An∙tangko on∙kangna nangani ortoko ua salantin skie ra∙na nanggen. Ua Isolni kattako poraie skie ra∙na nanggen, indake kattarangni miksonganiko skie ra∙e aro niamrangko manina nanggen. Indakesa ua Kristianni chu∙soksranggipa gadangona sokdona man∙gen. Salantin Isol unbaksa kam ka∙e, bon∙kamgipa dake nianio chadengna amna gita cholonko rikatgen. Aro salantin bebera∙gipa mande, manderang aro sa∙grerangni mikkango gisiko nangatbegipa kamko ka∙a, chong∙motan, ga∙akgimin manderangna nama katta maiko dakna man∙achim, uko mesokenga.”—Ellen G. White, The Acts of the Apostles, jak 483.

“Jemangan Chawarina sengsoengachim, uamang manderangna indine aganna nanggen, ‘Nibo nang∙ni Isol.’ Bon∙chotgipa ka∙sachakani seng∙ani ja∙dilrangni nama kattako a∙gilsakna on∙na nangenggipara Uni ka∙saani cholonko parape∙anian ong∙a. Isolni dedrangrang Uni rasongko mesokna nangena. Uamangni janggio aro cholono, Isolni ka∙sachakania uamangna maiko dakahachim, uko uamang parakna nanggen.

“Namgipa kamrango Toromi ong∙ani Sal teng∙suna nanga—chong∙motan, kattarango aro rongtala kamrango teng∙suna nanga.”—Ellen G. White, Christ’s Object Lessons, jak 415, 416.

**Chanchigrikna Sing∙anirang:**

`Gitelo katchana nangani bidingo chanchibewalaniko dakbo. Iako gisik ra∙bo je, nang∙ni dake nianirango katchabo ine aganjaenga indiba Gitelo katchachinasa aganenga. Maini gimin Gitelko, Uni namaniko, Uni bilko, Uni ka∙saaniko, aro Uni jokataniko an∙chingni mikkango donna nangchongmotani ong∙a? Indake dakania janggi tanganio chagrongna nanggipa dake niarangni gisepo nang∙na maikai namen dakchakgenchim?`

`Kosako janapgimin kattarango ka∙sachakani kamara maikai “nama kamrangko” ong∙atna man∙ani bidingo niate nibo. Kristoni bakbak re∙baaniko an∙ching nichaksoengon, ka∙sachakani kamara maini gimin nangchongmotgipa ong∙a? Chong∙motan, nama kamrangchi an∙ching jokataniko man∙jaoba, nama kam dongjaoba an∙chingara jokchongmotgenchimma?`

`Be∙eno ka∙dongchakna amjani bidingo chanchibewalaniko dakbo. Uara maiko miksonga? Maini gimin uarango an∙chingara ka∙dongchakna nangja? An∙chingni be∙enara Isoloni man∙gipa on∙ani ong∙jachimma?`