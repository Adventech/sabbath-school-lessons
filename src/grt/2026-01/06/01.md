---
title:  Kristoosan Mangmang Ka∙dongchakani
date:   31/01/2026
---

### Ia Antini Lessonna Poraiani

Phil. 3:1–16; Rom. 2:25–29; Johan 9:1–39; Eph. 1:4, 10; 1 Kor. 9:24–27.

> <p>Mingani Pod</p>
> “Anga maikai Uko, aro Uni chakatpilani bilko, aro, Uni sia gita ong∙e, Uni dukrangko man∙rimako u∙ina man∙gen; maikai anga maibakai sigiminrangoni chakatpilaona sokgen” (Philippi. 3:10, 11).

Niamko kingkot rakkiana agre bebera∙achisan mangmang janggi jokani bidingo an∙chingo jajaani dongkuenga. Chong∙motan, mainiba a∙selrangna, an∙chingara an∙tangtangni kamrango pangchakna jotton ka∙kua, ian an∙chingni janggi jokanina dakchakenga ingipa gita an∙chingni chanchiani ong∙enga. Namen bilakbegipa bewalo, Paul iani bidingo, janggi jokna gita bigil rasotna nangchongmota ine agangiparangni kosako bilakbee warachaka.

Iandakgipa kamrang, chong∙motan, bigil rasotaniara janggi jokata ine chanchiaoni warakchakna gita Paul iako rongtalbee talata je, toromi ong∙ania Kristoni on∙anisa ong∙a jean niamko rakkiachi ong∙baja indiba bebera∙achisa re∙baa. Da∙alo, bigil rasotania chanchina nanggipa katta bichong ong∙jagenchimoba, iani bidingo ja∙rikna nanggipa niamni gimin u∙iani nangchongmotani ong∙a.

Protestant Reformation iani bidingo cho∙biltaianiko dakaha, chong∙motan, Kristoko ja∙rikgiparangni chagronganio, bebera∙ani aro kamrang: ia minggnini kamrangni bidingo cho∙biltaianiko dakaha. Bon∙chotaode, Kristoan an∙chingnade chu∙gimik ong∙a, “bebera∙ani Nokgipa aro chu∙sokatgipa” (Ibri. 12:2) ong∙a. An∙chingni basee ra∙anirang tik ong∙gipa biapo ong∙genchimode, an∙chingara Isolni ka∙saani ka∙dongchakanio tangna man∙gen aro da∙alomangba “be∙enna” (Phil. 3:3) ka∙dongchakna nanggijan, ku∙rachakanio katchana man∙gen.