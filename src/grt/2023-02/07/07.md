---
title:  Chanchidapani
date:  12/05/2023
---

Isolko olakianian Sastroo mongsonggipa ong·a aro manderangna aro Isolni manderangna jegrikani a·selba ian ong·a. Niam Gitcham jolgimiko katchinikgiparang Isolni manderangko gipin isolrangko olakkianina ba Gitelko olakkiengon gipin mite manigipa a·gilsakni dakbewalko ja∙rike olakkianina manengaha. Isolko aro gipin isolrangko olakkiani gisepo dakgrikaniara salgioni ong·onbae Isolni Niamko mandera·gijani baksa ong·baaha.

“Olakkianiara mande jatni janggi tanganio nang·chongmotgipa paksamsako mesokgipa ong·a jeon Ong·atgipani dongpaaniko chagronganio chonbegipa ong·atgimin janggi tanggiparang dake mande jatni dakna nanggniko mesokgipaba ong·a…. Janggi tangenggiparangsa Gitelko olakkina ama; sigiminrang Uko de∙mitelna aro olakkina amja… Jean an·chingko ong·atahachim, olakkianio an·chingni janggi tanganirangko Una on·kangna gita ge·etaha jedakode Uni on·pilskaaniko man·e sakgipinrangni namgnina jakkalna gita man·gen. Olakkianiara an·chingni an·tangtangna chanchiaoniko jakgitel ong·na skaniko a·palo donnan baksana an·chingni ong·bagipa bewal aro miksongani gnang janggi tangani baksa nangchapgipa ong·a. Isolko olakkijaniara an·chingni janggi tangani miksonganiko gimaatani ong·a; ian an·tangko u·igija obostao janggi tangatani aro siangani ong·a, jean janggiko on·gipaoni den·sotako man·e chu∙gimik bon·kimitaona sokatengani ong·a.”—Ángel Manuel Rodríguez “The Closing of the Cosmic Conflict: Role of the Three Angels’ Messages,” jak. 42.

**Chanchirimna sing∙anirang**

`Indake chanchianio done sing·bo, maini gimin ga·akgimin a·gilsako Isolni ong·atgimin ong·eba maina chu·ongnikani dongja? Maina an·chingara piokanina ku·rachakanikoba nanga?`

`Isolni bil gnange nang·ni janggi tangao kam ka·aniko, chong∙motan, nang·na Isolni ka·saaniko chanchiatbo. Unikode, ia Isolan a∙sak salgisakko ong∙atgipaba ong∙a, iani bidingoba chanchigrikbo. Aro Isol nang·na chu·ongen ka·saa, chong∙motan, nang∙ni janggi tanganina simsakgipaba ong∙a. Iani kakket ong∙aniara maina ka·dimeatanisan ong·aija indiba sontolaniba ong·a?`

`Evolution kakket ong·genchimode, an·chingko Ong·atgipako olakkina okamani je Isolan an∙chingko ong∙atna gita millionni million bilsirangna sianiko, ka∙namgijaniko, nisianiko, dukko, aro bon∙kimitaniko jakkalahachim, aro iani gisepon Abachenga ki∙tapo an∙chingko ong∙atani golpoko dingtang dakesa aganskaaha. Indide an·chingara Uko olakkina nangama? Uko maina olakkigen? An·chingko bilsi hajalrangna ia a∙gilsakona sokbaani bidingo tol·ahani giminma?`