---
title:  Chanchidapani
date:  05/05/2023
---

Dan. 9:24-27 rango, katchinikanio anti 70 ni gimin ta∙rake aro altubate nikataniko on·aha. Minggipin, anti 70 oni anti 7 aro anti 62 ba anti 69 (Dan. 9:27) ong∙a. Bon·kamgipa antiara, 70 gipa ong·a (Dan. 9:27). Aro, bon·kamao bon·kamgipa anti “antini paksamsao” (Dan. 9:27) bilsi gittam adhana bak ka·ako man·aha.

Uanonasan ong·aiaha. Anti 70, sotdoksku antirang baksa antisako man·chapaha. Aro ua antisa adha sualako man·aha. A·bachengo bilsi 457 B.C baksa dondimako man·aha jean altugipa hisap ka·ani ong·a, indake an·ching 1844 bilsiko chananiona re·baaha.

Hajal gni ritcha gittam salrangni bidingo aganengon, Dan. 8 mamung dakeba 2300 salrangni a∙bachengbaaniko aganja. “Hajalgni aro ritchagittam attamrang aro pringrangona kingking; unon rongtalgipa biap namatako man∙pilgen.” (Dan. 8:14). 2,300 salrangara basakoni ong·bachengaha? Danielni nikaoni maina ong·ja, “Belshazzar rajani raja ong·ani gitamgipa bilsio” (Dan. 8:1) ong∙jaha? Indakede ong·na man·ja. Dan. 8 o nikanio Babylonko man·chapatjaha. Iani a·bachenganiara ian je, Media-Persia, Greece, aro Rome-ni ja∙man ong·e “bon·kamaona” ong·gipa ong·a. Nikanio nikgimin torom tambuko rongtalatani gimin ong·gimin obostaoniko maina an·ching channa nanga indiba Babylonko ong·ja? Nikanio ning·tuanini a·bachenganiara nikanionin ong·na nanga, chong∙motan, Media-Persiaoni a·bachenge “bon·kamgipa” salrangona ong·achim. Uan bilsi bakrogipa ong·a. Badia iako a·bachengataha? An·chingna Dan. 8 o janapjaha. An·chingna Dan. 9 osa janapaha.

**Chanchirimna sing∙anirang**

`Apsan chanchirimanio, bakgni ong·e changsa katchinikanio bichal aro nama kattani gisepo nangrimgrikaniko chanchigrikbo. Ia minggnini gisepo maina nangrime an·chingna nama kattani bak ong·skaa? Ia nangrimanichi maidake an·chingko bichalna kenarangoniko komiatgipa ong·a?`

`Dan. 9:26 o to nonggimin “An·tangna ong·gija” den∙sotako man·gen ine kakketko parapeanio done chanchibewalbo. Iara maini gimin aganenga? Sani gimin Ua den∙sotako man·aha aro maina?`

`Levi. 16:16 aro Levi. 23:26–29-rangko changsatai poraibo. Torom tambuko rongtalatna nangani a·selko (Levi. 16:16) chanchigrikbo aro ia ong·ahaon (Levi. 23:26-29) maikai manderang chanchigenchim, iani gimin chanchigrikbo. Iano ong·enggipa obostarang baksa maidakgipa meligrikani donga aro da·alo iarang an·chingna maidakgipa miksongani ong·skaa?`