---
title:  Torom Tambuko Rongtalatani
date:  30/04/2023
---

Kristoni re·bana skang, bichal donga ine an·ching nikmanaha. “Uni bichalni konta sokbaaha” ine sa·gre gambe·e inwataha (Para. 14:7). Danielni ki·tap an·chingna bichalni a·bachengani somoiko on·aha.

`Dan. 8:14 ko poraibo. Torom Tambuko rongtalatani gimin Daniel maidakgipa dingtangmanchagipa somoiko chanani bidingo on·aha?`

Jihudi sakprakan a·gilsakni torom tambuko rongtalatani gimin tale ma·sigipa ong·a. Ian Nangrimatani Salo ong·achim, jean bichalni salba ong·achim. Daniel torom tambuko rongtalatani aro bichalni gimin ma·siahaoba ua 2300 salrangni giminde jajaani dongengachim.

`Dan. 8:27 aro Dan. 9:21,22 rangko poraibo. Daniel maidakgipa aganchakaniko 2,300 salrangni gimin on·aha, aro Isol maidake una aganchakskaaha?`

Dan. 8 ni bon·ao, Daniel nom∙bokaha aro indake rang·san aganaha, “Anga ua nikani gimin aiao inmanaha, indiba pilakba uko ma·sijaha.” (Dan. 8:27). Uan 2,300 salrangni gimin nikani ong·achim (minggipin nikanirangni gimin talatanikode dakmanaha; Dan. 8:19-22 ona poraibo). Minggipin odhaio, chong∙motan, Dan. 9 o, 2300 salrangni gimin katchinikaniko Gabriel sa·gre Danielna talatna gita re·baani gimin serikaha. “O Daniel, nang·ko u·iatna aro ma∙siatna anga da·o re·baaha.” (Dan. 9:22).

Gabriel, uni bi·anina aganchakaniko uni chanchisona amana bate apalbate parakaton Daniel aiao inmanaha. Gabriel, Danielko mikkangchi ong∙gnigipa somoiona rimmange Dan. 8 o torom tambuko rongtalatanio tik tak nangchapate, Uni Isolni kamko ka·ani tik somoiko aro Uni ka·namgija bewalo sianirang baksa Jokatgipani re·baaniko kakkete parape·aha. Minggipin gita aganode, Kristoni siani aro bichal ekgrikna man·gija, nangrimgipa ong·a.

`Dan. 9:24-27 rango parape∙ani gita Jisuni sianiara badita nangchongmotgipa ong·e Dan. 8:14 o bichal ka∙ani baksa nangrimgipa ong·a? Ia nangrimanichi baditan dal·gipa kakket ong·aniko skiaha?`