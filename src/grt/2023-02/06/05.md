---
title:  Messia “Densotako Man·a”
date:  03/05/2023
---

Gabriel 490 katchinikani bilsirangko Daniel aro Jihudirangna namen nangchongmotgipa obosta ong·anichi a·bachengaha, uan Jerusalemko rikpiltaina ge·etanichi ong·a. Jerusalemni gimin bang∙a ge·etanirangko on·genchimoba, bilsi 457 B.C o ge·etaniko on·aniara Jihudirangko uamangni a·songtangona re·angpilaninasan ong·aigija toromni gita tom·aniko aro mangrakataninaba ge·etaniko on·gipa ong·a ine an·ching Ezra 7 oniko ma·sina man·aha. (Ezra 7:13, 27).

Artaxerxesni 457 A.D bilsini mite kario (autumn) ge·etaniko gamchate ra·na gita nanga. Bilsi 457 B.C o ge·etaoni Jokatgipaona, Danielni gita anti 69 ba 483 bilsirang ong·a. An·ching bilsi 457 B.C oni a·bachenge mikkangchi itihasni somoirang gita re·anggenchimode, an·ching A.D 27 ona soka.

Messia ingipa kattani miksonganiara “to nonggimin” ine ong·a. A.D 27 o Jisu Kristo, Messia, napbolako man·aha (Mati 3:13-17). Daniel, Jisuni tiktak napbolani gimin bilsi ritchasana skang agansoaha, je somoioni Jisu an·tangni bilsi gittam jadokna dangdike on·ani kamko a·bachenggenchim.

`Rom. 5:6-9 rangko Dan. 9:26 baksa poraibo. Maidakgipa dal·bea kakketko iano parapeaha?`

“Aro ua sotdok gni antirangni ja∙mano ua to nonggimin densotako man·gen, aro uni pilakba ong·jawa” (Dan. 9:26). Minggipin kattarangchi agangenchimode, to nonggimin “densotako man·gen,” ba datkapako man·gen. Ia podo “Uni pilakba ong·jawa” ine on·dapaniko dakaha. Minggipin dake aganode, skobikroko Kristoni sianiara An·tangna ong·gija an·chingnasa ong·achim jeni giminan Paul indake sena man·aha: “Indiba an·chingna An·tang ka·saako Isol nama ine mesoka, maina an·ching papi ong·engon Kristo an·chingna sichakaha.” (Rom. 5:8).

Antini samsana ba bon·kamgipa bilsi snio “ua hom aro bolirangko bon·atgen” ine an·ching Dan. 9:27 oniko poraimana. Bilsi A.D 31 ba anti 70 ni bijangchio, Kristo chisolo sichake An·tangni an·chichi jringjrotna songgigrikaniko pilak nangchongmotgipa katchinikani aro boli on·ani kamrangko bon·ate mangrakataha.

Ia katchinikanirang iako mesoka je, Kristo, to nonggimin, A.D 31 bilsio datkapako man·e nangchongmotgipa katchinikani boli on·anirangko bon·atgen. Ia agansoanirang chu∙gimik chu∙sokatako man·aha. Watchangani alanio dal·batgipa kamal watchangani mesko boli on·engon Kristo an·chingna sichakaha.

`Kosako maidakgiparangko gisiko done seaha, uarangna Mark 15:38 aro Matt. 3:15,16 rangko poraibo. Ia podrang maidake Daniel 9:24-27 rango katchinike agangiparangni gimin an·chingna ma·sina dakchakani ong·gen?`