---
title:  Chanchidapani
date:  26/05/2023
---

“Parape∙a 14 ni nama katta, jean Babylonni ga∙akaniko aganparakachim, iara a∙bachengode rongtalgipa toromni dolrangko miksonga jean da∙ode ong∙siahachim. Ia nama katta, bichal ka∙anina mikrakataniko dakani gimin, iako chon∙kamani salrango aganprakna nangchongmota; uni gimin Rom Mondoli mangmangko iara miksongna man∙jawa, maina ua mondoliara bang∙a ritcha bilsirangnan ga∙akgimin obostao ong∙manaha.”—Ellen G. White, The Great Controversy, jak 383.

Daniel 3 o Ibri pante sakgittamni golpo donga jemangan skangni Babylonni somoio “Nebuchadnezzar rajani songdogimin sonani bimangko tujole olakkina” (Dan. 3:5) draatako man∙ahachim—iara chon∙kamani somoio, gisikni Babylonna ong∙gnigipa obostana mesokani, ba chin ong∙a jeon olakkianio tol∙gipa “bimang” ko olakkina draatgenchim. (Para. 13:15; Para. 14:9, 11; Para. 16:2; Para. 19:20; Para. 20:4). Baditan aiao inmanani ong∙a je, ia Ibri pante sakgittamni niam pe∙na draatako man∙gipa, chong∙motan, gnigipa ge∙etani niamara, minggni niamrangoni mingsa ong∙aha jean ia bilko gipin bako “tik dongimin salrang aro niamko dingtangatna ua chanchigen”(Dan. 7:25) ine janapaniko dakahachim, ua niamko ua jak dangdikaha.

Uni jak dangdikgipa minggipin niamara badiagipa ong∙achim? Beben, uara brigipa ge∙etanian ong∙a jekon an∙ching nikbaaha aro mikkangchi nikangkugen, iakon olakkiani bidingo mongsonggipa chanchibewalani aro sing∙ani ong∙gen aro chon∙kamani somoio “salgi, aro a∙ako, sagalko, aro uarango donggipa pilakkon…” (Reo. 20:11; Para. 14:7 koba nibo) Ong∙atgipako ma matburung aro uni bimangko olakkigenma olakkijawama, iani bidingo sing∙rikkianiko chagronggen.

**Chanchirimna sing∙anirang**

`Babelni Chugipa Nokara gisikni Babylon baksa maia nangrimani donga? Ia minggnini gisepo maia apsangrikani donga?`

`Ia minggni chanchianirangko na∙ara maikai nangrimatgen? Jisu An∙tangni mondolina bilko on∙manaha, indiba an∙chingni toromo janggi tangani chagronganirangko toromni dilgiparango ka∙dongchakna kenbiani ong∙a. Mondolini dakna man∙gipa bilara biditana kingkingsan dakna man∙aia?`

`Babylonni mingsa papara, chong∙motan, mite olakkiani papara dakgimin bimangrangna bamgopanisan ong∙aija ine an∙chingara maikai skiako man∙gen? Protestantrangba mite olakkianio ga∙akna gipin cholrangara maiarang?`

`Daniel 3 aro olakkina draatani gisepo maia apsan ong∙anirangko na∙a nikna man∙gen, jekon chon∙kamani salrangna mikrakatmanahachim?`