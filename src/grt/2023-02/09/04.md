---
title:  Ning∙tua, Dal∙gipa Babylon
date:  23/05/2023
---

`Para. 17:4–6 rangko poraibo. Ia namgijagipa dakbewalni gimin ia podrangara an∙chingna maiko skia?`

An∙chingni nikbagimin gita, Para. 17 o bebera∙atangko watgalgipa toromni dakbewalko talata jean Kristian toromna Niam Gitcham Babylonni skianirangko skie on∙ahachim.

“Babylonni bewalko u∙ie ra∙na gitade, an∙ching Sastroni serikaoniko, chong∙motan, A∙bachenga ki∙taponiko niatna gita nanggen. Mesopotamiani salgipeng jolo donggipa Shinar a∙kaweo, Babyloniao iarang a∙bachengbaaha jekon da∙alo Iraq ine mingachim. Uano Babelni Chugipa Nokko rikaha jeni chin-an mandeni an∙tangtango chu∙ongnikani, an∙tangtangko rakkiani aro Isoloni jakgitel ong∙aniko mesokachim. (Aba. 11:1–4).”—Ángel Manuel Rodríguez, paper entitled “The Closing of the Cosmic Conflict: Role of the Three Angels∙ Messages,” jak 43.

Babelni Chugipa Nok, je biapan skangni Babylonni biap ong∙achim, uko Isolni Kattani kosako bobil dake chakatanichi rikaha. Babelko rikgiparang ia dal∙gipa nokko an∙tangtangni rasongna rikaha aro Isol uamangni ku∙sikrangko jajaataha. A∙bachenga ki∙tap indine serikaniko dakaha, “Uni gimin uni bimungko Bbel mingaha; maina uanon Jihova a∙a gimikni ku∙sikko dingtang dingtang dakataha.” (Aba.. 11:9).

Indake namgijanian iani bewalara ong∙a jekon “rongtalgiparangni an∙chichi, aro Jisuna sakki on∙giparangni an∙chichi pekako” (Para. 17:6) man∙aha ine miksongahachim—ian Babylonni baditan ong∙siani misilgipa noksa ong∙a (Isa. 49:26 koba nibo).

Minggipin dake agangenchimode, gisikni Babylonara mandeni skianirango pangchakgipa toromko miksonga jekon mandeni banaigipa chanchianichi a∙bachengataha aro mandeni daka rikani bewalrangchi didianiko man∙ahachim. Ian mandeni rikgimin torom ong∙a jekon gisik matsramgipa toromni dilgiparang rikahachim, indiba ian nama katta aro mondolini bilni kosako bobil dake chakataha jekon Jisu ka∙namgijanichi ong∙gija, ka∙saao rikahachim.

Parape∙a ki∙tap ia minggni toromni dakbewalrangko talata. Skanggipara ian je, Jisuo aro Uni Kattao chu∙gimik ka∙dongchaka. Gnigipara ian je, mandeni bilo aro toromni skigiparango pangchaka. Skanggipara Kristoo chu∙gimik bebera∙e, Kristoni ka∙sachakanio, sichakanio aro janggi jokanina nampilatani kamo chu∙gimik pangchaka. Gipinara jokanina Kristoo chu∙gimik pangchakani pal mandeosa bebera∙e mondolini daka rikani bewalosa pangchakaniko daka.

`Babylonni namgijagipa gisikni salangrangoniko chong∙motan, Isolo chu∙gimik pangchakani pal an∙ching an∙tangtangosa pangchakaniko dakaoni an∙chingara an∙tangtangko maikai chel∙chakna man∙gen?`