---
title:  Kakket Ong∙china Okamani
date:  31/05/2023
---

Parape∙a 14 o gnigipa sa∙greni nama kattara, “Ga∙akaha, ga∙akaha, dal∙gipa Babylon” ine ong∙a. Parape∙a 17 o janapgipa me∙chik, jekon gisikni Babylon ine mesokachim, ua gitchakmrang aro gitchakako ganaha, ua matburung gitchako asongaha, aro an∙tangni ringani gnanggipa ringchakaniko sualrikrikaha, aro indake a∙gilsak uni tol∙anirangchi pekatako man∙aha. Mondoli aro sorkari nangrimaha. Tol∙anirang dongangkuaha. Korerang tol∙napna gita uamangni aiao inmanani kamrangko ka∙aha. A∙gilsak uni bon∙kamgipa dakgrikaniona sokbaaha.

Iani gisepon, Isolni manderang namgijaniko, mandera∙gijaniko, oniako aro a∙rik sanalaniko man∙aha indiba Kristoo aro Uni Gisik Rongtalgipani bilo uamang uamangni on∙kanganiko kimkim ong∙e chadengaha. Norok aro pilak namgijani bilrang uamangni Kristona kakket ong∙aniko be∙gruatna man∙jaha. Uamang Uo naljokgimin ong∙aha. Uan uamangni “katnapram aro bilakani ong∙a, duk ong∙an salo man∙ninggipa dakchakani.” (Git. 46:1).

An∙tangni Kattana kakket ong∙piltaichina Isol chon∙kamani somoio janggi tanggipa manderangko okamenga. Jisu indine bi∙aha, “Bebeo uamangko rongtalatbo; Nang∙ni kattan bebe ong∙a.” (Johan 17:17). Mandeni chanchiani ba dakbewal ong∙ja, Isolni Kattani bebesa an∙chingko Salgroni Aski gita ia a∙gilsakni bon∙kamgipa itihaso re∙dilgipa ong∙na nanggen.

Standard Manuel for Baptist Churches ingipa ki∙tapko segipa Dr. Edward T. Hiscox-ni aiao inmangipa katta ian, jekon ua 1893 bilsio ritchani ritcha Baptist pamongrangna maikai Robibar salko maniani Kristian mondoliona ja∙napbaahachim, uko aganprakanio, uamangko aiao inmanatahachim.

“Baditan, rasonggribeani ong∙a je, Robibar salko maniani songsarekni chin baksa nangchapaniko man∙aha, aro sal mite baksa bimung mingako man∙aha, unikode bebeoni ekanggimin pope-ni bilchi ra∙gatako aro ra∙chakpaaniko man∙e, rongtalgipa man∙rikani ine Protestant toromna on∙ako man∙aha!”—Edward Hiscox, before a New York ministers∙ conference, Nov. 13, 1893.

`Eze. 20:1–20 ona poraibo. Iano Ezekielni mongsonggipa kattara maia aro kakket ong∙china gita ia okamanio Sabbathara maikai meliani donga?`

Eze. 20 o songsarekni bewalrangko gale miterangko olakkiani pal Ong∙atgipako olakkichina Israelko mol∙molani ong∙a, aro iano “Egyptni miterangko” miksongenga. Sa∙gre sakgittamni nama kattao, Isol apsandakanggipa mol∙molaniko dakenga, chong∙motan, “Ong∙atgipako olakkibo,” maina “Babylon ga∙akaha.” Apsandake, an∙chingni u∙ibagimin gita, Sabbathna kakket ong∙china okamanian ia bon∙kamani salrangoba mol∙molaniko daktaigen.

`Eze. 20:1–20 o serikgiminoniko an∙chingara an∙tangtangna maia skie ra∙anirangko ra∙na man∙gen? (1 Kor. 10:11 koba nibo).`