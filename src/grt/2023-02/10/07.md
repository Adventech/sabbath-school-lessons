---
title:  Chanchidapani
date:  02/06/2023
---

“Parape∙a ki∙tapo ‘Dal∙begipa Babylon∙ ko dingtangmanchagipa bewalo, bon∙kamani somoio ku∙monge bebeoni ekanggipa toromrangko miksonga. . . . ‘Dal∙begipa Babylon∙ ingipa bimung, jekon Gisikni dilaniko man∙e janapahachim, uan nangrimgimin dal∙gipa torom dol gittamko miksonga, chong∙motan, pope, bebeoni ekanggimin Protestant torom aro me∙mang muni puani. . . .  ‘Babylon∙ ingipa kattara dolrangko (organisation-rangko) aro uamangni dilgiparangko miksonga, uarangni memborrangkode inditanade miksongja. Memborrangkode ‘bang∙a chirang∙ inesa janapaha. (Para. 17:1, 15).”—The SDA Bible Commentary, vol. 7, jak 851, 852.

“Minggni dal∙begipa tol∙anirangchi, chong∙motan, mande sion janggi tangkua aro Robibar salara rongtala ingiparangchi Satan manderangko an∙tangni tol∙napanirangchi tol∙napgen. Skanggipa tol∙ania me∙mang muni puanina ja∙pang ja∙dil ong∙engon, gnigipa tol∙aniara Rom baksa nangrimaniko ong∙atskaa.”—Ellen G. White, The Great Controversy, jak 588.

Niam Gitchamo sigiminrangni janggirang Babylonni toromo mongsonggipa ong∙aha. Babylonni manderang indine namen bebera∙a je, mande sion janggi tangkua. Uamang indine bebera∙a je, siahaon, janggiara gisikni a∙gilsako napaha. Mande sion janggi tangkua ine skiania Sastroni skiani baksade melija. The Jewish Encyclopedia rongtalbee ia skianini a∙bachengbaaniko janapa. “Manggisini bon∙angani ja∙mano janggi tangkua ine bebera∙aniara . . . Rongtalgipa Sastroo mamungdakeba skija. . . . Mande sion janggi tangkua ine bebera∙aniara Greekni chanchibewalaoni aro mongsongbate Platoni philosophyoni Jihudirangona sokbaaha jean Orphic aro Eleusinianni aiao inmananirangona dilanganiko man∙aha jeon Babylon aro Egyptrangni chanchibewalani apsan ong∙achim.”— Kaufmann Kohler, The Jewish Encyclopedia, “Immortality of the Soul,” (1906).

**Chanchirimna sing∙anirang**

`Siani bidingo u∙ie ra∙na nanggipa bebeara maina namen nangchongmotani ong∙a? Maioni iara an∙chingko naljoke rakkia? Maina iara namen ka∙dimeanikoba on∙a?`

`Diabolni mitam tol∙napanirangko namen nikna man∙aia, mitamrangko u∙ina neng∙a. Iarangchi tol∙napaniko man∙na an∙chingara maikai gelna man∙gen?`

`Klasso, Robibarni bako man∙bagipa sing∙anini bidingo chanchigrikbo, chong∙motan, namgijako dakgiparang Sastroo parakaha gita Isolni skako ja∙rikenga ine bebera∙ani bidingo chanchigrikbo. Iako an∙chingara maikai talatgen. Isolni niam iako talatanio maia bak donga?`