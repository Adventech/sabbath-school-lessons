---
title:  Satanni Bon∙kamgipa Tol∙napanirang
date:  27/05/2023
---

### Ia Antina Lessonna Poraiani
Para. 12:9; Para. 16:13, 14; 1 Thess. 4:16, 17; Ezek. 8:16; Ezek. 20:1–20; Para.18:4, 5.

> <p>Mingani Pod</p>
> “Bebeo uamangko rongtalatbo; Nang∙ni kattaan bebe ong∙a.” (Johan 17:17).

Chicago-o September jani namen nitobegipa pringsa ong∙engachim. Michigan minggipa dal∙gipa chibolni kosako sal teng∙subaengon aro Kennedy aro Eisenhower ramarango manderang traffic jam ong∙aniko chagrongengon, aro bi∙sarang skulona re∙angengon, namen an∙srikgipa golpo a∙bachengbaaha jean Chicagoni manderango jajrenganiko ra∙baahachim. Manderang rang∙gitik sana a∙bachengtokaha, aro mitamrangde Tylenol capsule-rangko ra∙ani adita kontarangni ja∙manon sitokengachim. Porika ka∙e nion, iako nikna gita man∙aha je, ia capsule-rango bisigrakgipa potassium cyanide dongchapachim. Saoba mandesal ong∙gijagipa mande samko tarimitingo jak dongpaaha. Da∙alona kingking, ia mandeara sawachim, an∙ching u∙ijaha.

An∙chingni nikbagimin gita, Parape∙a ki∙tapo an∙chingna iako mikrakataniko daka je, “a∙ao donggiparang” bisigrakgipa ringaniko ringgen jekon “Babylonni ringani” ine mingachim. Iarangara tol∙a skianirang ong∙a, jekon chon∙kamaode, sianiona dilangaigenchim. Jeba ong∙china, ia gisikni bisioniko chel∙chakna, a∙gilsak namatani samgride galchipako man∙jaha: ian sa∙gre sakgittamni nama kattarangan ong∙a.

Ia antini lessono, an∙ching Babylonni tol∙napanikosan mangmang niangaijawa indiba uamangoniko aro siaoniko an∙chingko jokatna Jisuni miksonganikoba niangkugen.