---
title:  Chanchidapani
date:  16/06/2023
---

“Jensalo Protestant torom an∙tangni jakko snilate Rome-ni bilko rim∙atahaon, jensalo ua me∙mang muni puani jakrangko rim∙kepna jak snilaton, jensalo, dolgittam nangrimani bilni didianichi chingni a∙song (United States) uni Constitutionni niamrangko Protestant aro republican sorkari ong∙eba jegalahaon, aro popeni tol∙napanirangna cholrangko on∙ahaon, unon an∙ching u∙ina nanggen je, Satanni aiao inmangipa bewalo kam ka∙anina somoi sokbaaha aro chon∙kamani sepangbeaha.”—Ellen G. White, Testimonies for the Church, vol. 5, jak 451.

“Parape∙a Ki∙tapko poraianio… bobil dake chakatgipa bilrangni olakkiani salara Robibar salan ong∙bebea ine u∙ie ra∙na gita an∙ching simsakbrejaha. Robibar salara namen gisik ra∙na nangchongmotgipa chin ong∙a, jean drakonni bebera∙na ampilgijagipa chalakki dakaniko prakachim. . . . Ia . . . Isolni niamko dingtangatanian dal∙begipa dakgrikanio Isolni kosako ka∙onanganiko aro mitchiako mesokani ong∙a. Uni sontol ong∙aniara bilongen tol∙napani baksa re∙baa. Drakon Isolni biapko ra∙na jotton ka∙aha aro Isolni niamko kakketgipa ong∙ja aro uko dingtangatna nanga ine matnange an∙tangko olakkichina tol∙napaniko dakaha. Drakon Niam Ming Chikkungoniko niamko dingtangataha jeon Isolko Ong∙atgipa aro Piokgipa aro Uasan mangmang olakkiako man∙na kraa ine janapahachim (Reo. 20:8–11; Deut 5; Para. 4:11; 5:9, 13, 14). Niamko dingtangataniara drakonni Isol Jihovako mitchia inesan mesokaijaha, indiba Isolni biapko ra∙e an∙tangkosa olakkichina uni miksonganikoba parakaha. . . . Ia niamni dingtangataniko a∙gimikchi ra∙chakgenchimode, ua (drakon) cheaha ine uko ka∙dongatgenchim.”—Ángel Manuel Rodriquez, “The Closing of the Cosmic Conflict: Role of the Three Angels∙ Messages,” jak 53, 54.

**Chanchirimna sing∙anirang**

`Bon∙kamani salrangni obostarangni ong∙banasienganiko nichaksoengon ba ka∙dongsoengon, an∙chingara ja∙panggri bebera∙aniko dakna, somoi tarik kapaniko dakanio aro Gisik Rongtalgipachi dilaniko man∙e segiminni nalsao bebera∙anio ga∙akjana gita maina simsakbena nanggen? Indake dakanio maia kengnirang gnang?`

`Kosako janapgipa chanchigrikna sing∙anio kengnirangko gelna an∙ching nangengon, matburungni chin aro a∙rik sanalani ong∙jawa ine agangiparangna an∙chingara maikai aganchakgen maina a∙gilsakni obostarangko niode, ian ong∙na amgijani ong∙a ine uamang agana? Indake kosakgilgil chanchibewalaniara maina ong∙gija chanchiani ong∙a?`