---
title:  Jisuni Cheaniko Ra∙chakani
date:  28/03/2023
---

Sastroo mesokaha gita, Jisu mamung saloba Satan baksa dakgrikani ama cha∙kuja. Uan bilakbegipa dakgrikao chegipa ong∙a. Namgijani bilrangni kosako chegipa ong∙a. Satanni dakjoanirangni kosako Jisu chegipa ong∙aha ine bebera∙niara mingsa ong∙a; Kristoni cheanian an∙chingni cheaniba ong∙a ine bebera∙aniara minggipin ong∙skaa.

`Para. 12:10 ko poraibo. Nang∙ko matnanggipako “galataha” ingipa bebeoniko maia ka∙dongataniko na∙a man∙na gita nanggenchim?`

A∙gilsako dakgrikaniara bilongkugenchimoba, Satanara amchepako man∙aha. Mande jatni itihasni bon∙kamgipa somoio Kristoni bon∙kame chegipa ong∙anisan kakket ong∙aija, indiba an∙ching an∙tangtangni janggi tanganio namgijani pamong aro bilrang baksa an∙chingni dakgrikanioba ian kakket ong∙a. Mitam Kristianrangde ka∙donganigri amako man∙e janggi tanga. Uamangara badiaba bewalrangni kosako cheaniko man∙na ka∙dongenga indiba uamangni an∙tangtangni janggi tanganio pangnaba Kristoni cheani bebe ong∙aniko rim∙kepna gita man∙ja.

`Para. 12:11 ko poraibo. Cheanina maia ka∙donganiko ia podrango Kristo an∙chingna on∙a?`

Mondoli ge∙snina Parape∙ani nama kattarango an∙ching “amgipana” ingipa kattako changsni nikna man∙a. Parape∙a 12:11 o an∙ching amani gimin niktaina man∙a. “Ama” ingipa katta ia podni chong∙mot ku∙sikode nikao ine ong∙a. Iako indake pe∙na gita man∙gen “dakgrikao chena, chena, amna ba chegipa ong∙e re∙bana.” Maikai an∙chingara amgiparang ong∙na gita man∙achim, name nibo. Para. 12:11 indake agana je, uan “Mes Bi∙sani an∙chichi” mangmangsan ong∙aia.

Para. 5:6 o katchinike nikanio, Johan salgiko niaha aro “so∙otgimin gita Mes Bi∙sako” nikaha. Kristoni bolian salgi gimikni gisiko nangani ja∙pang ong∙a. Ari grigipa, tosokgijagipa Isolni ka∙saaniko mesokna gita chisolna bate dal∙batgipa aro chubatgipa mamungba gri.

Jensalo Kristo an∙chingna maiko dakaha uko bebera∙achi an∙ching ra∙chakon, an∙chingni papni groara changalako man∙aha aro an∙ching Isolni mikkango chu∙soksranggipa ong∙e chadenga. An∙chingni paprangara kema ka∙ako man∙aha (Kol. 1:14; Eph. 1:7; Kol. 2:14) aro “an∙chingni jongadarangko matnanggipako. . . . galataha” (Para. 12:10). An∙chingara pi∙okako man∙aha, chegipa ong∙aha aro jokatako man∙aha, an∙ching an∙tangtangni namanichi ong∙ja, indiba an∙chingni palo Kristoni cheani a∙selchisa ong∙aha.