---
title:  Jisu Cheaha – Satan Chejaha
date:  25/03/2023
---

### Ia Antina Lessonna Poraiani
Para. 12; Eph. 5:25-27, 32; Phil. 3:9; Dan. 7:25; Isaia 14:12-14; Para. 13:14-17.

> <p>Mingani Pod</p>
> “Aro ua drakon ua me∙chikko ka∙onangbeaha, aro Isolni ge∙etaniko rakkigipa aro Jisuni sakki gnanggipa, uni dongpitigipa bitchrirang baksa dakgrikna re∙angaha.” (Para. 12:17).

Outnumbered: Incredible Stories of History∙s Most Surprising Battlefield Upsets ingipa ki∙tapo Cormac O∙ Brien, bobilrang bang∙batgenchimoba sipairangni dakgrikanio cheani golporangko sulsul tale sea. Ua ki∙tapo Carthage-oni Hannibalni sak 55,000 sipairangni Rome-ni sak 80,000 bilakbegipa sipairangko amaniko sea. Ua ki∙tapo Alexander the Greatni Greek sipairangni Persiani songnokko amani aiao inmangipa golpoko sea.

An∙chingba chalakigipa bobil baksa sikap-tangkap dakgrikanio ong∙enga. An∙chingara an∙chingna bang∙batgipa, bebera∙sokpilgija bang∙begipa baksa dakgrikenga. Namgijani bilrangkoara amna man∙gijani ong∙gipa gita nika. An∙chingara chejawa gita dake nikaia. Ama cha∙anikon gelna man∙jawa gita dake nikaia. Cheanikon niksokatja gita dakaia. An∙ching mandeni nikanio mangmangde, Satanni bilrangan an∙chingni kosako pindapaigen gita nikaia.

Indiba Isolko mitelbo, an∙chingna bate bang∙batgenchimoba, bang∙batgiparang an∙chingni kosako chong∙dogenchimoba, Satanni chadrapanirangara namjabegipa ong∙genchimoba, Jisuchi an∙chingara bon∙chotaode chegipa ong∙gen. Sastroni bon∙kamgipa ki∙tap, Parape∙a ki∙tapni ja∙pang kattara ian ong∙a: Jisu Chegipa Ong∙aha, Satan Chejaha.

Ia dakgrikani mongsonggipa bakkoara Parape∙a 12 o adita noksako dake mesokaha, jean ia antio an∙chingni poraiani mongsonggipa bak ong∙a. Ia poraianian Parape∙a 14 aro sa∙gre sakgittamni nama kattarangko ma∙sianina namgipa tarisamsoani ong∙gen.