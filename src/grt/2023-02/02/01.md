---
title:  Donsogimin Rasongni Somoi
date:  01/04/2023
---

### Ia Antina Lessonna Poraiani
Mati 24:14; Para. 14:14-20; Mati 16:27; Wat. 1:9-11; Mark 4:26-29; Para. 16:1.

> <p>Mingani Pod</p>
> “Aro anga nikaha aro nibo aram gipok; ua aramo asonggipa mandeni depante saksa gitachim aro uni skoo sonani mukut aro uni jako matgipa atchili. Aro sakgipin sa∙gre torom nokdringoni ong∙kate aramo asonggipana gam∙bee chrikaha; Nang∙ni atchiliko watate rabo; maina raani konta sokbaaha; maina a∙ako raani minsrangbeaha” (Para. 14:14,15).

Ua somoio uamangni knana nanggipa kragipa bebeko uamangna on∙e, Isol Uni manderangna pangnan aganaha. Noani somoio chi dubiani gimin mikrakataoni (Aba. 6:7) Jisuni skanggipa re∙baaniona (Dan. 9:24-27) sandirikite bichal ka∙aniona (Dan. 7:9,10; Dan. 8:14) Kristoni re∙bapilna skang ong∙gnigipa obostarangona (Para. 12-14), Isol an∙chingna aganaha. Mande jatni itihasni ia bon∙kamgipa salrango, a∙gilsakna aro Uni manderangna, ia somoio nanggipa dingtangmanchagipa nama kattako Ua watataha. Ua ia nama kattako salgini jatchio bilangenggipa sa∙gre sakgittamchi uamangni bakbak aganna nanggipa bon∙kaman somoini nama kattako a∙gilsak gimikna ra∙angenga gita mesokaha.

Sa∙gre sakgittamni nama kattan Jisuni bon∙kamgipa ka∙saani nama katta ong∙a, ian an∙chingko okamani ong∙a jean an∙chingko toromi ong∙atna, an∙chingko rongtalatna, aro bon∙kaman somoio an∙chingko rasong chaatna an∙chingni an∙tangni toromi ong∙anio pangchakaoniko Jisuni toromi ong∙anio pangchakaniona dila.

Una on∙kangna aro Una bamna, an∙ching pangnan Kristoko basena nanga aro da∙o an∙chingni baseanirang mikkangchi bon∙kamgipa dukni somoio an∙chingni baseanirango bak donggen.

Uni gimin, da∙on tarisamsona somoi ong∙a.