---
title:  Mandeni Depante Re∙bapila
date:  03/04/2023
---

Para. 14 o Uni manderangna aro a∙gilsakna Gitelni bon∙kamgipa salni nama katta gnang. Ua pilakni mongsonggipa bakde uan je, Jisuni re∙bapilanian ong∙a, Uni ku∙rachakani chu∙sokani ian, “na∙simang Mandeni Depanteko bilni jakrachi asongako aro salgini aram baksa re∙baako nikgen.” (Mark 14:62).

`Para. 14:14 ko poraibo. A∙gilsakona Uni re∙bapilon Jisuko talatna gita maia upadhiko jakkalaha? Maini gimin Johan ia upadhiko Jisuna jakkalaha ine na∙a chanchia?`

“Mandeni Depante” ingipa kattako An∙tangni gimin aganna gita Jisu Nama Kattao chang 82 jakkalaha. Uan Uni namnikbatgipa upadhirangoni mingsa ong∙achim. Ua iako An∙tangko an∙ching baksa chanchapaniko mesokna gita jakkalaha. Uan an∙chingko u∙igipa Jokatgipa ong∙a, an∙chingni dakmajoanirangko chagronge nikaha, aro an∙chingni dukrangko chakmangimin ong∙aha. Uan “Mandeni Depante” ong∙a jean an∙chingko nokona rimangna re∙bapilenga. An∙chingna re∙bagipa Jisuara an∙chingni gisepo janggi tanggipa apsan Jisuan ong∙a. Uan an∙chingko pi∙okna kragipa ong∙a maina Uan an∙chingoni saksa gita ong∙aha, aro an∙chingoni saksa gita ong∙e, Ua chu∙gimik Satanni ka∙onange dakmajoanirangko chagronge chegipa ong∙aha.

**Mati-oniko ka∙mao on∙sogimin Sastroni podrangoniko Jisu, Mandeni Depanteni gimin an∙ching maiko skie ra∙a?**

`Mati 16:27`

`Mati 24:27, 30`

`Mati 25:31, 32`

Ia podrango donggipa mitam bakrangko name nibo:

(1) Mandeni Depante, Jisu Uni sa∙grerang baksa rasongo re∙baenga.

(2) Ua mesrangko do∙bokrangoniko bak dakgen.

(3) Jatrangni aro pilak mande jatni sokgnigipa biapko jringjrotna tik ka∙mangnok.

`“Mandeni Depante” ingipa kattani gimin aro ia katta Kristoni mande ong∙ani gimin maiko agana, uani gimin chanchibo. Isol, Ua an∙ching gita ong∙e, an∙chingoni saksa gita ong∙ahaoba, Ua pangnaba pap ka∙jaha. (1) An∙chingna Isolni ka∙saaniko u∙ianio; (2) Nang∙ni tikkelanirangko Ua ma∙sichaka aro uarangni kosako nang∙na cheaniko on∙a ine u∙ianio, maia aiao inmangipa ka∙donganiko iara nang∙na on∙a?`