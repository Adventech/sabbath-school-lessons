---
title:  Ka∙sachakani Golpo
date:  11/04/2023
---

Sa∙gre sakgittamni nama kattara ka∙sachakani golpo ong∙a. Uaranga Jokatgipani tosokgijagipa ka∙saani golpo ong∙a, chong∙motan, Jisuni golpo ong∙a, Ua an∙chingna inditan ka∙saaha je, an∙chingoni saoba gimaana batede Ua An∙tangan norokko chagrongkugenchim. Uaranga arigrigipa, tona amsokgijagipa, chanchisokgijagipa, sigijagipa, bon∙changgijagipa simagrigipa ka∙saani golpo ong∙a.

Isolde mamung saloba rang∙gitik dakgipa ong∙ja. Uade mande jatni baseanirangchi dingtang ong∙ani ning∙o ong∙ja. An∙chingni nikbagimin gita, paponiko an∙chingko jokatna Uni chanchianiara pap ka∙ani ja∙mano chanchie dakgipa ong∙ja. Kengnigipa papni kamchi Isolara jagokatako man∙jahachim.

`Para. 13:8 aro 1 Pit. 1:18-20 ko poraibo. Janggiko jokatna daksamsoani gimin ia podrangara an∙chingna maiko skia?`

Para. 14:6 o “jringjrotni nama katta” ingipara batanggimin somoi, da∙oni somoi aro mikkangchini somoini gimin agana. Jensalo Isol mandeko nama aro namgijako basena man∙e ong∙ataha, Ua indake u∙isoaha je, uamang ong∙gijagipa baseaniko dakgen. Uni ong∙atgiminrang basena gita bil dongahaon, Uni ka∙saaninggipa bewalni kosako uamang bobil dake chakatna gitaba bil dongaha. Ia bebe ong∙aniko gelna gita mingsa mangmang cholde Isolni bilchi sason ka∙gipa aro chalaigipa robotrangko tarianisan ong∙aigenchim. Drae bamataniara Isol An∙tangni bewaloni bikpilgipa ong∙a. Ka∙saaniara basena man∙aniko nanga aro manderangna basena man∙ani bilko on∙ahaon, ong∙gijagipa baseanirangko dakna amaniba dongaijok. Uni gimin, Edeno an∙chingni skanggipa maa paani bobil dake chakatna skangan janggiko jokatna daksamsoaniara Isolni gisiko dongahachim.

“An∙chingko pi∙okanina daksamsoaniara ja∙mano chanchie dakgipa ong∙jachim, Adamni ga∙akani ja∙mano chanchie dakgipa ong∙ja. Ian ‘jringjrotni salrango donnuako man∙gipa ning∙tuaniko∙ parape∙ani ong∙achim. Rom. 16:25. Ian jringjrotni chasongrangoni Isolni singhasonni pangchakani ong∙gipako oprakani ong∙achim.” –Ellen G. White, The Desire of Ages, jak 22.

“Jringjrotni nama katta” ara batanggimin somoi aro da∙oni somoini giminsan mangmang aganaia ong∙ja, ian ka∙dongani baksa mikkangchina pangchakani ong∙a. Ian an∙ching baksa jringjrotna ong∙na Sikbegipa baksa jringjrotna dongani gimin agana.

`Eph. 1:4 ko poraibo. “A∙gilsak ong∙chengna skangan” Uo jokaniko man∙na gita nang∙ko Kristoo “seaha” ine inani ortoara maiachim, iani gimin chanchibo. Ia bebeara nang∙na maini gimin inditan ka∙dongataniko on∙na nanga?`