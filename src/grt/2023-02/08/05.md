---
title:  Ong·atani, Sabbath, aro Bon·kamani
date:  17/05/2023
---

Dal·begipa dakgrikani jean hajal bilsirangna skang salgio a·bachengahachim, uan Isolni sason ka·ani bilko sing·pilani gimin ong·aha? Da·aloba ia apsan ra·biani ong·engkua.

**Para. 14:7, 9, aro 12 rangko poraibo. Ka·mao on·gimin bangbanggipa ritingrango gapate mongsonggipako talate on·bo.**

`Para. 14:7 o okamani`

`Para. 14:9-o kakketo nangchongmotgipa mol·molani`

`Para. 14:12 o manderangko tal·ataha je`

Bon·kamgipa salrango nama aro namgija, Kristo aro Satanni gisepo jegrikanio mongsonggipa bakde olakkianian ong·a ine ia segiminrang rongtale talataha. An·chingara Ong·atgipako ma matburungko olakkienga? Ong·ataniara an·chingni bebera·ani bakko tarigipa ong·a, snigipa sal Sabbath, A·bachenga ki∙tapni Ong·atanio bako an·tangon kachapako man·e (Aba. 2:1-3) jringjrotna dingtangatako man·gija ua Ong·atani chin ong·e dongaha. Ian nangchongmotgipa skianio nangchongmotgipa mesokgipa chin ong·a. Iano mongsonggipa ong·aniara Isol An·tangan ong·a.

Indake, snigipa sal Sabbathni kosako dakdraaniara chugipa gadango Gitelni Ong·atgipa ong·e sason ka·ani bilni kosako dakdraa ga·aka. Ian pilakko janggilchi done ja·diloni pikbrotako dakna nanggipa ong·a. Ian beben, Isolni biapko ra·na skani ong·a (2 Thess. 2:4).

Jisuna kakket ong·ani aro Una ka·saanian bon·kamgipa salrango nangchongmotgipa chanchina nanggipa ong·chongmota. Indiba Sastroni gita ia ka·saaniko Uni ge·etanirangko manianichi talataha (1 Johan 5:3, Para. 14:12) aro ge·etarangoni Sabbathsan janggilchi donako man·aha; maina iasan Isolko Ong·atgipa ine mesokaha. (Re·o. 20:8-11). Gitelko aro matburungko olakkigiparangni gisepo bon·kamgipa bak ong·aniko a·palni gita mesokgipa ong·anina aiao inmanja (Para. 14:11,12). Pilakna Sabbathni nangchongmotgipa aro pangchakgipa ong·aniko nike bon·kamgipa salrango Ong·atgipako olakkiani gimin chanchiengon, rakbeaniko nikatna man·a.

`Bang∙a manderang salsako je salkoba Sabbath dake rakkianio mamung dingtanggrikani dongja ine jegrikanirangko dakaha. Sastro baksa an·ching indakgipa jegrikanirangna maidake aganchakgen?`