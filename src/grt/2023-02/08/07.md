---
title:  Chanchidapani
date:  19/05/2023
---

“Isolko olakkina nangani a·selko on·aniara Uni Ong·atgipa ong·anian ong·a. Salgini gita kam ka·aniko, a·pal a·gilsaknirangni (celestial) bimango talate mesokaha: “Maina na·an pilakkon dakaha” (Para. 4:11). A·gilsako Isolni ong·atanirangko badita ama, gamchate ra·na nanga ine sa·gre indake aganaha: “Aro salgi aro a·ako, aro sagalko aro chirangni chimikrangko dakgipako olakkibo.” (Para. 14:7). Iano sa·gre brigipa ge·etanina jakkalgipa kattachi Isolko olakkina okamaha ine nambee mesokaniko on·aha. (Re·o. 20:11).

“Ge·eta Ming chikkungni ning·ao, Sabbathni ge·etani mohor su·ako man·e Isolko Ong·atgipa ine masiata; Uni sason ka·ani a·jako mangrakata maina Ua ong·ataha; aro Uni sason ka·na kragipa ong·aniko parape∙ata–maina Ua pil·akkon ong·ataha. Drakon chu·sokgipa ong·na man·na gita ia gisik ra·atani chinko jedakeba changalna nangchenggen.” Ángel Manuel Rodríguez, “The Closing of the Cosmic Conflict: Role of the Three Angels’ Messages,” jak 40, 41.

**Chanchigrikna Sing·aniarang**:

`Janggi tanganio dal·begipa sing·ani, chong∙motan, angara baoni re·baaha, anga da·alo iano maina ong·a, aro angni jringjrotna donggni bano, iarangna Sabbathara maidake aganchakaniko on·gipa ong·a?`

`Mairongpile a∙gilsakko Ong·atani gimin chanchigrikbo. An·chingni mairongpile a·palbegipa salgi aro a·gilsako janggi tangani gimin chanchibo. Ong·atanina nangchongmotgipa gisik ra·atani Sabbath, antirikit watchanganigri an·chingona re·baaniara Ong·atani gimin an·chingna maidakgipa nang·chongmotgipa kakket skianiko on·a?`

`Daniel 3 aro Daniel 6 rango sakgipinrangna ka·dongataniko dakanio maidake olakkiani gimin chanchianiko ra·aha? Ia serikanirango an·ching jerangko man·aha, uarang an·chingko maidake “matburungni chin” ko on·ani sepango kakketgipa Isolni manderangni rakbegipa dake nianiko chagrongnasienggipana tarigipa ong·na man·gen?`

`An·chingara hajal bilsirangoni, una bate hajalni hajal bilsirangoni ong·ataniara a·gilsakni gita ong·baani (evolution) ong·a ine snigipa sal Sabbathko name ma·sigija rakkianichi uko mesokani ong·a ine maidake badiaba manderangna mesoke on·a man·gen?`