---
title:  Parake Tol∙napani
date:  16/05/2023
---

An·chingko dingtangmancha ong·ataniko nisiatna jotton ka·na gita diabol, u·ina man·gijagipa tol·napaniko ra·baaha. Ong·gija tol·napanina an·chingoni mitam ra·chakaniko daka aro indaken re·anga. Isol ong·atanina mongsonggipa ong·a, indiba Ua janggirangko ong·atna chasongrangko nangaha. A·gilsakni ong·atna Ua evolutionko jakkalaha. Indakgipa bewal “science gita sakkiko chimmongani” ko A·bachengani ki∙tap baksa nangrimatana jotton ka∙aniko daka. Ong·atani salrang bakrobegipa, bon·changgijagipa somoini bakrang aro a·gilsako janggi tanganiara billionni bilsirang ong·aha ine parakaniko daka.

`Git. 33:6,9 aro Ibri. 11:3 rangko poraibo. Iano Sastroni gita rongtale seanirangara maidake Isolni a·gilsakko ong·atani gimin aganaha?`

Sastroni serikaniara rongtalgipa ong·a. Isol “Uan aganaha, unon ua ong·aha; Ua ge·etaha, unon ua mangrake donga” (Git. 33:9). Bebera·achi an·ching iako u∙ia, a·gilsakrangko Isolni katachi dakaha” (Ibri. 11:3). A·bachenga ki·tapni skanggipa odhaio, Isol a·gilsakko sal dokni salrango ong·ataha jeon 24 kontarang donga aro snigipa salo neng·takaha ine mangrake parakaniko dakaha. A·bachenga odhai 1 aro 2 rangna gipin mamungkoba on·dapna man·jaha. Skia-poraia man·gipa manderang, jemangan sal dok Ong·atanio bebera·gijachim, uamang indine ku∙chaka je, ian sal dok Ong·ataniko skina ia ki∙tapko segipani miksongani ong·a ine ra·chaka.

A·bachenga odhai 1 ni “sal sako” Ibri ku·siko “yom” ine agana. Sastro jolgimiko “yom” ko adjective dake jakkalanio, ia somoiko konta 24 ko miksonga. Sastroo chananirangchi “yom” ko taridapaniko changsaba jringjrotna on·gipa salrang ine mesokaniko on·jaha. Watchanga grian pangnan konta 24 kosan miksonga.

Aroba, ta∙rake chanchianio, Isol saldok tiktako a·gilsakko ong·atjagenchimode, Sabbathara maidakgipa gamchatani ong·skaa? Isol maina iako ge·etaha? Sal dok ong·atani a·bachengna gita pangnaba ong·bajaode, Sabbath, sal doko Ong·atani chin ong·ani chu∙gimik orto grigipa ong·gen. Chasongrangni salrangna ong·ataniko ra·chakani, snigipa sal Sabbathko nanganiko ra·bigipa ong·a. Ian Sastroni kakketani kosako sing·aniko ong·katatgipa ong·a.

`Sabbathni kosako bobil dakanichi Diabol Isolni mongsongbatgipa bilko ra·bienga, aro saldoko Ong·atani chinko nisiatanio kakketgipa saldoko Ong·ataniko jechakana agre Daibolna mai nambate dakna amani dongkua? Bang∙a manderang, Kristianrangko chanchape snigipa sal Sabbathko gamchate ra·gijanina aiao inmanja. Mairongpile bon·kamgipa brangatanina tarigimin ong·a.`