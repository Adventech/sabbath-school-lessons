---
title:  Bebeko U∙ie Mesoke On∙gipa Sakki
date:  24/08/2022
---

Watatarangni ki·tapo, mitelaniko knagiparango aiao inmangipa chinko nika. Wat. 16:16-34 rangko poraibo. Bilongbee doka satako dakmano, Paul aro Silasko patoko chipataha. Aro uano darangba uamangni bilongbee mata bu∙a man∙gipa pario sam nonggipa saksaba grichim. Uamang namen saknaaniko man∙engachim. Aro uamangko andalgipa patok nokosa chipkete donengachim. Indiba gipin koedirangni asonge knatimengmitingo, Paul aro Silas Isolko mitele ring·engaha, aro bi·aha.

Aro ja·mano bilakgipa banggriani ong∙on, Paul aro Silas aro gipin koedirangni dongkuenganiko ma∙sie, patokko nitimgipa “til·tile Paul aro Silasni mikkango ga·ake, uamangko rimongkatbae aganaha, “Gitelrang, jokna anga maiko dakna nanggen?” (Wat. 16:29-30).

`Maikai patokko nitimgipa ia obostako nikon jokataniko man·a skaaha? Maikai Paul aro Silasni bi·ani aro Isolko mitele ring·aniara, gipin koedirangko katatgija uano dongataha, aro patokko nitimgipani nokgimikon gisik pilatna man·ataha?`

Aro ian aiao inmangipa ong∙a, maina Isolko mitele ring·anira an·chingni wilwilao donggipa sakoba jokatna dakchakaniko on·a. Paul aro Silas andalgipa pattoko dongengmitingo gipin koedirangni agan-mitakaniko dakode, ua walo uamang sakoba jokatna amgenchima?

Ja∙mano ua patokko nitimgipani nokdang maidake ong∙enggenchim, an·ching u·ijaha indiba na·a uni nokdangni gimin chanchichipatna man·gen je, uamang Isolni kattarangko Paulni ja·mano Romeoni koedi ong∙e uni chittiko seataniko poraisoenggen, “Maina Kristoni gimin na·simangna iako ka·sae on·aha, uno bebera·nasan ong·aija, indiba uni gimin duk man·naba; maina angni je dakgrikako na·simang nikaha, aro da·oba angni gnang ine na·simang knaenga, uandake na·simangoba dongenga. (Phil. 1:29-30). Uamang ia Paulni chittiko poraiode, Paulni duk aro saknaani kattarang uamangko katchaaniona ra·bagenchim, aro uamangni ka·tongoba apsandakgipa Isolko mitelani gitrangko ring∙e uamangna duk ba neng∙nikani salrango Isolna kakket ong∙e dongna je obostaoba didianiko man·gnokchim.

`Na·a maiko chanchia, nangni katongona nabagipa Isolna mitele ring·ani gitara maidake nang∙ko gisik nangatgenchim? Nang·ni Isolko mitelanio gipinrangko gisik nangatna jotton ka∙bo. Baditan manderangni ka·tongko nom∙atgenchim na∙a u∙ijawa.`