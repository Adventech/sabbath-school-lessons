---
title:  Chanchidapani
date:  26/08/2022
---

Ellen G. Whiteni ki∙tap, Prophets and Kings oniko “Jehoshaphat,” jak 190-203 rangko poraibo, aro Patriarchs and Prophets oniko “The Fall of Jericho” jak 487-498 rangko poraibo.

Hai an·ching an·chingni katong aro ku∙chilo Isolni aganna amsokgija ka·saanina uko mitelna. Hai an·ching an·chingni gisiko ka∙donge uni chisolsako seng∙aniko on·anina Uo dongkamna skie ra·na. An·chinga salgini Rajani dedrang, aro salgini kotokrangni Jihovani depante demechikrang ong∙a ine pangnan gualjana. Aro ian an·chingni namgipa cholko tom∙tome chanchie rakkiani ong·a.”—Ellen G·White, The Ministry of Healing, jak 253.

“Aro an·ching Uni dal·anina mitelna, anga nang∙ko ang’ baksa Uko dal∙nikna nangnika. Jensalo na·a andalao ga·akon, Gitelko mitelbo. Na·a dakmajoaniko chagrongani somoioba Uko mitelbo. ‘Gitelo pangnan katchabo; watata Paul agana; pil∙e anga agana, katchabo.’ Nang·ni nokdangona dukni aro andalniko iara ra∙bagenma? Ong·ja, maina; uan salni ja∙dilko ra∙bagen. Aro na·a salgini jringjrotni seng∙aniko Isolni rasongarigipa singhasononiko man∙gen aro ia seng∙ani nang·ona sokbagen. Angni nang∙na agananiko nang∙ni kamo gisik ra·bo, ia seng·ani nang∙ona nang∙ni janggi tangao teng·bachina, nang∙ni rama-dilmaosan ongaigija, indiba jerangan nang’ baksa sakantio kamo nangrime ka·giparang baksaba ong∙china. Aro ian nang∙ni miksongani ong∙china, chong∙motan, nang’ baksa kam ka·pagiparang nambataona seng∙ataniko man·china, uamangko chubataona, aro uamangko salgini rasongona, aro Uko am·na, pilakni chubataona, jringjrotni gimagija man·rikgniona, uko salgini man∙e cha·aniona sokatchina jekon nisina man·jawachim.”—Ellen G. White, Testimonies for the Church, vol. 2 jak 593, 594.

**Chanchirimna sing∙anirang**

`Kristian janggi tanganio Isol mitelaniko dakanio maidakgipa kamko ong∙ata? Nang∙ni Sabbath skul programko dakanio Isolko de∙mitelani bidingo maikai ong∙enga? Isolko mitelna ia somoio gisikko didiatengama? Ong·jaode, maiko dakna man·gen?`

`“Na·a andalao ba dakmajoao ong∙oba Gitelko mitelbo” ine inani ortoara maia? Maikai an·ching indakgipa somoirango Isolko mitelna dakchakaniko man·gen?`

`Mondolini manderang indake an·tangni chagronge nikaoniko kan∙dike jinmana aganchina. Saksa sakgipinoniko maiko skie ra·na man·gen?`

`Klasso, Daudni segimin Git-oniko Isolko mitelani bidingo segipako basee uko poraina somoiko ra∙bo. Mitelani gimin iara nang∙na maiko skia? Isolna mitelaniko dakaniara nang∙ni bebera·anio maikai ong∙enga?`