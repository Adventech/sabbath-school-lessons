---
title:  Mitelanina Pangchakani
date:  21/08/2022
---

Russiani saksa mingsinggipa poedo serakgipa Fyodor Dosoyevski so·otaniko man·na rai on·ako man·ahachim, indiba bon∙chotao on∙gimin raiko dingtangataha. Indake ua bang·a bilsirangna koedi ong·e patoko dongangaha. Patoko dongmitingo uni chagrongani gimin ua indake seaha, “Pilak manderang nang·ko wate katoba aro na·a saksan kakketna chadengoba bon·kamaona bebera·bo aro sikdikdik ong·ani salrangoba Isolna mitelani boliko on·bo.”

Aro an·ching watata Paulni maikai inditan ua neng·nikani aro Kristoni a·sel a·rik sanalaniko chakchike amaha, uni gimin nikbaaha. Indiba ua Romni patoko koedi ong·e dongna nangaha. Aro ua Romo koedi ong·e dongna nangoba mamung gisiko duk man·ani dongjaha, duk ong·ani palde, ua Philippi mondolini manderangna ka·dongatani kattarangkosa uni chittio seatskaaha!

`Phillippi 4:4-7 ko poraibo. Maikai watata Paulara an∙tangan patoko ong∙e chittiko seatna man·aha? Ia Sastroni bako, “Isolni tom·tomaniko” man∙ani cholrangara maiarang?`

Pilakni gita name an·senge dongani salrangoba Gitelo katchana nangani ong·a. Indiba watata Paul an·chingna Gitelo pangnan katchana kupattia. Haida ian ong·ronggijani aganani kattarang gita ong·naba donga. Uni chitti seaoniko minggni nangchongmotgipa dakna nanggni gnang.

Skanggipao, an·ching Gitelo pangnan katchana nangode, indide maiba neng·nikaniko chagrongani salrangoba katchaanina mamung a∙sel donggijani saloba Gitelo katchana nanga. Gnigipao, an·ching indake katchaanina a∙sel donggijani salrango Gitelo katchana gita skie ra·na nanga.

Paul an·chingko indakgipa neng·nikani salrangoba Isolko mitelna aganenga. Aro ian haida Isolko mitelna somoi ong·gija gita niknaba donga. Indiba indake duk, ba neng·nikani salrangoba Gitelo katchana agana, maina Gitelko mitelaniara bebera·ani kamko mesokani ong·a. An·chingni bebera·aniara neng·nikani ba namani salosan pangchakaija, indiba Isolni bebeni gimin, indake maiba an·chingni namgijako chagrongani somoioba ong∙na man∙a maina ua an·chingna aiao inmangipa ku·rachakanikoi on·na agana. Aro indake an·chingni bilake bebera·aniara an·chingni janggi tanganiko namgipa toromi ong·e chanchiani bimangko dakna dakchaka.

`Da·alni poraianio, maiko Paulara uni patoko koedi ong·e donganioba Isolni gimin agane uko Gitelo katchaatna man·ataha? Kan·dike nang∙ni uni gimin u·igiminoniko Isolni bebeni gimin sebo. Segimin mingantina Isolko mitelbo. Iarangara nang∙ni chanchianiko maikai dingtangata?`