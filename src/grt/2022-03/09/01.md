---
title:  Mitele Janggi Tangani
date:  20/08/2022
---

### Ia Antina Lessonna Poraiani
Phil. 4:4-7, Joshua 5:13-6:20, Git. 145, Wat. 16:16-34, 2 Ser. 20:1-30

> <p>Mingani Pod</p>
> “Gitelo pangnan katchabo, agantaia katchabo” (Phil. 4:4).

Katchaani somoirango pangnan Gitelko mitelna kusi ong·e mitelaniko daka. Indiba jensalo namgijani, aro maiba chanchina amgijani nalsao obosta ong·osa, Isolko mitela, aro jensalo maiba gelna amgijagipa rakgipa supekani somoio sokbaon indake dakna altua ong·ja. Indiba kandike niatgenchimode, pilak skangna bateba Isolko mitelna nanga, maina Isolko mitelaniara an·chingni janggi tangani bebera·anio dakchakanina Isolko mitelna nanga.

Beben, Isolko mitelaniara an·chingni andalgipa janggi tangani neng·nikanioba maiba nambataniko on·na dakchaka, ba uarangko chagrongjaoba, indiba an·ching Gitel Isolko Uni an·chingna nama dakanina, aroba maiba neng·nikaniko chagrongonioba uni chena dakchakbanina Uko mitelna nanga.

Gitelko mitelaniara bebera·ani kamko mesokani ong·a. Haida indake Gitelko mitelani kamrang an·chingo dongrongjanaba donga, indiba an·ching uko mitelna jensalo ranta ka·gen, unon an·chingni janggi tangao uan bewal ong·gen, maina uano gisik pilanina aro gisikni gita dakgrike cheani bilko man·gen.

**Anti Gimikna Nigopatani**: Isolko mitelania maia? Maikai neng·nikani somoirango Isolko mitelanira namen gisikni gita dakgrikna bilakgipa silchidare ong·a? Aro maikai mitelaniara an·chingko aro an∙chingni samtangtango ong∙a obostako dingtangatna man∙gen?