---
title:  Chanchidapani
date:  29/07/2022
---

Ellen G. Whiteni, segipa ki∙tap “Patriarchs and Prophets” oniko “The Test of Faith,” pp. 145–155 rangko poraibo aro Testimonies for the Church, vol. 5 oniko “Praise Ye the Lord,” pp. 315–319 rangko poraibo.

“Isol pangnan An·tangni manderangko dukni chankolo dake nironga. Chankolni ding·aniosa Kristian cholon sonani rongtalgijaoniko rongtalata. Dake nimitingo Jisu An∙tangna nitima; namgipa sonako An·tangni namgipa ka·saaniko teng∙chakatna maikai rongtalatna nanga uko Ua u·ia. Rakgipa dake nianirangchi Isol An·tangni nokkolrangko dake nia. Mitam manderangde Uni kamko apalbatatna bil gnang ine Ua u·ia, aro ua manderangko dake nia; Ua An·tangni ka·saanichi uamangni cholonrangko dake nie uamangni u·igijagipa donnuenggipa bilgri aro namgijaniarngko paraka. Ua namgijagipa cholonrangko uamangoniko namate uamangni An·tangna kam ka·anio choligipa ong·china uamangna cholko on·a.”—Ellen G. White, Patriarchs and Prophets, pp. 140.

“Dake nianirango kimkim ong·e chadengchina Isol an·chingna cholko on·a, hai an·ching Chisolko ripee dake niani chankolo ka·begipa ringanirangko ringna, Pagipa Isol jaktangchi an·chingko aro an·chingni ku·chilrangko ganggope rakkienga ine pangnan gisik ra·na nanga. Walo aro saloba hai an·chingara pangnan Isolo ka·dongna. Pilak namako Ua an·chingna on∙gen ine an·chingara Uo bebera·na man·jawama? Jensalo Sko bikroko an∙chingna parape∙aniko gisik ra∙aton, walmadrango duk sintebeaniko man·genoba, maikai an·chingara Isolko ring∙mitelna aro Una rasongko on·na jechakkugen?”—Ellen G. White, Testimonies for the Church, vol. 5, jak 316.

**Chanchirimna sing∙anirang**

`Klasso saoba an·tangni bebera·aniko dake niani dukrangko gisik ra·atama, jean Abrahamko rakbee dake niani gita ong∙jaoba, kraa gitan bilongbegipa ong∙ahachim? Ua mandeni chagrongaoniko na∙a maiko skie ra·na man·gen?`

`Chisolo datkapaniko man·na skang konta 24 ni gisepo Kristoni janggi tanganio maiarang ong·ahachim, uarangko nipilate nitaibo. Mai bilongbegipa dake niani chankolko ua chagrongahachim? Maikai Ua kimkime dongna man·aha? Dake niani chankolo an·ching ga·akengon, mai dakgipa bebera·ani niamko Uni janggi tangaoniko an·chingara skie ra·na man·gen?`

`Ia antio man∙bagipa chanchianiko nipilate nibo, chong∙motan, an·chingni chagronggimin obostarangchi an∙chingara maikai apsandake saknaenggiparangna simsakskana man∙gen? Je gita kakket ong·ja maina, indiba ia chanchianiko dakanio an·chingara mai dakgipa neng·nikanirangko chagrongna nanggen?`

`Ellen G. White kosako janapbagipa kattarangni gimin indake talataha, “Waloba saloba hai an·ching Isolo ka·dongiparang ong·na.” Kamko chu·sokatana bate ku·aganade namen altuabegipa ong·a. Indakgipa kamrangko ka·e maikai an·chingara saksa sakgipinrangko bebera·anio dakchakna man·gen? Duk aro namjabegipa obostarango Isolo ka·donganiara baditan nangchongmotgipa ong·a?`