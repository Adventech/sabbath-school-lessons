---
title:  Ka·donganichi Janggi Tangani
date:  27/07/2022
---

> <p></p>
> Maina, jongadarang, Asiao chingni je dukrang ong·aha, uarangni gimin na·simang u·igija dongchina chinga sikja, maikai janggi tangnaba ka·dongjapile, bilna agre chingko jrimatbeaha. Indiba an·tangtangna ka·donggija sigiminrangko chakatatgipa Isolna ka·donga gita, chinga an·tagtangan an·tangtango sina aganchakako man·ahachim” (2 Kor. 1:8, 9).

Saksa Isolni basee ra·gimin watata ong·e, Paul pilak manderangna bate duk man∙batgipa ong·aha. Indiba Paulde bilgriataniko man·jaha. Ua batesa Isolna rasong on·batroroskaaha. Uni pilak duk chakanirangko Sastrooniko poraie nibo 2 Kor. 11:23-29. Unbaksana 2 Kor 1:3-11 rangkoba poraibo.

`Watata Paul 2 Kor 1:4 o indake talataniko dakaha, Isolni ka·sachakaniko aro ka·dimeataniko on·anichi  “maikai chinga an·tangan Isolni je ka·dimeanio ka·dimeanio ka·dimeatako man·a, uchi pilak duko donggiparangko ka·dimeatna amgen.” Baditana kingking indake dukko chakaniara dangdike on·china okamani ong·skagen? Ia indake ong·gnigipa obostarangni gimin an·chingara baditana king king simsaksogiparang ong·enga?`

Gisik sagipa manderangko simsakna Isol an·chingko jakkalenga. Uni ortode, Ua an·chingna indakgipa duk aro neng∙nikanirangko cha∙tote nikchengchina on∙naba donga. Unon an·ching ka·dimeatani kattarangko chagronggimin Isolni ka∙dimeani aro ka∙sachakaniko on∙skana man∙gen. Ian Jisuni pangchake janggi tangani niam ong·a. (Ibri. 4:15).

Paulni neng∙skime rakgipa janggi tanganiko chagronganina an·ching duk man·chakna nangja. An·ching jensalo ning∙tubea obostao ong·ahaon, Pagipa Isol An·tangni ka·sachakbeaniko on∙na man∙a ine ma∙sichina uaranga ong∙a. An·ching basakobade an·chingni janggi tanganio ka·beaniko man·naba gnang, aro basakobade so·otanikoba man·gen, indiba kenabe, Isol An·tango pangchake ka·donggipa ong·china an·chingko aganenga. An·ching Uo ka·dongchakna man·a, maina “Isolde sigiminrangkoba chakatatna man·gipa ong·a.” (2 Kor. 1:9).

Paul nama kattako aganprakna miksonge kamrangko ka·angkuengon, mikkangchiba apsandaken Isolara uko naljokataniko dakkuaigen ine ua ma·siaha. An·tangni Gitelo ka·donganiko Paul ming gittam dake 2 Kor. 1:10, 11 o mesokaha. Skanggipa, a·sel ong·a changantion Isolni naljokatanirangko man·enga ine Paul ma·siaha: “Ua indita dal·a siaoni chingko jokataha, aro jokatgen.” (2 Kor. 1:10). Gnigipa, Paul Isolosan mangmang ka·dongchakna kimkime miksonganiko dakaha: “Ua jokatkugen ine chinga Una ka·dongaha.” (2 Kor. 1:10). Gittamgipa, rongtaligparang dondikgijan bi·chakanirangko dakkuenga: “na·simang mol·molachi chingni gimin dakchakpaaha” (2 Kor. 1:11).

`Pauloniko skie ra·anichi maikai na·ara an·tangni janggi tanganio ga·akonanggnioniko maikai naljokatna man·gen?`