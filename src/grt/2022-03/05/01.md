---
title:  Bilongbegipa Ding·Ani
date:  23/07/2022
---

### Ia Antina Lessonna Poraiani
A·ba. 22, Hos. 2:1-12, Job 1:6-2:10, 2 Kor. 11:23-29, Isa. 43:1-7.

> <p>Mingani Pod</p>
> “Indioba uko binekatna Jihova namnikaha; uko ua sataha; na·a uni janggiko papna boli dakon, ua an·tangni bitchriko nikgen, ua an·tangni salrangko bakroatgen, aro uni jako Jihovani namnikani silgen.” (Isaia 53:10).

Kristianrangni gisepo mingsingbegipa ki·tap serakgipa C.S. Lewisni jikgipa sina skang, Lewis indake seaha, “Isolo bebera·aniko dontongna angni kenani ong∙ja. Chong∙motgipa kenanide Uni bidingo agansokgijagipa cholonko bebera∙nasa angni kenani ong∙a. Angni aganchotanide ‘Isol dongja’ ine ong∙ja indiba ‘Isol indaken ong∙chongmota.’ ”—A Grief Observed (New York: HarperCollins Publishers, Inc., 1961), pp. 6, 7.

Jensalo obostarang namjabatahaon, an·chingoni bang∙batan Isolko chu·gimik jegala. Toatna gita Lewisko nibo, ua Isolko jegalna aro Uni gimin namgija dake chanchina dakmajoaniko man∙aha. Sing·anide ian je, baditana iara ding·chaoaniko man·enga? An·tangni “Depnateni bimang gita an·chingko ong·atna,” (Rom. 8:29), miksonge Isolara badita ding·beaniko an·chingo ong·atna nangnikenga?

**Anti gimikni lessonko nigopatani**: Isolko u·ina sikgipa, aro Una ka·sagiparangkode Isol An·tangan daito ra·gen ine na·ara maini gimin chanchia? “Uni Depanteni bimang gita” ong·atna Isol baditan ma∙sisretaniko ong∙ataha ine na∙a chanchia?