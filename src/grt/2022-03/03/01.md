---
title:  Do Gring
date:  09/07/2022
---

### Ia Antina Lessonna Poraiani
Reo 14, Reo. 15:22-27, Reo. 17:1-7, Toe Skia. 3, Luk 4:1-13, 1 Pitor 1:6-9.

> <p>Mingani Pod</p>
> “Uo na·simang ka·sroka da·o dikdiksana, nangengode, na·simang ma·manti dakmajoanirango duk man·aon.” (1 Pitor 1:6).

“Salni chugimik teng∙sumitingo, aro minggipin gam·atani ku∙rangrangko knaon, do∙gringni ning·ao dongipa do·o mamung saloba gitko ring·jawa jekon uni nokgipa una skie on·ahachim. Ua iako ta∙rakbeen skia man·rikaha, jeonin jangbegipa kurang ong·kata, indiba pangnaba dingtang ong·atako man·ja aro pilakan knatobegipa ong·aia. Indiba nokgipa do·oni gringko chipaha, aro uko jeon git mingsako mangmangsan knana gita man·aigenchim, indakgipa biapo donaha. Andalmiting somoio, ua jotton ka·beaha aro gitko ring·na gita ua jotton ka·taitaiangkuaha aro jena kingking ua gitko namedake man·kujachim aro ua asol ku∙rangoniko be∙ate knatobegipa kurangona ong·atkujana kingking skiaha. Uni ja∙mano do·oko ra∙baaha, aro ua jasengaomangba pangnajolnan gitko ring·aha. Indake Isolara Uni dedrangrang baksa daka. Uo an·chingna skiani gitrang gnang, aro jensalo an·ching namedake skianiko man·gen unon duk ong·ani jagringomangba an·ching kusi ong·na gita man·gen aro pangnajolnan gitrangko ring·na manaignok.”—Ellen G. White, The Ministry of Healing, p. 472.

U∙ie ra∙bo je, do·oko andalaona rimanggipara skigipaan ong·a.

Ian altue ma∙sina man∙gipa ong·a je, Satansa ia saknaaniko ra∙bagipa ong·a, indiba Isol An·tangsa dondikpilgija an·chingko dilanio bakko ra·engama jeon man∙dikbegipa chagronganio jajatani ba duk ong·atanirangba gnang?

**Anti gimikna nigopatani**: Maia toe agananiko na·a Sastrooniko chanchiatna gita man·gen jean Isol An·tangan manderangko chagronganirangona dilangaha jeon nengnikanirangba donga ine Ua ma∙siachim? Na·ara maiko chanchia, ia gitalgipa gitrangkora banoniko Ua uamangko ring·aniko nangnikengachim?