---
title:  Baikamgipa Man∙rikani
date:  13/07/2022
---

`1 Pitor 1:6, 7 ko poraibo. Maiko Pitorara aganengachim?`

Pitorara neng∙nikanirangko chagrongenggipa aro sikdikdik ong·enggipa manderangna seatengachim. Ua “Pontus, Galatia, Kappadokia Asia aro Bithyniao songdongpaegipa segiminrangna” (1 Pitor 1:1,2) seaha. Ia biapkon an·ching da·alo saliramni Turkey ine u∙ia. Adita podrangni ja∙mano, Pitor indine aganaha je, ua uamangni chagronganiko ma∙siaha, “na∙simang ma·manti dakmajoanirango duk man·aon” (1 Pitor. 1:6).

`Pitorni “bilding bildang songdongpaenggipa” ine agananio maiko miksonga? Maikai uarangna uamangni dake nianirangko ong∙ata?`

Ua somoi jolrango Kristian ong·anio, ian gital obostarang ong·achim; bebera∙giparang bang∙gijasanchim aro bang·a biaprangon uamang bang∙gijarangsan ong∙anio gipinrangni namen ma∙sisretaniko man·e, namjabee a∙rik sanalanirangko man∙aha. Pitor uamangko ka·dongataha je, ia dakenianiranga bingbang ba bilding bildang ong∙jaha. (1 Pitor 1:6, 7). Kakkete bebera·anian pilak dake nianirango chakchikgiparangni nisan ong∙a.

`1 Pitor 1:6-9 ko poraibo. Maia chu∙soksranggipa ka·donganiko Pitor dake nianio ong∙giparangna on∙na miksonga? Maikai ia ka·donganiara an∙chingnaba gamchata?`

`Uamangko dake nianirang jeba ong·china, uamangni saknaanirang jeba ong·china, maikai uarangko Kristoni re∙bapilanio pangnajolnan ong∙gnigipa baksa tosusagen? An∙chingni je obostao ong∙oba, Pitorni uamangna agangipa kattaranga da∙alo an∙chingna Isolni kattarang ong·a. Jedakeba man∙dikbegipa ba saknabegipa dake nianirang an·chingna ong·china, an·ching mamung saloba bonkamaona nikaniko watgalna nangjawa, chong∙motan, jrinjrotni janggiko gital salgi aro gital a·gilsakosa, saknaanigri, nengnikani ba sianigri ong∙gen. Ia indakgipa ku∙rachakani an·chingni mikkango ong∙engon, Kristoni sichakanichi ia ku∙rachakaniko man∙na ka∙donsoengon, bebera∙aniko watgaljana namen nangchongmotani ong∙a aro dake nianrangni gisepo an∙chingni bebera∙aniko dongpengsogipa mingantikon rongtalatchina Isolo bi∙na nanggen.`