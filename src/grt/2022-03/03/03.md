---
title:  Ka∙begipa Chirang
date:  11/07/2022
---

> <p></p>
> Aro Israelni dedrangni pilak jinma; Jihovani ge·etgimin gita, uamangni re∙a gita, Sin bakraoni re·chakatangaha, aro uamang Rephidimo a∙tipko dakaha; aro manderangna ringna chi dongjachim.” (Reo. 17:1).

Haida, an·ching an·chingni pilak nanganirangko Isoloniko man∙janaba donga, indiba nangchongmotgiparangko man∙nade an∙chingara ka∙dongsona man∙jawama? Chong∙motan, jekon an∙chingni chanchia gita nangachim, uko ong∙gija, indiba jekon an∙ching nangchongmotachim, uarangko man∙na ka∙dongsona man∙jawama?

Israelrang mingsako nangchongmotengachim aro uan chi ong·a. Isol ja∙mano aramchi Israelrangko Sagal Gitchak gita dilsotangaha, uamang Uko ding∙gipa biaprang gita, sal gittamna chigri a·gisio ja∙rikaha. Mongsongbate, a·gisio, jeon chiko man·na gita namen neng∙beani ong·achim, uamangni obostakode ma∙sichakna man·a. Basako uamangara uamangni nangnikenggipa chiko man·gen?

Unikode, Isolara bachina uamangko dilangaha? Ua krongara Maraona re·angaha, jeon bon∙chotao chi gnangchim. Uamang namen kusi on·beenggnokchim. Indiba jensalo uamang chiko tape niaha, uamang ta∙raken el∙bue galaha maina ua chiara namen ka∙beachim. Uni gimin, manderang Moseko matnange agantokaha, “An∙ching maiko ringgen?” (Reo. 15:24).

Adita, salrangni ja∙mano, Isol indake daktaiaha. Ia somoiode, ua krongara jeon chi dongjachim, uanosa neng∙takaha. (Reo. 17:1).

`Reo. 15:22-27 aro Reo. 17:1-7 rangko poraibo. Isol Israelrangna An·tangni gimin Mara aro Rephidimo maiko parakaha? Maia skie ra·aniko uamang skia man·aha?`

`Rephidimo, maidakgipa sing·aniko Israelni dedrang sing·aha? Reo. 17:7. Na·aba ia apsan dakgipa sing·anirangko basakoba sing·ahama? Indake ong·genchimode, maina sing∙aha? Na·ara maidake chanchia, aro nang∙na aganchakmano maia skie ra·aniko na∙a man·aha? Badita changna sing∙anirangko dontongna skang an·chingara aganchakaniko man·na nanga?`