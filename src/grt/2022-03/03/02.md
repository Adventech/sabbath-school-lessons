---
title:  Re∙mikangna Man∙gijagipa Biap Gita Ku∙rachakgimin A∙songona
date:  10/07/2022
---

> <p></p>
> Unon Pharao sepangona re·baoa Israelni dedrang uamangni mikronko nichaoaha, aro nibo, Egyptrang uamangni ja∙manchi re·baengachim; aro uamang kenbeaha, aro Israelni dedrang Jihovao grapaha.” (Reo 14:10)

Na·a basakoba, jagaona ba re∙mikkangna man∙gijagipa biapona dilangako man∙ahama? Basakobade ian nama, chanchisogijan salo ripengskarangni sengtimenggipa nokdringona re·angengon pilakan indine rang∙gitik chrika, “Atchinamsal!” Badiaba somoirangode ian bang·a changon aiao! ong·ataniko man·a, basakobade ian dongtogijanikoba ong·atronga. Haida na∙a skulo ong·genchimode ian nang∙ko kal∙ake roagita ong·naba donga, ba kam ka∙rimskarang jean rang∙gitik nang∙ko namgija dake nikatna jotton ka·ani ong·naba donga.

Jensalo Israelrang Egypt a·songko wate re·baoni uamangna ku∙mikchetgipa a·songona sokkujana kingking, “Gitel An·tangan uamangna skangskang aramni krong ong·e uamangni ramako dilangaha aro walo wa·alni krongchi uamangna seng·aniko on·aha, jedakode uamang saloba aro waloba songreangna gita man·gen” (Reo. 13:21). Uamangni pilak songreanirango dilanggipara Isol An·tangan ong·achim. Indiba nibo, Ua uamangko bachina dilangchengaha: ua biapara uamangni mikkango sagal dongpengachim, uamangni samtangtangchi a·brirang gnangchim, aro Pharaoni sipairang uamangni janggilchi mikroni niksokaonchim.

`Reo. 14 ko poraibo. Maini gimin Isolara Israelrangko Ua ma∙sieba uamangni kenbegnigipa biap gita rimbaaha?`

Pangnande “aramni krongko” ja∙rikaniara an·chingna pilak somoirangode katchabeaniko on·aija. Ian rakbegipa dake nianiba ong·a, maina toromi ong∙na ranta ka∙anio an∙chingni kakketgijagipa ka·tongrangko dake niani biaprangona sokata. (Jer. 17:9). Ia neng∙nikani somoio, u∙iani chabiara, jensalo an·ching chong∙motgipa Isolko ja∙rika, Ua pangnan an·ching baksa dake niani somoio ba saknaani somoio donggija ong·jawa indiba batesa Isolni ge·etanirang aro bonchanggija an·chingni gisik aro ka·tongrangko on·kange oprake on·na nangchongmota jedakode Uan dilna gita man·gen.

`Maia skie ra·aniko Israelrangara ia chagrongaoniko skia man·aha? Reo. 14:31.`

`An·chingna bang·a Uni aiao inmanpilgipa ku∙mikchetanirangko ma∙siomangba, maina basakobade Isolo ka·dongchakaniara namen rakbeani ong·a?`