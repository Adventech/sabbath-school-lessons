---
title:  Chanchidapani
date:  15/07/2022
---

Ellen G. Whiteni segipa kattarang, “Reongkata,” jak. 281–290; ko aro “Sagal Gitchakoni Sinaiona,” jak 291-302, ko Pagitchamrang aro Katchinikgiparang ki∙taponiko poraibo; “Dakmajoani,” jak 114–123 ko Chasongrangna Maringani ki∙taponiko poraibo.

“Indiba Gitel gitcham rama gita Uni manderangko Rephidimona dilangaha, aro Ua an·chingkoba ua rama gitan basee an·chingni kakket ong·aniko dake niani baksa dilangnaba donga. Ua an·chingko pangnande namgipa biap gitade dilbajawa. Ua indake dakgenchim ong·ode, an·ching an·tangtango chu∙ongnike Uan an·chingni dakchakgipaba ong·a ine gualnaba donga. Ua dingtangmanchae An·tangko an·chingna parakna, aro bang∙bea on·anirangchi parape∙na skaha, aro dake niani aro duk ong·anirangko an·chingona sok·bachina Ua on∙aha jedakode an·chingni bilgrianirangko an∙ching ma∙sina gita man·gen, aro dakchakaniko man∙na Uko okamna man∙gen. Ua rakbegipa rong∙brakoni ka·singipa chiringrangko jokbaatna ama. Isol baksa mikkangchakgrikjaskal an·ching mamung dakeba u∙ijawa ...”—Ellen G. White, “Rephidim,” Advent Review and Sabbath Herald, April 7, 1903.

**Chanchirimna sing∙anirang**

`An·ching parak ong·en dakmajoanirangni gimin an·tangtangan golpoa, aro indaken ong·aba ong·a. Ia apsan somoion, maiaba jilmana dakmajoanirang dongama, jekon an·chingni mondolini chelchakaniko on∙na nanggen? Indake ong·genchimode, uaranga maia?`

`Janapgimin “dongtogijagipa biaprangni” gimin golpona sikgiparang donggenma, sing∙bo. Maini gimin iaranga dongtogijagipa ong·a? Uamang da·alo an·tangtangni chagronganirangko man∙taigenchimode, uamanga dingtange chanchigenma?`

`Dake nianirangchi an∙chingko rongtalatna Isolni on∙aniko an∙ching pilakan u∙ia. Indiba, toatna gita, ta∙rakbee saoba gario a∙sel ong∙e so·otako man·ahaon, maikai an·ching ia obostani bidingo agangen? Klaso chanchigrikbo.`

`Klaso, jinma apsan saksa sakgipin baksa Isolo bi·na gita somoiko ra·bo jedakode dake nianirangko chakchikna gita aro kakket ong·e dongna bilakatako man·gen.`

`Nang·ni klasoniko saoba dake nianirango chagronggipako ba Isoloni chel∙anggipako na∙a masiama? Indake ong·genchimode, klasni gita na·simangara ua mandeko rimbapilna maia dakchakaniko dakna man∙gen?`