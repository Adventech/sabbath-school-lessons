---
title:  Aiao Inmananirang
date:  03/07/2022
---

> <p></p>
> Ka·sarang, na·simangni gisepo gnanggipa na·simangko wa·alchi nina dakanini gimin, na·simangna aiao inmanani ong·aha ine aiao innabe.” (1 Pit. 4:12).

Aiao inmananirang, sa∙dikbegipa aiao inmananirang, dingtang dingtang bewalo re·bana man·a. Nang·ni ramao gari bolsa dongpengnaba donga. Tang∙gitik kam dontongataniko na·a man·naba donga. Sana bananiko dakna medical test ka·ani kobor namgijagipa ong·naba donga. An·tangni ka·sabegipa ine nang·ni chanchiengipa mandechi togianiko man·aniba ong∙naba donga. Baditan namgijanirang ong·achim, inditan sa∙dikanirangkoba aro saknaaniko man·a, aro ian bang·bea aiao inmanbeanirangkoba ong·ata.

Ia antio an·ching adita neng∙nikanirangko on·enggipa obostarangni gimin chanchigrikaniko dakgen, jean an·chingko aiao inmanatna nangjawachim.

Pilakna skang, hai an·ching 1 Pitor 4:12 ko poraichengna. 1 Pitor 4:12 o “aiao inmangni ong∙aha” ingipa kattana Greek kattao “agital” ine talata. Kristian janggi tanganio bang·bea dingtang dingtang nina dakanirangko chagronganiara agital ong∙a ine chanchianiona ga∙akna nangja ine watata Pitor iano an·chingna aganenga. Batesa, uarangkode an·ching ong·rongbewal inesa ra·na nanga aro iarangde ong·batelaigen ine ma∙sisona nanga.

“Wa·alchi nina dakani” ine sastroo jakkalgpa kattara minggipin Greek ku·sik ong·a, jean  “wa·al kamani” ine ong·achim. Sastroni badiaba bakode iakoara “kamengipa chankol ine seskaaha.” Bebera·anio an·chingni chagronge nikbagimin duk aro neng∙nikanirangko an·ching uko “wa·alchi nina dakani” ba jrongchakatani dikteo chagrongani ine aganna man·gen.

`1 Pitor 4:12-19 ko poraibo. Pitorni nama kattara maia?`

An·chingoni bang∙batan an·chingni Kristian janggi tanganio neng·nikanirangko man·on aiao inmanronga maina Kristian ong∙ahaode an·chinga indakgipa neng·nikanirangko man·jawa ine chanchisretronga. An·ching pilakan dolgni donganiko ma·sia—Isol, jean namgipa ong·a; aro Satan, jean namgijagipa ong·a. Pilak namgiparangkode Isoloni ong∙a indiba pilak namgijanirangkode Satanoni ine an·ching aganronga. Indiba janggi tanganide altubegipa ong·ja. An·ching an·tangtangni chanchianiko ra∙e, baidiarangan Isolchipak ong·gen ba badiarang Satanchipak ong·gen, uko basee aganna man∙ja. Basakobade an·ching Isol baksa re·rurae janggi tanganioba rakbegipa neng·nikanirangko chagrongna nangronga. Aro Satanko jarikode dal·bea boksisko man·a ine nikronga Job, jean toromibegipa ong·oba ua dukrangko man·beaha, aro Isolo indake sing·aha, “ ‘Denggugiparang maini gimin tanga, budepa ong·oa, aro chu·sokatanggipa ong·a?’ ” (Job 21:7).

`Kristona kimkime chadengani a·sel, dake nianirangko man·ani bidingo Pitor iano talataniko on·engachim. Indiba mitam dake nianirangde gipin a·selrangni giminsa ong·baskaaha. Aiao inmangipa duk aro neng·nikanirangchi dake nianirangko chagrongenggipa manderangna maikai  na·ara ia 1 Pitor 4:12-19 rangko poraie talataniko dakna man·gen?`