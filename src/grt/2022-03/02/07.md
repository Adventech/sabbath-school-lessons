---
title:  Chanchidapani
date:  08/07/2022
---

Mrs. Ellen G. Whiteni segipa kattarang, “Effectual Prayer,” ingipako Signs of the Times, Nov. 18, 1903 oniko poraibo; Mrs. Ellen G. White Comments, p. 1182, The SDA Bible Commentary, vol. 4 koba poraibo; “God Permits Trial and Affliction to Purify Me,” p. 92 ko My Life Today oniko poraibo.

“Mandeni cholon bewalko aro gisik ka·tongko poraie Nigipaan ka·tong nokgiparangna bate nambate ma·sina man·a. Ka·tongo ra·chakninggipa mitam bilgnanggipa manderangko Ua nika, aro niam gita dilanganiko man·e, Uni kamko ta∙rakbate apalbatatna man·a. Uamangni u·ianichi an·tangtangni donnue donenggipa paprangko ma·sichina, Ua Uni manderangni namgijanirangko dingtang dingtang obostarango uamangko ra·doe uamangni namgijanirangko u·iatna ra·baaha. Ua indakgipa namgijanirangko nampilatchina Ua uamangna cholko on·aha, jedakode uamang Uni kamna kragipa manderang ong·na man·gen. Uamangko rongtalatna gita Ua basakobade uamangko wa·alchi dake nianikoba dakaha.”–Ellen G. White, The Ministry of Healing, p. 471.

**Chanchirimna sing∙anirang**

`Papni sastiko an·ching man·genode, ian bilongbegipa dake niani aro duk ong·chongmotgen. “Anga an·tangari Isol baksa ong·ako dake nangrimgrikaniko daktaipilna man·genma?” ine an·ching sing∙aniko daka. Indakgipa obostarangko chagronge janggi tanggenchimoba an∙ching mamung dakeba an·tangtangni Isolo bebera·anirangko watgalna nangja ine maikai Isolni ku·rachakaniranga an·chingna ka·dongatanirangko on·gipa ong·aha? (Romrangna Paulni seatgipa chittiko Rom. 5:1-11 oniko poraie nibo). Ia indakgipa sing∙aniko dakenggipa mandena na·ara maiko aganchakgen?`

`“Uni on·anirang” ine agananio Ellen G. Whiteara maiko miksonga? Iara maidake chu∙sokgipa ong·gen? Basakobade maiba obostarang ong·aniba Isolni on·anisa ong·a ine na·ara maikai ma·sigen? Isolni maidakgipa “on·aniara” nang·ni janggi tanganio nang·ko dake nigipa ong·baaha? Ia somoio na·simangni skie ra·giminrangko na·simangni klasso chanchirimaniko daktokbo. Badiaba a·sel obostarangkode Isolan ra·baaha ine bebera·gija jajae dongenggiparangna na·ara maikai dakchakaniko on·pana man·gen?`

`Bilongbegipa dake nianiko chagrongenggipa mande da·o donggenchimode, ian mamungba ong·ja, ba maiba ong·genma, aro iara maiko ong·atgen? Je dakgipa a·sel aro obosta ong·gen, duk aro neng·nikanirangko man·enggiparangko na∙ara uamangna maiko dakgenchim?`

`South Americani saksa Kristian pante uni janggi tanganio namjabegipa dake nianiko chagrongna nangaha. Dake nianiko matchotani ja·mano, ua Europechina re·angani ja∙mano sanaba indake agananiko dakaha, “Angan an·tangni manggisiko South Americaon galbaaha.” Iani ortoara mai? Maini gimin an·chingara jeoba jaoba an·tangtangni manggisiko gale dongen? Ia dake nianio mairangko dakna nanggen?`

`Klassni gita, na·simang hospitalrangona re·angna miksonganiko dakbo jeon na·simang bang∙bee dakchakanirangko on·na, ka·dimeatna, aro jerangan katchaaniko nangenggiparangna katchaaniko on·e, je a·sel ong·genchimoba, ua indakgipa dukrangko chelatna man·genchim, iarangko dakbo.`