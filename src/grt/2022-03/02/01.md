---
title:  Sokbagipa Dukrang
date:  02/07/2022
---

### Ia Antina Lessonna Poraiani
1 Pit. 4:12-19, 1 Pit. 5:8-11, Rom. 1:21-32, Jer. 9:7-16; 2 Kor. 12:7-10.

> <p>Mingani Pod</p>
> “Ka·sarang, na·simangni gisepo gnanggipa na·simangko wa·alchi nina dakanini gimin, na·simangna aiao inmangnini ong·aha ine aiao innabe. Indiba na·simang Kristoni duko badita bak man·paa indita katchabo; maikai uni rasongni parape·oba na·simang katchae ka·srokna man·gen.” (1 Pitor 4:12, 13).

Scienceni dake nichakram biapo dingtang dingtang chonchongipa bosturangko chongipa ra·chakanio chipe uarangko bilongbee ding∙atanirangko daka. Ra·chikgipa bosturang dingbatrorobahaon, jeonin ua bosturangko tariachim, uano chipgipa bosturangba jronga, gam·a, bre·sria, aroba wa·al chingna a·bachenga. Ua ra·chakani bostukon jrongatchakgipa me∙dik ine agana.

Dictionaryo indakgipa jrongchakatgipa bostukode indake talataniko dakaha, (1) dunagni ba una bate ding·aniko on·e jrongatchakani me·dik, (2) bilongbegipa dake niani, (3) damsa biap ba obosta jeon silroro namroroaniko dakna on·kanggimin bilrang jean dingtanganiko ra·bana rakbee kamrangko ka·achim.

Toromni gita an·chingni gisik ka·tongo mai ong·enga uarangko ia talatanirangko dakanichiba ma·sianiko on·naha. Ia antio an·ching an·chingni janggi tanganirango aro kam cholonrango maidake dikdiksani gisepon dingtangatanirangko aro namdapatanirangko dakna man·gen aro cholon bewalo namrorona man·gen, uarangni gimin skie ra·aniko dakgen. Jrongatgipa dikteona re·baon an·chinga maidakgiparang ong·na aro Una maikai aganchakna nangachim, uarangko ian u·iatsamsoani ong·a.

**Antigimikna Nigopatani**: An·chingni janggi tanganio chagronggipa neng∙nikanirangara maini a·sel ong∙a?