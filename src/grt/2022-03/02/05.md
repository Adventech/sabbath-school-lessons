---
title:  Rongtalatanirang
date:  06/07/2022
---

> <p></p>
> Uni gimin Kotokrangni Jihova indine agana, Nibo, anga uamangko jrongate uamangko nina dakgen; maina angni manderangni demechikni gimin anga mai gipinko dakgen?”(Jer. 9:7).

“Isolni Gisik nang∙ona Jihovani kattako ra∙bahaode jean nang∙ko gisik saatahachim, u∙ie ra∙bo je, nang∙o donggipa maikoba bon∙kimitatsrange saknaatna Ua nangnikenga.”–Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271.

`Kosako mesokatenggipa Sastroni podko na·simangara maidake ma·sia? Paponi rongtalataniko man·engmitingo na∙simangara baditan duk aro sastirangko chakna nangaha?`

`Jer. 9:7-16 rangko poraibo. Isol indine agana je, Ua Juda aro Jerusalemko (Jer. 9:7)“jrongate uamangko nina dakgen.” Mai minggni a∙selko Isol iano janapenga? (Jer. 9:13, 14). Rongtalataniara maikai ong·baa? (Jer. 9:15, 16).`

Isolni rongtalatanio bilongbegipa dake nianirang dongchapa. Minggitam a·selrangni gimin dake nianirangko bilongbegipa dukrang ine nikmannaba donga. Skanggipao, paprangni biteko cha∙tote nikchina aro u·ichina Isol an·chingna duk aro nengnikanirangko on·a. On·tisana skang mangmang, Jeremia duk ong·bee indake seaniko dakaha, “ ‘Mul bilongbee bala; setuko wa·al kamponga; Uamang indinsa rongtalatachaa, maina denggugiparangko dingtangatna man·ja.’ ” (Jer. 6:29). Uni gimin, basakobade an·chingni papko gisiko ra·atna gita bilongbee dake nianikoba man·na nanga. Gnigipao, an·ching an·chingni dakgimin papna duk aro neng∙nikanirangko cha·tote nikenga ine da·on rongtalbeen nikna ma·a. Gittamgipao, an·ching dingtang dake janggi tangna jotton ka·engon, duk aro ka·beaniko man·ronga. An·chingni janggi tanganio an·chingni dakrongbaenggipa cholon bewalrangkode rang∙san dingtangatna namen neng·beani aro dongtogijani ong·a.

`Nang∙ni gelna jotton ka∙engipa paprangni gimin chanchiatbo. Isol da∙alo nang∙ko rongtlatna aro dake nina nanggenchimode Ua maiko dakgenchim? Bilongbegipa sastiko ona∙chi Isol Israelko dake niahaode, apsandake nang∙koba bilongbee sastiko on·achi Isol dake nigenchimode na·ara Uni mikkango da·alo maiko dakgen?`