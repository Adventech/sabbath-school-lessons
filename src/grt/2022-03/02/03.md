---
title:  Satanni Dakmajoanirang
date:  04/07/2022
---

> <p></p>
> Gisik rakbo, mikrakbo; na·simangni bobil Diabol, randinggipa singho, gita sakoba minokna am·e re·roroa.” (1 Pit. 5:8).

`Kosako talatgipa podko poraibo. Iano an·chingna mai nama katta donga? Na·a an·tango indine sing·e nibo, “Baditana kingking angara ia kattarangna gisiko nangmanchaenga?” Ua kattarangna na·a badita gisik nanga, uko nang·ni jangi tanganio maikai mesokgen?`

Okkrienggipa singhoko na·a nikahama? Ian aiao inmanani ong∙a, maina singhode an·tang jeko miksonga uko chike cha·na man·kujaskalde kingkot watgalgija jotking dakgipa ong·a. Apsandake, Satanba an∙chingni wilwilao time aro re·roroe dongenga ine Pitor talataniko dakaha. Jensalo an·ching niwilwilaton, uni so·otna skani biteko nikna man·gen. Siani, neng·nikani, aro mandeni cholon bewalrangko pilakchin  ong·siatanirangko nikna man·enga. An·chingde Satanni kamrangko nikgija dongnan man·jawa.

`1 Pitor 5:8-11 rangko poraibo. Satanni re·roroe dakmajoanirangko Kristianranga maidake warachakgen?`

`Duk man·enggipa manderangna Isolara maiko dakna ku·rachakaha? 1 Pitor. 5:10.`

Kristian bebera·giparangna Satanni sinjetanirangko on·anio warachakani bidingo Pitor ia kattarangko seaha. Indiba an·chingni janapbagimin gitan, Satande dingtang dingtang bewalrangosa an·chingko dakmajoenga. Aroba an∙chingni bobilni, bilakaniko u∙iomangba, an∙ching jajrengna nangja, maina, gisik ra∙bo, Jisuan Satankode amkiningsrangaha, Satande amako man·gimin bobilsa ong·aiaha, aro jena kingking an·ching Jisu baksa pangnan nangrima, Uo bebera·e aro bi·jringe donggenchimode, an·ching mamung dakeba Satanchi amchepaniko man·chongmotjawa. Chisolni a·sel Kristo chegipa ong·aha, aro Uni cheanian an·chingni cheaniba ong·aha.

`Minggipin cholrangchi Satanni saknaatarangni gimin chanchiate nibo. Ia paparigipa a·gilsako Satanni kenjagokatanirangna 1 Pitor 5:8-11 rangko poraianichi an∙chingna maikai dakchakniko man·gen?`