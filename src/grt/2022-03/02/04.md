---
title:  Papni Neng·nikanirang
date:  05/07/2022
---

> <p></p>
> Maina otoromo bebeko rim∙rikgipa manderangni pilak bamgija aro toromni kosako Isolni ka·onangako salgioni parape·aha.” (Rom. 1:18).

An·ching jekoba dakon, kamni bite donga. Jako ice-creamko ra·e sal ding·ao chadengode, uade jrongtelaigen. A∙sel aro bite pangnan apsan apsan re·chapa. Aro an·ching je gitaba obostarangko dingtang ong∙atna skoba, ian papmung apsan ong·aia. Chong∙motan, na∙a jeko sata, ukon na·a ragen. An·tangni kosako papko ka·enggipa ia a·gilsakni manderangna mai kenbegipa sastikon ra·bagnok ine Isolde senge dongenga inede ong∙ja, indiba pap an·tangsa an·tangna duk aro sastirangko ra·bagipa ong·enga. An·chingni mingsa neng∙nikanide ian je, papni biteko cha∙tote nikgijaan an·chingara bangbata salon Isolko togina man·aigen ine chanchironga. Pangnaba indake ong·na man·jawa. Pap ka·aniara namgijagipa duk aro neng·nikani biterangko jringjrotnan man·asan ong·aija indiba da·aloba ua indakgipa duk aro nengnikanirangkode man·enga ine Paul rongtalbee talataniko on·aha.

`Manderangni papo ga·akani aro uarangni biteko Rom 1:21-32 rango Paul talatanirangko on·aha. Paulni aganaoniko papni biteranga maiarang, uarangko sulsul namedake simsake poraie aganagopaniko dakbo.`

Paul changni changan iana skangba papni biterangko “Isolni ka·onangani” ( Rom. 1:18) ine talataniko on·aha. Ia podo Isolni ka·onangani bite ingipade mande jeko sata ukon rachina Isolde on·aia ine miksongani ong·a. Kristianrangkomangba, an·chingni namgijagipa kamrangni a·sel duk aro neng·nikanirangko man·genchimoba Isolde uarangko ta∙raken chelatningjawa. Papni namgijaniranga baditan ning·tubegipa ong·a, uarangko ma·siatna ine bang∙bata salon Isol an·chingna duk aro neng·nikanirangko ra·baronga.

Isolni niam ming 10 oniko pe·osa papni biteko man·a ine an·chingde chanchironga. Indiba an·seng baljokani niamko pe·anio mai sastiko man·skagenchim? An·chingni be·en bimangde Isolni torom nokdring ong·a. Namgipa cha·anirangko cha·jaode aro be·enko ranta ka·jaode, aro dugapile kamrangko ka·ode, Isolni kosako pap ka·ani ong·a. Aro iani bitede duk aro neng·nikanirangko ra·baanian ong·a.

`Nang·ni janggi tanganio, na·ara baditan ta∙rake nang·ni paprangni a·sel duk aro sastirangko man·rongenga? Na·simangara maiko skie ra·na man·aha? Apsan dakgipa gualaniko daktaijana gita na·ara maidakgipa dingtang ja·kuko de∙na nanggen?`