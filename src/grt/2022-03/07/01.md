---
title:  Gimaatna Man∙gijagipa Ka∙dongani
date:  06/08/2022
---

### Ia Antina Lessonna Poraiani
Hab. 1:1-4, Job 38-41, Isa. 41:8-14, Jer. 29:1-10, Ibri. 12:1-13.

> <p>Mingani Pod</p>
> “Aro ka.donga kracha.atja; maina an.chingna on.gimin gisik rongtalgipachi Isolni ka.saako an.chingni ka.tongrango rudapaha.” (Rom. 5:5).

Mondolio manderang ka∙dingsmitgrikani dongon, ka∙dongataniko man∙na amani gimin gitko ring∙na aro golpo ka∙rimna altuabea. Indiba an∙ching an∙tangtangni gisepon meligrikgijani dongon ka∙dongchakgrikaniko gimaata. Jensalo neng∙nikanirang an∙chingni gisepo donga ine nikon, ka∙donganiko mamung dakeba altuagipa ong∙ja ine nikgen. An∙chingko an∙chingni samtangtangon maiaba obostarangchi sinjetengon, ia obostarang pilakni gitan samtangtangchi sinchepengon an∙ching Isolni bilni gimin sing∙na a∙bachenga.

C. S. Lewis singhoko bebe ra∙atani gimin uni ki∙taprangoni kingsao seaha. Ia singhoko grongna ske, singhoara chikjawama ine saoba sing∙engachim. Unon ua aganaha singho chiknaba donga indiba “ua namgipa ong∙a” ine una aganaha.

Beben an∙ching Isolni gimin pangnan namede ma∙sija aro Ua agansona man∙gijagipa kamrangko ka∙ronga, indake ong∙genchimoba, Isol an∙chingni bobil ong∙enga inede ong∙ja. Chong∙mot kattade, an∙ching Uko chu∙gimik ma∙sikujaenga. Indiba an∙ching tom∙tomani, ka∙dongna man∙ani aro ka∙donganiko man∙nade Isol an∙chingko u∙ichakna nanga aro Ua agansamsogipa ong∙na nanga ine chanchianichi ma∙sianiko man∙na an∙ching jotton ka∙kuenga. An∙chingni chanchia gitade, Uo naljokani dongana nanga. Indake dakachi, an∙ching an∙tangtangna dukko ra∙baenga.

**Antigimikna Nigopatani**: Isolni cholon bewalni gimin an∙chingni ma∙sianiara maikai aiao inmanpgipa dake niani salo ka∙donge dongna dakchaka?