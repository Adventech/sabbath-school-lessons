---
title:  Pagipa An∙ching Baksa Donga
date:  09/08/2022
---

> <p></p>
>  ‘Maina anga, Jihova nang∙ni Isol, nang∙ni jakrako rim∙e nang∙na agangen, da∙ken; anga nang∙ko dakchakgen.’ ” (Isa. 41:13).

Saoba changsao indake aganaha, “Jensalo Isolko chel∙beao gita nika, sawa jitatatako man∙aha? Jensalo neng∙nikani sokon, Isolan watgalaha ine an∙ching chanchia. Indiba Isolde uanonchim, Ua darangchiba re∙angja.

Jihudirang rim∙gittangako man∙on uamang Isolko chel∙ao dongenga gita nikataha. Beben Isaiachi uamangko mkkangchi piokginini gimin aganaha. Indiba Jerusalemona re∙bapilna bang∙a bilsirangko nangkugenchim. Isol uamangko watgaljawa aro uamangna ka∙dongani dongkuenga ine Isol uamangko ma∙siatna skaaha.

`Mai obostarango ka∙dongna man∙a ine na∙a gisiko sikbee jokatanina sengsoenggipa manderangna ka∙donganiko on∙na man∙gen? Ia ku∙rachakanirangara an∙chingko a∙gilsako rim∙keta man∙aoniko bon∙kamao jokatna ku∙rachakaniara an∙chingna maia dakchakaniko on∙a? Isaia 41:8-14 ona poraibo.`

Ia mingsa aiao inmangipa bimangko Isaia 41:13 o nikna man∙a. Chubatao donggipa pilakni Nokgipa Isol indine agana je, Uni manderang kenna nangja maina Uan “nang∙ni jakrako rim∙e” dongenga. A∙gilsakoni chel∙begipa Isolni dal∙gipa singhasononi Isolni simsakanirangko chanchiate nibo. Uni ka∙sabegipa manderangna uni jakchi dilna gita Ua bilaka ine mesoka.

Jensalo an∙ching jakchakjaon, unon an∙ching Isolni an∙chingni sepango dongpaaniko gisik ra∙ja. Indiba jensalo an∙ching Uko gisik ra∙a, an∙ching Uko “Isol ching baksa ong∙a” ine u∙ia, Uan an∙chingko dingtangatna ama. Isolni an∙ching baksa donganian, Uni miksongani, Uni ku∙rachakani, aro Uni bilchi dingtangipa ong∙na man∙ani ong∙a.

`Adita salrangna, na∙a mingsako dake nibo. Isolan pilakni Nokgipa ong∙e nang∙ni jakko rim∙na sepango gnang aro nang∙ko dakchakna ku∙rachaka ine pangnan gisiko chanchibo. Nang∙ni janggi tangani bewalko maikai dingtangatna man∙ahachim, uarangko see donbo. Nang∙ni chagronggimin obostarangko Sabbath salo klasso chanchirimna taribo.`