---
title:  Dal∙begipa Noksa
date:  07/08/2022
---

An∙ching saknaaniko man∙miting somoio, chanchichipna namen altuabea je, ia indakgipa ong∙a obostarang an∙chingna maina ong∙na nanga ine chanchiman∙a. Indiba “angna” bate dal∙bata noksa gnang. (Parape.a 12:7, Rom. 8:22 ko nibo).

`Habakuk maiko chagrongaha? Habakkuk 1:1-4. ona poraibo.`

Namen kengnigipa somoio, Isol maikobade aganenggen ine na∙a indake chanchinaba donga je, “Habakuk, nang∙ko ta∙rake dakchakna Angko re∙bana on∙bo.” Indiba Isolni aganchakanide bikpilskaa. Ua Habakukna namjabata obostarang ong∙gen ine aganskaaha. Habakuk 1:5-11 ona poraibo.

Assyriarangchi Israel rim∙gittangako man∙gen, namjabata obostarang sokbagen, Judani manderang Babylonchi rim∙gittangako man∙gen ine Isol aganaha. Pod 12-17 o Habakuk grapaha, aro Isol una maiko agannasiengachim, una sengaha.

`Babylonchi nisiatgnini gimin Isolni agane on∙aniara maikai Habakkuk 2:2, 3 o ka∙donganiko on∙a?`

Babyloni nisiatgnini gimin Isolni agansamsoaniko Habakkuk odai 2 o seaha. Ibri. 10:37 aro Habakkuk 2:3, ia podrango minkkangchi ong∙gnirangni gimin katchinike agansoaniko mesoka. Babylonchi nisiataniko man∙gen. Dal∙gipa Babylonko nisiatgnini giminba Parape∙a 18:2 o agansoaha.

Ka∙namgija dake nisiatgiparangchi changduulako man∙gen aro namjabata obostarang ong∙gen ine Isol una agansoaha, uan bebe ong∙gen. An∙ching an∙tangtangko jokatani chasongo ong∙enga ine nikna man∙gen. Dal∙bea namgijanirang an∙chingko duulgen, namjabata obostarang re∙bagen. Uni gimin odai 3 o uni Isolo bi∙aniko nika maina Isolan mikkangchi ong∙gnigipa somoirango uamangko dilgen ine Sastro agana. Habakukna chong∙mot naljokatani noksako Ua mesokaha. Ua mikkangchi ong∙bagnirangni giminba Isolo bi∙aha.

`Habakuk ka∙donganiko man∙na gita maia a∙selrangko mesokaha? Isolni manderangna bon∙kamani somoio katchinike agansoaninrangko ma∙sina amna gita maikai dakchaka? Na∙aba ia ka∙donganiko maikai man∙na amgen? Habakuk 3:16-19 ona poraibo.`