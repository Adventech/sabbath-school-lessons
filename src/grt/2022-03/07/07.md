---
title:  Chanchidapani
date:  12/08/2022
---

Ellen G. Whiteni ki∙tap Education oniko “The School of the Hereafter,” jak 301–309 rangko poraibo; The Ministry of Healing oniko “Help in Daily Living, jak 470, 471 rangkoba poraibo.

“Pilakni janggi tanganion chu∙sokgijani aro duk man∙ani somoirang sokbaa aro rang∙gitik ka∙beaniko man∙a—jekai, salrangan gisikni saknaani aro kalimanian ongaha, aro a∙gilsako atchigipa Uni dedrangna Isolara namako dakkuenga ine bebera∙na rakbeani ong∙a; je salrangan neng∙nikatanirangchi janggiko duk ong∙anio ong∙atronga, tangana bate sion nambatpilsusu dake nikpila. Indakgipa obosta ong∙on bang∙an an∙tangtangni Isolo rim∙kingkinganiko gimaata aro ka∙donggija ong∙e, bebe ra·gijanio nokkol ong∙aniona ra∙baata. Indakgipa somoirango an∙chingara gisikni ma∙siani baksa Isolni simsakanirangko on∙ani dingtanggrikaniko ma∙sina gita man∙genchimode an∙ching sa∙grerangni an∙chingko jokatna am∙enganiko nikna man∙na nanga, an∙chingni ja∙arangko baikamgipa a∙brirangna batgipa pangchakanio donon, gitalgipa bebera∙ani, gitalgipa janggi tangani, ong∙baskagnok.”—Ellen G. White, Prophets and Kings, jak 162.

**Chanchirimna sing∙anirang**

`Ellen G. White indine agana je, “an∙ching pilakan bon∙kamani somoio neng∙nikgniko aro ka∙dongagri ong∙aniko ma∙sia.” Iandakgipa somoio maikai an∙ching saksa sakgipinko name nirok simskgrikna man∙gen? Jensalo an∙ching namgijagipa obostarangko chagrongon ka∙donganiko rakkina man∙na gita maikai nambate skie ra∙na man∙gen?`

`Klasso aganchakna gita mongolbar salni bon∙kamgipa bakoni sing∙aniko nibo. Isol nang∙ni sepango pangnan dongon nang∙ni janggi tanganio na∙a mai dingtanganiko man∙a?`

`Klasso, Job 38-41 ko gam∙e poraibo. Iano Isolni gimin maiko agana? Jean nang∙na ka∙dongani aro ka∙dongataniko on∙achim, uarangoniko na∙a maiko skie ra∙na man∙a? Iano Sabbathara maikai nangchapea? Isolni cholonko aro bewalko ja∙rikna man∙na gita iara an∙chingna maikai dakchaka?`

`Ka∙donga mandeko dingtangata, ian salgioni ong∙a. Uni ortode an∙ching sakgipinrangni janggirangko jokatna gita ka∙donganina bi∙na man∙a. Jerangan ka∙dongagri ong∙engachim, somoiko ra∙e ka∙donganina bi∙china jedakode uamangba ka∙donganiko man∙taina man∙gen. Una agreba, ia ka∙donganiko man∙na krenganio saoba gimaenggipana na∙a maiko dakna man∙gen?`

`Saoba sikgenchimode, ka∙donga aro bebe ra∙anio bilgri ong∙enggipa mandena gimaatani aro dake nianio gimaani ong∙pajana gita ua mandena aganebo. Uara mai dakgipa obostao ong∙engachim, uo sing∙bo? Jensalo neng∙nikani somoi sokabaon maikai an∙ching saksa sakgipinna dakchakgrikna man∙gen?`