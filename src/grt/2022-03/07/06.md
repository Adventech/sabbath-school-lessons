---
title:  An∙chingni Paani Namgipa Skiani
date:  11/08/2022
---

`Ibri. 12:5-13 ko poraibo. Maia kattarang an∙chingna iano donga, aro ia jagittamo an∙chingni poraianio maikai an∙ching namgniko man∙gen?`

Ibri. 12:5-13 o namaona Isolni skie ra∙anin gimin Paul agana. Sastroo bamani ingipa kattani gimin dingtang dingtang talatanirangko chang 10na baten agana. Greek a∙songo ia kattaara “skie on∙ani” bidingo jakkalchengna nanggipa katta ong∙achim. Uni gimin “bamani” ingipako ma∙sianiara Isol maikai an∙chingko bebera∙ani skulo skiachim, uko ma∙sie ra∙na man∙a jekon Paul Ibri. 11 o talatengachim.

Ibri. 11 jolgimikon Paul bebera∙gipa me∙a aro me∙chikrangni janggi tangani gimin mesoke on∙a. Uamang pilak namgijanirangko chagrongna nanggenchimoba bebe ra∙aniko rakkiachim. An∙ching odai 12 ko niode, Paul an∙ching, poraigiparangna, aro an∙chingna skang duk mikchiko chagrongangggipa bang∙a manderangni bebeko rakkiani gimin agana, apsandaken an∙chingba bon∙kamaona kingking bebe ra∙atangko rakkina nangen. An∙ching  Jisuchiko miksonge nina nanggen (Ibri. 12:2). Uan neng∙nikani somoio namgipa dakmesokgipa ong∙a (Ibri. 12:3). Odai 12 ko poraion, chosomako on∙enga gita daka. Ia chosoma dongjagenchimode nangan salo an∙ching nina ba ma∙sina gita man∙dikbegenchim. Indiba janerao nigenchimode banoba namgijanirangko nikna man∙a aro namgijagipa dakbewalrangkoba dingtangatna gita cholko man∙a, unode an∙ching rongtale nikna ba ma∙sina aro dakmajoanirangna gisik seng∙e dongna man∙a.

**Ibri. 12:1-13 ko poraibo. Pod 5-13 rangna gisik on∙batbo aro sing∙anirangna aganchakbo.**

`Bamataniara ba katta maniani ja∙pangara maia?`

`Bamani ba katta maniani bidingo an∙ching maidake chanchie aganchakgen?`

`Bamani ba katta maniani miksonganiara maia?`

`Ibri. 12:1-13 ko poraitaibo. Ka∙dongna man∙ani a∙selrangko nang∙ni ma∙sia gita sulsul sebo. Na∙a ia ka∙donganiko gisikni gita skie ra∙anio maiko ma∙sina man∙a?`