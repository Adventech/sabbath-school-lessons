---
title:  'Songreanio Re·dilgipa: Mes Nirikgipa'
date:  26/06/2022
---

> <p></p>
> Jihova angko nirikgipa; angna nangani dongjawa.” (Git. 23:1).

Isolni noksako salchina mitam bi·sarangko aganaha. Sakantian jechakgija, ka·tongko banoba done noksako salaha. Maina indake salaha ine uamangko sing·on, Isolara ka·sagipa ong·a ine uamang gisiksan aganchakaniko dakaha. Uan altuagipa aganchakani ong·ahachim.

Pilakni gitan namaiengode, Isolni aro Uni miksonganirangni gimin namgipa chanchianiko dakna gita atluabea. Indiba jensalo an·ching dal·roroahaon aro janggi tangani rakbatroroahaon aro neng·nikanirang batroroahaon, an·chingni Isolni gimin chanchiani dingtangrorona a∙bachengaha. Beben, Isolde dingtangja (Ibri. 13:8, Jakob 1:17); indiba an·chingsa dingtanga.

Niam Gitchamni somoirango manderangni mes nirike janggi tangani giminsa, Isolni an∙chingko simsakaniko talataniko dakna gita Git. 23 o mes nirikgipani bimangko ra∙e Isolni an∙chingna simsakaniko mesokna jakkalaha. Niam Gitcham aro Niam Gitalo, Isolko mesokna mes nirikgipani kamko jakkalaha. Ian aiao inmangipa noksa aro dingtangna man∙gijagipaba ong∙a. Git. 23ko an∙ching niatna skang, hai an∙ching maikai dingtang dingtang Sastroko segiparang Sastro jolgimiko Mes Nirikgipani kam aro cholonko ma∙siachim, uko sandie nichengna.

**Ka∙mao segipa podrango maiko na∙a Mes Nirikgipani gimin skie ra∙na man∙a?**

`Isa. 40:11`

`Jer. 23:3, 4`

`Ezek. 34:12`

`Johan 10:14-16`

`1 Pitor 2:25`

**Da∙ode Git. 23 ko niatskabo. Mes Nirikgipa An∙tangni mesrangko simsakna maiko dakaha?**

`Git. 23:2`

`Git. 23:3`

`Git. 23:4`

`Git. 23:5`

`Git. 23:6`

`Saoba indakgipa simsakaniko nang∙na dakenga ine u∙ina man∙aniara maiko miksonga? Maikai na∙a ia noksachi sakgipinrangko ka∙dongatna jakkalna man∙gen jemangnan Isolni noksara an∙tangtangni dakgrikna nangani gimin, Uko rongtale ma∙sina amsokgijani ong∙aha?`