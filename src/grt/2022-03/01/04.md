---
title:  'Ka·dongsona Man·gijagipa Songreani Bak 1: A·kawe'
date:  28/06/2022
---

> <p></p>
> Oe, anga siani salakimni a·kongko re·oba, anga mamung namgijana kenjawa; maina na·a ang baksa donga; Nang·ni monggot aro nang·ni gol·dik, uarang angko ka·dimeata.” (Git. 23:4).

Kakket ong·ani ramaranga tangsekgipa samsirangchi pindapako man∙gipa ka·singipa chirangni rikamrango ong∙genchimode namgenchim. Indiba uan Daudni talatani gitade ong∙jaha. Ia ramarang gimikon siani jagringni a∙kaweba donga— ian an∙chingni re∙ange nina sikgipa biap ong∙ja! Bilsini badiaba somoirangode, Israelo a·kawerang chi bana re·aniko man·ronga jean ka·dongsogijani somoirango re·bana man·a aro nosto ong·ataniko man·ronga. Ia biaprangara apchongipa, samtangtangchin a·silangdare dakgipaba ong·a jean salni teng·baaniko champenga. Uni gimin, “siani salakim” ara “namen tu·begipa salakim” ba “tu·begipa andalani” bimang ba noksa ong·a.

`Na·a an·tangni “siani salakimni akong” ni somoirango ong·ani gimin chanchiate nibo. Iako mai gita dake nika? Mes Nirikgipa uano donggenchimoba na·a kenama? Badia Sastroni podrang ua somoio namen gamchatbegipa ong·a, aro maina?`

`Maikai mes jakrang a·kaweona sokea ine na·a chanchia? Mes jakrang an·tangtangan uanona re·angaha, ba Mes Nirikgipa An·tangan ua ramako dilangaha ine na·a chanchiama? Nang·ni aganchakanina talataniko dakbo.`

Elisabeth Elliot indake seaniko daka, “Mes bi·sa jean an·tangko siani salakimni a·kaweo ong·ahachim, ua gualesa dilanganiko man·aha ine agannaba donga. Kenna nanggijani bidingo skie ra·na gita ua andalaniko battangna nanggenchim. Mes Nirikgipa unbaksa ong·kuengachim.”–Elisabeth Elliot, Quest for Love (Grand Rapids, MI: Revell Books, 1996), p. 218.

`Na·a an·tangko “gualesa” a·kaweona dilangako man·aha ine chanchirongahama? Maikai na·a ia somoio Isolna aganchakaniko dakaha? Andalgipa a∙kaweona sokangna an∙chingko on∙aha ine ma∙sisretaniko ong∙atomangba Mes Nirikgipa an∙tangko on·kangnaba donga ine na∙a maina chanchia?`