---
title:  Songreanina Chong·motgipa Ku·rachakani
date:  30/06/2022
---

> <p></p>
> Beben namani aro ka·sae dakani angni janggi tangani sal dipet angko ja∙rikgen; aro anga jringjrotna kingking Jihovani noko dongkamgen.” (Git. 23:6).

Jensalo an·ching a·kongo ong·on ba bobilrangchi duulako man·on, an·chingara saksan watbanggale donako man·aha ine badiaba somoirangode bebera·atna tol·napaniko man·ronga. Isolara bang·en dakenga ine pangnande chanchiatna man·rongja; an·ching aganronganiko dakronga je, Ua dakchakjringgenchimode, an·chingara indakgipa obostao a·bachengna nangjawachim. Indiba Daud indake ong·a inede nikskajaha.

`An·tangko dake nianirangni kosako, mai minggnirangko Daud Git. 23:6 o aganaha jeni giminan ua chong·mot ong·aniko u·ina man·ahachim? (Eph. 1:4; 2 Pit. 1:10; Ibri. 11:13-15 koba nibo).`

Mitam Sastroko pe·giparang agananiko daka je, Isolni namani aro bon·changgijagipa ka·saani angni janggi tanga gimiko angko “ja·rikgen.” Indioba, a·bachengonin dongbagipa kattaode bilakbate agananiko dakskara, aro ia podko indakesa poraina nanga, “namani aro chotchanggijagipa ka·saani angni janggi tanga gimik salrangon angko “ja·rika.” (Bebeko aganode, ia apsan Ibrio agangipa kattako Abachenga 14:14, Joshua 10:19, and 1 Samuel 25:29 o man·gipa podrango gitan jakkalaha jeon “jarika” ingipa miksonganiara namen rongtalbea.)

`Nama kam aro chotchanggijagipa ka·saani nang·ko “ja·rikon” maidakgipa noksako na·a nang·ni gisiko nikatna man·a? Indake Isolni an·chingna simsakani gimin talataniko dakon maiko Daudara Isolni gimin an·chingna aganna miksongenga ine na·a chanchia?`

A·kong jegitaba tu·bo ba bobilrang jegitaba dondikgija dakbo, Isolni namani aro chotchanggijagipa ka·saani aro an·chingni bon·kamgipa songreanina Uni dilani gimin chong·mot ong·aniko sing·pilaniko dakna man·ja. Ia chanchianirangan Jisuko Skobikrok jolgimiko rakkina man·ahaode, an·chingba apsandake ka·dongna nanga.

Indioba, badiaba somoirangode, jemangnan an·ching simsakengachim, uamangni gisiko sing·anirangan gapa. Daud gita, iani bidingo nambate talatnade, Isol maiko dakna man·achim, uarangni gimin skiani ong·rongna nangjawa. Indiba, Daudni an·chingna Gitrang 23:6 o mesoka gitasa ong·gen, ian an·chingni Isolni bebe ong·aniko ra·chakanichi, paltangni bilake bebera·anichisa ong·a.

`Mai sakkiko na∙a an∙tangni Isolko u∙iaoniko nikna man∙a jean Uni namani aro chu·sokgipa ka·saanian an·chingko ja·rika ine mesokna dakchakgen? Sastrooniko maia sakkiko na∙a on∙dapna man∙gen? Isolni chong∙mot ong∙ani bidingo sing∙ani ba jajaani donggiparangna maikai na∙a sualna man∙gen? Maikai Chisolara iako “man∙na” dal·batsranggipa mesokani ong·aha?`