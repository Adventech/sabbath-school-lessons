---
title:  Chanchidapani
date:  01/07/2022
---

Ellen G. Whiteni, “Missionaries in the Home,” jak. 143 ko, Testimonies for the Church, vol. 4 oniko aro “The Divine Shepherd,” jak. 476-484ko The Desire of Ages oniko poraibo.

“Jerangan toromni gita janggi tanganio kenbegnigipa gisiko jajaatani aro dake nianirangko chagronggen, uarangsa bon∙kamao chegiparang ong∙gen; uamang an∙tangtangni kaadonganiko galatna nangjawa, maina ian Kristoni skulo skie ra∙anio uamangni dakna nangani bak ong∙a, aro ian nangchongmotgipa ong∙a jedakode pilak gitan ronggrikataniko man∙na amgen. Isolni nokkol bobilni chadrapaniko, uni bilongbegipa chonnikanirangko, bilake ka∙donge chakchikna nanggen, aro neng·nikanirangko amna nanggen jekon Satan an·tangni ramao dongen. . . .

“Indiba na·a nang·ni neng·nikanirangko niongija, kosakchiko nidoon, na·a ramako re·anio nom·bokjawa, na·a ru·utgijan Jisuko An·tangni jakko nang·ko dakchakna snilataniko nikgen, aro na·a ramramgipa ka·donganio nang·ni jakko Una on·natnasan nangaigen, aro Ua nang·ko dilchina. Na·a ka·dongchakgipa ong·ahaon, na·a ka·donggipa ong·gnok. . . .

“Na·a Kristoo bilakna, nitogipa cholonko rikna dakchakaniko man·gen. Satan uandakgipa cholononi teng·subagipa teng·aniko champengna man·jawa. . . . Isol An·tangni nambatsranggipa indin on·aniko, chong·motan An·tangni saksakamkam Depantekomangba, an∙chingko de∙dona, chuatna, aro kragipa ong∙atna an∙chingna on∙aha, An·tangni songnokni noko dongpana man∙na gita An·tangni chu·soksranggipa cholonko an·chingo donaha.”—Ellen G. White, Messages to Young People, jak. 63, 64.

**Chanchirimna sing∙anirang**

`Nang∙ni janggi tanganiona re∙bagipa “kenbegniba jajaani aro dake nianiara” baditana kingking “Kristoni skulo skie ra∙anio” chong∙motgipa bak ong∙a ine na·a chanchia?`

`Maikai an·chingni dakchakani, ka·dimeatani, aro ka·dongataniara a·kongo donggipa manderangna uamangni neng·nikanirangko re·badeangna Mes Nirikgipani ramani bak ong·gen? Gitelni nambate jakkalna man·na gita na·a mondoli ong·e dakchakaniko nangenggiparangna mairangko dakna man·gen?`

`Klaso, re·wilwilbo aro maikai namani aro ka·sachakaniara uamangko “ja·rikahachim” sakanti mandena agananiko dakbo. Maiko saksa sakgipinni chagronggipa obostarangoniko na·a skie ra·na man·a?`

`Kristo neng·nikanirangko man∙on Uni bon·kamgipa janggi tangani kontarangni gimin chanchiatbo. Maikai Jisuara, An·tangni mande ong·anio, chakchikna man·ahachim, iarangni bidingo na·a banoniko aganna gita man·gen? Sastroonikoma ba Ellen G Whiteni seaonikoma? (Chasongrangni Ma·ringani ingipa ki·taponikon mongsonggipa aganna man·anide ong·aigen). Neng·nikanirangko chagrongoba Uni dakmesokaoniko an·ching an·tangtangna maiko see ra·na man·gen?`