---
title:  Dake Niani Somoio Sengani
date:  03/09/2022
---

### Ia Antina Lessonna Poraiani
Rom. 15:4,5; Rom. 5:3-5; 1 Sam. 26; Git. 37:1-11.

> <p>Mingani Pod</p>
> “Indiba Gisikni biteara chakchika.” (Galati 5:22).

Scientist-rang bilsi 4 ni bi∙sarang aro chi∙gipa rokomsa cha∙anirangko u∙ina gita dake niaha. Bi∙sa sakantinan saksa scientist indake aganaha je, uamang ua chi∙gipa cha∙aniko cha∙na man∙gen; indioba ua scientist-ni re∙angaoni re∙bapilako sengsoode, uamang ge∙gni cha∙aniko man∙gen. Mitam bi∙sarangde scientist-ni re∙angani ja∙man baktapan ua cha∙aniko ku∙siko sikataha, indiba mitamrangde uko sengsoaha. Dingtanggrikanirangko nikaha.

Unikode scientist-rang ia bi∙sarangko uamangni dal∙kalaonaba niaha. Sengnapgipa bi∙sarangan sengnapgijagiparangna bate nambate adjust ka∙na man∙bataha, nambatgipa chatro-chatrirang ong∙aha aro ka∙dongbatgiparang ong∙aha. Indake nika je, chakchikaniara mandeni cholono maiba nambatako, maiba gamchataniko mesokgipa ong∙a. Iani giminsa Gitelara an∙chingko chakchikaniko an∙tango dal∙atchina agana.

Ia antio an∙ching pilak dake nianirangoni mitam rakbatsranggiparangara maini gimin ong∙achim, uko nigen: chong∙motan, sengsoanio dake niani gimin nigen.

**Anti Gimikna Nigopatani**: Maini gimin basakobade an∙chingara ru∙utbee sengna nanga? Dake niani somoio an∙chingara chakchikani gimin mai skie ra∙aniko skie ra∙na man∙gen?