---
title:  Jihovao Ka∙rokna Skie Ra∙ani
date:  08/09/2022
---

> <p></p>
> Jihovao an∙tangko ka∙ba ka∙srokatbo; Unon nang∙ni ka∙tongni skarangko Ua nang∙na on∙gen.” (Git. 37:4).

Git. 37:4 ara aiao inmangipa ku∙rachakani ong∙a. Nang∙ni pangnan nangnikgipako nang∙ni man∙aniko chanchiate nibo. Indiba an∙chingni ka∙tongrangni skarangko man∙aniara Jihovao ka∙srokgipa ka∙tong donganiosa pangchaka. Uni gimin “Jihovao ka∙srokani” ine inaniara maiko miksonga?

Git 37:1-11 ko poraibo. Git 37:4 ni pangchakaniara (background) on∙tisa aiao inmanani ong∙a. Isolni kosako aro uni kosako kam ka∙enggipa manderangchi duulako man∙ani gimin Daudara seenga. Jensalo manderang an∙chingni kosako kam ka∙a, ong∙rongbewalde ka∙onangani ba an∙tangko dos gri ine mesokna kam ka∙anian ong∙a. Indiba Daud-de minggipinkosa ku∙pattiskaa.

**Ka∙mao on∙sogimin podrango, indakgipa obostao Isolni manderangna Daudni ku∙pattianiara maia?**

`Git. 37:1`

`Git. 37:5`

`Git. 37:7`

`Git. 37:8`

`Git. 37:4 ko poraitaibo. Nang∙ni poraigimin kosako, on∙gimin podrango pangchake, “Jihovao ka∙sroka” inani ortoara maia?`

Dingtang dintang kattarangchi, “Isolo ka∙dongbo” ine Daudara changni chang agantaitaienga. Maikoba dakna am∙on Uo ka∙dongbo. Duk ong∙nabe, maina Isolan nang∙ni Isol ong∙a aro Uan da∙oba nang∙na kam ka∙enga. Na∙a an∙tangsa jako ra∙e an∙tangari namatna kam ka∙na nangjawa. Salgio donggipa nang∙ni Paan jako ra∙enga. Uo ka∙dongbo. Uon chu∙gimik ka∙dongbo.

Indakgipa obostaosa Daudara Jihovao ka∙srokani gimin seaha. Isolo ka∙srokani ortode chu∙soksranggipa ka∙donganio an∙chingni janggi tanganian ong∙a. Mamungba an∙chingni tom∙tomaniko nosto ka∙na man∙jawa, maina Isol ianon aro Uan kam ka∙enga. An∙ching Uko de∙mitelna man∙a, an∙ching ka∙dingsmitnamangba man∙a, maina darangba an∙chingni Isolna batna amja! Jensalo an∙ching iako dakna skie ra∙na man∙a, an∙chingni ka∙tongni skanirangko an∙ching man∙chongmotgen, maina an∙chingni ka∙sabegipa Paani an∙chingna on∙na sikgipako, an∙chingna aro Uni songnokna namgni ong∙batsranggipa somoio, an∙ching man∙gen.

`“Jihovao ka∙srokna” gita na∙a maikai skie ra∙na man∙gen? Maikai iara nang∙ni janggi tanganio chong∙mot ong∙na gita man∙gen Isolni dilaniko am∙e bi∙anina adita somoiko ra∙bo.`