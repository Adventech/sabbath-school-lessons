---
title:  Chanchidapani
date:  09/09/2022
---

Ellen G. White-ni segipa ki∙tap Patriarchs and Prophets oniko “The Anointing of David,” jak 637-642 ko poraibo.

Isolni an∙chingna miksonganiara an∙chingni ru∙utbee sengna nanganiko nangnaba gnang aro ian dake niani gita ong∙na man∙a. An∙ching Isolna gisik on∙on aro Uan an∙chingna kam ka∙enga ine Uo ka∙dongon, ia somoio chakchikaniko skie ra∙ani ong∙na man∙a. Senganina bang∙a a∙selrang gnang, indiba pilakan Isolni an∙chingna miksonganirang aro Uni songnok baksa nangchapani gnang. An∙ching Isolna skang skele katsekode bang∙akon gimaatna man∙a, indiba an∙ching Uo ka∙dongani gisikko rakkiode aro Uo ka∙srokode bang∙akon man∙na amskaa.

Dake niani mingantikon Gitel toe nia. “Angni duk ong∙ani somoio anga Isolni miksonganiko u∙ina man∙ja, indiba Uan maia nambatsranggipa ong∙a uko u∙ia aro angni janggiko, bimangko aro gisikko angni kakketgipa Ong∙atgipa ong∙e Unan anga pakwatgen. “Iani gimin anga iarangkoba chaka. Indiba anga kratcha∙ja, maina anga jeo bebera∙aha, uko anga u∙ia aro jeko anga Una on∙aha, uko ua salona Ua rakkina ama ine anga ka∙dongchong∙mota” (2 Tim. 1:12). An∙ching an∙chingni janggirangko an∙chingni salgini Paao bang∙bate bebera∙na, bang∙bate ka∙sana, bang∙bate chakchikna aro nambate ka∙dongna skiode aro tariode, anga u∙ia an∙ching ia janggi tangao neng∙nikanirangko chagrongon an∙ching salsa batbat bang∙bate tom∙tomani aro kusiniko man∙genchim.

“Jisuni jako ong∙on an∙chingni an∙tangtangko jajrengataniko Gitel nangnikja. Tom∙tome sengani aro mikrake donganiko bang∙bate nanga. Ong∙gipa ramao ong∙jaenga ine chanchiani dongjaskal, an∙ching ua somoina kragipa maiba chinna nisenge donga; indiba ma∙sie ra∙anide, chanchianiko ong∙ja indiba bebera∙anisa ine an∙ching chanchia.” –Ellen G. White, Selected Messages, book 2, jak 242.

**Chanchirimna sing∙anirang**

`Jisu dake niani mingantikon “toe nia” ine inani ortoara maia? Iako u∙ianiara maikai an∙chingni sengna nanganio dakchakna man∙gen?`

`Chakchike senganiara maiachim, uarangni bidingo manderangko klass-o an∙tangtangni sakkiko on∙china aganbo. Uamangni kenanirang, katchaanirangara maiarangchim? Maikai uamangara chu∙sokgipa ong∙na jotton ka∙aha? Uamang maiko skie ra∙aha? Maia ku∙rachakanirango uamang rim∙kingkingaha?`

`Mainaba Isolni somoiko senge dake nianio ong∙enggipa gipin manderangna mondolini gita ba klass-ni gita na∙ara maiko dakna man∙gen?`

`Chakchikaniko dal∙atanio bi∙aniara maia bakko ra∙a? Na∙a bi∙chakna man∙na gita gipinrang gnangma jedakode Gisik Rongtalgipa chakchikaniko uamangni janggi tanganio dal∙atgen?`