---
title:  Chanchidapani
date:  19/08/2022
---

Ellen G. White-ni segipa ki∙tap Prophets and Kings oniko “In the Days of Queen Esther” jak 598-606 ko poraibo.

“Gisik Rongtalgipako Uoniko am∙giparangna Ua on∙gen ine Isol agankujama? Aro ia Gisikara chong∙mot, bebe dilgipa ong∙jama? Mitam manderangkode uara uamangna ong∙jawasusu ingipa gita Isolni kattarangko bebera∙na kena gita nika. Uamang an∙chingko skichina Isolo bi∙a indiba Isolni ku∙mikchetgimin kattarangkode ka∙dongna kraani ine ra∙na aro an∙chingara Uo skiako man∙aha ine bebera∙nade kentaia. An∙ching an∙chingni salgini Paaona sontolao onbee aro skiako man∙na skani gisik gnang, skie ra∙na sikbee re∙baa ong∙ode, Uni An∙tangni ku∙rachakaniko Isolni chu∙sokataniko maini gimin an∙chingara bebera∙na jajagen? Uni bidingo na∙a Uko bebera∙na jajana nangja aro Uko mande ra∙gija dakna nangja. Jensalo na∙a Uni skaniko ma∙sina gita am∙ahaon, Isol baksa bakrimanio nang∙ni dakgni kamde Uni skaniko dakanio na∙a dilaniko aro pattianiko man∙gen ine bebera∙anian ong∙a. An∙ching Uni skianirangko pe∙sretjana gita an∙ching an∙tangtango ka∙dongna nangja, indiba iani bidingo bi∙bo aro Uo ka∙dongbo, dal∙batsrange Uon ka∙dongkubo, jedakode Uni Gisik Rongtalgipaan nang∙ko Uni miksonganirangko aro Uni mikkangchina simsake kam ka∙aniko ong∙e ma∙sina dilgen.”—Ellen G. White, Manuscript Releases, vol. 6, jak 225.

“Bobil dakani bil aro jajaanirang baksa dakgrikanichi bebera∙aniara bilake dal∙roroa. Iandakgipa neng∙nikanirango chagronge nikaniara dam rakbegipa gamchatbegipa bosturangna bateba gamchatbata.” –Ellen G. White, Testimonies for the Church, vol. 3, jak 555.

**Chanchirimna sing∙anirang**

`An∙chingni nikgijagipako an∙chingni bebera∙ani gimin klass-o golpobo, jerangkon an∙ching chong∙mot ine ma∙sia indiba an∙chingni nikani nalsao ong∙a. Maikai iara an∙chingko “Nikgijagipako” nikani inani ortoara maia uko ma∙sina dakchakna man∙gen?`

`Budbarni bon∙kamgipa bako donggipa sing∙aniko chanchirimbo. Uandakgipa obostao an∙ching an∙tangtangko badita nikronga? Ian an∙chingni man∙na skani ong∙jaomangba, Gitelni raman nambatsranggipa ong∙a ine an∙chingko nambate ka∙dongchakatna man∙a gita an∙ching maiko dakna man∙gen?`

`“Bobil dakani bil aro jajaanirang baksa dakgrikanichi bebera∙aniara bilake dal∙roroa” ong∙ode aro ian “dam rakbegipa gamchatgipa bosturangna bateba gamchatbataona” sokatode, maikai iara indakgipa dakgrikanirangko an∙chingni nianiko dingtangatna man∙gen?`