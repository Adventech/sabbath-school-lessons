---
title:  Nikgijagipako Nikani
date:  13/08/2022
---

### Ia Antina Lessonna Poraiani
Rom. 8:28-39, Johan 14:1-14, Eph. 1:18-23, Isaia 40:27-31.

> <p>Mingani Pod</p>
> “Bebera∙achi rajani ka∙onangana kengija Egypt-ko ua watangaha; maina ua nikgijako nikenga gita mangrakaha.” (Ibri. 11:27).

Ibrirangni ki∙tapo bebera∙aniko talataniara pangnan ra∙biani ong∙a. “Bebera∙a ka∙dongarangni pangchaka, nikgijarangko u∙iani ong∙a” (Ibri. 11:1). An∙chingni nikkugijagipani gimin an∙chingara maikai chong∙mot ong∙a ine agana man∙gen? Indiba iakon an∙chingni mingani pod-o Mose mesokanichi talata: “Maina ua nikgijako nikenga gita mangrakaha” (Ibri. 11:27).

Somoi namitingosan ong∙aigija indiba dingtangmancha pilakan namjaengmitingo “nikgijagipako nikna” gita an∙chingara okamako man∙aha ine ma∙sina namen ra∙biani ong∙bata. Ianade an∙chingara bebera∙aniko nanga, Kristo gita bebera∙aniko jean Isolni aro Isolni songnokni bebechi ong∙atako man∙na nanga. An∙chingni Paani namani bebe, Jisuni bimungo bil, Jisuni chakatpil∙ani bil aro Isolni ka∙sachakani, iarangan nangchongmotgipa beberang ong∙ jean jensalo an∙ching dake nianio ong∙on aro pilako bebera∙na jajaatako man∙on an∙chingko bilake chadengna man∙atgen.

**Anti Gimiko Nigopatani**: Maidakgipa Isolni beberang an∙chingko namjabatsranggipa obostarango mangba tange rakkina dakchakgen?