---
title:  Jisuni Chakatpil∙ani Bil
date:  16/08/2022
---

Jisuni chakatpil∙anian mandeni bilgrianiko namata. An∙ching Jisuni janggi tangani, siani aro chakatpil∙ani gimin chanchion, maikai Jisuni sianiara an∙chingko Isol baksa tik ong∙ataha uani gimin chanchironga. Aro uan kakket ong∙aba ong∙a.

Indioba, Chakatpil∙aniara dingtangmanchagipa dal∙aniko jokatanina on∙dapa. Jisuni chakatpil∙aniara an∙chingba salsao chakatpil∙gen ine an∙chingna mesokani giminsan mangmang orto gnanggipa ong∙aia ong∙ja. Chakatpil∙anian Jisuko Pagipani jakrao bil aro nokgipa ong∙ani gadango ong∙ataha. Ia chakatpil∙ani bilan apsan bil ong∙a jekon da∙alo Isol an∙chingna man∙na amgipa ong∙ata!

`Eph. 1:18-23 o Paul Isolni bilni gimin agana. Chakatpil∙ani bilni gimin ia podrangara an∙chingna maiko skia? Ia podrango na∙a an∙tangna maia ka∙dongani aro ku∙rachakaniko man∙a ama?`

Paul indake bi∙enga je, Ephesus-ni manderang aditako u∙ichina jekon Isolni dakchakanichi name ma∙sina gita man∙gen: (1) Dingtangatanina ka∙dongani donga aro an∙chingni mikkango jringjrot donga jenan Jisu an∙chingko okamaha; (2) An∙ching bilko ma∙sina gita nanga jekon an∙chingni palo parakatahachim.

Unikode Paul ia bilara badita aiao inmanani ong∙achim, uko talatna jotton ka∙a. Da∙alo an∙chingni man∙na amgipa bilan Jisuko a∙aoniko janggiona chakatatpil∙gipasan mangmang ong∙aija indiba Uko Pagipani jakraona bilni biapona ong∙atgipaba ong∙a.

Indiba Paul uano dongtongkuja. Chakatpil∙aniara Jisuna maiaba bilkosan on∙aiaha ong∙ja indiba sason ka∙ani bil aro jringjrotna Uni manderangni nanganiko on∙na amgipa bilkosa on∙aha!

`Chakatpil∙gimin Jisuni bilko nang∙ni janggi tanganio nanganiko sulsul sebo. Na∙a semanahaon, ia pilak nanganirango ua bilko jakkalna man∙na gita bi∙bo. Iani gisepon, na∙a maiko nambate dakna gita man∙gen, maia basee ra∙anirangko na∙a dakna man∙gen, jean ia bilko nang∙ni janggi tanganio jakgitel ong∙bate kam ka∙atna man∙genchim?`