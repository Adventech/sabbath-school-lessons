---
title:  Sonarini Mikkangko Nikani
date:  16/07/2022
---

### Ia Antina Lessonna Poraiani
Mat. 5:16, 1 Kor. 4:9, Eph. 3:10, Job 23:1-10, Mat. 25:1-12, Dan. 12:1-10, Eph. 4:11-16.

> <p>Mingani Pod</p>
> “Aro an·ching pilakan mikkang pindapgija Gitelni rasongko janerao nia gita nika, Giteloni chong∙motan Gisikoni ong·a gita, rasongni rasongona apsan bimang bimang dake bimang dingtang ong·atako man·a.” (2 Kor. 3:18).

Amy Carmichael adita bi·sarangko Indiani sonari saksaona rimangtokaha. Kamenggipa angggalni bijatchio nokkingni tile dotsako uamang nikaha. Ia tileni kosako kari, cheng, aro itani a∙ginchi dongachim. Ia bringimino sonako donachim. Jensalo ia bringiminko wa·al kamahaon, sona rongtalbataha.

Ua sonako sonari dangkepchi kepe ra·dobaahaon, name rongtalkuja ine nikode, uko gital bringimin bostu baksa sonako donataie aro uko wa·alo so·e changsatai rongtalataniko daktaironga. Sonako donata changantin wa·alko dingbatroroatachim. Tom∙dakgipa dol indake sing∙aniko dakaha, “Sona chu·gimik rongtalatgimin ong·aha ine na∙a maikai ma·sigen?” Ua aganchakaniko indine on·aha, “Jensalo anga angni mikkangko nikahaon…”—Amy Carmichael, Learning of God (Fort Washington, PA: Christian Literature Crusade, 1989), jak 50.

Isolde An·tangni jagring gitan an·chingko sonako rongchingata aro rongtalata gita rongtalatna skenga. Ian mingsa aiao inmanani ong·a, maina Ua an·chingni janggi tanganirango neng·nikanirangko aro dake niarangko on·anichi an·chingo Kristoni cholonko namroroatenga.

**Antigimikni Lessonna Nigopatani**: Duk aro neng·nikaniranga mai dakagipa bewalo rongtalatenggipa ong∙a? Ia pilak duk aro neng·nikanirangko chagronganian gisiko dal·begipa dakgrikanisa ong·enga ine maikai ma·sina man·gen?