---
title:  Chanchidapani
date:  22/07/2022
---

Ellen G. Whiteni segipa ki∙tap Sons and Daughters of God ingipaoniko , “God Promises Us a New Heart of Flesh,” p. 100 ko poraibo; Christ’s Object Lessons oniko “To Meet the Bridegroom,” pp. 405–421 ko poraibo; The Great Controversy oniko “The Time of Trouble,” pp. 613–634 rangko poraibo.

“Mandena Isolni on·gipa mingsa dal·begipa kamde cholon bewalko rikani kaman ong·a; aro iani bidingo ning∙tubee skie ra·anirangko da·alo gamchatbee ra∙aniko gipin somoirangna bate gamchatbate ra∙aniko dakkuja. Ia mongsonggipa  obostarangni gimin skangni chansongrango indake skie ra·anirang dongkuja; iana skangde me∙a me∙chik chadamberng pilakan da·alo gita kenbegipa obostarangko chagronge niktokkuja.”—Ellen G. White, Education, jak 225.

Toe agananio, gisik grigipa sak 5 me·trarang toko bi∙amahachim, indiba uamangni bi∙amanirango uamang toko man·tokjaha. Ian neng·nikani somoirango mikkang chakna gita cholon bewaltangko tarisamsogijagipa manderangko mesoksogipasa ong·a. Uamang noksultangtangona re·ange indake aganetokna nanga ingipa gita agana, chong∙motan, “Nang∙ni cholon bewalko angnaba on∙pabo, ong∙jaode angade gimagnok.” Jemangan gisik gnanggipa me∙trarang ong∙achim, uamangba gisik grigipa me∙chikrangni siangenggipa chakkirangona torangko ruattokjaha. Cholon bewalko mamung dakeba sregrikna man·chongmotja. Iakode palna aro brenaba man·jawa; iakode an·tangtangsa man·tokna nanggen. An·ching an·tangtangni cholon bewalrangko tarichina Gitel Jisude an·ching sakantinan ka·sachakani do·gako oe on·kuaenga; indiba an·ching an·tangtangni rakbee jotton ka·anichi an·chingni rakbee rikgimin nambegipa cholon bewalko saksa sakgipinrang baksa sregrikna man∙jawa; an·ching Dal·begipa Skigipaoniko skie ra∙aniko skie ra·na nanggen, jedakode an·ching dake nainirango chakchike chadengna man·gen, aro bebera·aniko ranta ka·genchimode dal·begipa a·brirangkoba jitatna man·aigen.”—Ellen G. White, The Youth’s Instructor, Jan. 16, 1896.

**Chanchirimna sing∙anirang**

`“Cholon bewalko rikani” ine ingipara maiko miksonga? Na·ara iako maikai dakgen? Na·ara nang·ni songsalo cholon bewalrangko rikgipa ong·engama?`

`Kristian janggi tanganio songsalna dakna nangchongmotgipa kamrangni gimin an·ching Bristbar salni lessono skie ra·baaha. Kristoni be∙en ong·e, na·simangni mondolioara maidake kamko chalaienga? Na·simangara songsalo baditana kingking Gitelko name dakmesokgiparang ong·tokenga? Na·simangni cholon bewalrangko maikai namdapatna aro rikdona man·genchim, uarangni gimin na·simangni klasso chanchigrikanirangko dakbo.`

`Jisuo bebera∙anichisan mangmang jokataniko man∙aigenchimode, maini giminsa cholon bewalko rikaniara nangchongmotgipa ong·achim, uarangni gimin na∙simangni klasso chanchirimanirangko dakbo. Uni chu·soksranggipa cholon bewal aro toromi ong·anichisan mangmang an·ching jokna man·genchimode, indide maini giminsa an·chingara an·tangtangni cholon bewalrangko namdapatna nangskaenga?`

`Helen Keller, jean chonmiting somoion kana aro nagok ong·ahachim, ua indake seaha, “Cholon bewalkode ta∙rake aro sriksrik namdapatna man·jawa. Duk aro neng·nikanirangko aro dake nianirangko chagronge nikbagimin janggirangsa bilakatanirangko man·gen, niksamsoanirango rongtalbee niksamsogen, aro miksonganiko dakna gita gisiko ding∙doatanirangko man·gen, unosa ua chu·sokgipa ong·na man·gen.”—Leadership, vol. 17, no. 4. Na·ara iako ong·nikpaama? Cholon bewalko rikanio duk aro neng∙nikanirangko man·anira maikai dal·begipa dakgriakni baksa meli nangrimani dongachim, uarangni gimin chanchigrikaniko dakbo.`