---
title:  “Uni Jagring Gita”
date:  17/07/2022
---

> <p></p>
> Maina an·tangni u·isogiminrangko an·tangni Depanteni bimang gita ong·pachina ua donsoaba donsoaha, maikai uan bang·a jongadarangni gisepo dejakra ong·gen.” (Rom. 8:29).

Chengon Isol an·chingko Uni jagring gita dakaha (Gen. 1:27), indiba ua bimang papni a·sel ong·siataniko man·aha.

`Isolni jagring gita ong·ataniko man·gipa mandeni bimangko maidake ong·sie nikaha?`

Ian namen rongtalbea: an·chingara pilakan papchi ong·siataniko man·tokaha. (Rom. 3:10-19). Indiba, skango ong·atchengao gita tik takan, Isol an·chingko ong·atpiltaina nangnikenga. Iakon da·alo tiktak dake an·chingni podo janapenga. An·tangtangko Isolna on·kange aro Gisik Rongtalgipachi dilaniko man·e, janggi tanggipa toromirangkode Isol “An·tangni Depanteni bimang gita” apsan ong·ataipilna miksongenga.” (Rom. 8:29).

Aroba minggipin dake talataniba gnang. “Isolni bimangkoa mandeo mesokna nanggen. Isolko mandera·ani aro Kristoko mandera·aniara Uni manderangni cholonni namsranganio ong·a.”—Ellen G. White, The Desire of Ages, jak 887.

`Kosako janapgipa kattarangni gimin Ellen G. Whiteara maikai talatanirangko on·ahachim uko na·siamangara ma·siama? Ia podrangkoba poraichapbo: Job 1, Mat. 5:16, 1 Kor. 4:9, Eph. 3:10.`

Kristianrang ong·e, an·ching iakoba gisik ra·na nangen je, an·chingara a·gilsak gimikni dakmesochakram kuturio gita chacha ong·tokenga. Kristo aro Satanni gisepo dal·begipa dakgrikaniara an·chingni wilwilaon parape·aniko man·enga. Dakgrikaniko dingtang dingtang dake aro dingtang dingtang bewalo rongtalbee nikna man·a. Indiba bang∙batan donnuesa ong·rongbata, aro an·ching Kristoko ja∙rikgiparang ong·e an·ching indake ma·sia je, an·chingba ia dakmesoanio mongsongbatgipa bakko ra·giparang ong·e, an·chingni janggi tanganirang Kristoko rasong on·giparang ong·tokna nanga.

`Dal·begipa robol kal·chakram stadium fieldo dongenga ine na·a an·tangko chanchiatbo. Gitelna kakket ong·gipa sa·greragni samsachi a·songe nienga ine chanchiatbo; aro paksachira Lucifer baksa ga·pakatako man·gipa ga·akgimin sa·grerang dongtokskaha. Batanggimin konta 24-na nang·ni janggi tanganiko ia kal·chakram bakrao kal∙enga ine chanchiatbo, badia dolchipak bangbate chrik a·bokanirangko man·batenggenchim ine na·a chanchia? Na·ara an·tangni gimin mai dakgipa aganchakanirangko on·genchim?`