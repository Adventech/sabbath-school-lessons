---
title:  Knachakna Skani
date:  13/09/2022
---

> <p></p>
> Aro Jihova re∙bae, chadenge, skangrango gita Samuel, Samuel ine okamaha. Unon Samuel aganaha, aganbo; maina nang∙ni nokkol knaa.” (1 Sam. 3:10).

Na∙a pangnaba Gisik Rongtalgipani ka∙singipa ku∙rangko knae gelaniko dakahama? Pilakan ong∙gijaona re∙angani ja∙mano, na∙a an∙tangna chanchie aganaha, O, anga mainan knachakjaha?

1 Samuel saksa budepa aro sakgni namgijagipa depante jean Gitelko knachakgijagipa aro chonbegipa bi∙sani Gitelko knachakani gimin golpoko talataha. Isoloni bilakgipa mikrakatanirang donggenchimoba, rama dingtangataniko man∙na nanggiparang dingtangjaha.

`1 Sam. 2:12 – 3:18 oniko uamangni golpoko poraibo. Isolko knachakgipa aro knachakgijagipani gisepo maidakgipa apsan dakgipa tosusaaniko dakaha?`

Elini depanterang Isolni bidingo uamangni gisiko dongana bate uamangni gisiko minggipinrangsa dongbataha. Aro Eli jensalo Isolni namnikaniko knae uni depanterangna aganana agre ua mamungkoba dakjaha. Aro uni depanterang uamangni janggi tangani gimin rongtale Isolni namnikaniona pakwatna simsakjaha. Chadambe Samuel baksa tosusaanio baditan dingtanggipa ong∙a!

Skiprakgipa Charles Stanley talata je, Isolni ku∙rangna jekon “bakrimgijaniona re∙angani” ine agana, una jakgitelaniara nangchongmotgipa ong∙a. Ua agana: “Gisik Rongtalgipa…u∙iataniko on∙atna gita agananiko dakjaha. Ua aganchakaniko man∙na gita aganaha. Aro Ua an∙chingni dal∙gipa bak ka∙gimin chanchina nanggnina gisik nanganiko ma∙sia aro uni kosako gipinna ku∙pattianiara somoiko re∙atani ong∙a. Uandakgipa obostarango Ua pangnan jrip dongaha. Ua an∙chingni jakgitel ong∙e knachake bon∙kamao katta manianiko sengaha.”—Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), jak 179, 180.

`Na∙ara Stanleyni “chu∙onge jakgitel ong∙ani” ine miksongani bidingo maiko chanchia? Nang∙ni Isolna jakgitel ong∙aniko chanchion, “chu∙onge jakgitel ong∙e knachake aro bon∙kame katta maniani” na nang∙ko maidakgiparang champengaha? Isolni ku∙rangna jakgitelanina aro Uni re∙atanina tik ong∙e katta manigipa ong∙na gita na∙ara nang∙ni janggi tanganio maiko nangenga?`