---
title:  Kristoko Dake Niani
date:  17/09/2022
---

### Ia Antina Lessonna Poraiani
Luk 2:7, 22-24; Mati 2:1-18; Johan 8:58, 59; Luk 22:41-44; Mati 27:51, 52; Rom. 6:23; Titus 1:2.

> <p>Mingani Pod</p>
> “Aro sku kontamango Jisu gam∙bee aganaha, Eli, Eli, lama sabakthani; chong∙motan, O angni Isol, O angni Isol, na∙a angko maina watgalaha?” (Mati 27:46).

Jensalo an∙ching saknaani gimin niaton, indake sing∙ani re∙baa: Pap aro saknaani maidake ong∙bachengaha? Isoloni parakatanichi an∙chinga namgipa aganchakaniko man∙a: Uarangni ong∙baaniara jakgitele janggi tanggiparang Isolni jakgitelanina on∙giminko nisiatanichi ong∙aha. Iara minggipin sing∙aniona sokata: Isolara ia janggi gnanggiparangni ga∙akaniko u∙isoani dongama? Oe u∙iani donga, C.S. Lewisni seani gita beben iano “kenbegnigipa dake niani ong∙aha.”

Kenbegnigipa dake niani? Sani gimin? Isol salgini singhasono asongengmitingo an∙chingnama? Indakede ong∙ja. Uni seng∙bee ong∙atgimin matburungrangni jakgitelaniara namen rongtalgipa ong∙a je, an∙chingni jakgitelaniko champengani pal, Isol an∙chingni jakgitelaniko jakkalsretanichi ong∙atgipa saknaaniko An∙tango gataha. Aro an∙ching ia saknaaniko Jisuni janggi tangao aro sianio nikaha, jean an∙chingni be∙enna saknae aro salgisak aro a∙gilsakna jringjrotna nangrimaniko ong∙ataha.

**Antigimikna Niagopatani**: Kristo an∙chingni palo maidake saknaaha? Uni saknaoniko an∙ching maiko skie ra∙na gita man∙gen?