---
title:  Chanchidapani
date:  23/09/2022
---

Ellen G. White-ni segipa ki∙tap, The Desire of Ages oniko “Gethsemane,” jak 685–697, aro “Calvary,” jak 741–757 rangko poraibo.

“Ua changgittamna kingking ia kattarangko aganaha. Changgittamna kingking Uni mande ong·ani gisikara An·tangko boli on·aoni tang·pilahachim. Indiba a·gilsakko Piokgipa da·o mande jatni itihasko nipilataha. Ua mande jatni niam pe·aniko aro uamangko watgalaode uamangni gimagniko nikaha. Ua mandeni bilgrianiko u·iaha. Aro Ua papni bilkoba nikaha. Gimanasienggipa a·gilsakni duk aro kalimanirang Uni mikkangona chadoangaha. Ua uni kosakona sokbanasigipa dukko nikaha aro indake kimkim miksonganiko dakaha. Ua An·tangna je gimaani ong·genchimoba mandeko jokatgen ine miksongaha. Ua An·tangni an·chini baptize ka·aniko ra·chakaha jedakode Uchi gimaangenggipa millionni million manderang jringjrotni janggiko man·gen. Ua gimagimin mangsa mesko chong·motan niam pe·anichi ga·akgimin damsa a·gilsakko jokatna gita rongtalani, katchaani aro rasongan gapgipa salgini kachariko wate re·baaha. Aro Ua An·tangni kamoni an·piljawachim. Ua pap ka·na sikgipa mande jatrangna ka·sachakako mesokgipa ong·bagenchim. Uni bi·aniranga da·o An·tangko onate indakesa bi·skaaha, Angni ringgija ia ringchakani Angoni chel·angna man·jaode, Nang·ni ska gitan ong·china.”—Ellen G. White, The Desire of Ages, jak 690, 693.

**Chanchirimna sing∙anirang**

`Isol An∙tangan Kristoni mande ong∙anio an∙chingni darangniba bil amana bate saknaaha ine ma∙sianio an∙chingni an∙tangtangni saknaanirangna maidake dakchakgipa ong∙a? Kristoni an∙chingni palo saknaanirang an∙chingna mai miksonganiko ong∙ataha? Ia kakketgipa aiao inmangipaoniko an∙ching maidakgipa ka∙dimeaniko man∙Na amgen? Nang∙ni aganchakaniko chanchion, Ellen G White-ni agangipako gisiko donbo: “Pilak paponi ong∙bagipa saknaanirang pap grigipa Isolni Depanteni ka∙bakona ruatgipa ong∙a.” Selected Messages, book 3, jak 129.`

`DamsaN chanchirimanio ia antini lessono Kristoni saknaani gimin niataniko dakbo. Kristoni chakna nanggipa saknaanirangara maidakgiparang ong∙aha? Maidakgipa bewalo uarang an∙chingni gita ong∙a, aro maidakgipa bewalo dingtanggrikani donga? Uni indakgipa ra·bianirangna simsakanirangoniko an∙chingna maidakgipa skie ra∙aniko man∙na ama?`

`Nang∙ni namnikbatgipa Sastroni ku∙rachakanirang maidakgipa ong∙a, ku∙rachakani jeon na∙a saknaani aro dukni bijangchio rim∙e dongna man∙genchim? Uarangko sebo, na∙a an∙tangna ra∙bo, aro klasso sualbo.`

`Ia quarterni lessononiko nangchongmotgipa katta bichongni kattarangko tale adita ritingrangko sebo. Maidakgipa sing∙anirangna aganchakaniko nang∙na donaha? Maidakgipa obostarangna aganchakaniko man∙jaha? Dal∙bea jajaatanirangchi aro an∙chingko man∙dikatgiparangchi an∙chingara maidake saksa sakgipinko dakchakgrikna mangen?`