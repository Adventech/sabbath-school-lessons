---
title:  A·bachenggipa Salrang
date:  18/09/2022
---

Sastro an∙chingna Jisuni a∙bachenggipa salrango janggi tangani gimin bang∙gijasan u∙ianiko on∙aha. Bang∙gija podrangchisan Un salrangni obostarangko aro maidakgipa rokomni a∙gilsakona Jokatgipa re∙baahachim, uni gimin aganskaaha.

`Luk 2:7, 22-24 (Levi. 12:6-8 koba nibo) aro Mati 2:1-18-ko poraibo. Ia podrango an∙ching maiko nikachim, jean Jisuni a∙bachenggipa salrangoni janggi tangbaani bidingo kan∙dike talata?`

Beben Jisuara chonmitingonin kangal ong∙e ba Uko so∙otna am∙giparangko mikkangchake janggi tanggipa skanggipa mandede ong∙ja. Indiba uano mingsa u∙ina nangani gnang jean Kristoni a∙bachenggipa salrangonin dingtangmancha saknae janggi tangani gimin ma∙sianiko on∙na gita dakchaka.

`Johan 1:46 ko poraibo. Maidakgipa cholonrang Jisuni dambemitingoni saknaanirangko mikkangchakbaani gimin ma∙sina an∙chingko dakchaka?`

Papo ga∙akna skang Adam aro Hobako changija, Jisu mangmangsan a∙gilsako janggi tanggiparangni gisepo papgri mande ong∙e janggi tanggipa ong∙aha. Uni rongtalanio, Uni pap griani, Ua a∙gilsakni papni wario dongna nangachim. Bi∙saonin taltal Uni grikgipa janggi pangnan pap baksa chagrongronggipa ong∙achim aro ian maidakgipa saknaatani ong∙enggenchim. An∙chingan an∙chingni papni a∙sel neng∙nikanirango, an∙ching an∙tangtangan papna aro namgijana mikkangchakanio ra∙chakna amja indake an∙ching dimelroroaniko man∙a. Chanchichipate nianio Kristo gita dakgipana maidake ong∙gen jeni janggian grikgipa ong∙e papchi mitchiatako man∙jachim. Iani bidingo Kristo baksa Uni samtangtango donggiparangmung tosusaaniko chanchiatbo. Ian namen Una saknaani ong∙enggen.

`“Samtangtango donggenggipa papni gimin angara badita ma∙siani donga? An∙tango sing∙e nibo. Uarang angko jajrengatengama? Ma, angara uarangna rakgipa ong∙ahama?” Na∙a uarangna rakgipa ong∙ahaode, ian nang∙ni poraienggipa, nienggipa ba dakenggiparangni gimin ong∙ama? Iani gimin chanchie nibo.`