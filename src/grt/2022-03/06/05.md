---
title:  Chu∙gimik On∙kangani
date:  03/08/2022
---

> <p></p>
> Aro nang∙ni jakrani mikron nang∙ko ja∙gitotatode, uko ote nang∙oniko galatbo; maina nang∙ni be∙eni bak ge∙sa gimaan, aro nang∙ni be∙en gimikko noroko galgijaan nang∙na nambata.” (Mati. 5:29).

`Kosako janapgipa podo Jisuni kattarangni bidingo chanchibewalbo ine agana. Na∙a Uni kattarango pangchakna ama ine agangenma? Indake ong∙ode, maina?`

Kristian ong∙e janggi tanganio neng∙nikanirang bang∙ani gimin on∙kange kamko ka∙anikoba gamchata gitan nikja, uandake an∙chingni gisepo namgija dakbewalrangba Isolni an∙chingna nama miksongaoniko bingbrangatna namen altua. Manderang chakataha aro an∙tangtangan aiao inmanaha. “Baditana chel∙e anga Isoloni brangangaha?” Aganchakanide pangnan apsan, changsano ja∙kuprak ong∙aia.

Mati 5:29, 30 ko poraibo. Til∙ekara pap ong∙a ine Jesus agana. Indake ong∙on, gipin papko mesoke namaona dakna nanggnigipa niamrangkoba miksonga. Beben, ia niamrangara an∙ching pilakni Kristoo dal∙roroaninaba jakkalna nanggipa ong∙a.

`Mati 5:29, 30 podrango mai neng∙nikanirangko Jisu an∙chingna aganenga? An∙chingara an∙tangtangko matatna okamako man∙bebeengama?`

Jisu an∙chingko be∙enigita saknaniko on∙na okama inede ong∙ja, aro indake dakaba dakja, Ua an∙chingni gisik ba chanchianirangko sason ka∙nasa an∙chingko okama jedakode an∙chingni bimangrang gamchata gri ong∙jawa. Ua podrangoniko niode, an∙ching bi∙na nanga aro Isol an∙chingni paparigipa janggi tanganiko kimitaigen inede aganja. Basakobade Isol ka∙sae iako an∙chingna daknaba gnang, indiba Ua an∙chingni chu∙gimik on∙kange dakanikosa ba jerangkon an∙ching dakna sikbrejachim, uko dakna a∙bachenganikosa nangnikenga. Maiba mingsade neng∙nikanirang dongaia! An∙ching badita bebeo dongna ska, inditan an∙chingni bebeo bilakbataniko nikna man∙gen, aro an∙chingni janggi tanganiko dake nianirang ba dakmajoanirang bilgri ong∙roroanggen.

Basakobade Isol an∙chingko gisiko nangatbatna neng∙nikanirangko ra∙baa, jeon namen jatrangni jikjakbeani an∙chingni samtangtangoniko nikna man∙achim. Ua neng∙nikanirango an∙ching baditana kingking Isol chingoni chel∙angahachim, an∙ching ma∙sigen. Ia neng∙nikanirangara Isolni an∙chingko chu∙gimik an∙tangtangko on∙kange Uni miksonganiona okamanian ong∙naba donga.