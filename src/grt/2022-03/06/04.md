---
title:  Ranta Ka∙gimin Skani
date:  02/08/2022
---

Mingsa dal∙batgipa an∙chingni bobilde an∙chingni chanchianian ong∙a. An∙ching jatni daka rikani bewalko jedake doka-dam∙a aro ring∙anio, gana-chinani bewalko ja∙rikbatroroenganiko batebate nikna man∙a, jean an∙chingni chanchianirangko rim∙kepa, chong∙motan, ka∙onangani, kenani ba namgijana skani, ian bebegri ong∙aniko batroroata. Baditana kingking an∙ching iarangni gimin chanchienga jedake “Mi attamna anga maiko cha∙gen?” “Da∙alo anga maiko dakna skenga?” Ia bosturangko brena anga name nikaiama?” Uni gimin, ia chanchianirangde a∙bachengaonin an∙chingni dakna miksonga baksaan donga. Chanchianirang namjade ong.ja, indiba anga maikoba dakon name ba nambate dakna miksonganiosa ong∙aia. Beben an∙chingni chanchianirang an∙chingko tol∙pnikna man∙a. (“Ka∙tong pilakna bate tol∙pinikgipa ” [Jer. 17:9]) ong∙a aro namgipako namgija bimangona ong∙atskana man∙a, an∙chingko namgijakosa basee ra∙atna ska, namgijanirango anchingko duk man∙atpana ska.

`Isolni katana bate an∙tangtangni chanchianio pangchake basee ra∙gipa manderangna maia skianiko Sastrooniko na∙a man∙a? Uni namgijanirangara maia? A∙ba. 3:6; 2 Sam. 11:2-4; Gal. 2:11, 12. oniko nibo.`

`1 Pit. 1:13. ko poraibo. Pitor maini gimin gisiko nangatako man∙a, aro poraigiparangko ua mai dakaniko nangnika?`

Pitor ma∙siaha je, gisikara bimangko pe∙na man∙gipa ba chalaigipa gita ong∙a jean an∙chingko sason ka∙na am∙a. Gisikni chanchianiko sason ka∙na man∙gipako ra∙angode, unon an∙ching an∙chingni chanchiani bewalrangko sason ka∙na man∙gipa ong∙gen.

Chanchiate nibo je Mes Nirikgipani nokona apchongipa rama dilsako na∙a re∙angenga. Ia ramao dingtang dingtang biapona dakangggipa chonchongipa ramarangba gnangchim. Iarangoni mitam ramarangde an∙chingni re∙angna nanggijagipa biaprangonaba dakangachim. Uarangra mitamrangko dakmajoenganiko mesoka; aro an∙chingni gisikko, ding∙ataniko, an∙chingni man∙na sikbeaniko, toe agananiba ong∙a. Indake ong∙on an∙chingba mingsa nama bakko basee ra∙na nanggen aro bilongbegipa neng∙nikani gnanggipa ramakoba re∙na nanggen.

`Maia nangchongmotgipa chanchianiko na∙a man∙enga? An∙tangko bama gnang sing∙bo, “Maikai angara gisikni skaniko, gisiko ching∙chaoataniko, gisiko man∙na sikbeaniko angni basee ra∙aniara Isolni kattani gitade bikpilenga ine u∙ina man∙gen?”`