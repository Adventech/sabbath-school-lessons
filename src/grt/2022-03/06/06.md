---
title:  Dondikgija Jotking Dakna Nangani
date:  04/08/2022
---

`Jakobni Isol baksa dakgrikani golpoko Aba. 32 oniko poraibo. Ia golpoo, dal∙gipa duk ba ka∙beani somoio dondikgija jotking dakani bidingo maiko dakchina an∙chingna agana?`

Maia bebechim uko an∙ching u∙ia aro namako dakna an∙ching ranta ka∙a ba namnika; indiba jensalo an∙ching sinjetaniko man∙on, unon Isolni aro Uni ku∙rachakaniko rakkina namen neng∙beani ong∙a, maina an∙chingara namen bilgripa aro kenrakgiparang ong∙a. Uni gimin, Kristianrang bilake dongna man∙anide dondikgija dakna nanganiko dakanian ong∙a, jean branggnioniko rakkigen aro bebeko watgaljawa.

Sastroo mingsa dal∙batsrangipa jotking dakani kamko dakmesokgipara Jakoban ong∙a Bang∙a bilsirang re∙angaha, Jakob adatang Esau aro uni pagipako dejakrani man∙gnina tol∙ahachim. (Aba. 27), aro uko adatangni so∙otna am∙ani gimin kene katangaha. Indake ong∙oba ua Isolni aiao inmangipa dilna aro pattina ku∙rachakaniko, salgiona jang∙ke chandogipako uni nikgipa jumango una mesokaha (Aba. 28), indiba ua kenkuengachim. Jakob Isolni dakchakaniko nangengachim jekon ua ra∙chakahachim aro bang∙a bilsirangna skangan ku∙rachakanirang dongkuengachim. Jebaksa ua dakgrikengachim, uara Jisuan ong∙achim, Jakob uni ja∙pingni greng roriaha. Ua somoionin ua dakgrikna amjaha, maina saaniara namen bilongbeahachim. Ua dakgrikani pal rim∙kotkotskana nangaha. Jakob saknabeoba pattianiko man∙kujana kingking Jisuko rim∙kingkingkuaha. Jisu una aganaha "angko watbo maina pring sengbaengaha.” (Aba. 32:26,).

Jakobna pattiani sokbaaha maina ua saknaa gnang rim∙kingkingaha. Indake ian an∙ching baksaba apsandake ong∙a. Isol an∙chingni “ja∙pingko” roriatnaba donga aro saknaaniko man∙on Uo rim∙kingkingchina an∙chingko okamenga. Beben, saknaanirangko man∙na Isol on∙a—Jakob uni adatangko grongaona kingking ja∙kora ongkuengachim. Ua be∙eni gita bilgri ong∙kuengachim, indiba Jakobnade ian bilakani chin ong∙skaaha.

`Na∙a ranta ka∙na gita maia baseaniko dakna man∙gen (jekai jinmabaksa bakrimaniko, janggi tangani bewalko, poraiani ki∙taprangko, an∙seng-baljokani bewalko, gisikni gita janggi tanganiko) jean ka∙beani aro dakmajoako man∙on Isol baksa nambate dakna nang∙ko dakchakna man∙atgenchim?`