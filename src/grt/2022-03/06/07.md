---
title:  Chanchidapani
date:  05/08/2022
---

Ellen G. Whiteni segipa ki∙tap, Patriarchs and Prophets oniko “The Night of Wrestling,” jak 195–203 rangko poraibo; aro Steps to Christ oniko “Consecration,” jak 43–48 rangko poraibo.

“Ia gisikni skani, jean mandeni cholonko rikanio nangchongmotgipa ong∙achim, uko mandeni pap ka∙chengao Satanni sasono ong∙aha; aro untal dipet, mandeni gisiko kam ka∙e uni skako chu∙sokgija mandeko nosto ka∙na aro una dukko ra∙banasa kam ka∙skaenga.”—Ellen G. White, Testimonies for the Church, vol. 5, jak 515.

“Isoloniko dakchakaniko man∙na gitade, mande an∙tangni bilgrianiko aro chu∙sokgijaniko ma∙sichenge ra∙na nanggen; ua gisiko nange bi∙na aro jotton ka∙na mikrakatako man∙na nanggen. Namgijagipa dakbewalrangko kikie galchengna nanggen; aro ia namgijagipa cholonrangko galna miksongchongmota dongosa aro namgipa niamrang baksa melie janggi tangna jotton ka∙osa cheaniko man∙aigen. Jekon manderang an∙tangtang dakna man∙achim, uarangko Isolko dakchina ine senge dongani giminsa bang∙a manderangan an∙tangtangni ong∙na nanggipa biapo ong∙jaenga. Choligiparang ong∙na gitade gisik aro be∙enko rake sasonona ra∙bachengna nanggen, unosa Isol mandeni jotton ka∙ani baksa Antangni bilko dondime dakchakaniko on∙gen.”—Ellen G. White, Patriarchs and Prophets, jak 248.

**Chanchirimna sing∙anirang**

`An∙chingni skanirangara “mandeni pap ka∙chengao Satanni sasono ong∙aha” ine na∙a baditana kingking ma∙siaha? Jisuni kamrangko ba cholonbewako nie, baditana an∙ching ga∙akahachim aro Isolni an∙chingna baditan dal∙gipa ka∙saaniko on∙ahachim, uarangni bidingo maikai nambate ma∙sina man∙gen?`

`Gethsemaneo Jisuni ong∙a obostarangni gimin Mati 26:36-42 oniko poraibo. Jisu An∙tangba iano maiko chanchiachim aro nangnikachim, Ua Isolni ska baksa apsanama? Ia golpooniko an∙ching maiko skie ra∙na man∙na?`

`Nang∙ni songsalo dakbewalrangara mai dingtangataniko ong∙atna ama, uarangni gimin klasso chanchirimbo jean an∙chingni kamrangko bilgriata aro an∙chingko dakmajoaona Satann cholko on∙genchim. Iandakgipa kenbegnina an∙ching maikai bebera∙rimskarangna mikrakataniko on∙na aro dakchakna man∙gen?`

`Na∙a sakoba nang∙ni mondolio u∙iama, jean ru∙uta somoina modolio dongjahachim, aro mondoliko wate re∙angna skenga ba wate re∙angmanaha? Na∙a ua mandeko mondolinigita didianiko on∙na aro mondolioni an∙pilanganoniko rim∙rikna gita mai dakchakaniko on∙na man∙gen?`