---
title:  An∙chingni Rong∙brak aro Katnapram
date:  01/09/2022
---

Bang∙bata changon gaora dakgipa, an∙tangko dal∙nikgipa aro chuatgipa manderangsa an∙tangko gamchatnikani komia. Uamangni an∙tangko dal∙nikani aro gaora de∙anian aro sontolani aro onani donggijanian maiba uamangni ning∙o komiani donganiko pindapa gita ong∙a. Uamang maiko nangachim, uara an∙ching pilakni nanggipan ong∙a: chong∙motan, naljokani, gamchatnikani, ra∙chakani, mongsongbate duk aro saknaani somoio nanga. An∙ching uko Gitelosan mangmang man∙na amaia. Kan∙dike aganode, sontolani aro an∙tangko onatanian Rong∙brako pangkamgipa janggiko bilakbegipa mesokani ong∙a.

`Git 62:1-8 ko poraibo. Ia gitni pangchakaniara maia? Daud maiarangko aganenga? Uni aganaoniko maia toromni gita skie ra∙aniko na∙a ra∙na man∙gen? Gamchatbatsrange, maikai uarangko na∙a an∙tangni janggi tanganio jakkalna man∙gen?`

“A∙selgrian manderang an∙chingni bobilrang ong∙gen. Isolni manderangni miksonganirangko a∙gilsakni manderangsan ong∙aigija uamangni jong-adaskarangba ong∙gija pe∙sretgen. Gitelni nokkolrang rakbegipa biaprango donatako man∙gen. Manderangni an∙tangna chanchiani aro kakketgija ramako ja∙rikaniko nama ina gita on∙tisakon dal∙begipa gita agangen…. Tik ong∙gija agananichi ia manderangara andalbegipa kakket ong∙gijagipa gananichi pindapako man∙gen maina uamangni sasonni nalsao ong∙gipa obostarang uamangni kamrangko jajaataha. Ka∙dongchakna man∙gijagipa manderang ine uamangko ingen. Aro iakora mondolini memborrangchi dakgen. Isolni nokkolrangde an∙tangtangko Kristoni gisikchi dakgrikna gita tarina nanga. Uamang chonnike aganaoni aro ong∙gija bichal ka∙aoni jokna ka∙dongsona nangja. Uamangkora toromo pangchakani gri gisik nangtimakgiparang ine minggen. Indiba uamang ka∙dongagri ong∙na nangja. Isolni jakrangara Uni pattina amanion ong∙a, Uni kamko Uni bimungni rasongna dilenga.” –Ellen G. White, The Upward Look, jak 177.

`Baditana na∙ara gipinrangni matnangarangko aro ka∙saninggija agana kattarangko chakna ama? Indakpilede chakna amjaba mo? Maikai na∙ara Gitel baksa ma∙gapna man∙gen aro an∙tangni gamchataniko ma∙sianiko nang∙na inditan Ka∙sagipa aro nang∙ni paprangna sichakgipao donna man∙gen aro uandake gipinrangni chonnikaoni an∙tangko naljoke rakkina man∙gen?`