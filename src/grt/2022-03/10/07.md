---
title:  Chanchidapani
date:  02/09/2022
---

Ellen G. White-ni segipa ki∙tap The Ministry of Healing oniko “The Importance of Seeking True Knowledge,” jak 453, 454 ko poraibo; The Desire of Ages oniko “The Sermon on the Mount,” jak 298-314 ona poraibo; Evangelism oniko “The Worker and His Qualifications,” jak 630 ko poraibo.

“An∙chingni chagrongna nanggipa neng∙nikanirangara Kristoo an∙tangko donnugipa sontol ong∙anichi bang∙en komiatako man∙naba gnang. An∙chingni Skigipani sontolani an∙chingo dongode, salantio an∙chingni chagronggipa chonnikanirangko, ka∙sachakagri jegalanirangko, man∙dikatanirangko an∙ching chegen aro uarang janggiko duk ong∙atjawa. Kristiano cholon namgipa ong∙ani chubatsranggipa sakkide chakchikna man∙anian ong∙a. Kragija ba ka∙namgija jakkalaniko man∙ani somoio jean jripjrip aro ka∙dongan gapgipa gisikko rakkina man∙jachim, uade Isolni uo Uni An∙tangni cholonko parakna amaniko champengaha. Ka∙tongni sontolanian Kristoko ja∙rikgiparangna cheaniko on∙gipa bil ong∙a; uan uamangni salgi baksa nangrimaniko mesokani chin ong∙a.”—Ellen G. White, The Desire of Ages, jak 301.

**Chanchirimna sing∙anirang**

`Maikai sontolaniara an∙chingko gisik saanirangko aro man∙dikatanirangko cheata? Sontolaniara maidakgipa gamchatbegipa bewal an∙chingko uandake ong∙atna man∙a ine na∙a chanchia?`

`Na∙simangni dakbewalo, maikai onani aro sontolani bewalrangko nika? Uarangara mandera∙ako man∙ama, chonnikako man∙ama ma maidaka? Ia bewalrangko dal∙atanio maia dakgipa sinjetanirangko na∙a nang∙ni dakbewalo chagronga?`

`Da∙alo tangkuenggipa manderangoni sontolani aro onani bidingo maiba dal∙gipa dakmesokanirang gnangma? Indake ong∙ode, uamangara sawarang, maikai uamangara ua bewalrangko parakaha, aro na∙ara uamangoniko maiko skie ra∙na man∙gen?`