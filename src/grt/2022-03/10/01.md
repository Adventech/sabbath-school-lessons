---
title:  Dake Niani Somoio Sontol Ong∙ani
date:  27/08/2022
---

### Ia Antina Lessonna Poraiani
Ezek. 24:15-27, Re∙o. 32:1-14, Mati 5:43-48, 1 Pitor 2:18-25, Git. 62:1-8.

> <p>Mingani Pod</p>
> “Sontolgiparang an∙senga; maina uamang a∙ako man∙rikgen.” (Mati 5:5).

Moseni gimin ba Mati 5 o donggipa kattarangko poraiana agre an∙ching sontol ingipa kattako bang∙e jakkalako knaja. Maini gimin ukoba ma∙sina gita rakja. Sontolko “saknaaniko chakchikani baksa ka∙onanganiko mesokgija chakchike dongani” ine talatna man∙a. An∙ching iani gimin bang∙e knaja maina da∙ororoni dakbewalo iako bang∙e dal∙e ra∙jaha. Basakobade Sastro ia kattako “ongipa” ine pe∙a. Da∙obatai, onanikoba bang∙bata dakbewalon dakna namnikgipa ong∙ja.

Indiba sontol ong∙anian, saknaaniko chakchikani aro ka∙onanganiko mesokgija chakchike donganian, Jisu aro Uni sninggiparangni bilakbatsranggipa cholonrangoni mingsa ong∙a. Aro ianon bon∙aia ong∙ja; gisikni sontolaniara duk aro saknaako man∙enggiparangni jako ge∙sa bilakbegipa silchidare ong∙na man∙a. Beben, dake nianiara ka∙tongni sontolaniko skie ra∙na gita mingsa namgipa chol ong∙a, maina an∙ching an∙tangni sontol ong∙anichi aro ka∙beanirangchi an∙ching Isolna bilakbegipa sakkirang ong∙na gita man∙a.

**Anti Gimikna Nigopatani**: Saknaani aro sontol ong∙ani gisepo nangrimgrikaniara maia? Maikai an∙chingara, an∙ching an∙tangni sontolanio aro ka∙beanirango, sakgipinrangna sakki ong∙na man∙gen? Maikai sontolaniara Kristianna bilgriani ong∙gija bilakani ong∙na man∙gen?