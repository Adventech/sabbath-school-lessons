---
title:  An∙chingko Gisik Saatgiparangna Ka∙saani
date:  30/08/2022
---

Saoba changsao indake aganaha: “An∙chingni bobilrangna ka∙saaniara muktako pindapgipa moilana an∙ching ka∙sana nanga inede miksongja; indiba ua moilani ning∙o donggipa muktanasa ka∙sana nanga….an∙ching ka∙saaniko man∙a kraani gimin Isol an∙chingna ka∙saa, indake ong∙ja. Indiba Ua an∙chingna ka∙saani giminsa an∙chingara ka∙saako man∙a kragipa ong∙aha.”

`Nang∙ni “bobilrangko” na∙a niaton, na∙ara maiko nikrongbata–muktako ma uko pindapgipa moilako?`

`Mati 5:43-48 ko poraibo. Jisu an∙chingko an∙chingni bobilrangna ka∙sana aro bi∙chakchina okama. Ong∙telaigipaoniko maia toaniko Jisu uano an∙chingna on∙a jean an∙ching maini gimin an∙chingni bobilrangna ka∙sana nanga uko ma∙sina dakchaka? Ua an∙chingna maia skianiko dakenga?`

Mati 5:45-o maikai an∙chingko gisik saatgiparangko an∙chingara jakkalna nangachim uko talatna gita Jisu Uni salgio donggipa Pagipani kamko toe mesoka, jean an∙chingko haida namjabatsranggipa dake nianirango donani ong∙a. Jisu indake agana je, Uni Pagipa toromi ong∙a aro toromi ong∙gijagiparangna mikkako waata; Isolan toromi ong∙gijagipana mikkako on∙ode, indide maikai an∙chingba uamangko jakkalna nanggenchim?

Ong∙na man∙genchimoba, an∙chingna neng∙nikaniko on∙gipa sakantina pangnan an∙chingni gisiko ka∙saaniko mesokna nanga inede Jisuara aganna miksongjaenga. An∙chingni bobilrangna ka∙saaniara uamangna an∙chingni gisiko skani dongakode miksongja indiba dingtangmanchagipa an∙chingni kamrangkosa miksonga jean uamangna simsakaniko aro ra∙chakaniko paraka.

Jisu ia agananiko mingsa podchi bon∙ata jean bang∙a jera ra∙grikanirangko ong∙ata: “Uni gimin, na∙simangni salgio donggipa Paa maikai chu∙sokgipa ong∙a, na∙simangba indaken chu∙sokgipa ong∙bo” (Mati 5:48). Indiba iani miksonganiara namen rongtala: Jemangan Isol gita chu∙sokgipa ong∙na ska, uamangde uamangni bobilrangna ka∙saaniko mesokna nanga jedake Isol Uni bobilrangna ka∙saaniko mesokaha. Isolni nikanio chu∙sokgipa ong∙anide bobil dakgipana ka∙saanian ong∙a; aro iako dakna gitade ka∙tongni sontolaniko nanga jekon Isol mangmangsan on∙a gita man∙aia.

`An∙chingni sontol ong∙ani gimin talataniko gisiko done (“saknaaniko chakchikani baksa ka∙onanganiko mesokgija chakchike dongani”), nang∙na ka∙tongni sontolaniko Gitel on∙na man∙na gita na∙a dingtangatna nanggiparangko sulsul sebo jean nang∙ko nang∙ni “bobilrang” na ka∙sana dakchakgenchim.`