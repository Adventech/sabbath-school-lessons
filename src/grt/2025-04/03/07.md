---
title:  Chanchidapani
date:   17/10/2025
---

Ellen G. Whiteni ki∙tap, Patriarchs and Prophets oniko “Crossing the Jordan,” jak 483, 484 rangko poraibo.

“Kanaanchina songreanio Israelrangni chagrongarangko gisik nange poraibo. Joshua ki∙tapni gittamgipa aro brigipa odhairangko poraibo, jeon ku∙rachakgimin a∙songona napena gita uamangni tarisamsoaniko aro Jordanko batsotaniko serikaha. Isolni An∙tang manderangna skianirangko gisiko donkame an∙chingni ka∙tong gisikko ranta ka∙na gita an∙ching nanga. Unikode uamangna miksongaha gita an∙chingnaba ong∙gen, Uni Kattako skianirang pangnan gisiko nangatgipa ong∙gen.”—Ellen G. White Comments, The SDA Bible Commentary, vol. 2, jak 994.

“Ia chasongni Israelrangni Isolko gualrakanio aro Uni skangni manderangna bate mite olakkianiona dilangako man∙anio dal∙bata kengni donga. Sabbathko rakkigiparangko man∙chape, bang∙bea miterang manderangni olakkiako man∙aha. Dingtangmanchae, Isol An∙tangni manderangko mite olakkiaoni an∙tangtangko rakkichina mikrakataha, maina uamang tanggipa Isolko olakkigija Uoni chel∙anganiko man∙ode, Uni sao uamangni kosako ong∙gen, aro uamang Una uamangni ka∙tong gisik gimikchi aro bil gimikchi ka∙saskagenchimode, Ua uamangna suake pattigen aro sabisirangko uamangoniko ra∙anggen.”—Ellen G. White, Testimonies for the Church, vol. 1, jak 609.

**Chanchigrikna Sing∙anirang**

`Jordanko aiao inmanbee batsotani bidingo klasso chanchigrikaniko dakbo. Aiao inmanani kamrangko na∙ara maikai talatgen? Apsananggipa aiao inmanani kamrangko da∙alo Isolara maini gimin ka∙jaenga ine nikenga?`

`Gisikni gita gualrakanina champengani cholrangko nang∙ni klassna ba mondolina na∙ara maiarangko mesoke on∙na man∙gen? Isol baksa bilakgipa nangrimaniko dakna nangchongmotani ong∙engon, aro an∙chingara batanggimin chagrongarangoniko an∙chingni Kristian janggi tanganina rikdojagenchimoba, maikai an∙chingara an∙chingni janggi tanganirango Isolni dakgimin kamrangko gisik ra∙ate uarangoniko skie ra∙giminko jakkalna man∙kuaia?`

`Maikai Sabbathara an∙chingna Isolni daka kamrangko gisik ra∙atna aro minggipino, Uni songnoko ku∙rachakgimin neng∙takaniko cha∙tote nina an∙chingko dakchaka, iani bidingo na∙a maiko chanchia? Maikai Sabbathara an∙chingni gisik ra∙na nanganikosan mesokaija indiba mikkangchina an∙chingna ka∙donganikoba on∙a?`