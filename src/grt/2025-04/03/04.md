---
title:  Gisik Ra∙bo
date:   14/10/2025
---

`Josh. 4 ko poraibo. Gisik ra∙ani chinko rikchina maina Isolara Israelrangko aganaha?`

Ia ro∙ongrangko songani miksonganide, “chin” ong∙china ine ong∙a. Ia Ibri katta ’ot ingipara bang∙a changon, “aiao inmangipa” ingipa katta baksa apsane chana aro ian Isolni aiao inmangipa dakgimin kamrangko miksongna man∙a (mejalni skie ra∙aniko nipiltaibo), jekai, Egyptna ra∙bagipa rang∙karerang (Reo. 7:3, Deut. 4:34). Ian “chin” ineba miksongna man∙a, jean a∙palo nikgipa chin ong∙a. Mesokna gita, sundare-ara ku∙monggrikani “chin” ong∙a (Aba. 9:12, 13); Israelrangni nokni do∙gacholni krongrango an∙chiko tokaniara “chin” (Reo. 12:13) ong∙a; aro dingtangmanchae, Sabbathara Isolni a∙gilsakko ong∙atani aro Uni rongtalgipa dongpaani “chin” (Reo. 31:13, 17; Ezek. 20:12) ong∙a.

Iano, chinara gisik ra∙ani chin gita ong∙a, ian chasongsaoni chasong gipinni somoio chiko batsotanio aiao inmanani kamko gisik ra∙atani ong∙a. Gisik ra∙ani chin (zikkaron) ingipa kattara zakar ingipa kattaoni ong∙baa jeni ortoan “gisik ra∙na,” ine ong∙a, ian maikoba gisik ra∙ataniko miksonga. Ian gisik ra∙ahani gimin kamchi mesokaniko miksonga (Deut. 5:15, Deut. 8:2). Ro∙ongko gisik ra∙ani chinrang dake songani (Aba. 28:18–22) aro dakrong-bewalrang jean sing∙anirangko ong∙katatachim (Reo. 12:26, 27; Deut. 6:20–25), iaranga Niam Gitchamode ong∙rongbewal ong∙achim. Aiao inmanani kamrangko daktaitaiani palde, Isolara gisik ra∙ani chinrangko songaha jedakode Uni dal∙bea aiao inmangipa kamrangko gisik ra∙atgen aro orto gnanggipa aganchakanirangko aganna didiatgen. Uni gimin, chinara uano “jringjrotnan” dongkamna nanggenchim, ian Uni manderangni gisiko Jihovani aiao inmangipa kamrangko gisiko donkamna nanganiko miksonga.

Mikkangchini chasongrangna ian namen nangchongmotani ong∙a maini iani bidingo sing∙ani indine ong∙gen: “Nang∙na ia ro∙ongrangara mai gamchatani ong∙a?” Chasongantini manderangan ia ro∙ongrangni ortoko u∙ina aro uamang sakprakni janggi tanganio nangchakena nanggen. Aiao inmangipa kamko ka∙gipa Isolo bebera∙aniko tange rakkinade chasongantini manderang sakprakan an∙tangtangna Yahwehni bilakgipa kamrangko cha∙totjaskal gamchataniko ma∙sijawa. Iandakgipa bebera∙anian Sastroo pangchakgimin dakbewalrang aro songsal ba jatni dakbewalrangni gisepo dal∙bea dingtanggrikaniko mesokgen, je toromon sigimin torom gita ong∙e chong∙motgipa gamchatani aro gisikni ding∙chaoani uano dongjawaha. Bon∙chotaode, Sastroo pangchakgimin bebera∙aniko an∙tangni ine donkamna an∙ching nanggen. Darangba, aro mongsongbate, an∙chingni pagitchamrang, an∙chingna bebera∙aniko dakna man∙jawa.

`Jihova baksa nang∙ni re∙ruraanio, Jihovani nang∙na dakgiminrangoni, mitam gisik ra∙ani chinrangara maiarang?`