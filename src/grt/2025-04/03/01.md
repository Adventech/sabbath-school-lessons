---
title:  Ka∙sachakaniko Gisik Ra∙ani Chinrang
date:   11/10/2025
---

### Ia Antini Lessonna Poraiani

Josh. 3, Chan. 14:44, Luk 18:18–27, Josh. 4, John 14:26, Ibri. 4:8–11.

> <p>Mingani Pod</p>
> “Maina na∙simang batchonman∙jana kingking na∙simangni Isol Jihova na∙simangni mikkango Jordanni chirangko ran∙ataha; jekai na∙simangni Isol Jihova, chingni batchonman∙jana kingking chingni mikkango Sagal Gitchakko ran∙ataha; maikai a∙gilsakni pilak manderang Jihovani jakko, uan bilaka ine u∙ina man∙gen, aro maikai na∙simang pangnan na∙simangni Isol Jihovana kengen.” (Josh. 4:23, 24).

Police officer signal on∙ataha. John rama a∙samchina gariko salangenba neng∙takataha. Police officer uni driving license-ko bi∙aha, aro, ua somoi chachaon, an∙tangni walletko officeo gualbaaha ine John gisik ra∙ataha. John obostako talataha, aro officer uni kamni bidingo sing∙aha. Uara professor ong∙a ine John aganchakaha. Officer Johnna fine gamna nangani ticketko on∙on, ian fine gamna nangahani gimin ong∙a ine chanchijachina ua una aganaha.

“Ian tuition fee ong∙a,” ine ua aganaha. “Jensalo manderang maikoba skie ra∙na am∙on, uamang tuition feeko gama. Ian nang∙ni tuition ong∙a jedakode gari salengon na∙a nang∙ni license-ko gualjawa. Salnam, professor!”

Manderang ong∙e, an∙chingni nikgijagipao ong∙giparangko an∙ching nikchangronga aro gualronga. An∙ching phone ka∙atpilna gualronga, emailrangna sechakatna gualronga, ge∙gimin sam ba pangrangko chi runa gualronga, atchiani salo nama skaniko on∙na gualronga, aro uandake bang∙a gipin gipinrangko dakna gualronga. See dongenchimode, bang∙angkuaigen. Gisikni nanganirangna gualania, fine gamana batemangba namen bilongbegipa sastirang dongnaba donga maina an∙ching jringjrotna baikamgipa janggi tangani bidingo iano agananiko dakenga.

Ibrirangni Jordanko batsotani gimin hai an∙chingara poraina aro uamangni chagrongarangoniko maiko skie ra∙na man∙genchim, hai nina.