---
title:  Dakmesokani-ni Bil
date:   18/11/2025
---

`Josh. 15:16–19, Bichal Ka∙gipa. 1:13, aro Bichal Ka∙gipa. 3:7–11 rangko poraibo. Dakmesokani-ni bilni bidingo ia golpoara nang∙na maiko agana? Bilsi damberangni chasongo Kalebni cholon bewalara maikai bite nangako man∙aha?`

Ia Sastroni kattarango, Deberko amgipana Kaleb an∙tangni demechik Aksako jikgipa ong∙na on∙gen ine janapa. Othniel songjinmako chadrapaha aro chee Aksako man∙aha. Ia golpoara nangchongmotgipa ong∙a maina, changsatai, iano Kalebni ka∙donganiko, bebera∙aniko, aro ra∙bianiko mikkangchakna tarigimin ong∙e donganiko parakaha.

Iakoba mesokaha je, Israelni ja∙mangipa chasongni manderang, bebera∙anio bilakgipa matgrik, chong∙motan, Kaleb aro Joshuani dakmesokaniko ja∙rikaha. Bilsi re∙anggipa manderangni chasong, uamangni dangdike on∙ani kam chipako man∙nasiengon, ra∙bianirangko mikkangchakna aro Israelna Isolni dongimin miksonganirangko chu∙sokatangkuna gitalgipa chasongni manderang dongaha.

Minggipin dake niatgenchimode, ian Joshuana Kalebni mol∙molani gitade apsanjachim, jeon ua indine mol∙molaha, “Ia a∙brini a∙songko angna on∙bo.” Aksa, segipani didianichi, an∙tang pagipani dakmesokgipa apsangipa bebera∙aniko aro ka∙donganiko mesokaha. Uni kimkimgipa gisikchi aro ka∙donganichi, a∙ako ra∙na ku∙rachakgiminko chu∙sokatanio, Aksa Kalebni dakmesokanggimin ramako re∙mikkangkuaha.

Beben, a∙ara Yahwehni Israelna on∙ani ong∙a, indiba Israel uko ra∙na gitade Jihovani ku∙rachakanirangko bebera∙e aro ka∙donge a∙kange ra∙na nanggen. Aksani gisiko kimkimania Nama Kattarango janapgimin gita, mande jinmachi ba sninggiparangchi salangako man∙gija Jisuni pattianiko an∙tangtangna aro uamangni nokdangni manderangna man∙kujana kingking dondikgijagipa me∙chikrangni jotking dakaniko mesoksogipa ong∙a.

`Luk 18:1–5 ona poraibo. An∙chingna iano maia skiani gnang?`

`Bebera∙ani bil∙chamko ong∙rikgipa chasongni manderangna on∙rikrikania an∙chingna Isolni on∙gimin kamko chu∙sokatna ka∙anio nangchongmotani ong∙a. Samsao, bebera∙aniko ong∙rikgipa chasongni manderangna on∙rikanio chagronggipa neng∙nikarangni bidingo, aro samgipinchi, Isolni kamko chadamberangni man∙gipa bang∙bea cholrangni bidingo chanchiate nibo. Isolna kena gnang dilani kamko jako ra∙e ka∙china gita maidakgipa skie on∙aniko aro cholko an∙chingara dakna man∙gen? Ia kamo an∙chingni dakmesokania baditan nangchongmotani ong∙a?`