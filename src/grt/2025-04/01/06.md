---
title:  Silroroa aro Chu∙soka
date:   02/10/2025
---

`Josh. 1:7–9 ko Aba. 24:40, Isa. 53:10, aro Git. 1:1–3 rang baksa poraibo. Ia podrango pangchake, silroroani aro chu∙sokani bidingo iara maiko miksonga?`

Ia Ibri katta tsalakh, “silroroa” (Josh. 1:8), ingipa kattara miksonggiminko ba ra∙chakgipa obostako chu∙soke matchotaha ine miksonga.

Ia Ibri katta sakal, “gisik seng∙gipa ong∙na” (Josh. 1:8), ingipa kattako “silrorona” ba “chu∙sokgipa ong∙na” ine pe∙na man∙gen. Indiba “simsakbegipa ong∙na” ba “gisik gnange an∙tangko rakkina” ineba miksongna man∙a. Job, Toe Skianirang, aro Gitrango changni chang indine janapaha, jean Isolna kene Uni Kattako manie gisik gnange janggi tanganiko miksonge janapaniko dakahachim.

Iano talatgimin gitade, chu∙sokaniko gam-jino silroroanikosa miksongaia ong∙ja, beben, iakoba man∙chapa. Isolni ong∙atgimin a∙gilsakni ja∙pang ja∙dilo aro Uni niamo parakgimin gita meligipa gisikni gun aro niamrang baksa meli-nangrimanio chu∙sokaniko nigopatna nanga.

Beben, Isolni ku∙rachakanirango ka∙dongchakbo, aro mongsongbate, bebera∙achisan mangmang aro Uni niamko maniachi jokakanio ka∙dongchakbo, jerangan mingsa minggipin baksa nangtinggrikgijagipa ong∙a. Uarang tangka bisil ge∙sani samgniko mesokgipa ong∙a.

`Rom. 3:31 ko poraibo. Niam aro bebera∙ani gisepo donggipa nangrimani bidingo ia podara maiko agana?`

An∙chingni palo Jisuni sichakanio bebera∙aniko done Isolni niamni kosako re∙ode, ian kakketgijagipa aro kenbegnigipa bak ka∙aniona re∙mikkangani ong∙enga. Niam aro ka∙sachakani pangnan apsan re∙rima. Niamni kam ka∙aniko chu∙gimik u∙igijanisan mangmang “niam” aro “ka∙sachakani” ko mingsaoni minggipin baksa bikpilgrikgipa ong∙a ine chanchianiona dilatna man∙a.

Niam Gitchamko segipa manderang niamko chugipa gadango ong∙gipa ine mandera∙a aro uko katchaani ja∙pang ine chana. (Git. 1:2; Git. 119:70, 77, 174). Kakket bewalo mandera∙genchimode aro jakkalode, niamara sakantini paparigipa obostako ning∙tue (Rom. 7:7) aro Kristoni toromi ong∙aniko nanga (Gal. 3:24) ine u∙ianiona dilgen.

`Baditana na∙a Isolni ka∙sachakanichi Uni niamko rakkina jotton ka∙ahachim, inditan Kristoni pindapgipa toromi ong∙aniko na∙a nanga ine nang∙ni chagrongania maikai nang∙na mesokaha?`