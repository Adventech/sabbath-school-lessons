---
title:  Batsotbo! Ra∙bo! Bak Ka∙bo! Dangdike On∙bo!
date:   29/09/2025
---

`Josh. 1 ko poraibo. Ia a∙bachenggipa odhaioniko ia ki∙tapni bidingo an∙chingara maiko skie ra∙na man∙gen?`

Joshua ki∙tapni skanggipa odhaian ki∙tap jolgimikna talatchengani gita ong∙a. Iano mingbri agananirang gnang jean ki∙tapni mongsonggipa bakbriko talata: chong∙motan, batsotani (Josh. 1:2–9); chadrapanio cheani (Josh. 1:10, 11); a∙songko bak dake sualani (Josh. 1:12–15); aro niamko manie dangdike on∙ani (Josh. 1:16–18).

Joshuani ki∙tapko Isolni dakgnigiparang ine aganna man∙gen. Dakgnigipa kam mingantion, Kanaanko ra∙ani bidingo Isol Joshuana dingtangmanchagipa kamko on∙a, aro mingantikon chu∙sokani ja∙mano ia ki∙tapko janapaniko dakaha.

Bon∙chotao, a∙ako man∙kame songdongani bidingo Isolni ku∙rachakanirang chu∙sokgen. Untal dipet, a∙ako man∙kame daito ra∙ania Israelrangni jako ong∙gnok aro kakketgipa bebera∙achisan mangmang man∙kamgenchim aro katta maniachi uandakgipa bebera∙ani pangnan bite nanggen.

Isolni dakgnigipa kamrangko, minggittam verbni kattarangchi talataha—“batsotbo,” “ra∙bo,” aro “bak dakbo”—ia kattarang manderangni katta maniao kragipa aganchakaniko man∙a, jean bon∙kamgipa dakgnigipa kamoni ong∙baa: chong∙motan, dangdike on∙aoni ong∙baa.

Changsatai, Joshuani ki∙tapo mingbri mongsonggipa bakrang gnang, minganti bakan dingtangmanchagipa Ibri kattako jakkale talatanichi talataniko dakaha:

1. Batsotbo (Josh. 1:1–5:12)
2. Ra∙bo (Josh. 5:13–12:24) 	
3. Bak dakbo (Josh. 13:1–21:45)
4. Dangdike on∙bo (Josh. 22:1–24:33).

Ki∙tapni bimang mongsonggipa kattako paraka: Isolni dakgnigipa kamrang an∙tangaride chu∙sokja. Indiba, Uni manderangni kakket ong∙e aganchakenba kam ka∙aniko nanga. Chong∙motan, Isolni an∙chingna pilak dakgiminrang baksa—ian an∙ching an∙tangtangna dakna man∙gijagipako Uni dakgiminrangko man∙chape—an∙chingara an∙chingni dakna man∙a gita dakchina okamako man∙aha, chong∙motan, Isolni ge∙etgiminrangko manie dakchina nanganian ong∙a. Indakesa rongtalgipa itihaso pangnajolnan ong∙kamenga aro da∙aloba indaken apsan ong∙kuenga. Mesokna gita, Para. 14:12 o, Isolni dongpitigipa manderangko talatania indake apsan talataniko daka: chong∙motan, Isolni an∙chingna dakgimin kamo bebera∙anian katta maniaona dilata.

`Nang∙na gamchatbatsranggipa Isolni ku∙rachakgimin kattarangoni mitamrangni bidingo chanchie nibo. Uarang be∙en pil∙na gita nang∙oniko uarangara maia dakgnigipa bakrang gnang?`