---
title:  Chanchidapani
date:   03/10/2025
---

Ellen G. Whiteni ki∙tap, Patriarchs and Prophets oniko “Crossing the Jordan,” jak 481, 482 rangko aro The Story of Redemption oniko “Entering the Promised Land,” jak 175 ko poraibo.

“Uni ku∙rachakanirango aro mikrakatanirango, Jisu angna miksongmanchaen aganaha. Isol a∙gilsakna inditan ka∙saaha je, Ua An∙tangni saksa kamkam Depantekon on∙jok jedakode anga Uo bebera∙achi gimagija jringjrotni janggiko man∙gen. Isolni kattao janapgipa chagronganirang angni chagronganirang ong∙na nanga. Bi∙ani aro ku∙rachakani, niam aro mikrakatani, angninare ong∙a. . . . Bebera∙a, bebeko ra∙chake be∙en pil∙aton, uarang janggini bak aro didiani bil ong∙baa. Isolni katta, janggio chinapatako man∙ahaon, gisikni chanchianirangko taria, aro cholonko rikaniona napea.”—Ellen G. White, The Desire of Ages, jak 390, 391.

“Ga∙akgimin mandeni an∙tangni nama kamrangna ka∙donganio janggi jokgen ine chanchiania, ian ong∙na amgijani ong∙a. Ian pilak somoina bate, da∙o ia bebeko ra∙chake iana gisik nangbatna, changni chang chanchitaitaina, ba gisikrangko kimkime iani bidingo chanchina nangbatani somoi iana agre dongja. Janggi jokania Jisu Kristoo bebera∙achisan mangmang ong∙a.”—Ellen G. White, Faith and Works, jak 19.

**Chanchigrikna Sing∙anirang**

`Joshuani janggi tangani aro an∙chingni janggi tangani obostarang inditan dingtanggrikgenchimoba, uni janggi tangaoni an∙chingni janggi tanganina meligipa gisikni skie ra∙ani niamranga maiarang? Indake ong∙engon, maini gimin janngi tangani obostarangna gisik on∙na pangnan nangchongmotani ong∙a?`

`Isolni ku∙rachakani aro an∙chingni Una katta maniani gisepo donggipa nangrimani bidingo chanchigrikbo. Iarangara maikai mingsa minggipin baksa nangrimgrika? Mingsako minggipinna bate dal∙bate ra∙anio maia kengnirang gnang? Chong∙motan, niamna gisik on∙e ka∙sachakaniko pindapgenchimode ba ka∙sachakanina gisik on∙e niamko pindapgenchimode, maia kengni sokbaa?`

`Ia antini lessono pangchake, Sastroni gita, chu∙sokani bidingo na∙ara maikai talatgenchim? Chu∙sokaniko talatanio, Kristianna, silroroania maidakgipa biapko man∙a?`

`Moseko ja∙rikanio, Joshua maidake nikenggenchim, chanchiate nibo. Mai ku∙rachakaniko Isolara una on∙aha jean uni dal∙begipa daitoko ra∙anio uko bilakataha aro rakkiahachim (Josh. 1:5 ko nibo)?`