---
title:  Chong∙motgipa Joshua
date:   29/11/2025
---

### Ia Antini Lessonna Poraiani

1 Kor. 10:1–13; Mati 2:15; Josh. 1:1–3; Wat. 3:22–26; Ibri. 3:7—4:11; 2 Kor. 10:3–5.

> <p>Mingani Pod</p>
> “Iarang mesokani gita uamangni kosako ong∙aha, aro jerangna chsongrangni chon∙kama sokaha, chong∙motan an∙chingko de∙mesana seaha” (1 Kor. 10:11).

Joshuani ki∙tapo, Joshuara mesokani chin gita ong∙a. An∙tangna batgipako mesoksogipa ong∙a. Indakgipa bewalko an∙ching Sastro jolgimikon nikna man∙a, jekai, Kanaan a∙songara gital a∙gilsako an∙chingni jringjrotna ka∙donganina mesokgipa chin ong∙a. Aro beben, a∙gilsakni torom tambuara salgini torom tambuko aro uano dangdike on∙anirangko mesoksogipa ong∙a: “Indiba Kristo, jakchi dakgija, chong∙motan ia dakanirangoni ong∙gija, dal∙bata aro chu∙sokbata torom tambuchi, ong∙gni namarangni kamal dal∙gipa re∙baenba” (Ibri. 9:11).

Indiba sing∙ani indine sokbaa: Maikai Joshuara mikkangchi chu∙sokgniko mesoksogipa ong∙aha? Indine pe∙e talatania ong∙bebe ine an∙chingara maikai ka∙donga gnang aganna man∙gen? Joshua ki∙tapko talataniko Niam Gital aro chon∙kamani somoi baksa ong∙chongmotgipa melianiko maidakgipa Sastroni niamrang sason ka∙a?

Ia antio, iandakgipa dakjagringsogipako pe∙anirangna jakkalgipa Sastroni niamrangko an∙ching niatgen. Maikai Sastroo indakgipa dakjagringsogiparangara gnangchim aro maikai Joshuani janggi tanganiara Messaiani kamrangko dakjagringsoahachim aro maikai iara mondolio aro mandeni itihaso chu∙sokgipa chin ong∙achim, uarangko an∙ching skie ra∙gen.