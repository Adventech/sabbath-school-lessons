---
title:  Mesoksogipa aro Chong∙motgipa
date:   01/12/2025
---

Sastroko pe∙e talatgiparang ramram dake Sastroo mesoksogipa aro maikai uara Niam Gitalo aro uni nalsao chu∙sokahachim, uarangko namnika gita talatna man∙ja. Sastroo indakgipa mesoksogipani chong∙mot ong∙aniko adita niamrangchi talataniko daka.

Apsandake, Niam Gitalo dakjagringsoani chu∙sokaniko rokom gittam gadangrangchi talata: (1) Kristoni janggi tanganio (Christological fulfillment), (2) mondolini chagronganio (ecclesiological fulfillment), aro (3) chon∙kamani somoio (eschatological fulfillment).

An∙ching ia dakjagringsogiparangko aro uarangni chong∙motgiparangko Sastroni jolgimikon nikna man∙a aro uarang Sastroko u∙ina aro uano Isolni Kattani beberangara Jisuni gimin, janggi jokani gimin, aro an∙chingo donggipa bon∙kamgipa ka∙dongani gimin maiko skie on∙achim, uarangko poraigiparangna mesoke on∙a.

**On∙gimin Niam Gitchamni dakjagringsogiparangko niatbo: Israel, Re∙ongkatani, aro torom tambu. Iarang mingantian maikai ia rokom gittam gadangrangchi, chong∙motan, Kristoni janggi tanganio (Christological), mondolini chagronganio (ecclesiological), aro chon∙kamani somoio (eschatological) chu∙sokahachim?**

1. Israel
	- a. Kristoni janggi tanganio (Mati 2:15)
	- b. Mondolini chagronganio (Gal. 6:16)
	- c. Chon∙kamani somoio (Para. 7:4-8, 14)
2. Re∙ongkatani
	- a. Kristoni janggi tanganio (Mati 2:19–21)
	- b. Mondolini chagronganio (2 Kor. 6:17)
	- c. Chon∙kamani somoio (Para. 18:4)
3. Torom Tambu
	- a. Kristoni janggi tanganio (Johan 1:14, Johan 2:21, Mati 26:61)
	- b. Mondolini chagronganio (1 Kor. 3:16, 17; 2 Kor. 6:16)
	- c. Chon∙kamani somoio (Para. 3:12, Para. 11:19, Para. 21:3, Para. 21:22)

` `

“Sastroko seanio Isolan Senokgipa ong∙ani gimin, Sastroni gipin bakrangba mingsa minggipin baksa meligrika . . . . Sastroni pilak skiani ja∙pangrangan mingsa minggipin baksa nangrima; chong∙motan, maiaba janapgimin subjectni gimin podsa podgnirangko talatanio Sastro jolgimiko skianirang baksa meligen.”—Handbook of Seventh-day Adventist Theology, jak 65.

`Basakobarang, adita Sastroni bakrangni ortoko ba miksonganiko u∙ina neng∙nikani ong∙genchimode, na∙ara maiko daka?`