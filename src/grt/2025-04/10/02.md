---
title:  Sastroni Dakjagringsogipa Chinrang
date:   30/11/2025
---

`Dakjagringsogipani bidingo janapgipa on∙gimin Sastroni bakrangko poraibo aro Sastroni gita dakjagringsoaniara maiachim, uko talatna jotton ka∙bo: Rom. 5:14, 1 Kor. 10:1–13, Ibri. 8:5, aro Ibri. 9:23.`

Ia Sastroni kattarang, chong∙motan, “mesokani” (Greek typos) ba “chong∙mot” (Greek antitypos) ingipa kattako jakkale, Niam Gitalko segiparangni talataniko Niam Gitchamni katta ba obosta baksa donggipa nangrimaniko, uni janggi tangani somoio uni ortoko, ba mikkangchi ong∙gnigipa somoiko talatna jakkalaha.

Dakjagringsogipako talatania dingtangmanchae mandeko, ong∙a obostako, ba kamrangko talata jean nama kattao Jisuni ba maiaba gipinni chong∙mot ong∙aniko mesokachim. ‘Mesokani’ ara ‘chong∙mot’ baksa meli-nangrimaniko chu∙sokanio mesoka. Indake, Sastroo janapgimin mesokaniara ba dakjagringsoaniara Isolni gisiko miksonggimin gita dongimin ong∙a aro ian mikkangchi chong∙motko taldapatna dakchaka.

Niam Gitchamni badiaba kattarangko talatna gita ramram dake Niam Gitalko segiparang dakjagringsoaniko talatja ine u∙ina gita nangchongmotani ong∙a. Niam Gitchamni mesokani chin ba dakjagringsogipa kattako pangnan katchinike seanirango sakki on∙chenga aro indakesa ‘chong∙mot’ ara Niam Gitalo chu∙soka.

**Maikai Daudara Niam Gitchamo janapaniko man∙aha aro maikai uko Niam Gitalo dakjagringsoahachim, niate nibo. Ia dakmesokaoniko dakjagringsoaniara maikai kam ka∙achim, uanoniko an∙chingara mai skianirango skie ra∙na man∙gen?**

`a. Daud (Git. 22:1, 14–18)`

`b. Gitalgipa Daud (Jer. 23:5; Isa. 9:5, 6; Isa. 11:1–5)`

`c. Dakjagringsogipa Daud (Johan 19:24)`

Ia podrangko niatanichi an∙ching iako nikgen je, ia dakjagringsogipa talatanina ba miksonganina Niam Gitchamo u∙iani chabiko on∙a. Chong∙motan, Niam Gitalko segiparang, jemangni Sastroan uamangni somoiode Niam Gitcham ong∙achim, Gisik Rongtalgipani dilaniko man∙e Niam Gitchamo mesokgiparangni chong∙motko talatna dilako man∙aha (2 Pit. 1:12), aro mongsongbate, Jisu aro Uni dangdike on∙aniko kamrangko talatna dilako man∙aha.