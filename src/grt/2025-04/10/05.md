---
title:  Chong∙motgipa Joshua
date:   03/12/2025
---

Joshuani golpoko dakjagringsogipani chu∙sokani bewalo nina nanga. Joshuani dakgrikdilgipa dakgrikanirangara itihaso ong∙anggipa obostarang ong∙a jeon Israelni itihasni bako nangchongmotgipa bakrangko man∙chapachim. Ia dakgrikarangni nisanara, Ku∙rachakgimin A∙songo Israelni manderang songdongna gita man∙china ine ong∙a, jeon uamang uamangna bak ka∙e sualgimin a∙ao kusi ong∙e tom∙tomao songdonge Isolni niamrango pangchake gitalgipa songsalko rikna man∙genchim. Ja∙mano, Niam Gitchamko segiparang, jekai Isaia, “mandegrigipa man∙rikanirangko” (Isa. 49:8) An∙tangni manderangna on∙aniko man∙chapate, Messaiani kamko ua talataha, je kattarangkon Joshuani ki∙tapo jakkale janaptaitaianiko dakahachim. Jedake Israelrangna a∙ako bak dake sualania Joshuani kam ong∙aha gitan, Messaianiba ong∙aha, jekon gitalgipa Joshua ine aganahachim, Ua gisikni man∙rikanirangko gisikni Israelna on∙nasienga.

`Ibri. 3:7—4:11 rangko poraibo. Joshua, jean gitalgipa Mose ong∙achim, uan Jisu Kristoko dakjagringsogipa ong∙chongmota ine maikai Niam Gitalara mesoka?`

Niam Gitalko segiparang Joshuani kamrangko ka∙aha gita Jisu Kristoba dangdike on∙aha ine talataniko daka. Jedake bilsi 40 na bakrao ong∙ani ja∙man Kanaanona Joshua napeaha gita, apsandake, Jisu a∙gilsako Uni dangdike on∙aniko bakrao sal 40 ni ja∙man (Mati 4:1–11, Luk 4:1–13) aro salgio Uni dangdike on∙aniko ia a∙gilsako sal 40 ni ja∙man a∙bachengaha (Wat. 1:3, 9–11; Ibri. 1:2).

Jordan Chibimao Jisuni napbolani ja∙mano [Mati 3:13–17, Mark 1:9–11]), nama kattako segiparang Git. 2:7 aro Isaia 42:1 oniko Messaiani gimin agangipa kattarangko aro Yahwehni Duk man∙gipa Nokkolni gimin segipa gitoniko kattarangko ra∙aha (Mati 3:17, Mark 1:11, Luk 3:22). Indake, Uni napbolachi, Jisuara salgini dakgrikgipa sipai ine talataniko man∙aha jean sia sijana kingking katta manie janggi tangahachim—Uan namgijagipa bilrang baksa Yahwehni dakgrikanirangko dakgrikaha. Jean chisolo Uni janggi tangani aro sianichi Satanni kosako cheaniko ra∙baatahachim, uan an∙chingni bobilrangni kosako cheaha aro indake An∙tangni manderangna gisikni tom∙tomaniko on∙aha aro piokgiminrangna man∙rikaniko man∙ataha (Eph. 4:8, Ibri. 1:4, Ibri. 9:15).

`Kristoni an∙chingna dakgimin kamo neng∙takna man∙a ine aganaio iara maiko miksonga? An∙chingni palo Jisuan Satanko amaha ine ka∙donganiko an∙chingara maikai man∙gen?`