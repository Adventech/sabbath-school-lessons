---
title:  A∙songo Janggi Tangenga
date:   06/12/2025
---

### Ia Antini Lessonna Poraiani

Josh. 22; Eph. 6:7; Johan 7:24; Chan. 25; Toe Skia. 15:1; 1 Pit. 3:8, 9.

> <p>Mingani Pod</p>
> “Rinokgipa aganchakani ka∙onanganiko pil∙angata, indiba ga∙nanggijagipa katta ka∙onangako batata” (Toe Skia. 15:1).

Songsalo janggi tangengon, basakobade jegrikanirangona aro jajrenganiona dilata. Ian ong∙chongmota, jekai mondolio gita dakgipa biaprango mongsongbate ong∙a jeon manderang dingtang dingtang biaprangoni aro janggi tangani gadangrangoni re∙baachim—aro basakobade jatni dakbewalrang namen dingtanggrika, indioba pilakni namgnina janggi tangrima aro kam ka∙rima.

Ia antio an∙ching Josh. 22 ko poraigen aro manderangni dal∙bea ma∙sisretaoni ong∙bagipa neng∙nikaniko niatgen. Ki∙tapni a∙bachengao, Joshua adita ma∙chongrangko Jordanko batsotchina ge∙etaha aro Jordanni saliramchipak donggipa ma∙chongrang baksa chadrapanio bak ra∙china ge∙etaha (Josh. 1:12–18). Da∙ode ua kamko matchotaha, aro uamang re∙angpilna jakgitel ong∙ahachim. Indiba, Jordanni saliramchipak uamang ganchiko rikaha jenan Jordanni Saliram jolo donggipa ma∙chongrangni gisepo jajrenganiko ong∙atahachim.

Gipinrangni cholon bewalni bidingo name chanchichenggija aganchipaiania maini gimin kenbeani ong∙a? Mondolio maikai an∙chingara nangrimaniko didina man∙gen? An∙chingko okamani bidingo dal∙bata miksonganiko gisiko donna gita maini gimin nangchongmotani ong∙a? Ia antio an∙chingni niatnasienggipa mitam sing∙anirang iarangan ong∙gen.