---
title:  On∙kangani
date:   07/12/2025
---

`Josh. 22:1–8 ona poraibo. Reuben ma∙chongni, Gadni, aro Manasseni adha ma∙chongni manderangni on∙kangani bidingo ia podrangara an∙chingna maiko agana?`

Joshua iako ong∙a ine janapaha je, Jordan nalsachi donggipa ma∙chongrang Mose aro Joshuani on∙gipa dakna nanggniko chu∙soke dakaha, jeni miksonganide ian je, uamang Israelni namgnina uamangni palo nangchongmotgipa on∙kanganiko aro boliko on∙aha. Uamang uamangni jong-adaskarang baksa “bang∙a salna” dakgrikaha, jekon agangenchimode, uan bilsi dok ba bilsi snirangona ong∙genchim (Josh. 11:18, Josh. 14:10, Deut. 2:14 baksa nisusabo). Uamangni jikdrang aro dedrang noktangtango donangako man∙aha, chong∙motan, Jordanni salaram jolo donangako man∙aha, indiba uamang uamangni jong-adarang baksa bimchipe dakgrikna baseaniko dakaha, indake saknaaniko man∙na aro dakgrikanio sina kenaniko mikkango done dakgrikaha.

Ia podrang jatni nangrimaniko aro a∙songni gamchataniko mesoka. Uamang mikkangchi ong∙gnigipa obostana ramako daksoaba daksoaha, chong∙motan, nangrimaniko dakaha. Ong∙telaigipa bilakgipa sima-arirang jekon Jordan uamangni gisepo dakahachim, Israelni ma∙chongrangara nangrime dongkamgenma? Uamangni jat ong∙aniko uamangara dingtangatgenma, ma uamangara Isolkosan mangmang olakkianichi uamangko Uni seokgimin jat ine rakkie, uamangko nangrimatgipa aro bilake Uni dilanina Una on∙genma?

Indakgipa kakket ong∙anina mingsa mangmang donggipa cholko Joshua talataha: uamang Israelskarangna dangdike on∙ja indiba Yahwehna, jean uamangna dangdike on∙ani kamko on∙ahachim.

Ia apsan niamko an∙ching Niam Gitalo nika. Manderangna ong∙gija indiba Isolnasa dangdike on∙china watata Paul Kristianrangko ku∙pattiaha (Eph. 6:7, Kol. 3:23, 1 Thess. 2:4). A∙gilsak salgisakko Ong∙atgipana kam ka∙china okamana bate maia chubata okamani dongkua?

Salanti janggi tanganio, an∙ching bang∙a changon ra∙bianirangko aro neng∙nikanirangko chagronga jean an∙chingko duk ong∙ata aro dakgrikaniko galchipna gita an∙chingko dila. Basakobade iako dakna altubea. Indiba an∙ching Jihovani bilko okamna man∙a, jean an∙ching baksa dongna ku∙rachakaha aro an∙chingoniko Uni dakna nangnikgipako dakna an∙chingko dakchaka. An∙ching an∙chingni chugipa okamaniko an∙chingni mikkango donode, papni a∙sel iano an∙chingni bak ong∙pae ra∙bianirang aro neng∙nikanirang donggenchimoba, re∙mikkangna an∙ching didiako man∙gen.

`Josh. 22:5, 6 iako talata je, Joshua wate re∙anggipa ma∙chongrangko Jihovana kakket ong∙e dongchina mol∙molaha, unikode ua uamangko pattiaha. An∙chingni dakrongbewalna bate an∙ching saksa sakgipinna bi∙chakgenchimode maikai an∙chingni saksa sakgipinrang baksa nangrim-melianirang mondolio dingtangatako man∙gen?`