---
title:  Ka∙sachakachi Aiao Inmanatako Man∙aha
date:   04/10/2025
---

### Ia Antini Lessonna Poraiani

Josh. 2:1–21, Chan. 14:1–12, Ibri. 11:31, Reo. 12:13, Josh. 9, Neh. 7:25.

> <p>Mingani Pod</p>
> “Bebera∙achi Rahab dari, song nirikkigiparangko tom∙tomo chakenba, manigijarang baksa nisichapako man∙jachim” (Ibri 11:31).

“Maini gimin angara iako daktaiaha?” Haida an∙ching pilakan ia kattarangko aganmanaha. Beben, itihas, ong∙bataitaiasan ong∙aija, indiba manderangba, mongsongbate, an∙chingba apsan bewalo ong∙a. Badita changna an∙chingara apsan gualanirangko daktaitaia!

Israel Ku∙rachakagimin A∙songona napena gnigipa cholko man∙aha, aro Joshua ia kamko gisik nangen dakaha. Skanggipa ja∙kuara uamangni chagrongnasigipa manderangko rongtalbee aro namedake u∙ianian ong∙a. Ua nirikkigipa sakgniko watate una a∙songni nangchongmotgipa u∙ianiko ra∙bachina ge∙etaha: chon∙motan, uamangni warachakani kamrang, sipai kotokni tarie donganirang, chirangko manderangna sualanirang, chadrapgenchimode manderangni bewalarangara maikai ong∙genchim, uarangni gimin u∙ianiko ra∙bachina aganaha.

Mandeni gisiko indine chanchiani sokbanaba donga je, Israelrangna a∙songko on∙na Isolni ku∙rachakanio uamangni mamung jotton ka∙ani dongjawa. Indiba Isolni dakchakanina ka∙donganio, manderangni daito ra∙e kam ka∙aniko nangja inede ong∙ja. Israel gnigipa changna Kanaanni sima ario chadengaha. Nichaksoanirang namen dal∙beaha, indiba iana skangba Israelni manderangara sima ario ong∙on, apsangipa daito uamango gnangchim, indiba misilpile chu∙sokjaha.

Ia antio, Joshua ki∙taponiko aiao inmangipa golpo minggniko an∙ching niatgen aro an∙chingni bebera∙anina meligipa skie ra∙aniko am∙sandigen. Isolni ka∙sachakania chansokgijagipa cholrangchi an∙chingko aiao inmanatna ama.