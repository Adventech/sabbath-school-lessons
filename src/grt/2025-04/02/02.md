---
title:  Gnigipa Chol
date:   05/10/2025
---

`Josh. 2:1 ko Chan. 13:1, 2, 25–28, 33; aro Chan. 14:1–12 rang baksa poraibo. Maini gimin Ku∙rachakgimin A∙songko ra∙anio nirikkigiparangko watatachi Joshua kamko a∙bachengataha?`

Nirikkigipa sakgniko “Shittim” minggipa biaponi watataha. Ia kattara Ibri katta ong∙a aro ian Israelrangni itihasoni minggni namgijagipa obostarangko gisik ra∙ata.

Skanggipade minggipin nirikkigipani golpoan ong∙a (Chan. 13 ko nibo) jean apsananggipa nangchongmotgipa dakna nanggnigipa kamrangko man∙gopa: chong∙motan, nirikkigiparangko watatani, bobilni biapo nirikkigiparang sriksrik chadrapani; nirikkigiparangni re∙bapilna nangani; am∙sandie nikbagiminko aganeani; aro man∙sogimin kobornikri kam ka∙na miksongani, iarangan nangchongmotgipa dakna nanggnigipa kam ong∙a.

`Minggipin obosta, jean Shittimo ong∙achim, ian Baalamni somoio uamangni Moab me∙chikrang baksa namen namgijagipa papko ka∙on aro uamangni isolrangko olakkion, Israelrangni namen misilbee katta manigijani, mite olakkiani, aro ku∙monggrikaniko pe∙aniko miksonga (Chan. 25:1–3, Chan. 31:16). Iani gimin, Shittim ingipa bimungara ia golpo chu∙gimikna dingtangmanchagipa jajrenganiko ong∙ata. Ian Ku∙rachakgimin A∙songni sima-ario minggipin chu∙sokgijani ong∙taigenma? Ma iara, skango ku∙rachakgiminna ru∙utbee sengsogiminna chu∙sokaniona dilgen?`

`Johan 18:16–18, 25–27, aro Johan 21:15–19 rangko poraibo. Israel jatna aro Pitorna gnigipa chol on∙ani bidingo mai apsananganirangko na∙a nikaha?`

Isolde gnigipa cholko on∙gipa (aro una batemangba chol on∙gipa) Isol ong∙a! Sastroo indake gnigipa chol on∙aniko (aro una batemangba chol on∙aniko) “ka∙sachaka” ine agana. Ka∙sachakania, an∙ching man∙na kragipa ong∙jagenchimoba, uko man∙aniko indine agana. Sastroo ka∙sachakani bidingo skianian gapchipa (Rom. 5:2, Eph. 2:8, Rom. 11:6). Sakantinan gital dake a∙bachengtaina gita Isolara ka∙sae cholko on∙a (Titus 2:11–14). Pitor an∙tangan ia ka∙sachakaniko cha∙tote nikaha aro ka∙sachakanio dal∙roro silrorochina ua mondoliko didia (2 Pit. 3:18). Aro kobor nambatroroa: an∙ching gnigipa cholna baten man∙a, man∙ama man∙ja? (Gnigipa cholna baten an∙ching man∙jagenchimode, an∙chingara da∙o banon ong∙genchim?)

`Jensalo Kanaanona napena gnigipa cholko man∙taion, Israelrangni chagrongarangni bidingo aro Gitelko jechakani ja∙mano Pitorna on∙gipa ka∙sachakani bidingo chanchiate nibo. Ka∙sachakaniko nangenggiparangna ka∙sachakaniko maikai on∙na nangachim, uarangni bidingo ia obostarang an∙chingna maiko skia?`