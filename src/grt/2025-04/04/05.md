---
title:  Jihova Nang∙na Dakgrikchakgen
date:   22/10/2025
---

`Reo. 14:13, 14, 25 rango janapgimin gita, dakgrikanio Israelrangni bak ra∙ani bidingo Isolni a∙bachengao miksonganiara maiachim?`

Ua neng∙nikani somoio, jensalo Israel manderangko bil jakchi kenbegipa obostaona draatako man∙on, “Mose manderangna aganaha, ‘Da∙ken, tom∙tom chadengbo, aro Jihovani na∙simangna da∙alo jokataniko dakgniko nibo; maina Egyptrangko, jerangko na∙simang da∙alo nikaha, na∙simang pangnaba uamangko niktaijawaha. Jihova na∙simangna dakgrikchakgen, aro na∙simang jrip dongbo’ ”(Reo. 14:13, 14). Ia Sastroni golponi janapgimin gita, Egyptni manderangmangba an∙tangtangna iani ong∙chongmotaniko u∙iaha: “Hai an∙chingba Israelni mikkangoni katna; maina Egyptrangni bobil ong∙e Jihova uamangna dakgrikenga” (Reo. 14:25).

Dakchakagrigipa Israelrangna, jemangan dakgrikna mamung skie ra∙ani aro changa sapani dongjachim, uamangna Isolni aiao inmanbee kam ka∙chakanian ja∙rikna mesokani ong∙aha. Re∙ongkatao ja∙rikna gita dakgimin mesokani donga, chong∙motan, Israelrangni palo Isolni kam ka∙ani bewal donga. Iano, dakgrikanio Yahweh dakgrikaha, indiba Israelrangde dakgrikna nangjawachim (Reo. 14:14). Isolan dakgrikgipa ong∙a; dakgrikanide Unin ong∙a. Ua dakgrikani budhiko dake, cholrangko talata, aro re∙mikkanganiko dakdila. Yahweh Israelna dakgrikchakjaode, chu∙sokna gita uamang mamung chol dongjawa.

Ellen G. White iako indine talata je, Isol “dakgrikachi uamang ku∙rachakgimin a∙songko man∙china inede miksongjaha, indiba Uni ge∙etanirangko manianichi aro on∙kanganichi man∙china Ua uamangna miksongaha.”—Ellen G. White, The Signs of the Times, September 2, 1880. Egyptoni uamangko jokatanio ong∙aha gitan, Isol uamangna uamangni dakgrikanirangko dakgrikchakgenchim. Uamangni dakna nanggnide, tom∙tom chadenge Uni bilake kam ka∙anikosa nie dongna nangaiachim.

Itihas iako mesokaha je, jensalo Israelrang Isolo chu∙onge ka∙dongchakachim, uamang dakgrikna nangjaha (2 Raja. 19, 2 Ser. 32, Isa, 37 rangko nibo).

Isolni nambatsranggipa miksonganio, Israelrang an∙tangtangna mamungdakeba dakgrikna nangjawachim. Reongkatani ja∙mano uamangni bebera∙gijaniko mesokani a∙selsa uamang Kanaanni manderang baksa dakgrikanio bak ra∙pana Isol uamangko on∙aha. Re∙ongkatani somoio, jedake uamang Egyptni kosako tonual ge∙sakomangba de∙dona nangjaha gitan, apsan dake, Kanaan baksa dakgrikanio uamangara dakgriknan nangjawachim. (Deut. 7:17–19).

`“Israelni dedrang Jihovani kosako miteng miteng injagenchimode, Ua uamangni bobilrangko uamang baksa dakgrikchina on∙jawachim.”—Ellen G. White, The Story of Redemption, jak 134. Miteng miteng inania da∙alo an∙chingni janggi tanganiko maikai dingtangatgenchim?`