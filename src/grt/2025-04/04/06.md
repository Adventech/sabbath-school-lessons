---
title:  Nambatsranggiparangoni Gnigipa
date:   23/10/2025
---

`Reo. 17:7–13 aro Josh. 6:15–20 rangko poraibo. Ia minggni dakgrikani golporango maia apsananganirangko na∙a nika? Uaranga maikai dingtanggrika?`

Re∙ongkatbaani ja∙mano skanggipa changna Israelni dakgrikchenggipako Reo. 17 o serikaha, jeon Israelni manderanga an∙tangtangko Amalek manderangoni warachakahachim. Israelni manderangko jakgitelatanio aro Egyptrangko saknaatanio Israelranga Isolni bilakgipa bilko nikaha. An∙ching nikbaaha je, Israelna Isolni miksongchenggipade gipin manderang baksa Israelni dakgrikna nanganiko man∙chapjachim (Reo. 23:28, Reo. 33:2). Indiba ru∙utgijan uamangko Egyptoniko jokatani ja∙manon, Israelrangara songrebamitingon miteng miteng inbana a∙bachengaha (Reo. 17:3), aro uamang uamangni gisepo Isolni dongpaani bidingoba sing∙doaniko dakaha. Ia somoiosa Amalekrang Israelrang baksa dakgrikna re∙baaha. Ian maibakai ong∙telaiani ong∙jaha. Israelrangko chadrapna Isol Amalekni manderangko on∙aha jedakode Uo ka∙dongchakna uamang skiako man∙taigen.

An∙tangni niamrangko ramram dake ra∙gija, Isol An∙tang manderangni gadangona re∙baaha, aro nambatsranggipa miksonganiona uamangko re∙bapilchina dontonggija okamkuenga: chong∙motan, chu∙gimik aro ra∙rikpilanigri Isolni kam ka∙anio ka∙dongchakna okamkuenga. Bebeko agangenchimode, dakgrikani niamko (Deut. 20) bakrao bilsi 40 na songreani ja∙manosa on∙ahachim, aro Israelrangni bebera∙gijani a∙selsa iako on∙aba on∙ahachim. Gitalgipa obostarang gitalgipa dakgrikani budhirangko nangaha, aro iani ja∙mansa Kanaanni manderangko bon∙kimitatsrangna Isolara Israelrangko nangnikaha (Deut. 20:16–18).

Israelrangna dakgrikania nangchongmotani ine ong∙bebean baksana, dakgrikania uamangni Yahwehna kakket ong∙ani bidingo dake nianiba ong∙aha. Isol uamangko watgaljaha indiba Uo chu∙gimik pangchakachi Uni bilko chagrongchina uamangko on∙aha.

Ki∙tapni bon∙ao Joshuani aganchotaoniko nika je, Israelrang chadrape dakgrikanio bakko ra∙bebeaha. Iano Kanaanni manderang Israelrang baksa dakgrikenga ine janapa (Josh. 24:11). Jeriko songjinmani guarerangni ga∙akaniara aiao inmanani kamni a∙sel ong∙engon, Israelni manderanga dakgrikanio bak ra∙na nangaha aro songjinmao songdongenggiparangni gitokreng rakbeaniko chagrongna nangaha.

Silchidarechi dakgrikanio Israelrangni bak ra∙paania Yahwehni dakchakanio chu∙gimik ka∙dongchakna gita chol ong∙aha. Indioba Israel pangnan indine gisik ra∙ataniko man∙jringaha (Josh. 7:12, 13; Josh. 10:8) je, dakgrika changantini cheania, Jihovani jakosa ong∙a, aro iano chu∙soknade uamangni Jihovao bebera∙anio ba bebera∙gijanio pangchakgen. Baseanide uamangnin ong∙gen.