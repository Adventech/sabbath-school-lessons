---
title:  Jihovani Sipai Kotokni Dilgipa
date:   19/10/2025
---

`Josh. 5:13–15 ona poraibo. Kanaanko chadrapani bidingo ia podrangara maiko agana?`

Israelrang Jordanko batsotaha aro da∙o uamang bobilrangni a∙ao ga∙dapaha. Jerikoni killarang uamangni mikkangon, aro uni cholgugarangko kimkime chipaha (Josh. 6:1). Ia somoichachaode, manderangara dakgrikani budhini bidingo mamungkoba u∙isamsoa dongjachim. Iana agreba, jajrenganide, songjinmako chadrapna gita, Israelrango bengjurirang, sel∙uchokrang, aro brarangsan dongaiachim.

A∙gital sokgipani bidingo Joshuani sing∙anirangna, ma∙sisokna amgijagipa aganchakanikosa man∙aha: “Ong∙ja.” A∙gitalni aganchakani iako paraka je, Ua Joshuani talatgimin obostako ra∙chakna jechakaha. Minggipin kattarangchi agangenchimode, nangchongmotgipa sing∙aniara, Ua Joshua baksa ong∙enga ine sing∙ani pal, Joshuara Un baksa ong∙engama? inesa sing∙ani ong∙skaengachim.

`Josh. 5:14, 15 rangko 2 Raja. 6:8–17, Neh. 9:6, aro Isa. 37:16 rang baksa nisusabo. Jihovani sipai kotokni dilgipani bidingo na∙ara maiko skia man∙a?`

“Jihovani sipai kotokni dilgipa” ine inanio Ibri Sastroo dingtangteani ong∙engon, “dilgipa” aro “kotok” ingipa kattarangni nangdimanio ian pangnan sipai kotokko dilgipako miksongbata. “Kotok” ingipa kattako Sastroo sipairangko, sa∙grerangko, ba salgi ba bangbangni dingtang dingtang bimangrangko miksongna man∙a.

Kristo Joshuana mikkang pa∙aha, ripeng dake mikkang pa∙jaha, ba Israelrangni sipai kotokni dilgipa dakeba mikkang pa∙jaha, indiba nikna man∙gijagipa kotokni dilgipa, chong∙motan, sa∙gre kotokni dilgipa dake mikkang pa∙aha jean Joshua aro Kanaan manderangni dakgrikana batgipa dakgrikanio dakgrikenga. Joshuani aganchakaniara, Dilgipani bidingo uni ma∙sianiko rongtalbee mesokaha. Uan Isol baksa apsangipachim, aro Joshua Uni mikkango tuchikopaha jean mandera∙ani aro olakkiani chin ong∙achim (Josh. 5:14, Aba. 17:3, 2 Sam. 9:6, 2 Ser. 20:18). Sipai kotokni dakgrikanina Joshua dakgrikani budhiko ra∙chakna tarigimin ong∙aha maina dal∙bata dakgrikao, chong∙motan, Isol An∙tangan ia dakgrikao bak ra∙engachim.

`Jihova, jean “Sipai kotokni Dilgipa” ong∙achim, Ua An∙tangni manderangko warachakna kam ka∙enga ine u∙ianio maidakgipa ka∙dimeaniko an∙chingara ra∙na nanggenchim?`