---
title:  Chanchidapani
date:   24/10/2025
---

Ellen G. Whiteni ki∙tap, Patriarchs and Prophets oniko “The Fall of Jericho,” jak 487–493 ona poraibo.

Jensalo Isolni bil gnangani-ni kosako bobil dake chakatani a∙gilsako ong∙ahaon, Isol Uni ong∙bebeaoni dontonge, chong∙motan, dingtangijani aro jringjrotna ong∙ani gunko dontonge, Uko bobil dake chakgipa Uni ong∙atgiminrangna dilgipa ong∙aniko on∙gen, ba, Ua pilaknin rongtalgipa, toromigipa, ka∙sagipa, aro ka∙sachakgipa Pagipa ong∙gen. Sastroo gnigipako talata aro ia obostaode, namgijani bilrang aro Uni bilni gisepo nangtinggrikania gelna man∙gijagipa ong∙a.

Jensalo political bilrang ba socio-historical bilrang so∙sojengjeng ong∙ani aro bobil dake chakatani bilrang baksa nangrime Yahwehni kosako bobil dake chakatgenchimode, Ua, jean pilakna batgipa bilakgipa Jihova ong∙achim, Ua kam ka∙skaa. Jihova dakgrikgipa ong∙e chu∙soksranggipa cheanina mesokgipa bimang ong∙a, jean nama aro namgijani gisepo ong∙gipa dal∙gipa dakgrikaniko bon∙kamao bon∙atgen (Para. 20:8–10). Aroba, Israelrangni dakgrikanirang a∙gilsako dal∙begipa dakgrikanikosan mesokmangmangaija indiba ia apsan dakgrikani-ni bakan ong∙a, aro ia a∙gilsakni itihaso, Isolni bon∙kamani somoio bichal ka∙anina nisengsoenga.

“Uni mangsonggimin somoio gitan, uamangni namgipa chol ine ong∙ataha aro daito gnange uamangko a∙songona napena gita Isol on∙aha, indiba uamang simsakjana basee ra∙aniko dakanichi, ua cholko ra∙galaha. . . . Dakgrikachi a∙songko man∙china inede Uni mangsonga ong∙ja, indiba, Uni ge∙etanirangko kingkot manianichisa ong∙genchim.”—Ellen G. White, Patriarchs and Prophets, jak 392.

**Chanchigrikna Sing∙anirang**

`Dakgrikna re∙angchina Jihovani Israelrangko ge∙etani bidingo nambate ma∙sina gita a∙gilsako dal∙begipa dakgrikaniara maikai nang∙ko dakchaka?`

`Klasso, dal∙begipa dakgrikani-ni ong∙chongmotani gimin aro maikai uara a∙gilsako aro an∙chingni samtangtango ong∙engachim, uarangni bidingo Sombar bako on∙gimin sing∙anina aganchakanirangko chanchigrikbo. Ia dakgrikanio nang∙ni kamara maia, aro iako chu∙sokatna an∙chingara maikai jotton ka∙a?`

`An∙chingni toromo janggi tanganio, Jihovani dakgrikchakanina chadenge sengna nangani niamko an∙chingara maikai ja∙rikna man∙gen?`

`Bang∙a somoirangon, an∙chingni chanchigrikanirango aro mondolio meligrikgijanirango, sawa an∙chingchipak ong∙engachim, uko an∙ching nikna ska. Josh. 5:13–15 rango pangchake, maikai an∙chingara an∙chingni indake chanchianiko dingtangatna man∙gen?`