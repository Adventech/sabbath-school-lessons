---
title:  Pilak Meligrikgijanirangna Ja∙pang Ja∙dil
date:   18/10/2025
---

### Ia Antini Lessonna Poraiani

Josh. 5:13–15; Isa. 37:16; Para. 12:7–9; Deut. 32:17; Reo. 14:13, 14; Josh. 6:15–20.

> <p>Mingani Pod</p>
> “Aro una skang ba uni ja∙man ua gita sal dongjachim, maikai Jihova mandeni ku∙rangna knachakaha. Maina Jihova Israelna dakgrikaha” (Josh. 10:14).

Joshua ki∙tapni jakrangko poraianio, Isolni ge∙etaniko man∙e, Isolni bimungo, aro Isolni dakchakachi an∙ching bilongbee sipai kotokrangni dakgrikaniko nikaha. Kanaanko ra∙anio Isolan mongsonggipa ong∙a ine talatanian Joshua ki∙tap jolgimiko ong∙a, aro iako ki∙tapko segipani agan-talatanio janapaniko dakaha (Josh. 10:10, 11) jekon Isolni kattarangchi (Josh. 6:2, Josh. 8:1), Joshuani agananichi (Josh. 4:23, 24; Josh. 8:7), Rahabchi (Josh. 2:10), nirikkigiparangchi (Josh. 2:24), aro manderangchi (Josh. 24:18) talataniko dakahachim. Isol iako kange ra∙a je, Uan ia ka∙namgijagipa dakgrikanirangko a∙bachengatgipa ong∙a.

Iani ong∙chongmotania gelna man∙gijagipa sing∙anirangko sing∙china didiaha. Niam Gitchamni somoirango Isolni seokgimin manderanga indakgipa dakbewalrangko dakaha ine an∙chingara maikai ma∙sina man∙gen? Niam Gitchamni kakketaniko, bilko, aro ong∙chongmotaniko gimaatgija, dakgrikgipa Isolko Uni ka∙saani cholon baksa maikai nangrimatna amgen (Reo. 34:6, Git. 86:15, Git. 103:8, Git. 108:4)?

Ia antio aro mikkang antio, Joshua ki∙tapo aro gipin Sastroni ki∙taprango Isolni dakgrikchina ge∙etanio ma∙sisokgijagipa sing∙anirangni bidingo an∙ching skie ra∙gen.