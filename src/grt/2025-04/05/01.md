---
title:  Isol Nang∙na Dakgrikchaka
date:   25/10/2025
---

### Ia Antini Lessonna Poraiani

Aba. 15:16; Levi. 18:24–30; 2 Tim. 4:1, 8; Reo. 23:28–30; Reo. 20:10, 15–18; Isa. 9:6.

> <p>Mingani Pod</p>
> “Aro ia pilak rajarangko aro uamangni a∙ako Joshua pilsanon rim∙aha; maina Israelni Isol Jihova Israelna dakgrikaha” (Josh. 10:42).

Joshua ki∙tapo adita dongtogijagipa obostarang gnang. Gipin dolni manderangko so∙otchina Isolni ge∙etanio, rongtalgipa dakgrikani bidingo bilongbegipa sing∙anirang nakataha.

Niam Gitchamo Isolni dakgrikani-ni bidingo aganania namen ra∙biani ong∙a. Niam Gitchamo Isol Jihova a∙gilsak salgisakni bilakbatsranggipa ine mesokaha; uni gimin, ong∙gipa obostarang pilakan, jedakemangba, Uni ska gita ong∙na nanggenchim. Uni gimin, sing∙anide, “Indakgipa obostarangko maikai Isolara on∙na ama?” ine inania gelna man∙telgijagipa ong∙a. Re∙anggipa antio, an∙ching iako nikmanaha je, Isol An∙tangan, mandeni itihaso dakgrikenggipa dakgrikanina bate dal∙batgipa dakgrikanio bak ra∙enga, je dakgrikanian an∙chingni pilak janggi tangani bakrangona nangchapa. An∙ching iakoba nikmanaha je, Sastroni aro a∙gilsakni itihasni pilak obostarangan ia dakgrikaniko u∙ianio pangchaka.

Ia antio, Isolni on∙gimin dakgrikanirangko, dakgrikanina dakna nanggnirangko, Niam Gitchamni katchinikgiparangni niksamsoe on∙gimin tom∙tomaniko, aro indakgipa dakgrikarangoni gisikna skie ra∙aniko an∙chingni u∙isokna amgijaniko an∙ching niangkugen.