---
title:  Tom∙tomani Pamong
date:   30/10/2025
---

`Mikkangchina An∙tangni manderangna Isolni niksamsoaniko ia podrangara maikai talata? Isa. 9:6, Isa. 11:1–5, Isa. 60:17, Hos. 2:18, Mika 4:3.`

Ia antini lessono, mongsonggipa chanchianiara Niam Gitchamo janapgimin dakgrikarangni gimin ong∙genchimoba jekon Isolni ge∙etanichi aro dakchakachi ong∙ahachim, an∙ching sakgipin bilni dongpaaniko janapjolna nanggen jeni gimin Niam Gitchamni katchinike seanirango janapaha: chong∙motan, Messaiani tom∙tome mikkangchi sason ka∙ani somoini bidingo mikjumang nikaniko janapachim. Messaiako “Tom∙tomani Pamong” (Isa. 9:6) ine janapaha. Ua tom∙toman gapgipa songnokko ra∙bagen, jeon singho aro mes bi∙sa damsan cha∙amgen (Isa. 11:1–8), jeon nisiatani ba saknaani dongjawa (Isa. 11:9), aro jeon tom∙tomanichi sason ka∙gen (Isa. 60:17) aro chibima gita jokgen (Isa. 66:12).

`2 Raja. 6:16–23 ona poraibo. Isolni An∙tangni manderangna aro mandejatna ning∙tubegipa mangsongarangni gimin ia golpoo mai u∙ie ra∙aniko on∙aha?`

Elishani dakgimin kamo Syriani sipairangna alani bidingo chanchiate nibo. Uamangko so∙otani pal (2 Raja. 6:22), ua uamangna nambatsrangako, tom∙tomaniko, mesokaha jekon Isolni An∙tang manderangna pangnan on∙na skaahachim. Nikna man∙gijagipa sipai kotokni bobilko duulenganiko Elishani u∙ianiara namen aiao inmanani ong∙a (2 Raja. 6:17). Jedake dal∙begipa dakgrikanio Isol bak dongpaa gitan, jechin an∙chingni a∙gilsakko ong∙siataniona sokaha, piokani bon∙kamgipa nisanara bobilko jringjrotnan nokkol itaona miksongani ong∙ja, indiba jringjrotna baikamgipa tom∙tomaniko on∙nasa miksongaha. Jedake dakgrik-dinggrikani dakgrik-dinggrikaniko atchiataha gitan (Mati 26:52), tom∙tomaniara tom∙tomaniko ong∙atskaa. Golpoo indine janapachi bon∙atako dakaha je, “Aro Syriani ra∙sekgipa tokrang Israelni a∙songona re∙bataijajok” (2 Raja. 6:23).

`Jisuko ja∙rikna jotton ka∙achi tom∙tomaniko ra∙bagipa ong∙na gita pilak man∙a cholrangni gimin chanchiate nibo. Nang∙ni da∙o ong∙enggipa janggi tanganiara maikai ong∙enga? Maidakgipa cholrangchi, je obostao na∙a chagrongja maina, dakgrikaniko ong∙atani pal tom∙tomaniko ra∙bagipa ong∙na na∙ara man∙skagenchim?`