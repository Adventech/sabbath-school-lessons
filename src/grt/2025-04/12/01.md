---
title:  Isol Kakketgipa Ong∙a!
date:   13/12/2025
---

### Ia Antini Lessonna Poraiani

Josh. 21:43–45; 2 Tim. 2:11–13; Josh. 23; Para. 14:10, 19; Deut. 6:5.

> <p>Mingani Pod</p>
> “Jihovani Israelni nokna agangimin mamung namgnini chu∙sokijagipa gri, pilakan ong∙aha” (Josh.21:45).

Jensalo John F. Kennedy an∙tangni president ong∙anio America a∙songna, January 20, 1961 tariko aganprakatengon, uni kattarangara ming 1,366 kattarangsan ong∙aiachim, indiba uni kattaranga kimitna man∙pilgijagipa chinko America manderangni gisiko chinapataha. A∙songtangni manderangko, uamangni cholrangna gisik on∙ana bate uamangni daitorangna gisik on∙china ua didiengon, ua indine aganaha: “Nama chanchianichi jean an∙chingni ka∙dongna man∙gipa boksis ong∙a, itihaschi jean an∙chingni kamrangko bon∙chotgipa bichal ka∙gipa ong∙a, iarangchi hai an∙ching re∙mikkangna aro an∙chingni ka∙sagipa a∙songko dilna, aro iako dakna Uni pattianiko aro Uni dakchakaniko bi∙na, indiba ia a∙gilsako Isolni kamara an∙chingni kam ong∙chongmotchina.”

Israelrangni bilsi re∙angenggipa dilgipa Joshua, an∙tangni janggini bon∙nasienganiko u∙iahaon, ua Israelni manderangna aro jatni dilgiparangna agan-parakataniko dakna miksongaha (Josh. 23 and 24). Josh. 23 o, mongsongbate, mikkangchiniko aro maikai Isolko olakkina nangachim, uarangko janapbataha. Josh. 24 o, batanggimin somoirango Isolni kakket ong∙ani kamrangko nipilataniko dakaha, ian, sawasan mangmang olakkianiko man∙na kragipa ong∙achim, uko paraka: chong∙motan, Yahwehsan mangmang olakkianiko man∙na kragipa ong∙aia.

Ia antio, Joshuani jinmana agananio skanggipa bakko an∙ching damsan skie ra∙gen, jeon ua Israelrangni batanggimin somoirango cheanirangko kan∙dike nipilataniko dakahachim, indiba iani gisepon Israelni mikkangchina chu∙sokani rama cholrangkoba niataha.