---
title:  Pilakan Chu∙sokaha
date:   14/12/2025
---

`Josh. 21:43–45 ona poraibo, Isolko ia ki∙tapara maikai talataniko daka? Maikai ia kattarangara itihaso janapgipa Ku∙rachakgimin A∙songkosan miksongaijaha indiba ian an∙chingni janggi jokanikoba miksongaha (2 Tim. 2:11–13)?`

Ia podrangara ki∙tapni mongsongbatgipa bakko aro agangopgipa skianirangko man∙chapaha. Uarang ki∙tapni mongsonggipa ja∙pang kattarangkoba janapaha: chong∙motan, Yahwehni kakketgipa ku∙monggrikaniko janapaha jean An∙tangni ku∙monggrikanirangko rakkiaha aro An∙tangni ku∙mikchetanirangko chu∙sokata. Ia kan∙dikgipa bak, ki∙tapkoba kan∙dike agangopaniko dakaha. Josh. 21:43 o, a∙ako bak dake sualaniko aro songdonganiko aganaha (Josh. odhai 13–21), indiba Josh. 21:44 o, bobilrangko cheanirangko miksongaha aro maikai a∙ako man∙ahachim, uarangko miksonga (Josh. odhai 1–12). Iarang pilakkan Isolni kakket ong∙anichi chu∙sokaha. Israelni manderang iako pangnan gisik ra∙jringna nanga je, Isolni on∙gimin kattana kakket ong∙ana agre uamangni bobilrangni kosako aro a∙ako man∙rikanina, uamangara mamung dakeba cheanirangko an∙tangtangna a∙kange ra∙na man∙ja.

Ua “a∙a gimikko Israelna on∙aha” (Josh. 21:43), “uamangni pilak bobilrangko uamangni jako on∙aha” (Josh. 21:44), aro “pilak mikchetgimin gitan” (Josh. 21:44) “pilakan ong∙aha” (Josh. 21:45). Ia Ibri katta kol, “pilakan,” pod ming gittamo changdokna janapaniko dakaha (Josh. 21:43-45), ian changsatai ia bebeni kattako janaptaia je, a∙ara Yahwehni on∙anisa ong∙a, aro Israel uko man∙rikahanina mamung rasong chaaniko dakna man∙ja. Jihovasa a∙ako “on∙na” ku∙mikchetaha aro Uasa uamangni bobilrangko uamangni jako “on∙aha.”

Israelni pilak chu∙sokanirangna Isolsa mangmang Uni ku∙mikchetanina aro Uni kakket ong∙anina rasong chaako man∙na nanga. Ian an∙chingni janggi jokaninaba apsandaken kakketgipa aganani ong∙a: “Maina ka∙sao bebera∙achi na∙simangko jokataha; aro ua na∙simangoni ong∙ja, Isolni on∙asa; pilakba gaorade∙jachina, ua kamoni ong∙ja” (Eph. 2:8, 9).

Beben, Isolni kakket ong∙aniko agananio, Paulba indine seaha: “Ian bebe katta, an∙ching Umung sirimode, Umung tangaba tangrimgen; an∙ching chakchikode, Umung raja ong∙aba ong∙pagen, an∙ching Uko jechakode, Uaba an∙chingko jechakgen; an∙ching bebegijagipa ong∙oba, Ua bebegipa ong∙e donga, maina Ua An∙tangko jechakna amja” (2 Tim. 2:11–13).

`Mikkangchina Uni ku∙rachakanirang chu∙sokgija ong∙jawa ine maikai An∙tangni ku∙rachakanirangko rakkianio Isolni kakket ong∙aniara an∙chingna ka∙donganiko on∙a? (1 Kor. 10:13, 2 Kor. 1:18–20).`