---
title:  Isolko Rim∙kingkingbo
date:   18/12/2025
---

Mite olakkianiona dakmajoako aro Isolni ka∙onanganiko gelna gita Israelna mingsa mangmang cholara ku∙monggrikanio “daknabe” ingiparangko pangnan gisik ra∙kamachide ong∙jawa indiba Jihovana mikrakao aro kimkimao kakketaniko namdapatroroachi ong∙gen. Apsangipa verb, Jihovao “ma∙gapgipa” (Deut. 4:4) ingipako me∙a aro me∙chikni bia ka∙e dongna ku∙monggrikani niamko talatna jakkala (Aba. 2:24) ba Ruthni Naomina kakket ong∙aniko talatna jakkala (Ruth 1:14). Ian nangchongmotani ong∙a maina Joshuani nirok sandiani gita, indakgipa kakket ong∙ani gunchi Israelko jatsa ong∙a ine “ia salona” talataniko daka. Rasonggribee, apsangipa parakani ja∙mangipa somoirango donggipa Israelni itihasna ian kakket ong∙anaba dongaha jekon Bichal Ka∙giparangni ki∙tapo ka∙bee mesokaha (Bichal Ka∙gipa. 2:2, 7, 11; Bichal Ka∙gipa. 3:7, 12; Bichal Ka∙gipa. 4:1).

`Uamangni Isol Jihovana ka∙sachina Joshua Israelko mol∙molaha (Josh. 23:11 ko Deut. 6:5 baksa nisusabo). Ka∙saaniko drana man∙ja; ong∙jaode, maini gimin ka∙saaniara nangchongmote dongengachim, uni miksongani bon∙atako man∙gen. Indiba mai bewalo ka∙saaniara ge∙etako man∙na amgen?`

Ku∙monggrikani niamni pattianirangko Israel katchae man∙angkuna ine inode, uamang Isolna kakket ong∙e aro bimchipe dongna nanggen. Ibri ku∙siko jakkalgipa katta namen kimkima: “Nang∙ni janggini a∙sel namen simsakbebo.” Ia Ibri katta ’ahaba, jekon “ka∙saa,” ine agana, ian manderangni saksa sakgipinna mesokgipa ka∙saanirangko miksongna man∙a, ian ripengska baksa melianiko, jik-seni gisepo nangrimaniko, gamna simsakaniko, me∙a me∙chikni gisepo ka∙sagrikaniko, aro Isolna kakket ka∙saaniko man∙chapa. An∙ching Isolna ka∙saaniko, Una on∙kangmanchaen aro gisik ka∙tong gimikchi ka∙saani bewalo u∙igenchimode, uni chong∙motgipa bewalko ong∙siatgijan aganna ba ge∙etna man∙gen (Johan 13:34 baksa nisusabo). Isol pangnan iako miksongaha je, Uni geetanirangna katta maniachi Un baksa nangrimani ongbana nanga (Reo. 19:4 [“. . . An∙tangona rimbaaha,”], Deut. 6:5, Mati. 22:37), ian Uni dal∙gipa ka∙sachakachi aro ka∙saachi uamangna Uni dakgimin kamo pangchakaha.

Isolko ka∙sachina ge∙etaniara dolgnini gisepo meligrikna nanganiko mesoka, indiba ian Isolni ka∙saani bewalo apsande ong∙ja. Uni ka∙saaniko ra∙chakgipa sakanti baksa chapchapgipa nangrimanio napna Isol skenga. Indake, Uni pilakna ka∙saaniara an∙chingni jakgitele ka∙sakana mesokanikoba man∙chapa.

`Jisu An∙tangni sninggiparangna gitalgipa ge∙etaniko on∙aha. Maikai ia ge∙etaniara apsan somoion gitalgipa aro gitchamgipa ong∙a? Johan 13:34, Johan 15:17, aro 1 Johan 3:11; rangko Levi. 19:18 baksa nisusabo.`