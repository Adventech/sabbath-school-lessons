---
title:  Jihovani Ka∙onangani
date:   17/12/2025
---

`Joshuani ki∙tapo aro gipin Sastroni bakrango Isolni ka∙onanganiko aro Uni kakket bichal ka∙aniko (Josh. 23:15, 16) an∙chingara maikai agan-talatna nanggenchim? (Chan. 11:33; 2 Ser. 36:16; Para. 14:10, 19; Para. 15:1 rangkoba nisusabo).`

Bakrao re∙jojoanirango Jihovani ka∙onanganiko Israel cha∙tote nikaha (Chan. 11:33, Chan. 12:9), aro Ku∙rachakgimin A∙songoba chagronge nikaha (Josh. 7:1), aro miksongmanchaen ku∙monggrikaniko pe∙anichi Yahwehko ka∙onangatanina donsogimin sastirangni giminba namen u∙iaha. Ia podrangara Joshuani gisik nange aganprakataoni ian mongsonggipa bakko miksonga. Israelko Jihova nisiatgen ine knana jagokani ong∙a, maina batanggimino ia apsan kattako Kanaan manderangko bon∙kimitatsrangna agananio jakkalahachim. Israelrangna pattiani bidingo Jihovani ku∙rachakarangni kakket ong∙en chu∙sokaha gitan, ku∙monggrikaniko Israel manderang jechakgenchimode ku∙monggrikani niamko pe∙anina on∙gimin saorangba chu∙sokgen (Levi. 26, Deut. 28). Kanaanko ra∙e Kanaan manderangko bon∙kimitatsrangani bidingo, ia podrang changsatai iako mesoka je, Yahweh-an a∙gimikni mongsonggipa bichal ka∙gipa ong∙a. Je biapoba pap dongja maina, Ua papni kosako dakgrika. Israel rongtalatako man∙ja, aro rongtalgipa dakgrikanio bak ra∙anichi dingtangmanchagipa namanikoba man∙ja.

Batanggimin somoirangni rasongko mikkangchina pangchakani ine dakna gita Israelni baseani bilo pangchaka.

Kosakgilgil niatchengode, Isolni ka∙onangani bidingo Sastroni skianiara Isolni ka∙saani baksade meli-ma∙gapja ine niknaba donga (Johan 3:16, 1 Johan 4:8). Indioba, ian Isolni ka∙onanganiosa Isolni ka∙saaniara namen melia ine nikna man∙a. Skanggipao, Isolko Sastroo ka∙sagipa, chakchikgipa, rinok rinok dakgipa, aro kema ka∙ninggipa ine talata (Reo. 34:6, Mika. 7:18). Indiba, paparigipa a∙gilsako, pap aro namgijako chagronganio, Jihovani ka∙onanganian Uni rongtalani aro toromi ong∙aniko mesokani ong∙a. Uni ka∙onangania mamungdakeba gisiko a∙jak sokanina, chanchigija kam ka∙aniona dilatgipa ong∙ja. Niam Gital iako skia je, Kristo an∙chingna pap ong∙aha (2 Kor. 5:21), aro, Uni sichakanichi, an∙chingara Isol baksa nampilatako man∙aha (Rom. 5:10). Jemangan Uo bebera∙achim, Isolni ka∙onanganiko chagrongna nangjawa (Johan 3:36, Eph. 2:3, 1 Thess. 1:10). Isolni ka∙onangani gimin agan-talatanio, ian Isolko a∙gilsak salgisakni toromigipa bichal ka∙gipa aro Uan kakket bichalko on∙gipa ong∙a ine talata. (Git. 7:11, Git. 50:6, 2 Tim. 4:8).