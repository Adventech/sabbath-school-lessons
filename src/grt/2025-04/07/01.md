---
title:  "Bon∙kamgipa Kakket Ong∙ani: Dakgrikani A∙bao Olakkiani"
date:   08/11/2025
---

### Ia Antini Lessonna Poraiani

Josh. 5:1–7; Reo. 12:6; 1 Kor. 5:7; Josh. 8:30–35; Deut. 8:11, 14; Ibri. 9:11, 12.

> <p>Mingani Pod</p>
> “Indiba Uni songnok aro toromko am∙chengbo, unon ia pilakkon na∙simangna on∙dapgen” (Mati 6:33).

Ku∙rachakgimin A∙songo Israelni donganio mongsonggipa somoirangko an∙ching ia antio niatgen, jeon basakoba kenbegnigipa somoirango, Israelrang an∙tangtangko Jihovana on∙kangtaianiko dakahachim. Bobilni a∙jao Israelrangko bigil rasotna Joshua adita basee ra∙aniko dakaha (Josh. 5:1–9); aro kengni gnanggipa obostao Watchange Alanikoba maniaha (Josh. 5:10–12); aro dakgrikani matchotkujaon ganchiko rike Jihovako olakkiaha (Josh. 8:30–35); aro Israelni ma∙chong sni uamang an∙tangtangna man∙rikaniko man∙kujaomangba Jihovana torom tambuko rikaha (Josh. 18:1, 2).

An∙chingni jakchakgijagipa janggi tanganirango, an∙chingona sokbagipa nangchongmotgipa kamrangna an∙ching on∙rongbata. Bang∙a changon, Isolna an∙ching gital daktaianiko dakna aro dongdipe, Uni an∙chingna dakgimin kamrangna aro salantion dakkuenganina mitelaniko dakna gita gisik nangbreja. Pring aro attamni bi∙anirang an∙chingni jakchakgijanio gimaaha gita nikpilaha. Indiba, an∙chingni ka∙tongrango, an∙ching pilakan iako u∙ia je, Isol baksa aro ka∙sabegiparang baksa somoirangko re∙atanian an∙chingni bang∙gijagipa sal somoirango, ian nambatsranggipa somoi ong∙a.