---
title:  Gital Dakpiltaiani Ganchirang
date:   11/11/2025
---

`Jihovana ganchiko rikna gita Joshuako maia didiaha? Josh. 8:30, 31; Deut. 11:26–30; Deut. 27:2–10 baksa nisusabo.`

Pagitchamrangni somoirango, ganchirang uamangni re∙jojoani ramako chin ka∙a aro a∙ako kange ra∙ani chinrang ong∙a jekon Isol uamangna ku∙rachakahachim. Indake da∙o, ganchiko songanichi, Israelrangna uamangni pagitchamrangna on∙na ku∙rachakanirangko chu∙sokaha ine sakkiko on∙a. Ia obostao, ganchiko songaniara Moseni on∙gimin ge∙etanirangna chu∙sokani ong∙aha (Deut. 11:26–30, Deut. 27:2–10).

Josh. 8:30–35 o janapgipa kattaranga ia ki∙tapo Isolni gimin chu∙gimik talataniko dakanio nangchongmotgipa kamko ka∙aha. Namen dingtangbegipa obostako, chong∙motan, ku∙monggrike olakkiani obostako misilbegipa, aro ka∙namgijagipa dakgrikani golporang baksa nangrime donanichi, Joshua an∙chingko ia ki∙tapo mongsonggipa ja∙pang kattaona dilaha: chong∙motan, ku∙monggrikani kattako manie janggi tanganichi Israelko uni dilna nanganiko Joshua dakaha (Josh. 1:7). Ki∙tapni bon∙aoba ian Joshuani noksa ong∙aha (Josh. 24).

Dakgrikani aro a∙ako ra∙na chadrapani nangchongmotani ong∙genchimoba, iana bate nangchongmotgipa dongkua: chong∙motan, Isolni niamna kakket ong∙ani dongkua. Israelna aro pilak mande jatko gital daktaina gita Isolni miksonganio, chadrapanide ja∙kusasan ong∙aia. Torah-ni skianirangna kakket ong∙anio mandena mikkangchi donsogiminna bon∙chotgipa sing∙aniko man∙chapa. Joshua niamko dal∙gipa gipok rongchi nonggipa ro∙ongrango seaha jean ganchini ro∙ongonide dingtangachim (Deut. 27:2–8 baksa nisusabo). Indake, ro∙ongrang, jeon Niam Mingchikkung dongenggenchim, ganchini sambao ma∙eke dongimin songgimin bimang ong∙aha, ian Israelrangko ku∙monggrikanio ku∙monggrikgimin daitorang aro namgipa cholrangni bidingo pangnan gisik ra∙kamatgenchim.

Joshua Niam Gitalni Jehoshua (Jisu) ko dakjagringsoa, jeni kamara, pilak gipin kamrangoni, mande jatko Isolni kattako manianiona dilanian ong∙a. Ia nisanko chu∙sokatna gita, Ua namgijagipa bilrang baksa dakgrikaniko dakna nangaha. Uni bon∙chotgipa nisanara an∙chingni palo ku∙monggrikani niamrangko chu∙sokatanian ong∙a: “Maina Isolni badita ku∙rachakanirang gnang Uo oe donga; uni gimin chingchi Isolni rasongna Uachiba amen ong∙a” (2 Kor. 1:20).

`Skangni somoirango gita ganchiko rikanio apsan kamrang ong∙aha gita da∙alo an∙chingara maidakgipa gisikni dakbewalrangko dakna man∙gen?`