---
title:  Dangdike On∙na Jakgitel Ong∙a
date:   23/12/2025
---

Bimchipgipa aro kakketgipa dilgipa ong∙e, Joshua uni manderangni jakgitele baseaniko mandera∙aha aro uni skanide Israel draatako man∙gijan, Jihovako jakgitele baseen olakkichina gisiko skaaha. Verb katta “semanaha” (Josh. 24:22) ingipa kattako iano jakkalni miksonganide ianan ong∙a. Gipin bakrango, bakhar, “seaha,” ingipa kattara Yahwehni Israelko baseaniko talata (Deut. 7:6, 7; Deut. 10:15; Deut. 14:2). Uamangko Isolni seokani ja∙mano jakgitelen Israel Yahwehna “ihing” ine aganna man∙achim indiba uan gisikgriani aro chanchigija aganchakanisan ong∙aigenchim. Israel “oe” ine Isolna agane janggi tangankuna man∙a ba uamang Uko janggilate bon∙kimitsrangako man∙na basee ra∙naba man∙a.

`Joshuani mol∙molanina Israelrang maiko aganchakaha? (Josh. 24:16–18). Maini gimin uamangni aganchakanina Joshua indake dakaha ine na∙a maiko chanchia? (Josh. 24:19–21).`

Uamangni kimkimgipa kakketgipa aganchakanio, Israelni manderang iako ma∙siaha je, pagitchamrangni aro uamangni pagiparangni Isolara da∙ode “chingni Isol” ong∙aha (Josh. 24:17, 18), jekon uamangara pilak kakket ong∙anio dangdike on∙na gisiko skani dongaha. Uamangni kakket ong∙aniko mamung sing∙pilanigrian ra∙chakani ja∙mano, an∙ching ka∙dongani aro ka∙dimeani kattarangko Joshuani ku∙sikoniko knana nichaksoenggenchim. Indiba, indake ong∙jaha. Joshua aro manderangni gisepo agangrikani dingtanggipa ong∙skaaha jeon Joshuani kamkoara diabolna chakgipa gita nikpilahachim. Batanggimin somoirango Isolni pattiarangko janapaoni ua da∙ode Isolna dangdike on∙anio altubegipa ong∙ja ine Isolni gimin ka∙mikenatgipa kattarangko aganskaaha.

Skanggipa chasongni manderangni kimkimgijaniko Joshua u∙ia, jemangan apsan bewalo Isolko manina ku∙rachakahachim (Reo. 19:8, Reo. 24:3, Deut. 5:27), indiba an∙tangtangni ku∙mikchetgiminrangko uamang gualaha (Reo. 32). Indake, Joshua, je cholchiba Israel manderangna adita nangchongmotarangni bidingo mikrakataniko dakna skaaha. _Skanggipao_, Isolna dangdike on∙na basee ra∙ania ramramgipa ong∙ja, ian nangchongmotani ong∙a. Ian Isolni parape∙gimin gita, jat gimikko rikdogipa gun ong∙genchim. Ia nisanko chu∙sokatanio pattianirang dongchongmotgenchim, indiba katta manijaode, sastirangni donganikoba u∙ina nanggenchim. Paprangoni kema watako man∙ania mandeni man∙na kragipa man∙ani ong∙ja indiba ian Isolni ka∙sachakachi man∙gimin aiao inmangipa kam ong∙a.

_Gnigipao_, Isolna dangdike on∙na Israelrangni baseaniko dakanio, uamangni jakgitele baseani ong∙na nanggen, mamungdakeba dilgipani draatanichi ba Joshua mangmangchiba draatgijan, uamang baseaniko jakgitele dakna nanggen.

_Gittamgipao_, Israel iako u∙ina nangchongmotgen je, manderang an∙tangtangni bilchi Isolna dangdike on∙na man∙jawa. Isolna dangdike on∙ani kamko ku∙monggrikani niamrangko chu∙sokatmangmangachide chu∙sokatna man∙ja indiba jokatgipa Jihova baksa nangrimanichisa ong∙na man∙aigen (Reo. 20:1, 2 ko Deut. 5:6, 7 baksa nisusabo).