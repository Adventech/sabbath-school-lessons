---
title:  Name Matchotani
date:   25/12/2025
---

`Gisik Rongtalgipani dilako man∙e segattimgipani segimin aganchotgipa kattarangko Joshua ki∙taponiko poraibo (Josh. 24:29–33). Maikai ia kattarangara Joshuani janggi tanganiko niatasan ong∙aijaha indiba mikkangchikoba niatani ong∙enga?`

Aganchotanio, Joshua aro Eleazar mangni sianiko janapanio, kamal dal∙gipa Joshuani ki∙tapko gisiko nange chanchianiona ra∙baaha. Joshua aro Eleazar, aro Josephni grengrangko gopaniko apsan somoio gisik ra∙ataniko dakanichi, kattarangko segipa, a∙songni a∙palo janggi tangani aro a∙songo janggi tangna a∙bachengani gisepo dingtanggrikaniko ong∙ataha. Re∙jojona nangjawaha. Dilgiparangni dongsparangko an∙tangtang baksa ra∙bitna nangchajawaha. Pagitchamrang uamangni ma∙drangko rong∙kolo gopaha (Aba. 23:13, 19; Aba. 25:9, 10), je biapan Shekemo bregimin a∙a ong∙achim (Aba. 33:19). Da∙ode jatara uamangni dilgiparangko uamangni man∙rikgipa biapo gopaha, ian uamangni man∙kamani ong∙a ine mesokani ong∙aha. Pagitchamrangna ku∙mikchetgiminrang chu∙sokaha. Yahwehni kakket ong∙aniara itihasni kildingko man∙chapa jean Israelni bitchriko ua somoio ong∙gipako mikkangchi ong∙gnigipa baksa nangrimani donga.

Ki∙tapni aganchotani bakrang batanggimin somoini chu∙gimik golporangmung nangrimani dongengon, uarang mikkangchinaba cholko oe on∙a. Canterburyni archbishop gitcham Lord George Cary, Shrewsburyni Holy Trinity Mondolio aganprakanio indine aganaha je, Anglican Mondoliara “gimachipnasiaoni chasongsasan chel∙aiaha.”

Bebeko agangenchimode, mondoliara gimachipnasiaonide chasongsasan chel∙bebeaiaha, aro uandaken Niam Gitchamo Isolni manderang baksaba ong∙a. Israelni itihaso dal∙gipa odhai bon∙aniona sokbaaha. Mikkangchi ong∙gnirangara mikkangchini bidingo bang∙bea sing∙anirangna aganchakanirango pangchakgen. Israelara Jihovana kakket ong∙genma? Chu∙gimik a∙ako ra∙srangna bon∙kugijagipa kamko uamangara ka∙angkuna man∙genma? Mite olakkianiona pil∙anggija Yahwehko rim∙kingkingna uamangara man∙genma? Joshuani somoio donggipa chasongni manderang Jihovana kakket ong∙aha indiba iani ja∙man re∙bagipa gipin chasongni manderangara apsangipa gisikni ramako ja∙rikgenma? Re∙badapdapgipa chasongantini Isolni manderang, Joshuani ki∙tapko poraigiparang, ia apsan sing∙anirangna aganchakna nanggen. Uamangni chu∙sokania uamangni salantio janggi tanganirango aganchakani bewalo aro uamangni man∙rikgipa beberangko uamangara maikai ra∙aha, uarango pangchakgen.

`Paul gitan Joshua, “nama dakgrikaniko dakgrikaha” (2 Tim. 4:7). Joshuani chu∙sokania maini a∙sel ong∙aha? Janggi jokanina apsangipa ka∙dongani baksa matchotna gita da∙alo na∙ara maidakgipa baseanirangko dakna nanggen?`