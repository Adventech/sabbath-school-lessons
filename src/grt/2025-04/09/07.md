---
title:  Chanchidapani
date:   28/11/2025
---

Ellen G. Whiteni ki∙tap, The Great Controversy oniko “The Controversy Ended,” jak 672-678 rangko poraibo.

“Songjinmani cholgugarang gita napon an∙ching jringjrotna jokgiminrang on∙gnok. Unon an∙ching jokahanina aro jringjrotnan jokahanina katchana man∙gnok. Indiba ua somoiona kingkingde an∙chingara watatani kattarangna gisiko nange manina nanggen jeon ua indine aganaha, “Uni gimin an∙ching kenna hai, uni neng∙takanio napna ku∙rachaka dongengon na∙simangoni sakoba sokjaha ine nikjana gita” (Ibri. 4:1). Kanaanni gimin u∙iani, Kanaanni gitrangko ring∙ani, Kanaanona napanina katchaani, iarang Israelni dedrangko ku∙rachakgimin a∙songni draka barirangona aro joiton barirangona ra∙bajaha. Uamang an∙tangtangni ine a∙kange ra∙aniko kam ka∙achisa, katta maniachisa, Isolo bebera∙e janggi tangachisa, Uni ku∙rachakanirangko an∙tangtangna a∙kange ra∙achisasan mangmang bebeo man∙aigenchim.”—Ellen G. White, The Youth’s Instructor, February 17, 1898.

“Sastroo jokgiminrangni man∙rikaniko song ine agana (Ibri. 11:14–16). Uano salgisakni Mes Nirikgipa An∙tangni mes jakrangko janggini chimikrangona dilanga. Bol janggi an∙tangni biteko jaantian nange on∙a aro ua bolni bijakrangara jatrangni an∙senganina ong∙a. Uano pangnan jokkamaigipa chiringrang, krystal gita grika, aro uarangni samtangtangchi mojimenggipa bolrang uamangni jagringko Jihovani piokgiminrangna daksogimin ramarango ga∙akdapa. Uano apalbegipa ga∙nanggipa biaprang nitobegipa a∙brirang baksa nangdimea aro Isolni a∙brirang uamangni chubegipa a∙bri ku∙chotko janggilchi donskaa. Ia tom∙tomgipa ga∙nanggipa a∙kawerango, tanggipa chiringrangni sambao, ru∙utbea somoina ong∙gipa a∙gitalrang aro re∙jojogiparang, dongani biapko man∙gen.”—Ellen G. White, The Great Controversy, jak 675.

**Chanchigrikna Sing∙anirang**

`Johan 10:10 o Kristoni An∙tang sninggiparangna ku∙rachakgimin namgipa janggi tangani chin gita Ku∙rachakgimin A∙songni gimin chanchigrikaniko dakbo. Namgipa a∙songo janggi tanganio man∙gnirangara maikai janggi jokanina man∙gipa pattianirangko mesoka?`

`A∙songni manderang ong∙e janggi tangani aro dingtangtegipa janggi tangani, ia minggnini gisepo maia nangrimani gnang? Maikai mingsara minggipin baksa nangchakea? Isolni songnokni manderang ong∙anio, janggi tangani mitam miksongania maiarang?`

`Manderang ong∙e, an∙chingara gipinrangni ku∙rachakgimin kattarangchi aro basakobade an∙ching an∙tangtangni dakgimin ku∙rachakanirangchi pangnan gisik saknaaniko man∙kamaia. Isolni ku∙rachakanirango na∙ara maini gimin ka∙dongchakna man∙gen?`

`Gital a∙gilsakni gimin an∙chingni mikkangchi janggi tanganina ku∙rachakaniko, ian ong∙chongmota ine da∙alomangba an∙chingara maikai ra∙na man∙gen?`