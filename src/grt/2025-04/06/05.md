---
title:  Ka∙dongani Cholguga
date:   05/11/2025
---

`Josh. 8:1–29 ona poraibo. An∙chingni misilbegipa chu∙sokgijaoniko namgipa cholrangona maikai Isolara dingtangatna man∙achim, iani bidingo ia golpoara an∙chingna maiko agana?`

Yahwehni dakgrikani budhi Israelni a∙bachengo amchepaniko namgniona dingtangataha, indake, Achor-ni A∙kaweko (Ibri kattao “neng∙nikani”) ka∙dongani cholgugaona dingtangataha (Hos. 2:15 baksa nisusabo). Israelrangni kosako skanggipa cheanio ka∙donganiko man∙e, Ai-ni manderang uamang dakgrikani budhiko Israelrangni kosako jakkaltaiaha. Ai-ni manderang tol∙napaniko man∙ahaon, sak 30,000 Israelni manderang, an∙tangtangko songjinmaoni chel∙e donnujaha (Josh. 8:4), aro songjinmako wa∙al so∙achi chadrapaha. Josh. 8:7 iako rongtalbee janapaha je, cheaniko uamangni dakgrikani budhi ra∙bajaha, indiba Gitel Jihovasa cheaniko on∙a aro Ai songjinmako Israelrangni jako on∙aha. Ki∙tapni gipin odhairangna bate ia odhaio sipairangni gimin jolgimikon ong∙nasipile serikani ong∙genchimoba, podrango ia bebeni kattako parakaha je, cheaniara Yahwehni on∙gipa boksis ong∙a.

Dakgrikanio gisik ra∙na nanggipa obostara, Ai-ni manderang songjinmako wate Israelrangko rikanganian ong∙aha. Ian Josh. 8:2 o, dakgrikani budhiko on∙ani ja∙mano, gnigipa changna Isol odhai gimiko aganaha, ian Uni dakgrikanio nie kamko ka∙enga ine mesokani ong∙a. Ia somoiona kingkingde, dakgrikanio sawa cheaha ba sawa chejaha, uko an∙ching u∙ija. Indake ia somoionisa iako rongtalbee nika man∙a je, Israelni sipairang chegipa ong∙aha.

Joshuani jako donggipa sichidareara, atchili, ba ate ong∙a, ua tonual ba sel∙uko ra∙bitja. Joshuani somoiode, ia silchidareko chong∙motgipa silchidare inede dakgrikao jakkaljanaba donga, indiba ian pilakni kosako bil gnanganina mesokani chin ong∙aha. Aro, chadrapna chinko on∙an baksana, Ai-ko cheanio Isolan pilaknaba bilakbatsranggipa ong∙aniko talata. Cheaniko man∙kujana kingking atchiliko de∙doanichi, Sagal Gitchakko batsotanio (Reo. 14:16) aro Amalekrangni kosako dakgrikanio (Reo. 17:11–13), Moseni dilgipa ong∙aniko Joshua chu∙gimikan ra∙aha jeon ua an∙tangan dakgrikanio dilahachim.

Ia changode nikna man∙e Isolni aiao inmanani kamko nikja, indioba skanggipa chasong Israelni Egyptrangni kosako cheani ba Jerikoko cheaniko nigrikon, Ai-ko cheaniara Isolni dakchakaniko komie man∙aha inede ong∙ja. Chu∙sokanina mongsonggipa ja∙pang ja∙dilde Jihovani kattako Joshuani bebera∙ani aro uko uni kimkime manianian ong∙aha. Jeoba dongja maina, jedakgipa chagronganirang aro ra∙bianirang dongja maina, ia golpooniko nikgimin niamara da∙aloba Isolni manderangna melikuenga.