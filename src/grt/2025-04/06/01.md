---
title:  Ning∙ogipa Bobil
date:   01/11/2025
---

### Ia Antini Lessonna Poraiani

1 Pit. 1:4, Josh. 7, Git. 139:1–16, Ezra 10:11, Luk 12:15, Josh. 8:1–29.

> <p>Mingani Pod</p>
> “Mande sakantina uni re∙anirangni kri, uni dakani biteni kri on∙na, Anga, Jihova ka∙tongko am∙rikita, Anga skarangko nina daka” (Jer. 17:10).

Joshua 7 an skanggipa obosta ong∙aha jeon, bilongbegipa chagronganichi Israelni manderangara ku∙monggrikani-ni ning∙tubegipa gamchataniko aro ortoko skie ra∙aha. Ku∙monggrikani niamrangko manianichi cheaniko man∙engon, ku∙monggrikaniko manijaode ba rakkijaode amchepako ra∙baskaa. Israel sipai kotokni chu∙sokaniara uamangni mande bang∙ao, ba budhio, ba chalakki ong∙anio pangchakjaha indiba Isolni uamang baksa dakgrikgipa ong∙e dongpaaniosa pangchakaha.

Ku∙rachakni A∙songko ra∙anio, Israel rakbegipa skie ra∙aniko skie ra∙na nangaha, chong∙motan, uamangni kenbegipa bobilara uamangni a∙tipni a∙palode ong∙ja indiba uamangni samba-ketchion dongachim. Uamangni mikkango dongpenggipa dal∙batsranggipa ra∙bianide Kanaan songjinmarangni bilakgipa guarerang ong∙ja ba uamangni nambatsranggipa dakgrikani budhiba ong∙ja, indiba uamangni a∙tiptango donggipa manderangni Isolni ge∙etaniko ma∙sieba ja∙rikna sikgijanian aro simsakgijanian ong∙aha.

An∙chingni salgini man∙rikgnina an∙chingni sengsoanio (1 Pit. 1:4, Kol. 3:24), an∙ching apsananggipa chagronganirangko aro dake nianiko chagronga. An∙ching Ku∙rachakgimin A∙songni sima-ario ong∙engon, an∙chingni kakket ong∙aniko dake nigen, aro an∙ching Jisu Kristona on∙kangachisan mangmang an∙ching chegipa ong∙gen.