---
title:  Chanchidapani
date:   30/09/2022
---

Ellen G. White-ni segipa ki∙tap Patriarchs and Prophets-o jak 33-43 “Why was Sin Permitted?” ingipako aro The Great Controversy-o jak 492-504 “The Origin of Evil” ingipako poraibo.

“Agansokna ampilgijagipa salgini rasongko nikpagipa aro uano katchae romangiparangko [Satan aro uni sa∙grerang] piokna gita mamung ka∙dongani dongjahachim aro uamangara Isolni kenbegnigipa mikkim rasong gnanganiko nikmanahachim aro ia pilak rasongni mikkangon, uamang Uni kosako bobil dake chakataha. Isolni de∙doako man∙gipa bilko maming gital aro aiao inmanpilgipa mesokani dongjahachim jean chagronge nikgiminrang gita dake uamangni gisikko ning∙tubee salna man∙genchim. Agansokna ampilgijagipa rasongni mikkangon uamang bobil dake chakatna man∙ahaode, ong∙a ine sakki on∙na gita uana bate nambatgipa obostao uamangko donatna man∙jawahachim. Uamangni mikbugipa bebe∙rana jajaani aro bobil dakgipa aganmituanirangko amna gita mamung draani bil ba tosokgijagipa rasongni mamung chubatani aro ning∙tubatani dongjahachim. Uamangni dosi ong∙ani aro uamangni sastiara salgini kacharirango uamangna on∙gipa namgipa cholrang baksa apsan melina nanggenchim.” –Ellen G. White, Confrontation, jak 21.

“A∙bachengaonin, Isol aro Kristo Satanni bebeko watgalaniko aro bebeko watgalgipani tol∙napani bilchi mandeni ga∙akaniko ma∙siaha. Isolde pap dongna nanga ine tik ka∙jaha, indiba Ua uni donggniko niksamsoe, ua krenbegni ong∙gipa ta∙rake dakna nanggipako namatna cholko dakaha. Uni a∙gilsakna ka∙saaniara inditan dal∙achim je, Ua An∙tangni saksa kam∙kam Depanteko on∙a ku∙monggrikaha, ‘maikai Uo bebera∙gipa sakanti gimagija jringjrotni janggiko man∙gen.’ Johan 3:16.” –Ellen G. White, The Desire of Ages, jak 22.

**Chanchigrikna Sing∙anirang**:

`An∙chingni a∙gilsako papni a∙bachenganina aro uni donganina chu∙gimik Isolan daito ong∙ama ong∙ja ingipa sing∙ani gimin klass-o chanchigrikbo. Ua matnanganiko ra∙baanina an∙chingara maikai aganchakaniko am∙gen?`

`Namgijani gimin an∙chingni ma∙siani baksa maikai chisolara nangrimani donga? Maini gimin chisol aro uno mai ong∙aha uara namgijani a∙bachengani gimin jedakgipa u∙ianinaba mongsonggipa ong∙na nanga?`

`An∙chingni a∙gilsako pap aro saknaani bang∙a hajal bilsirangni ja∙mano, da∙ode Satanara uni bobil dakani dukan gapgipa biterangni gimin namen ma∙sienggnok. Indide maini giminsa uara Isolni kosako uni bobil dake chakataniko dakuenga?`

`Mati 5:43-48 o an∙ching ja∙rikchina ine Kristo pilak manderangna Isolni mamung chanchidapani donggija ka∙saani gimin agana. Maikai iako na∙ara nang∙ni nokdang aro mondolio nambate ja∙rikna man∙gen?`

`Watata Paul indake an∙chingko mikrakata je “diabol randinggipa singho gita, sakoba minokna am∙e re∙roroa” (1 Pit. 5:8). Ephe. 6:10-20 koba poraibo. Maikai an∙chingara “diabolni budi dakanirangani”(Eph. 6:11) kosako chena amgen?`