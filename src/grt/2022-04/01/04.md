---
title:  U∙isokna Amgijagipa Mitelpilgijani
date:   27/09/2022
---

`Ezek. 28:12-19 ona poraibo. U∙isokgijagipa papni a∙bachengani gimin ia podrangoniko an∙chingara maiko skie ra∙na man∙gen?`

Ezekiel ki∙tapni bang∙bata bakrangan bon∙kaman’ somoini chinchi segimin ong∙a. Bang∙a obostarangon, dingtangmanchagipa bimangrangko (jedake manderang, matburungrang aro bosturang) aro biaptango ong∙gipa obostarangko apalbatgipa a∙gilsak gimiko ong∙gipa ba itihaso ong∙gipa beberangko mesokna aro talatna gita jakkalaha. Ezekiel 28:1-10 o Jihova Sorni rajani gimin (Sor-ara Phoenikiani ge∙sa man∙e cha∙gipa gitchamgipa jahas karam songjinma ong∙achim) man∙e cha∙gipa aro gaora dakgipa sason ka∙gipa ine aganaha jean “mande” mangmangsan ong∙aiachim indiba an∙tangko isol ine kangaha aro jean isolrangni singhasonoba asongachim.

Unikode, Ezekiel 28:12-19 ode ia itihaso ong∙bebegipakora salgini dongramrango Luciferni ga∙akaniko talatna gita jakkalaha. Uni gimin, Sorni raja, jean “sagalrangni jatchio” (Ezek. 28:2,8) donggipa mande ong∙achim, da∙ode, “to nonggimin pindapgipa cherub” (Ezek. 28:14) “Isolni bari Edeno” aro “Isolni rongtalgipa a∙brio” (Ezek. 28:13,14) donggipako mesokskaha.

Ia chu∙gimik serikanio Ezek. 28:15 o mingsa gamchatgipa aganako nikna man∙a, “Nang∙ko ong∙atchengani saloni kakketgijako nang∙o nikjaona kingking na∙a an∙tangni re∙anirango chu∙soksranggipa ong∙achim.” Uni gimin, Lucifer-ni chu∙soksranggipa ong∙aniara ong∙gijako dakna bil donganikoba man∙chapa aro uan nama namgijako basena man∙e ong∙atako man∙ani gimin, Luciferara jakgitele chanchie dakna man∙ani dongachim, chu∙soksranggipa ong∙nade ukoba nanggenchim.

Luciferara chu∙soksrange ong∙atako man∙ahachim –jean uni jakgitele basena man∙ani bilkoba man∙chapaha. Indioba, ua chu∙soksranggipa ong∙aniko uni jakgitele chanchie basena man∙aniko jakkalsretanichi, an∙tangko nangana bate dal∙bate ra∙e ua ong∙siatako man∙aha.

Isol uko maikai ong∙ataha aro mande ra∙aha uarangko chu∙ongnikjae, Lucifer uni Isolko kusi ong∙bee mitelaniko gimaataha aro uni man∙na nangana bate mandera∙aniko ua man∙na skaha. Chu∙soksranggipa a∙gilsak-salgisako donggipa chu∙soksranggipa sa∙greara maikai indake ong∙na man∙aha ine ingenchimode, uan agangimin gita, u∙isokgijani (mystery) ong∙a.

“Papara u∙isokna amgijagipa, talatna amsokgijagipa ong∙a. Uni ong∙baanina mamung a∙sel ba pangchakanian grichim; uko talatna am∙aniara una a∙selko ba pangchakaniko on∙a am∙anisan ong∙aigen aro uan uko kakket ba ong∙na kraa ine mesokna am∙ani ong∙genchim. Papara chu∙soksranggipa a∙gilsak-salgisakosa ong∙kataha, jenan mamung pa∙sikani dongna man∙jawachim.” –Ellen G. White, The Truth About Angels, jak 30.

`1 Thess. 5:18 o Paul indake agana je “Pilakon” an∙ching mitelna gita nanga. Maikai ia kattarangara mongsongbate neng∙nikani somoirango mitelpil∙gijani gisikko aro an∙tangna duk man∙ani gisikko chena gita an∙chingko dakchakgen?`