---
title:  Uni Bimung Uamangni Mikkingo Donggen
date:   29/12/2022
---

`Para. 22:3–5 ona poraibo. Isolni bimung mikkingtangtango donggiparang baksa an∙ching ong∙pagen ine an∙chingara maikai ka∙dongna man∙gen? Ba, an∙chingara ka∙dongchakna man∙genma?`

Luciferni bobil dake chakatani aro Adam aro Hobani pap ka∙ani ja∙mano, Isol pap ka∙gipa dolgniko so∙otna man∙achim. Indiba, An∙tangni ong∙atgiminrangna aiao inmangipa ka∙saaniko mesokna, Isol Uni on∙aniko ra∙chakgiparangna ka∙sachakgipa jokataniko on∙na donsoaha. Iakon “Jokatna Daksamsoani” ine agana jekon a∙gilsakko ong∙atchengna skangan donsoahachim (Eph. 1:3, 4; 2 Tim. 1:9; Titus 1:2; Para. 13:8), iako mande jatna Edeno pap ka∙ani baktapan on∙aha. Unikode torom tambuo Ibrirangni olakkiani bewalrango dakjagringsoanirango parakaha (Reo. 25). Unikode, ia on∙aniko Jisuni janggi tanganio, sianio aro chakatpilanio chu∙sokatsrangaha (Rom. 5).

Jokatani kamni mongsonggipa ku∙rachakaniara jringjrotni janggian ong∙a, jekon Jisuni namanio pangchaka, aro Uko bebera∙achi, chisolo ia dal∙gipa on∙aniko ra∙chakgipa sakantinan on∙genchim. Chisolna skang, aro chisolni ja∙manoba—jokataniara bebera∙achisan mangmang man∙na ama, aro kamchi mamung dakeba man∙na amja, indioba, namgipa kamrangara jokako man∙ahani gimin mesokani kamrangsa ong∙a.

`Paul Abrahamni gimin seaha, jean Kristoni a∙gilsakona re∙bana skang dongsoahachim, jedakode bebera∙achi jokataniko man∙gen ine dakmesokgipa ong∙gen: “Maina Abraham kamrangchi toromi inako man∙ahaode, uni rasong chaani gnang; indiba Isolchinade ong∙ja. Maina Sastro maiko agana? ‘Aro Abraham Isolko bebera∙aha, aro uko una toromi ine chanaha’ ” (Rom. 4:2, 3). Bebera∙achi jokatako man∙ani bidingo u∙ie ra∙na ia podrangara an∙chingna maikai dakchakani ong∙a?`

Uni gimin, an∙ching Jisuko ra∙chake Una on∙kangode, Uni namanio chu∙gimik pangchake aro Uni ku∙rachakanirangko, Uo gital janggiko man∙aniko man∙chape, kange ra∙ode, jokaniko man∙na an∙chingna ka∙dongani gnang. Abraham bebera∙aha, aro uko una toromi ine chanaha; an∙chingnaba apsandake ong∙a.

Iasa, Uni bimung uamangni mikkingo donggen ine miksongani ong∙a. An∙ching Uni bimungko an∙chingni mikkingo da∙o donkamode, aro Uoni an∙piljaode, indide, gital salgi aro gital a∙gilsakoba Uni bimung an∙chingni mikkingo donggen.