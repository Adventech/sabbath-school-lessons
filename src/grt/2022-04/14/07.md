---
title:  Chanchidapani
date:   30/12/2022
---

Ellen G. Whiteni ki∙tap, The Great Controversy oniko “The Controversy Ended,” jak 674–678; aro Heaven oniko “The Earth Made New,” jak 133–145; “Heaven Is a School,” jak 146–158; “It Will Not Be Long,” jak 159–166; “Heaven Can Begin Now,” jak 167–176; “The Music of Heaven,” jak 177–184; “A Call for Us to Be There,” jak 185–192 rangko poraibo.

“Kristoni chisolan piokgiminrangni pangnajolnan skie ra∙ani aro ring∙ani git ong∙gen. Rasongarigipa Kristoo uamang chisolo datkapako man∙gipa Kristoko nikgen. Mamung dakeba iako gualjawa je, Ua jeni bilchin apalgipa bangbango chansokgijagipa a∙gilsakrangko ong∙ataha aro rakkiahachim, Isolni Ka∙sabegipa, salgini Raja, Ua, jekon kerup aro ching∙gipa serap ka∙sana katchaachim—ga∙akgimin mandeko de∙dona An∙tangko onataha; Ua papni ong∙siani aro kratcha∙aniko chilaha, aro Uni Pagipani mikkang Uoni donnuako man∙aha aro a∙gilsakni gimagimin bon∙chotgipa mandeni sao nangani Uni ka∙tongko be∙ate Uni janggiko Skobikroko jetako man∙aona kingking Ua chilaha. Gimik a∙gilsakrangko Ong∙atgipa, pilak miksonganirangko bil gnange Chu∙sokatgipa, mandena ka∙saani gimin An∙tangni rasongko watbae An∙tangko onatani aro kratcha∙aniko pangnajolnan a∙gilsak salgisako aiao inmangen.”—Ellen G. White, The Great Controversy, jak 651.

“Dal∙begipa dakgrikani bon∙jok. Pap aro papirang dongjaha. A∙gilsak gimikan rongtalaha. Apalgipa biapo ku∙cholsan ong∙ani aro katchaani gipaha. Uoni, jean pilakkon ong∙atahachim, janggi, seng∙ani aro katchaani apalgipa bangbango jokaha. Chonbatsranggipa biginchioni dal∙batsranggipa a∙gilsakona, pilak bosturangan, janggi gnang aro janggigrigiparang, uamangni nitoanio aro chu∙sokanio Isol ka∙sagipa ong∙a ine parakgen.”—Ellen G. White, The Great Controversy, jak 678.

**Chanchigrikna Sing∙anirang**:

`Bang∙a a∙gilsakni Kristianrang ia a∙gilsak jringjrotna dongkamgen ingipa gita uamang janggi tangtoka (Luk 12:16–21). An∙chingara maikai a∙gilsakni nanganirangna aro salgisakna chanchianina tik ong∙e (balance ong∙e) rakkina man∙gen? Luk 12 o Jisuni mikrakatanina an∙chingara maikai an∙tangtangko simsaksona man∙gen?`
 
`Iano, ia a∙gilsako, salgi a∙bachenga ong∙ode, salgini niamrangko ja∙rikanichi an∙chingni nokdangrangko aro janggitangtangko dingtangatna an∙chingara maiko dakna nanggen?`

`Robibarni bakni bon∙achibara sing∙gipa sing∙anina chanchigrikaniko dakbo. Jringjrotni janggio bebera∙gijagiparangni bidingo maia chanchina nangani donga? Iani gisepon, mikkangchina mamung ka∙donganio bebera∙jaoba ia manderangara katchae kusi ong∙e janggi tangenga. Maikai indake janggi tangna man∙toka? Na∙a maiko chanchia? Ia janggi tangani nalsaona mamung ka∙dongsoani dongjaoba janggi tangani bidingo uamangara maikai chanchia?`