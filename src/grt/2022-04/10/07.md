---
title:  Chanchidapani
date:   02/12/2022
---

Ellen G. Whiteni ki∙tap, The Great Controversy oniko “The First Great Deception,” jak 531–550; aro “Can Our Dead Speak to Us?” jak551-562 rangko poraibo.

“Ong∙telaigipa janggini sigijani mongsonggipa gualanio, siani bidingo skiani pangchakaha, chong∙motan, siao janggi tangkua—je skianian, jekai jringjrotna saknaa ine agananirang, Sastroni skianirangko jegalaniko daka, ian mandeni chanchianiko sason ka∙na aro mandeni chanchianiko namnikatnasan ong∙a. Mingsinggipa bebera∙ani gitade, piokgiminrang salgio ong∙engon, a∙gilsako ong∙enggipa pilak obostarangko ma∙sirikna man∙a aro mongsongbate, uamangni watbagipa ripengrangni janggi tanganiko nikna man∙a. Indiba maikaisa tanggiparangni dukrangko u∙iani, uamangni ka∙sagiparangni pap ka∙aniko nikna, aro pilak dukrangko, jajrenganirangko aro janggi tanganio neng∙nikanirangko nikna sigiminrangnara katchaani ong∙gen? A∙gilsako ripengskarangni kosako nie donggiparangna baditan salgio katchaani ong∙genchim? Aro ia bebera∙aniara baditan mitchiani ong∙a je, baljanggi watangahaode, gisik pil∙gijagipa be∙en bimangko norokni wal∙sareona watata! Baditan ning∙tugipa dukko chakna gopramona tarisoagrian ripengrangni re∙anganiko nikgiparangna on∙gen jemangan jringjrotni pap aro sao on∙aniona napanggenchim!”—Ellen G. White, The Great Controversy, jak 545.

**Chanchigrikna Sing∙anirang**:

`Siani aro norokni bidingo gipin Kristianrangna agangiparang iako niknaba donga je, uamang uamangni bebera∙anio namen rim∙kingkinga aro knachakna sikja, aro mongsongbate, sigiminrang sia baktapan salgichi re∙anga aro gimagiminrang jringjrotnan noroko kamaniko man∙a ine bebera∙a. Maini gimin uamang indake chanchia na∙a u∙iama? Ian mingsa ma∙sichakani ong∙a, maina uamang an∙tangtangni sigimin ka∙sagiparangni Gitel baksa ong∙aniko nangnikani giminsa ong∙a. Indiba mainasa gimagiminrang noroko jringjrotna saknagen ine misilgnigipa bebera∙aniko rim∙kingkinga? Dakbewalrangni namen bilakaniko iara maiko an∙chingna skia? Klasso chanchigrikbo.`

`Bang∙a Kristian dolrangan ong∙telaigipa janggini sigijani bidingo Sastro gita ong∙gija skianiko dakenga. Siani bidingo aro siani ja∙mano mai ong∙achim, iarangni gimin mondolini gita an∙chingara Sastrooniko maiko agandapna nanggen?`

`Danteni poedo, The Divine Comedy, chanchichipe segiminsan ong∙aioba, ua poedo siani ja∙mano janggina mai ong∙achim, ia tol∙e skianirangko chinapatna namen dakchakaha. Gipin skianirang Kristianni bebera∙aniko gisik nangatna baditan altuani ong∙a. Ianoniko an∙chingara mai skie ra∙aniko ra∙na man∙gen? Indake gipin Kristian ong∙gijagiparangni chanchibewalanirang aro skianirang baditan da∙aloba dongenga. Uarangara maiarang aro uarangoni an∙chingara maikai an∙tangtangko chel∙chakna man∙gen?`