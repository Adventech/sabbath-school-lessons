---
title:  Niam Gitalni Ka∙dongani
date:   12/11/2022
---

### Ia Antini Lessonna Poraiani
1 Kor. 15:12–19, Johan 14:1–3, Johan 6:26–51, 1 Thess. 4:13–18, 1 Kor. 15:51–55.

> <p>Mingani Pod</p>
> “Aro ua sakki ian, Isol an∙chingna jringjrotni janggiko on∙aha, aro ua janggi Uni Depanteo gnang. Depanteko man∙gipa janggiko man∙aha, aro Isolni Depanteko man∙gijagipa janggiko man∙ja” (1 Johan 5:11, 12).

Greek ku∙sikchi segenchimoba, Niam Gital Sastroko segiparang pilakan (Lukna agre), Jihudirang ong∙achim, aro uamang beben, manderangni bewalrangko songsarek Greekoni ong∙gija, Ibrirangni chanchibewalanio seaha.

Uni gimin, Kristona aro watatarangnade, Kristianni ka∙donganiara gitalgipa ka∙dongani ong∙ja, indiba, ian pagitchamrang aro katchinikgiparangni chengonin man∙bagipa ka∙donganiko opraktaianisa ong∙enga. Toatna gita, Kristo indine janapaha je, “Na∙simangni pagipa Abraham Angni salko nikna ka∙srokachim aro uko nike katchaaha.” (Johan 8:56). Juda indine aganaha je Enok Gnigipa Re∙baani gimin katchinike aganaha. (Juda 14, 15). Aro Ibrirangna seatgipa chittio bebera∙ani matgrikrang “pilakan bebera∙achi sakki on∙ako man∙ahaoba ku∙rachakaniko man∙jaha; maina Isol an∙chingni gimin maiaba nambatako donsoaha, maikai uamang an∙ching gri chu∙sokatako man∙jawa.” (Ibri. 11:39, 40). Uamangni janggirang Gitel baksa salgio da∙o ong∙engahaode ia kattarang ortrogrigipa ong∙genchim.

Kristoo dongkamgipasa jringjrotni janggiko man∙gen (1 Johan 5:11, 12), ine agananichi Johan ong∙telaigipa janggini sigijani bidingo a∙gilsakni skianiko ong∙ja ine mesoka. Beben, Kristoo jokataniko man∙ana agre mamung jringjrotni janggi dongja. Indide Niam Gitalni ka∙donganiara Kristoo pangchakgimin ka∙donganian ong∙a, aro ia ka∙donganion salsao signigipa janggiara sigijaniko man∙gen.