---
title:  Chanchidapani
date:   23/12/2022
---

Ellen G. Whiteni ki∙tap, Christ’s Object Lessons oniko “Without a Wedding Garment,” jak 307–319; The Great Controversy oniko “Desolation of the Earth,” jak 653–661; aro “The Controversy Ended,” jak 662–673 rangko poraibo.

“Bon∙kamgipa bichal ka∙ani salo, gimagipa janggi sakprakan bebeko an∙tangtangni jegalani bewalko ma∙sitokgnok. Chisolko mesokgen, aro papchi mikandalatako man∙gipa gisikantian uni chong∙motgipa miksonganiko nikgen. Calvaryo aiao inmanpile dosko Ra∙chakgipako nikanio papirang matnanga gnang chadenggen. Tol∙e agangipa pilak pa∙sikanirang satpakako man∙gen. Mandeni bobil dake chakatani bilongbegipa cholon parakako man∙gen. Manderang an∙tangtangni basee ra∙anirangko nikgnok. Bebe aro kakketgijani gisepo ru∙uta somoina donggipa sing∙anirang da∙ode altubegipa bewalo parakako man∙gen. A∙gilsakko bichal ka∙anio, papni donganina Isol matnangagri ong∙e chadenggen. Indine parakako man∙gen je, Isolni niamrangara papko namnikpagipa ong∙ja. Isolni sorkario mamung chu∙sokgijani, bimchipgijani dongja. Jensalo pial ka∙tongrangni chanchianirang parakako man∙on, kakketgipa aro bobil dake chakatgiparang damsan indine agangen, ‘Torom aro bebe Nang∙ni ramarang, O jringjrotni Raja. Sawa kenjawa, aro Nang∙ni bimungko rasong chaatjawa, O Gitel? . . . maina Nang∙ni kakket dakanirangko parak ong∙ataha.’ Para. 15:3, 4.”—Ellen G. White, The Desire of Ages, jak 58.

**Chanchigrikna Sing∙anirang**:

`“Na∙a an∙tangtangosan rim∙kingkinge, nang∙ni skako Isolna pakwatna sikjaode, na∙a sianiko basee ra∙enga. Jeoba pap ka∙ja maina, papnade, Isolara kamgipa wa∙al ong∙a. Na∙a papko baseode, aro uoni ekangna jechakode, Isolni dongpaani, jean papko kamgenchim, nang∙koba kamgen.”—Ellen G. White, Thoughts From the Mount of Blessing, jak 62. Ia kattarang Bon∙kamgipa Bichal Ka∙ani bewalko u∙ina an∙chingna maikai dakchaka?`

`Mongolbar bakni bon∙achibarao janapgipa chanchiani bidingo chanchibewalbo: Piokgiminrang bichal ka∙anio bak man∙kujaskal gimagiminrangoni saksamangba bon∙kamgipa bichalko man∙kujawa. Changsatai, donnumitapagri Isolni parake kam ka∙aniko iara an∙chingna maiko skia? Ka∙saachi sason ka∙gipa a∙gilsak salgisako, donnumitapagri parake kam ka∙aniara maina nangchongmotani ong∙a?`

`Bilsi hajalsana bichal ka∙anio toromirangni bak ra∙paaniara maikai gimanasienggipa ka∙sagiparangni bidingo toromirangko ka∙dimeatgen?`