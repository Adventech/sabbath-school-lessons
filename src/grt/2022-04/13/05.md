---
title:  Bon∙kamgipa Bichal Ka∙ani
date:   21/12/2022
---

Bijangchigipa Chasongo, Isolko namen bilongbee sasti on∙gipa ine aganani namen bilakbea. Da∙alo Uko ka∙sabegipa, jekoba dakna on∙gipa Pagipa, jean An∙tangni dedrangko mamung dakeba sasti on∙gijagipa ine aganani dongbaskaaha. Indiba, kakketgipa bichal donggija ka∙saaniara bilding bildang ong∙aniona aro niam pe∙aniona sokatgen, aro ka∙saagri bichal ka∙aniara onia dakaona aro sasonni ning∙o donaona sokatgen. Isolni bichal ka∙ani bewalde kakket bichal ka∙ani aro ka∙sachakani baksa nangrimgimin ong∙a, aro iarang minggnian Uni tosokna amgijagipa ka∙saaoni ong∙baa.

Ia bon∙kamgipa bichalan mandeni itihaso Isolni bon∙chotgipa, dingtangatna man∙gijagipa sasti ong∙gen. Sasti on∙anirang ong∙angaha, jekai, Satan aro uni sa∙grerangko salgioniko rikgalataha (Para. 12:7–12), Eden barioniko Adam aro Hobako rikgalataha (Aba. 3), Dal∙begipa Chi Dubiani (Aba. 6–8), Sodom aro Gomorrahko nisiatani (Aba. 19, Juda 7), Egypto dejakrako so∙otani (Reo. 11–12), aro Ananias and Sapphirako so∙otani (Wat. 5:1–11). Uni gimin ian aiao inmanani ong∙ja je, mandeni itihasni bon∙ao denggurangna bon∙kamgipa bichal ka∙ani donggen.

`2 Pit. 2:4–6 aro 2 Pit. 3:10–13 rangko poraibo. Ia podrang bon∙kamgipa bichalni gimin u∙ina an∙chingna maikai dakchaka? Bichal ka∙anini matchotaniko uarangara maikai talata jekon jringjrotna ong∙gen ine bikpile aganachim, aro jean kakket bichal ka∙aniko dakgija bikpilatskagenchim?`

“Isolni namani aro chakchikani, aro ka∙sachakani, jekon An∙tangni manderangna on∙achim, iarang Uni nangnika gita katta manina jechakgipa pap ka∙gipa mandeko sasti on∙na champengatjawa. Isolni rongtalgipa niamni kosako dosi dakgipa mandeko An∙tangni Depanteko sichakna Uni daksogimin kamchisan mangmang kema ka∙ako man∙gen maina Isol aro Uni niamde dingtanggijagipa ong∙a.”—Ellen G. White, Manuscript Releases, vol. 12, jak 208.

Jringjrotna gimaagnioniko mandeko jokatna Isolni dakna man∙a gimikko, An∙tangko on∙kangpileba Ua dakaha. Jemangan gimaahachim, uamang an∙tangtangna baseanirangko dakaha jean uamangko rasonggribegipa bon∙chongdikaniona dilataha. Gimagiminko sasti on∙ani aro nisiataniara, Isolni ka∙saan gapgipa cholonko namen bikpilgipa ong∙ata. Indake agananiara ong∙gija chanchiani ong∙a. Isolni ka∙saani aro Uni ka∙saanisan mangmang kakketgipa bichalkoba on∙gipa ong∙a.

`Sakantian jokaniko man∙china Isolni chisolo sichakna on∙kangani gimin Chisolara an∙chingna maiko skia?`