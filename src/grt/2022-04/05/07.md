---
title:  Chanchidapani
date:   28/10/2022
---

Ellen G. Whiteni segipa ki∙tap, Patriarchs and Prophets oniko “The Death of Moses,” jak 469–480 ko poraibo; Prophets and Kings oniko “The Voice of Stern Rebuke,” jak 129–142; aro “A Prophet of Peace,” jak 237–243 rangko poraibo; The Desire of Ages oniko “The Centurion,” jak 318, 319; “The Touch of Faith,” jak 342, 343; aro “Lazarus, Come Forth,” jak 524–536 rangko poraibo.

“Kristoo chong∙motgipa, srona nanggijagipa, janggi gnang. 1 Johan 5:12. Kristoni Isol ong∙anian jringjrotni janggina bebera∙gipani ka∙dongchakani ong∙a. “Ango bebera∙gipa sioba tanggen, aro pilak janggi tange Ango bebera∙gipa jringjrotnaba sijawa. Iako na∙a bebera∙ama?” (Johan 11:25, 26) Kristo iano An∙tangni Gnigipa re∙baaniko aganenga. Unon sigimin toromirang sigijanio chakatatako ma∙gen, aro tange dongsogipa toromirang siako cha∙totna nanggija, salgichi rimdoangako man∙gen. Lazarusko siaoni chakatatako dakanio jekon Kristo daknasiengachim, uan sigimin toromi sakantini chakatpiltaianiko miksonga. Uni kattachi aro Uni kamrangchi Ua An∙tangko chakatpilani Nokgipa ine parakaha. Ua jean ru∙utgijan chisolo sinasiengachim, siani chabirang baksa chadenge, gopramko chena aro jringjrotni janggiko on∙na ama ine parakaha.”—Ellen G. White, The Desire of Ages, jak 530.

**Chanchigrikna Sing∙anirang**:

`Elija aro Elisha katchinikgiparangni dangdike on∙ani somoio, aro apsandake, Kristoni ia a∙gilsako dangdikani somoioba bang∙a manderang siangtokaha. Bang∙gijasan chakatatako man∙aha. (Luk 4:24–27.) Batanggimin somoio ba Gnigipa Re∙bapilanio pilak chakatatako man∙giparangni obostakko chanchiate nibo. Sigimin ong∙e gopramo donganio maia dingtanggrikani donga?`

`Ritcha bilsirangni gisepo bang∙a serakgipa manderang janggi tangani bidingo indine seaha je, mande sion janggiba bon∙aha. Gipin ong∙atgiparang baksa an∙chingba apsandake sia. Indiomangba, manderangnade, matburungrangna batede neng∙nikbata maina an∙ching an∙tangtangko salsaode sigen ine u∙ia. (Agan. 9:5.) Indide maina, ku∙rachakgimin chakatpilaniara an∙chingna namen nangchongmotani ong∙a?`

`Janggiara sigijagipa ong∙a aro toromigipa sigiminrangara simano salgio tangenga ine na∙a chanchiode, chon∙kamani somoio chakatpilna nangani maina dongkua?`

`“Sally dongama” ine saoba okame sing∙atode, “Oe, ua tusienga” ine na∙a aganchaknaba donga. Indiba “Sally dongama?” ine saoba okame sing∙ode, “Oe, dongachim, indiba ua siaha” inede na∙a aganchakjawa. Maina indake aganjawa? Siani bidingo iara an∙chingna maiko skia?`