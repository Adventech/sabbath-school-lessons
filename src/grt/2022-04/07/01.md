---
title:  Siani Kosako Kristoni Cheani
date:   05/11/2022
---

### Ia Antini Lessonna Poraiani
Mati 27:62–66; Johan 10:17, 18; Mati 27:51–53; Johan 20:11–29; 1 Kor. 15:5–8.

> <p>Mingani Pod</p>
> “Aro anga Uko nikon, anga Uni ja∙ao sigimin gita ga∙akaha. Aro Ua An∙tangni jakrako ango done inaha, ‘Kennabe; Angan Skanggipa aro Bon∙kamgipa, aro Tangenggipa; aro Anga siachim, aro nibo, Anga jringjrotnan tanga, aro Ango siani aro A∙ningni chabirang gnang.’ ” (Para. 1:17, 18).

Kristian bebera∙anio mongsonggipa bakde Jisuni chakatpilanian ong∙a. Paul iani bidingo bilakbee indine seaha: “Maina sigiminrang chakatatako man∙jaode, Kristoba chakatatako man∙kuja; aro Kristo chakatatako man∙kujaode, na∙simangni bebera∙a ong∙gramaia; na∙simang na∙simangni paprango dongpiti. Indide Kristo tusigiparangba gimaaha.” (1 Kor. 15:16–18). Iani bidingo an∙ching mikkang antio ning∙tubate nianggen.

Jeba ong∙china, Kristoni siani gimin aro iani nangchongmotani gimin je gita Paul aganja maina—“Maina Jisu Kristoko, aro Uko chisolo datkapako, u∙iana agre, anga na∙simangni gisepo mamungkoba u∙ijana mangsongaha” (1 Kor. 2:2)—Uni chakatpilana agre an∙chingna namaniko on∙gipa mamungba gri. Iani gimin Jisuni chakatpilaniara Kristianni bebera∙anina aro jokatani kamna namen nangchongmotani ong∙a.

Indiomangba, bang∙a manderangni bebera∙a gita, Kristoo sigiminrangde salgio katchae dongengode, Kristoni chakatpilani baksa an∙chingni chakatpilaniara maini gimin nangchongmotani ong∙achim, iako u∙ina neng∙ani ong∙a.

Indakgipa chanchianirangko dakgija, ia antio an∙ching Kristoni chakatpilaniko aro Uni on∙gimin pilak sakkirangko niatgen jean an∙chingko bebera∙atgen.