---
title:  Gopramni Biloni
date:   17/10/2022
---

`Git. 49 ko poraibo. Ka∙dongagri ong∙e sigiparangoni bikpile chon∙kamao an∙tangni chakatpilani bidingo ka∙dongna gita Gitko segipana maia dilaha (Git. 49:6–14)?`

Gisikgrigipani ong∙gramaigipa ka∙dongchakani bidingo Git. 49 agana jemangan “An∙tangni gamo pangchakgiparang, aro an∙tangtangni bang∙bea man∙e cha∙anirango gaora de∙giparang” (Git. 49:6) aro an∙tangkosa pattina janggi tanggiparang ong∙achim. (Git. 49:18). Uamangni nokrang aro uarangni rasong jringjrotna baikamgen ingipa gita uamang janggi tanga. (Git. 49:11, 17).

“Indiba mande rasongo dongkamja; gimagnigipa matrang gita ua ong∙a.” (Git. 49:12). “Jakko gita uamangko a∙ningna donaha; siara uamangko nirikgipa ong∙gen, aro pringo sronggiparang uamangni kosako gitel ong∙gen, aro a∙ningara bon∙atchina uamangni bimang ong∙gen, maikai una songdongani dongjawa.” (Git. 49:14, NKJV).
Ritcha ritcha bilsirangna skang Job ia apsankon aganaha, “Anga angni ma∙gipani okoni nagande ong∙katbaaha, aro nagande anga uchina pil∙anggen.” (Job 1:21; 1 Tim. 6:7). Gitko segipa iako mesoke on∙a je, gisikgrigipa aro gisik gnanggipa, iamang dolgnian, apsan dake sia aro “sakgipinrangna an∙tangtangni gamko donanga.” (Ps. 49:10).

Indiba uamangni gisepo namen dingtanggrikbeani donga. Samsao, gamtango aro man∙giminrango ka∙dongchakna jotton ka∙oba, gisikgrigipa gimaa. Indiba, gisik gnanggipa iako nika je, mandeni itihasni aro gopramni nalsao Isol una rasongarigipa boksisko donsoenga. (1 Pit. 1:4). Indakgipa gisikni ma∙siani baksa, Gitko segipa ka∙dongbee indine aganna man∙aha, “Indiba angni jakoniko Isol angni janggiko piokgen, maina Ua angko ra∙chaksogen.” (Git. 49:15).

Niam Gitchamni ka∙dongani baksa melianio, Gitko segipani janggi siani baktapan salgichi bildoanggen ine ia agananio miksongjaenga. Jringjrotna gopramo dongchajawa inesa Gitko segipa aganenga. Uko siaoni Isol piokenba salgini nokrangona rimangani somoi sokbagen.

Changsatai, mikkangchi ong∙gnigipa chakatpilani bidingo talatachi, da∙o janggi tangenggipa obostarangna ka∙donganiko aro gamchataniko ra∙baa. Indake, gisikgrigiparangni dikdiksa somoina an∙tangnasan chimongaigipa gamrangna bate gisik gnanggiparang namen rasongarigipa aro jringjrotna baikamgipa man∙aniko man∙gen.

`Gisikgrigiparangni gamtangtango aro chu∙sokanirango ka∙dongchakarangko maia cholrangchi na∙a nikna man∙aha? Nang∙ni mikronko chisolo donkamachi ia apsangipa gualaniko chel∙chakna nang∙ko maikai rakkina man∙gen?`