---
title:  Chanchidapani
date:   21/10/2022
---

Read Ellen G. White, “Visions of Future Glory,” pp. 722–733, in Prophets and Kings.

Da∙ororoni science indake skienga je, pilak bostuko chonchongipa bisemsemoniko dakaha, ia chonchongipa bisemsemo chonbata bisemsemrang dongskaa jeonikon pilak bosturangko bimangona ong∙atna man∙a ine bebera∙a. Indake ong∙genchimode, a∙ao aro a∙ningo donggipa chonchongipa bisemsemrangko Ong∙atgipa aro Rakkigipa Isolara somoi sokahao, an∙chingko chakatatpilna ia chonchongipa bisemsemrangko dondimatna man∙jawama? Chakatpilaniko chonnika gnang, Isolo bebera∙gijagipa Bertrand Russell indine sing∙aha, “Mandeko cha∙gipa jatni cha∙e siatgimin manderangna mai ong∙gen maina uamangni cha∙gimin be∙ende mandeko cha∙gipa mande jatni be∙enni bak ong∙aiaha? Chakatpilanio sawa maiko man∙rikgen? Indiba chanchichipe, Jihova indinari chonchongipa bisemsemrangko ra∙e an∙chingko ong∙atpiltaiora mai ong∙gen? A∙bachengo an∙chingo donggipa chong∙motgipa bisemsemrangko Ua nangjawa, jeba choliaigen. Ba, Ua katta aganatachin chonchongipa bisemsemrang ong∙kataigenchim. Ua jedakeba dakja maina, a∙gilsak salgisakko ong∙atgipa Isol an∙chingko ong∙atpiltaina man∙a jekon Ua chakatpilanio sigiminrangna dakna ku∙rachakahachim.

“Janggiko On∙gipa An∙tangni bregimin gamko skanggipa chakatpilanio okamgen, aro jensalo bon∙kamgipa singgako sikatahaon aro jringjrotni cheaniona bang∙a kotok re∙baon, ua chu∙sokgipa cheani konta ong∙kujana kingking, tusigipa toromi sakantikon naljokao done uko gamchatgipa gam ine rakkigen jekon Isol bimung man∙achim. Jokatgipani bilchi je bilan uamango uamangni tangmitingo dongachim aro jechin uamang Isolni guno bak man∙paachim, uamang siaoni chakatatako man∙gen.”—Ellen G. White Comments, The SDA Bible Commentary, vol. 4, jak 1143.

**Chanchigrikna Sing∙anirang**:

`Salgini bangbango trillion 2 mang matma ja∙kolrang (galaxies) gnang, iarang ge∙prakon billionni billion askirang gnang. An∙chingni solar systemo gipin a∙gilsakrangni salko re∙duulenga gita, iarongoni mitam askirangko gipin a∙gilsakrang re∙duulenga. Da∙ode, Isolni aiao inmangipa bilni gimin chanchiatbo, jean ia askirangkosan ong∙ataijaha, indiba uarangko rakkienga aro uarangni bimungkoba u∙iachim (Git. 147:4). Ia aiao inmangipa ong∙chongmotanian ia apsan Isolan sigiminkoba chakatatna man∙a ine sakkiko on∙jaoba, Uo donggipa ia apsangipa aiao imangipa bilko an∙chingna maikai paraka aro maina? Beben, chakatatpilaniara Uni bilni nalsao ong∙na amgijanide ong∙jawa.`

`Ibri. 11 o “Bebera∙ani Pagitchamrang” ni kakket ong∙aniko aro uamangni mikkangchi nichaksoenganiko talata. Jisuni chakatpilna skangmangba, Niam Gitchamni manderango ka∙dongani dongaha, iani bidingo u∙ina ia odaiara an∙chingna maikai dakchaka?`