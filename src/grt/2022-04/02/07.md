---
title:  Chanchidapani
date:   07/10/2022
---

Ellen G. Whiteni segipa Patriarchs and Prophets ki∙taponiko “The Temptation and Fall” jak 52-62 aro “The Plan of Redemption” jak 63-70; Education ki∙taponiko “The Knowledge of Good and Evil,” jak 23-27 iarangko poraibo.

Meja mangmangni bilsirango, Near Death Experiences (NDEs) ba sibokani gimin am∙sandianiko dakaha. Jensalo manderang “sion” unode uamangni ka∙tongrang rongchu su∙jaha aro uamang rang∙sitjaha. Indioba, uni ja∙mano uamang tangchapile damgipin biapchi janggini re∙angani gimin aro uano teng∙sugipa bimangko grongbaani gimin ga∙subegipa golporangko agana. Mitamrangde ru∙uta bilsirangna sigimin uamangni maharirangko grongbaani giminrangba agana. Bang∙a manderangan, Kristianrangmangba, jemangan siani gimin bebeko u∙ija, ia golporangan janggini sigijani gimin ong∙chongmota ine sakkiko on∙gipa ine bebera∙toka. Indioba, indakgipako chagronge nikgiparangoni bang∙batan indake agana je, sibokan somoio uamangni grongbagipa tengsugipa bimangara uamangna ka∙dimeani kattarangko, ka∙saani gimin, tom∙tomani gimin aro namani gimin namgipa kattarangko agana. Indiba uamang Kristoo jokatako man∙ani gimin, papni gimin aro bichalni giminde mamungkoba knabaa dongja. Siani ja∙mano Kristianni janggi tangani gimin uamang cha∙tote nikbaengon, uamangara komibeoba Kristianrangni mongsonggipa skianirangko mangmangde on∙tisamai knabana gita nangjachimma? Indioba, maiko uamangara skia man∙aha, uara chasong gitalni bebera∙ani gitasa dakaia, jean bang∙a obostarangon maini gimin uamangara uamangni sina skang Kristian ong∙ana bate nambate janggi tanganiona re∙bajaha uko talata. Aroba, maini gimin darang Kristianrangba uamangni sibokanio nikbagipako Kristianni salgiko niksamsoani ine bebera∙ja, basakoba indakmitingo chasong gitalni bebera∙anina bikpile maiba Kristianni skianiko man∙ahama? Aganchakanide uamangara Edeno Hobako tol∙napgipa apsan tol∙napgipachin tol∙napako man∙aha aro apsan tol∙anichin tol∙napako man∙aha. (Lesson 11 ko nibo).

**Chanchigrikna Sing∙anirang**:

`Adam aro Hobamangni chagronge nikaniara Isolni kema ka∙aniara papni pilak biterangkode ra∙gale galani ong∙ja ine maikai mesoka? Maini gimin ia bebeara pangnan gisik ra∙na gita namen nangchongmotgipa ong∙a?`

`Nama aro namgijako u∙iani bolan Adam aro Hobamangni bobilna “muni nangatani ja∙pang” ong∙aha. Maidakgipa mitam “muni nangatani ja∙pangrang” ona napna gita an∙chingara dakmajoaniko man∙naba gnang?`

`Satande Isolni manderangko indake bebera∙atna jotton ka∙enga je, “Kristoni nangnikanirangara uamangni skango bebera∙anina bate da∙ode olgrokbatjok aro a∙gilsak gita ong∙paanichi uamangara a∙gilsakni manderangni gisikrangko bilakbate salna man∙gen.” –Ellen G. White, Testimonies to Ministers and Gospel Workers, jak 474. Ia chalakkigipa ja∙gao ga∙akjana gita an∙chingara maiko dakna gita nanggen?`