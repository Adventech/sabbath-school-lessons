---
title:  Paparigipa A∙gilsako Siani
date:   01/10/2022
---

### Ia Antini Lessonna Poraiani
Aba. 2:16,17; Aba. 3:1-7; Git 115:17; Johan 5:28,29; Rom. 5:12; 2 Kor. 5:21.

> <p>Mingani Pod</p>
> “Uni gimin, jedake mande saksachi pap a∙gilsako napaha aro papchi sia napaha, aro uandaken sia pilak manderangona sokaha, maina pilakan pap ka∙aha” (Rom. 5:12).

Kristoan Isolona kam Ka∙gipa ong∙achim jechin Isol a∙gilsak-salgisakko aro a∙gilsakko ong∙ataha (Johan 1:1-3, 10; Kol. 1:16; Ibri. 1:2). Indiba jensalo Pagipa Isol dingtangmancha Kristona mandera∙aniko on∙aha aro Uamang apsan ia a∙gilsakko ong∙atgen ine aganprakataha, “Luciferara Jisu Kristoko mikbokaha aro mikbuahachim” (Ellen G. White, The Story of Redemption, jak 14) aro Uni kosako sriksrik namgijako dakna ku∙mongaha.

Salgioni galatako man∙e, Satan a∙gilsako “Adam aro Hobani kusiniko nosto ka∙na miksongaha” aro uandake “salgio dukko ong∙ataha.” Ua indake chanchichipaha je, “ua jedakeba uamangko (Adam aro Hobako) niam pe∙na gita tol∙napna man∙ahaode, uamang kema ka∙ako man∙na gita Isol maiba cholkode dakgen, unikode ua an∙tangba aro pilak ga∙akgimin sa∙grerangba uamang baksa apsan Isolni ka∙sachakaniko man∙a gita amgenchim.” –Ellen G. White, The Story of Redemption, jak 27. Satanni chalaki dakaniko chu∙gimik ma∙sisoe, Isol Adam aro Hobako dakmajoana an∙tangtangko on∙jachina gita mikrakataha (Aba. 2:16,17). Iani ortode a∙gilsakara chu∙soksranggipa aro namgijaniangrigipa ong∙omangba, manderang manichina gita uano rongtalbeen beng∙ani dongahachim.

Ia antio an∙ching Adam aro Hobani ga∙akani gimin, maikai pap aro sianiara an∙chingni a∙gilsakko ra∙sekaha, iani gimin aro maikai Isol mande jatna Edenonin ka∙dongani bitchilko ge∙ahachim, iani gimin chanchibewalgen.