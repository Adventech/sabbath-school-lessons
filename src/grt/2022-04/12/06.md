---
title:  Uni Re∙baanina Tarisoani
date:   15/12/2022
---

An∙ching so∙sojengjeng ong∙gipa a∙gilsako janggi tangenga jeon bang∙dugae nangchongmotgijagiparangko man∙na skanirang donga aro mikbokatgipa an∙sengatanirang bang∙a. An∙ching name simsakjagenchimode, iarang an∙chingni somoirangko cha∙ue ra∙gen aro nangchongmotgipa dakna nanggnirangko gipinchi dilsretatgen. Ian a∙gilsakni ong∙a obostarangsan ong∙aija; pilak chasongni Kristianrang, maikobade dake, Satanni an∙chingko dilsretna jotton ka∙aoniko warachakna jotton ka∙na nanggen.
Jihovaoni chel∙ange, a∙gilsakna mikpakma niani, aro an∙chingko chu∙ongnikatgijagipa bosturangna chanchiachi gisikni ga∙akanganiona dilanggipa kengnibegipa obostao ong∙gipa sawa dongja?

`2 Pit. 3:14 aro 1 Johan 3:1–3 rangko poraibo. An∙tangtangko Gnigipa Re∙baanina tarisoani aro ua rasongarigipa somoina tarigimin ong∙e dongsoani, ia minggnini gisepo na∙a mai dingtanggrikaniko nika?`

Bang∙a changon, Gnigipa Re∙baanina tarienga ine agananian dakgnigipa kamni somoiko ru∙utatna agangipa pa∙sikani ong∙a. Indakgipa chanchianiona aro sakantikon altubee Satanni nokkol ong∙aniona dilangna man∙a, “Angni Gitelni re∙bagni ru∙utenga.” (Mati 24:48).

`Git. 95:7, 8; Ibri. 3:7, 8, 15; aro Ibri. 4:7 rangko poraibo. Ia podrango tarigimin ong∙e dongsoani bidingo maiko agana?`

Sastroo janapa gita, jokatani salde pangnang “da∙alo” ong∙a, knalode ong∙rongja. (Git. 95:7, 8; Ibri. 3:7, 8, 15; Ibri. 4:7). Aroba, mongsonggipa gisik pil∙ani dongjaskal, da∙o ong∙enggipa obostao ong∙enga gita an∙ching ong∙angkuaigen. Gisik pil∙gijagipa mandeko somoi gisik pil∙atja. Isolni ka∙sachakanio dal∙rorojaskal aro bebera∙ao re∙mikkangjaskal, ga∙akna, ka∙tongko rakatna, bebera∙gijagipa ong∙na, aro ka∙dongchakgijagipa ong∙na namen altubea.

Ianoniko an∙ching indake aganna man∙gen je, an∙chingni janggi tangani salprakprakan chongbegipa janggi tanganisan ong∙aia. Uni gimin, Isolni ka∙sachakachi, an∙ching mikkangchina tarisamsona nanggen indiba salantian Jisuni re∙bapilanina tarisogimin ong∙e sengsona nanga, maina da∙alan haida, nang∙ni bon∙kamgipa sal ong∙naba donga.

`Ua da∙alo re∙bagenchimode, na∙ara maikai Jisuni re∙baanina tarisona man∙gen? Sabbath salo nang∙ni klasso chanchigrikbo.`