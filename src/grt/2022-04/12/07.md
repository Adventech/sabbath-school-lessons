---
title:  Chanchidapani
date:   16/12/2022
---

Ellen G. White ni ki∙tap, The Ministry of Healing oniko “Mind Cure,” jak 241–259; aro The Sanctified Life oniko “True and False Theories Contrasted,” jak 7–16 rangko poraibo.

“Dal∙begipa dakgrikani bon∙nasiengjok. Sagalo ba a∙ao a∙sel ong∙anirangan bon∙kamani sepangengaha ine sakki on∙enga. Dakgrikanirang aro dakgrikani koborrangan iako parakenga. An∙chingni mikkango dal∙gipa a∙sel ong∙a obostarang ong∙engon, gisiko ding∙chaogipa Kristian saksaba dongjawama? Gitel re∙bapilenga. Re∙baenggipa Isolni ja∙kurangko an∙ching knaenga.”—Ellen G. White, Maranatha, jak 220.

“Bebera∙ani janggi tanganiko salantion janggi tangbo. Neng∙nikani somoini gimin jajrengnabe aro duk ong∙nabe. Indake chanchisimsimnabe, “Dal∙gipa dake niani salo angade chadengna man∙jawa ine anga kenchaka.” Na∙a da∙alna mangmangsan janggi tangna nanga. Knalde nang∙ni ong∙ja. Da∙alo an∙tangni kosako cheaniko rakkijringna nanggen. Da∙alo bi∙jringe na∙a janggi tangna nanggen. Da∙alo bebera∙ani namgipa dakgrikaniko na∙a dakgrikna nanggen. Isolni nang∙na pattienga ine da∙alo na∙a bebera∙na nanggen. Andalako aro bebera∙gijaniko na∙a cheahaon, Gitelni nangnikanirangko na∙a chagronggen, aro nang∙ni samtangtango donggiparangna pattiani ong∙gen.”—Ellen G. White, Signs of the Times, October 20, 1887.

“Gitel ru∙utgijan re∙bagnok, aro an∙ching Uko tom∙tomao grongna tarisona nanggen. An∙chingni samtangtango donggiparangna seng∙aniko sualna an∙chingara an∙ching bil gimikchi dakna hai miksongna. An∙ching duk ong∙na nangja, indiba katchana nanggen, aro an∙chingni mikkango Gitel Jisuko pangnan donjringna nanggen. . . . An∙ching Uni re∙baanina tarie sengsona nanggen. O, Uko nikna aro Uni piokgiminrang ine rimchaksoako man∙na baditan rasong gnangani ong∙gen! Ru∙utbeen an∙ching sengsoaha, indiba an∙ching bebera∙anio bilgrina nangjawa. An∙ching Rajako Uni nitoanio nikna man∙genchimode, an∙ching pangnajolnan pattgiminrang ong∙gen. ‘Nokona re∙angengaha’ ine inwatna anga sikmanpila. Jringjrotna ong∙gipa nokona An∙tangni piokgiminrangko bil gnange aro dal∙gipa rasongo rimena Kristoni re∙baani somoina an∙ching sepangengaha.”—Ellen G. White, Heaven, jak 165, 166.

**Chanchigrikna Sing∙anirang**:

`Mandeni be∙en bimang, janggi aro gisikko bak dakna man∙ja ine agananiara torom aro an∙chingni janggi tangani bewalni gamchataniko nambate u∙ina maikai dakchakgen?`

`Pilak nampilatanirang aro gital daktaiani kamrang mandeni bewalo pangchakja indiba Isolosa pangchakani ong∙a. Pharisi aro kajina gilgipani toe aganani is niamko maikai talata (Luk 18:9–14 ona nibo)?`

`Klasso, Bristibar salo on∙gimin bon∙kamgipa sing∙anina nang∙ni aganchakaniko chanchigrikbo. Tarisogimin ong∙aha ine na∙a an∙tangko maikai u∙ina man∙gen aro na∙ara chanchichipagri, ka∙dongani nang∙o dongna man∙genma?`