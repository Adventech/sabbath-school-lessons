---
title:  Bikpilgipa Kattarangma?
date:   19/11/2022
---

### Ia Antini Lessonna Sastroko Poraiani
Luk 16:19–31, Luk 23:43, Johan 20:17, Phil. 1:21–24, 1 Pit. 3:13–20, Para. 6:9–11.

> <p>Mingani Pod</p>
> “Na∙simang Sastrooniko am∙a; maina, uano jringjrotni janggiko man∙a ine na∙simang chanchia aro Angni gimin sakki on∙gipa uan” (Johan 5:39).

Pitor an∙chingko mikrakata: “Na∙simango donggipa ka∙donganini gimin, na∙simango kattako sing∙gipa pilakna aganchakna pangnan tarisoe dongbo.” (1 Pit. 3:15). Paul indine agandapaha, “Kattako aganprakbo! Namani salo aro namgijani salo bimchipbo; pilak chakchika aro skian baksa namgijako mesokbo, manengbo, mol∙molbo. Maina sal re∙baenga, jensalo uamang an∙senga skiako chakchikjawa.” (2 Tim. 4:2, 3). Indake ong∙engon, an∙ching an∙chingni bebera∙ani baksa meligipa skianiko talatgipa kattarangkosan nina nangaija, indiba an∙chingni bebera∙amung dingtange talatgipa kattarangkoba niatna nanga.

An∙chingni dakrongbaenga gita, an∙ching Jisuni gisiko nangatgipa dakmesokaniko ja∙rikna nanga. “Kristo An∙tangde bebeni nama katta mingsakomangba parakaoniko champengja, indiba Ua pangnan ka∙saao aganrongaha. . . . Ua mamung dakeba ga∙kragijagipa ong∙ja, pangnaba nanggijagipa kattarangko aganrongja, pangnaba nanggijagipa saknaaniko duk ong∙ninggipa janggina on∙rongja. Ua mandeni bilgrianiko matnangja.”—Ellen G. White, The Desire of Ages, jak 353.

Ia antio an∙ching adita gisiko nangatgipa Sastroni kattarangni bidingo skie ra∙gen jerangkon manderang ong∙telaigipa janggini sigijani bidingo bebera∙na jakkalrongachim. Ia nipilatanirangko dakanio an∙chingni bebera∙aniko bilakdapatna nanggen aro ia namen nangchongmotgipa skiani bidingo sing∙anirangna aganchakna man∙na gita an∙chingko dakchakna nanggen.