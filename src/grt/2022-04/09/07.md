---
title:  Chanchidapani
date:   25/11/2022
---

Ellen G. Whiteni ki∙tap, Christ’s Object Lessons oniko “A Great Gulf Fixed,” jak 260–271; The Desire of Ages oniko “Calvary,” jak 749–752; aro Fundamentals of Christian Education oniko “Teachers as Examples of Christian Integrity,” jak 504 rangko poraibo.

“Man∙e cha∙gipa mande aro Lazarusni toe agananio, Kristo mesokaha je, ia janggi tanganio manderang uamangni mikkangchina dongiminko baseaha. Ka∙sachakani somoio, Isolni ka∙sachakaniko sakantinan on∙aha. Indiba manderang uamangna on∙gimin cholrangko an∙tangtangni kusinasa jakkalsretgenchimode, uamang an∙tangtangko jringjrotni janggioni den∙sotenga. Uni ja∙manode, ka∙sachakani cholko uamangna on∙jawaha. Uamang an∙tangtangna basee ra∙anichi, Isoloni an∙tangtangko batsotna man∙gijagipa a∙kuangko ong∙ataha.”—Ellen G. White, Christ’s Object Lessons, jak 260.

“Jensalo skangni Kristianrang a∙brirangona aro a∙gisirangona rikgalatako man∙on, patokrango okkriachi, sin∙a aro duk saknaako chakachi sichina dongalako man∙on, uamangni duk chakaoni jakgitel ong∙na sianisan mangmang donggipa chol ong∙on, uamang katchaa maina uamang Kristona duk chakaha ine chanako man∙gen, jean uamangna chisolo datkapako man∙ahachim. Uamangni kragipa dakmesokania Isolni manderangna ka∙dimeani aro didiani ong∙gen jemangnan ong∙ronggijagipa dukni somoi sokbanasiengachim.”—Ellen G. White, Testimonies for the Church, vol. 5, jak 213.

**Chanchigrikna Sing∙anirang**:

`Mandeni bidingo Sastroni agan-talatanirangara ia antio an∙chingni poraie skie ra∙giminrangoniko nambate u∙ina maikai an∙chingko dakchakgen?`

`Kristian matgrikrangni torom aro da∙ororo chasongni toromni dingtanggrikani bidingo chanchiate nibo. Minggipin kattarangchi agangenchimode, sina kragipa a∙selrangara maiarang? Indiomangba, pilak beberangan nangrimani dongaia ba jatni dakbewalsan ong∙aia ine saoba bebera∙genchimode, indide maina ia janapgiminrangna sina nanga? Iani gisepon, ong∙gijagipa a∙selrangna sina sikgiparangoniko an∙chingara maiko skie ra∙na man∙gen?`

`Man∙e cha∙gipa mande aro Lazarusni toe agananio ning∙tubate chanchianiko dakbo. Jensalo Jisu siaoni chakatatako man∙ahaon, bang∙an Uo bebera∙aha. Indiomangba bang∙an, apsangipa sakkiko nikomangba, bebera∙tokjaha. Bebena mandeni ka∙tongrangara biditan rakachim, iarangara an∙chingna maiko skia? Apsandake dakgipa ra∙kaoni an∙ching an∙tangtangko naljoke rakkina gita an∙chingara maiko dakna man∙gen?`

`Sigiminrangni chakatani bidingo Jisu aganaha: “Aro namarangko dakgiparang janggini chakatpilaona, aro namgijarangko dakronggiparang bichalni chakatpilaona ong∙katgen, indaka sal re∙baenga.” (Johan 5:29). Ia minggni obostarang apsan somoio ong∙enga ine nikmanomangba, iarang bilsi hajalsana chel∙tanggrika. Philippi. 1:23 o Paulni agangipani bidingo u∙ina iara an∙chingko maikai dakchakgen?`