---
title:  Chanchidapani
date:   04/11/2022
---

Ellen G. Whiteni segipa ki∙tap, The Desire of Ages oniko “Gethsemane,” jak 685–697; aro “Calvary,” jak 741–758, ko poraibo; Steps to Christ oniko “Repentance,” jak 27 ko poraibo.

“An∙chingni jokanina salgi gimikan gisiko nangaha, aro an∙ching gisik nangjawama? Jokako man∙oba ba gimaoba, ian nangchongmotani ong∙ja ingipa gita an∙chingara simsakgija dake donggenma? An∙chingna on∙gimin sichakaniko an∙chingara bilgriatgenma? Mitamrang iako dakaha. On∙gimin ka∙sachakaniko uamang ramram dake chonnikaha aro Isolni namnikgijani uamangni kosako ong∙aha. Isolni Gisik pangnan duk ong∙chajawa. Ua duk ong∙angkuode wate re∙angaigen. Manderangko jokatna Isol inditan dakmanahaomangba, uamangni janggi tanganio Jisuni on∙gipa ka∙sachakaniko ramram dake dakaiode, siani uamangna ong∙gen. Uan misilgipa siani ong∙gen, maina uamang Kristoni duk aro saknaaniko chakna nanggen jekon Ua uamangko piokna chisolo duk chakahachim indiba uamang jegalaha. Unon uamang iako u∙ignok je, uamang jringjrotni janggiko aro sigijani man∙rikaniko gimaataha. Janggirangko jokatna dal∙gipa sichakanian uamangni gamchatako mesokachim. Jensalo gamchatgipa janggi gimaahaon, ua jringjrotnan gimagnok.”—Ellen G. White, Testimonies for the Church, vol. 1, jak 124.

**Chanchigrikna Sing∙anirang**:

`Ibri. 10:4 o indine agana, “Maina matchu biparangni aro do∙bokrangni an∙chi paprangko ra∙angna bilgri.” Indide, maikaisa Niam Gitchamni manderang jokatako man∙aha? Iani bidingo u∙ina maikai credit cardko toe agananiara an∙chingko dakchakgen jekon an∙ching koros ka∙chengnade jakkalna man∙a indiba ja∙mano credit cardko jakkalani gimin gamskana nangachim?`

`Iano 2 Kor. 5:18–21 ona poraichengbo. Kristo a∙gilsak gimikna sichakahaode, indide mainasa pilakande jokaniko man∙jawa? Manderangni palo dal∙begipa janggi on∙chakaniko chisolo dakmanoba paltangtangni baseaniko dakaniara maina nangchongmotani ong∙a?`

`A∙gilsakni skianirangara Isolnade “goka” ong∙a, uarangara maiarang? A∙gilsakni pilak nitoanirangara an∙tangtangsa ong∙baa ine skiani bidingo maidake chanchia? Ba, a∙gilsakara donggijaonisa ong∙baa ine skianio maidake chanchiskaa?`

`Mongolbarni bako donggipa bon∙chotgipa sing∙ani gimin chanchigrikbo. Chisolni gimin chanchibewalbo, uano mai ong∙ahachim?`