---
title:  Namgijani Salrang
date:   28/01/2024
---

`Git. 74:18–22 aro Git. 79:5–13 rangko poraibo. Iano maidakgipa kengni donga?`

Gitrangko segipa Isolni aro namgijani bilrangni gisepo dal∙begipa dakgrikaniko ma∙kete rim∙na skani dongaha aro Isolni ma∙sisokgija chakchikaniko aro Uni jringjrotna seng∙ani aro bilkoba mesokaha.

Namgijanide, Gitrango man∙dikaniara mongsongbate Isolni giminan ong∙a; ian Isolni gimin sing∙anirangchi ong∙a. Indake Jerusalemko aro torom nokko nisiataniara Isolni kakketgijagipa mongsonggipa kam gita nikpilachim maina ian Isolni mande ong∙gijagiparangna Isolko chonnikna cholko on∙ahachim. Isolni man∙rikanian (Israel manderang) Uni seokani aro songgrigrikani chin ong∙a (Deut. 4:32−38, Deut. 32:8, 9) jean pangnaba chu∙sokgijagipa ong∙jawa. Isolni man∙rikani gimin chanchion bon∙kamgipa salrangni giminba man∙chapa, jeon salsao pilak a∙songrang Isolni man∙rikgimin ong∙e Una dangdike on∙gen. A∙songrangni Isolni man∙rikaniona napdraani gimin chanchianian Isolni ku∙rachakanirangna kenaniko ra∙baa.

Mamung sing∙anigri, manderangni paprang, manderangni Isol baksa segimin songgigrikanio nangrimaniko mitchiate pilak biteko manderangni kosakona ra∙baaha ine gitko segipa ra∙chakaha (Git. 79:8, 9). Manderangni janggi tangani chugimik Isolni ka∙sae dangdike on∙ani aro nampilataniona papna boli on∙anichi segimin songgigrikanichi ka·aniosa pangchaka. Gitelan “An∙chingni Jokani Isol” jean Isolni kakketaniko Uni songgigrikanio ku∙rachakgiminna u∙iatani ong∙a (Git. 79:9).

Indioba, Israelrangni gam gnanganiko on∙piltaiana bate nangchongmotgipa a∙gilsako Isolni cholonna dakgrikchakanian ong∙a (Git. 79:9). A∙songrangni namgija kamrangna sasti on∙ako man∙jaode, Isol Uni bilko gimaatani gita ong∙gen (Git. 74:18-23; Git. 83:16-18; Git. 106:47). Isol Uni manderangko jokatahaosa Uni bimungna kakket bichal ka∙aniko aro de·doaniko ra∙bagipa ong∙gen.

Da∙aloba skangni salrango gitan apsan bebera∙ani japang dongenga. An∙chingni paprang, an∙chingni ga∙akanirang, an∙chingni namgijarang mandera∙gijaniko an∙chingonasan ra∙baigija indiba namjabate, Isolni bimungna ra·baa jenan an∙ching ku∙rachakachim. An∙chingni ong∙gijagipa kamrang gisiknirangko man∙chape an∙chingni sakki on∙anio aro Isolna kam ka∙anikoba nosto ka∙gipa ong∙na man∙a. Kristoni bimungko ku∙rachakgipa badita sak manderang an∙chingni bebera∙anina an∙tangtangko chipchangaha?

`“Isolko mandera∙ani aro Kristoko mandera∙aniara Uni manderangni cholonni namsranganio ong∙a.”—Ellen G. White, The Desire of Ages, jak 671. Ia kakketko na∙a maidake ma∙siaha aro nang∙ni Kristian janggi tanganio iara mai miksonganiko ra∙baa?`