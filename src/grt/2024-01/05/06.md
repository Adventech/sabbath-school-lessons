---
title:  Kakketgiparang Dakmajoaniko Man∙on
date:   01/02/2024
---

`Git. 37:1,8; Git. 49:5–7; Git. 94:3–7; aro Git. 125:3 rangko poraibo. Maidakgipa dakgrikna nanganiko gitko segipa chagrongaha?`

Da·o ong∙enggipa somoio namgijarangni silroroani aro kakketgiparangna ra∙bianiko ra∙bagipa ong∙anirangna ia Gitrang kalimaha. Namgijagiparang silroroasan ong∙aija, indiba changsao jakgitele Isolko chonnike sakgipinrangko sinjetgipaba ong∙aha. Jajaataniko ra∙bagipara ba jajaataniko man∙naniara “Namgijako dakani rajani monggot” (Git. 125:3) a∙gilsako gangopanichi “Kakketni pamongni goldik” (Git. 45:6) ga∙akangenga gita nikna man∙a. Indake maina ong∙jawa, watgale sakgipinrang gita namgijako rim∙genma?

`Git. 73:1–20, 27-ko poraioba. Neng∙nikani somoirang gitko segipana maiko ong∙ataha? (1 Pit. 1:17 ko nibo).`

Git. 73 o, gitko segipani da∙alo a∙gilsako ong∙enggipa paprango miksongmitingo ua Isolni gita mamung pilak nikanirangko nikna gita man∙jaha. Namgijarangni silroroani uni bebera∙anina neng∙nikaniko ra∙baania dal∙begipa ong∙achim, ua bebebera∙aha aroba uni bebera∙anio gamchatgijanina jera ra∙aniara kakket obostao (reality) pangchakachim.

Indioba, “Iarang, gitni skanggipa podko gamchate ra∙gijagiparangko kal∙stekani ong∙a, jean pilak gitrangni gimin kan∙dike talataniko on∙gipa ong∙a: Ka∙tong sronggiparangna Israelni Isol baditan namgipa ong∙a! ine Git. 73 mesokaha.—Johannes Bugenhagen, Reformation Commentary on Scripture (Downers Grove, IL: InterVarsity Press, 2018), jak 11.

Gitko segipa torom nokona rimangako man∙aha, ia biap jeon Isol sason ka∙a, aro “da∙alo” chonbegipa chimonggimin rongrangni bak ong∙a, aro namgijagiparang Isolni bichalna mikkangchakon “matchotaha” ine chanchichina gisik ra∙ataniko on∙aha. Kakketde, gitko segipa ia kakketaniko torom noko ma∙siaha aro batanggimin salrango seng∙gijagipa kam ka∙anirangna ku∙rachakaniara kakketko mandeni ma∙siani gita ong∙gija gisikni gita ning∙tue rim∙anisa ong∙a.

`A∙gilsakni aro pilak namgijarangni kosako Isolni bichal ka∙aniara bang·a namgijarangna sastiko on∙gijanio nang∙na maidakgipa ka∙dimeataniko ra∙bagipa ong∙a?`