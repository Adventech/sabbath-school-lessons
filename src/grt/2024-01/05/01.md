---
title:  Gipinrangni A∙songo Gitelni Gitko Ring∙ani
date:   27/01/2024
---

### Ia Antini Lessonna Poraiani
Git. 79:5–13, Git. 88:3–12, Git. 69:1–3, Git. 22:1, Git. 77, Git. 73:1–20, 1 Pit. 1:17.

> <p>Mingani Pod</p>
> “An∙chinga gipinrangni a∙songo maidake Jihovani gitko ring∙gen? (Git. 137:4).

Gitrango seaniara chu·sokgijagipa a∙gilsako, mingsa pap donganio, namgijani, saknaani aro siani gisepo agangipa ong∙a ine ma∙sina an∙ching Gitrangni Ki∙tapko ning∙tue napna nangja. Kimkime ong∙ataniko Sason Ka∙gipa Gitelan dilenga aro Uni niamni kakketsranganiara namgijachi ka∙mikenataniko man∙enga. Papchi a∙gilsak baririkrike nosto ka∙aniko man∙engon, a∙gilsak Isolni manderangna bate bate “Gipinrangni A∙song” ong∙roroengaha.

Ia kakketani Gitko segipana neng∙nikaniko ong∙ataha: Gipinrang a∙songo maidake kakketgipa janggi tanganiko tangna amgen?

Gitrangko segipa, Isolni sason ka∙ani bil aro niamko ra∙chakan baksa Uni kakketo bi∙chal ka∙anikoba nikbaman∙aha. Isol jringjrotna dongkamgipa aro pangnaba ga∙akgijagipa katnapram aro dukni somoio dakchakgipa ong∙a ine uamang ma∙sia. Isol gimaa gita dake Uni sason ka∙ani aro namgipa Gitelni mikkango namgijani silroroanina gitrangko segipa jajaatako man∙aha. U∙ina amgija Gitrangko bi∙ani bimango seanina gitko segipa Isolni jrip donganichi dakmesokani on∙angaha. Minggipin kattarango agangenchimode, mangsonge Isolni jrip donganina aro Isolni dongpaanina aganchakaniko dakaha.