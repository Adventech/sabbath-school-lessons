---
title:  Saksa Jean Gitelni Bimungo Re∙bagipa
date:   24/02/2024
---

### Ia Antini Lessonna Poraiani
Git. 23; Git. 22; Git. 89:27–32; Git. 2; Git. 110:4–7; Ibri. 7:20–28

> <p>Mingani Pod</p>
> “Je ro∙ongko rikgiparang jeaha, uan kitikni skotong ong·aha. Ian Jihovani dakgimin sal ong∙a uno anchinga kasrokgen aro ka∙sagen” (Git. 118: 22, 23).

Gitrangni ki∙tapo Jisu aro Uni Isolna kam ka∙ani gimin an∙chingna agana. Jisuni an∙chingko jokatna pilakon ong∙nasipile Uni kamrangni gimin an∙ching Gitrangni ki∙tapo poraina man∙a.

Jisuni maidakgipa kamrangni gimin Gitrangni Ki∙tapo man∙chapa? Gitrangni Ki∙tapo an∙chingna iarangko skia (1) Jisuan Isol Ong∙a. (2) Jisuara Isolni Depanteba ong∙a. (3) Jisu Namgipa Nirikgipa ong∙a. (4) Jisuni sninggiparangoni saksa Uko Uni bobilrangna on∙gen. (5) Jisuara katta manigipa ong∙gen. (6) Jisuni grengrang bekningatako man∙jawa. (7) Jisu sina nanggen. (8) Jisu sigiminoni chakatpilgen. (9) Ua salgichi re∙anggen. (10) Ua anchingni Dakchakgipa ong∙gen. (11) Uan Raja ong∙a. Jisuni ia a∙gilsakona re∙bana bilsi ritchani ritchana skangan Gitrangko segipa iarangni gimin poedoni bimango sesoaha.

Jisu Uni sninggiprangna ia Gitrangni Ki∙tapo segiminko Emmaus-ona re∙angmitingo ramao aganaha (Luk 24:44). Jisu iako maina dakahachim, uko da∙o an∙ching ma·sina man∙a. Ua, Uni sninggiprangko sakkina gita serikani donga ine mesokna Gitrangni Ki∙taponiko am∙aniko nangnikaha aro Sastro gimikon Uara sawachim, uko mesokaha.

Git. 24, 45, 72, aro 101 odhairango Jisuara Raja aro Bichal Ka∙gipa ong∙a ine an∙chingna mesoka. Git. 88 aro 102 odhairango an∙chingoni saksa gita Uaba saknaanirangko man∙a aro bi∙anirangko daka ine mesoka. Git. Ki∙tapo, Mandeni nokdangko jokatna Jisuni Isolo bi∙chakaniko an∙ching nika.