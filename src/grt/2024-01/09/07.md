---
title:  Chanchidapani
date:   01/03/2024
---

Ellen G. Whiteni ki·tap, _The Desire of Ages_ oniko “God With Us,” jak 19–26 ona poraibo.

Jisu maikai An∙tangko mandeni nokdango nangdimeaha uko Ellen G. White indake talata. “Jisu mande pil·aha. Uni mande ong∙anichin Kristoara manderangni gisikrangko dangtapaha; Uni Isol ong∙anichi Ua Isolni singhasonona rimbaaha. Mandeni Depante gita niamko manianiko Ua dake mesokangaha aro Isolni Depante gita Ua uarangko maniani bilrangko on∙angaha. ANGAN ONG∙A ine Horeb abrio boldimo Mosena agangipara Kristoan ong∙achim. ANGAN ONG∙A angko na∙simangona watataha ine Israelni dedrangna aganna nanggen (Reo. 3:14). Ian Israelrangni jokatna ku∙rachakani ong∙achim. Uni gimin jensalo ua mandeni bimango re∙baaha unon Ua ANGA ONG∙A ingipako, chong·motan, An∙tangko parape∙aha. Bethlehemni bi·sa Bakgitchakko Sontolgipa jokatgipao Isolara be∙eno parape·atako man∙aha. (1 Tim. 3:16). Aro Jisu an∙chingna indine aganaha, ANGAN nama Nirikgipa, ANGAN janggini PITA, ANGAN Rama, Bebe aro Janggi ong∙a. ‘Salgi aro agilsakko pilakkon Isol Angna on∙aha.’ (Johan 10:11; Johan 6:51; Johan 14:6; Mati 28:18.) ANGAN ONG∙A ingipaan ku∙rachaka mingantikon man∙gen ine ka∙tongo ka∙dongatani ong∙a. ANGAN ONG∙A kennabe Isol ching baksa ingipaan an∙chingko paprangoniko jokatna jamin chakgipa ong∙a aro uan salgini on∙gimin niamrangko manina amani bilko an∙chingna on∙aha.”—_The Desire of Ages_, jak 14, 15.

**Chanchigrikna Sing·anirang**:

`Manderang Uo bebera∙ani bilgriomangba Isolara maikai Uni manderangna Uni ku∙rachakako rakkienga ine mesoka? Jensalo an∙ching Isolna chu·sokjaon aro papo ga∙akon, ia chanchianiara da∙alo an∙chingna mai ka∙donganiko on∙a?`

`Jisuan dingtangmanchagipa Kamal Dal∙gipa ba Toromigipa Dilgipa ong∙a. Uan Kamal Dalgipa, Melkizedek gita apsan ong∙a. Ia Sastroni bebeara Jisu Uni manderangni paponiko jokatna am∙a ine an∙chingna maikai bebe ra∙na dakchaka?`

`Gitrangni Ki∙tapo Jokatgipani gimin ku∙rachakaniko Mati, Mark, Luk, and Johan, ia ki·taprango, Jisu rakkiaha ine an∙chingna mesoka. Ia agansoanirangara an∙chingna Sastroko bebera∙na gita maikai dakchaka?`

`Jisu aganaha, “ ‘Salgio aro a∙gilsako darang bilkon Angna on∙aha’ ” (Mati 28:18). Ia kattarangara an∙chingna maia ka∙donganiko on·a?`