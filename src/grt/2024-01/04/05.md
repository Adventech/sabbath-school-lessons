---
title:  Chel∙chakgipa aro Jokatgipa
date:   24/01/2024
---

`1 Kor. 10:1-4 ko poraibo. Maikai Paul Re∙ongkatani golpoko talata? Maia janggini skianiko ua uchi on∙na gita am∙a?`

`Git 114 koba poraibo. Israel manderangko Isolni jokataniko iano maikai poedoni kattarangchi talata?`

Egypto nokkol ong∙aoniko Uni dedrangko Isolni aiao inmanbee jokataniko maironggipa talataniko Git. 114 o on∙aha. Niam Gitcham jolgimikon aro Niam Gitalomangba, Egyptoniko jokatanikoara Uni manderangko jokatna Isolni bilni chin dake nikmanahachim. Korinthirangni ia podrango Paul ukon dakaha, chu∙gimik chong∙motgipa golpoko Jisu Kristoo jokatani chin dake toe aganaha.

Git. 114 o, Isolni pilakni kosako bilko man∙e Ong∙atgipa ong∙e ong∙telaigipa bilrangni kosako jokatanikoba mesoka, jean Re∙ongkatanio Isol Uni manderangko maikai jokata, uko mesokachim. Sagal Gitchak, Jordan chibima aro a∙brirangara Israelrangko uamangni Ku∙rachakgimin A∙songona re∙angani somoio champenggipa ong∙telaigipa aro mandeni bilrangko mesoka (Deut. 1:44; Josh. 3:14-17). Ia pilakni kosako Isolara bil man∙gipa ong∙a.

Bebeko aganode, bang∙a Isolni dedrangnan pilak somoion aro pilak biapon, salgini Jerusalemona re∙ani ramao kenbeanirangan gapaia. Gitrang uamangko a∙brirangni nalsachiko aro salgi aro a∙gilsakko Ong∙atgipachiko niatchina didia (Git. 121:1).

Git. 114 ni skianikora Jisuni sagalni balminduriko tom∙tomatanichi aro mondolia mamungnaba kenna nangja maina Uan a∙gilsakko amaha ine aganprakanio mesokaha (Mati 8:23-27; Josh. 16:33).

Uni manderangni palo Jihovani ka∙gipa dal∙begipa kamrangara a∙gilsak gimikko uni mikkango dil∙dil ong∙atna nanga (Git. 114:7). Dil∙dil ong∙anikora kenani ine ma∙siani pal ra∙chakani aro olakkiani ine ma∙siskana gita nanga (Git. 96:9; Git. 99:1). Uamang baksa Isol dongon, bebera∙giparang mamungnaba kenna nangja.

`Bebera∙giparang ong∙e an∙chingni chagronggipa gisikni mitam kenbegnirangara maiarang aro maikai an∙chingara ia kenbegnio an∙chingni ga∙akaniko chel∙chakna gita Isolni bilo pangchakna skie ra∙na man∙gen?`