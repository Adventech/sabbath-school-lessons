---
title:  Batanggiminoniko Skie Ra∙anirang
date:   02/03/2024
---

### Ia Antini Lessonna Poraiani
Git. 78; Git. 105; Gal. 3:29; Git. 106; Git. 80; Chan. 6:22–27; Git. 135.

> <p>Mingani Pod</p>
> “Jerangko an∙chinga knaaha aro u·iaha, aro an∙chingni pagiparang an∙chingna aganaha. Uamangni dedrangoni an∙chinga uarangko donnujawa; re∙baenggipa chasongna Jihovako mitelarangko aro uni bil, aro uni daka aiao inmanani kamrangko agane” (Gitrang 78:3, 4).

Gitrangni kitapara poedoni bimango segipa aro Uni aiao inmangipa kamrangna Gitelko de·mitelani kattarangan ong∙a. Ia poedorangara Israelni itihasrangni gimin agangipa ong∙a. Ia poedorangara batanggimin chasongrango Isol An·tangni manderangko jokatna kam ka∙ani gimin agana. Ia poedorangko Itihasni poedorang ine bimung mingaha. Mitam itihasrangode batanggimin chasongrango an∙chingni pagitchamrangni dakgualanirangoniko Isolni manderangni uamangoniko skie ra∙ani gimin an∙chingna agana. Mitam Itihasni poedorangde ring·ani gitrang ong∙a. Ia ring·ani gitrangara Isol Uni manderangko maikai uamangko bebeo bilake dongatna dakahachim, uarangni gimin an∙chingna talata.

Ia poedoni bimango segipa Itihasan, an∙chingni janggi tanganiara Israelni bakan ong∙a ine an∙chingna ma·sie ra∙na dakchaka. Israelni itihasko Sastroo segipaba an∙chingni itihasan ong∙a. Isol an∙chingko Uni nokdango ong∙na gita deragataha. Jisuni a∙sel Isol an∙chingko Israel manderangni bak dake chanaha (Rom. 8:15; Rom. 9:24–26; Gal. 4:6, 7). Uni gimin Sastroo Israelni gimin itihaso janapgipaba da∙o gisikni Israel anchingnaba ong∙a. An∙ching uamangni batanggimin chasongonikoba skie ra∙na nanga. Isolni manderang ong∙e, Israelrangni Niam Gitchamni chasongrango dakaha gita an∙chingba Uni nama aro namgija baksa a∙gilsak gimiko dakgrikanio bak dongpaa.