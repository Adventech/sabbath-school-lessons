---
title:  Isol Itihasko Sasono Dona
date:   07/03/2024
---

`Git. 135 ko poraibo. Ia odhaio batanggimin salrangni bidingo maiko agana? Uarangoniko an∙ching mai namako skie ra∙na man∙a?`

Git. 135 o Isolni manderangko Gitelna de·mitelaniko on∙china agana. Gitelara namgipa ong∙a. Uni pilak ong∙atgiminrangon an∙ching Uni ka∙saaniko nika (Git. 135:6,7). Batanggimin Israelni itihasoba Isol namgipa ong∙a ine an∙chingna mesoka. Ua, Uni manderangko Egyptrangni jakoniko jokataha (Git. 135:8, 9). Ua, Uni manderangna Ku∙rachakgimin A∙songko on∙aha (Git. 135:10–12).

Jensalo Isol Israelrangko an·tangni manderang ong∙na gita kange ra∙ahaon Gitel uamangna ka∙sachakaniko mesokaha. Uamang Uni dingtangmanchagipa gamrang ong∙aha (Git. 135:4). Manderang dingtangmancha Isol baksa meli-nangrimaniko dakaha (Deut. 7:6–11; 1 Pit. 2:9, 10). Isolni Israelko basee ra∙anide uamang dingtangmanchagipa manderang ong∙ani gimin ong∙ja indiba Uni uamangna ka∙saani giminsa ong∙aha. Uni gimin, Israel manderang pilak gipin manderangna bate nambatna jotton ka∙na nanga. Git. 135:6,7 o, an∙chingna indake mesoka je, Isolni mandeni nokdangko jokatna miksonge kam ka∙anide Israelonide a·bachengja. Isolni jokatani kamko ka∙anide, jensalo Ua salgirangko aro a∙gilsako dakna abachengaonin ong∙aha. Uni gimin, Isolni Israelko dingtangmanchagipa Uni manderang dake basee ra∙ani gimin uamang, uamangni ka∙tongtango rasong chana nangja. Israel Isol baksa kam ka∙na nanga aro Ua uamangko gipin manderangko jokatna aro jekoba dakchina aganoba dakna nanga.

Git. 135 o Isol maikai Uni manderangko bichal ka∙gen, uani giminba agana. Apsan somoion, Isolara Uni maderangna ka∙sachakanikoba mesokgen (Git. 135:14). Isol, Bichal Ka∙gipa ong∙e Ua kangalko aro cholgriko jokatgen (Git. 9:4; Git. 7:8; Git. 54:1). Isol, Uni manderangna dakchakaniko ong∙gen (Deut. 32:36). Git. 135 o Isolni manderang Gitelo ka∙dongna aro Uni ku∙rachakanio ka∙dongna nanga.

Poedoko segipa iano Gitelko kakketgijagipa isolrang baksa tosusae seaha. Kakketgijagipa isolrangde mamungba ong∙srangja. Uarangde bilakgiparang ong∙ja. Indiba Gitelsa a∙gilsako sasono donenga (Git. 135:15–18). Git. 135 o an∙ching Isolko de·mitelna nanga maina Uasa an∙chingko ong∙ataha aro Ua an∙chingni Jokatgipa ong∙a ine an∙chingko ma·siatna dakchaka. An∙ching ia apsan Sastroni bebeko brigipa ge∙etanio nikna man∙a (Reo 20:8–11; Deut. 5:12–15). Darangba Isol gita bilakgipa dongja. Ua a∙gilsakko aro pilak chasongrangni manderangko sason ka∙a. Uni gimin, Isolni manderang pangnan Uo ka∙dongna aro Ukosan mangmang olakkina nanga. Maina Jisusa an∙chingko ong∙ataha aro Uasan mangmang an∙chingni Jokatgipa ong∙a, aro an∙ching Ukosa olakkina nanga. An·ching sakoba olakkiaiode ba maikoba gipinko olakkiode, anching gipin isolrangko olakkie namgijako dakaha.

`Maina kakketgijagipa isolrangko olakkinara altubea? An∙chingni janggi tanganio an∙chingara maikai an∙chingo kakketgijagipa isolrang dongja ine agana man∙gen?`