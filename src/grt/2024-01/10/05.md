---
title:  Gitelni Toe Agangipa Draka Buduni Gimin Noksa Gnang Golpo Aganani
date:   06/03/2024
---

`Git. 80 ko poraibo. Isolni manderangna ia poedoo maiko dakchina ge∙etenga? Manderangara Isoloniko maiko bi∙aha?`

Git. 80 o, Isolni manderangko draka bario donggipa draka baksa toa. Isol draka bariko aro uni pilak ja·dilrangkoba gamrokaha. Aro indake ja·mano Ua draka bariko Ku∙rachakgimin A∙songona ra∙ange uano Ua ge·songaha. Iano draka bariara Isolni dingtangmancha Israelna simsaka ine mesoka (Aba. 49:11, 12, 22; Deut. 7:7–11).

Git. 80 o, Isol Uni draka bariko ka∙onangaha ine mesoka (Git. 80:12). Drakani cheksirang namgijagipa ong∙ahani gimin Isol ka∙onangaha aro Uni draka bariko nisie galgnok ine dingtangmancha Isolni kobor ra·timgipa aganprakataha (Isaia 5:1–7; Jer. 2:21).

Gitrang 80 o, Isol Uni manderangko bichal ka·aniko poedoko segipa ra·chaka. Apsan somoion, poedoko segipara jajaanikoba man∙aha. Isol ka∙sachakanian gapgipa ong∙a. Indake ong∙oba, Isolara maina Uni manderangna ka∙sachakaniko on·na jechakahachim, iani gimin poedo segipana ma·sina gita rakbeani ong∙aha. Uni ka∙sachakaniko bon∙kamaode Isolni ka∙onanganian amnaba donga ine poedoko segipa kenchakaha. Ia indake ong∙bebeode, Israel nisiatako man∙chongmotgenchim (Git. 80:16).

`Pattiarangni bidingo Chan. 6:22–27 ko poraibo. Ia Git. 80 o janapgipa pattianirangko poedoko segipa maidake aganaha?`

Git. 80 ara Isol pangnan uamangna pattigen ine Aaronni Israelna ku∙rachakaniko gisik ra∙na gita an∙chingko dakchaka (Chan. 6:22–27). Ia ku∙rachakaniara Isolni ka∙sae Uni manderangko saknarangoniko jokataniko poedoko segipani ka∙dongachakaniko mesokaha: “Chingko nampilatbo O Isol, aro Nang∙ni mikkangko ching·atbo unon chinga jokatako man∙gen!” (Git. 80:3; 80:7, 19).

“Ra·chaka” ingipa kattani miksonganiara, Uoni chel·e re·brangaoni Uona re·bapilgipa Uni manderangko Isol okamenga. Ia kattara an∙chingni paprangko ku∙rachakani bewalmung apsan ong∙a. Jensalo an∙ching an∙chingni paprangko ku∙rachakahaon, an∙ching pap ka·aniko dontonge Isolona re∙bapilna nanga. Jensalo Uni manderang Uona re∙bapilon mai ong∙achim, uko Jeremia an∙chingna talate on∙a: “Aro Angan Jihova ine Angko u·ichina anga uamangna ka∙tongko on∙gen aro uamang Angni manderang ong∙gen aro Anga uamangni Isol ong∙gen maina uamang ka∙tong gimikchi Angona pil·bagen” (Jer. 24:7).

`Nang∙ni paprangko ku∙rachakani ja·mano nang∙ni ka∙tongo Isolona sepangbae dal∙roroaniko na∙a chagronge nikahama? Isolona sepangbate janggi tangna man∙na gita na∙a maikai pap ka∙aniko namja ine aganna man∙gen?`