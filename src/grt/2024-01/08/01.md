---
title:  Kakket Janggi Tanganio Seng∙ani
date:   17/02/2024
---

### Ia Antini Lessonna Poraiani
Git. 119:1–16, Git. 90, Johan 3:16, Git. 95:7–11,Git. 141, Git. 128.

> <p>Mingani Pod</p>
> “Chingni salrangko channa chingna indake skibo, maikai chinga an·tangmangna u·igipa ka·tongko man·na amgen.” (Git. 90:12).

An∙chingni nikbagimin gita, Isolni ka∙sachakani papna kema ka∙aniko aro bebera∙achi janggi tanggipa gisik pil∙gipa papirangna gitalgipa ka∙tongko ong∙ataha.

Isolni Katta kakketgipa janggi tanganina u∙iataniko on∙gipa ong∙a (Git. 119:9–16). Isolni niamko rakkianiara ge∙etanina rakkiasan ong∙aija indiba Isol baksa nangrime janggi tangani aro pattianirangchi gapgipa janggi tangani ong∙a (Git. 119:1,2; Git. 128).

Indioba kakketo janggi tanggipa manderang dakmajoani gri janggi tangani ong∙ja. Basakoba kakketani papni ka·namgijagipa seng∙beanichi dakmajoako man∙a (Git. 141:2–4) aro ua dakmajoanioba ga∙aka. Isol, Uni dedrangrangni bebera∙aniko ba kakketgijaniko rongtale parakna man∙na gita somoini dake nianiko on∙aha. Isolni dedrang Isolni ge∙etanina aro mikrakatanina knachakode, uamangni bebera∙ani grikgipa aro uamangni ka∙dongchakani bilakatako man∙genchim. Kakket janggi tanganina seng∙aniko, dakmajoanirangni aro ra∙bianirangni jangchio Isol baksa mangrake janggi tanganichi man∙a. Indake bi∙anichi Isol an∙chingni salrangko channa skia jedakode an∙ching ka∙tongni seng∙aniko man∙gen (Git. 90:12), jean Gitelna bebera∙ao re∙anina da∙alo krenganiko mesokgipa ong∙a.