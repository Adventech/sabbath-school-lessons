---
title:  Chanchidapani
date:   23/02/2024
---

Gital chasongni somoio, seng∙aniko man∙ani, kusiniko man∙na skani gita ong∙ja gita nikna man∙a. Manderang seng∙aniko man∙ana bate kusiniko namnikbata. Indioba an∙ching rongtalgipa seng∙ani gri kakkete kusi ong∙aniko aro chu·sokgipa janggi tanganiko dakna man∙genma? An∙ching dakna amja ine Gitrang aganaha. Seng∙a aro kusi ong∙ani giseponiko an∙chingko basena agangijanian namgipa kobor ong∙a. Isoloni seng∙a kakketgipa kusiniko ra∙bagipa ong∙a.

Ibri ku∙siko altubegipa dakmesokanichi ia miksonganiko talatna gita man∙a. Ibri ku∙siko “ja∙ku ga∙ani” (’ashurey) ingipa katta “kusi ong∙ani” ine ong∙skaa. An∙ching ia nangrimaniko Englisho pe∙anio bak man∙jagenchimoba, ia bilakgipa u∙iataniko on∙skaa: Ibrio “ja∙ku ga∙arang” Isolni ramako rim∙anian “katchabegipa” janggi tangaona dilanga (Git. 1:1, Git. 17:5, Git. 37:31, Git. 44:18, Git. 89:15, Git. 119:1). Sastroo seng∙ani ba katchaaniara miksonge bikotgimin ong∙ja indiba ian kakketgipa ma∙sie nikani ong∙a.

Uamangko Isol baksa nangrimanio man∙aha jean mandera∙ani, de∙mitelani, bilko am∙ani, aro Isolo ka∙donganirangko man∙chapa. Gitrang 25:14 o indake aganaha, “Una kengiparang baksa Jihovani ripeng dakani ong∙a; aro uni songgigrikako ua uamangko u∙iatgen.”

“Jasenggipa janggi tangani cholko Isolni an∙chingna on∙anina Uko mitelbo. Uni ka∙sae an∙chingna ku∙rachakanirangko hai chimongna, unon pangnan uarangko an∙ching nie dongna man∙gen. Isolni Depanteni mandeko Satanni biloniko jokatna Pagipani singhasonko wate re∙baani, Isolni gandingko oke mandeni gandingko ganpaani; an∙chingni palo Ua cheani, salgiko mandena oe on∙e Isolni dongramko mesoke on∙ani, mandeni papni a∙kolo ga∙akaniko jokatanina saldoe bilakgipa Isol baksa an∙chingko nangrimatani ong∙a. Piokgipao bebera∙e dake nianio ambaani, Kristoni kakket ong∙ani gandingko an∙chingna on∙ani aro an∙chingko Uni singhason mikkangona chuate rimbaani: iarang gimikkon Isolni an∙chingko chanchie roaniko nangnikanirang ong∙a.”—Ellen G. White, Steps to Christ, jak 118.

**Chanchigrikna Sing∙anirang**:

`Isolni Kattarang sakprakna u∙iatanisan ong∙aigija, maidake katchaani ja·pang ong∙na man∙gen? Isolni Kattako skie ra·ani maidake Jisu Kristoo ba Kattao dongkamani nangeskagipa ong∙a (Johan 1:1; Johan 15:5, 7)?`

`Manderang ma∙simanchae changni chang Isolni skianiko jechakahaon mai ong∙a (Git. 81, Git. 95)? Indake ong·ani gimin na∙ara maiko chanchia?`

`Basakoba namgija ramarang maina kakketgiparangni ku∙pattiana bate skataniko on∙a (Git. 141)? Namgijarang uamangni kamo pangnan namenga ine nikani kakketgipa sakkina an∙ching maidake kamko ka∙gen?`