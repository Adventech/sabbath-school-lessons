---
title:  Gitelni Dake Niani
date:   20/02/2024
---

`Git. 81:7, 8; Git. 95:7–11; aro Git. 105:17–22 rangko poraibo. Isolni dake nianiara ia podrango maidake man∙chapa?`

Meribah, ian Israelrang Isolko Uni kakketaniko aro uamangni nangnikanirangko on∙na man∙gipa bilko dake niani biap ong∙a (Reo. 17:1−7; Git. 95:8, 9). Git. 81 bikpile gisik nangataniko ong∙ate ia apsan obostao Isolni Israelrangko dake niani gimin talataha (Git. 81:7). Aro uamangni katta manigijanichi aro ka∙donggijanichi (Git. 81:11), Isolni dake nianio manderang ga∙akaha (Git. 81:11).

Meribah-ko janapanio minggni kattarang donga. Skanggipa, batanggimin chasongni dakgualaniko Isolni manderang daktaina nangja. Uamang Isolo ka∙dongna aro Uni ramao re∙na sikgiparangsa ong∙skana nanga (Git. 81:13). Gnigipa, manderang dake nianio ga∙akgenchimoba, uamangni neng∙nikanirango Isol naljokatna re∙baaha (Git. 81:7). Batanggimin salrango Isolni ka∙sachakachi jokatani gitalgipa chasongna Isolni ka∙sachakanina ka∙donganiko on∙aha.

Mikkangchi, Isolni Kattao Josephni ka∙donganiko Isolni dake nianiko Git. 105 mesokaha (Aba. 37:5−10, Git. 105:19). Ibri katta Tsarap, “nina daka,” ingipa pod 19 o agangipa “ra·galani,” “rongtalani,” ba “grikatani” ine miksonganiko on∙skaa. Indake Isolni, Josephni bebera∙aniko dake nianiara Isolni ku∙rachakanio jajrenganiko gimaate Isolni dilanio ka∙dongchina bilakataniko ra∙baanian Isolni miksongani ong∙a.

Josephchi mesokaha gita, Isolni cholonko skie ra·na miksonganiara Isolni dedrangna bilakataniko on∙e ku∙rachakaniko chu∙sokatanian ong∙a (Git. 105:20−22).

Indioba, Isolni u∙iataniko knachakgijaniara dingtangna sikgijani aro manderangni ka∙tongko rakataona sokata.

“Uni niamko manianio sing∙dopilgija bakbak manianiko Isol nangnikaha; indiba manderang tusia aro Satanni tol∙napachi goka ong∙atako man∙a jean pa·sikaniko, donnuaniko aro uamangni jajrenganina chee bario Hobana agana gitan aganaha: ‘Na∙simang sichongmotjawa.’ Katta manigijania dosi ong∙gipani ka∙tongko aro ma∙sianikosan rakata ong∙ja, indiba sakgipinrangni bebera∙anikoba nosto ka∙na man∙gipa ong∙a. Skanggipao, namen ong∙gija dake nika, indiba ka∙sne uamangni mikkango dongronganichi gimaatako man∙a aro bon∙kamao iara papma ine sing∙aniko dake u∙igija apsan dakgualanio ga∙aka.”—Ellen G. White, Testimonies for the Church, vol. 4, jak 146.

`Pap maidake ka∙tongko rakatachim, iani bidingo na∙a maidake ma∙sie ra∙manaha? Ua chanchiani an∙chingko maikai chisolona dilgen, jeon an∙ching katta maniani bilko man∙na amgenchim?`