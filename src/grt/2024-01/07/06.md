---
title:  Pilak Uni Namgnirangko Gualnabe
date:   15/02/2024
---

`Git. 103 ko poraibo. Isolni ka∙sachakaniko iano maidake mesokaha?`

Git. 103 o Gitelni bang·a pattianirangko sulsul mesokaha. Pattianirang “uni pilak namgnirang” ko man∙chapgipa ong∙a (Git.103:2) aro namgipa janggi tangani ong∙a (Git. 103:3−6). Ia pattianirang Isolni namsranggipa cholon aro Uni Israel baksa kakket ong∙anio pangchakgipa ong∙a (Git. 103:7−18). Gitel mande jatni bilgrianiko aro dikdiksa somoinasan donganiko ma∙sia aro Uni manderangna duk man∙chakaha (Git. 103:13–17).

Gisik ra∙aniara chanchiani kamsan ong∙ja. Ian kamchi on∙kanganiko dakmesokgipa ong∙a: Isol An∙tangni manderangko jokate tange rakkina man∙a (Git. 103:3−13). Git. 103:1-16 o bilakgipa noksa Isolni ka∙sachakachi tosokgijagipa dal∙gipa ong∙aniko mesokaha, jean bon∙changgijagipa a∙palbegipa salgirang baksasan tosusana amgipa ong∙gen (Isa. 55:9). Indakode manderang maidake Isolni jaksrame ka∙saanina ka∙saskagipa ong∙na man∙gen? Skanggipao, Jihovako namchina inachi (Git. 103:1,2) man·gen.

Gam aro gisikni gita man∙gniko sanaba on∙anikon patiani ine ma∙sianiko on∙a (Aba. 49:25; Git. 5:12). Maina Isolan pilakko pattiani japang ong∙a, indide mande jat maidake Isolna pattina ama? Onbatgipa chubatgipako mitelanichi ba de·mitelanichi pattina gita man∙a (1 Raja. 8:66, Job 29:13). Manderangna namako on∙e Isol pattina man∙a aro manderang Uni namana de·mitele ba Uni jaksrambegipa cholonna mandera∙e Isolko pattina man∙a.

Gnigipa, jekai Gitel mandeni bilgrianiko aro Uni manderang baksa songgigrikaniko gisik ra∙a gita (Git. 103:3-13), pilak Uoni namgnirangko aro Uni songgigrikaniko (Git. 103:2; 18-22) gisik ra∙anichi pattina man·a. Gisik ra∙anian Isol aro Uni manderang baksa nangrimgrikanio nangchongmotgipa bak ong∙a. Isol maidake manderangna Uni ku∙rachakaniko gisik ra∙a uandake manderang Isolni kakketanina gisik ra∙na gro nanggiparang ong∙a aro ka∙saa aro katta manianichi Isolna dakskaani ong∙a.

Indakgipa chanchianiko gisiko done, Ellen G Whiteni mingsinggipa kattarang ma∙gapako man∙a: “An∙ching salantion Kristoni janggi tangani gimin kontasa somoiko ra∙e chanchirongode baditan nambegenchim. An∙chinga Uni janggi tangao ong∙a obostarangko mingprakprakkon chanchina nanga aro bon∙kamgipa obostarangni gimin dingtangmancha chanchibatna nanga. An∙ching indake Uni an∙chingna dal∙begipa bolini gimin chanchiengon Uo ka∙dongbatgen, Una ka∙sabatgen aro Uni gisikchi gapatako man∙batgen. An∙ching bon∙kamao jokatako man∙na skode chisolni ka∙maona re∙bae, chakchikaniko aro duk chakanirangko skie ra∙na nanggen.”－_Desire of Ages_, jak 83, 84.