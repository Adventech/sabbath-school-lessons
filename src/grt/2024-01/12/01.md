---
title:  Pangnaba Dontonggijagipa Olakkiani
date:   16/03/2024
---

### Ia Antini Lesonna Poraiani
Git. 134; Isa. 42:10–12; Para. 14:3; Git. 15; Ps. 101:1–3; Git. 96; Para. 14:6–12; Johan 4:23, 24.

> <p>Mingani Pod</p>
> “Anga Jihovana ring∙gen, angni janggi tanga dipet: angni Isolna anga mitelaniko ring∙gen, angni dongani gnang dipet” (Git. 104:33).

Isolni ka∙sachakaniko aro bilko an∙chingni cha∙tote niani bariroroengon, gitko segipa baksa indine sing∙aniko dakna an∙ching dilatako man∙a: “Anga Jihovana maiko on∙skagen, angni gimin Uni pilak namgniko dakanirangna?” (Git. 116:12). Gelna man∙gijagipa aganchakanide ian, Isolna kakket ong∙e janggi tangna janggitangko on∙kanganian ong∙a.

Gitrango, Israelara jatsa ba ma∙chongsasan ong∙aijaha, indiba “bang∙a chimonggiminrang” ong∙a (Git. 22:22, 25; Git. 35:18). Ian Israelni Isolko mitelna aro Uni gimin gipin jatrangna sakki ong∙china okamchengani ong∙a ine paraka, maina Jihova a∙gilsakni pilak manderangko Uni manderang baksa olakkianio bak ra∙china nangnika. Jihovani manderangko toromirang baksa chanchapa, jemangan Jihovako olakkia aro jemangni ka∙donganian Uo aro Uni ka∙saanio ong∙achim.

Mande jinmani tom∙anio Jihovako mitelaniara nambatsranggipa olakkiani ine chana. Indake ong∙engon, Israelo sakprakni bi∙ani aro mitelaniara gamchatbreja inede miksongjaenga. Batesa, sakprakprakni Isolko olakkianiara olakkirongbewalna gitalgipa de∙mitelaniko ra∙baskaa. (Git. 22:22, 25), aro indake ong∙engon, sakprakprak dake olakkianio songsal baksa chapchap ong∙gipa nangrimani chu∙soksrange silroronaba dakchaka. Mande jinmao olakkianiko “sronggiparangni” (Git. 111:1) melaani ine agana. Sronggiparang Isolko u∙ia (Git. 36:10) aro uamangko Isolba u∙iskaa (Git. 37:18), aro ia cha∙tote niani uamangni janggi tangani mingantio chinapatako man∙a.