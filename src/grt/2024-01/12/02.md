---
title:  Torom Tambuo Nang∙ni Jakrangko De∙dobo
date:   17/03/2024
---

`Git. 134 ko poraibo. Iano olakkianikoara bano dakengachim? Ia bewalo Jihovako olakkianio mai ong∙genchim?`

Chanani 6:24−26 o (Git. 67:1 koba nibo) janapgipa Aaron kamalni man∙gipa pattianiko Git. 134 gisik ra∙pilataniko daka aro ian on∙gimin niamo pangchake Isol aro Israelni gisepo nangrimanio man∙gipa pattianiko man∙gope talata. Torom tambuo manderang Isolko pattia aro Ziononi Isol An∙tangni manderangna pattiskaa. Pattianiranga pilak janggi gnanggiparangona sokea maina Jihovaan salgi aro a∙ako Ong∙atgipa ong∙a. Zionko Isolni dingtangmanchagipa pattianiko on∙chakgipa biap ine janapanio, ian, Jihova An∙tangni manderang baksa ku∙monggrike nangrimaniko mesoka. Indake ka∙sachakan gapgipa ku∙monggrikani ning∙osa Israelara Jihovako pattina aro Uoniko pattianiko man∙na cholko jakkalna man∙a.

`Git. 18:1; Git. 36:1; Git. 113:1; Git. 134:1, 2; aro Git. 135:1, 2 rangko poraibo. Olakkigiparangko iano maikai talata?`

Gitrang bang∙a changon olakkigiparangko Jihovani nokkolrang ine talata. “Jerang walo Jihovani noko chadenga” (Git. 134:1) ine janapgipa kattarang walo nitimgipa Levirangko miksongnaba donga (1 Ser. 9:23−27) ba wal sal Levirangni Isolko de∙mitelaniko miksongnaba donga (1 Ser. 9:33).

Israelrang nikna man∙gijagipa, mamung bimangchi mesokna man∙gijagipa Isolko olakkiani gimin, torom tambuara Jihovani rasongko teng∙chakgipa ong∙a aro rongtalgipa Rajako grongna gita papi manderangna naljokgipa biapko on∙a. Ia gronganiko Jihova An∙tangan a∙bachengataha aro Uni niam aro ge∙etanirango pangchake kam ka∙aha.

“Na∙simang mandenide jegimin, indiba Isolni segimin, gamchata, ua tanggipa ro∙ongona re∙bae, an∙tangtangba tanggipa ro∙ongrang gita gisikni nok rikako man∙a, Jisu Kristochi Isolni ra∙chakgni gisikni boliko on∙gipa rongtalgipa kamal ong∙china” (1 Pit. 2:4, 5). Pitorni kattarango an∙chingni iano nikenggipara gitrango talatgipa miksonganian ong∙a jekon Niam Gitaloba talatengachim, chong∙motan, Isolni manderang, da∙ode rongtalgipa kamal ong∙aha, aro uamangna Uni dakgimin kamna uamangni Gitel Jisu Kristona, uamangko Ong∙atgipa aro Piokgipana mitelaniko aro de∙mitelaniko on∙enga.

`Niam Gitalni chasongo bebera∙giparang ong∙e, an∙chingoba kamalni kam ka∙gni donga jeon a∙gilsakna nama kattani namgipa koborrangko sualna an∙chingko okamahachim. Iarangko dakna gitara maia nambatsranggipa cholrang ong∙genchim?`