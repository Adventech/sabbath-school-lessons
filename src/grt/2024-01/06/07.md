---
title:  Chanchidapani
date:   09/02/2024
---

Ellen G. Whiteni ki·tap, _Thoughts From the Mount of Blessing_ oniko “The Beatitudes,” jak 6–13, 29–35 rangko poraibo.

Mande jatni kakket bichal ka∙anina simsakgijanina Gitrangko segipa jeaha; uamang namgijako ra∙chakna jechakaha. Uamang a·jak sokna skanichi ong∙gija Isolna rasongko on∙na skanichisa didiatako man∙aha. Uni gimin namgijana Isolni a∙jak sokaniko nikanio kakketgiparangni katchaaniara meligipa ong∙a, maina indakgipa bewalchi Isolni bimung aro Uni kakket bichal ka∙ani nampilatako man∙a (Git. 58:10, 11). Namgijani kosako manderangni ku∙rang on∙aniko namnikaha aro chu∙sokgipa Isolni songnokni re∙baako sandichina didiaha. Gitrango Isolni ka∙dimeatani aro naljokaniko an∙chingna on∙na gita ka∙dongataha. Gitel chakatgen!

“Manderang nang·ko bobil dakon aro so∙oton, katchabo aro namen katchabebo ine Jisu aganaha. Aro Gitelni bimungo agangipa katchinikgiparangchipak Ua Uko knagiparangna mesokataha. (Jakob 5:10). Adamni dedrangrangoni Abel, skanggipa Kristian bebera∙anina sichengaha. Enok Isol baksa re∙ruraaha aro a∙gilsak uko ma∙sijaha. Noa sko tik ong∙gijagipa, aro kenatgipa ine chonnikako man∙aha. Aro gipinrang ka∙dingstekarangchi aro betsmit dokarangchi, kaarangchi aro patoko donarangchi nina dakako man∙aha. Aro gipinrang piokaniko ra∙chakgija dokako man∙e siaha; maikai uamang nambata chakatpilaniko man∙gen (Ibri. 11:36, 35).”—Ellen G. White, _Thoughts From the Mount of Blessing_, jak 33.

**Chanchigrikna Sing∙anirang**:

`A∙gilsako namgijani donga ine ma∙siania Gitelni chong·mot sason ka∙anina maironge nika aro an∙ching maidake bebera∙anio mogijaniko dal∙atna man∙gen jean dakmajoaninaba mangrake chadengna man∙gen? An∙chingni bebera∙aniko Isolni ka∙saao, namanio aro bilo an∙ching maidake miksongna gita man∙gen? Isol aro Uni cholonni gimin chisol maidake an∙chingna aganaha?`

`Bon∙kamgipa seng∙aniko man∙na aro a∙gilsako kakket bichal ka∙anio maina mande jato pangchakgipa ong∙gija Isolni Katta aro bichal ka∙aniosan chu·gimik pangchakna nangani maina nangchongmota?`

`Torom tambu Isolni bichal ka∙ani biap ong∙a ine maidakgipa kamrangchi mesokanirang donga?`

`Gitrango rakbee jakkalgipa ku∙sikrangko an∙ching maidake ma∙sigen? Ua ku∙sikrang uarangko segipa manden jat baksa maidake nangrimataniko ra∙baaha?`