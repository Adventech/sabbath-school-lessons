---
title:  Bilakgipa Dakgrikgipa
date:   04/02/2024
---

`Git. 18:3–18; Git. 76:3–9,12; aro Git. 144:5–7 rangko poraibo. Ia podrango Gitelko maidake mesokaha? Ia noksarang Isolni An∙tangni manderangko jokatna tariani gimin maiko aganaha?`

Ia ring∙anirang Uni manderangna ka∙mikenataniko on∙gipa namgija bilrangni kosako Uni maironggipa bil gnanganina de·mitelgipa ong∙a. Uamang Isolko Uni Dakgrikrakgipa bilakanio aro Bichal Ka∙gipani noksao mesokaha. Isolko Dakgrikrakgipani bimango changni chang Gitrango mesokaha aro Uni manderangni grapanina aro saknaanirangna rang∙san gisik nange Isolni aganchakaniko mesokgipa ong∙a.

“Jihova salgio kimaba kimpretaha, aro Chubatgipa uni ku∙rangko ong∙katataha, stilrang aro wa∙alni anggalrang! Aro uni brarangko watate ua uamangko katbrangataha; Oe bang∙a mikka ripraparangko watataha, aro uamangko bilding bildang ong∙ataha; Unon chingni a∙kongrang naaha, aro a∙gilsakni pangchake donganirang parakaha, nang∙ni manengana, O Jihova, Nang∙ni gingkolrangni rangspeana.” (Git. 18:13–15).

Isolni chu·gimik miksongani aro bilakgipa kam Isolni saknaenggiparangna simsakanio aro ka∙saanio ba Uni namgijako cheanina bebera∙gijagiparangna gipangna gita nanga. Uni dakaniko an∙ching sengtimgiparangsan ong∙na nanga.

Bon∙kamao Daud gita dakgipa Isolni manderang dakgrikanio bakko man∙paaha aro naljokatani mandeni biloni re∙bajaha. Isolni bobilrang baksa uni bang∙a dakgrikanirango, Daud Raja Isolkosan pilak cheanirangko on∙gipa ine de·mitelaha. Uni bang∙a chu∙sokani aro cheanirangna Daud an∙tangna ra∙songko ra∙na altubeen man∙achim, indiba indakani uni gisiko dongjachim. Uni bilakani Ja·pang baoni re∙baa, uko ua ma∙siachim.

Gitelan dakgrikanina uni jakrangna skianiko on∙aha ine Daud agangenchimoba (Git. 18:34), Gitrango ua an∙tangni dakgrikna changanirango pangchakjaha. Indiba, Gitel Daudna dakgrikchake uko jokataha (Git. 18:47, 48).

Gitrango, Daud Raja, jekon chu∙sokgipa dakgrikrakgipa ine ma∙siachim, changbegipa doka-damgipani biapko ra∙aha aro Gitelsan Jokatgipa aro Uni manderangko Janggi tange rakkigipa dake demitelaha (Git. 144:10-15). Gitelna bi∙a gnang de·mitelanian Daudni bilakani ong∙a, jean dakgrikanio bilakgipa ostronaba bilakbatgipa ong∙a. Isolsan ka∙dongna man∙gipa aro olakkiako man∙gipa ong∙na nanga.

`Nang∙ni janggi tanganio je on∙anirang aro changa-sapanirang aro chu∙sokanirang donggenchimoba, uarangni ong∙baani ja·pangna na∙a maina ma∙sina gita nanga? Ua ja·pangko gualanio na∙a maidakgipa kenbeaniko chagrongaha?`