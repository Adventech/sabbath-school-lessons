---
title:  Baditana Kakketgija Bichal Ka∙gen?
date:   06/02/2024
---

Gitel, Israelrangni dilgiparangna kakket bichal ka∙ani bilko on∙aha (Git. 72:1-7, 12-14). Israelni rajarang Isolni skani baksa uamangni bilko jakkalna nangachim. Dilgiparangni mongsonggipa miksonganiara tom∙tomani aro kakket bichal ka∙aniko uamangni songdongramna (land) aro bakrime janggi tanganio namgnina simsakna nangachim. Indake dakaniosa songdongram aro pilak manderang silroroako man∙a. Rajani singhason mandeni bilchi ong∙gija Isolna kakketanichisa bilakatako man∙a.

`Git. 82 ko poraibo. Dilgiparang uamangni chel·chakna nanggipa manderangna kakket bichal ka∙gija manderangko sinjetaniara maiko ong∙ata?`

Git. 82 o, Isol Israelrangni kakketao bichal ka∙gijagipana bi∙chalrangko parakataha. Git. 82:1, 6 o agangipa “isolrang” gipin jatrangni isolrangba ong∙ja aro sa∙grerangba ong∙ja, aro uarang Isolni manderangna kakket bichal ka∙ani kamko on∙gipa ong∙jani gimin uarangko chu∙sokatgijanio bichal ka∙aniko man∙jawa. Git. 82:2-4 o matnanganiko serikani Torahni niamko parape∙aha jeon “pamongrang” ko Israelrangni dilgiparang ine ma∙siataha (Deut. 1:16−18, Deut. 16:18−20, Johan 10:33–35). “Mandeni depanterang” kakketo bichal ka∙ama ka∙ja una sing∙aniko dakaha aro uamangni kakketgijanina uamangna sastiko parakataha. Andalao dilgiparang ma∙sianigri moatako man∙aha (Git. 82:5), maina uamang Isolni teng∙sugipa niamko watgalaha (Git. 119:105).

Sastroo Gitel saksangipa Isol ong∙a ine bebera∙aniko kimkime rim∙e dongaha. A∙gilsako Uni sason ka∙aniko An∙tangko Mesokgipa mandeni dilgiparangchi Isol sualaha (Rom. 13:1). Satroo Gitelsan Isol ong∙a ine ma∙sianiko kimkime sakki on∙aha. A∙gilsako Uni sason ka∙aniko Uko dakmesokgipa seokgimin manden jatni dilgiparang baksa sualaha (Rom. 13:1). Badita chang mandechi mesokgiparang, itihasoba aro da∙aloba uamangna on∙gimin daitoko dingtangataha?

Git. 82, ka∙dingsteka gnang sakgipin manderangni kosako an∙tangtangko “isolrang” ine mitam dilgiparangni bebera∙e kakketgijagipa kamko parakataha. Israelrangni dilgiparangna Isol bilko aro cholko on∙genchimoba, uamang “Chu∙batgipani dedrangrang” ine mingako man∙e Uko mesokgipa ong∙aha, aro Isol namgijagipa dilgiparangko matnangaha. Uamang signigipasan aro pilak manderang gita apsan Gisikni Niam (moral law) na ong∙atgiminrang ong∙a ine Isol gisik ra∙ataniko dakaha. Darangba Isolni Niamna chubatgipa ong∙ja (Git. 82:6-8).

A∙gilsak gimikkon Isol bichal ka∙gen; Isolni manderangba Isolna hisap on∙na gita nanggen. Dilgiparang aro manderang, dolgnian Isolni bichal ka∙aniko ja·rikgipa ong∙na nanga aro uamangni bon∙kamgipa ka∙donganiko Uno donna nanga.

`Sakgipinrangni kosako na∙a maidakgipa bilko man∙a? Na∙a ua bilko maidake kakketo aro sakantina apsanao rakkienga?`