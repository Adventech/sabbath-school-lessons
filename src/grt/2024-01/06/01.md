---
title:  Anga Chakatpilgen
date:   03/02/2024
---

### Ia Antini Lessonna Poraiani
Git.18:3–18, Git. 41:1–3, Deut. 15:7–11, Git. 82, Git. 96:6–10, Git. 99:1–4, Rom. 8:34.

> <p>Mingani Pod</p>
> “Ongiparangko onia dakani gimin, kangalrangni ma·amani gimin, anga da∙o chakatgen ine Jihova agana. Je kenmangijanina ua katapo katapo daka, uano anga uko dongen”(Git.12:5).

An∙chingni chasongara namgijachi, kakketgijanichi aro sinjetani ka∙onangachisan gapatgipa ong∙ja. Gitrangko segipa indakgipa somoioba janggi tangaha. Aro indake uarang jeba ong∙china, Gitrangchi Isol a∙gilsako tom∙tomgijani aro sinjetaniko jechakaha, ia an∙chingni a∙gilsako gitko segipaba apsankon dakaha.

Beben, Gitel ru∙ute chakchikaha aro Uni ka∙onanganiko Uni chakchikanichi salrikaha, maina darangni gimaaniko nangnikja indiba gisik pil∙e uamangni ramarangko dingtangataniko nangnikaha (2 Pit. 3:9-15). Isolni kragipa somoio Uni kam ka∙aniara pangnan mandeni mangsongani baksade apsangipa ong∙jagenchimoba, Isolni bi∙chal re∙baenga (Git. 96:13; Git. 98:9). Ua sal re∙baona kingking an∙ching Uosan aro Uni ku∙rachakaniosan ka∙dongna nanga.

Ong∙atgipasan, jeni singhason kakket aro bebeo pangchake rikako man∙achim (Git. 89:14, Git. 97:2), Uni sasono bichal ka∙anichi, kimkimachi aro a∙gilsakna silroroaniko Uasan on∙na man∙gipa ong∙a. Isolni rokomgni gadango bichal ka∙aniara sinjetaoniko jakgitelatani aro namgijarangko nisiatanian ong∙a (Git. 7:6−17).

Ian jeko an∙chingna ku∙rachakahachim aro ian mikkangchiba ong∙gni, beben salsao an∙chingni somoio ong∙gija indiba Isolni somoio ong·gen ine gitko segipa talataha.