---
title:  Gitelni Bi∙chal aro Torom Nokdring
date:   08/02/2024
---

`Git. 96:6–10; Git. 99:1–4; aro Git. 132:7–9, 13–18 rangko poraibo. Isolni bichal bano ong∙aha, aro an∙chingna aganchakanio maidakgipa mesokaniko on∙aha? Torom tambu maidake Isolni namgijanina kam ka∙aniko ma∙sina gita dakchakaha?`

Gitelni bichal ka∙aniara torom nokdring baksa chapchap nangrimgipa ong∙a. Torom nokdring gitko segipani ma∙siani gita namgijako dingtangatani biap ong∙a (Git. 73:17–20). Urimchi aro bichal ka∙ani gandingko chubatgipa kamalni ka∙bako gananichi (Reo. 28:15, 28-30) torom nokdring Isolni bichal ka∙na tarigimin biap ong∙aniko (Chan. 27:21) mesoka. Uni gimin bang·a Gitrango, a∙gilsakko uni papna aro namgijana bichal ka∙na tarie donganiko torom tambuo Isolko singhasono donganichi mesokaha.

Torom tambuo jokatanina daksoaniko parape·aha. Mite manigiparangni bebera∙ani, papara be∙enni gita dak nanga gita ong∙a jekon peleki dakani bewalrangchi gimaatna man∙a. Dingtanganiko nianio, Sastroo pap ka∙aniko Isolni niamko pe∙aniosa pap ong∙a ine mesokskaa. Isolni rongtalani miksonganiara Uni kakket ong∙ani aro kakket bichalna ka∙saanian ong∙a. Apsandake Isolni manderang kakket bichal ka∙ani ja·man aro kakketanina ja·man re∙gipa ong∙e Isolko Uni rongtalao olakkina nanga. Uko dakna gita, uamang Uni rongtalaniko parakgipa Isolni niamko rakkina nanggen.

Indake torom tambuara pap kema watram aro kakketaniko nampilatgipa biap ong∙a jekon Isolni singhasonchi aro “kakketanichi boli on∙ani” o mesokachim. (Deut. 33:19, Git. 4:5).

Indioba, “Kema Ka∙gipa Isol” gisik pil∙gijagipa manderangna namgija dakanina a·jak sokgipa ong∙a (Git. 99:8). Torom tambuko Isolni bichal ka∙ani biap dake jakkalanio man∙gopaniko, Isolni rongtalanina simsaksimani aro Isolni songgigrikanio pangchake janggi tanganiko dabianio nikna gita man∙a.

Ziononi Gitelni bichal ka∙ani kakketgiparangna namgni aro namgijarangko cheaniko ong∙ataha (Git. 132:13–18). Torom tambu, Gitelni Bi∙chal Ka∙gipa ong∙e re∙baanina ka∙dongataniko on∙a, mongsongbate Nangrimatani Salo ka·donganiko on·a. Apsandake Isolni Bi∙chalna (Git. 96:13; Git. 98:9) jajrenganina Gitrang bilakataniko on∙a aro uan Jisu Kristo salgini torom tambuo donganian ong·a (Para. 11:15-19).

`Rom. 8:34 ko poraibo. Kristoni salgini torom tambuo kam ka∙aniara Uni manderangna maidake namgipa kobor ong∙a ine ia pod an∙chingna mesokaha?`