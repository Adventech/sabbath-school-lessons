---
title:  Chanchidapani
date:   15/03/2024
---

Isaia 40 aro Isaia 51:1–16 rango janapgipa kattarangni gimin chanchibewalbo.

Zionni gitrang Ziono dongkamna on∙kanganiko dakata aro Isolni bilakgipa sasono tanggipa ka∙donganiko on∙a. Isolni torom nokdringni bang∙bea pattianirangko ia janggi tanganio cha∙totna man∙oba, Ziono chu∙soksranggipa katchaanide mikkangchisa ong∙gen. Isolni bang∙bea dedrangrang salgisakni Zionko mikchirang baksa man∙na sikgen (Git. 137:1). Zionko gisik ra∙aniara gisep gisepo chanchina nanganiko miksongja, indiba ian miksongmanchaen aro gisik ra∙manchaen basee janggi tanganiko miksonga (Reo. 13:3, Reo. 20:8).

Uni gimin, Zionni gitrangko ring∙anio gital a∙gilsako Isolni songnokko man∙na ka∙donganiko tange rakkina miksonganiko paraka (Para. 21:1–5). “Uano, sigijaniko gangipa gisikrang pangnaba dimelgijagipa katchaani baksa a∙gilsakko ong∙atgipa bilni gimin, aro u∙isokgijagipa ka∙sae piokani kamrangni gimin chanchibewalgen. Isolko gualatna dakmajogipa ka∙namgijagipa bobil dongjawaha. Chanchiani bil mingantian chu∙soksranggipa ong∙gnok aro barignok. Gisiko u∙ie ra∙anirang gisikko aro be∙en bimangko neng∙skimatjawaha. Uano mikkim gnangbatsranggipa kamrangko ka∙na man∙gen, chubatsranggipa miksonganirang chu∙sokgen, aro uano gitalgipa miksonganirangko chu∙sokatna, gitalgipa bebeni kattarangko skie ra∙na, aro gisik, janggi aro be∙enni bilrangko bilakatna gital skie ra∙gnirang dongkugen.”—Ellen G. White, _The Great Controversy_, jak 677.

Zionko gualjana miksonganiara songreenggipa Jihovani manderangni jajagija ku∙rachake ra∙ani ong∙a, chong∙motan, uamang mamung dakeba ia a∙gilsakko uamangni songdongram biap ine ra∙chakjawa indiba gital salgi aro gital a∙gilsakna nichaksogen.

Uni gimin, Zionni gitrangko pilak chasongni bebera∙gipa manderang ring∙na man∙gen jemangan Gital Jerusalemo songdongna sikgiparang ong∙achim (Para. 3:12). Zionni gitrang mikkangchi ong∙gnigipa a∙gilsakna ka∙donge nichaksona an∙chingko didia, indiba ua gitrangara an∙chingko ia a∙gilsako Isolni ka∙saaniko ra∙timgiparang ong∙china daito gnangata.

**Chanchigrikna Sing∙anirang**:

`Ziono, chong∙motan, Jerusalemo Isolni manderangni kosako duulgipa Sastroo pangchakgimin niamrang aro skiarangoniko an∙chingara mai skie ra∙aniko man∙gen aro uarangko mondolio aro a∙gilsakna nama kattako sualanio maikai jakkalna man∙gen?`

`Da∙alo bebera∙giparangara Isolni torom nokdringo maikai dongkamna man∙gen? (Johan 1:14–18, Ibri. 12:22–24).`

`Git. 87 o janapgimin gita Zionara maikai pilak jatrangni songjinma ong∙na gita man∙gen? (Rom. 5:10, Eph. 2:11–16, Kol. 1:19–23).`

`Namgipa manderangni duk man∙engon, denggugiparang silroroenga ine mesoke on∙gipa mandena na∙ara maikai aganchakaniko dakgen? Na∙ara maiko agangen? Pilaknade an∙chingo chu∙onga gita aganchakanirang dongja ine parakna maina nangchongmotani ong∙a?`