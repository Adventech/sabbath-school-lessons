---
title:  Nang∙ni Sa∙rarango Sal Salsara Hajalsana Bate Nambata
date:   10/03/2024
---

`Git. 84:1–4 ona poraibo. Gitko segipara maina torom nokdringo dongna sikbeenga?`

Gitko segipa torom nokdringko pangnajolnan uni dongram biap dake ong∙atna gita uni “janggi ka∙paka” aro “sibokpila” (Git. 84:1, 2) jedakode Isolni sambao jringjrotnan ua dongkamna man∙gen. Tangkamgipa Isolni dongpaanian (Git. 84:2) torom nokdringko dingtangmanchagipa biap ong∙ata. Torom nokdringo, olakkigiparang “Jihovani nitoako nina” (Git. 27:4; Git. 63:2 koba nibo) man∙gen aro “Nang∙ni nokni namgnirangko, Nang∙ni rongtalgipa torom nokko, chinga chu∙ongnikgen” (Git. 65:4). Gitrang 84 o, Isol baksa nangrimanio, dingtangmanchagipa katchaaniko man∙na ama, chong∙motan, Uko mitelna man∙ani (Git. 84:4), Uo bilko man∙ani (Git. 84:5), aro Uo ka∙donganiko (Git. 84:12) man∙na ama. Indakgipa nangrimaniko gipin bebera∙rimskarang baksa bak-rengsi ong∙anichi torom nokdringo man∙na ama. Torom nokdringo tanggipa Isolni dongpaanian olakkigiparangna Isolni rasongarigipa songnokko aro jringjrotni janggiko cha∙totna cholko on∙a.

`Git. 84:5–12 ona poraibo. Torom nokdringo sawarang pattianiko man∙na amgen?`

Isolni pattianirangara torom nokdringoni ong∙kata ine talataniko daka, aro torom nokdringo dangdike on∙giparangna on∙chenga (Git. 84:4), unikode torom nokdringona re∙baenggipa songregiparangna on∙a (Git. 84:5–10), aro bon∙kame, a∙gilsakni pilak ki∙tikrangona sokanga. Torom nokdringo Isolko grongna ka∙dongsoanian songregiparangni bebera∙aniko bilakata (Git. 84:7). Iani gisepon, ramram songregipa mandede songreanio neng∙gokaniko man∙e bilgriskaa indiba torom nokdringona songrebaenggipa songregipa manderangde torom nokdringona sepangrorobaengon, uamangni bilrang bilakrorobaa.

Jensalo torom nokdringoni ong∙katbaon, Isolni dedrangara kragipa janggi tanganiko janggi tanganichi Isolni torom nokdringni mohorko ra∙bitkua (Git. 84:11), jechin Jihovani torom nokdringko napgiparangni toromi ong∙ani cholonko mesokachim (Git. 15:1, 2). Jihovako “sal” ine talata jean iako mesoka je, a∙gilsakni pilak ki∙tikchinan salni ja∙dilrang teng∙suanga gita, torom nokdringoni pattianirangara gipanga (Git. 84:11). Indake, bebera∙e Isol baksa dongkamgiparang je biapoba dongja maina, uamang Uni ka∙sachakaniko man∙gen.

`Para. 21:3 ko poraibo. A∙gilsakni torom tambuni dakjagringsogipao on∙gimin ka∙donganiko iano an∙chingna maiko paraka? Iako cha∙totanio maikai ong∙genchim?`