---
title:  Ziono Naljokaniko aro Tom∙tomaniko Man∙a
date:   13/03/2024
---

`Git. 46:1–7 ona poraibo. A∙gilsakni gimin iano maikai talataniko daka?`

A∙gilsakni so∙sojengjeng ong∙aniko aro pangnaba ong∙ronggijagipa a∙gilsakni ong∙a obostarangni bilongbee ong∙aniko Git rongtalbee talata (Git. 46:2, 3). Chiko janapanio, bang∙a changon, bobil dake chakatgipa jatrangko aro a∙gilsakni dingtang dingtang namgijagipa manderangni ra∙bagipa neng∙nikanirangko mesokna jakkalaha. (Git. 93:3, 4; Git. 124:2–5). Apsandake, Git. 46 o jatrang a∙gilsako bilongbegipa dakgrik dinggrikachi neng∙nikako man∙gen ine talata. (Git. 46:6).

Ian rongtalbee Isolni gimin u∙igijagipa a∙gilsak ong∙a maina Isolara An∙tangni manderangni giseposa donggen jeon Isolni dongpaanichi, tom∙tomani dongachim (Git. 46:4, 5). Indake ong∙engon, a∙gilsak Uko jegalaha, indiba Isolde a∙gilsakko jegaljachim. Isolara An∙tangni manderangni gisepo donganichi a∙gilsako dongachim. Minggipin kattarangchi agangenchimode, jegita obostarang namja maina, Isolni dongpaani ia a∙gilsakon ong∙a, aro ia mongsonggipa bebeko u∙ianichi an∙ching ka∙donganiko aro ka∙dimeaniko man∙na ama.

Jihova, jean chu∙soksranggipa katnapram ong∙achim, Uan Zionni jringjrotna baikamgipa tom∙tomanina aro naljokanina Chimik ong∙a. Zionni naljokaniko talatgipa kattako Git. 46:3 o nikna man∙a. A∙gilsak so∙sojengjeng ong∙genchimoba, Isolni manderang naljokanio ong∙a. Ian iako mesokenga je, tom∙tomaniara dake nianirangni dongsranggijaode ong∙ja indiba ian Uo ka∙dongchakgipa dedrangna Isolni on∙anisa ong∙a. Mamungko ra∙rikgija Isolo ka∙dongchakaniara, janggini mikka balminduri ong∙genchimoba, Isolni dedrangona tom∙tomaniko aro naljokaniko ra∙bana man∙a (Mati 8:23–27). Sing∙anide: Isolara ia a∙gilsakko uni gimangnigipa baseanirangko dakanio aro kamrangon jringjrotnan watgalgenma?

`Git. 46:6–11 ona poraibo. A∙gilsako namgijani aro duk a∙sel ong∙ani bidingo Isolara maikai chanchia?`

Uni kattachi ong∙atgimin a∙gilsakara da∙ode Uni namnikgijanichi a∙gilsakko jrongatengaha (Git. 46:6). Indiba, ia jronganiara nisiatanio bon∙aijaha indiba gital daktaianiosa bon∙ea. Iako u∙ie ra∙na je, Ziononi Isol An∙tangni tom∙tomaniko a∙gilsakni pilak ki∙tikrangonan gipata. Isol dakgrik-dinggrikaniko bon∙atgen aro nisiatgipa silchidarerangko bon∙kimitatgen jekon oniako a∙gilsakona ra∙bana jatrang jakkalahachim. (Git. 46:9). Ian Kristianrangni dal∙begipa ka∙dongani ong∙a jean Jisuni gnigipa re∙baanio chu∙sokgen.

`So∙sojengjeng ong∙gipa a∙gilsako tom∙tomaniko man∙na aro Isolo ka∙dongchakna an∙chingara maikai skiako man∙gen?`