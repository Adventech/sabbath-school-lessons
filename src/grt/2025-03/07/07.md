---
title:  Chanchidapani
date:   15/08/2025
---

Ellen G. Whiteni segipa ki∙tap, Patriarchs and Prophets oniko “From the Red Sea to Sinai,” ingipa lessonko jak 291-302 rangko poraibo.

Chichi neng∙nikaniko man∙ani ru∙utgijan a∙song gitalgipa kengnio ga∙aktaiaha (Reo. 17:8–16)—kenbegnigipa aro dakgrikrakgipa jat, Amalekrang uamangko dakgrikaha. “Amalekrang Isolni cholonni gimin ba Uni Sason ka∙ani gimin u∙igija ong∙jachim, indiba Uni mikkango kenani pal uamang Uni bilko ra∙bigiparang ong∙skaaha. Egyptrangni mikkango aiao inmangipako Moseni ong∙atania Amalekrangna ka∙dingstekani ong∙skaaha aro samtangtango donggipa a∙songrangni kal∙stapani ong∙aha. Uamang uamangni isolrangchi ku∙mikchetako man∙e Ibrirangko so∙otna am∙aha, indake darangba jokjachina aro Israelrangni Isol uamangko jokatna bilgrigipa ong∙a ine gaora de∙aha. Uamang Israelrangni jakchi ka∙mikenatako aro saknaatako man∙kujachim. Uamangni dokani chu∙gimik ding∙chaataniko on∙jaha. Ian uamangni Isolko mitchie aro bobil dakpile Uni manderangko so∙otna am∙aniko rongtale parakatani ong∙achim. Amalekrang ru∙utbea salrangonin chubatgipa pap ka∙giparang ong∙achim, aro uamangni namgija dakanirangna a∙jak sokchina Isolona doangaha; indioba Uni ka∙sachakani, gisik pil∙china okamtaikuaha, indiba jensalo Amalekrang neng∙begipa aro warachakna bilgrigipa Israelrango ga∙akdapahaon uamang uamangni a∙songna mohorko su∙aha.” —Ellen G. White, Patriarchs and Prophets, jak 300.

**Chanchigrikna Sing∙anirang:**

`Kakketgipa Isolni Uni manderangna dakani gimin Jethroni skie ra∙aniko chanchibewalbo (Reo. 18:8–10). Da∙aloba uandake dakaniko maina rim∙e dongkua? An∙tangko aro nang∙mung chanchirimgipako indine sing∙bo: Maidakgipa sakkirangko da∙alo an∙chingni mondoli a∙gilsakna on∙engaha? Isolni bewal aro cholonni gimin an∙ching a∙gilsakna maiko aganenggipa ong∙a?`

`1 Kor. 10:4 ko poraitaibo. Iarang an∙chingna pagitchamrangni salo bebera∙ani gimin maiko skie on∙aha, jekon da∙aloni manderang Jisuko tosusae Niam Gitchamni Isol a∙jak sokgipa, mitchigipa aro kema ka∙na man∙gijagipa ong∙a ine bebera∙aha? Ua bebera∙anirang ong∙gijagipa ong∙a ine ia podrang maidake mesokaha?`

`Amalekrang kakketgipa Isolko ma∙sina cholko man∙achim ine kosako Ellen G. Whiteni segipaoniko poraitaibo. Uamangni cholonko Jethro baksa tosusabo. Uamangosan ong∙aigija indiba gitcham a∙gilsakni bang∙a jatrang, Israelni chagronggiparangni kosako Isolni bichalko ra∙baaoniko an∙ching maiko skie ra∙na gita man∙gen?`