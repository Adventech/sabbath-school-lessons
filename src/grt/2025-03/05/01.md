---
title:  Watchangani
date:   26/07/2025
---

### Antigimikni Lessonna Poraiani

Reo. 11:1–10, Mika 6:8, Reo. 12:1–30, 1 Kor. 5:7, Reo. 13:14–16, Ibri. 11:28.

> <p>Mingani Pod</p>
> “ ‘Aro indake ong∙gen, ia dangdike on∙anichi na∙simang maiko mangsonga ine na∙simangni dedrang na∙simangna aganon, unon na∙simang aganbo, ian Jihovani watchangani boli ong∙a, maina ua Egypt a∙songo Israelni dedrangni nokrangko jokataha. Unon manderang tugope olakkiaha.’ ” (Reo. 12:26, 27).

Chikkunggipa bon∙kamgipa rang∙kare ga∙aknasiengachim. Bon∙kamgipa mikrakataniko on∙aha; bon∙kamgipa baseaniko dakna nanggenchim. Ian janggi tangani aro siani ong∙ani ong∙engachim. Sakprakni janggikosan ong∙aigija nokdangrangni aro a∙song gimikni namroroani kenbegnio ga∙akengachim. Pharao aro uni dilgiparang manderangni indakgipa obostao ga∙akanina, janggi tanganina ba siana daito ong∙genchim. Tanggipa Israelni Isolna Pharaoni cholonara uni a∙song aro uni mikkangchini gimin tarigipa ong∙genchim.

Jrimgipa obostarang an∙chingni kosako ong∙on an∙chingara maiko dakgiparang ong∙gen aro an∙ching ja∙ku gipinko basee ga∙on, on∙gimin ramako re∙on, an∙chingni samtangtango donggiparang manderangna dal∙bea obostako ra∙bagipa ong∙genma?

Isol an∙chingna dal∙bata seng∙aniko, ma∙sianiko aro kakketko dakani bilko on∙na sikgipa ong∙a (1 Kor. 1:30, Phil. 2:13).

Neng∙nikaniara an∙chingni manigijagipa ka∙tongrangan ong∙a, an∙ching kakketko dakna sikgijagipa ong∙a. Iara maidakgipachim, an∙ching ma∙sia, indiba an∙chinga dakna jechakgipa ong∙a. Re∙ongkatani somoio dal∙gipa sakkirangko nikeba saksa mandeni Isolni kattako manina jechakanichi, dal∙begipa dukniko an∙tangona aro bang∙a manderangona ra∙baaha.