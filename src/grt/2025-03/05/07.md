---
title:  Chanchidapani
date:   01/08/2025
---

Ellen G. Whiteni segipa ki∙tap, Patriarchs and Prophets oniko “The Passover,” jak 273–280 rangko poraibo.

“Watchangani gisik ra∙na ba dakmesokna manigipa ong∙e Egyptoniko jakgitelanikosan mesokgipa ong∙na nangja, indiba mikkangchi Kristoni papni kaaoniko Uni manderangko jakgitelaniko dal∙bate mesokanio chu∙sokegipa ong∙a. Boli on∙gipa mes “Isolni Mesko” dakmesokgipa ong∙a jeon mangmang an∙chingni ka∙dongani ong∙a. Watata indake aganaha, ∙Maina an∙chingni watchangani chong∙motan Kristo boli on∙gimin ong∙aba ong∙aha. (1 Kor. 5:7). Watchangani mesko so∙otani chu∙onggipa ong∙ja; uni an∙chiko nokni do∙gacholrango satkikina nanga; indake Kristoni an∙chichi janggina nonggipa ong∙na nanga. Ua a∙gilsaknasan siasan ong∙aija; indiba Ua an∙ching sakpraknaba siaha ine an∙ching bebera∙na nanga. An∙ching an∙tangtangna chugipa boli on∙anichi nangrimataniko dakna nanga.”—Ellen G. White, Patriarchs and Prophets, jak 277.

Ia salona kingking, a∙gilsak gimikni manienggipa Jihudi nokdangrang, Watchanganiko, chong∙motan, Pesach ko maniaha. Uamang “Watchanganina Tariani” ko dakuachim je somoio uamang Re∙ongkatbaaniko gisik ra∙atpilaha aro uni ja∙man nokdang ge∙san ong∙e dingtangmanchagipa cha∙aniko cha∙aha. Iarangko Re∙ongkatbaaoni dakbaaniara mairongpilgipa ong∙a! Antini snigipa Sabbathsan jekon Jihudirang rakkia, chel∙begipa pagitchamrangni salona re∙angpilaniko dakgipa ong∙a.

**Chanchigrikna Sing∙anirang:**

`An∙ching maidake dejakrarangko dokaoniko (jeon dosgrirang donggenchim) Isolni “namaniko” ma∙sina amgen? An∙ching maidake bilakbegipa Isolni ka∙saani baksa iarangko meliatna man∙gen? Chichi dubiatanikoba chanchiatbo. An∙ching maidake iako ma∙sigiparang ong∙a?`

`Jisuni an∙chian bebera∙giparangko pindapa aro Uni an∙chian uamangni pilak paprangko rongtalataha ine agananina dakjagringanichi maiko miksonggipa ong∙a?`

`Ia kattarangko poraibo: “Kristoko ja∙rikgiparang Uni chagronganikon ra∙pagipa ong∙na nanggen. Uamang Isolni kattako man∙e ma∙sigiparang ong∙na nanggen jedakode janggi tanganina aro kam ka∙anina a∙selko ong∙na man∙gen, Kristoni bilchi uamang Ua gita ong∙na nanggen aro Isolni cholorangko teng∙chakgipa ong∙na nanggen…. Kristoni gisik aro kam Uni sninggiparangni gisik aro kam ong∙na nanggen.”—Ellen G. White, Patriarchs and Prophets jak, 278. An∙ching maidake Kristoko iano seani gita an∙chingo ong∙atna man∙gen?`