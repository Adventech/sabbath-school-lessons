---
title:  Rongtalgipa Isol “Angan”
date:   15/07/2025
---

Bilgrigipa Mose! Skanggipao ua Pharao rajani jakchi manengako man·aha, indiba da·o ua an·tangni manderangchin sao on·ako man∙skaaha.

Uni gimin, Mose uni neng∙nikanirangko Isolna aganskaaha. Uko rakbegipa aro duk ong·atbegipa Israel jatrangni namjabegipa somoirango, ua indake sing·anirangko dakaha: “O Jihova, na·a maini gimin ia manderangna namgijako dakaha? Maini gimin Na·a angko watataha? Maina anga Nang·ni bimungo aganna Pharaoona re·baa intaltal, ua ia manderangna namgijako dakaha; aro Na·a Nang·ni manderangko jokataba jokatkuja?” (Reo. 5:22, 23). Mose Isolko nambate ma∙sibatna skaaha aro, ua ma∙sina gita chol aro somoikoba ra·aha.

Isol bilakbegipa ong·genchimoba una aganchakaniko dakaha. Ua kamkoba ka·aha, aro chanchiani gnang baksa dakaha. “Anga Pharaona maiko dakgen uko na·a da·o nikgen” (Reo. 6:1).

`Reo. 5:22–6:8 rangkoba poraibo. Maiko Isol Mosena aganchakaniko dakaha, aro maia nangchongmotgipa Isolni bebeni gimin iano parape·aniko dakaha?`

Isol katta mangmangchi aganaijawa: Ua da·alo aiao inmanpilgipa bilrang baksa An·tangni manderangmung bakrimgen. Ua Mosena bang∙gija nangchongmotgipa ong∙chongmotgnirangko gisik ra·atna nangnikaha: (1) “Anga Gitel ong·a” (2) Anga pagitchamrangna mikkang pa·aha; (3) Anga An·tangni songgigrikanirangko uamang baksa dakaha; (4) Anga Kanaan A·songko uamangna on·na ku∙mikchetaha; (5) Anga Israelni dedrangni grapanirangko knaaha; aro (6) Anga an·tangni uamangna ku∙mikchetgimin songgigrikgipa a·songko on·na gita gisik ra·aha.

Isolni mingtaitaigipa ia kattako name nibo: “Anga.” Anga, “Nang·ni Gitel Isol,” Anga iarangko aro iarangko dakaha, aro na·a Ango ka∙dongchakna man·gen je, Anga nang·na iarangko dakgen jekon anga nang·na ku∙mikchetmanahachim.

Indake Gitel da·alo rongtalbee parape·aha jekon Ua mingbri dal·gipa kamrangko Israelna dakgenchim maina Uara uamangni tanggipa Gitel ong·achim: (1) “Anga na·simangko Egyptrangni balni ning∙oniko rimongkatbagen;” (2) “Anga na·simangko uamangni nokkol itarangoniko jakgitel ong·atgen;” (3) “Anga jakrangko bawange na·simangko piokgen aro bilakbegipa kamrang baksa uamangko bichal ka·gen;” aro (4) Anga na·simangko an·tangni manderang dakgen, aro Anga na·simangni Isol ong·gen” (Reo. 6:6, 7).

Ia mingbri Isolni chel∙chakani kamranga Uni manderang baksa nangrimaniko songtaipilaha. Isolan ia pilak katta bichongrangko dakgipa ong·a, aro Israelrangara ia pilak namgnirangko man∙rikgnigipa aro ka·sachakaniko man·giparang ong·a. Isol ia on·aniko indin uamangna ka·sae on·aha, unikode Ua uamangna iarangko unsalo dakaha, aro Ua da·aloba an·chingna iarangko dakgen.

`Maiko Sastroo gipin serikgiparangoni namgipa miksonganirang baksa aro Isolni mikkango grape, aro neng∙nikanirangko agane on·aha? Maina ua somoioara, nang∙ni janggina Isolni rudapaniara ong·aia aro nang·ni neng∙nikanirangko agananirangkoba maina ong·e nikaia? Maina na·a pangnan iarangko bebera·a gnang aro ka·donga gnangsa dakna gita nanga?`