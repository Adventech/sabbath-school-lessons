---
title:  Isolara Sawa?
date:   13/07/2025
---

Isolni ge·etanirangko ja∙rike, Mose Pharaochina re·ange indake ua a·bachengaha “Mose Angni manderangko, Israelni dedrangko Egyptoniko rimongkatbabo” (Reo. 3:10).

`Maiko iano Isolni dabianina Pharaoara aganchakaha, “Angni manderangko watatbo” (Reo. 5:1, 2), aro iano maia nangchongmotgipa aganchakaniko man·aha?`

“Isolara sawa?” ine Pharao aganaha, Ua uko maikoba ma∙sina skede ong·ja indiba, uni palo chel∙chakna ba ua Isolko jechaknasa ong·a, jekon ua paraken u·ija ine agana. “Anga Isolko u·ija,” ine ua gaora dake aganaha.

Chasong jolgimiko badita sak manderang ia gita apsandake aganaha? Ian namen dukni, maina Jisu an·tangan indake agana, “Nang∙ko saksangipa Isol chongmotko, aro nang·ni watata Jisu Kristoko u·ian jringjrotni janggi ong·a” (Johan 17:3).

Pharao raja gitan Egypt a·songara, Isolni donganiko aro Uni nokgipa ong·ani bilko jechakani chinko mesoka. Ian dingtangmanchae Isolko bobil dake chakatani, Uni Kattako bobil dakpilani, aro Uni manderangko bobil dakanikoba miksonga.

Pharaoni minggipin aganchakaniara, “Anga Israel jatrangko re·angna on·jawa,” ian tanggipa Isolko bobil dake chakataniko bang∙baten paraka, maina mikkangchi Egyptara Isolko jechakmangmangaijawa indiba sason ka∙giparangan Unbaksa bobil dake dakgrikgen.

French Revolution-ni hajal bilsirangni ja∙mano, bang·a manderangon ia apsan dakgipa cholon bewalrangkon nikna gita man·aha (Isa. 30:1–3 aro Para. 11:8 rangko nibo). Pharaoara an·tangko isol ba isolni depante ine chanchiachim, ua an·tangan pilak bilrangko man·gipa, bilakgipa, aro gisik seng∙gipa ong·a ine bebera·aniko bang·en mesokani uo gnangchim.

“Sastroni itihaso pilak a·songrangko serikanio, Egypt a·songan bang·bata changrangon tanggipa Isolni donganiko ka∙dongbee jegalaniko daka aro Uni ge·eta niamrangkoba jegalaha. Darang sason ka∙giparangba Egypt a·songni raja gitade Salgini bilko parake bobil dake jegala dongkujachim. Jensalo uona Mosechi kattarangko Isolni bimungo ra·baahaon, Pharao rasongdake aganchakaha: ‘Jihovara sawa, maikai anga uni ku∙rangko knachake Israelrangko watatgen? Anga Jihovako u·ija, aro anga Israelko wataba watatjawa,’ Reo. 5:2, Ian atheism ba Isolo bebera·gijani ong·a, aro Egypt a·songko mesokgipa kurangantian apsan dake tanggipa Isolko jegala aro uamangni gisiko apsandake bebera·gijanian gapa aro ra·bie jegalanirangkoba daka.”—Ellen G. White, The Great Controversy, jak 269.

`Saoba nang∙ko, “Na·a Isolko u·iama?” ine sing·ode maidake na·ara una aganchakgenchim? Ong·a ine inode, Uara maidake daka ine na·ara agangenchim, aro maini gimin?`