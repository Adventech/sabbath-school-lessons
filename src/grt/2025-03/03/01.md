---
title:  Rakbegipa A∙bachengani
date:   12/07/2025
---

### Ia Antini Lessona Poraiani

Reo. 5:1–23, Para. 11:8, Reo. 6:1–13, Git. 73:23–26, 2 Kor. 6:16, Reo. 6:28–7:7.

> <p>Mingani Pod</p>
> “Ja∙mano Mose aro Aaron napange Pharaona aganaha, Jihova, Israelni Isol, indine agana, Angni manderangko watatbo, maikai uamang bakrao angna alaniko dakna man·gen. Aro Pharao aganaha, Jihova sawa, maikai anga uni ku∙rangko knachake Israelko watatgen? Anga Jihovako u·ija, aro Anga Israelko wataba watatjawa.” (Reo. 5:1, 2).

Bang·bata bebera·giparangan indake chanchia je, saoba Isolko bebera·e ja∙rikna a∙bachengon, uamang kusi ong·anikosan, tom∙tomanikosan, aro chu∙sokanikosan chagrongaigen. Ian nangchongmotanide ong·ja, jeba ong·bo, Sastro rongtalbee iako paraken mesoka. Basakobade bang·a neng∙nikanirang baksana, gitalgipa man∙dikatanirangba nakatbaa. Ian namen man∙dikgipa, aro ta∙rake aganchakna man·gijagipa rakbegipa sing·ani ong∙a jean pangnan altuae aganchakna man·gipade ong·ja ba, pangnaba aganchakna man·jawa gita nika.

Jemangan Isolo ka∙donga, uamang bang·bea dake nianirangko chagrongna nanggen. Jensalo an·ching chakchika, jeba ong·ja maina, Isolan namatpilanirangko ra·bagen je, Uni nangnikani gita aro Uni somoigitasa ong·gen. Uni ramarang jajaatani ong∙an baksanaba an·chingni miksongsoani gita ta∙rake aro bakbakde ong·janaba donga, indiba an·ching Uo mamungkoba chanchigijan ka·dongchakna skie ra·na gita nanga.

Uni gimin, ia antini katta bichongara: Mose aro ge·eta niamara Isolni manderangko Egypt a·songoniko dilongkatanganiara Isolni rongtalbeen Uko manigiparangko okamaniko mesoka. Beben, ian aiao inmanbegipa kamkoba man·chapa, unbaksanaba Isol an·tangba Mose baksa mikkang chongchong aganaha aro tiktak maikai Moseko dakatna Uara nangnikachim, uko Ua ma∙siatna gita man·aha.

Isolni okamaniko ma∙sion Mosena baditanan ia dingtangmanchagipa kamara altuani ong·genchim?

Indide ian ramramgipa kamsan ong·aigenchimbamo?