---
title:  Uni Manderangni Bijatchio
date:   03/09/2025
---

Isolara an⸱tangni manderangko dingtang dingtang cholrangchi skienga aro uarangoni mingsara torom tambuan ong⸱a. Uano pilak toromni dakbewalrangan Jisuko mesoka. Uarangara janggi jokanini miksonganirangko mesoke skianirang ong⸱a jekon ritcha bilsirangni ja∙mano Jisuchi bimangko dakatnasiengachim.

`Reo. 25:1–9 ona poraibo. Maia namen gamchatgipa, chong∙motgipa kam, aro toromni bebe kakket ong∙anirangko ia podrango nika?`

Isolan Israelrangko dilengomangba aro uamangoni sepang chapchap ong⸱genchimoba, Ua Moseko torom tambuko rikchina ge⸱etaha:

“ ‘Aro uamang Angna torom tambuko dakchina, maikai Anga uamangni gisepo dongna man⸱gen’ ” (Reo. 25:8). Isolara uamang baksa an⸱tangni dongpaaniko uamangna mesokna gita sikbeachim. Uamang kakketgijagipa kamrangko bang∙en dakgenchimoba, Ua uamangko watgaljahachim aro ja∙manoba salgi baksa namnikaniona rimnapako man∙taipilachim’ ” (Ellen G. White, Patriarchs and Prophets, jak, 343), uamangna salgini ge∙etaniko on⸱aha aro torom tambuko rikani kam a⸱bachengaha.

Isol mandeni rikgimin torom nokrango aro nokrango dongja ine Sastro an⸱chingna ka⸱dongataniko on⸱a (Wat. 7:47–50) maina Ua salgirangni salgina bateba dal∙bata aro salgiba Uko chakatna gita amja. Athensni Areopaguso ong⸱mitingo Paul aganaha: “ ‘A⸱gilsak aro uo donggipa pilakon dakgipa Isol, salgi aro a⸱ani Gitel ong⸱ani gimin jakchi rika nokrango dongja’ ” (Wat. 17:24). Aroba raja Solomonba indake aganaha: “ ‘Indiba Isol a⸱gilsako dongchakbebegenma? Nibo salgi aro salgirangni salgi nang∙ko chakja maikai batesa ia angni rikgimin nok chakgen!’ ” (1 Raja. 8:2). Torom tambuan Isol An⸱tangni uamang baksa donganiko mesokani ong⸱a.

Israelrangara torom tambuko rikna gita kusi ong⸱e ka⸱sae on⸱anirangkoba ra⸱bana gita nangachim. Uamangara gamchatbegipa aro dam rakbegipa on⸱anirangko, sona, rupa, rang, acacia bol, dingtang dingtang nambegipa ba∙rarangko, joiton to aro moslarangko on⸱na gita nangachim.

Reo. 25:10–27:21 rango torom tambuo dangdike on⸱arangni gimin an⸱chingna bang⸱en talataha. Maidake torom tambuko, pap kema watram, mesokani pita, gasa bolsni, ganchirang, donpenggipa ba∙ra, rongrang aro toanirangko tiktak rikchina aro nitoatchina tarigimin noksako Isol Mosena on⸱aha.

Isolni una mesokgimin gita tiktak, Moseara torom tambuko rikna gita nangachim (Reo. 25:9, 40; Reo. 26:30), aro jean salgini torom tambuni jagring ong∙achim (Ibri. 8:1, 2; Ibri. 9:11). Jisuni siani somoiona kingking a⸱gilsakni torom tambuara nangchongmotgipa kamko chu∙sokatangaha aro Uni chong∙motgipa salgini torom nokdringo dangdikanichi a⸱gilsakonigipa torom tambuara gamchatjaha. Kristoni siani somoio Torom Nokni Rongtalbatsranggipa dringni ba⸱ra kosakoni grinaha jean bebeni chinko parakani ong∙achim (Mati 27:51, Mark 15:38).