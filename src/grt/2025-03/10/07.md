---
title:  Chanchidapani
date:   05/09/2025
---

Ellen G. Whiteni ki∙tap, Patriarchs and Prophets oniko “The Tabernacle and Its Services,” jak 343–353 rangko poraibo.

Torom tambuara dingtangmanchagipa biap ong∙a jeon Isolni manderangni ku⸱rachakgimin paprangko namatpilaniko daka. Ia biapara Israelrangni bakrao songremitingo pilak janggi jokanina miksongani parakaniko dakjagringsogipa ong⸱a. Bebera⸱achi toromi chanani, Kristoo dal∙roroani (rongtalatani) aro bichal ka⸱ani gimikon ia biapon skiaha. Changanti matburungko boli on⸱ania Jisuni sianiko, pap kema wataniko, aro uni ja∙mano paprangoniko rongtalatsranganiko mesokgipa ong⸱a. Aro boli on⸱anirang baksana Isolni niamba gnang, uan toromni niam ong⸱a.

“Torom nokni rasongko darang ku⸱sikba talatna man⸱jachim. Ua niamara niam pe∙gipana sianiko rai on⸱a; indiba niamni kosako pap watram gnangchim unon Isolni donganiko parakachim aro uanon Nangrimatani kamni a∙sel gisik pil∙gipa papina kema ka⸱aniko on⸱achim. Indake an⸱chingko piokanina Kristoni kam ka⸱ani torom nokni kamrango mesoksoani ong∙achim, chong∙motan, “ka⸱sachaka aro bebera⸱a grongrikaha; ‘kakket dakani aro tom∙tomani ku⸱dimgrikaha’ (Git. 85:10).”—Ellen G. White, Patriarchs and Prophets, jak 349.

**Chanchigrikna Sing∙anirang:**

`“Gitel je jeko dakchina angko ge∙eta, uko anga dakgen” ine badita chang na⸱aba apsan daken aganaha? Baditana nang jotton ka⸱anio chu∙sokaniko man⸱aha?`

`Sinai a⸱brio sal sotbri Gitel baksa dongani matchotao Israelrang Nengtakani salko manina nanga ine Gitel bilaken aganaha maina uan Isolni aro manderangni gisepo chin ong⸱achim aro Gitelan uamangko rongtalataniko dakgenchim. Maikai Nengtakani salko rakkianio rongtalani aro rongtalatania bakko ra⸱skaa?`

`Torom tambuko uamangni rikaniko Gitelan nangnikachim, unosa “Anga uamangni gisepo donggen.” Baditan gisik nangatbeani ong⸱chongmota maina ia biapara Israel manderangna janggi jokani mongsongbatgipa biap ong⸱achim. Ia biapon, torom tambuo Isol An⸱tang manderang baksa dongaha—janggi jokatani mangsonganiko dakjagringsoaha. Maidake an⸱chinga chu∙gimikan jokaniko man⸱na gita Isolosan pangchaka ine an⸱chingna iaranga maiko aganengachim?`

`An⸱chichi uamangni pilak paprangko torom tambuona ra⸱baa, Isolni Nokona ine inon, iara maiko miksonga? Maidake ia aiao inmangipa bebeara teng∙chakaha, aro Jisuara chisolo an⸱chingna maiko dakaha aro salgini torom tambuo an⸱chingna Ua da⸱o maiko dakenga?`