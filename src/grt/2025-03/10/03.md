---
title:  Isolchiko Nienga
date:   01/09/2025
---

`Reo. 24:9–18 ko poraibo. Maidakgipa aiao inmanpilgipa chagronganiko Israelni dedrangna iano on⸱ahachim?`

Mangrakgipa songgigrikaniko Isol baksa daktaiani ja∙mano Mose Sinai a⸱briona doangtaiaha. Ia doangani a⸱bachengo, Moseara saksan ong⸱jachim. Sak sotsni gittam nambatgipa Israel manderangba gnangchim. Dilgiparangnade ian chubatgipa chagronge nikani ong⸱achim: Uamang Isolko nikaha (Isol mikkang pa∙a), aro ia aiao inmanpilgipa obostako chang gninan Sastroni kattao gisiko nangatbee mesokaha. Isol baksa pangkamgipa songgigrikaniko dakna gita dilgiparangna uan apsan cha⸱rimani somoiba ong⸱achim. Ian dal∙gipa alani ong⸱achim, aro Israelni Isolan uamangko Nokgipa ong∙e Sokachakgipaba ong⸱achim. Isolchi ia dilgiparanga ning∙tuen mandera⸱aniko man⸱aha.

Sastroni gitcham sal somoirango, Middle East jolo, da∙alona kingkingan, cha∙rim-ringrimaniara chugipa chagronge nikani, dal∙gipa mandera⸱ani aro namgipa chol ong⸱chongmota. Kema wataniko ka∙sroke on⸱a aro ripeng meli-nangrimaniko bimang pilata. Ian saksa sakgipinni nanganio dakchakgrike, dukni aro neng⸱beani somoirangoba apsan nangrime dongrimaniko miksongani ong⸱a. Apsan cha⸱aniko cha⸱rimachi katta agangija uamang ku⸱mitchetgrikaniko daka, aro maiaba obosta dolsani kosako ong⸱ahaon, uamang re⸱bae dakchakaniko on⸱gen.

Cha⸱aniona okamako man⸱ania dingtangmanchagipa ka⸱sae dakani ong⸱a jekon pilakande ong⸱ja.

Apsan somoio okamaniko jechakania namjabatsrangipa chonnikani bak ong⸱skaa. Ia rongtale ning⸱tue ma⸱siania Niam Gitalni golporangko u⸱ina an⸱chingko dakchaka jeon Jisu Kristoko papirangmung cha∙rim-ringrimana matnangaha (Luk 5:30). Jensalo bebera⸱giparang Gitelni Meattamko manion uamang an⸱tangtang gitan papigipa bebera⸱gipaskarang baksa chapchap meli nanggrimaniko daka. Ia cha⸱ani somoiosa an⸱chinga kema watgrikaniko aro Kristoo jokataniko kusi ong⸱e manianiko daka. (Mati 26:26–30, Mark 14:22–25, 1 Kor. 11:23–29 ko nibo).

Dukni kattade, Mose baksa Sinaichina doange chagronge nikpagiparangoni mitamrangde papo ga⸱ake janggi tangtangko gimaataha. (Levi. 10:1, 2, 9 ko poraibo). Uamangara ua biapo Isol baksa ning∙tuen chagronge nikpilahaomangba uamangara ua chagronge nikgiminchi bimang dingtang ong⸱ataniko ba gisik namaona dingtangataniko man⸱jachim. Bebe chong∙motgipa skiani aro rongtalgipa cholrang donggenoba an⸱tangtangari gisikpilaniko ong⸱atja ine ian maidakpilgipa skie ra⸱ani ong⸱chongmota? Uamangni ong⸱gija dakaniko ma∙siani ja∙mano ia manderangan bon⸱kamgipa namgija dakgiparang ong⸱na gita nangaijokchim, namen dukni kattade ja∙manoba uamang namgijakon dakpiltaiaha.

`Namen chol gnanggipa manderangni golponi gimin ning⸱tue chanchigrikbo, chong∙motan, Aaronni depanterangni bidingo chanchibo. Seng∙ani daitoko ra⸱chakgipa Adventist manderang ong⸱e aro ia indake ong⸱paania namen dingtangmanchagipa ong⸱chongmotanio, mai mikrakataniko an⸱chingna on⸱enga?`