---
title:  Ku⸱monggrikani Aro Tarigimin Noksa
date:   30/08/2025
---

### Ia Antini Lessonna Poraiani

Reo. 24:1–18; 1 Kor. 11:23–29; Levi. 10:1, 2; Ezek. 36:26–28; Reo. 25:1–9; Reo. 31:1–18.

> <p>Mingani Pod</p>
> “Aro Mose manderangona re∙bae Jihovani pilak kattarangko, aro pilak bichalrangko aganaha: aro pilak manderang ku⸱cholsan aganchake intokaha; ‘Jihovani pilak agangiminrangko chinga dakgen’ ” (Reo. 24:3).

Gitelara uamangni Isol, Ong⸱atgipa aro Piokgipa ong⸱e An⸱tangni manderang baksa aro uamangni jatchion dongna sikbeaha. Ua An⸱tang baksa chapchap rorim-nangrimbegipa ripeng ong⸱china gita Ua an⸱chingko ong⸱ataha. Mande mandeska baksa nama miksongani gnanggipa nangrimaniko somoichi aro jotton ka⸱anichisan ia somoiona kingkingba rikengode an⸱chingni Isol baksa kosaknigipa nangrimaniko dakaniba apsandaken ong⸱aia. Indiba an⸱chinga somoiko Gitel baksa re⸱atahaon ka⸱dongani aro namroro-silroroaniko chagrongchong∙motgen. Chong⸱motgipa ranta ka⸱na nanganide, Uni Kattako poraianian ong⸱a (Isol an⸱ching baksa agangrika), bi∙ani (Isolna an⸱chingni ka⸱tongrangko oprakani), Kristoni siani, chakatpilani, aro re⸱bapilenganiko sakgipinrangna sakki on⸱ani (Isolni a⸱bao kam ka⸱ani). Jedake Isol an⸱chingna pattiachim, uandake an⸱ching gipin manderangona pattianiko jokatange nangdimategipa ong⸱skagen.

Isolchiko niatna nanga, an⸱ching an⸱tangtangko ong⸱ja. (Ibri. 12:1, 2). An⸱chinga Un baksa nangrimanichi aro Uni skianirangko ja∙rikchina Isol an⸱chingna bilko on⸱gen, iani miksongania an⸱chingko Uni Kattako manigiparang dakgen. Aiao inmanbena nangjawa maina bon⸱kaman chasongo Kristoko ja∙rikgiparangko, “Isolni ge⸱etanirangko aro Jisuni bebera⸱ako rakkigiparang” ineba paraka. (Para. 14:12).

Ian nengragipa aro kakketgipa ong⸱chongmota: an⸱ching Isolna ka⸱saa aro ka⸱saani giminsa an⸱ching Uko mania.