---
title:  Isolni A⸳bachenggipa Miksongani
date:   26/08/2025
---

`Reo. 23:20–33 rangko poraibo. Ku⸳rachakgimin a⸳songona napangna gita maidakgipa niamrangko Isol jakkalna nangnikahachim?`

Gitalgipa a⸳songko dakgrike a⸳ako man⸳rikna gita uan Israelni dedrangna Isolni miksonganide ong⸳jachim; uara uamangna on⸳giminan ong⸳ahachim. Uara Abrahamna, Ishakna, aro Jakobna ku⸳rachakgimin a⸳songsa ong⸳achim aro uara dingtangmancha Isoloni Israelni dedrangara boksis dake on⸳aniko man⸳aigenchim.

Ku⸳rachakgimin a⸳songko man⸳rikna gita cheanikora Sagal Gitchakko batsotanion mesokahachim. Isol an⸳tangni manderangna dakgrikchakaha aro uamangni kosako uamangko so⸳otna miksongenggiparangni kosakoba chu⸳gimikon chena gitaba on⸳aha (Reo⸳ 14:13, 14). Egyptni manderangba amatako man⸳aiaha uan Isolni aiao inmanbee Isolni an⸳tangni manderangna chakpaani giminsa ong⸳aha. Apsandake, Assyriani Raja Sennacheribni somoioba, bilongbee nanganirangko on⸳e, aro Assyrianni sipairangko name skie tarie, Isol unoba dal⸳bee cheaniko on⸳aha, Indiba Israelni dedrangni dakgrikani gride cheani uamangona sokbajawachim. Isol cheaniko on⸳aha maina Hezekia Rajaba Isolni kattako Isaia katchinikgipachi on⸳aha ine bebera⸳aha (2 Raja. 19:35, Isa⸳ 37:36).

Isol Abrahamna iako u⸳iataha je Ku⸳rachakgimin A⸳songko uni mikkangchi janggi tanggipa manderangna rang⸳sande on⸳jawa, indiba bilsi 400 ni jamansa ong⸳genchim. (Aba⸳ 15:13–16). Maina? Miksonganide uan namgijagipa manderang Kanaan a⸳songo songdongchenggenchim. Isol ka⸳sachakbee ua manderang baksaba kamko ka⸳e gisik pil∙china gita gipin cholkoba uamangna on⸳ahachim. Indioba, uamang batesa Isolni kosako bobil dake chakate Uni gamchataniko gamchate ra⸳angrorojaha, Uni gimin jensalo a⸳songni namgijani chu⸳gimikan ong⸳ahaon, Isol uamangni a⸳songko Ibri jatna uamangni gitalgipa a⸳song dake on⸳skana nangnikaha. Chanchidapanio, Isolni ku⸳rachakanio jatrangko minggni ong⸳ronggija ong⸳aniko ra⸳bae Israeloniko uamangko rikgalatna ku⸳rachakani ong⸳achim: (1) Kenaniko jatrangona watate aro (2) Gnigipara, bijasikko watataha jechin manderangko arikataha. Israelni dedrangni gitalgipa a⸳songona sokbana skang, uamangni bobilrang biapko wate katangsoaha, aro ua a⸳songrangoni an⸳pilangtokaha” (Reo. 23:27, 28).

Ku⸳rachakgimin a⸳songona cheanio nangchongmotgipa kamko dakgipara Isolni sa⸳gresa ong⸳achim. Ua sa⸳grera Kristoan ong⸳achim, jean Israelko gitalgipa a⸳songna dakgrikanio cheaniona dilaha, aro uamangko chel∙chakaha. Uan aramni krong aro wa⸳alni krong ong⸳achim jean uamangko salni somoio aram gita aro walni somoio wa⸳al gita dilaha. Israelni dedrangara Uko simsakbee aro namen knatimna gitaba nangachim maina uan Salgini bil gnanggipa ong⸳achim (Reo. 23:21). Isolni skanina bamgijako mesokani aro Uni dilgipa ong⸳e re⸳dilanio bebera⸳bregija dakania uamangni cheanio chu⸳sokgijani ong⸳genchim.

`Ia chanchianirang, jekon bang⸳a bilsirangna Isol mite olakkigipa manderangnaba uamangni ramaoni dingtangchina cholko on⸳ahachim, uaranga an⸳chingna maikai Isolni ka⸳sachakani aro Uko jegalgipa aro ra⸳chaknagipa manderangna sima ari dongani gimin mai skianiko on⸳genchim?`