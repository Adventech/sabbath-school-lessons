---
title:  Ku⸳monggrikani Ki⸳tap
date:   24/08/2025
---

Sinai a⸳brio, Isol an⸳tangni manderangna maikai uamang An⸳tang baksa nangrimna nanga aro maikai rongtale janggi tangna nanga, uarangko niamko on⸳an baksa ja⸳pangkoba skie on⸳ahachim. Indiba niamni ja⸳pangko salantini janggi tanganio ja⸳rikna nang⸳genchim, uni gimin Isol uamangna dongimin niamko on⸳taiaha, jekon “Ku⸱monggrikani Ki⸱tap” ineba agana. Uan bichal ka⸳giparangni daito ong⸳achim jekon uamang nitimna aro ong⸳e ja⸳rikna gitaba nanggenchim.

“Manderangni gisikoara, nokkol itaniko man⸳anichi aro songsarekgrimo donge kana ong⸳atako man⸳anichi Isolni mingchikkung skianirangko name ra⸳chakna man⸳kujachim. Niam mingchikkungo nanganirangko ma⸳sibatatna aro uarangko manina mesokani gita, gipin niamrangkoba on⸳dapaha. Ia niamrangkoa bichal ka⸳anirang ine mingachim, maina uarangkoa pilakko U⸳igipani gisik name tarie on⸳aha aro bichal ka⸳giparang uarango seani gitasa bichal kana nanggenchim. Niam mingchikkungko jinmao gita ong⸳gija uarangkoa Moseni saksanosa on⸳aha, aro uasa manderangna aganskae on⸳na nanggenchim.”—Ellen G⸳ White, Patriarchs and Prophets, jak 310⸳

`Reo. 21:1–32 rangko poraibo. Maia dingtangmanchagipa dakna nang⸳gni niamko Ibri nokkol itako man⸳e sakgipinchi so⸳otako man⸳enggipa aro be⸳enni gita saknaenggipa manderangna on⸳aha?`

Ku⸳monggrikani ki⸳tapni gimin adita gipin odhairangoba agananiko daka. (Reo⸳ 21:1–23:19).

Ia pilak on⸳gimin ge⸳etani aro niamrang namgijarangko dontonge Uni on⸳gimin niamrang gita songsalko rikchina ine ong⸳achim.

Nokkol itako man⸳gipa manderangna on⸳gimin niamranga dingtangmanchagipa ong⸳achim jekon uamang namgijani bidingo jajana gita nang⸳jawachim aro gital chasongo namgijarangko ranta ka⸳ani donggenchim ong⸳omangba uarangchi nokkol itako man⸳na nang⸳jawachim⸳ Ibri manderang nokkol itako man∙miting somoiomangba, chong⸱motde, uamang chel∙chakaniko aro gamchate ra⸳aniko man⸳kuaha. Gitalgipa chasongode jeon namgijanian an⸳chingni samtangtangko ganggopenga, jean jekon ska uko dakaigiparangde uamangni gam-jinrangchin uamangni nokgipa ong∙aniko man∙enga. Bibleni on⸳gimin niamrangode uarangoni dingtanganiko on⸳aha. Bibleni somoiode nokkol ong⸳ani, bilsi doknasan ong⸱aiachim (Reo.⸳ 21:1, 2; Jer⸳ 34:8–22), aro bilsi snigipaode, pilak nokkol itako man⸳enggiparangan uamangni nokgipa baksa uamang dongkuna sikgipana agre pilakan jakgitel wataniko man∙tokachim. Nokgiparangba Sabbathode chutti watachim, (Reo.⸳ 20:9, 10) aro uamangni nang⸳anirangkoba on⸳achim.

`A⸳gilsakni bang⸳bata biaprangon namgijagipa dakbewalko ja⸳rikaniko bon⸳atgenchim ong⸳oba, maidakgipa ramarang ba ja⸳rikani niamrang da⸳aloba dongengkua, aro maidakgipa ja⸳rikani niamrangko an⸳chingni uarang baksa dakgrikanio an⸳ching dakna man⸳gen?`