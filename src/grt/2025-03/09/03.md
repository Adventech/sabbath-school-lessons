---
title:  Niamrang Dongengkua
date:   25/08/2025
---

Isolni ka⸳sachake, Uni bichal ka⸳arangni bidingoba maikai manderang baksa ku⸳mong-meligrikna nangachim, uarangko namgipa bewalo maikai dakna man⸳gen, uarangni giminba skianiko on⸳aha. Adita mokordoma ka⸳anirangni bidingoba mingprakprak poraianirango indake mesokaniko on⸳aha je, noksulni matchu bipa noksulskani matchu bipako sipile duk on⸳ode, manderang noko jilgipa matburungko cha⸳ue aro uko palgenchim ong⸳ode, matburungrang sakgipinni bagano ba sakgipinni draka bario cha⸳amgenchimode, saoba mandeni sroe ra⸳bagimin bostuko unoniko saoba cha⸳uanggenchimode, ba rim∙ako man⸳gimin matburung saknabeahaode ba siahaode, dakna nanggniko talata (Reo. 21:33–22:15).

`Re⸳o. 22:16–23:9 ona poraibo. Maia neng⸳nikanirang baksa ia niamrangni nangrimgrikaniko iano dakachim aro maikai?`

Isolni niamrang dingtang dingtang talatna nanggnirangkoba man⸳chapa. Dingtangmanchagipa dakronganira uan mandeskani kosako galonani ba onia dakani kosako ong⸳a. Ua darangni kragija dake saksa sakgipinni kosako dakgrikaniko nangnikja. Uni ka⸳sachakanio, Isol mandeni ka⸳tongo paparigipana gisik on⸳aniko namataha aro manderangko uamangni ong⸳telaigipa cholon bewalrangko jean uamango ba∙kapaonin dongachim uarangko namatna gitaba kamko ka⸳aha. Songsalba naljoka gnang rakkiako man⸳aha, namgijanirangba chu⸳gimikan bon⸳atako man⸳gnokchim, aro mandeska baksa nangrimaniba namgipasa ong⸳gnok. Kakket dakani aro ka⸳saani pilak kamrangon sason ka⸳aniko man⸳na nangchongmota.

`Reo. 23:10–19 ona poraibo. Iano maia nangchongmotgipa neng⸳nikanirang baksa nangrimgrikaniko nikna man⸳gen?`

Sabbath aro manianirangara olakkiani gimin ong⸳achim jean jokatani bidingo nangchongmotgipa itihasko gisik ra⸳atpiltaiani gita ong⸳a. Olakkianiara simsakbee dakna nanggnigipa kam ong⸳achim maina uan a⸳bachengaonin gipin dakna nang⸳gnirangba ong⸳achim. Sabbathara a⸳gilsako ong⸳atchengaonin donbagimin ong⸳a (Aba⸳ 2:2, 3; Reo. 20:8–11), uan Israelni dedrangko jakgitel watani aro jokatani baksaba nangrimeani dongachim (Deut⸳ 5:12–15), aro uan Dakgipa Rugipa, Jokatgipa Isolko olakkiani ong⸳a ine bilakbatsrange ramako mesokaniba ong⸳a. (Mark 2:27, 28).

Iani gisepon, Israelni dedrang minggitam bilsio nangchongmotgipa manianirangko dakna nanganiba dongachim, (1) Watchangani alani aro wanti gri pitako dakani (uan ong⸳ronga gitade Marchni jatchigrikoni Aprilona ong⸳achim), (2) Pentekost ba minchenggipako raani (Feast of week-ko maniani) uni ja∙manode antisni manianiko, uan sal 50 na manianiko dakani ja∙mano ong⸳achim, aro (3) Torom tambuni ale cha⸳ani (ba jamdapni alani) ba apsan gronggriktaianiko maniani uan mitekario ong⸳rongachim, chongmotan, Septemberni jatchioni Octoberni jatchiona ong⸳rongachim; (Reo. 34:18–26, Lev⸳ 23:4–44, Chan. 28:16–29:40, Deut⸳ 16:1–16 rangko nibo).