---
title:  Mikronna Mikron
date:   27/08/2025
---

`Mati 5:38–48 ona poraibo. Maikai Jisuara a⸳jak sokani ba jakbikpilani niamni bidingo skianiko on⸳aha? Maikai da⸳alo an⸳ching ianoniko an⸳tangna skie ra⸳na man⸳gen?`

A⸳brio skiprakanio, Jisu Niam Gitchamni kattako ra⸳e aganaha, ua agangimin kattarangara manderangni janggi tangenga gita apsan ong⸳engachim. Aroba, Ua ua somoio Jihudi skigiparangni kosakoba aganaha jekon uamang skiengachim, jerangan bang⸳a bilsirangna Isolni chongmot miksongmanchagipaoni dingtange skianirang jitatako man⸳aha. Uaranga, mandeni dakbewalsa ong⸳aiahachim, indiba Isolni kattao miksonganide dongjachim jekai Sabbath maniani aro Sabbatho dakgimin kamrangni gimin chanchiatgenchim ong⸳ode, uamangni dakgiminara chong∙mot miksongaoni dingtangskaaha. Uni kattarangchi, Jisu ua niamrangni bidingo chong∙motgipa miksonganiona ra⸳bapilengachim.

A⸳brio pattianirangni gimin skianioba, Ua uni knagiminrangni bidingo chong⸱motgipa miksongani kattarangona ra⸳bapilna jotton ka⸳engachim, mitamrangni ong⸳gija dake pe⸳srete skianirangni bidingoba uamangna kakketko mesokna gita Jisu jotton ka⸳ahachim.

Reo. 21:24 o indake agana, “ ‘mikroni pal mikronko, wagamni pal wagam.’ ” Iarangko Ua Mati 5:38 o niam gitchamoniko ra⸳e aganaha. (“Na⸳simang knaaha⸳ ⸳ ⸳ indiba na⸳simangna agana”) aro uan lex talionis, ong⸳achim jekon a⸳jak sokani ba jakbikpilani niamrang ineba agana. Ua podrangko gipin Sastroni podrangoba jakkalaniko dakaha. (Levi⸳ 24:20, Deut⸳ 19:21).

Ua niamni chong∙motgipa miksonganide, saoba sakgipin mandeni kosako a⸳jak sokani bidingosa ong∙achim. Ru⸳uta bilsirangna bobil ong⸳grikaniko, ba a⸳jak sokaniko mamung sing⸳sandia ba bichal ka⸳ani gri dontongatani ong⸳ahachim. Saknaako man⸳gipa mandede bichal ka⸳gipachi porikka ka⸳e niako man⸳na gita nanga, aro unikode, namedake gimagiminna tangka gamna nanganiko tik ka⸳grika aro gamanikoba dakachim. Ua ranta ka⸳aniranga “manderangni niamko an⸳tangtangni jakni kosako ra⸳aniko champengna gita ong⸳achim.” Bichal ka⸳aniko dakna nanga, indiba uan Isolni niam gitasa ong⸳na nanggenchim.

Jisu Kristo, jean songsalni niamko Mosena on⸳gipa ong⸳a, ua niamrangni miksonganiko u⸳igipaba ong⸳achim; Uni gimin, ua uarangko tiktak dake a⸳bachenggipa miksongani gita aganna man⸳a. Ua niamrangni mangsonganide ian, kakket dake bichal ka⸳ani aro nangrimgrikpilaniona ra⸳bapilani, aro uan tom⸳tomaniona ra⸳bapilani ong⸳achim.

Iarangni gimin jera ra⸳aniko dakna man∙naba donga je, kakket dake bi⸳chal ka⸳aniba a⸳jak sokani bakan ong⸳aia.

Namedake ua niamrangko ja⸳rikgenchim ong⸳ode, uan chanchichipani aro bichal ka⸳ani aro a⸳jak sokani bidingo tiktak ong⸳aniko ma⸳sina man⸳anisa ong⸳achim.

`Kakket dake bichal ka⸳ani aro kakket dakgija bichal ka⸳ani bidingo jekon da⸳alo an⸳ching a⸳gilsako nikengachim, uarangko chong⸳mot ong⸳e u⸳ie ra⸳na gita maikai man⸳gen?`