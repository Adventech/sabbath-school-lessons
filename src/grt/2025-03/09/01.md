---
title:  Niam Gita Janggi Tangani
date:   23/08/2025
---

### Ia Antini Lessonna Poraiani

Reo. 21:1–32, Reo. 22:16–23:33, 2 Raja. 19:35, Mati 5:38–48, Rom. 12:19, Mati 16:27.

> <p>Mingani Pod</p>
> “Aro Jihova Mosena aganaha, na⸳a Israelni dedrangna indine aganbo, Angni na⸳simang baksa salgioni agangrikako na⸳simang an⸳tangtangan nikaha. Na∙simang Ang baksana gipin isolrangko daknabe; rupani miterangko, aro sonani miterangko na⸳simang an⸳tangtangna daknabe” (Reo. 20:22, 23).

Isol An⸳tangni manderangko gipin wilwilao donggipa a⸳songrangoni dingtang ong⸳aniko nang⸳nikaha. Ua uamangko Uni re⸳dilanio aro sasonna bamgiparang ong⸳ate uamangko kakketgipa olakkigipa jatrang gita ong⸳atna skaahachim. Pilakon Uni niamni gimin ja⸳pang dake chanchianiko Ua nangnikaha. Uni sorkario dongimin niamchisa bichal ka⸳aniko dakachim, aro kamalrangkoba apsandake skianiko Ua nangnikaha. Ma⸳a paarangkoba nangchongmotgipa bakko bak ra⸳paaniko nang⸳nikaha.

Je dakbewaloba ong⸳ja maina, niam miksonganiko aro ua niamko dakgipani cholonko mesokani ong⸳a. Mesokna gita, jensalo Pharao pilak Ibri me⸳a bi⸳sarangko so⸳otchina ge⸳etaniko on⸳ahaon, uara sawa ong⸳achim, uko mesokani ong⸳aha: Namgijagipa raja a⸳songo donggipa sakantinan jerangan bilsi 18 gapahachim, uamangna chubatgipa skie ra⸳aniko indin boksis dake on⸳genchim ong⸳ode, uko manderang rajani jaksramani aro an⸳tangni a⸳songna silroroaniko dakengani ong⸳a ine changenchim.

Isolni niamo, Uara sawa ong⸳achim, uko parakani ong⸳a. Uni namani, ka⸳saani, gamchatani, rongtalani, aro uni bobilko champengna am⸳aniko mesokani ong⸳a. Niam rongtalgipa aro kakketgipa ong⸳engon, apsandake, Isolba ong⸳a. Niam an⸳chingko kengnioniko aro duk a⸳selrangoniko naljoke rakkia. Isolko aro saksa sakgipin baksa mande ra⸳grikbo, aro janggini gamchatani Uni niamko ja⸳rikanio ong⸳a.