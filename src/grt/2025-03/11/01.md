---
title:  Ga⸳akani aro Mol⸳molchakani
date:   06/09/2025
---

### Ia Antini Lessonna Poraiani

Reo. 32:1–6; Git. 115:4–8; Isa. 44:9, 10; Rom⸳ 1:22–27; Reo. 32:7–32; Isa. 53:4

> <p>Mingani Pod</p>
> “Aro Mose Jihovaona pil⸳bae aganaha, aiao, ia manderang dal⸳begipa papko dakaha, aro uamang an⸳tangmangna sonani miterangko dakaha. Aro da⸳o Na⸳a uamangni papko watnakode, aro watjaode, anga mol⸳mola Nang⸳ni segimin ki⸳taponiko angko kimkitbo.” (Reo. 32:31, 32).

Moseni sal 40 na Israelni dedrang baksa dongjamiting somoio uamangna mai ong⸳aha? Isolni manderang Uoni an⸳pile mandeni jakchi tarigimin miteko, chong∙motan, sonani matchu bi⸳sako dake olakkiaha. Bang⸳a aiao inmanpilgipa chinrangko aro Uni bilrangko uamang nikahachim, indiba maikai uamang iako daktaiaha?

Bang⸳a aganchakanirang iani bidingo donggenchim, maina uamang sakantion bebeni seng⸳ani dongahachim. Ia manderang, Isolara sawa chong⸳mot ong⸳a uko ma⸳sijachima? Ba uamangni bilakgipa cha⸳tote nikgiminrangra be⸳eni skani paprangni a⸳sel salakkimdapako man⸳ahama? Uamangara, jekon Isol uamangna dakahachim, uarangko dal⸳e rajahama? Uamangni ma⸳sigiminranga uamangni gitcham papni skanirangko chanchianirangni a⸳sel aram simdape gimaatako man⸳ahama? Uamangni indake Isolni kosako mandera⸳gija dakanina Isol ka⸳sachakaniko uamangni palo on⸳genma? Uamang Isolni dakgimin kamrangni bidingo ta⸳raken gualaiahama (Git⸳ 106:13, 21–23)? Ba uaranga Aaronni dilanio chu⸳sokgijani a⸳selsa ine matnanggenchima?

“Jihova ua salo nisiatna Aaronko ka⸳onangbeha” (Deut. 9:20).

Jedakgipa ia an⸳skitmanpilgipa ga⸳akani a⸳selba ong⸳ja maina, maidakgipa skie ra⸳aniko an⸳ching unoniko an⸳tangtangna skie ra⸳na man⸳gen, aro manderangni papni giminsan ong⸳aigija indiba mandena Isolni ka⸳saani gimin maiko skie ra⸳na man⸳gen?