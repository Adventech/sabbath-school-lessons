---
title:  Chu⸳sokgijagipa Dil⸳gipa
date:   07/09/2025
---

Sal sotbri aro wal sotbrina An⸳tang baksa somoiko re⸳atchina Moseko Isol okamaha. Aro uamangni nikna man⸳gipa dilgipa uamang baksa aditanade dongjaha. Uamang dilgipa dongjaha ine nike, chakchikgija ong⸳baaha aro kenaha, aro chelchakgipagri ong∙e uamang an⸳tangtangko nikbaaha. Uni gimin uamang an⸳tangtangni nikna man⸳gipa “isolko” dongatna skaaha jean uamangko soke dilgenchim, jekon uamang uamangni pilak janggi tanga gimiko Egypt a⸳songo nikmanahachim.

`Reo. 32:1–6 ona poraibo. Iano maikai Aaronara chu⸳sokgijagipa dil⸳gipa ong⸳aha?`

Aaron bebena chadengjaha. Ua ong⸳gijako dakaoniko badia ong⸳a uko dakanio chu⸳sokgijagipa ong⸳aha. Isolo ka⸳dongchakani palo ua jinmarangni namnikaniko daknasa uni gisiko odoreaha. Manderangni dabianiara chanchisokna am⸳pilgijagipasa ong⸳aha: “Chakatbo, chingna skang skang dilgnigipa miterangko dakbo” (Reo. 32:1), aro ua uko dakaha.

Manderang uamangni sonarangko sikbeen an⸳tangtangna miteko dakchina on⸳tokaha, aro Aaron uamangko dontongatani palo batesa uamangko on⸳china okamaha. Indake ua ong⸳gijagipa isolrangko tarianio bakko ra⸳paaha. Jamano, manderang indake aganprakataniko dakaha: “Uan na⸳simangni isol ong⸳a, Israel, jean an⸳chingko Egypt a⸳songoniko rimongkatbagipa ong⸱a.” (Reo. 32:4). Uni gimin uan mairongpile papni namgijani aro gokani ong⸳aha. Indake uamang ua mite dakanikon olakkina a⸳bachengaha. Uan aiao inmanani ong⸳jama aro baditan an⸳chingni papni skaniranga an⸳chingko chanchianirango aro kamrango dingtangatna man⸳a? Manderang uamangni dakgiminko manina a⸳bachengaha, aro uamangni jat aro nama skanirang onatako man⸳aha.

“Indakgipa dake niani obosta ian, jean mandeni namnikanina bate Isolko mandera·anina gisiko nangbatgipa, an·tangni naljokanina bate ba janggitangna bate kimkimgipa aro ka·rakgipa mandeona sokbaahachim. Indiba da·o Israelko dilna dongrikgipade uandakgipa cholon dongjachim. Bilgri ong·e Aaron manderang baksa jegrikgramaiaha, aro uni gisiko kimkim ong·gijani aro ka·pong dakanian manderangna kimkimbate dabianiko dakna cholko on·batahachim. Mande jinmani jajaani baribaaha. Mande jinmani chanchigija jajaanian cheaniko man·atani gita ong·pilaha. Mitamrangde Isolna an·tangtangni ku·monggrikanina kakket dakkuahachim, indiba bang·bata manderangan Isoloni an·pilgipani dolchinan re·angtokaha. Bang·gija dolsan ua bimangko dake mite olakkianiko jegalna pa·aiahachim, uamangkoa ka·namgija daktokaha aro golmalo, bon·kamao uamang janggitangtangko gimaataha.”—Ellen G⸳ White, Patriarchs and Prophets, jak 316, 317.

`Maikai Aaron dilgipa ong∙e, indakpile bilgrigipa ong⸳na nangaha? Aiao inmanpilgipa ka⸳tongo namgijanian gapahaoba, maidakgipa ramarango Aaron an⸳tangko dos gri ine mesokaha?`