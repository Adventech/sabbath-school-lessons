---
title:  Isolni Rongtalgipa Ka⸳onangani
date:   10/09/2025
---

`Reo. 32:9–29 ko poraibo. Iano Isol Israelni dedrangko ka⸳onange uamangko nisiatsrangna dakon Moseni aganchakania maidake ong⸳achim?`

Moseni Sinai a⸳brio ong⸳miting chachaon, Isol bobil dakpilgipa manderangko nisiatsrange, Moseko dal⸳gipa jat dakskana gita Isol aganahachim. Indiba uan Moseni nangnikani ong⸳skajachim. Mose ua Israelni dedrangna angni manderang ong⸳ja indiba nang⸳ni Egypt a⸳songoniko aiao inmangipa jaktongchi rimongkatbagiparangan ong⸳a ine janapate Mose uamangna mol⸳molchakaha. Aro Mose uni batangimin somoio pagiparangna ku⸳rachakaniko janapate Isolo mol⸳molaniko dakaha. Mose Isol baksa manderangna kakketgipa ong⸳e mol∙molchakaniko dakaha.

Ja∙mano “Gitel jekon ua An⸳tangni manderangna dakna aganahachim unoni an⸳pilaha” (Reo. 32:14), Mose uamangona re⸳angpilaha. Reo. 34:29, 30 o, Isol baksa aganrikani gimin Moseni mikkangni ching⸳ako Mose u⸳ijachim. Uni mikkang chong⸳motde uni ka⸳onangani mikkangkosa mesokna gita nang⸳achim.

“Jensalo Mose a⸱tipni sepangona re⸳baoa ua matchu bi⸳sako aro chrokako nikeaha: Aro Moseni ka⸳onanga ching⸳chaaha, aro ua rongplengko an⸳tangni jakrangoniko japao be⸳ataha.” (Reo. 32:19). Ge⸳eta mingchikkungan gapgipa rong∙plengko be⸳atania, uano aganimin ge⸳etanirangko pe⸳aniko mesokani ong⸳aha. Isol uani gimin Moseko manengaha aro ja∙mano uani palo dingtang rong∙pleng dotgniko tariskachina aganaha, jekon ua beataha” (Deut. 10:2). Isol an⸳tangan uano seaha.

Mose Aaronko manderangni dabianiko knachake uarangko dake on⸳ani gimin manengaha, “ ‘Na⸳a uamangni kosako dal⸳gipa papko ra⸳bana gita, uamanga nang⸳na maiko dakaha?’ ” (Re⸳o. 32:21). Aaron an⸳tangni niam pe⸳aharangni gimin iarangchi pa⸳sikaniko dakna jotton ka⸳achim. (1) sakgipinrangko ua dos galaha, aro (2) Montro gitasa uade ong⸳aiaha, “ ‘jeni sona gnang uamangko tetchina ine anga aganaha aro; uarangko anga wa⸳alo galaha unon uarang matchu bi⸳sa ong⸳katbaaha!’ ” (Reo. 32:24). Aaron an⸳tangan Mose baksa Israelni sak 70 me⸳aparang baksa a⸳briona doangpana gita cholko man⸳pagipa Isolko baditan ua mandera⸳aniko daknasa nang⸳ahachim. (Reo. 24:1).

Mairongpilgipa ka⸳dingsteke namgijako dakani! Ua ong⸱a obosta montro gitasa ong∙a ine agananio aiao inmanani ong⸳aha ine agane Aaron an⸳tangni jongtangni kosako chalaki dakna jotton ka⸱ahachim. (chanchiatbo, mingsa papan minggipin papona dila; ia ong⸳a obostao, bebeni kosako tol∙gipa mite olakkiani sakremremaniko nikna gita man⸳a). Indioba, Mose manderangni ka∙namgijagipa bewalko nikon ma⸳siaiaha, ua goka ong⸳jaha. Uamangni namgijagipa biterangan sakki on⸳aiaha, aro Mose indake aio inmanpilgipa bobil dake chakataniko rang⸳sanan dontongataha.

`Ia golpoo mol⸳molchake bi⸳chakani bil donganiko an⸳chingna maikai skianiko on⸳aha? Sana na⸳a da⸳alo bi⸳chakaniko dakenga?`