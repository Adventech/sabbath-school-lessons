---
title:  Chanchidapani
date:   12/09/2025
---

Ellen G⸳ Whiteni ki∙tap, Patriarchs and Prophets oniko “Idolatory at Sinai,” jak 315–327 rangko poraibo.

Ia antini lessono bebera⸳giparang baksa Isolni dingtangmancha kam ka⸳ani gimin niatani ong⸳aha. Isol an⸳chingna an⸳chingni agansokna man⸳pilgija an⸳chingni bi⸳anina ba chanchiana batpilgen dakgen” (Eph. 3:20). An⸳ching an⸳tangtangnasan aro an⸳tangni nanganirangnasan gisik on⸳aina nang⸳ja, maina uan mite olakkiona dilgen. Uarangna gisik on⸳ani pal, Isolna aro Uni bilnasa gisik on⸳na nang⸳a. Ua an⸳chingna bilko on⸳a, jean gital aro janggini cheaniona dilani ong⸳gen. (Phil. 4:13; Juda 1:24, 25).

“Ia papna bichalko kakket dakanina bate komigijagipa ka·saaniko mesokchina dabiaha. Isol An·tangni manderangni kosako chubate sason ka·gipa aro uamangko rakkie ripinggipaba ong·a. Kimkime bobil dakpilgiparangko gipinrangko ong·siatangkuna man·atjana gita ma·ekatna nangahachim. Papna sastiko on·gija donaiode mai ong·genchim uko a·gilsakna mesokna gita Kainni janggiko Isol ripingkuaha. Uni janggi tanganichi uni deritchurang maiko dakahachim, aro namgijako dakaninan chichi a·gilsakko nisina draataniko ong·ataha ine skianiko on·aha. Badita manderang ru⸳utbate janggi tanga, inditanan uamang namgija ong·roroaha.

Uandakesa Sinaio Isoloni an·pilaniba ong·aha. Niam pe·dilgiparangko ta·rake nisiate galjaskal namgijaniko niktaitaiaigenchim.”—Ellen G. White, Patriarchs and Prophets, jak 325.

**Chanchigrikna Sing⸳anirang:**

`Sombar salni bon⸳kamgipa bako sing⸳anirangna gisik on⸳batbo. Ong⸳atgipako jegale maidakgipa ramarang gita an⸳ching ong⸳atgiminko olakkienga? Mesokna gita: Maikai an⸳ching namgipa nokkol pamong ong⸳aniko aro samtangtango donggipa sambolrangna matburungrangna uarangko an⸳tangna isol dakani gri ba uarangko olakkiani gri simsak nirokna man⸳gen?`

`Maina Mose denggu dake gisik pil∙na jechakgipa aro Isolni aro Uni skiani kosako bobil dakaniko dakangkugipa manderangko so⸳otchina ge⸳etaniko on⸳aha?`

`1 Pit. 2:24 o agangipa kattara, maikai bil gnange Jisuni sakgipinni palo jaminchakani gimin parakaniko on⸳aha?`