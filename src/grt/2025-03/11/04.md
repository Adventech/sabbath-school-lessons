---
title:  An⸳tangtangko Ong⸳siatani
date:   09/09/2025
---

`Reo. 32:7, 8 rangko poraibo. Iano maina Isolara Moseko Israelangni tambuona watataiaha?`

Miterangko olakkiani a⸳sel, Israelni dedrang an⸳tangtangko chong⸳motgipa Isoloniko chelgrikatengahachim, jean uamangko Egypt a⸳songoniko rimongkatbagipa ong⸳a. “An⸳tangtangko ong⸳siatgiparang” ine agananichi Gitel uamangni kosako matnanganiko aganaha (Reo. 32:7)—Egypto jekon indakgipa bimang dake olakkianiko dakaha ukon uamang daktaiaha. Isolni uamangna agananio iano maia mikkangchakaniko mesokani donga (Reo. 20:2)! Ia Isolni dongpaani aro Uni bilko jegalania namen nangchongmotgipa ong⸳achim. Uamangni chanchianirang aro skanirang chu⸳gimikan ong⸳siatako man⸳mangimin ong⸳ahachim.

Katchinikgipa Ezekielna, miterangko olakkiani a⸳selsa pilak Isolni manderangni namgija obostao ga⸳akanira ong⸳aha, aro uanonin pilak paprang ong⸳katangaha ine aganaha (Mesokna gita iarangko nibo, Ezek. 8:1–18, Ezek. 20:1–44, Ezek. 22:1–12). Skangni Israelrang mainan pilni pil skie ra⸳jaha aro uamangni mandeni jakchi tarigimin isolrangko olakkiaoni maina an⸳pilaniko dakjaha ine jajrengmanpila. An⸳chingde rongtalen uarang gita apsan dakpajana ma⸳siaha. Indide an⸳chingara uandakgipa miterangoni dingtangbebeengahama? Da⸳alni miterangde dingtang dingtang bimango ong⸳na man⸳a, indiomangba uarangba uamang gitan apsan ong⸳aia.

Mite ine aganon jekon na⸳a namja ine u⸳iachim indiba ukon dakangkuaiode uan nang⸳ni mite ong⸳bana man⸳a. Uan an⸳chingni chanchianirangko, aro gisikko, somoiko, bon⸳ata, aro Isolna bate uarangkosa namnikbatna gisiko a⸳bachengbaa. Ua an⸳chingni chanchianirangko nokkol itna man⸳a. Bebeko agansrangode jeko an⸳ching nika ugitan an⸳ching ong⸳baa, aro bon⸳kamaode je isolnan an⸳ching dangdike on⸳engachim, uarangoni kate jokna gita bilgri ong⸱atako man⸱gnok.

Isol nang⸳ni janggi tangani bijangchio ong⸳jagenchimode, unon gipin isolrang uarango gapateskagen. An⸳ching Isol baksa ong⸳anio aro Uni dongpaanio katchajagenchimode, an⸳chingni janggi tanganirango mainaba ba sanabanasa an⸳tangko on⸳kange janggi tangskagipa ong⸳gen. An⸳ching Kristona biapko on⸳ani pal dingtang dingtangko an⸳tangtango ra⸳gatskana man⸳a jekai: ga⸳ora de⸳ani, an⸳tangnasan chanchiani, tangkana ka⸳saani, bilko man⸳na rikani, be⸳enni namgija skarangko chu⸳sokatani, cha⸳anirango, TVrango, drugrangko jakkalanio, churangko jakkalanio, rongtalgijagipa chanchianirango, pornographyrangko nianio, a⸳gilsakni katchaanirango, kam ka⸳anirango, sportrango, nokdango, video game-rangko kal⸳anio, film kal⸳anirango, shopping ka⸳anirango, budirango, politicsrango, musicrangko knaanirango, positionrango, mingnama bimungrangko man⸳anio, gadang chuanirango, aro gipinrango…seange mesokangkuode bon⸳chipjawa.

An⸳ching uarangni bidingo gisik gnangen simsakgiparang ong⸳na nang⸳a. Jean nama nitoa, aro miksongani gnanggipaonikoba mite olakkiaona an⸳pilatna man⸳a. Miterangko olakkiani bilongen kenbegnigipa ong⸳a, maina uarang an⸳chingni janggi tanganiko, chanchiani ramarangko, an⸳chingni namnikanirangko aro saksa sakgipin baksa janggi tangrimaniko ong⸳ata. Uarang, na⸳ara sawachim, uko dingtangate namgipa kakketgipa nangrime melie donganiko, bon⸳chotao nang⸳ko miksonga grigipa ong⸳sigipa ong⸳anionaba sokatnaba man⸳a, indake uarang an⸳chingko bon⸳kamode naljokatna gita man⸳jawaha.