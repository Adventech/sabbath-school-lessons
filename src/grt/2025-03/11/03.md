---
title:  Mite Olakkiani aro Namgijani
date:   08/09/2025
---

`Reo. 32:6 ko poraibo. Ia mite olakkianiara uamangko rang∙sanan banona dilangaha? (Git. 115:4–8; Git. 135:15–18; Isa. 44:9, 10).`

Sonani matchu bi⸳sa uan Egyptrangni matchu bipako mesokgipa ong⸳achim, jekon uamang Apis ba matchu bimani isol ineba agana, ukon Hathor ine uamang mingachim. Uan skanggipa aro gnigipa ge⸳etanirangko pe⸳ani ong⸳aha. (Reo. 20:3–6). Ia niam pe⸳aniranga sasti on⸳ani gride bon⸳angaina nangjawachim maina uamang uamangni tanggipa Isol baksa nangrimgrikaniko pe⸳ahachim. Dakgipa Rugipa Isolko olakkiani pal Israelni dedrang an⸳tangtangni jakchi tarigimin isolrangkosa olakkitokaha jean, nikna, knana, gingsikna, aganna, simsakna, ka⸳sana, ba dilna man⸳gijagipa ong⸳achim.

A∙gilsakko ong⸳atani miksongania da⸳o bikpilatako man⸳skaaha: an⸳tangtangko Isolni bimang gita ong⸳atako man⸳giparang ong⸳a ine ma⸳siani palo uamang an⸳tangtangna an⸳tangni bimang gitaba ong⸳gija isolrangko dakaha—aro matburungrangni bimang gita ong⸳pile uamangni namgija dakania uamangni namgijana chu⸳ongbegipa ong⸳pilaha. Uan uamangni isol jenan uamang dangdike on⸳na namnikaha? Indake, uamang Isolni kosako dal⸳begipa papko ka⸳aha? (Isa. 31:7, Isa. 42:17).

`Rom. 1:22–27 rango, agangipa katta baksa maikai sonani matchu bi⸳sako dake olakkiania nangrimeani donga?`

Mite olakkianiara, Isolde Isol aro mandede mandean ong⸳a ine ma⸳sianiko jegalani ong⸳a. Mite olakkiani Isol aro mande baksa nangrimaniko bangbang ong⸳ate kimite gala gita ong⸳aha (Agan. 5:2) aro Un baksa nangrimaniko be⸳ataniba ong⸳aha. Ua namgijagipa cholon ba maiba parak ong⸳e ka⸳tongo namgija dakani ong⸳naba donga, mite olakkiani rang⸳sanan an⸳chingni Isol baksa nangrimaniko bretate ja∙mano an⸳chingko nama kamrangko dakna skaatjana gita namgijachi tang∙onroroako man⸳aniona dilatgen. Darangba aiao inmanna nang⸳jawa, podrang an⸳chingna uamang salgipino maiko dakaha uko agana: miterangna an⸳tangko on⸳kangani ja∙mano, uamang mande jinma tom∙dakna a⸳bachengaha. Ellen G Whiteni agananio, “Egyptni mitena olakkiani somoio ale cha⸳anirangko uamangba dakpaaha.”—Patriarchs and Prophets, jak 320.

Manderang an⸳tangtangna isolrangko bikotna namen seng⸳begipa ong⸱aha. Uamang an⸳tangmangna isolrangko dakaha, jean namgijani uamangna chu⸳ongbegipa ong⸳pilaha, indiba unikoa uamang re⸳ange uarangna dangdike on⸳aha. Ong⸳atgipa Nokgipani kosako ong⸳atgimin bosturangko ra∙gatskaaha, ba ja∙mano, indake dakania namgipa cholon bewalrangko ong⸳siataniona dilani ong⸱aha.

`Da⸳alo maidakgipa ramarang gita manderang ong⸳atgipa Isolni palo ong⸳atgiminrangko olakkitokenga?`