---
title:  Re∙angbo aro Isolko Olakkibo
date:   03/08/2025
---

Watchangani walo, Isolni bichal an∙chichi pindapgijagiparangni kosako ga∙akaha (Reo. 12:1–12). Darangba gadang, lekka-pora, mandera∙ani ba mandeni bewalo pangchake jokna man∙jaha. Sasti on∙ani, pilak nokdangona sokaha, Pharao-oni nokkolrangona kingking, aro skanggipa atchichenggipa matburungrangonaba sokaha. Egyptni gaora de∙ani a∙dimuosa ong∙aha.

`Reo. 12:31–36 ko poraibo. Uamangko re∙angchina ge∙etaniko on∙ahaoba maidakgipa ong∙ronggijagipa mol∙molaniko Pharao maina dakaha?`

Ibri manderangko Pharaoni re∙ange olakkina aganania gisik nangatbegipa ong∙a: “Aro angnaba pattipabo.”

Egyptni raja, a∙gilsako jean uni manderangni gisepo “saksa isol” ine chanako man∙achim, maina uara indake sing∙aha? Ian Ibrirangni Isolni bilko ma∙sie uoniko namgniko man∙na krengani gita nikna man∙a. Indioba uni ning∙tubegipa bobil dakpilanina, dingtangna jechakanina, papna, aro gaora de∙anina maidake Isol una pattina amgenchim. Beben ua bon∙kame uni skaniko agangenchimoba, Jihovana an∙tangko on∙kanganioni ong∙gipa ong∙kuja. Ian amaniko man∙ani giminsa ong∙a. Ua gisik pil∙jaha maina uni ja∙mangipa kamrangan iako mesokaha. Uni songnokko nisiataoniko jokatna gita champengnasan ua nangnikaha.

Pharao kratcha∙atako man∙aha. Aro misilbegipa dukrangko namsranggijagipa rang∙kareoniko man∙e Israelrangko Egyptoni re∙ongkatchina ge∙etaniko on∙aha. Batanggimin somoirango uni watna jechakanichi uni a∙songna bang∙a saknaanirangko ra∙baaha, indiba da∙o ua ge∙etaniko on∙aha.

Aro Egyptni manderangba Israelrangko ma∙sie re∙anganiko nangnikaha. Uamang indake aganaha, ka∙sapae watangbo ong∙jaode “chinga pilakan signok.”

Indakmiting somoio Isol Israelrangna cholko tariaha, indake Israelrang jakrara watangjawa indiba uamangni chanchisoana bate ru∙utbatgipa songreanio nanggiparangko on∙aha. Egyptrang Jihudirangna a∙songoni ta∙rake ong∙katangna man∙na gita gamchatgipa bosturangko on∙aha, indiba uarang ritcha bilsirangna Israelrangni nokkol ong∙e kam ka∙anio man∙gnigipa dormahasa ong∙achim. Beben Israelrangko a∙songoniko watatna on∙anirang dam nom∙gipasan ong∙aiachim.

`An∙chingara baditana ong∙enggipa obostarangnasa “gisik pil∙gipa” ong∙e ong∙gijagipa dakgimin kamrangna ong∙ja? Iaranga maina kakketgipa gisik pil∙ani ong∙ja? An∙chingara maidake paprangna duk man∙gipa ong∙e kan∙dikgipa somoio “watglna” amgen?`