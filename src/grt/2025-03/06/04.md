---
title:  Sagal Gitchakko Batsotani
date:   05/08/2025
---

`Reo 13:17–14:12 rangko poraibo. Egyptko watbaahaon Isol Israelrangko maidake dilbaaha aro uni jamano mai ong∙aha?`

Isolni Mosena ge∙etani gitan Israelrang kimkimgipa tarigimin sipairang gita Egyptko watbaaha. Ibri kattao tsaba∙aro makhaneh, ua talatanina jakkalgipa ong∙a jekai “sipai” aro “bak dakani” “a∙tip dakani” aro “nokchakgipa” (Re∙o. 6:26; Re∙o. 7:4; Re∙o. 12:17, 41, 51; Re∙o. 14:19, 20; Re∙o. 13:18). Uamang tok dakaona bak ka∙ako man∙aha aro siparang gita re∙ongkataha. Ja∙mano Balaam Moabni a∙brioni “Israelrang ma∙chongprakprak a∙tip dakaha” ine nikaha (Chan. 24:2).

Ia somoio, “Mose Josephni grengko an∙tang baksa ra∙angaha.” (Reo13:19). Ian namen nangchongmotgipa talatani ong∙a aro ia Josephni Isolni ku∙rachakanio bebera∙anina chu∙sokani ong∙aha. Egyptni gam gnangbee man∙dapanio janggi tangoba Joseph pangnaba Ku∙rachakgipa A∙songoni mikronko ra∙galjaha. Uni grengrangko Kanaan-ni a∙songona ra∙angchina ua mol∙molaha (Aba. 50:24, 25). Jihova Egypto Israelni dedrangona re∙bachongmotgen aro Uni ku∙mikchetaha gita a∙aona rimbagen ine ua bebera∙aha (Ibri. 11:22). Kanaano Israel sokbaahaon, Joseph-ni grengko uamang “Shekemo gopeaha” (Josh. 24:32).

Aramni krong aro wa∙alni krong, Isolni Uni manderang baksa donganiko, nikna man∙e ian mesokgipa chin ong∙achim. Jihova donga aro aramoniba aganachim (Reo. 14:24; Chan. 12:5, 6).

Ia somoimitingo Pharao uni ka∙tongni mangsonganiko parakaha. Ua dingtangatako man∙jaha aro ua pangnaba kakkete gisik pil∙jaha. Uni Isolni pattianiko nangnikaniara dakmikgipa ong∙achim, ian ka∙tongko tol∙napani ong∙naba donga. Ua an∙tang sipairangko chimmongaha, aro jokanggipa nokkolrangni ja∙man rikangaha. Ia mandeara papchi indake mikandalatako man∙ahachim.

Manderang Pharaoni sipairangni re∙baengako nikaton, uamang kattarangko aganaha jean uamangni gisikko nangate changni chang chang∙sana bate gam∙chakaha: “Egypto gopram dongjani gimin na∙a chingko bakrao sichina rimbaahama?” (Reo. 14:11).

Uan Isolni bilko parakataniko nikani, jean uamangni dejakrarangni janggiko watchangani ong∙a, indioba manderang gisik nangatgipa bebera∙gijako mesokkuaha.

`Bon∙kamgipa nang∙ni misilbegipa obostako chagronganiko chanchiatbo. Nang∙ni skanggipa kamara mai ong∙genchim: Isolo bebera∙anima bebera∙ani grianima? Maidakgipa skianiko na∙a ua obostaoniko skie ra∙na man∙gen jean changgipin re∙baona tarisogenchim?`