---
title:  Chanchidapani
date:   08/08/2025
---

Ellen G. Whiteni segipa ki∙tap, Patriarchs and Prophets oniko “The Exodus,” jak. 281–290 rangko poraibo.

Uamango chonbegipa bebera∙anisan dongoba Isol Israelrang baksa ong∙aha. Uni seokgimin manderang gita maidake chanchina ba kam ka∙na man∙genchim, Ua uamangna skina skaaha. Isol uamangko chakchike re∙dilaha aro bang∙gijasan dakenianiko chagronggipa biapona rimangaha. Ellen G. White indake aganaha: “Israelrango Isolni gimin bang∙gija ma∙siani aro Uo chonbegipa bebera∙anisan gnang aro uamang kenjagoke ka∙tong saaniko man∙aha. Uamang jakrara ong∙aha aro dakgrikanina tarigimin ong∙kujachim, uamang gisikrang bakrobee nokkol ong∙anichi saknaatako man∙aha aro uamang me∙chik aro bi∙sarangchi, jillanirangchi man∙dikatako man∙aha. Uamangko Sagal Gitchakona dilbaanichi, Jihova An∙tangan An∙tangko ka∙saani aro bichal ka∙gipa Isol ine parakataha.”—Ellen G. White, Patriarchs and Prophets, jak 282.

Moseni Gitni gimin aganengon, Andrews Bible Commentary indake aganaha: “Isolni tik ong∙e piokna kam ka∙aniara mikkangchina an∙chingna kengijaniko on∙gipa ong∙a. Bon∙kamgipa riting mikkangchi Kanaano bobilrangko mikkangchakanio cheaniko miksonggipa ong∙aha. Maina Isolni bilakgipa ‘jak ro∙ong gita pangkamgipa ong∙a’ (pod 16). Basakoba an∙ching ong∙na amgijaniko chagrongon, ja∙ga saanio ga∙akon aro mamung cholko nikjaon, an∙ching “Moseni Git” o ka∙donganiko man∙na ama jekon dal∙gipa obostao Isolni manderangni itihaso ong∙aha.” —Andrews Bible Commentary, “Exodus” (Berrien Springs, MI: Andrews University Press, 2020), jak 214.

**Chanchigrikna Sing∙anirang:**

`An∙chingara maina pangnan Ibrirang gita Egyptoni jokatani aro Sagal Gitchakni bichangchio ga∙akgipa obostao ong∙rongako man∙a? Isolni an∙chingna namanina aro Uni bilna sakkirangko man∙eba, maina an∙chingara olgroke ra∙a aro ka∙dongani grianiko mesokkua?`

`Pilak ong∙ani ja∙mano, jean dejakrarangni sianikoba man∙chapachim, Pharao maina Israelrangko rikangkua? Ian papchi ka∙tong rakkatako man∙aniara maidake kenbegnigipa ong∙a ine an∙chingna agana?`

`An∙ching dake niani somoirango kenbegnirangko chagrongnaba donga, an∙chingona ba an∙chingni ka∙sagiparangna mamung namgija obostarang sokbajaon an∙ching bang∙an namen namgipa salrangko man∙naba donga. Ia somoirango an∙ching “bobil” ni a∙jao dongenganina, Isolni ka∙sachakani aro chel∙chakaniko sakki ine ra∙genma? Uni gimin an∙ching namgipa somoio Isolko mitelna gualna nangja, maina maidakgipa nisiatarangoniko an∙chingko rakkiaha an∙ching u∙ija.`