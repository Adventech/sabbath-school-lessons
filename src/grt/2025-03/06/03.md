---
title:  Dejakrako Rongtalatani
date:   04/08/2025
---

Piokanina aro jokatanina ku∙rachakani somoi da∙o re∙baaha. Manderang tarisona nangaha. Uamang bebera∙asan ong∙aija indiba ua bebera∙anio kamkoba ka∙na nangachim. Uamangni dakna nanggniko Isol aganaha: da∙o bebera∙achi uamang dakna nanggipa ong∙aha. Dingtanggipa miksonganio Jakob segenchimoba, ian namen meliate agangipa ong∙skaa: “Kam gri bebera∙a indin ong∙aia ine na∙a u∙ina skama, O ong∙gramaigipa mande?” (Jakob 2:17–20).

`Reo. 13:1–16 rangko poraibo. Israelrangni dejakrarangko bon∙kamgipa rang∙kareoniko Isol ka∙sachake rakkiaha. Dingtangatako man∙gijagipa ge∙etaniko maina on∙aha aro da∙alo an∙chingna iara maiko miksonggipa ong∙a?`

Israelrangni an∙chi gnanggipa nokdangko Isol ka∙sachake dilaha maina uamang bebera∙achi uamangni do∙garango an∙chiko nongaha. Ia gitalgipa ge∙etanirang Jihovaoni Mosechi re∙bagipa ong∙aha: “Atchichenggipa chong∙motan sa∙tipko ochenggipa, pilakkon Angna rongtalatbo: ua Angnin ong∙a.” (Reo. 13:2). Ia ge∙etani niam mandeni jatna aro matburungrangnaba ong∙aha.

Ia ge∙etanio pangchakani mingsa niamara, pilakan Unin ong∙a maina Uan Ong∙atgipa aro pilaknin Nokgipa ong∙anian ong∙a: “A∙a Jihovanin ong∙a, aro uni gapani; a∙gilsak aro uno donggiparang” (Git. 24:1). “Rupa Angnin aro sona Angnin ine Ko∙tokrangni Jihova agana” (Hag. 2:8). Israelrangni dejakrarang Isolni pattiaoni minchenggipa biterang ongachim, jeko Ua uamangna on∙aha; uarang Una chu∙gimik rongtalatani chin ong∙achim aro uamango donggipa ma∙siani Uoni re∙bagipa ong∙a ineba ong∙achim.

Iano an∙ching piokani aro jokatani miksonganiko nikna man∙a. Dejakrarang siaoni rakkianiko man∙aha maina uamang an∙chichi pindapako man∙achim. Pilak Jisuni an∙chini ning∙o donggipa gitan uamang siaoni piokako man∙gipa ong∙aha. Paul indake aganaha: “Jeo an∙ching piokako, paprangko watako man∙a∙” (Kol. 1:14).

Ia somoio ia on∙kanganiko maidake on∙na nanga uko u∙itani dongaha, jean uamangko Egyptoniko nokkol itaoniko naljokatanina maniani ong∙achim. Uamang matburungko boli on∙na nangachim, indiba uamangni depanterang piokaniko man∙a nangachim (Reo. 13:12, 13, 15).

`Reo. 13:16 o uamangni jako aro mikronrangni jangchio maiko donna nangachim, uko aganaha. Ia dakmesokanirang an∙chingna maidakgipa gisikni gita kakketko dakmesokaha jean jegita bebera∙ani dongoba, an∙ching bebera∙ao pangchake kamko ka∙na nanggen ine mesokachim?`