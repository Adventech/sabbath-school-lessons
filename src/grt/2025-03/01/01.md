---
title:  "Nokkol Ite Sinjeta: Golponi Ja∙pang aro Moseni Atchiani"
date:   28/06/2025
---

### Ia Antini Lessonna Poraiani

Reo. 1:1–22; Aba. 37:26–28; Aba. 39:2,21; Wat. 7:6; Gal. 3:16, 17; Reo. 2:1–25.

> <p>Mingani Pod</p>
> “Israelni dedrang nokkol ita man·ani gimin skimaha, aro uamang grapaha, aro nokkol ita man·ani gimin uamangni grapani gimin Isolona doangaha. Aro Isol uamangni ma·amako knae Isol Abraham baksa, Ishak baksa, aro Jakob baksa, An·tangni ku·monggrikani niamko donsranggiminko gisik ra·aha. Aro Isol Israelni dedrangko niaha, aro Isol uamangni gimin ma·siaha” (Reo. 2:23–25).

Re·ongkatani ki·tapara, sinjetako, onchepaniko, a·rik sanalaniko, ra·sekaniko, aro chonnikani kamrangko janape serikaha. Indake, da·alo je mandekon galchipa gita dake nika, gualgimin gita dake nika, aro nokkol itako man·achim, uamang ka·donganiko man·na ama, maina je Isolan Ibrirangko jokatna ama, ua apsan Isolan uamangkoba jokatna gita ama.

Re·ongkatani ki·tapara janggi tanganio dake nianirang aro kakketgija dakanirangna aro janggi tanganio dakgrikanirang dongenggipana iarangan janggi tangani bak ong·a ine agana. Uni saknaenggipa manderangko Isolni dakchakani golpochi sakantian ka·dongatako man·gen. Duk man·giparangni okamako Isol knara, uamangni jotton ka·anirangko nika, uamangni mikchirangko see dona, aro uamangni sina gita duk man·beani somoio Isol dakchakna re·baa.

Je manderangan Isolo ka·dongachim, Ua uamangko jokata. Jeko Ua an·chingna on·ahachim, an·ching bebera·achi ra·chakmangmangnasan nangaia. Uni giminan Re·ongkatani ki·tapko poraina nanga, maina Jisu maiko dakahachim, uko an·ching gimikna mesoka. Piokani gimin, naljokatani gimin, aro Kristo Jisuo bebera·achi bon·kame pilakko jokatani, jerangan an·chingni ong·a aro ua jekon an·chingna simsakani dakahani gimin, ian ki·tap kingsa ong·a.

Andalani aro tom·tomgija ong·ani bijangchio an·chingni mikron Isolna miksongode an·ching uni dongpaaniko, simsakaniko, aro dakchakaniko jedake ua jringjrotni Ku·rachakgimin A·songona dila, uko nikna man·gen.