---
title:  Mose Atchiaha
date:   02/07/2025
---

`Reo. 2:1–10 ona poraibo. Moseni atchiani golpoo Isolni simsakanio aro chel·chakanio mai nangchongmotgipa bakko dakaha?`

Moseni atchiani aro janggi tangani ithas gita, batanggimin somoio ong·gipa obosta an·skitbegipa ong·a maina mingsinggipa Egyptni chi·chetgipa rajani ma·kringni somoio, ua janggi tangaha. Saksa rajani ma·kring ong·mitingo—Thutmose III, jekon “Egyptni Napoleon” ine minga—uan gitcham Egyptni namen mingsingbegipa saksa Pharao ine chanako ma·a.

Atchianio siatako man·china ge∙etaniko aganoba (Reo. 1:22 ko nibo), Mose “dingtangmanchagipa” depante gita atchiaha (Ibri kattao tob, chong·motde, “namgipa”; (Reo. 2:2). Ibri katta, kosakgilgil nitoanina baten talataniko daka. Ia kattako, toatna gita, Isolni a∙gilsakko ong·atani kamko talatna jakkalaha, chong∙motan, jensalo pilakan “namaha,” ba “nambejok” (Aba. 1:4, 10, 31) ine Uni talatani baksa ia kattara apsananga.

Gital ong·atgimin ong∙e, ia namgipa bi·sa Isolni mangsonga gita dakgen, dal·gipa ong·gen jean Ibrirangko nokkol ong·aoniko dilongkatgenchim. Ia bi·sani atchio, dingtangmancha indakgipa kengnigipa obostarango, uni mikkangchi ong∙gniko niksamsona sawa man·genchim? Indioba, Isol uni kattarangko Abrahamna, Ishakna, aro Jakobna chu·sokatgen. Ua uamangni dedrang su·drangna Ku·rachakgimin A·songko on·gen ine Ua uamang baksa songgigrikaniko dakaha (Reo. 2:24, 25). Aro, oe, bilsi ritchasani ja·man indake dakna Ua namgipa bakgitchakkoba jakkalgenchim.

Egyptini rani Hatshepsut Moseko an·tangni depante gita deragataha. Mosena on·gimin bimungan Egyptni ong·baani ong·achim, jeni orto “ni depante” ba “ni atchia,” ine ong∙a, jekai Ah-mose-ni bimungo gita (“Akh-ni depante”) ba Thut-mose (“Thoth-ni depante”) ine ong∙achim. Indake uni bimungara, Ibri kattao Mosheh ine ong·aha, chong·motan, “salongkatgimin” maina uni janggiara aiao inmanpile chibamaoniko “salongkate” jokatgimin ong·achim.

An·ching bang∙gijakosan uni skango janggi tangani gimin u·iaia. Aiao inmanbee Hatshepsutchi naljokatani aro deragatani ja·man, Mose uni skanggipa bilsi 12 rangko uni chong·motgipa nokdang baksa janggi tangaha (Reo. 2:7–9; Ellen G. White, Patriarchs and Prophets, jak 295). Unikode Mose Egyptni nambatgipa lekka porako man·aha, Egyptni sakgipin pharao ong·china gita pilakni gitan uko tariaha (Patriarchs and Prophets, jak 296). O baditan aiao inmanani ong∙a je, uni indita lekka poraiani, namgni dongjaha, nangchongmotanide: Isolni gimin aro Uni bebeko u·ianian ong·aha.

`Chong·motgipa ong·anina bate bon·kamao indin ong·gramaianinasa na·ara badita mancha skie ra·enga?`