---
title:  Torom Tambuo Isolni Dongpaani
date:   24/09/2025
---

`Reo. 40:1–38 ona poraibo. Maikai Israelni dedrangara Isolni dongpaaniko ma⸱siaha?`

Re∙ongkata ki∙tapni bon⸱kamgipa odhaio (Reo. 40), torom tambuko on⸱kangani aro Ge⸱eta Mingchikkungko on⸱aniko agana. Sinaio torom tambuko on⸱kanganian Israelni dedrangni mong∙songgipa bak ong⸱aha.

Isolni rasonga uan, Uni Rongtalani, namgipa cholon, aro Uni ka⸱saani dongkamanian ong⸱a, jean an⸱tangarin namgipa ong⸱a (Reo. 3:5; Reo. 33:18, 19). Uni dongpaanichi torom tambuko gapataha jekon mikronchi Uni rasongko nikna man⸱aha. Re⸱ongkata ki⸱tap, salora aram gita Gitel salantio, aro walora wa⸱alni krong gita Gitel walantio Uni dongpae dilaniko janapachi bon⸱ea. Minganti kakketgipa aro bilakgipa ramarango, Ibri manderang cha⸱tote nikna gita man⸱aha. Isolni kakket ong⸱ani giminsan ong⸱aigija indiba uamangko Uni dilanio chapchap ong⸱e dongpaani giminba ong⸱aha.

Mose gnigipa bilsini skanggipa jani skanggipa salo dongchakaniko pingaha (Reo. 40:2, 17). Aaron aro uni dedrangko man⸱chape kamal ong⸱china pilakon kamalna to nongani baksa ua on⸱kangtokaha. (Reo. 40:9, 13–15). Ua Rongtalbatsranggipa, Rongtalgipa dringko, aro sa⸱rako Gitelna on⸱kanganiko dakaha. Ia kamrang gita ua bilsi gimik torom tambuo kam ka⸱aniko a⸱bachengataha. (Chan. 7:1 koba nibo). Torom tambuko nokdonggaani somoiosan mangmang Mosede torom nokni Rongtalbatsranggipa biapchina napangna gita man⸱aiachim; ja∙manode, kamal saksa mangmangsan bilsi rikit torom tambuko rongtalatani kamko ka⸱na man⸱aiaha. (Levi. 16:2, 17).

Minggitam manianirang, baksa Sastroni podrang kamni matchotaniko talataha: (1) Ong⸱atani Bon⸱kamgipa antio Isol an⸱tangni nambee ong⸱atanirangko mesokaha (Aba .2:1–3); (2) Torom tambuko rika matchotanioba Sastroni podrang indake talataha: “Mose kamko matchotaha” (Reo. 40:33); aro (3) Jensalo Solomonni torom nokko rika matchotanioba iako jakkalaha (1 Raja. 7:51).

A∙gilsakko Ong⸱atani aro Israelni dedrangni torom tambuko rikani baksa nang⸱rimgrikania maiba dal⸱begipa kamko mesoka, chong∙motan, jensalo Gitel an⸱tangni manderangko Gital a⸱gilsak aro Gitel Jerusalemona piokaniko somoiko mesoka, jean “Isolni torom tambu ong⸱a” (Para. 21:2, 3; baksa Para. 22:1–4 ko nisusabo).

Isol an⸱tangni dongpaanichi torom tambuko gapataha (Reo. 40:34) jean Moseni atchiaoni aro Egyptni isolrangko rang⸱kare te∙chikkung (10) ong⸱ani somoirangoba, Egyptrangni jakoniko jokate, Egyptrangni sipairangko chee, Isol Sinai A⸱brio An⸱tangko parape∙aha.

`Badia cholrang gita, da⸱aloba na⸱a Isolni dongpaenganiko ma⸱sina gita man⸱gen? Maina uara nang⸱na nangchongmotgipa ong⸱a?`