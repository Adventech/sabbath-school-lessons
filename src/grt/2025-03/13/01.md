---
title:  Torom Tambu
date:   20/09/2025
---

### Ia Antini Lessonna Poraiani

Reo. 35:1–36:7, Aba. 1:1, Reo. 36:8–39:31, Ibri. 7:25, Reo. 40:1–38, Johan 1:14.

> <p>Mingani Pod</p>
> “Unon aram gronggrikani tambuko pindapaha, aro Jihovani rasongan tambuo gapaha….maina Israelni nokgimikni nikanio, uamangni pilak re⸱arango, Jihovani aram salo dongchakanini kosako dongachim, aro walo uano wa⸱al gnangchim” (Reo. 40:34, 38).

Niam Gitchamo Isolni dedrangni dakna nanggniranga (jerangan da⸱alo an⸱chingnaba ong⸱achim), uan Gitel baksa sepangchapchap nangrime janggi tangna nanganian ong⸱achim; Uko olakkina aro Una dangdike on⸱na; aro, Isolni bimangni gimin kakket dake sakgipinrangna dakmesokna nanganian ong⸱achim. (Deut. 4:5–8).

Edenni bario, Adam aro Hoba an⸱tangtangko uamangni papni a⸱sel kenemung Isoloni dongnuaha. Papara mandeni jatko Isolna kenataha, aro ua kenania an⸱chingni Uni cholonni gimin nikaniode sakwenwena gita ong⸱aha. Namgipa koborde ian je, Isol An⸱tangan be⸱atgiminko nangrimatgipa ong∙a. Aro Ua papiko An⸱tangona okamtaiaha: “ ‘Na⸱ara bao?’ ” (Aba. 3:9).

Indake, an⸱chingni skanggipa kamde Isolni cholonko aro Uni ka⸱saenganiko aro Rongtalaniko an⸱chingni wilwilao donggipa manderangna on⸱e uarangni gimin mesokna nanganian ong⸱a. Jensalo manderang Isolona gisik nangatako man⸱aha aro Uni an⸱tangna chanchipilgija ka⸱saaniko uamangna u⸱iatna man⸱on, uamang an⸱tangtangni janggi tanganiko Una on⸱gen aro maiko Ua uamangko dakchina ge⸱etahachim, uarangkoba an∙chingni namgninan ong⸱a ine u⸱ie uamangba katta manigipa ong⸱bagen.

Torom tambu Isolni mandeni jat baksa sepangchapchap ong⸱aniko aro dal⸱batsranggipa bebe ong⸱aniko para⸱peani ong⸱a, jean bebera⸱anichi Uona re⸱bagipa sakantikon Ua jokataniko on⸱a ine mesokaha.