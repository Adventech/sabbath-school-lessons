---
title:  Jihovani Sabbath
date:   21/09/2025
---

Snigipa Sabbath salko jegale uade Jihudirangnisa ine jera ra⸱giparang tol∙e matnange jegalgiparangba donga indioba, (snigipa salko Edenonin rongtalatbaaniko dakbaaha [Aba. 2:1–3 ko nibo]); uamang indakeba jegalaniko daka je, Sinaiosa Jihudirang uko skanggipa changna knachengaha (Jihudirang Sinaina skangan Sabbathko rakkibaahachim [Reo. 16:22–29])—A⸱bachengaonin Ibri manderangni janggi tanganirango Sabbathara bak ong⸱baengani gimin mamung sing⸱na nangani dongjawachim.

`Reo. 35:1–3 rangko poraibo. Maidakgipa bebe ong⸱ani kattarangko iano manderangna torom tambuko rikani bidingo janaptaianiko nikna man⸱a?`

Sabbath aro uarangni nama kattaranga pangnan Isolni gimin ong⸱a—Uara sawa aro Uni aiao inmangipa kamrangni gimin ong⸱a. Sabbath an⸱chingna Uni ka∙saani aro jokataniona dilani kamrangko aro Isolni gisik nanganirangko gisik ra⸱atpiltaianiko on⸱a, jean Uni manderang baksa dongna namnikgipaba ong⸱a. Isolni an⸱chingni janggi tanganirango dongpaaniko Sabbath aro torom tambu apsandake u⸱iataniko on⸱a.

Niam gitcham mondolini Sabbath bang⸱en skianirangko on⸱a. Mingsan mongsonggipa mingbonga bakrangko kan∙dike talataniko on⸱a:

1. Isolan Ong⸱atgipa Ong⸱a, aro Sastro an⸱chingna nangchongmotgipa bakrangko (Aba. 1:1) on∙e indake oprake aganprakataniko dakmanaha. Isolni ong⸱ataniko gisik ra⸱ania Sabbathon ong⸱a (Aba. 2:2, 3; Reo. 20:8–11). Isol an⸱chingko Ong⸱atgipa ong⸱a—ia kakketgipa bebe ong⸱ani kattako pilak Sastroni gita re⸱giparangan ja⸱rikaniko dakaha.
2. Messaia re⸱bapilgen, aro ia ka⸱dongatanian Isolni An⸱tang bitchrirangna ku⸱rachakanio jatchigipa ong⸱achim, jean chipuni kosako chegipa (Satan) aro bobilni kosako cheaniko ra⸱bagipaba ong⸱aha.
3. Isol Uni songnokko, aro Sabbathni mairongpilgipa ong⸱aniko songdimgen.
4. Jokatani Giteloni re⸱baa, aro Isolni manderang uamangko Jokatgipa aro Piokgipani gimin sakki on⸱na nanggen aro jokatani bitede Uni ka⸱sachakanichisan mangmang re⸱baani ong⸱aigen.
5. Isolan pilak manderangnan bon⸱kamgipa bichal ka⸱gipa ong∙gen. Jerangan kimkimmanchaen Una bamja aro Uko jegalgiparangde mikkangchina janggi tangani mamungan dongjawaha, indiba Ua indinari Uko ja∙rikgiparangnade jirngjrotni janggikoba on⸱skagen.

`Jihudirango indine aganani gnang: Israelrang Sabbath salko rakkiana bate Sabbath sal Israelrangko rakkiaha. An⸱chingde Adventistrang ong⸱oba indake parakanikode haida dakjanaba donga, maidakgipa Sabbathni gamchatani an⸱chingni janggi tangani aro mondolio dakna nanggnirang donga?`