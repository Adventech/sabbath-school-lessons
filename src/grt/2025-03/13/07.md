---
title:  Chanchidapani
date:   26/09/2025
---

Ellen G. Whiteni ki∙tap, Patriarchs and Prophets oniko “The Tabernacle and Its Services,” jak 353–358 rangko poraibo.

“Torom tambuko rikanio, Israelni dedrangko Egypt a⸱songo nokkol ong⸱aoniko uamangko jakgitel ong⸱ate uamangko piokgen ine salgini kamko agansoani gita ong⸱aha. Re⸱bapilanio, Isolni An⸱tang manderang baksa pangnajolnan nangrimgrikani ku⸱monggrikaniko dakaniko mesokaha. Ua uamangni Isol ong⸱gen aro uamang Uni manderang ong⸱gen (Reo. 6:7). Uamangko An⸱tang baksa nang⸱rimata changantian salgini ku⸱monggrikani niamko mesoka. Torom tambuara gronggrikani biap ong⸱a, je biapon Isol aro manderang apsan tom∙chimonganiko dakaha. Uara piokani aro jringjrotna Isol baksa nangrimgrikaniko dakani ja∙manosa ku⸱monggrikaniko uni manderang Uni dongpaani biapo dongna man⸱genchim, uanosa ong⸱aha.”—Andrews Bible Commentary: Old Testament, “Exodus” (Berrien Springs, MI: Andrews University Press, 2020), jak 226.

Minggipin, Ellen G. Whiteba torom tambuni kamrangni miksonganiko talataha: “Indake torom noko kam ka·aniranga, aro ja·mano torom nokni palo kam ka·aniranga Kristoni siani aro Uni kamni miksonganiko skie on·ani ong·achim, aro bilsio changprak uamangni gisikara Kristo aro Satanni gisepo dal·begipa dakgrikaniko aro somoi bon·ahaon pap aro papirangoniko a·gilsakko rongtalatpiltaianiko mesoksoani ong·achim.”— Patriarchs and Prophets, jak 358.

**Chanchigrikna Sing·anirang:**

`Torom tambuo olakkiani kamrangni mongsonggipa bakara an⸱chi ong⸱atanian ong⸱a. An⸱chiara maiko mesokaha, aro ia pilak boli on⸱aniranga bon⸱kame sako mesokachim?`

`Ia mairongpilgipa Isol, a⸱gilsak salgisakko Dakgipa Rugipa, An∙tangni manderang baksa torom tambuo dongpaaha. Ua an⸱chingoni saksa gita ong⸱pae an⸱ching baksa ong⸱paaniara baditan aiao inmanatani ong⸱aha? Iara maiko Isolni cholonni gimin an⸱chingna skiaha? Aroba, baditan Isolara an⸱chingko jringjrotna ong⸱gipa Uni songnokona jokatna skachim, uni bidingo uara an⸱chingna maiko skiaha?`

`Ibri. 8:1–6 ona poraibo. A⸱gilsakni torom tambuara Jisuni salgini torom tambuo da⸱alo an⸱chingna dakengani bidingo iara maiko mesoka?`