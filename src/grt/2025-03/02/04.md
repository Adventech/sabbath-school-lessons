---
title:  Isolni Bimung
date:   08/07/2025
---

`Reo. 3:13–22 ona poraibo. Maini gimin Mose Isolni bimungko u·ina skaaha, aro Isolni bimungni mangsonganiara maia?`

Isol An·tangko Mosena “’ehejeh ’asher ’ehejeh,” ine aganaha, jeni ortoan “Angan Ong·gen,” ba “Angan Ong·a.” Reo. 3:12 o, Isol apsan’ehejeh ko pod 14 o gitan jakkalaha, chong∙motan, jensalo Isol Mosena agana, “Anga ong·gen” (nang baksa). Uni ortode Isolara jringjrotnan ong·gipa ong·a. Uara pilakni kosakogipa Isol ong·a, pilakon donggipaba ong·a, aro “jerangan gisik pil·a aro gisiko ona” uamang baksa Ua donga (Isa. 57:15).

Isolni chong·mot bimung, “Yahweh” (jekon Sastroo “Jihova” ine pe·skaaha), uan Isolni manderangni a·bachengaonin Uni ning·togipa ortoko u·ijaomangba, indake uamang u·ibaachim. Moseba Yahweh ingipa bimungko u·iachim, indiba uaba gipinrang gitan chong·mot ortokode u·ijachim. Uni indine sing·anio, “Nang·ni bimungara maia?” ian ning·tugipa ortoni gimin sing·ani ong·a.

Reo. 6:3 ko ma·sina dakchakgipa ian mingsa ong·a, jeon Isol indine aganachim: “Anga Abrahamna, Ishakna aro Jakobna Isol Bilakbatsranggipa ong·e mikkang pa·achim, indiba Angni bimung Jihova ine Anga An·tangko uamangna u·iatjachim” (Reo. 6:3). Ian Adam, Noa, Abraham aro pagitchamrang “Yahweh” ingipa bimungko u·ija inede miksongja (Aba. 2:4, 9; Aba. 4:1, 26; Aba. 7:5; Aba. 15:6–8 rangko nibo). Miksonganide, uamangara uni ning·tugipa ortoko u·ijachim.

Uni bimung, Yahweh, chong∙motan, Ua An·tangan Isol ong·a ine chong·motko mesoka, uan An∙tangni manderangni Isol, songgigrikani Isol ong∙a. Uan sepangogipa, mandeni dakna nanggni kamo jean nikgijao dakchakgipa Isol ong·a. Isol Bilaksranggipa (Aba. 17:1) ong∙a, je Isolan Uni bilchi aiao inmanbee dakchakgipa ong·a. Indiba Yahweh-ara Isol ong·a jean ka·saachi aro simsakachi Uni namgipa cholonko dakmesoka. Uara Elohim gitan apsan Isol ong·a (“dal·gipa, bilakgipa, pilaknan batgipa Isol,” “pilak manderangni Isol,” “a·gilsak gimikko Sason ka·gipa,” “pilakkon Ong·atgipa”), indiba Yahweh bimungchin manderang baksa nangrimani dingtanggipa bewalo parape·aha.

Isolni bimungko u·iani ba mingania maiba montol dakani ong·jachim. Uan Uni bimungko aganprakani giminsa ong·a, jeni ortoan Isolni gimin aro jokatani gimin gipinrangna jerangan bebera·e re·bagipana, indin on·na ine bebeko skianisa ong∙a. Joel indine agana: “Isolni bimungko minggipa sakantian jokatako man·gen” (Joel 2:32).

`Nang·ni janggi tanganio, na·a Jihova (Yahweh) baksa chapchap ong·anio aro nangrimanio maio chagronge nikaha je on·kanggiminrang baksa Ua dongna skachim?`