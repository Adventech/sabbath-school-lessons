---
title:  Kamenggipa Boldim
date:   05/07/2025
---

### Ia Antini Lessonna Poraiani

Reo. 18:3, 4; Reo. 3:1–22; Aba. 22:11, 15–18; Reo. 6:3; Joel 2:32; Reo. 4:1–31; Aba. 17:10, 11.

> <p>Mingani Pod</p>
> “Aro Jihova aganaha, Egypto donggipa Angni manderangni dukrangko Anga nikchongmotaha, aro uamangko ka∙draatgiparangni gimin uamangni grapaniko knaaha; maina Anga uamangni dukko u·ia; aro Anga uamangko Egyptrangni jakoniko jokatna aro ua a·songoniko a·song namgipa aro apalgipa, matchu sok aro bija bitchi jokgipa a·songona rimdobana Anga ong·onbaaha.” (Reo. 3:7, 8).

Isolni an·chingko okamon an·chingni janggi tangani ramako dingtangatronggen. Indioba, an·ching ua okamaniko ja·rikode, Isolni ramara pangnan an·chingna nambatgipa ong·a ine an·ching nikgen. Indiomangba, basakobade, skanggipao, Isolni okamaniko ra·chakna altuabea ong·ja.

Mosena indakgipa obosta aro Isolchi uni okamani ong·aha je, dingtangmancha boldimko wa·al kamanio Jihova baksa chagronganichi a·bachengaha. Wa·al kamani niamni gimin Mose u·iengnaba donga ba u·ijaengnaba donga, jekon ua nikengachim, uan aiao inmanani ong·a ine ua u·iachim, aro uan uko gisik nangatbeaha. Sing·ani donggijan, dingtangmanchagipa kamna Jihova uko okamengachim. Chanchianide: ua okamanina aganchakgenma? Skanggipao, okamaniko ua name ra·chakgipa ong·jaha.

Na·a dingtangmanchagipa obostarangko rang·gitik gisikra∙naba donga jekon na∙a miksongengachim, indiba ua miksonganirangko Isol srongata. Beben an·ching bang·a cholrango Isolna jakkaltobegipa ong·na man·gen, indiba an·chingni janggi tanganio Isolni okamaniko ja·rike, aro Ua an·chingko maiko dakna dila uko dake, bebe ong·e dakanio namen chu·ongnikani donga. Uan pangnande altubeade ong·janaba donga, aro uan Mosenaba altubeade ong·jachim, indiba jensalo Isol an·chingko gipin ramaona okamengon maikai gipin ramako re·angkuna baditan gokani kam ong∙genchim.