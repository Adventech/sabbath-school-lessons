---
title:  Isolni Sa·gre
date:   07/07/2025
---

“Isolni sa·gre” boldimoni wa·alni walsareo Mosena mikkang pa·aha” (Reo. 3:2). Uan Isol An·tangan boldimoni Mosena aganengachim” (Reo. 3:4).

Jisu Kristoko mesokanio “Isolni sa·gre” ingipa katta bichong baksa jajaatako man·nabe. Sa·gre ingipa kattani miksonganide “kattako ra·timgipa” (Ibrio mal’akh), ine ong∙a aro ia katta, sa·greko mande ba Isol ine miksonge pe·na gita uan pangnan kattarango pangchaka (Mal. 3:1 ko nibo). Sastroo bang·a mesokani gnang jeon “Isolni sa·gre” ara Isolko miksonga (mesokna gita, Aba. 22:11, 15–18; Aba. 31:3, 11, 13; Bichal. 2:1, 2; Bichal. 6:11–22; Zek. 3:1, 2 rangko poraibo). Ia Isolni sa·greara Isolni bimungosan aganaija, indiba Ua An·tangan Isol ong·a. Jisuan Pagipani Kattako an·chingna aganna Isolni kattako ra·timgipa ong·a.

`Reo. 3:7–12 ona poraibo. Maini gimin Egypto Israelrangni nokkol itaoniko jokatna Ua miksongahachim, iako maikai Isolara Mosena talataha?`

Egypto Isolni manderangni saknaania dakchakanina grapani skimani gita nambee talatgimin ong·a. Isol uamangni grapako knachakaha aro gisik ra·aha (Reo. 2:23–25). Ua uamangko “angni manderang” ine mingaha (Reo. 3:7). Uan, Sinaina skangba aro songgigrikaniko tik ka·na skangba ong·a, uamangara Uni manderang ong·achim, aro Ua uamangko Kanaan a·songo (uamang kattako maniode) silroro namroroatgenchim, jekon Ua uamangni pagitchamrangna ku·mitchetahachim.

Isol Mosena indake aganaha je, dingtangmanchagipa kamna Ua uko Pharaona watatengachim: “Uni gimin da·o re·babo, aro Anga nang·ko Pharaoona watatgen, aro na·a Angni mande Israelni dedrangko Egyptoniko rimongkatbabo” (Reo. 3:10). Pil·taie, Isol uamangko “Angni manderang” ine mingaha.

Aiao inmanpile Isol Uni nokkolna kamko on·aha! Uni gimin, Mose indine sing·aha: “Angara sawa?” Uan, mai ong·nasienga aro ia pilakon uni kamara mai ong·nasiengachim, mangsonganiko ma·siengon, Mose aiao inmanaha je, maina ugita dakgipa mandeko seokaha? Iano, an·ching uni cholonko mesokani, uni an·tangko onatani, aro kam ka·na uni okamako man·e an·tangko gamchatgijagipa ine uni u·ianiko mesokani ong∙a.

`Maini gimin an·tangko onatani, aro an·ching an·tangko “kragija” ine u·iania, sakantinan jean Isolko ja·rikna jotton ka·engachim, Una jekoba dakna sikgipana maina namen nangchongmotgipa ong·a?`