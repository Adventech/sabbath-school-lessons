---
title:  Chanchidapani
date:   11/07/2025
---

Ellen G. Whiteni ki∙tap, Patriarchs and Prophets oniko “Moses,” jak 251–256 rangko poraibo.

Kamgipa boldimo mesoke okamanian Moseni janggi tanganiko dingtang dakatgipa chagrongani mongsongbate ong·naba donga. Gipin uni janggi tanganio uni namnikao pangchakaiachim, bamanian Egyptoniko Ku·rachakgimin A·songona Ibri jatrangko dilongkatna Isolni uko watatanina aganchakani ong∙a.

Beben, an·ching da·o ma·sia je, uamang maikai ong·katbaaha. Indiba kamgipa boldimni somoio na·a an·tangko Moseni biapo donate niskabo. Ua an·tangni janggiko jokatna gita Egyptoni katangahachim. Bilsi 40 rang batangahaon gitalgipa Ibri jatni chasong mesokanio re·baaha, bang·batan uni gimin on·tisa u·inaba donga, ba jekon uamang uni gimin knaahachim uan ong·gijasa ong·naba donga, golporangko cheke nion ru·utjokode orto chong·motko dingtangatachim. Aro da·omangba, bilakgipa jatoniko ua apsan manderangko dilongkatna Isol uko okamengachima? Jajrenga grian ua skanggipao gong·jachim!

Oe, uan dingtangbee dabiani kam ong·aha, indiba chanchichipe niatbo je, ua Isolna bon·kame gong·gijaniko on·genchimode ua maiko gimaatskagnokchim! Isolni bilchi uo kam ka·ani ua golpoon dongjawahachim—aro manderangni kosako bilko jakkalna man·ani aro dal·batsranggiparangoni chong·mot golpo ong·ani, Sastroosan ong·aigija indiba a·gilsakni gitaba uni gimin janapanian dongjawachim.

**Chanchigrikna Sing·anirang:**

`Bakrao tom·tomgipa bilsirangko re·ataha, Mose Isolni maiko dakna okamachim, ugitan dakaha: ua nokdangni mandean ong·achim, ua mesrangko nirikaha, aro Isolni manderangni dal·gipa dilgipa ong·na okamako man·na skang Sastroni kinggni ki·taprangko Isolni gisikchi dilako man·e seaha. An·chingni janggi tanganio dakna nanggigipa kamrango Moseni chagronganiranga maiko an·chingna skia?`

`Mingsako chanchigrikna man·gen, kosako, Moseni pa·sikaniranga, uamangonin ra·chakna amgipa ong·achim, ong·jachimma? Mainigimin manderang ango bebera·na nangachim? A·bachengna gita, angara sawa? Angade name aganna man·ja. Isol jeko dakna okama uko Isol dakna amatgen ine maikai ka·dongna nangani gimin ia golpo an·chingna agana?`

`Moseni A·bachenga ki·tapko seani gimin aro jokatna mangsonganiko aro rongtalgipa ithasko baditan ua kamko u·ina nangchongmotachim, bang·bate Robibar salni poraianio mesokaniko daka. Maini gimin an·ching pilak jotton ka·ani baksa (aro bang·a) chong∙motan, ki·tapni bilko bilgriatna, mongsongbate itihasni gita jegale, dingtangmancha, skanggipa odhai 1-11 rangko bilgriatna jotton ka∙aniko chena chelchakna nanga?`