---
title:  Niam, Isolni An∙chingna Ku∙rachakani Gita
date:   21/08/2025
---

`Rom. 3:20–24 rangko poraibo. Ge∙eta Mingchikkungko rakkie an∙ching jokna man∙ja ine Paulni agananio rongtalaha, indakode an∙chingni janggi tanganio ia ge∙etanirangara maiko dakskagipa ong∙a?`

Ibri kattao dabarim, inon ge∙eta mingchikkungko Moseni seanio talatna jakkalgipako miksonga (Reo. 34:28, Deut. 4:13, Deut. 10:4), ian “ge∙etanirangko ong∙gija, “kattarangko” agangipa ong∙a. Ia “katta” “ku∙rachaka” ine miksonggipaba ong∙na man∙a. Uni gimin bang∙a biaprango (1 Raja. 8:56; 2 Ser. 1:9; Neh. 5:12, 13; Deut. 1:11; Deut. 6:3; Deut. 9:28; Josh. 9:21; Josh. 22:4; Josh. 23:5), dabar ingipako ku∙rachakaniko talatna jakkalgipa ong∙a.

Ellen G. White, ge∙eta mingchikkungni kam ka∙ani gimin nikaniko on∙aha: “Ge∙eta Mingchikkungara….mingchikung ku∙rachakani ong∙a.”—Ellen G. White, The SDA Bible Commentary, vol. 1, jak 1105. Ge∙eta Mingchikungko Isoloni re∙bagipa ku∙rachakani ine ma∙sina nanga jean an∙chingko kakketgipa ramao dilgen indake Ua aiao inmananiko an∙chingna dakgen. Indiba an∙ching uarangko rakkina nanggen.

`Rom. 10:4-ko poraibo. “Kristoan niamni bon∙kamani ong∙a” ine Paulni aganaoniko an∙ching maiko ma∙sie ra∙na man∙gen?`

Jisu Kristoan niamni telos ine Paul aganaha, indiba Kristoan niamko gimaataha ba bon∙ataha ingipa bewalo aganjaha. Indiba Kristoan niamni nisan aro miksongani ong∙a inesa ong∙achim; indiba Uni boli on∙chakani niamni donganiko aro kakketaniko bon∙ataha inede ong∙ja.

Minggipin gita, Paul niamni gamchatani gimin, chakchikani aro dongkamgipa sasonni gimin aganaha (Rom. 3:31, 1 Kor. 7:19, Gal. 5:6). Telos kattani miksongani mongsongbate somoi baksa nangegija, miksonganiona sokani giminsa nangegipa ong∙a. Kristoan niamni kakketgipa orto aro miksonganiko ogipa ong∙a. Indake, Kristoan bilgriaha, ra∙galako man∙aha ba niamko gimaataha ine aganania kakketgipa ong∙jawa. Kristoan niamni miksongani ong∙a, Jekon niam mesokaha.

`Niam an∙chingko maidake Jisuko mesokgipa ong∙a? Niamara an∙chingni gimin an∙chingna maiko parape∙gipa ong∙a jean an∙chingko Jisuchiko mesokgipa ong∙skaa?`