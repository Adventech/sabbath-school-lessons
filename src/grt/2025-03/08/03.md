---
title:  Man∙gnina Tariani
date:   18/08/2025
---

`Reongkata 19:9–25 rangko poraibo. Isol maidake Israelrangko Ge∙eta Mingchikkungko ra∙chakna tariaha?`

Sinai a∙brio niamrangko on∙na skang Israelrangni tarisona nanggnina Isol dingtangmanchagipa u∙iatanirangko uamangna on∙aha. Uamang a∙palo grikgipa ong∙ani gita uamangni Isolna on∙kanganiko teng∙chakgipa ong∙na nangachim. Uamang re∙baenggipa Isolni rasongni teng∙chipachi mesokanina tarisogipa ong∙na nangachim. Aro jensalo iarang ong∙ahaon, unon “Aro indake ong∙aha, gitamgipa salo, uni pringoa, mikka kima aro mikka riprapa aro a∙brini kosako aram ritchaa, aro namen gam∙bea singgani ku∙rang gnangchim; aro a∙tipo donggipa pilak manderang tiltiltokaha” (Re∙o. 19:16).

Ge∙eta Mingchikkung Isolni parape∙anina aro Sastroni pangchakanina ka∙tong ong∙a. Ia bimang Isolni gadang gita pilak mande jatna pangchakgipa ong∙a, ia niam pilaknan ong∙e tangkamgipa ong∙a.

Sastroo serikani gita, Ge∙eta Mingchikkung Isolchi parakatako man∙aha (Reo. 19:19; Reo. 20:1; Deut. 5:4, 5, 24) aro Uan seaha (Reo 24:12, Reo. 31:18, Deut. 5:22). Uan Mosena dingtangmancha changgni on∙gipa ong∙a (Reo. 32:19; Reo. 34:1; Deut. 10:1, 2).

Re∙ongkata ki∙tapo, Ge∙eta Mingchikkungko “Sakki” ineba aganaha (Ibri ku∙siko: edut; Reo. 31:18); ba ian “songgigrikani kattarang” ineba mingako man∙aha (Ibri ku∙siko: dibre habberit; Reo. 34:28). Deuteronomy ki∙tapo uarang “songgigrikani rongplengo” seako man∙aha (Deut. 9:9, 11, 15). Ibrirangna ki∙tapo “Ge∙eta Mingchikung” kattako jakkaljaha. Indiba chang∙gittamna “Mingchikkung Katta” ine jakkalskaaha. Ibri katta dabar-oni re∙bagipa aseret haddebarim, jeni miksongani “katta, riting, bimang gnanggipa, ku∙rang, golpo, ku∙rachakani, aganani” (Re∙o. 34:28, Deut. 4:13, Deut. 10:4.) ine ong∙a.

Rokomgni Ge∙etanirang donga jerangni gisepo a∙palgipa dingtanggrikani gnang; skanggipako Reo. 20:1-17 o serikaha aro gnigipako Deut. 5:6-11 o serikaha. Gnigipa rokomko Mose kattachi Israelna on∙aha jean Sinaini bilsi sotbrini ja∙man ong∙aha aro uan manderangko Ku∙rachakgimin A∙songona napna skang mang∙mang ong∙gipa ong∙aha (Deut. 1:3, 4; Deut. 4:44–47). Ia obosta ong∙anirang, minggnini gisepo chongipa dingtanggrikaniko talatgipa ong∙aha.

Paul jensalo niam ka∙saanian ong∙a ine ra∙chimonge aganon, ua Ge∙eta Mingchikkungoniko ra∙e aganaha (Rom. 13:8–10). Ka∙saani beben Isolni niamko dondimani ong∙a maina Uan ka∙sagipa Isol ong∙a (1 Johan 4:16).

`Ge∙eta Mingchikkungko na∙ara maidake Isolni ka∙saaniko talatgipa ong∙a ine ma∙sina man∙gen? Uara maiko miksonggipa ong∙a? Uano Isolni ka∙saaniko maidake parape∙aha?`