---
title:  Moseni Ching∙gipa Mikkang
date:   18/09/2025
---

`Reo. 34:29–35 rangko poraibo. Moseni mikkangni ching⸱ani a⸱selara maia?`

Isolni ka⸱sagipa ong⸱ani cholonko Mosena para⸱peani ja∙mano, Mose uni mikkangni ching∙a gnang Israelni dedrangni tambuona re⸱bapilaha. Mose skanggipao, uni mikkangara ching⸱enga ine u⸱iachim ma? Ua ma⸱sijaha. Gitelni sepangchapchapgipa saksa, chu⸱sokgijagipa mande ong⸱e, Isolni Rongtalgipa baksa uko tosusaanio namen mikrakgipa ong⸱aha.

Maidakgipa a⸱selni gimin Mose indake dingtangaha? Uni Isolni mikkango ong⸱na man⸱aniara altugipa ong⸱anide ong⸱jaha, adita somoirangnan batanggimin somoirangoba ua Gitel baksa ong⸱manahachim aro indiba unomitingode uni mikkang Gitel baksa mikkang chakgrikanio ching⸱jahachim. Indioba, ua pangnaba Gitelni mikkango ong⸱kuja ong⸱ode uni mikkang ching⸱gipa ong⸱jawa. Ua jensalo Isolni rinok rinok dakani gimin aro ka⸱sachakbegipa ong⸱ani gimin ma⸱siahaosa ia ong⸱aha, aro ua chu⸱gimikon an⸱tangko Isolni nitogipa cholonna o⸱e on⸱aha, unon Mose dingtangatako aro uni mikkang ching⸱atako man⸱aha. An⸱chingni ka⸱tongrang aro gisikrangba jensalo an⸱ching an⸱tangtangko Isolna bame on⸱a aro an⸱chingni janggi tanganio Gitel aro Raja ong⸱china nokchaka, unon an⸱chingba uarangni dingtanganiko cha⸱tote nikna mna⸱gen.

`2 Kor. 3:18 ko poraibo. Maikai Jisuba nang⸱ko ka⸱sne ka⸱sne an⸱tangni bimang gita ong⸱aniona dingtangatenga?`

Paul Moseni ching⸱enggipa mikkang baksa Jisuko aro Jisuni rasongko (je baksan Isolni niam aro ka⸱sachakani mesokaniko man⸱aha) aiao inmanpile niamni rasong Mose baksa ong⸱aha. Kristoo, uni niamba apsan ong⸱a, jensalo an⸱chingni mikronrang Jisuo chu⸱gimikan ong⸱ahaon an⸱chingni janggi tanganirango ua niamrang kite seaniko man⸱gen. (Ibri. 3:1, Ibri. 12:2) aro uara Isolni Gisik Rongtalgipani bilni giminsa mangmang ong⸱na man⸱aigen (2 Kor. 3:12–18).

Mose an⸱chingna mesokani ong⸱aha je, jensalo an⸱ching an⸱tangtangni cholonrangko aro Uni bimang gita ong⸱atchina gita Una on⸱gen, unon Isol an⸱chingna maiko dakna man⸱a uko dake on⸱a. “Janggini gital ong⸱ao re⸱ruaa” ine Paulni aganani miksongania uan ong∙a (Rom. 6:4).

`Maidakgipa nang⸱ni cholonni bakrango Isolni cholonko nambate teng⸱chakna nanganirang nang⸱o dongengkua? Pilak bakrangon ong⸱genkon, ong⸱ama? Jeba ong⸱china, maikai chisolko niatenga, aro uni miksongania maiarang, ua nang⸱na ka⸱donganirangko aro jokatani gimin nambate u⸱ianiko on⸱engama?`