---
title:  Gronggrikani Tambu
date:   14/09/2025
---

`Reo. 33:7–11 ona poraibo. Maina Isolara Moseko, gronggrikani Tambuko ping∙china aganaha?`

An⸱ching “gronggrikani tambuko ping⸱ani gimin” jajana gita nang⸱ja, jekon (Israelni dedrangni a∙tipni a⸱palo rikaha) Torom tambu, jean ja⸱mano rikako man⸱aha aro Israelni dedrangni a∙tipni jatchigriko ong⸱achim. An⸱ching u⸱ija je, badita changna Mose gronggrikani tambuo Isoloniko ku⸱pattianiko ra⸱aha. Indioba, mingsako an⸱ching namedaken u⸱ia: Mose Isol baksa mikkangchakgrikaha aro uni biteko an⸱ching nikna mna⸱aha, uan uamangni gisepo namen sepangchapchap nang⸱rimgrikaniko nikna man∙a. Aro jedake mande ripengtangna agana, Jihova Mose baksa mikkangchakgrike agangrikachim.” (Reo. 33:11). Ripeng, uan bimang gnang jeon an⸱ching mamung donnuani gri pilakni gitan ku⸱pattianiko ra⸱grikna man⸱a aro an⸱ching ripengtangode me⸱a ba me⸱chikba ong⸱chong ua pangnaba gipinrangna mamungkoba parakaniko dakjawa ine an⸱ching ka⸱dongchaka. Namgipa ripeng donganiara mingsa pilakna bate nitoani ong⸱a aro bimang gnanggipa ripeng donganiara nambatsrangani ong⸱a.

Reo. 19–34 o, Moseni gimin serikani golpoo an⸱chingna namen skiani gnanggipa aro maikai Isol an⸱chingni janggi tanganirangko dingtangataha uko nikna man⸱a. Maikai Isolara ia dingtangmanchagipa dilgipa baksa nangrimgrikaniko rikaha? Isolni bilosan ong⸱aigija indiba Uni ka⸱saani aro cholono, Uni u⸱iani ma⸱sianio Mose maikai uni janggi tanganio dal⸱roroaha, Moseni janggi tangani gimin poraigenchim ong⸱ode nikna gita man⸱gen. Uaranga Isol baksa nang⸱rimanio nangchongmotgipa bakrang ong⸱achim.

Sinai A∙brioni re⸱bana skang, dingtangmanchagipa dilgipa ong⸱ani bakko ra∙na tariengmiting somoiomangba Mose Isolchi bilake jakkalaniko man⸱aha. Midianni bakrao, uni mes jakrangko nirikmiting somoio, Isol kinggni ki⸱taprangko sechina ka⸱dongataniko Mosena on⸱aha: Uan Job aro A⸱bachengani ki∙taprang ong⸱achim. Unikoa, kamenggipa boldimo, ua Israelko Egypt a⸱songoniko rimongkatbachina Isolchi okamaniko man⸱aha. Ua Egyptni isolrangni dakgrikanio amata man⸱aniko aro Egyptni bilakgipa sipai kotokrangni Sagal gitchako napsrima man⸱akoba nikaha. Ua bang⸱a antirangna maikai Isol Israelni dedrangko Egypt a⸱songoni Sinaiona dilbaahachim, ukoba nikaha. Uni mikkangrangni ching∙aniko cha⸱tote nikani ja∙mano, ua bilsi 39 na Israelko Ku⸱rachakgimin A⸱songni rikamona diltaiaha. Sastroo serikani gita Moseara Isolni kakketgipa Nokkol ong⸱achim (Deut. 34:5, Josh. 1:1), andalao tochri gita chinggipa, sakgipinrangna nama mesokaniko on⸱na man⸱pilgipa katchinikgipaba ong⸱achim (Deut. 18:15, 18). Manderang uni dilani gita aro kattarang gita ja⸱rikjagenchim ong⸱omangba, uan dingtangataniko ra⸱baanio saksa mongsonggipaba ong⸱achim. Jensalo uamang uni kattako manie uarangko daka, unon uamang silroroatako man⸱aha.

`Jensalo an⸱ching an⸱tangtangko Uni dingtangatanina on⸱a, unon Ua maiko daka uko Moseni golpo an⸱chingna agana. Nang⸱ni Isol baksa re⸱ruraanio neng⸱nikaniranga maiarang, badiarango nang⸱ni janggi tanganio Uni bil gnange kam ka⸱aniko ma⸱sina gita man⸱aha?`