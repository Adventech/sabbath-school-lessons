---
title:  Jedakode Anga Nang⸱ko U⸱igen
date:   15/09/2025
---

`Reo. 33:12–17 rangko poraibo. Maiko Moseara Gitelo una skichina bi⸱aha? Maina ua Isolni dongpae uamangko dilchina dabiaha?`

Mose Isolo kimkim ong⸱e dal⸱roroaha. Ua sepang bate Gitelona re⸱baroroaha aro sepangbate Gitelni bimang gita ong⸱aniko am⸱aha. Salsao uni gronggrikani tambuo Isol baksa agangrikengmiting somoio, Mose Uko namedake u⸱ikuja ine rang∙san gisik ra⸱ataha, aro ua dingtangmancha indake bi⸱aha: “ ‘da⸱o anga Nang⸱ko u⸱ina man⸱na gita, Nang⸱ni ramako angna mesokbo ine anga mol⸱mola’ ” (Reo. 33:13). Mose an⸱tangni gitalgipa gadango Isolko ning⸱tuen u⸱ina nang⸱kuenganiko ma⸱siaha. Badita bang⸱bate ua Isolni gimin sandia, inditan ua an⸱tangni u⸱ikugijanirangko Gitelni gimin u∙iaha. Ua an⸱tangni Uni gimin ning⸱tubate u⸱ina nangengkuaniko ma⸱siaha, aro ka⸱tong gimikchi ua Uni gimin nambate u⸱idapna skaaha. Isol sikbeen Moseni nangnikanirangko una on⸱aha.

Moseni cha⸱tote nikgiminrangko ning⸱tubate niatengon, an⸱ching iako indake nikna man⸱aha je, Mose ning⸱tubate maikai Isolko ja∙rikaha aro toromibegipa ong⸱e ua maikai dal⸱roroaha uarangko u⸱ie ra⸱na gita man⸱a.

Skanggipao, Mose a⸱briona doange, Isolona re⸱angaha” (Reo. 19:3). Unikoa “a⸱brini chubatgipa bakona doangaha” (Reo. 19:20) aro ja∙mano Isolni donggipa, “aram ritchagipaona doangaha” (Reo. 20:21).

“Aro Mose aramni jatchiona napangaha” uano Isol aro Mose sal sotbri aro wal sotbrina dongaha. (Reo. 24:18). Ia sal 40 na ong∙miting somoio, Isol Mosena minggni gamchatgipa on⸱anirangko on⸱aha: (1) Ge⸱eta mingchikkungko jean Isolni jaksichi ro⸱ongo kite segimin ong⸱achim (Reo. 24:12), aro (2) maikai torom tambuko rikna aro nonganirangko uarango nongna nang⸱a, ukoba u⸱iatjolaha. (Reo. 25–31 rangko nibo).

Unikoa ua dingtang sal sotbri aro wal sotbri Isol baksa, papirangna mol⸱molchakanioba somoiko re⸱attaiaha (Reo. 32:30–32, Deut. 9:18).

Una greba, iarang pilakni ja∙mnao, Mose Isolni cholonni giminba rongtalbate u⸱ina skaaha, aro dingtangmancha Isol una Uara sawa chong⸱mot ong⸱achim, uko u⸱ina gitaba on⸱aha. Ua Moseni u⸱ianiranga Isolni gimin gisikni seng⸱ani giminsan ong⸱aigija indiba uni Mandeni bimang ong⸱aniko cha⸱tote niani ong⸱aha.

Jajrengna nangani dongjawa, ritcha bilsirangni ja∙mano Jisu indake aganaha: “ ‘Aro nang⸱ko saksangipa Isol chong⸱motko, aro nang⸱ni watata Jisu Kristoko u⸱ian jringjrotni janggi ong⸱a’ ” (Johan 17:3). Isol an⸱tangni gimin manderangna u⸱iatna gita an⸱tangko mandeni bimango mesokana agre maia nambatgipa u⸱iatani dongkugen?

`Na⸱a Isolko u⸱iama, ba na⸱a Uni gimin u⸱imangmangaiasanma? Maidakgipa nangchongmotgipa ia minggnini gisepo dingtanggrikani donga?`