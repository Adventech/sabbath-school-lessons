---
title:  Stil, Gukrori, aro Andalani
date:   24/07/2025
---

`Reo. 9:13–10:29 ko poraibo. Ia sabisirangara maikai Pharaoni gisikko dingtangataniona sokataha?`

Nut-ara Egyptrangni salgini bangbangni (sky) mite ong·achim aro bang∙a somoirangon niroktimgipaba ong·a aro a∙gilsakni kosako aro bangbangni ka∙mao maia ong·enga, uarangko rakkigipa ong∙a ine chana. Osiris-ara biterang aro bitchilrangni mite ong·achim. Sastroo, stilara bang∙bata changrangon Isolni bichal ka∙aniko talatna jakkala (Isa. 28:2, 17; Ezek. 13:11–13). Ia sabisini somoirango, jemangan uamangni gam-jinrangko naljokgipa biaprango donnuachim, uarang chel∙chakanirangko man·gen (Reo. 9:20, 21). Da·alo sakantian dake nianiko man·aha: indake ong∙engon, uamangara ba gipinrangara Isolni Kattao bebera·jawama aro ugita ja∙rikjawama?

Isol parakataha je, Pharaoko janggi tangna on∙anio Uni miksonganiara ian je, a·gilsakni pilak manderang Uko ma∙sichina (Reo. 9:16) ine ong∙a. Egyptni raja da·alo ku∙rachakaha je, uara papko dakaha, indiba ua ja∙mano an·tang gisikko dingtangataha.

Egyptni mikka balwani mite, dakgrikani aro bilko on·gipa miteko Seth ine bimung minga. Isis baksaan apsan ong∙a, iaranga ge·a gamani miterang ong·achim, Shu-ara bangbangni mite ong·a. Serapis-ara pilakkon dakna amgipa mite dal·gipa ong·a, a∙sal gnangatgipa, an∙sengatgipa ong·a. Egyptrangni saksa mitemangba Isolni bichalko dontongatna amjaha (Reo. 10:4–20). Dingtang dingtang miterangba mamung dakeba dontongatna amjaha (Isa. 44:9, 10, 12–17).

Pharaoni nokkolrang Israelrangko watatchina gita uko mol∙molaha, indiba ua changsatai jegaltaiaha. Ua meli-nangrimgrikaniko dakna gita ku∙mongaha, jekon Mose uni mikkangon uko jegalahachim maina me·chikrang aro bi·sarangni janggi tanganioba uarangara dingtangatna man·gijagipa olakkiani bak ong·achim aro sakantian bebera·aniko dakachim.

Bon∙chotao, Ra miteara Egyptrangni dal·batgipa mite ong∙a, chong∙motan, sal mite ong·a. Thoth-ara jajong mite ong·a. Uamang teng·aniko on·na gita man·jaha. Pharao changsatai agangrikna gita jotton ka∙taiaha, indiba uarang namgnigri ong·aiaha. Salgittamna Egypto andale dongani somoio, jeon Israelrang songdongengachim, uanode seng·ani dongaha. Ia aiao inmanpilgipa dingtanggrikaniara uamangni nikaniode bang∙ede dingtangjaha.

Jeba ong·bo, a·songo bang∙en namjabatroromangba, Pharaoara dakgrikna aro dontongjana gita miksongaha. An·ching uni ning∙tugipa chanchianirangko ma∙sijaoba, aditarangkode ma∙sia je, uara namen gaora dakgipa ong·achim. Jegitaba ua bilakgipa sakkirang dongja maina, jegitaba iarang una ong·jaha maina, (uni nokolrangmangba indake uko aganpilaha, “Baditana kingking ia mandeara an·chingna jaga ong·gen? Ua manderangko re·angna on·bo, jedakode uamang uamangni Gitel Jihovana dangdike on·na gita man·gen. Na·a da·onaba u·ikujama je, Egypt a·songara nosto ong·ataniko man·aha?” [Reo. 10:7]), aro jegitaba kakketgipa basee ra·ani uni mikkango ong·genchim ong·oba, adita chanchiani ja∙mano, Pharao Isolni skanina bame on·na gita jechakaiaha aro manderangko re·angna gita on·jaha.

Ia kattaranga baditan aiao inmangipa dakmesokani kattarang ong·a, “Gimana skang gaora de·anian; aro ga∙akna skang gangbinggipa gisik ong·a” (Toe Skia. 16:18).