---
title:  Egyptni Sabisirang
date:   19/07/2025
---

### Ia Antini Lessonna Poraiani

Reo. 7:8–10:29; Chan. 33:4; Rom. 1:24–32; Git. 104:27, 28; Isa. 28:2, 12–17; Isa. 44:9, 10, 12–17.

> <p>Mingani Pod</p>
> “Aro Pharaoni ka·tong rakatako man·aha, aro ua Israelni dedrangko watatjaha; jedake Jihova Mosechi aganaha” (Reo. 9:35).

Saksa game cha∙gipa an·tangni gadako re∙jitatna gita jotton ka∙beaha; indiba ua matburung il∙lengjaha. Uni gimin, game cha∙gipa dal∙kala bol cheksiko kolamaha aro uko dokaha. Unikode ua gadana aganaha, unikode ua ja∙mano re·chakatna gita a·bachengaha.

Jensalo saoba game cha∙gipao, “iara maini gimin indake kam ka·enga” ine sing·on, ua indake aganchakaha, “Mmmh nambeaha, skanggipaode na·a una gisik nangatchenganiko on·na gita nanga.”

Je ong·oba gipin biapona jitataniara matburungrangnade ka∙namgijagipa mingsa kamko a∙bachengatani ong·achim, iano mingsa dakna nanggni gnang, mongsongbate dingtangmancha Re∙ongkatao Ibrirangni Egyptoni re·ongkatmiting somoioni katta bichongrango dakna nanggnirang gnang. Moseara re·chakatna gita ge·etanirangko on·manahachim aro Pharao-ona Isolni mingsinggipa kattarang baksa re·angaha, shalach et ami, jean, “Angni manderangko re·angna on·bo ine ong·a!”

Jeba ong·ja maina, Pharaoara Isolni manderangko re·angna on·na gita sikjachim. Sastrooara an·chingna namedakede talatja je, Pharaoara maina Egyptrangni sipaichi Ibrirangko sasti on·ani pal kenaniko mesokskaaha (Reo. 1:10). Bang∙bata changrangon, ia nikanio nokkolrang baksade, neng∙nikanirangan parak ong·en sokbarongachim. Uamangara bang∙gija tangkarangnasan kamrangko ka·aigiparang ong·achim, aro uni gimin ua uamangko gimaatna gita sikjachim, ia nokkolrang una badita man·gnirangko jegitaba man·e on·achim. Uni gimin, ua uamangko adita kajia ka·anirangko dakna nangnikaha. Ian uni ge·etanirangko mangmang man·atnade ong·ja indiba ua an·tangni gisikkoba dingtangatna skaaha.