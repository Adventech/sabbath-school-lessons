---
title:  Chanchidapani
date:   25/07/2025
---

Ellen G. Whiteni ki·tap, Patriarchs and Prophets oniko “The Plagues of Egypt,” jak 265-272 rangko poraibo.

“Isolni manderangara ka∙namgijagipa neng∙nikataniko Egyptrangoniko chagronge nikaha, jechin uamangko mite olakkianirangko dakate bilgriataniona dilsretangna gita man·jawahachim. Uni Pharao baksa agangrikaniko dakengmitingo, Isol Uni mite dakaniko mitchianiko ma∙siataha aro Uni ka∙namgijana sasti on·gnirangko aro aiao inmanpilgipa balko gatanirangko ma∙siatsoaha. . . . Rajani ka·tongko rakatna gitara mamung aiao inmangipa bilrangkoba daka dongjachim. Isol Pharaona namen bilakbegipa Isolni bilrangni sakkiko on·aha, indiba sason ka∙giparang bilakbeen jegalanirangko dakaha aro seng·anirangko donnuna jotton ka·aha. Pilak mesokanirangkon bil gnangbeen ua jegalanirangko dakaha, ua indake dakna gita bang∙bate basee ra·aniko uni bobil dakanio ra·aha. Skanggipa aiao inmanpilgipa kamko uni jegalanian, uni bobil dakani bitchil sataniko jekon ua jegalanichi satahachim, ukon uamangni rakani somoio man·aha.”—Ellen G. White, Patriarchs and Prophets, jak. 268.

“Sal aro jajongrangara Egyptrangni olakkigipa bosturang ong·achim; ia aiao inmanpilgipa andalanio manderangara uamangni isolrangko maiba bilrangchi dokninga gita daknikpilaha, ia ong·aniara manderangko nokkolrangni ning∙o donga gita dakataha. Beben ian namen kengni ong·a, ia bichalranga Isolni ka·sachakani aro Uni nisiatna nikgijaniko miksonga. Ua manderangna mesokpilna somoiko on·achim aro uamangona ra∙bana skang gisik pil·aniko bon∙chote aro namjabegipa sabisirang re·bana skang cholrangko on·achim.”—Patriarchs and Prophets, jak. 272.

**Chanchigrikna Sing·anirang:**

`Ia sing·anio bang∙bate chanchigrikaniko dakbo je, maini gimin Pharaoara an·tangni ka·tongko rakatna on·aha, iani mikkango maia ma∙sianiko aro tiktak baseaniko nangachim—Manderangko re·angna gita on·bo!—indiomangba ua jechakaha. Maikai ua an·tangko tol∙napna man·a? Maidakgipa mikrakataniko ianoniko an·chingara an·tangtangna ra·na gita man·gen aro maikai an·chingara papchi rakatako man·a jechin an·chingara chu∙gimikan chanchianirangko nosto ong·atanirangko man·a? Sastroo gipin manderangara maikai ia apsan gualanirangko dakangaha? Mesokna gita, Judasni gimin chanchiate nibo.`

`Mingsa gitade, ia miksonganio uni parakanirangara, Pharaoni an·tangni a·songna aro uni manderangna namgijanikosan ra·baaiaha, “Anga ianpako pap dakaha; Jihovan toromi ong·a, aro anga aro angni manderangan namgijagipa” (Reo. 9:27). Ua somoio papna aiao inmanpilgipa ku∙rachakaniko dakgenchim ong·oba, maikai an·chingara ma∙sina man·a je ian chongmotgipade ong·ja?`