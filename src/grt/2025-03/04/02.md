---
title:  Isol aro Miterang
date:   20/07/2025
---

`Reo. 7:8–15 koba poraibo. Iano maia skanggipa skie ra·aniko na·a Ibrirangni Isol aro Egyptrangni miterang baksa susagrikani ba ra∙bigrikanirangko nika?`

Re·bagnigipa dakgrikanirangde tanggipa Isol aro Egyptrangni “miterang” baksa ong·gen. Maia Pharaoni an·tangko saksa miterang baksa toatani namgijaniara ong·achim. Isolara Egyptrang baksade bobil ong·e dakgrikjachim, ba Egyptni raja baksaba ong·jachim, indiba uamangni miterang baksasa bobil ong·achim (Egyptrango ming 1,500 na batpilen miterangko olakkiani aro dakanirang gnangchim). Sastroni podo rongtalen talata: “Egyptni pilak miterangna Angni bichalko Anga chu∙sokatgen; Angan Jihova ong·a” (Reo. 12:12). Ja∙mano, changsatai mingsa nangchongmotgipa neng∙nikataniko una on·taiaha, ia somoio Israelrang Egyptoni re·ongkatangon chananiko daktaiaha: “Isol uamangni miterangna bichalrangko chu∙sokataha” (Chan. 33:4).

Mingsa toe mesokanina uamangni isolrangna ia bichalko name dakmesokaniara gol∙dikni aiao inmanpile chipu pil∙atanian ong·achim (Reo. 7:9–12). Egypt a·songo donggipa miterangoni Uraeus mite Wadjet, iarangan dingtangmanchagipa cobra chipu aro uarangni bilakgipa bilrangko mesokgiparang ong·achim aro pilak bilkon Egypto uni ning∙osa donachim. Pharaoni mukuto cobrani bimang gnangchim aro uara bil gnanganiko mesokani chin ong·achim, uni bilni chin, isol gita ong·aniko, raja ong·aniko, aro Isolni bilko man·aniko mesoka, maina ia miteranga bisigrakgipa Pharaoni bobilrangna ong·achim. Egyptrang indake bebera·a je, dingtangmanchagipa chipuara Pharaoni siani ja∙manomangba uko dilangkugen.

Jensalo Aaronni gol∙dik chipu pil∙ahaon aro pilak gipin chipurangko rajani mikkango minokahaon, tanggipa Isolara Egyptni peleki dakgiparangna bate bilakbata ine mesoka aro montol dakgiparang iako nikna gita man·ahachim. Uara Pharaoni bilrangko amchepna mesokanisan ong·aijaha, indiba Aaron aro Mose ua chipuko uamangni jaktangchiba rim·aha (Reo. 7:12, 15). A∙bachengo mikangchakchak ra∙bianirangara Isolni bilrangko aro Egypt a·songni gitelrangna bate bil gnanganiko mesokani ong·a. Moseara Isolni palo watata man·gipa ong·e, ua Pharao an·tangna bateba aro “miterangna” bateba bil gnangbegipa aro bilakbatgipa ong·achim.

Skangni Egyptrangara chipuni miterangko namen gamchate ra·achim, Nehebkau (“Jean uni gisikrangko dakchakachim”), rongtalna, mandera·na, aro olakkianiona dilanga. Uamangni bebera·ani golpo gitade, ia chipuni miteara bilakbegipa ong·a maina uara gipin mangsni chipurangkoba minokachim. Uni gimin, Isolara Egyptrang baksa agangrikaha je, Uara chipuni mite ong·jachim, uara bil gnangbegipa aro bilakbegipa ong·achim. Indakgipa bil gnanggipa mikkang chakgrikani ja∙mano, uamang ia kattarangko rang∙gitikan aro rongtalbeen ma∙sina gita man·aha.

`Maikai an·chingara Isolko ia “miterangni” kosako an·chingni janggi tanganio bil gnangbataniko bi·na gita man·gen?`