---
title:  Torom Tambuoni Teng∙suani
date:   18/05/2024
---

### Ia Antini Lessonna Poraiani
Reo. 25:8, 9, 40; Ibri. 8:1–6; Levi. 16:21, 29–34; Levi. 23:26–32; Ibri. 9:23–28; Dan. 7:9, 10; Mati. 25:1–13; Para. 11:19.

> <p>Mingani Pod</p>
> “Ia agananirangni skotong ian; indakgipa kamal dal∙gipa an∙chingni gnang, salgirango Dal∙gipani singhasonni jakrao asonggipa, mandeni jakchi ong∙gija Gitelni ping∙gimin chong∙motgipa torom tambuni rongtalarangniko dangdike on∙gipa.”(Ibri. 8:1,2).

October 22, 1844 bilsini ka∙beani ja∙mano mitam Millerko ja∙rikgipa dolrang bi∙a gnang poraiani ja∙mano uamangni gualaniko ma∙siaha. Ramram bebera∙ani gita katchinikanio 2,300 salrang Jisuni gnigipa re∙baanio bak nanggipa ong∙ja indiba Ibrirangni ki∙tapo bilake mesokani gita Jisuni salgini torom tambuo kam ka∙ani giminsa ong∙a.

Salgini torom tambuko rongtalataniara Levirangni ki∙tapo skiani gita a∙gilsako a∙gilsakni torom tambuko rongtalatanio chu∙sokegipa ong∙a. Ia nangchongmotgipa kakketaniko nambate u∙ina gita Daniel 7 aro Daniel 8 ni gisepo apsangrikaniko nibo:

| Daniel 7 | Daniel 8 |
| --- | --- |
| Babylon | |
| Media-Persia | Media-Persia |
| Greece | Greece |
| Rome | Rome |
| Salgio Bichal | Torom Tambuko Rongtalata |

Ia apsangrikani torom tambuko rongtalatanini kakketgipa bewalko nikatna gita dakchakgipa ong∙a jean dal∙begipa gnigipa re∙bana skang bichal aro sandirikite bichal ka∙ani ong∙a. Ia antini lessono Sastroni gita nangchongmotgipa kakketanichi Kristoni salgini torom tambuo kam kam ka∙ani gimin oprakaniko dakanggen.