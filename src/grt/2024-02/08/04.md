---
title:  Bichal Sokbaaha
date:   21/05/2024
---

`Dan. 7:9, 10 ko Para. 14:6, 7 baksa tosusabo. Ia minggni jakrango maidakgipa apsangrikani donga?`

Bichal Ka∙ani Sastro jolgimikon nangchongmotgipa pangchakani ong∙a. “Maina kam mingantiko namoba namjaoba, donnuani mingantiko, Isolni bichalona ra∙bagen” (Agan. 12:14). Jisu Uko knagiparangna mikkangchi ong∙bagipa bi∙chalni salko mesokataha jeon “Manderang pilak ong∙gijako agana kattani gimin bichalni salo agane on∙na nanggen”(Mati 12:36). Watata Paul indake agandapaha, “ua andalani donuanirangko parape∙gen, aro ka∙tongni mangsonganirangko parakatgen” (1 Kor. 4:5). Katta ra∙timgipa sa∙gre Johanna aganaha, “maina Uni bi∙chalni konta sokbaaha” (Para. 14:7).

`Para. 22:10–12 ko poraibo. Jisuni re∙bao pilak mande jatni man∙gni maidakgipa ong∙gen? Johan maidakgpa tale parakanirang donga?`

Kristo Uni bon∙kamgipa boksisko on∙na gita re∙baenga, una skang bi∙chal ka∙ani dongna gita nanga jean Uni re∙bao boksis man∙gnigipako me∙sokgipa ong∙na nanggen. Kristoni re∙bapilengon gnigipa chol dongjawa. Sakanti mandean, bon∙kamgipaona sokbana gita, an∙tangna dingtangatna man∙gijagipa ba Kristona chakna ba Uni kosako re∙badena gita chu∙onga gita u∙iataniko man∙manaha.

`Mati 25:1–13 rangko poraibo. Jisu maina ia dolgni bebera∙giparangni gisepo dingtanggrikataniko daka?`

“Jensalo sandirikite niani kam matchotgen, jensalo chasongrikkitni Kristoo bebera∙giparangni kamrangko namedake sandie nienba uamangni gimin rai on∙aniko dakgen, unon manderangna on∙gimin somoi bon∙gnok aro ka∙sachakani do∙gako chipgnok. Indake ia kan∙dikgipa katta dolsao chong∙motan, “Tarie donsogiminrang Un∙baksa bia ka∙aona napangaha aro unon do∙gako chipaha,” ingipao, Jokatgipani bon∙kamgipa dangdike on∙ani gimin aro mandeni janggiko jokatna dal∙begipa kamko ka∙ani matchotani gimin u∙iataniko man∙aha.”— Ellen G. White, The Great Controversy, jak 428.

An∙ching bi∙chalna kenna nangja. Gitelchi an∙ching an∙chingni paprangko ke∙ma ka∙ako man∙a, matnangaoni jakgitelani an∙chingnian ong∙a, rongtale janggi tangani bil an∙chingnian ong∙a aro bon∙kamgipa cheani an∙chingnian ong∙a.