---
title:  Chanchidapanirang
date:   24/05/2024
---

Bichalo Jisuni an∙chingna kam ka∙aniko aro an∙chingni dakna nanggniko talatani gimin niatbo: “Jisu uamangni paprangko kema ka∙ja indiba uamangni gisik pil∙aniko aro bebera∙aniko mesoka aro uamang kema ka∙ako man∙na kraa ine dabianiko dake, Pagipani aro rongtalgipa sa∙grerangni mikkango an∙tangni mata man∙gipa jakrangko de∙doe indine agana, “Anga uamangni bimungrangko u∙ia. Anga uamangni bimungrangko an∙tangni jakpao kite seaha. Isolni bolirango bnekgimin gisik ong∙a; bnekgimin aro papna duk ong∙gipa ka∙tongko O Isol na∙a chonnikjawa. (Git. 51:17). Aro an∙tangni manderangko matnanggipako ua indine inaha, “O Satan Jihova nang∙ko manengchina, Jerusalemko mikchagipa Jihovaan nang∙ko manengchina.”—Ellen G. White, The Great Controversy, jak 484.

“Isolni manderang ine ku∙rachaka man∙giparang Gitelni mikkango mitchibegipa gandingrangko gane chadenge mesokgiparang ong∙a aro Uni bimungko ku∙rachakgipa an∙tangko bam∙ataona aro ka∙tongko ning∙tue sandie niaona dilgipa ong∙na nanga. Beben jerangan kakketko rakkianichi uarangni janggirangko rongtalatengon uamang an∙tangna sontolsranggipa chanchiani donggipa ong∙gen. Kristoni dak grigipa cholonko uamang badita sepange nigen, bilakbate Uni jagring gita ong∙na skani donggen, aro an∙tango grikaniko ba rongtalaniko bang∙gijasan nikgen. Indiba an∙ching an∙chingni paparigipa obostani gimin ma∙siengon, an∙ching Kristoo pangchakgipa ong∙na nanga. Satanni an∙chingko matnanganina an∙ching aganchakna amja. Kristosan an∙chingni palo chu∙sokgipa mol∙molchakaniko dakna amgipa ong∙a. Uasan an∙chingni namanio ong∙gija Uni skanio pangchake rikgipa kattarangchi matnanggipako jripatna ama.”—Ellen G. White, Testimonies for the Church, vol. 5, jak 471, 472.

“An∙chinga da∙o nangrimatani dal∙begipa salo janggi tangenga. Dakjagringsoani dangdike on∙anio kamal dal∙gipani Israelrangna nangrimaniko dakengmitingo, pilak manderangan paptangtangko ku∙rachakanichi aro Isolni mikkango an∙tangtangko onatanichi an∙tangtangni janggitangtangko duk on∙na nangachim, jedakode uamang mande jinmaoniko galatako man∙jawa. Ua gitan janggini ki∙tapo bimung sea man∙giparang da∙o, uamangna ka∙sachake on∙gimin bang∙gija salrangko, papna duk ong∙anichi aro chong∙motgipa gisik pil∙anichi an∙tangtangni janggirangko Isolni mikkango duk on∙na nanga.”— The Great Controversy, jak 489, 490.

**Chanchigrikna Sing∙anirang**:

`Uni jakrango matgipa parirangko an∙chingna Pagipani mikkango de∙doani gimin chanchianiara maidakgipa gisik nangatanichi chanchianiko ong∙ataha? Iasan maina an∙chingna bi∙chalo ka∙dongani ong∙a?`

`An∙ching Nangrimatani Salo janggi tangenggiparang ong∙a. Nangrimataniara gimaenggippa papirangko jokatna kam ka∙ani ong∙a. Indakode maina papirangko jokatna Isolni kamna on∙kanganiara namgipa katta ong∙a?`

`Ellen G. Whiteni seaniko name nibo: “Kristosan an∙chingni palo kragipa mol∙molchakaniko dakna man∙na. Uan An∙tangni skaoni re∙bagijagipa kattarangko jrippatna amgipa ong∙a.”--Advent Review and Sabbath Herald, January 2, 1908. Ia ka∙donganiko na∙a maidake an∙tangni ine dakgen?`