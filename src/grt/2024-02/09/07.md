---
title:  Chanchidapanirang
date:   31/05/2024
---

“Uamangni jeanio Sastroniko sakkirangko man∙jae, uamangni jepekgipa kattaranga apsan somoio Kristo aro uni sninggiparangni kosako bobil dakani ong∙gen ine guale indine simsakgija aganangkuaha, “Indide chingni dal∙gipa manderangara maini a∙selsa ia Sabbathni giminara u∙ipajaha? Indiba na∙simangni bebera∙a gita bebera∙giparang namen bang∙jasrangde. Uni gimin, na∙simang kakket ong∙e, a∙gilsak gimikni skia man∙gipa manderangni bebera∙ani gualani ong∙anide ong∙na man∙jawa.”

“Indakgipa jepekanirangko warachakna gitade, Sastrooniko aro chasongrikkito donggipa an∙tangni manderangna Gitelni aganchakani itihasko u∙ina aro uarangoniko bikote aganchakna nanggenchim.”

“Indiba batanggimin chasongrango Kristianrang, Sastroo ge∙etgipa Sabbath sal uan ong∙a ine chanchisrete, Robibarko maniaha aro da∙o pilak ma∙malrangon, Roman Katholikomangba Isolni dongimin neng∙takani sal ine Robibarko name dake manienggipa bebegipa Kristianrangba donga. Isol indakgipa manderangni kakket miksonganirangko aro an∙tangni mikkango kakket ong∙aniko ra∙chaka. Indiba jensalo Robibarko manina nanga ine niamko dake manidraatgen, aro a∙gilsak gimikni manderang chong∙motgipa Sabbathni gimin u∙iataniko man∙gen, unon Romeni nokgipa ong∙e ge∙etgimin niamko jemangan pe∙gen, unon uamang Isolna bate popekosa mande ra∙batani ong∙skagenok. Aro unode uamang Romeko aro gipin salko maniskachina ge∙etgipa uni bilkosa mandera∙aniko on∙skagen. Uamang unon matburungko aro uni bimangko olakkigen, an∙tangni nokgipa ong∙ani chin ine je salkon Isol parakatahachim, ua salko manderang jegale, uni palo an∙tangni bilakani chinko mesokna Romeni donskagimin salkosa maniskaode, uamangara Romena bamani chinko chongmotan “matburungni chinko” ra∙chakskaenga. Aro ia niamko manderangni ge∙etgimin niamni gisepo badiako manigen ine an∙tangtangna basena nangani uamangona sokbakujaskal, Uni niamko pe∙giparangara “matburungni” chinko ra∙kujawa.”—Ellen G. White, The Great Controversy, jak 455, 449.

**Chanchigrikna Sing∙anirang**:

`A∙gilsak ta∙raken dingtangangengjok. An∙ching maina seng∙bee simsakbena nanga jedakode bon∙kamgipa salrang an∙chingni tarisogijaniko nikjawa?`

`Bichal ka∙aniko aro Isolni niamko ma∙sianiara maidake ka∙sachakachisan jokatani baksa meligipa ong∙a?`

`Na∙a maidakgipa cholrangchi kakketgipa Sabbathni gamchataniko u∙igija skanggipa sal Robibarko kakkete manigiparangna sakkiko on∙na gita man∙gen?`

`Mondoli aro a∙songni bilrang baksa nangrimanio maidakgipa ken∙anirang donga? Kristianrang a∙song rikani baksa maidake nangegipa ong∙a?`