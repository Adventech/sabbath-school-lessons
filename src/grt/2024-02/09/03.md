---
title:  Gimaatna Man∙gijagipa Isolni Niam
date:   27/05/2024
---

`Mati 5:17, 18; Git. 111:7, 8; Agan. 12:13, 14; 1 Johan 5:3; aro Toe Skia. 28:9 rangko poraibo. Ia Sastroni seanirang Isolni niam baksa Kristianrangni nangrimani gimin maiko skie on∙aha?`

Seventh-day Adventistrang Nampilataniona re∙gipa Protestantrangni ja∙kolko ja∙rikgipa ong∙a jean Isolni niamni rongtalaniko de∙dogipa ong∙a. John Wesleyni indake bilakbee agananiko nibo: “Moseni Israelrangna on∙gipa dakbewalrango ba ale cha∙ani niamrang, pilak ge∙etanirang aro niamrang jerangan gitcham boli on∙anirang aro torom tambuo dangdike on∙anirang jekon an∙chingni Gitel gimaatna, bon∙atna aro chu∙gimik mangkimitna re∙baaha. . . . Indiba moral law, jeon Ge∙eta Mingchikkung donga aro katchinikgiparangchi maniataha, uakode gimaatjaha. Uni re∙baanio iani bakko gimaatna man∙e tarigipa ong∙ja. Ia niam pangnaba be∙atna man∙gipa ong∙ja, jean ∙salgini bebegipa sakki ong∙e kimkime donga∙. . . Ia niamni bak gimikan da∙aloba bil gnange dongkuenga, pilak mande jatna, aro pilak chasongrangna; jean somoio ba biapo, ba gipin dingtangatna man∙gipa obostarango pangchakja indiba Isolni cholono aro mandeni cholono, aro uamangni saksa sakgipin baksa dingtanggrikgijagipa nangrimanio ong∙a.”—Upon Our Lord∙s Sermon on the Mount, Discourse V, John Wesley∙s Sermons: An Anthology (Nashville, TN: Abington Press, 1991), jak 208, 209.

`Reo. 34:5–7 ko Rom. 7:11, 12; Git. 19:7–11; Git. 89:14; aro Git. 119:142, 172 baksa tosusae nibo. Ia podrang Isolni niam aro Isolni cholonni gisepo namgrimgrikani gimin maidake aganaha?`

Isolni niam Uni cholonko see on∙gipa, Uni singhasonni pangchakgipa, aro mande jatni cholonni pangchakgipa ong∙ani gimin Satan mitchiaha.

“A∙gilsakni torom tambuara salginigipako dake mesokgipa ong∙ahaode, indide a∙gilsakni niam sundukni ning∙o donggipa niamara salginigipa niam sundukni ning∙o donggipa niamoniko tiktak segatgimin ong∙a aro salgini torom tambuni gimin u∙iatgipa Nama Kattako ra∙chakaniara Isolni niamo ge∙etgiminrangko ra∙chakani aro brigipa niamo ge∙etgimin Sabbathko manitelna nanga ine pilak mandean nikaha. Iani a∙selsa salgini torom tambuo Kristoni dangdike on∙aniko parape∙gipa Sastroni apsan ong∙e talate on∙aniko rake bobil dakani ong∙aha.”—Ellen G. White, The Great Controversy, jak 435.

`Maidakgipa a∙selrango pangchake manderang Ge∙eta Mingchikkungko da∙alo nangjajok ine jegrikaniko dakronga? Iarangni a∙sel dongani gimin na∙a maiko chanchia?`