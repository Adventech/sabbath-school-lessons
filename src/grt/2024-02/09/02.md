---
title:  Torom Tambu aro Niam
date:   26/05/2024
---

`Para. 11:19, Reo. 25:16, Reo. 31:18, aro Para. 12:17 rangko poraibo. Ia podrango, Niam Sunduk aro Torom Tambuni Rongtalbatsranggipa Kuturini gimin maiko aganaha?`

Nangrimatani Sal bichalni sal ong∙a. Pilak Israelrang ia somoio gisik pil∙a gnang bakko ra∙na aro pilak kamoni dondikchina ge∙etaniko man∙aha (Levi. 23:29–31). Ia salo kamal dal∙gipasan Rongtalbatsranggipa Biapo papko namatna napachim. Torom tambuo ning∙tubatgipa dring donga jeon Songgigrikaniko Donchakram dongachim. Donchakanini ning∙o Isolni Ge∙eta Mingchikkung dongachim jean rongpleng dotgnio seako man∙achim. Donchakaniko sonachi pindapaniko pap kemna watram ine minga, jeon torom tambuko paponiko rongtalatna gita an∙chiko satkikiachim. Isolni dongramko pap kema watramni kosako parape∙aha. Boli on∙gipa pilakan papigipa mande jatna Isolni ka∙sachakaniko parape∙gipa ong∙a, indiba Nangrimatani Salni bichalona kingking papko gisik ra∙kua ine mesokgipa ong∙a (Ibri. 10:3) aro paponiko rongtalatna Kristoni an∙chio bebera∙anichisan gimaatna amgipa ong∙aia (1 Pit. 1:18, 19). Uano Isolni donganichi, ka∙sachakachi aro kakket bichal ka∙ani damsan nitobee ong∙atako man∙a.

Salgini torom tambuko niate watata Johan “Isolni torom nokdring” oako aro “uni niam sundukko” nikaha (Para. 11:19).

“Salgio donggipa torom tambuni rongtalbatsranggipa dringo Isolni niamko namen rongtalbegipa ine chanachim je niamkon Isol An∙tangan Sinai a∙brio mikka kimpretanio aganahachim aro jekon Isol an∙tangan jaksichi ro∙ongo seahachim. Salgini torom tambuo donggipa Isolni niamara ong∙chenggipa ong∙a jeonikon, rong∙plengo konge segimin niamrang aro Niamni kingbonga ki∙taprango Mose see rakkigiparanga apsan tiktak seskagiminrang ong∙achim.”—Ellen G. White, The Great Controversy, jak 434.

Gitchamgipa bebera∙gipa Adventist ong∙e Sastroo torom tambuni gimin skianirangko poraiman∙e, uamang Isolni niam aro Sabbath Isolni niamni ka∙tong ong∙anini gamchataniko ma∙siaha. Isolni niam salgini torom tambuo donggipa Songgigrikaniko Donchakanio dongode, ian chisol baksa bon∙atako man∙gipa ong∙ja ine uamang aganaha.

`Sabbathni gimin chanchibo, jean kontao hajalsa mile-rang ong∙e watchangani gri an∙chingona anti-anti sokbaa. Uara an∙chingna maidakgipa nangchongmotgipa ong∙atani gimin skigipa ong∙a? Minggipin, maidakgipa skiani bilakgipa aro ong∙taitaigipa ong∙e gisik ra∙atpiltaianiko on∙gipa ong∙a?`