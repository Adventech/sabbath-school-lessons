---
title:  Matburungni Chin
date:   29/05/2024
---

`Para. 12:12, 17 aro Para. 13:7 rangko poraibo. Ia podrang Satanni ka∙onanganiko maidake mesoka? Bon∙kamgipa somoio donggipa Isolni manderang baksa diabol maina ka∙onangaha?`

Para. 12 o Kristo aro Satanni gisepo chasong gimikna dakgrikaniko mesokaha. Ian Isolni manderangna bon∙kamgipa dakgrikaniko tale mesokaha. Para. 13 drakonni dolgni sipairangni nangrimaniko mesokaha, sagaloni matburung aro a∙aoni matburung. Ia minggni bilrang Isolni manderangko dakgrikanio un baksa jakko on∙aha.

`Para. 13:4, 8, 12, 15 aro Para. 14:7, 9-11-rangko poraibo. (Para. 15:4, Para. 16:2, Para. 19:20, Para. 20:4, Para. 22:9.) Ia podrango mingsa maidakgipa mongsonggipa pangchakaniko nika?`

Dingtanggrikaniko nibo. Manderang Ong∙atgipako olakkia ba uamang maikoba olakkiskaa. Ong∙atgipaan olakkiako man∙na kragipa ong∙a (Para. 5:9). Kristo aro Satan baksa dakgrikania olakkiani bidingo salgio a∙bachengbaaha: “Aramrangni chugipa biaprangni kosakona anga doanggen; Chubatgipa gita anga an∙tangko dakgen” (Isa. 14:14). Satan Ong∙atgipakosan olakkiako man∙na nanggipako ua nangnikaha. Para. 13 o janapa gita, ua a∙aoni matburungni kamchi chu∙sokaniko man∙aha (Para. 13:4).

Dan. 7 baksa tosusagenchimode a∙ani matburung chongipa grong gitan apsan ong∙a jean “sal aro niamko dingtangatna chanchigen” aro 1,260 katchinikani “salrangna” ba 1,260 bilsirangna bilko jakkalgen (Dan. 7:25 ko Para.13:5 baksa tosusabo; aro Lesson 6 koba nibo). Isolni Ge∙eta Mingchikkungni bakoni brigipa ge∙etanisan sal baksa nangegipa ong∙a. Ua mondoliara olakkiani snigipa sal Sonibaroniko, antini skanggipa sal Robibarona dingtangatna krengaha.

A∙gilsakni bilna olakkiani salko jekon Isol An∙tangan Uni sason ka∙ani (Reo. 31:13; Ezek. 20:12, 20) chin dake snigipa sal Sabbathko on∙aha, ua sasonko kragija dake ra∙sekna krengaha. Iani bidingo tol∙napani kosako bebeni bon∙kamgipa dakgrikanina miksongani ong∙a.

Iani a∙sel Parapea ki∙tapo Isolo bebera∙gipa manderangna ma∙sianiko on∙aha aro uarang “Isolni ge∙eataniko rakkigipa” ong∙a (Para. 12:17, Para. 14:12). Iano snigipa sal Sabbathko man∙chapgipa ong∙a indiba Robibar salko ong∙ja. Jerangan Isolko Uni rongtalgipa salo (Isaia 58:13) olakkina gita sa∙gre sakgittamni bon∙kamgipa okamanina jechaka aro jerangan tol∙gipa Sabbath Robibaro olakkia, uamang matburungni chinko ra∙gen (Lesson 11-ko nibo).