---
title:  Chanchidapanirang
date:   26/04/2024
---

“Isol Romeni bang∙bea dilsretanirangko parake, dal∙begipa seng∙aniko ua segimin manderangni gisikrango teng∙sudapchina on∙aha indiba uamang a∙gilsakna u∙iatna nanggipa seng∙ani gimikkode man∙jahachim. Isolara ua An∙tangni nokkolrangchi manderangko Rome mondolini andalaoniko dilongkatengachim; indiba uamangni chagrongna nanggnigipa bang∙bea champenganirang dongani gimin Ua uamangni chakna ama gita ka∙sne ka∙snesa uamangko re∙dilaha. Uamanga seng∙ani chu∙gimikko changsano ra∙chaknade tarikujachim.Andalao ru∙uta somoina dongkamgipa manderang saljatchini sal chabeaniko chakna amja gita uamangna chu∙gimikko changsano u∙iatode, haida uamang an∙pilangnaba dongachim.Uni gimin Ua dilgiparangna on∙ti on∙ti dakesa u∙iataha jedakode manderang uarangko ra∙chakna man∙genchim. Chasongsaoni chasong gipinona sakgipin kakket ong∙e kam ka∙giparang uarangko ja∙rikna aro nampilatani ramao, manderangko chel∙batroroe dilangkuna nanggenchim.” –Ellen G. White, The Great Controversy, jak 103.

“Nama Kattako ja∙rikpagipa kamal saksana uni segipa kinggipin chittio, dam rakgipa ba∙rarangko gananio an∙tangni katchaahani gimin aro dakna nangbregijagipa kamrangko dake somoiko bon∙atahani gimin Huss an∙tangko matnange aro gualaniko dakahanina an∙tangko namen onatbee seaha. Unikoa ua gisiko nangatbegnigipa ia manenganiko indake sedapaha: ‘Nang∙ni gisiko, manderangni boksis on∙ani aro gamrangko man∙ani gimin chanchijachina indiba rasong aro manderangni janggiko jokatani giminsa chanchichina. Nang∙ni janggina bate na∙a noktangko nitoatani gimin gisik rakbo; aro pilakna bate bebera∙ani nokna simsakbo. Kangalrangna kakket dakbo aro an∙tangko uamang baksa onatbo aro nang∙ni gamrangko kusi ong∙e ale cha∙anio bon∙atnabe. Na∙a nang∙ni janggi tanganiko namatjaode aro maha maha dakaniko watgaljaode, ang gitan mamenganiko man∙gen ine anga nang∙na kenchaka.’ ”–Ellen G. White, The Great Controversy, jak 105, 106.

**Chanchigrikna Sing∙anirang**:

`“Batrorobaenggipa seng∙ani” ara maia? Maini gimin Isol bebeko ka∙sne ka∙sne paraka? Maikai ia niamara da∙alo Isolni mondolina meligipa ong∙a?`

`Gitalgipa bebeko nikaniara batanggimin somoio Isolni manderango donggipa bebe baksa maikai nangrimani gnang? Maini gimin gitalgipa seng∙aniara gitchamgipa seng∙ani baksa mamung saloba nanggrikgipa ong∙na gita nangchongmotja?`

`Na∙a jeoba dongchina, nang∙ni jatni dakbewal maiba gamchatani, chanchianirang aro niamrangko dakgen jean Sastroni skianirang baksa maibaode nanggrikgipa ong∙gen. Ia nanggrikgipa bakrangko ma∙siani ja∙mano, maikai an∙chingko aro na∙a an∙tangko, mondoli ong∙e, ia neng∙nikanirangko namataniko nika? Maikai an∙chingara namgipa a∙songni manderang ong∙e apsan somoion an∙chingni namgijagipa jatni dakbewalchi salangako man∙gija dongna man∙gen?`

`Maikai John Hussni chittiara da∙alo nang∙ni chanchianiko nangea? Ia chittini bidingo nang∙ko maia gisiko nangata?`