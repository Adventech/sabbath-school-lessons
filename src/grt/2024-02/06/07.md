---
title:  Chanchidapanirang
date:   10/05/2024
---

“Jensalo toromni dilgiparang aro a∙songko sason ka∙giparang niamko ra∙gate Sastroko skijachina champengaha; jensalo Sastroni sakki on∙anirangko bikpilata aro manderangko uni kattarangna gisik nangaoniko an∙pilatna gita Satan aro manderangni bil ama dipet krengaha; jensalo uni rongtalgipa kattarangko parakatgiparangko rikjojoaha, rim∙e on∙aha, sasti on∙aha aro pattok nokrango gochipe galaha, uamangni bebera∙anina so∙otako man∙aha, ba a∙brirangona, a∙kolrangona, rong∙kolrangona katna draatako man∙aha–ua somoirango ua kakketgipa sakkiranga chalja ba∙ra gane sakki on∙aha. Uamang an∙tangtangni sakki on∙aniko 1260 bilsirango dontonggijan on∙angkuaha. Ua chasongni andalbatgipa somoirango Uni Kattarangko namnikgipa aro uni rasongna sanalgipa kakkete bebera∙gipa gnangchim. Ua somoi gimiko uni Nama Kattarangko skiprakchina gita ia kakketgipa nokkolrangna u∙iani, bilakani aro nokgipa ong∙aniko on∙ahachim.”–Ellen G. White, The Great Controversy, jak 267, 268.

“Jensalo France a∙songo Sastroko poraiani aro uko ja∙rikaniko champengaha, unon denggugipa manderang aro andalani gisikrang an∙tangtangni ru∙uta somoirangonin man∙na ske dongenggipa kamko chong∙motan Isolni niamchi karikako man∙gija jakgitel ong∙aniko man∙ahanina namen rasong chabeaha. Maina namgijana sasti on∙anikoa ta∙rake chu∙sokatjaha, uni gimin manderangni depanterangni ka∙tongrang ‘namgijako dakna sikbataha.’ Indiba kakketgipa aro rongtalgipa niamko pe∙anina duk aro nisiatanikode man∙telna nanggenchim. Namgija kamna rang∙san sastiko man∙jaoba manderangni namgijaniara uamngna gimaaniko ra∙baengachim. Ritchani ritcha bilsirangonin kakket bebera∙aniko watangani aro pap ka∙ani gimin ka∙o nangbeanikoa jakbikpilani salona chimonge donengachim; aro jensalo uamangni pap ka∙ani duga ong∙pilaha, unon uni chakchikani gisikko cham∙ataniara namen kenbeani ong∙a ine Isolko chonnikgiparang ja∙manchakbeesa u∙iaha. Satanni ka∙saninggijagipa bilko salrikgipa Isolni chakchikna man∙gipa Gisikko uoniko ra∙angaha aro manderangni duko kusi ong∙gipa Satanko uni skako dakchina watangaha. Bobil dake chakatgiparang kolomchi see talatna an∙skitmanpilgipa kamrang a∙song gimiko gapkujana kingking an∙tangtangni namgija kamni biteko ra∙aha. Niosto ka∙ako aro ong∙siatako man∙gimin songjinmarangoni ka∙beani ku∙rangrangko knaaha. Banggriao gita chacha France a∙song gimik moaha. Torom, niam, songsalo janggi tangani, nokdang, a∙song aro mondoli ia pilakan, Isolni niamna bate an∙tangko chuatgipa torom griani jakchi dokako man∙tokaha.”–Ellen G. White, The Great Controversy, jak 286.

“Mondoli an∙tangna parape∙gimin kam mingantiko ka∙e, aro seng∙ani ja∙dil dingantikon ra∙chake Uni oe on∙gimin ramako ja∙rikjaskal, toromara bimangko mangmangsan maniaigipaona tang∙onanggen aro nangchongmotgipa toromi ong∙ani gisik uano dongjawa.”–Ellen G. White, The Great Controversy, jak 316.

**Chanchigrikna Sing∙anirang**:

`Maikai dal∙begipa dakgrikaniko French Revolutiono parakaha?`

`Isol dongja ine agane saksa indake seaha, “an∙ching an∙tangni nisanko songna aro mamung champengani gri gisikni gita je ari-simaonaba batangna jakgitel ong∙a.” French Revolutiono mai ong∙aha uarangko talatna gita indakgipa chanchianiranga maikai dakchakani ong∙gen?`

`Johanni torom nokdringko nikaniara bon∙kamgipa obostarang baksa nangrimanio maia gamchatani gnang?`