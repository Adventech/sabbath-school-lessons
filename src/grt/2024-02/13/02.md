---
title:  Dukni Somoio Ka∙dongani
date:   23/06/2024
---

`Para. 22:11, 12; Dan. 12:1, 2; aro Jer. 30:5-7 rangko poraibo. Gnigipa re∙baanina skang skang mai obostarang ong∙bagen?`

Mandena ka∙sachakani do∙gako chipani ja∙man baktapan dukni somoi ong∙bagen. “Jatni ong∙chengantaltal ua salona kingking indake ong∙kujagipa dukni sal ong∙gen.” Para. 16 o rangkare te∙snini gimin talataniko daka jerangkon namgijagipa a∙gilsakona rudapatgen. Indiba Egyptni kosako rangkarerangni ga∙akdapani somoi gita, Isolni manderangko uarangoniko jokatgen. Danielni ki∙tapo on∙gimin ku∙rachakaniko gisik ra∙bo: “Aro ua salo, ki∙tapo segimin nang∙ni manderang sakantian jokatako man∙gen.” (Dan. 12:1). Ian “Janggini Ki∙tapko” miksongenggen (Phil. 4:3; Para. 13:8; Para. 20:12, 15; Para. 22:19). An∙ching Jisuna kakket ong∙e dongkamahaode, an∙chingni bimungrangko janggini ki∙taponiko den∙galjawa life (Para. 3:5).

`1 Johan 3:1-3; Johan 8:29; aro Johan 14:30 rangko poraibo. Dukni somoina chu∙onge tarisoaniara maia?`

Dukni somoio, Isolni manderango Jisu baksa namen ning∙tubegipa nangrimani donggen aro uko dingtangatna mamungba man∙jawa. Uamangni chubatsranggipa skanide pilakon Uko kusi ong atanian ong∙a jedakode Gisik Rongtalgipani kam ka∙anichi, uamang Uni rongtala gita uamangba rongtalna man∙gen. Satanni tol∙napanio ga∙akna Kristoni ka∙tongo mamungba dongjaha. Iano Uni cholonni bidingo an∙ching ja∙rikna man∙gen.

`Git. 27:5, Git. 91:1-11, aro Para. 3:10-12 rangko poraibo. Dukni somoina Isolara mai ka∙dimeatgipa ku∙rachakanirangko an∙chingna on∙a?`

Baltichakgipagri dukni somoi jolgimiko janggi tangna man∙aigen ine ma∙sisretgipa mitamrang gnang. Jensalo sakantian Una chakna ba Uni kosako chakatna baseaniko dakmanahaon, Jisu An∙tangni mol∙molchakaniko salgini torom nokdringo dontonggnok. Indiba indake ong∙engon an∙ching an∙tangtangari biltango ka∙dongna saksan chadengna nanggen inede miksongja. An∙ching baksa pangnan dongkamjringna Jisu an∙chingna ka∙donganiko on∙aha. (Mati 28:20). Bebera∙aniara nikna man∙jaomangba ka∙dongchaka aro a∙gilsak be∙gruengomangba bebera∙a. Dukni somoio, an∙chingni bebera∙ani bilakatako man∙a aro an∙chingni jringjrotna skanirang baria jedakode an∙chingni mingsangipa skania Jisu baksa jringjrotnan dongkamjringna man∙gen.