---
title:  Jisuni Bak Bak Re∙bapilanio Ka∙dongani
date:   24/06/2024
---

`Johan 14:1-3 aro Titus 2:11-14 rangko poraibo. Mikkangchi ong∙gnigipa neng∙nikanirangna aro dukni somoina ia podrangara maikai ka∙dimeani ong∙a?`

Jisuni kattarang, “Na∙simangni ka∙tongko jajrengatjachina,” ingipara Ua an∙chingko pangnaba watgaljawa aro an∙chingko nokchina rimna re∙baenga ine Uni ka∙dimeatgipa kattarang ong∙a. Ia a∙gilsakde an∙chingni song ong∙ja. Nambata sal re∙baenga. Pod ming 25 o changsade, Niam Gitalo an∙chingni Gitelni re∙bapilani gimin janapaniko daka. Jensalo salrang andalon aro mondoli-sorkarini nangrimgimin bilchi dakgimin niamrang an∙chingni janggirangko ka∙mikenaton, Kristoni re∙bapilna ku∙rachakanian an∙chingni ka∙tongrangko ka∙dongachi gapata. Iasa ‘katchabegipa ka∙dongani ong∙a’ jean chasongantion Isolni kakketgipa manderangko gisiko nangataha.

`Para. 6:15-17 aro Isaia 25:8, 9 rangko poraibo. Ia podrango jokgiminrangni aro gimagiminrangni gisepo dingtanggrikaniko nibo. Iamangni gisepo dingtanggrikania maiko talatenga?`

Toromirang aiao inmangipa ka∙sachakaniko ra∙chakengon, denggugiparangde papni namgijagipa biterangko ma∙signok. Isolko bobil dakaniara kenaniona, dos gnangataniona, oniaona, aro jringjrotnan gimaaniona dilanga. Uni rasongo re∙bapilanio, Uni jokatna amgipa ka∙sachakaniko ra∙chakanio, an∙chingko kema ka∙ako man∙aona, tom∙tomaniona, aro jringjrotnan katchaaniona dilangskaa.

`Para. 15:3, 4 aro Para. 19:7 rangko poraibo. Jokgiminrangara Kristochi rasongarigipa jokataniko indin on∙anina maikai aganchakgenchim?`

“Pangnajolnan Kristoni chisolan piokgiminrangni science aro git ong∙gen. Rasongni Kristoo uamang chisolo datkapako man∙gipa Kristoko nikgen. . . . A∙gilsakrangko Ong∙atgipa, pilak re∙mikkanganirangko Bichal Ka∙gipani An∙tangni rasongko watbaani aro mandena ka∙saanina An∙tangko kratcha∙atanian pangnan a∙gilsak gimikko aiao inmanatgen aro olakkianiona dilatgen.”—Ellen G. White, The Great Controversy, jak 651.

`Para. 12:17; Para. 17:13, 14; aro Para. 19:11-16 rangko poraibo. Ia podrangni re∙mikkanganiko namedake nibo. Ia podrangara a∙gilsakni bon∙chotgipa dakgrikani aro Kristoni cheani bidingo maiko agana?`