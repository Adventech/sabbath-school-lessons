---
title:  Salgina Mohor Su∙ako Man∙aha
date:   17/06/2024
---

Olakkiani bidingo, sokbaenggipa neng∙nikani somoio, Isolni kakketgipa manderang a∙gilsakni sinjetanirangna bamjawa (Para. 14:12). Uamang Gisik Rongtalgipachi mohor su∙ako man∙gnok (Eph. 4:30) aro il∙lengatako man∙jawa. Skangni somoirangode, bil gnange on∙gimin documentrangni ong∙chongmotaniko mohorrangchi mesoka. Uarangara dingtangmanchagipa chin ong∙achim. Bon∙kamgipa dakgrikanio olakkiani bidingo ong∙ani gimin aro Isolni bil gnanganiko Uni niamo parakgimin gita, Isolni mohorko Uni niamo nikna an∙ching ka∙dongsona man∙a (Isa. 8:16 ko nibo).

`Reo. 20:8–11 ko poraibo. Sabbathni ge∙etanio, mohorni bakrangara maiarang donga?`

Iano kakketgipa mohorni minggittam bakrang gnang: (1) Mohor nokgipani bimung, “Jihova nang∙ni Isol.” (2) Uni upadhi, “salgi, aro a∙ako, sagalko, aro uarango donggipa pilakkon dakaha”—chong∙motan, a∙gilsakko Ong∙atgipa ong∙a. (3) Uni sason ka∙ani biap, “salgi, aro a∙ako, sagalko, aro uarango donggipa pilakkon.” Sastroo mohorko basakobade chin ine minga (Rom. 4:11). Ia katta minggniko obostanikri jakkalbrinaia. Isolni chin ba mohor Isolni niamni bijangchio ong∙e, olakkiani bidingo, Sabbath salan bon∙kamgipa dakgrikanio mongsonggipa dake niani ong∙gen. (Ezek. 20:12, 20; Para. 12:17).

`Para. 7:1, 2 aro Para. 14:1 ko Para. 13:16, 17 baksa nisusabo. Isolnio mohorko aro matburungni chinko bano su∙gen? Maini gimin dingtanggrikani donga ine na∙a chanchia?`

Isolni mohorko mikkingo su∙a. Mikkingara gisikko mesokani chin ong∙a aro uan u∙ie basee ra∙aniko miksonga.

Matburungni chinkoara mikkingo ba jakrao on∙a, jean gisikni u∙ianio aro jakgitele Satanni tol∙napaniko bebera∙e, ba so∙otako man∙jana gita tol∙gipa olakkianio bak ra∙aniko miksonga.

Isolni kattako manigipa manderangko diabol mitchia. Jensalo drakon (Satan) “Isolni ge∙etaniko aro Jisuko bebera∙ako” (Para. 14:12) rakkigipa bebera∙gipa dongpitigipa manderangni kosako dakgrikon, dal∙begipa dakgrikani bon∙gen. Kristona uamangni kakket ong∙ani kimkimatako man∙gnok.

`Maini gimin Jihovana salantin kakket ong∙ania sokbanasienggipa bon∙kamgipa dake nianiona tarisoanio nangchongmotani ong∙a?`