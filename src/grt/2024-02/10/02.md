---
title:  Me∙mang Muni Piaoni Re∙bagipa Namgijagipa Obostarang
date:   02/06/2024
---

Sianiara gitalgipa janggi tangani gadangona napangani ong∙a ingipa golpoara ong∙rongbewal janggi sigijagipa ine ma∙sianio pangchakgipa ong∙a. Ia mite manigiparangni chanchiani ong∙chenggipa mondoliona ga∙napbae Romrangni a∙gilsakko apalbate ma∙sina gita Sastroni pangchakaoni chel∙angatako man∙aha.

“Janggi sigijagipa ong∙a ingipa kattara, Rome-ni tol∙e skiarangoni mingsa, jekon ua songsarekrangoniko Kristian toromona ra∙napbaaha.”—Ellen G. White, The Great Controversy, jak 549.

> <p></p>
> “Aro je manderang be∙enko so∙ota, indiba janggiko so∙otna amja, uamangna da∙ken; indiba be∙enkomung janggiko noroko nisina amgipana kenbo” (Mati 10:28).

`Ia podrang an∙chingna janggi sigijani gimin maiko aganaha?`

Uni manderang ong∙ronggijagipa rokomni bilrango (occult) bebera∙anio bakrimpaanina Isol beng∙aha. Uamangni gisepo dongna nangja, “Ba mikmalatgipa ba me∙mang muni pigipa, ba montol dakgipa, ba katchi man∙gipa” (Deut. 18:11). Indakgipa manderangko ro∙ong gotate siatachim (Levi. 20:27). Ia sasti on∙ani namen rakbegipa gita nika, indiba ian Israelrangko ong∙gijagipa isolrangko olakkiaoniko chel∙chakna tarigimin ong∙achim.

Montol dakani Satanoni ong∙a. Ian manderangko tol∙gipa olakkianiona sokatgipa ong∙a aro Isol baksa kakkete nangrimaniko dakjegipa ong∙ata, indiba ia ka∙tongni ning∙tugipa nanganiko pangnaba chu∙sokatna man∙jawa. Me∙mang muni piani a∙gilsakko Satanni chipchange donna mongsonggipa mangsongani ong∙a. Indiba Jisu An∙tangni ka∙sachakachi aro bilchi, chipchanggiminrangko namgijagipa kaaoniko jakgitel ong∙ataha.

`Agan. 9:5; Job 7:7–9; aro Isaia 8:19, 20-rangko poraibo. Ia Sastroni bakrang an∙chingna siani gimin aro sigimin baksa golpogrikani gimin maidakgipa skianiko on∙aha?`

Sigiminrang siani ja∙mano salgichi re∙anga ine bebera∙ani Sastroni gita ong∙jaoba Robibar salko manidraatani ru∙uta salrangna sepango donge dingtangatna man∙gija manderangna jokatna neng∙beani gita ong∙a. Obostaoniko manderang bang∙gija podrangko jakkale bebera∙ani sakki on∙na gita am∙a. Indiba ia ong∙gija skiani uamangko Satanni tol∙napanina chel∙chakani gri ong∙ata jean bon∙kamgipa dukni somoio uamangko draata.

`Siani gimin nang∙ni ma∙sie ra∙aoniko sakgipin Kristianrangna talate on∙aniara maidake ong∙a? Na∙a maiba nambatako man∙ahama?`