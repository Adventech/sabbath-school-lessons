---
title:  Chanchidapanirang
date:   05/04/2024
---

“Jensalo Isol Satanko salgioniko galonatahaon, Ua Satanko bichal ka∙aha. Isolni Bichal Ka∙gipa ong∙e kam ka∙aniara kraen dakaha. Isol Uni sorkariko naljoke rakkina gita Satanko salgioniko galonataha. Jensalo mande papko kahaon, Isol Uni ka∙saaniko kamchi dake mesokaha: Papirangna sichakna gita Isol Uni saksa kamkam Depantekon on∙chakaha. Chisolan an∙chingna Isolni ka∙saaniko mesoka. Chisolan sagrerangna, mandeni jatna aro rongtalgipa manderang jemangan gipin a∙gilsakrango dongachim uamangna Isol aro Uni sorkariko Luciferni pap ka∙anina matnangna man∙jaha.”—Ellen G. White, The Great Controversy, jak 500, 501.

“Skobikrok a∙brini chisolan Isolni niamrangko dingtangatna man∙ja ine dake mesokaha. Papni a∙sel sia napaha ine chisolan salgisako aro a∙gilsako donggipa sakantina aganprakataha. Jensalo Jokatgipa, matchotaha ine chrikahaon (Johan 19:30), Satanni mikkangchi ong∙gniko basemanaha. Isol namgijaniko bon∙atgen. Uni giminsa Isolni Depante siaha aro siaoni chakatpilaha. Jisuni sianiara, siani bil jeon dongachim uko bon∙kimaatna man∙na gita Ua siaha. Uan diabol ong∙a.’ (Ibri. 2:14).”—Ellen G. White, The Great Controversy, jak 503.

**Chanchigrikna Sing∙anirang**:

`Lucifer, Un baksa dakgrikna am∙enga ine Isol u∙iaha. Indide Isol Luciferna jakgitele basee ra∙ani bilko maina on∙aha? Ba, jensalo Lucifer Isolni kosako bobil dake dakgrikahaon, ua somoion Isolara Luciferko maina nisie galjaha? Ua somoichachaon Isol, Luciferko nisie galode maia ong∙genchim? Isol, Luciferko dakgrikanio ame salgion so∙ote galode, rongtalgipa sagrerang aro gipin a∙gilsakrango donggipa manderang maiko chanchigenchim ine na∙a chanchiata? Isolni an∙chingko jokatna kam ka∙ani gimin gipin a∙gilsakrango donggipa manderang namen gisiko nangaha (1 Pit. 1:12; Para. 5:13; aro Para. 16:7). A∙gilsak gimiko Isol aro Satanni dakgrikanio gipin a∙gilsakrango donggipa manderangara maiko bak ra∙paa? Aro uamangni mitam dakchakani bakrangara ia dakgrikaniko nambate u∙ina gita an∙chingna maikai dakchaka?`

`“Ia a∙gilsak gimiko nama aro namgija baksa dakgrika” ia kattara maiko miksonga? Ia antini lessono an∙chingni ia dakgrikani gimin na∙a maiko skie ra∙a? Ia antini lessonko skie ra∙e, na∙a an∙tangni janggi tanganina mai skidapaniko man∙aha?`

`Ia ka∙mano on∙sogimin odhai podrangoara, a∙gilsak gimikni nama aro namgija baksa dakgrikani gimin maiko agana? (Job 1, Job 2, aro Eph. 6:12).`