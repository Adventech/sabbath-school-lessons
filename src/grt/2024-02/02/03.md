---
title:  Kristianrang Rasong Gnangbee Rakkiako Man∙aha
date:   08/04/2024
---

Mikkangchi ong∙gnirangko ong∙na skangan Isol u∙isoa. An∙ching Uni mikkangchini gimin u∙isamsoaniko nikna man∙a, Uni ka∙sachakani aro Uni ka∙saani kamrangara Jerusalem songjinmako Romni sipairangni nisina skangmangmang ong∙aha. Cestius Gallus, ian Romni sipai kotokko dilgipa general ong∙achim, ua uni sipairang baksa Jerusalem songjinmako dakgrikna changduulaha. Songjinmako dakgrikna skang, Romni sipairang songjinmaoni an∙pilangaha. Unon Jihudi sipairang Romni sipairangko rikangaha aro bilake dakgrikanio amaha.

Ia somoiode, Jerusalem songjinmao donggipa Kristianrang naljokaniko man∙aha. Kristianrang Perea a∙songni damsa chongipa songjinma Pella minggipaona katangaha aro uara Jordan chibimani nalsaon ong∙achim. “Jisu, Uni manderangna chinchi mikrakatsoaniko on∙na ku∙rachakaha. Jensalo chinrang sokbahaon, sengsoenggipa Kristianrangde Jokatgpani mikrakatsoaniko maniaha. Ia ong∙enganiko Isol sason ka∙aha, jedakode Jihudi aro Romni sipairangba Kristianrangni songjinmako wate re∙anganiko champengna man∙jaha.”—Ellen G. White, The Great Controversy, jak 30.

`Git. 46:1 aro Isaia 41:10 rangko poraibo. Ia odhai podrango Isolni ka∙saani aro simsakani gimin an∙chingna maiko agana?`

Salgio aro a∙gilsako ong∙gimin pilakkon Isol sason ka∙a. Ua ia a∙gilsakni bosturangkoba sason ka∙na man∙a jedakode Sastroo agansogimin gita Uni pilak daksogimin kamrang chu∙sokna man∙gen. Somoi ong∙ahaon, an∙chingni basee ra∙aniko dakanikri Isol, Uni skanggipa daksogiminoniko dingtangata. Indiba Isolni an∙chingna daksogimin kamrangde ong∙telaigen ine an∙ching u∙ina nanga. Apchangketgipa somoirango an∙ching chagrongnaba donga. An∙chingni bebera∙ani a∙sel manderang an∙chingko saknaatnaba donga. Uamang an∙chingko patoko donatnaba donga. An∙chingni bebera∙ani a∙sel an∙ching sina nangnaba donga. Ia namjabegipa chasongrango, Isol Uni mondoliko aro Uni manderangko naljoke rakkiangkugen.

`Ibri. 11:35–38 aro Para. 2:10 rangko poraibo. Ia odhai podrango an∙chingni bebera∙anio Satanni kosako dakgrikani gimin maiko skia? Ia odhai podrangko poraie Isol Uni manderangko naljoke rakkia ine u∙ina an∙chingna maikai dakchaka, Basakobade Uara an∙chingko maina saknaaniko ba sianiko anchingna on∙a?`

“Satan, Isolni mondoliko nisina jotton ka∙aha, indiba ua chu∙sokjaha. Jisuni sninggiparang uamangni bebeon siaha. Oe, Jisuni sninggiparang so∙otako man∙aha. Indiba Uni kamrangkode dontongatna man∙ja.”—Ellen G. White, The Great Controversy, jak 41.

`Sastroko segiparang saknaatanirangko namen man∙aha indiba uamang Isolni ka∙saani gimin seaha. Ia ka∙saanikoara an∙chingara an∙tangtangtangna maikai masie ra∙na man∙gen?`