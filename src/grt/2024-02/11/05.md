---
title:  'Matburungko Ma∙siani: Bak 2'
date:   12/06/2024
---

Matburungko olakkiana bate, Isolni manderang Uko olakkianio dal∙gipa ku∙siniko aro chubatgipa katchaaniko man∙a. Uamangni katta manianiara ka∙sagipa ka∙tongoni ong∙katgipa ong∙a. Uamang Una on∙kangaha maina Ua uamangna on∙kangha ine uamang ma∙siaha.

`Para. 13:5 ko poraibo. Ma∙sina man∙gipa cholonrangko ka∙mao on∙gipa ritingrango gapatbo.`

Isol an∙chingna katchinikani somoirangko ma∙siani chabiko on∙aha ine Lesson 4 ko gisik ra∙atbo – katchinikanio salsa bilsisa baksa apsan ong∙a (Chan. 14:34, Ezek. 4:6). Para. 13:5 o janapgipa 42 jarangko Ibri jani gita sal 30 ko ra∙e chane niode 1260 salrang ba 1260 bilsirang baksa apsan ong∙aniko man∙a.

Popeni bil, an∙tangni bil gnanganiko AD 538 oni 1798 ona jakkalaha. Indiba Napoleonni general, Berthier pope-ko AD 1798 o rim∙ahaon, poperangchi bilake sason ka∙ani gimin Parape∙ao katchinike aganani chu∙sokgipa ong∙aha: “Saoba rim∙gittangana ong∙ode, ua rim∙gittangaona re∙anga” (Para. 13:10). Popechi sason ka∙anina namen bilongbegipa ong∙a indiba siatani ong∙jaha. Para. 13:12 ni gita bilongbegipa matatani nampilatako man∙genchim. Popeni bilchi kam ka∙aniko changsatai a∙gilsak gimikchin ma∙sina gita man∙gen.

Da∙alo a∙gilsakni dilgiparang pope-ni dilgipako Rome mondoliko mesokgipa ong∙a ine rimchaksoaha aro Vatican-o uona re∙ange gronganikoba dakaha. A∙gilsako pangnaba ong∙ronggijagipa, Rome-o pope-ni dilgipana a∙gilsakni gisikni gita dal∙gipa dilgipa ong∙na ramako tarisoaha jean a∙gilsakni bang∙a manderangko damsano rimbana man∙genchim. Pope Benedict XVI, June 6, 2012 bilsio mande jinma hajal chi∙bongana bate tom∙dakanio indake parakaha, “Robibar Gitelni, me∙asarangni aro me∙chikrangni sal ong∙a, sal je salon darangan jakgitel ong∙atna gita nanga, nokdangna aro Isolna jakgitelna nanga. Robibarna chakani mande jatni jakgitelanina chinga chaka.”

The Great Controversy rongtalbeen ia ja∙ku de∙aniarang salsao bon∙kamaona maidake dilgipa ong∙gen uko mesokaha: “Jerangan Sastroo ge∙etgimin Sabbathko mania uamangde niamko bobil dakpilgiparang, manderangni cholonrangko namatgijagipa, niamko pe∙giparang, a∙songko ong∙siatgipa aro so∙so jeng∙jeng ong∙atgiparang aro a∙gilsakona Isolni sastirangko ra∙bagiparang ine matnangako man∙gen. Je pamongrangan Isolni niamrangko manina nangjaha ine skiachim, uamangara a∙songni dilgiparangko manichinaba Isolan ge∙etmanaha ine skiprakramrangoni aganprakgen. Uamangni kosakona matnanganiko ra∙bana gita uamangni kattarangna aro miksonganina uamang kakketgijanirangko on∙dapgen.”—Ellen G. White, The Great Controversy, jak 592.

`Indioba indake ong∙anirangko nina rakbeani ong∙a, an∙chingni a∙gilsak badita ta∙rake dingtangna man∙a nibo. Ia dingtanganirang bon∙kamgipa somoini obostarang an∙chingona ta∙rake re∙bana man∙a ine iarang an∙chingna maiko agana?`