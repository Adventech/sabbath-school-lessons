---
title:  Bakrobatsranggipa Katchinike Aganani Somoi
date:   16/05/2024
---

`Ezra 7:7 13 ko poraibo. Basako Israelrangni Persiao rim∙gittangako man∙aoniko uamangni torom nokdringko rikpilchina gita jakgitel watatna ge∙etaniko on∙ahachim?`

Ua ge∙etanikoa Persiani raja, Artaxerxes, 457 B.C. bilsio on∙ahachim. Ia ge∙etanian Jihudirangko Jerusalemko riktaipilchina aro torom nokdringo olakkianiko nampilatchina gita re∙angpilchina changgittam ge∙etanirangoni bon∙kamgipa ong∙a. Ia gittamgipa ge∙etanian chu∙sokbatsranggipa ge∙etani ong∙achim aro ian 2300 salrang/bilsirangni a∙bachenganiba ong∙a.

`Dan. 9:25, 26 ko poraibo. Basako ia chu∙gimik katchinike agangipa somoiara a∙bachenggenchim? Maia mongsonggipa ong∙gni obostarangko ia podrangara agansoa?`

Ia dingtangmanchagipa katchinike agananio, Daniel indake agansoaha je “Jerusalemko nampilatna aro rikna ge∙etani ong∙katangaoni nonggiminona” anti 69 ba 483 katchinikani salrang ba chong∙motgipa bilsirang ong∙genchim. Ua ge∙etaniara 457 BC bilsini balroro kari somoioni a∙bachengani gimin, 483 bilsirangara AD 27 bilsini balroro kari somoiona sokena nanggenchim. “Nonggimin” (Messia) ingipa kattara “To Nonggiminko” (The Anointed One) miksonga. AD 27 bilsini balroro karini somoio Kristoara napolahachim aro Gisik Rongtalgipachi to nonganiko man∙ahachim (Wat. 10:38). Uni napbolani ja∙mano, Jisu Galilee-ona re∙angaha aro “Isolni nama kattako aganprake inaha, ‘Sal chu∙sokaha’ ” (Mark 1:14, 15).

AD 31 bilsini ritim kario, ia bon∙kamgipa katchinike agangipa antini bijangchio, Uni napolaoni bilsi gittam adhani ja∙mano, Jisuara chisolo datkapako man∙ahachim. Boli on∙ani niamrang jerangan Isolni Mes Bi∙sachiko jaksi ote mesokatgipa ong∙achim, uara Kristoni Skobikrok a∙brio sichake boli on∙anio bon∙eaha. Dakjagringe mesoksogipara chong∙motgipao chu∙sokeaha aro indaken dakjagringsogipa niamni pilak boli on∙ani aro gipin on∙aniranga dontongatako man∙aha.

`Dan. 9:27 ko poraibo. Maikai anti 70 katchinike aganania bon∙genchim?`

Anti sotsni, ba 490 bilsiranga, jean dingtangmancha Jihudirangna on∙gimin ong∙a, Sanhedrin-chi nama kattako jegalani baksa AD 34 bilsio bon∙aha (Wat. 6:8-7:60).

490 bilsirangko 2300 bilsirangoniko changalatode 1810 bilsirangko man∙gen. Ian an∙chingko AD 1844 bilsiona dilanga. William Miller aro skangni Adventistrang indake bebera∙a je, Dan. 8:14 o torom tambuara a∙gilsako miksongachim aro uamang indake chanchichipaha je Kristoara a∙gilsakko wa∙alchi rongtalatna gita 1844 bilsio re∙bagenchim.