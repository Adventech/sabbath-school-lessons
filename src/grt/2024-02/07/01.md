---
title:  Ka∙donganichi Didiatako Man∙ani
date:   11/05/2024
---

### Ia Antini Lessonna Poraiani
1 Thess. 4:13-18; Mati 24:27, 30, 31; 2 Pit. 1:19-21; Dan. 8:14; Dan. 9:20-27; Ezra 7:7-13.

> <p>Mingani Pod</p>
> “Aro ua salo agangen, Nibo, ian an∙chingni Isol; an∙chinga Unan sengsoaha, aro Ua an∙chingko jokatgen; ian Jihova ong∙a, an∙chinga Unan sengsoaha, an∙chinga katchagen aro Uni jokatanio ka∙srokgen” (Isaia 25:9).

Jisuni gnigipa re∙baanian Sastroni mongsonggipa skianirangoni mingsa ong∙a. Ian Sastroni rongtalgipa jakrangko katonggipa sonani kilding ong∙a. Saksa Sastroni gimin skia man∙gipa indake hisap ka∙e nikaha je Niam Gitchamo Kristoni gnigipa re∙baani gimin 1,845 agananirang gnang. Niam Gitalni 260 odhairango, Kristoni gnigpa re∙baani gimin 300 na baten agananirang gnang. Pod 25 prako changsade aganani gnang. Niam Gitalni king 27 ki∙taprangoni king 23 rangode ia dal∙begipa salni gimin agana.

Europe-o Nampilatani bak dakanirangchi aro dakgrikanichi dontonganiko aro champenganiko man∙ani ja∙mano, Roman Catholic mondoliko jechakgipa Kristianrangni dol Gital A∙gilsako ja∙dil su∙aha, United States-ko man∙chape, jeon bang∙a manderang bebeni chakkiko kolamna am∙aha, Jisuni gnigipa re∙baani bebeko man∙chape.

Uamangoni saksara William Miller minggipa saksa Baptist game cha∙gipa ong∙achim. Uni Sastroko poraie niaoniko, ua indake bebera∙aha je uni janggi tangani somoion, Jisu bakbak re∙baenga, unikode ua nama kattako ua skpirakna a∙bachengaha, ka∙beaniko chagronggenchimoba, miksonga gnang re∙mikkanganiko dake, Sastroni bebeko bang∙a manderangna oprake on∙aha, jean da∙alonaba meligipa ong∙kuenga.

Ia antini lessonno an∙ching maini gimin Kristoni gnigipa re∙baaniara bebera∙giparangni ka∙tongrangko bang∙a ritcha bilsirangna katchaanichi gapatahachim aro maikai an∙chingara ua dal∙begipa salna tarigimin ong∙na man∙gen uani gimin name dake am∙e nigen.