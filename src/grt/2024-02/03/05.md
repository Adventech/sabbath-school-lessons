---
title:  Songona Rama
date:   17/04/2024
---

Isol an∙chingni gisikrangko ong∙ataha. An∙chingni chanchianirango Uni Gisik Rongtalgipa an∙ching baksa golporima. Aiao inmangipa ong∙telaigiparangko am∙e nichina gita Gisik Rongtalgipa an∙chingni chanchianirango naata. An∙chingni chanchianirang baksa, anching maikoba dake nina aro maiba bang∙a gitalgipa bosturangni gimin u∙ina man∙a. An∙ching Kristianrang ong∙e jensalo an∙ching giljachi re∙angon an∙ching chanchianirangko dontongna nangja. Apsan somoion, Gisik Rongtalgipaoni dakchakagride an∙ching mandeni chanchia mangmangde Sastroni bebeko u∙ina man∙ja. Mandede Sastroni bebeko talatna man∙jawa. Sastroni bebe ong∙anide Isoloni rebaa.

`Satan an∙chingko tol∙napna maikai tarisoa? Nangni aganchakanina Toe Skia. 16:25; Bichal Ka∙gipa 21:25; aro Isaia 53:6 rangko poraibo.`

Satanni tol∙e agananirangan mingsa inditan bilakgipa ong∙a ine an∙chingna Sastroo mikrakatanirangko on∙a. Satan tries to convince us that we can understand God’s plan for our lives without the Holy Spirit or the Bible. Satan an∙chingko indine bebera∙atna jotton ka∙a je, Isolni an∙chingna miksonggiminrangko Gisik Rongtalgipagri ba Sastrogriba u∙ina man∙a. An∙ching indake chanchinaba donga, bebera∙a ba basee ra∙anide kakketan ong∙a. Indiba Isolni nikaniode, indake chanchianide gualani ong∙naba donga.

Bang∙gija bilsirang re∙angaha, Anga aro angni jikgipa (Pastor Mark Finley) walsana chingni dongenggipa hotelni sepango donggipa burungona re∙rame roangaha. Chinga kontasamangna roramangaha. Ua burungoni chingni dongenggipa hotelona re∙bapilna gita anga rama nikpilaigen aro neng∙nikani grian re∙bapilna man∙aigen ine anga u∙ichongmotachim. Sal napangengachim. Anga kenjagokatako man∙aha. Indake chinga gipin roramgiparangko grongaha aro uamangde re∙pilani ramako u∙igiparang ong∙achim. Angni jikgipa aro angni re∙chakatbagipa biaponide mile bong∙anade komijawahachim! Roramgiparang chingko sorokona dilbaaha aro uanon uamangde uamangni garikoba donachim. Uamang chingko chingni hotelona salbae donangaha. Chinga naljoke re∙bapilna man∙aha maina chinga ramako uigipa manderangko grongaha.

Isolba nokona re∙gipa ramako u∙ia. An∙chingni salgini songnokona songremiting somoio Ua an∙chingko saksan watgalja. Sastroo an∙chingna ramako Gisik Rongtalgipa mesoka. Sastro gride, an∙ching kakket aro tol∙ako ba nama aro namgijako ma∙sina man∙ja. Jensalo saoba ba maiba Sastroni kakketko jegale aganode, uamangde ong∙gijako aganenga ine an∙ching u∙ichongmotna nanga. Tol∙gipa agananirangde pangnan naljokaniko on∙na man∙ja. Sastroni gita skianirangkosa an∙ching pangnan ka∙dongchakna nanga. Uni gimin, an∙ching pangnan Sastroko an∙ching bebena bichal ka∙gipa aro namgipa cholon-bewalko on∙gipa ine bebera∙na nanga.

`Sastroni bebeko u∙ina gita an∙chingnara maina Gisik Rongtalgipani dakchakaniko nanga? Apsan somoion, an∙chingni gisikrangara Sastroko ma∙sina gita an∙chingna maikai dakchaka? Da∙o dingtangmancha Dan. 2 ni golpoko niate nibo. Ia dingtangmanchagipa golpoo an∙chingna a∙gilsakni itihaso ong∙gniko Babylonni chasongoni mikkangchi a∙gilsakni bon∙kamgipa chasongona ong∙gniko mesoksoaha. Ia dingtangmmanchagipa golpoan an∙chingko Sastroo ka∙dongchakna gita maikai an∙chingni gisikrangko dila?`