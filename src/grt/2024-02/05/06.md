---
title:  Katta Maniania Bebera∙ani Bite Ong∙a
date:   02/05/2024
---

`Rom. 3:27-31; Rom. 6:15-18 aro Rom. 8:1, 2 rangko poraibo. Kristoni toromi ong∙anichisan mangmang janggi jokaniko man∙ani gimin ia podrangara maiko an∙chingna skia?`

Lutherni salrango Kristian mondoli gita balwa gital balengachim. Hajalni hajal manderangara uamang an∙tangtangni papi ong∙aniko nigija Kristochiko niskachina skiako man∙ahachim. An∙tangtangko aro uamang an∙tangtangara maidakgipa ong∙achim uko nianichi, jajagijan ia manderanga uamangko ka∙dongani gri ong∙atgiparangkosan nikaiaha. Maia bebera∙gipa da∙alo ia apsan chagrongani dongjaenga? Uni gimin an∙chingara Jisuchikosa niatskana nanga.

Isolni ka∙sachakanian an∙chingko dingtangata. Salsao, John Wesley Londono Moravian tom∙bimonganio dongpaaha. Romeranngna Paulni segipa chittini gimin aganchenganiko Lutherni poraianiko ua knaahaon Wesley aiao inmane asongaha. Uni janggi tanganio skanggipa changna ua nama kattako ma∙sina a∙bachengaha. Maiaba uni ning∙o uko moataha aro ua ia Kristoona aiao inamanpile salbakako man∙aha jean Uni janggiko una on∙ahachim. Ua aiao inmane aganaha, “Anga Kristoo, Kristoosan mangmang jokatanina ka∙dongaha ine anga chanchiaha: angna indake ka∙donganiko on∙manahachim je Uan ang paprangko ra∙angaha, angni paprangko, aro angko papni aro siani niamoniko jokataha.” –John Whitehead, The Life of the Rev. John Wesley, M. A. (London: Stephen Couchman, 1793), jak 331.

`1 Pit. 2: 2; 2 Pit. 3:18; Kol. 1:10; aro Eph. 4:18-24 rangko poraibo. Kristian janggi tangani gimin maia bilakgipa bebeko ia podrangara paraka?`

Nampilatgiparang bang∙bate bebeko ma∙sina gita Isolni Kattako sulsul poraiaha. Da∙o dongenggipa gadangko chu∙ongnikjae, aro torom janggi tanganio on∙titisan ba mamung dal∙roroanian dongjae, uamangara Kristoko nambate ma∙sina gita chotchanggija sikbeengachim. Bijangchigipa Chasongrango donggipa bang∙a Sastroo bebera∙gipa Kristianrang uamangni on∙kanganina namen dam rakbegipako gamaha. Uamangara sasti on∙ako, pattoko chipako, rikgalatako aro so∙otaniko man∙ahachim. Uamangni gamrangara ra∙sekdraaniko man∙aha, uamangni nokrangara so∙ako man∙aha, uamangni a∙arangara sekdrae ra∙aniko man∙aha aro uamangni nokdangrangara a∙rikaniko man∙ahachim. Jensalo uamang uamangni nokrangoniko rikgalatako man∙aha, uamang salgini songjinmachiko niataha “jeni dakgipa aro rikgipa Isolan” (Ibri. 11:10). Uamang sasti on∙ako man∙on, uamangko sasti on∙giparangna bi∙chakaha aro uamang andalgipa, chijimgipa ning∙oni pattok noko dukan gape donako man∙on, uamang teng∙subatgipa knalni gimin Isolni ku∙rachakaniko an∙tangtangna rim∙kepaha. Uamang bimangni gita pattoko chipako man∙genchimoba, uamangara jakgitel ong∙achim –Kristoo jakgitel, Uni Kattani bebeo jakgitel, Uni bakbak re∙bapilani ka∙donganio jakgitel ong∙achim.

`Na∙a an∙tangko nion, maia jokna ka∙dongani nang∙o gnang?`