---
title:  Pilak Neng∙nikani Kosako Bebera∙ani
date:   27/04/2024
---

### Ia Antini Lessonna Poraiani
Git. 119:162; Johan 16:13-15; 2 Pit. 1:20, 21; Eph. 2:8, 9; Rom. 3:23, 24; Rom. 6:15-18.

> <p>Mingani Pod</p>
> “Angni ka∙tongo Nang∙ni kattako anga donaha, anga maikai Nang∙ni kosako pap dakjawa” (Git 119:11).

Protestant Nampilatgiparango 21-gipa ritcha bilsini namen nang∙nikgipa maiba gnang –uamangni janggi tanganina miksongani. The Empty Self ingipa uni ki∙tapo, saksa mingsinggipa Americani psychologist Philip Cushman mamung miksongani gri janggi tanggipa manderangni janggi tangani gimin seaha. Uamangni bebera∙anirangara ning∙tuja. Bebegipa gamchataniara uamangnade on∙titisan ong∙aia aro uamango mamungba sianio gamchatani dongja, uni gimin uamangde on∙titisan janggi tanganio gamchatani dongaia.

Indiba Protestant Nampilatani me∙asa, me∙chik aro bi∙sarangara namen dingtanggipa ong∙achim. Uamango janggi tangna gita dongkamgipa miksongani gnangchim. Uamang maiko bebera∙aha uan gamchatani gnang aro uamangara uamangni kakket ong∙aniko mamungnaba palna sikjachim. Uamangni mongsonggipa bebera∙aniarangara uamangni dingtangatna man∙gijagipa bakan ong∙achim. Ia bebera∙anirangko jegalode uamang an∙tangtangkon jegalani ong∙genchim. Siani mikkango mangba, uamangara gisikni tom∙tomani gnangchim.

Nampilatani example-rang baksa ia antini poraianio, janggi tanganiko dingtangatgipa Sastroni skianirangara maikai chong∙motgipa miksongani aro janggi tanganio bebegipa ortoko ong∙ata uko an∙ching am∙e nigen. Ia jringjrotni beberangko u∙ianiara an∙chingko ia bon∙kamgipa somoio nama aro namgijani gisepo dakgrikaniona tarigen. Nampilatgiparangni dakgrikgipa dakgrikaniara matchotkuja aro an∙chingara uamang jeo dontonga unoni kolampilchina okamako man∙giparang ong∙a. An∙chingba an∙chingni chagronggipa ra∙biani mingantina chu∙onge dal∙gipa Isolko nikna man∙gen, Isol jean an∙chingni janggi tangani orto aro miksonganiko a∙gilsakni on∙a man∙anina bate an∙chingna on∙a man∙gipa.