---
title:  Chanchidapani
date:   13/01/2023
---

“Jensalo Isolni manderang, a∙gilsakni je somoioba ong∙ja maina, katchae aro gisiko ska donga gnang Uni nangnika gita bak chikkungni bak sako aro indin on∙anirangko jaksrame on∙aniko dakon, Uni nangnikani gita katta maniao uamang ku∙rachakaniko aro silroroaniko man∙ronga. Uamang Isolni kange ra∙giminko u∙ie Uni dabianirangna knachakgenchimode, aro uamangni gam-jinrangchi Uko mandera∙ode, uamangni chimongchakram jamrang bang∙bee gapatako man∙gen. Indiba jensalo uamang bak chikkungni bak sako aro on∙anirango Isoloniko togie ra∙ahaon, uamang Isolkosan togijaenga indiba uamang an∙tangtangkon togienga ine uamang ma∙sigen, maina Ua An∙tangni uamangna miksonggimin pattianirangko uamangni Una on∙pilskaanikrisa on∙skagen.”—Ellen G. White, Testimonies for the Church, vol. 3, jak 395.

Sastroo namen rongtalbea je, an∙chingara bebera∙achisan mangmang jokataniko man∙a, ian Isolni ka∙sachake on∙gimin on∙ani ong∙a. Isolni ge∙etanirangna an∙chingni katta manianiara Isolni ka∙sachakanina an∙chingni aganchakani ong∙a; ian kam ka∙e man∙gimin ong∙ja (indake ong∙genchimode, iara ka∙sachakanian ong∙skajawachim: Rom. 4:1–4 ona poraibo).

Beben, jensalo an∙ching Isolni an∙ching baksa dakgimin ku∙monggrikaniko niate nion, an∙ching an∙chingna donsogipa pattianirangko aro an∙chingni dakna nanggnigipa daitorangkoba nikna man∙a. Isolni an∙chingna on∙nasienganina an∙chingni aganchakanichi, an∙chingara Un baksa nangrimaniko ge∙songenga aro, iako dakachi mikkangchi ong∙gnigipana sesoenga. Katta maniani—ian ka∙saan gape dangdike on∙ani aro ka∙saanina on∙kangani ong∙a. Katta maniaoni an∙chingko jakgitelatani pal, bebera∙ani aro bebera∙ani mangmangsan an∙chingko Kristoni ka∙sachakanio bak man∙pagipa ong∙ata, jean an∙chingko Isolni an∙chingoniko nangnikgipa katta manianiko chu∙sokatna dakchakgipa ong∙a.

**Chanchigrikna Sing∙anirang**:

`Indake aganani batanggimin somoio dongaha je, Adventist sakprakan bak chikkungni bak sako kakket ong∙e on∙genchimode, an∙chingni mondolio nama kattako gipatna nangana batpilen suake tangkarang donggenchim. Mondolini dakna nanggnigipa kamna dakchakpana na∙ara bak chikkungni baksa aro on∙anirangni bidingo maiko dakenga?`

`Isol baksa nangrime donganio an∙chingni basee ra∙ani aro kamrangara baditan gamchatachim, uarangni gimin chanchibewalbo. Bak chikkungni bak sako on∙ani aro namgipa nokkol pamong ong∙aniko man∙chape, an∙chingni kamrangni bidingo aro katta maniani bidingo an∙chingni mikkango nakatgipa sing∙anirangna an∙chingara maikai niamko maniachi jokaniko man∙gen ine bebera∙ao ga∙akgija, kraa bewalo rakkina man∙gen?`

`Klasso, Mongolbarni bako on∙gimin bon∙kamgipa sing∙ani bidingo chanchigrikbo jeon neng∙nikani somoio kakket ong∙e dongna nangani gimin janapahachim. Ia obosta ong∙bebeon, an∙chingara iako maikai u∙ina gita man∙gen, aro maikai an∙chingara ong∙bebegenchimode, ka∙beaoni gelna man∙gen?`