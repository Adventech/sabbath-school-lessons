---
title:  Uni Songnok aro Toromko Am∙chengbo
date:   12/01/2023
---

Jisuni gimin indine agana donga je, “Jinmarang namnike Uko knatimaha.” (Mark 12:37). Jinmaoni bang∙a manderangan jemangan Jisuko ja∙rike Uko knatimachim, uamang ramram gadangni manderangsan ong∙aia. Uamangnan a∙bri jolrango alaha, aro skianiko dakaha. Jisu uamangna aganaha je, beben, na∙simang na∙simangni nokdangni manderangko alduna jajrenganiko man∙a. Salantio cha∙a ringanina aro gana chinanina jajrenga aro sintea. Indiba iakai, Anga na∙simangna indine agana . . .

`Mati 6:25–33 ona poraibo. Iano maiko ku∙rachakaha, aro ia ku∙rachakanirangko man∙na gita manderangara maiko dakna nanggen?`

Isolni bang∙a ku∙rachakanirangan dolgnichi dakgimin ku∙monggrikanirang ong∙bata. Chong∙motan, pattianiko man∙nade, an∙chingba an∙chingni dakna nanggnigipa bakko dakna nanggen.

`Isaia 26:3 ko poraibo. Isolni tom∙tomaniko man∙na an∙chingara maiko dakna nanggen?`

`1 Johan 1:9 ko poraibo. An∙ching an∙chingni paprangko ku∙rachakode Jisuara maiko dakgenchim?`

`2 Serikani 7:14 ko poraibo. Isol iano maiko aganenga?`

Ia on∙gimin podrang aro una agreba bang∙bea gipinrang ia nangchongmotgipa dakna nanggniko talata je, Isol bilakgipa sason ka∙gipa ong∙genchimoba, Uan pilakkon Ong∙atgipa aro Rakkigipa ong∙genchimoba, ka∙sachakaniko man∙na krajaoba an∙chingna on∙genchimoba, ia a∙gilsako dal∙begipa dakgrikanio an∙chingni dakna nanggni kam dongkuenga. Jakgitele basee ra∙aniko jakkale Gisik Rongtalgipani dilaniko an∙ching knachake Isolni an∙chingko dakna agangiparangko ja∙rikna nanga. Isol an∙chingna pattianirangko aro janggi tanganiko on∙genchimoba, an∙ching sao nanganiko aro sianiko basena man∙a. Uni giminsa Isol indine aganaha, “Uni gimin janggiko sebo, maikai na∙a tangna man∙gen, na∙a aro nang∙ni bitchri.” (Deut. 30:19).