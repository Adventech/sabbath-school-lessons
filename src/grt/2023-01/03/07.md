---
title:  Chanchidapani
date:   20/01/2023
---

Bak chikkungni bak sani bidingo Ellen G. Whiteni segimin kattarangko Testimonies for the Church, volume 9, jak 245–252 oniko poraibo. Aro Counsels on Stewardship, jak 65–107 oniko Bak III ko poraibo.

“Manderangni on∙gimin bak chikkungni bak sa, sokbana nanga gita gimik bakan Jihovani bandalona sokbagenchimode, inditan pattianirangko man∙gen je, rongtalgipa kamna on∙anirang aro offereringrang duna chikkung baridapgenchim, aro Isol aro mandeni gisepo donggipa nangrimani oe dongkamako man∙genchim.”—Ellen G. White, Testimonies for the Church, vol. 4, jak 474. Ian aiao inmangipa katta ong∙a. An∙ching pilakan bak chikkungni bak sako kakket ong∙e on∙giparang ong∙genchimode, Isol tangkarangchi an∙chingni on∙anirangna an∙chingna 1,000 percent pattigenchim.

“Malaki ki∙tapni odhai gittamo mande baksa Isolni ku∙monggrikaniko nikna man∙a. Iano Una bak chikkungni bak sako aro on∙anirangko kakket ong∙e on∙giparangna Uni dal∙gipa pattianirangko on∙na miksonganirangko Jihova aganaha.”— Ellen G. White, Review and Herald, December 17, 1901.

“Pilakan gisik ra∙china je, Isolni an∙chingoniko dabianirangara pilak gipin dabianirangna pangchaka. Ua an∙chingna jaksrambeen on∙enga, aro Uni mande baksa dakgimin ku∙monggrikanio man∙giminoniko bak chikkungni bak sakosan Isolna on∙na nangaia. Gitel Jihova An∙tangni gamrangko An∙tangni nokkol pamongrangna ka∙sabee nirok simsakna pakwataha, indiba bak chikkungni bak sako “Ian Angnin ong∙a” ine kange ra∙a. Isolni mandena An∙tangni gamko nirok simsakna papwataha gita, mandeara Isolna kakket ong∙e pilak man∙giminoniko bak chikkungni bak sako on∙na nanga. Ia dingtangmanchagipa dakna nanggniko dakchina Jisu Kristo An∙tangan donaha.”—Ellen G. White, Testimonies for the Church, vol. 6, jak 384.

**Chanchigrikna Sing∙anirang**:

`Bak chikkungni bak sako on∙aniara skangni Israel baksa a∙bachengjaha. Iani bidingo chanchigrikbo. Ia bebeni nama kattara Isolna an∙chingni dakna nanggniko u∙ina maikai an∙chingko dakchaka?`

`Klasso, Sombarni bakni bon∙angachibarao on∙gipa sing∙ani bidingo chanchigrikbo. Gipin biapchisa manderangara bak chikkungni bak sako watatna miksonggenchimode mai ong∙genchim, iani gimin chanchigrikbo. An∙chingni mondolina mai ong∙genchim? An∙chingora mondoli dongkugenchimma? “Beben, gipin bakko niatgenchimode, angni chamgimin bak chikkungni bak sade namen komibea, mamungba ong∙jawa” ine pilakan chanchigenchimode maian ong∙genchim?`

`Bak chikkungni bak sako on∙anio chagronggimin obostarangoniko skia man∙giminko gipinrangna suale aganbo. Iandakgipa dakbewalni bidingo na∙ara gipinrangna maiko skina man∙gen?`