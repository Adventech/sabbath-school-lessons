---
title:  Chanchidapani
date:   24/03/2023
---

Iano mondoli ge∙sani nokdangko mesokatenga jemangan a∙gilsako Isolni kamo tangka paisani gita kakket ong∙e jakkalgiparang ong∙a.

**A∙gilsak gimiko donggipa Seventh-day Adventist Mondolirangna Nokkol Pamong Ong∙anio Niksamsoani**

Adita mikkangchini somoio; aro pamongrang aro local mondolini dilgiparang mondolio nokkol pamong ong∙aniko dakanio chu∙sokgipa ong∙aha. Uamang mondolini nokdangko Sastroni gita tangka paisako jakkalanio skiaha, skie on∙aha, dakchakaha aro didiaha.

Manderang Sastroni niamrangko uamangni janggi tanganio ja∙rikenga. Uamang jaksramanio dal∙roroenga, chanchisogijan somoio a∙sel ong∙anina chimonge, aro gro nangarangoni naljokaniko man∙e. Uamangni janggi tangani bewalrangara namchachae dakani, an∙tangko bamatani aro chu∙ongnikanian gapaia. Tangkako isol dakaniko gimaate, uamangara Dakgipa Isol baksa nagrimanio dal∙roroenga. Ian Neng∙takani Salni pring ong∙a aro manderang giljaona sokbatokenga. Uamangni dakbewalo tom∙tomani gnang –tangka paisani bidingo jajrengani gri, chu∙ongnikani aro mitelpil∙anian gapaia.

Bia ka∙anio tangka paisani gimin golmal ong∙aniko gimaataha. Uamangni gisepo Isolni dongpaanina aro kamna nichaksoani aro ka∙dongsoani gnang uamang olakkiao napa. Mondolini kamrangara chu∙gimikan tangka paisachi dakchakaniko man∙aha aro uano bilakbegipa apalchi re∙ongkate kam ka∙ani gnang. Nangenggiparangna Kristoni ka∙saaniko chong∙motgipa ong∙e on∙a. Tangka paisarangko mondolini dakgni kamrangna jakkalna man∙a jean kam ka∙aniko namen dakchaka aro uan nambee rakkiako man∙aha.

An∙ching pilakni mikkango sing∙anide, “Je gamrangkon Ua an∙chingna on∙aha uarang baksa maiko dakchina Isol an∙chingko okamenga?”

**Chanchigrikna Sing∙anirang**:

`Minggni Sastroni gita skianirangko an∙chingara maikai ma∙sina nanggenchim uani gimin klasso golpobo: bebera∙achi jokatako man∙ani aro kamrangni kri on∙pilskaaniko man∙ani. Ia minggni chanchianirangko an∙chingara maikai nangrimata?`

`Da∙o an∙chingo gnangrang baksa chu∙ongnikaniko man∙a skie ra∙aniara maini gimin an∙ching an∙chingni tangka paisani gadangko namdapatna gita am∙na man∙ja ine miksongani ong∙ja? Chong∙motan, ia chanchianirangara maina ge∙sa ge∙gipin baksa nangtinggrikja?`

`Iani bidingo mamungba jajaani gri je jringjrot an∙chingni mikkango gnang. An∙ching da∙o maia baseanirangko daka, chongipa baseanirang mangba, jean an∙ching jringjrotna bano donggen uko tik ka∙na dakchakgen?`