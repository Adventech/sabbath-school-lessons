---
title:  Jisuna On∙anirang
date:   21/01/2023
---

### Ia Antini Lessonna Poraiani
2 Kor. 9:6, 7; Deut. 16:17; Git. 116:12–18; 1 Ser. 16:29; Mark 12:41–44; Mark 14:3–9.

> <p>Mingani Pod</p>
> “Anga Jihovana maiko on∙skagen, angni gimin Uni pilak namgniko dakanirangna? Anga jokatani rangkareko ra∙gen aro Jihovani bimungo okamgen. Anga Jihovana angni so∙chakanirangko on∙gen, oe, Uni pilak manderangni mikkango.” (Git. 116:12–14).

Bak chikkungni bak sa baksana, indin on∙anirangba donga jean Isolna bak chikkungni bak sako on∙ani ja∙mano dongrikgipa 90 percentoni ong∙a. Ianosa jaksramani a∙bachenga. Isolni manderang dingtang dingtang on∙anirangko on∙a, jekai, papna on∙anirang jekon Isolni ka∙sachakahanina on∙achim, mitele on∙anirang jekon Isolni simsake aro an∙seng baljoke, name, tom∙tome rakkiahanina on∙achim. Kangalrangna on∙anirangba donga aro olakkiani nokko rikna ba uko simsak nirokna on∙anirangba donga.

Jensalo Isolni an∙chingna on∙gimin on∙anirangko chanchiatgenchimode, an∙chingni on∙aniara garini parking lotko taria ba choir gandingko breana batemangba ong∙enga ine an∙ching nikna gita a∙bachenga. Isolni an∙chingna dakgimin kamrangnasa, mongsongbate, Jisuni an∙chingna sichakahani giminsa an∙ching on∙anirangko on∙a. “An∙ching ka∙sara, maina Uan an∙chingna ka∙sachengaha.” (1 Johan 4:19). Indake local mondoli, conference aro a∙gimikon, an∙chingni on∙anirangko Isolni kamrangna jakkala. Ia antio indin on∙anirangni bidingo Sastroo agangiparangko an∙ching nigen jean ia a∙gilsako Isolni kamko an∙chingni nirok simsakani bakan ong∙achim.