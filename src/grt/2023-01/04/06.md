---
title:  'Dingtangmanchagipa Projectrang: Dal∙gipa Donchakaoniko On∙ani'
date:   26/01/2023
---

Am∙sandie nianio indake mesokaha je, manderango donggipa bosturangoni 9 percentde chini (liquid) dolo ong∙a aro uarangko dikdiksani somoio offereringna on∙na man∙naba donga. Tangka, cheque, chimonggimin tangkarang, aro uandakgipa dingtang dingtang fundrangko chini (liquid) dolo ong∙gipa bosturang ine chana. An∙chingni bang∙bata gam-jinrang, 91 percentmangni gitade, a∙a, bari-bagan, an∙chingni nok-jamrang, ba songadamrango ong∙genchimode, an∙chingni jillanirango ong∙a.

Ia minggnini gisepo dingtanggrikaniko mesoknade glasschi tarigimin ge∙gni donchakanio 1,000 tangka bisilrangko donachi mesokna man∙gen aro percentprakna bisil rong 10 dake hisape donna man∙gen. Indake na∙a chongipa donchakanio 9 percentko mesokna gita, na∙a bisil rong 90 ko donna nanggen aro 91 percentko mesokna gita, na∙a dal∙gipa donchakanio bisil rong 910 ko donna nanggen.

Bang∙a manderangan uamangni on∙anirangko ba on∙gilanirangko ia chongipa donchakaonisa on∙rongbata. Iasan uamangni tangka chimongramo donga. Indiba jensalo saobo gisiko ding∙chaoaniko man∙ode, uamang dal∙gipa donchakaoniko on∙gen. Sastroo indakgipa bang∙bea golporangko janapa.

`Mark 14:3–9 aro Johan 12:2–8 rangko poraibo. Simonni alanio sawa mongsonggipa sokgipa ong∙aha? Mariamni on∙ani baditana gamchatachim? Ia somoio uara Jisuko maina to nongaha?`

Mariamni on∙aniara 300 denarii ong∙achim—ian bilsisani dormaha ong∙a. Ian dal∙gipa donchakaoni on∙ani ong∙na kraa. Ia obostani ja∙manon Judasara Jisuko kosako janapgipa ia damoniko bak gittamoni baksana pale cha∙aha—ian chongipa donchakaoni on∙ani ong∙a, tangka kolatchiko toaha (Mati 26:15). Dal∙gipa donchakaoniko on∙aniko dakna kakketgipa ka∙saaniko aro on∙kanganiko nanga. Indiba jensalo Judas gita an∙ching alaksi dakon, an∙ching an∙chingni janggirangko ong∙gramaniona sokatna man∙a.

Barnabasni kamrangko chang 28 na kingkin Niam Gitalo janapaha. An∙ching uko watata Paulni ripeng aro gisik nangbegipa missionary inesan ma∙siaia. Indiba iarang pilakna ja∙pang ja∙dilde skanggipa bakoni ong∙a jeon uni gimin indine janapani dongachim. Wat. 4:36, 37 o an∙ching uni on∙ani gimin poraimana, beben, uni on∙aniara “dal∙gipa donchakaoni” on∙gipa on∙ani ong∙a. Kristoni agangipa kattarango baditan bilakgipa dakmesokani ong∙bebea: “Maina jeo nang∙ni gam, unon nang∙ni ka∙tongba ong∙gen.” (Mati 6:21).

`Man∙rikgiparangna gamchataha gitan on∙kange on∙giparangna maina gamchatani donga?`