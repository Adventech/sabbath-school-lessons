---
title:  Jobko Nibo
date:   16/02/2023
---

`Job 1:8 ko poraibo. Jobko Isolara maikai talataha?`

Isolni Jobko “namsranggipa” aro “sronggipa” (Job 1:8) ine agananiara namen nambea, inditan chu∙soksranggipa aro sronggipa ong∙aha je, ua somoio a∙gilsako darangba ugita apsan ong∙gipa dongjachim. Changsatai, ia kattarangara Isolni Jobni gimin agangipa kattarang ong∙a.

Mingsani ja∙mano mingsa dake dukrangko ua man∙genchimoba, Jobni gimin agananiko dakanio Isol apsankon agantaitaiaha, chong∙motan, a∙gilsako ugita chu∙soksranggipa aro sronggipa darangba dongja. “Uko a∙sel gri nisiatchina, na∙a angko uni kosako chakatatahaoba, ua an∙tangni kakket ong∙aniko rim∙kingkingengpiti.” (Job 2:3).

Una ong∙anggipa duk aro jikgipani agangipa kattarang “Nang∙ni namsranganiko na∙a rim∙kingkingkuengama? Isolko jechake sibo!” (Job 2:9) ine agananio Isolko watgalgija Jobni chu∙soksrangani aro sronganiko bilake nikgenchimoba, Jobni janggi tangani minggipin talataniko ia ki∙tapo parakaha.

`Job 29:12–16 ona poraibo. Jobni cholon bewalni gimin iano maiko mesoka?`

Iano Jobni agangipa kattarangna namen gisiko nangani donga, “Aro anga u∙igijagipani kattako anga sandiaha” (Job 29:16). Minggipin kattarangchi agangenchimode, Job indinaride sengjaha, toatna gita, bi∙ame cha∙giparangni on∙aniko man∙na uona re∙baaniko ua sengjaha. Batesa, Jobara nanganirangko am∙sandie nanganikri dakchakaniko on∙a.

Ellen G. White indine ku∙pattiaha, “Kangalrangni uamangni nanganirangna nang∙ko okamaniko sengnabe. Jobni dakaha gita dakbo. Ua u∙igijako am∙sandiaha. Re∙jojoe am∙sandibo aro maiko nanga aro maikai dakchakna man∙gen, skie ra∙babo.”—Testimonies for the Church, vol. 5, jak 151. Ian Isolni on∙gimin gamrangna tangkako simsake jakkalani aro nokkol pamong ong∙ani ong∙a jean bang∙a Isolni dedrangni dakrongbewal da∙ororo somoio ong∙jaenga.

`Isaia 58:6–8 ona poraibo. Ia skangni kattarangko maikai an∙chingara ra∙e da∙alo an∙ching an∙tangtangna ja∙rikna man∙gen?`