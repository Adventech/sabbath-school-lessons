---
title:  Chanchidapani
date:   17/02/2023
---

“Jensalo mandeni Depante An∙tangni rasongo re∙bagen, aro pilak rongtalgipa sa∙grerang Un baksa ong∙on, unon Ua An∙tangni rasongni singhasono asonggen aro Uni mikkango pilak jatrang chimongtokgen: aro Ua uamangko saksa sakgipinoni dingtanggrikatgen. Indake Kristo Joiton A∙brio An∙tangni sninggiparangna dal∙begipa bichalni salni gimin talataniko dakaha. Aro Ua raiko mingsa talatanichi mesokaha. Jensalo jatrang Uni mikkango chimongon, uano dolgni manderang donggen, aro uamangna donsogiminko, kangal aro duko man∙giparangna dakaha ba dakjahachim, iano pangchake rai on∙aniko dakgen.”—Ellen G. White, The Desire of Ages, jak 637.

“Na∙a nangni do∙gacholko Kristoni kangal aro duko ga∙akgipa manderangna oahaon, na∙a nikna man∙gijagipa sa∙grerangko rimchaksoenga. Salgini sa∙grerangni dongpaaniko na∙a okama. Uamang rongtalgipa katchaaniko aro tom∙tomaniko ra∙baa. Uamang uamangi ku∙chilrango mitelanirang baksa re∙baa, aro mol∙molanina salgio knachakaha. Ka∙sachakani kam mingantian uano gitni sulko ong∙ata. Pagipa An∙tangni singhasononi, an∙tangna chanchigijagipa kam ka∙giparangko An∙tangni gamchatbatsranggipa gamrang ine changen.”—The Desire of Ages, jak 639.

**Chanchigrikna Sing∙anirang**:

`“Maina kangalgipa a∙ani jatchioni bon∙jawa” (Deut. 15:11). Ia agansoani, hajalni hajal bilsirangna ong∙ahaoba, rasonggribee chu∙sokatako man∙aha, da∙alo an∙chingara iako maikai u∙iskana nanggenchim? Mitamrang ia kattarangko gimiknan jakkalaha indiba kangalrangko dakchakgijanina ia pa∙sikaniko aganaha, “Beben, kangalrang an∙ching baksa pangnan dongkamgen ine Isol agana, uni gimin indaken ong∙aigen.” Indake chanchianiara maidake ong∙gijagipa chanchiani ong∙aha?`

`1 Tim. 6:17–19 ona poraibo: “Uamang gaora de∙jachina, aro ka∙dongtogija gamna ka∙dongjachina, indiba suk man∙china an∙chingna pilakkon gam gnange on∙gipa Isolna ka∙dongchina ia a∙gilsako gam gnanggiparangko ge∙etbo; uamang namako dakchina, nama kamrango gam gnanggipa ong∙china, on∙ninggiparang ong∙china, sualpaninggiparang, janggi chong∙motko rim∙na man∙na gita, an∙tangtangna ong∙gni salo nama pangchake donaniko chimonggiparang ong∙china.” Kenbegnigipako u∙ie ra∙bo: Gamtango ka∙dongchakna kenbeani ong∙a jekon tanggipa Isol namnikja. Uamangni tangka uamangko tange rakkijawa ine uamang ma∙sioba, tangka donggiparangna indake dakna gita maina altubea? Tanggipa Isolna agre gipinrango ka∙dongchakjana an∙chingara maina namen simsakbena nanga?`