---
title:  Isolni Nokdango Bak Ong∙ani
date:   31/12/2022
---

### Ia Antini Lessonna Poraiani
Gal. 3:26, 29; Git. 50:10–12; 1 Ser. 29:13, 14; Phil. 4:19; 1 Johan 5:3; Mati 6:19–21.

> <p>Mingani Pod</p>
> “Nibo, mairongpile ka∙saako Pagipa an∙chingna on∙aha maikai Isolni dedrang ine an∙chingko minggen; aro an∙ching ong∙a!” (1 John 3:1).

Kristianrang ong∙e, Isol baksa an∙chingni nangrim-melianio aiao inmanbegipa gunde ian je, Ua An∙tangni kamrangko ia a∙gilsako kam ka∙sona Uni an∙chingo ka∙dongchakanian ong∙a. A∙bachengaonin mande jatni itihaso, Isol rongtalbeen Adam aro Hobana ong∙siagrigipa a∙gilsakko nirok simsakna on∙aha. (Aba. 2:7–9, 15.) Matburungrangko bimung mingaoni Bariko nirok simsakaona, aro a∙gilsakko dedrangchi jelbrajelsuataona, Isol u∙iataha je, an∙chingara Uni palo iano kam ka∙na nanga.

Ua an∙chingna gam-jinrangko pattiaha, indiba uarangko simsak nirokna Ua an∙chingna pakwataha, jekai tangka chimongna, cheque-rangko sena, electronic transferko dakna, budgetrangko tarina ba Sabbatho giljaona tithe aro offeringrangko ra∙bana Ua an∙chingna pakwataha. Uni an∙chingna on∙gimin gam-jinrangko an∙chingni nanganirangna, sakgipinrangni nanganirangna, aro Uni kamko apalatna jakkalchina Isol an∙chingko didia. Ian aiao inmanbeani ong∙genchimoba, Uni dedrangrangko dal∙atna, Uni nokrangko rikna aro re∙baenggipa chasongni manderangna skie on∙naba Isol an∙chingna pakwataha.

Ia antini skie ra∙anio, Isolni nokdangni bak ong∙paanio, an∙chingni man∙gimin cholrang aro daitorangko an∙ching nigen.