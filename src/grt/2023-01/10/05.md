---
title:  Sichakgipa Palango Ka∙sachake On∙ani
date:   08/03/2023
---

Maikai tangkako jakkalna nanga uani bidingo ka∙mao on∙sogimin podrangoniko an∙ching maiko skie ra∙na man∙gen?

`1 Tim. 6:17`

`2 Kor. 4:18`

`Toe Skia. 30:8`

`Agan. 5:10`

Tangka manderangko bilake rim∙kepna man∙a, je rim∙kepanian bang∙akon gimaaniona dilangaha. Uamango tangka bang∙e donggenchimoba, tangkani a∙sel manderangni misilbegipa kamrangko ka∙aniko sawa knakuja ?

Uan indake ong∙na gita nangjachim. Jean pattiani ong∙na gita nangachim uko ra∙e sao-ona pil∙atna bobilni jotton ka∙aniko an∙ching Isolni bilchi chena ama.

Sianina tarisamsoanio namgipa nokkol pamong ong∙ani bidingo, mingsa kenaniko manderangni chagronganide, “Anga siahaon, ua pilakkon anga on∙e galna man∙aigen” ine agane, bosturangko da∙o chimonge donna dakmajoaniko man∙anian ong∙a. Da∙o pilakkon koros ka∙toke galana bate nambate an∙ching dakna man∙genchimoba aro dakna nanggenchimoba.

“Anga indake nikaha je bang∙an uamangni gisikni u∙ianirangko jripate siani somoio uamang ka∙sae dakgen ine chanchie, uamangni tangmitingo dakgniko daktokja; uamang Isolo bebera∙aniko aro ka∙donganiko ranta ka∙e tangmitingo mamungkon on∙a kena. Indiba ia sichakgipa palango ka∙sachake on∙anikode Kristo Uni sninggiparangoniko nangnikja; tanggiparangni an∙tangna mangmang chanchianiko ian mamung pa∙sikaniko dakna man∙atja. Jemangan uamangni gamrangko bon∙kamgipa somoiona  kingking rakkie dona uamangde uko kamna jakkalani pal sianinasa on∙skaa. Gimaanirang jringnan ong∙kamainga. Bank-rango tangka dongjaenga aro gamara dingtang dingtang cholrangchi chon∙natako man∙enga. Bang∙an maikoba dakna miksonga, indiba uamang uko dakningja aro Satan uko champengna kam ka∙a. Uan Isolona pil∙bana skangan gimaatako man∙aha aro Satan uandake ong∙ani gimin kusi ong∙a.” –Ellen G. White, Testimonies for the Church, vol. 5, jak 154.

`Maini gimin an∙chingara an∙chingo jedakgipa pattianirang gnangchim uarangko an∙chingni jakkalaniko kakket ong∙a ine mesokanio namen simsakbena nanga?`