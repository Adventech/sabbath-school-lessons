---
title:  Chanchidapani
date:   10/03/2023
---

An∙chingo donggipa gamrangko sualani ia gamchatgipa katta ja∙pangni gimin Ellen G. White ge∙gni chapter-rangko seaha. Testimonies for the Church, vol. 3 oniko “To (Aged) Wealthy Parents” ko jak 116-130 ona nibo, aro Testimonies for the Church, vol. 4 oniko “Wills and Legacies” ko jak 476-485 ona nibo.

Counsels on Stewardship jak 323-335 o gam-jinrangko donangna tarisamsoani bidingo agangipa bak donga. Ellen G. White indakeba seaha: “Jemangan bang∙a dakna miksonganirangko ru∙utate uamang sina am∙ahaosa daka, uamangara Kristianrang ong∙genchimode beben uamangara janggi tanga bilakmitingon uarangko dakgenchim. Uamangara an∙tangtangko aro uamangni gamrangko Isolna on∙kanggenchim aro Uni nokkol pamongrang ong∙e kam ka∙engon, uamangara uamangni daitoko dakengon chu∙ongnikaniko man∙genchim. Uamang an∙tangtangni kamko chu∙sokatgiparang ong∙e, daitorangko gipinrangni kosako donani palo an∙tangtangan Isolni dabianirangko chu∙sokatna man∙genchim.” –Testimonies for the Church, vol. 4, jak 480.

“An∙tangtangni kamko chu∙sokatgiparang ong∙e” inanichi uara maiko miksonga? Siani ja∙mano sanaba an∙tangni gamko man∙rikchina see donanganio, ia see donanganiko dakgipasa kamko chu∙sokatgipako seoke uni siani ja∙mano uni bosturangko uni skaniko ua lekkao segimin gita suale on∙china donna. Na∙a an∙tangni kamko chu∙sokatgipa ong∙anichi, na∙a an∙tangan an∙tangni gamrangko nang∙ni tangmitingon suale donanggipa ong∙a. Indake dakanichi na∙a uani biterangko nike aro nang∙na Isolni on∙gimin gamrangko na∙a name jakkalenga ine u∙ie chu∙ongnikaniko man∙gen.

Kristiannade Kristoni gnigipa re∙baanian “Kusi ong∙ani Ka∙dongani” ong∙a. Jisuni salgini aramrango gnigipa re∙baaniko nikna gita baditan aiao inmanani ong∙gen ine an∙ching pilakan chanchichipata. An∙ching pilakan “Name dakjok” ingipa kattarangko knana gita siktoka. Indiba Jisuni gnigipa re∙bana skangan an∙chingara neng∙takatako man∙ode mai ong∙gen? Uni skaniko an∙ching ja∙rikaha ong∙ode, an∙chingni gam-jinrangko donangna tarisamsoani a∙sel, an∙chingni rake kam ka∙anirangni a∙sel, an∙chingni siani ja∙manoba kam name chu∙sokanggen ine nikanichi da∙on an∙ching chu∙ongnikaniko man∙a ama.

**Chanchigrikna Sing∙anirang**:

`Da∙o an∙ching salgio gamko chimongna man∙genchimoba, maini gimin uara kam ka∙e jokatako man∙a jotton ka∙ani ba janggi jokani cholko “brena” jotton ka∙ani baksa apsanja?`

`Da∙o an∙chingo gnangrangko on∙anio an∙ching jaksramna gita nangon, an∙ching gisik gnanggiparangba ong∙na gita nanga. Baditan an∙ching manderangni aganarangko knaronga, mongsongbate tarik kapgiparangko, indakgipa, indakgipa obostarang indakgipa, indakgipa tarikrango ong∙nasiengaha, uni gimin an∙chingni tangkarangara unsomoiode gamchatjawajok, uni gimin an∙ching da∙on uko uni kamka jakkalna on∙aton nambatgnok. Maikai an∙chingara ia chalakki dakgipa aro kakket ong∙gipa cholrang jechin an∙ching an∙chingni tangkarangko da∙omangba Isolni kamna jakkalna gita man∙a, ia minggnini gisepo gisik seng∙e baseaniko dakna man∙gen?`