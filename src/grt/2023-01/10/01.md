---
title:  On∙pilani
date:   04/03/2023
---

### Ia Antini Lessonna Poraiani
Luk 12:16-21; Agan. 2:18-22; Toe Skia. 27:23-27; 2 Kor. 4:18; Agan. 5:10; Kol. 1:15-17.

> <p>Mingani Pod</p>
> “Aro salgioni indine ku∙rangko knaaha, Sebo, Da∙onin Gitelo sie sigiparang kusi ong∙a; oe, Gisik agana, maikai uamang kamtangtangoni neng∙takna man∙gen; maina uamangni kamrang uamang baksa re∙angpaa” (Par. 14:13).

An∙chingni kam ka∙e tangka paisa man∙ani bilsirangni bon∙aniona an∙ching sepangengon, an∙chingni tangka paisani gimin chanchianiara bon∙kamgipa janggi tanganiko nisamsoate an∙chingni gamrangko name rakkie donanganiona sokbaskaa. Kam ka∙aoni kamoni neng∙takaona sokaniara namen dukni ong∙na man∙a. An∙chingni tangka paisarangni bidingo, mai dako nambatsranggipa ong∙gen?

Manderang budepa buchuma ong∙angengon, uamang mikkangchi janggi tangani gimin jajrengna a∙bachenga. Ong∙rongbatgipa kenanirangara iarangan ong∙gen: senggnang dugae sia (nokdangni manderang name dake simsakako man∙na skang); ru∙utdugae janggi tangani (uamangni gam ba chimonggimin tangka paisarangna badepile tangani); bilongbee saani (pilak angni gam-jinrang changsanon bon∙anggenchim); aro gisikni ba be∙en-bimangni gita chu∙sokgija saani (sawa angko simsak-nirokgen?).

Ia kenanirangni gimin agane, Ellen G. White indake seaha: “Ia pilak kenanirangan Saitanonisa ong∙baa. . . Je gadangkon Isol uamangna on∙genchim uko uamang ra∙genchimode, uamangni bon∙kamgipa salrangan uamangni nambatsranggipa aro kusi ong∙batsranggipa salrang omg∙genchim. . . . Uamang duk aro baljrimanirangko galna nanga aro uamangni somoiko man∙a dipet kusi ong∙e re∙atna nanga aro salgina tarienggiparang ong∙na nanga.” –Testimonies for the Church, vol. 1, jak 424.

Ia antio an∙ching an∙chingni bon∙kamgipa bilsirangni gimin Isolni ku∙pattianiko nipilgen. Maiarangko an∙ching dakna gita nanggen, maiarangko an∙ching dakna nangjawa aro maia niamrangko an∙ching ja∙rikna nanggen?