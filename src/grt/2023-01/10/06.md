---
title:  Sina Skang An∙tangni Gamrangko Toromni Gita Pakwatangani
date:   09/03/2023
---

Manderang pap ka∙jagenchimode ia a∙gilsako janggi tanganiara maidake ong∙genchim uko ma∙sina rakgenchimoba, mingsakode an∙ching name dake ma∙sina man∙a: uano gam chimongani, mikbokani, kangal ong∙ani dongjawachim –jerangan an∙chingni a∙gilsakko itihasni a∙bachengantal nosto ka∙aha. An∙ching jena kam ka∙a, uani an∙chingni nokgipa ong∙ani aro an∙ching uko kakket ong∙e dakaha ong∙ode, uara an∙chingnin ong∙a, je ong∙oba ian ga∙akgimin a∙gilsako janggi tanganiko mesokani ong∙a. Indioba bon∙chotaode, an∙chingo badita gnang ba gri, uko changija, an∙chingni pangnan gisik ra∙na nanggipa nangchongmotgipa gnang.

`Ka∙mao on∙gimin podrangko poraibo. Uarango maia mongsonggipa chanchiani gnang aro maikai ua mongsonggipa chanchianiara Isol an∙chingna je gamrangko pattiaha uko an∙chingni jakkalanio nangea? (Git 24:1; Ibri. 3:4; Git. 50:10; A∙ba. 14:19; Kol. 1:15-17).`

Ua an∙chingna maiko on∙aha uarangni nokkol pamong aro uarangko rakkigipa an∙chingara ong∙a; chong∙motan, Isolan ua pilakni nokgipa ong∙a aro Uan an∙chingna janggiko, tanganiko aro pilakkon man∙a gita bilko on∙gipa ong∙a. Indide, jensalo an∙chingna Isolni on∙giminko an∙ching jakkalman∙ahaon aro an∙chingni nokdangko simsak-nirokman∙ahaon, gitchagiparangkode an∙ching Unan on∙pilna gita nanga.

“Isolni kamna on∙anio, na∙simang an∙tangtangna salgio gamrangko chimongenga. Pilak nang∙ni salgio chimonggiparanga nosto ong∙aoni aro gimaaoni naljoke donako man∙gimin ong∙a aro uan jringjrotna baigipa ong∙e bariroroenga aro uan salgini songnoko nang∙ni bimungo segatako man∙gen.” –Ellen G. White, Counsels on Stewardship, jak 342.

Da∙o an∙chingni tangmitingo on∙anio bang∙a namgnirang gnang. Ka∙mao mitamko mesokatenga:

1. On∙gipa an∙tangni on∙ani biteko nikna gita man∙a –gilja nok gitalko, college-o saksa chadambeko, nama kattako skiprakaniko, aro uandake.
2. Kam ba mandeara da∙o nangbatgipa somoion namgniko man∙a gita ama.
3. Nang∙ni siani ja∙mano nang∙ni nokdangni ba ripengrangni gisepo dakgrikani dongjawa.
4. Nokdangni jaksramani aro gipinrangna ka∙saaniko namgipa dakmesokani ong∙a.
5. Ian gam-jinrangna kajina gilaniko komiata.
6. Nang∙ni nangnikgipa mande ba dolna on∙aniko on∙gen ine ian ka∙donganiko on∙a (court ba man∙diknikatgipa maharirangni jak on∙paani dongja).
7. Ian indake mesoka je on∙gipani ka∙tongara an∙tangna mangmang chanchiaoni an∙tangna mangmang chanchigijaniona dingtangatako man∙aha.
8. Ian salgio gamrangko chimongani ong∙a.