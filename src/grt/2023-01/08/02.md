---
title:  Skanggipako Skang Dakna Nangani
date:   19/02/2023
---

`Agan. 12:1 ko poraibo. Iano an∙chingna mai skie ra∙ani donga?`

Chadambe mande dal∙rorobaon, nangchongmotgipa be∙enni nanganirangna, jekai, cha∙ani, ganding chinding aro dongani biapna simsakna gita chanchiani sokbagnok. Jisu An∙tangan skanggiparangko skang dakchengna nangani bidingo an∙chingna aganaha, “Indiba Uni songnok aro toromko am∙chengbo, unon ia pilakkon na∙simangna on∙dapgen.” (Mati 6:33). Beben, dal∙giminrang jemangan uamangni dambemitingo Jisuna uamang baseaniko dakjahachim, uamangna nokkol pamong ong∙ani bidingo kakketgipa baseanirangko dakna somoi dongkuenga.

Aba. 28:20–22 o nikaha gita, torom aro gamrangko jakkalani bidingo Jakob janggi tanganio nangchongmotgipa baseanirangko dakaha. Walni nikanio, Jihova An∙tangko Jakobna indine parakaha “Angan Jihova, nang∙ni pagitcham Abrahamni Isol, aro Ishakni Isol.” (Aba.. 28:13) ong∙a. Unikode, Isolna ku∙rachakani bakko man∙chape, Jakob indine aganaha, “Indide Jihova angni Isol ong∙gen” (Aba.. 28:21).

`Aba. 29:9–20 ona poraibo. Jakobni janggi tanganio ia ong∙a obostao mai nangchongmotani somoi dongaha?`

Jakob gisikni gita aro gam jinrangko jakkalani bidingo Isolna on∙kanganiko dakmanahaon, Jihova uko chiakolona, Rahelona watataha (Aba. 29:9–20). Bia ka∙na skang gisikni baseaniko aro janggi tangani kamrangko basena namen krabeani ong∙a. Mikkangchi ong∙nasienggipa jora-ripeng nang∙ni gimin u∙ina nangchongmota. Ia mandera on∙kanggipa Kristianma? Uara maidakgipa kamko ka∙nasienga? Ia mandeara skigipa, nurse, ukil, etc. ong∙genma? Angara janggi tanganina maidakgipa on∙kanganiko dakgen? Bia ka∙na skang gipin sing∙anirangara: Mai skia-pora gadangko matchotaha? Bia ka∙anio badita gro dakani ong∙gen? Angara ia daitoko ra∙chakna skengama?

`2 Kor. 6:14, 15 ko poraibo. Jora ripengko baseanio ia niamara maina nangchongmotani ong∙a? Bia ka∙ani namchongmotgen ine agananiko dakjaoba, iara, bia ka∙e donganiko nambatatna maina dakchakna man∙a?`