---
title:  Chanchidapani
date:   24/02/2023
---

“Bon∙changgijagipa mikkangchi janggi tanganina miksonganiko dakgija, da∙o ong∙enggipa janggi tanganikosan mangmang rim∙kingkinggipa mamung bading chiwalani kam ba janggi tangna miksonggiminrang chu∙sokgipa ong∙na man∙jawa. . . . Darang mandeba a∙gilsako janggi tangani cholko nikgijade salgio gam chimongna man∙jawa jechin silrorona aro mandera∙ako man∙genchim.”—Ellen G. White, Education, jak 145.

“Ua jean bading chiwalanio kakketao ja∙dil su∙kama, aro chong∙motgipa chu∙sokaniko man∙a, uan Isolni Nokgipa ong∙aniko mesoke on∙a. Pilakkon Ong∙atgipa, Uan chong∙motgipa Nokgipa ong∙a. An∙chingara Uni nokkolrang ong∙a. Uni mesokgipa dilanio jakkalako man∙na gita an∙ching Uni ka∙dongchakaniko man∙anian chu∙onga.”—Education, 137.

An∙chingni nokdangni nanganirangna simsakna nangani a∙sel, an∙ching indine chanchia je, an∙chingni kamde tangkako ra∙baanisan ong∙aia. Indiba Kristianrang ong∙e, Jisuni An∙tangni pilak sninggiparangna on∙gimin dal∙begipa ge∙etaniko an∙chingba chagronga. Mark 16:15 o serikgimin gita, ia ge∙etaniko janapani ja∙mano, Ellen G. White indine seaha, “Pilakkon pamongrang ba missionaryrang ong∙na okamako man∙ade man∙ja, indiba Un baksa ‘nama kattako’ mandeskarangna sualna kam ka∙rimgiparang ong∙na okamako man∙aha. Pilaknan, dal∙a ba chona, skia pora man∙gipa ba man∙gijagipa, budepa buchuma ba chadambe, ge∙etaniko on∙manaha.”—Education, jak 264.

“Janggi tanganina Isolni on∙gimin miksonganiko an∙ching namedake ja∙rikna nanggen. Kamo name kam ka∙na, an∙chingni ramarangko Isolna on∙kangna, aro Uni pattianirangko nichaksona—iarangan kamko ka∙anio naljokgipa mesokgimin niamrang ong∙a.”—Education, jak 267.

**Chanchigrikna Sing∙anirang**:

`An∙ching Kristianrang ong∙e, “chu∙sokgipa” janggi tanganiko maikai talata? Chu∙sokani bidingo a∙gilsakni talata baksa an∙chingni talatna nangania maikai dingtanggrika? Toatna gita, Johan Napbolatgipako nibo. Uni janggi tanganiko na∙ara maikai talatgen, jean namgijagipa me∙chikni a∙sel patoko donatako man∙aha? Iako chu∙sokaha ine na∙a agangenma? Aganchakanina na∙a mai pangchakanirangko on∙na man∙gen?`

`Sastroni niamrangko ja∙rikgijagiparang, janggi tanganio namen chu∙sokgipa manderang bang∙bea. Iani bidingo na∙ara maiko agangen? Ba, uarangko ja∙rikna jotton ka∙giparangni chu∙sokgijaniko na∙a maiko aganskagen? Haida uamang saa ding∙aha, ba uamangna a∙sel obosta ong∙aha. Ia obostarangni gimin an∙chingara maikai aganskagen?`