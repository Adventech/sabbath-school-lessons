---
title:  Mondolio Tom∙tomani aro Meliani
date:   05/08/2023
---

### Ia Antini Lessonna Poraiani
Eph. 4:1-16; Eph. 4:7-10; Eph. 4:11-13; Eph. 4:14.

> <p>Mingani Pod</p>
> “Chu∙sokatna, dangdike on∙ani kamna, Kristoni be∙enko rikna, mitama watatarang, mitama katchinikgiparang, mitama nama kattako aganprakgiparang, mitama nitimgiparang aro skigiparang ong∙china ua on∙aha” (Eph. 3:12, 13).

An∙chingna toromni gimin skianiko on∙na gita Paul mandeni bimangko noksa dake jakkalaha (Rom. 12:3-8 aro 1 Kor. 12:12-31). Mandeni bimangara dingtang dingtang bakrangchi ong∙atako man∙a. Bak ge∙antian dingtang dingtang kamrangko ka∙a. Bimangko an∙seng-baljoke rakkina gita pilak bakrangan apsan kam ka∙na gita nangchongmota. Mondoliba apsan daken ong∙a. Mondolio bang∙a memborrang gnang. Membor sakantian dingtang dingtang changa-sapanirang gnang. Membor sakantian mondolio dingtang dingtang kamrangko ka∙a. Mondoliko name rakkina gita pilak memborrangan apsan kam ka∙na gita nangchongmota. Eph. 4:1-16 o, Paul changsatai bimangni noksako jakkaltaia. Paul indine agana je, Jisuan mondolini “Skotong” ba Dilgipa ong∙a. An∙chingni Skotong ong∙e, tom∙tomani aro melianio an∙ching apsan kam ka∙na man∙na gita Jisu an∙chingna on∙anirangko on∙aha. Mondoli ba “bimang” ni membor sakantian mondoliko bilakatna gita apsan kam ka∙a.

Paulni an∙senggipa bimangni noksa an∙chingko mondolina Isolni miksonganiko ma∙sina dakchaka: Isol an∙chingko saksa sakgipin baksa melianiko aro Jisuo tom∙tom ong∙aniko nangnika.