---
title:  Gisiko Tom∙tom Ong∙ani
date:   06/08/2023
---

`Eph. 4:1-16 ko poraibo. Maikai Paul mondolini memborrangko saksa sakgipin baksa tom∙tomao aro meligrikanio ong∙china didia?`

Ephesusrangna uni chittini adhako (Eph. 4-6) Paul dingtangmanchagipa aganprakatani baksa a∙bachenga. Ua mondolini memborrangko saksa sakgipin baksa tom∙tomanio aro meligrikanio ong∙china agana. Paulni aganprakataniara bak gni donga. Skanggipa, Eph. 4:1-6 o, Paul mondolini memborrangko saksa sakgipin baksa Gisik Rongtalgipao tom∙tomanio aro meligrikanio ong∙china agana. Mondoliko saksa sakgipin baksa tom∙tomanio aro meligrikanio ong∙atna dakchakgipa mingsniko Paul memborrangna sulsul see on∙a (Eph. 4:4-6). Gnigipa, Eph. 4:7-16 o, Paul indine agana je, Jisuan Uni manderangna ka∙sachakaniko on∙gipa ong∙a. Jisuni ka∙sachakani Uni manderangko maikai Nama Kattako gipinrangna sualna nanga uko ma∙sina dakchaka (Eph. 4:7-10). Apsandake, pilak mondolini memborrangan mondoliko name dongna, bilake dal∙rorona aro Jisuo be∙ensan ong∙na dakchaka (Eph. 4:11-16).

Eph. 4 ko Paul mol∙molani baksa a∙bachenga. Paul Kristianrangko “jena na∙simangko okamaha, una krakra re∙rurabo” ine mol∙mola (Eph. 4:3). “Re∙rurabo” ine ia podo segipa kattara “janggi tangbo” ineba miksonga (Eph. 2:2, 10; Eph. 4:18; Eph. 5:2, 8, 15). Jensalo Paul an∙chingara “segimin” ong∙a ine aganon, Isol an∙chingko Kristian bebera∙aniko ra∙chakchina aro ja∙rikchina mol∙mola ine ua miksonga (Eph. 1:18; Eph. 2:4-6, 13). Paul an∙chingni janggi tangani bewalko Isolni mande jatko jokatna miksonganiko mesokaniko nangnika (Eph. 4:9, 10). Uni gimin, Paul an∙chingko mondolio tom∙tomaniko aro melianiko ong∙atgiparangko dakchina agana (Eph. 4:1-3). Paul an∙chingko (1) ka∙sachina, (2) chakchikchina, aro (3) an∙chingni ka∙tongo gaora de∙jachina mol∙mola.

Hai an∙ching ia minggitam kam cholonrangko nina.

**Ongipa Ka∙tong**. Onaniara ba nang∙ni ka∙tongo gaora de∙ani grianiara maiko miksongachim, uko Paul talata (Eph. 4:2). Paul indine agana je, ongipa mandede gipin manderangko dakchaka. Ongipa mandede indakeba chanchia je, an∙tangna batede gipin manderangan gamchatbata (Phil. 2:3). Onani aro nang∙ni ka∙tongo gaora de∙ani grianiara na∙a gamchatani dongja ine chanchianiko miksongja (Kolosi. 2:18, 23). Onani ortode na∙a gipin manderango gamchataniko nika aro na∙a uamangna dangdike on∙na namnika.

**Ka∙sagipa Gisik**. Paul an∙chingko rinok rinok dakchina ba ka∙sagipa ong∙china agana (Eph. 4:2). Rinok rinok dakgipa ba ka∙sagipa gisikni ortode ka∙sachakani ba namani ong∙a.

**Chakchikgipa Ong∙ani**. Bon∙kame, chakchikgipa mandede gisik ka∙sine donga aro neng∙nikani somoio bebera∙anian gapa.