---
title:  Kristo Jisuo An∙ching Saksan
date:   07/08/2023
---

`Mijalo, an∙ching indine aganaha je, Paul memborrangna mondolio saksa sakgipin baksa tom∙tomatna aro meliatna dakchakgipa mingsniko sulsul agane on∙aha (Eph. 4:4-6). Paulni agangipa mingsniara maia?`

Hai an∙ching Paulni sulsul agane on∙gipako nina:

1\. Be∙en an∙san. Paulni sulsul see on∙gipa “be∙en an∙san” baksa a∙bachenga (Eph. 4:4). Be∙enara mondolini noksa ong∙a (Eph. 4:12, 16; Eph. 1: 23; Eph. 5:23, 29, 30).

2\. Gisik mingsan. Eph. 4:4 ko poraibo.

3\. Ka∙donga mingsan. Paul indine agana je, “na∙simang okamani ka∙dongasano okamako man∙aha (Eph. 4:4).

4\. Gitel saksan. Ia kattarangchi Paul, Jisuko miksonga.

5\. Bebera∙a mingsan. Ia kattarangara an∙chingni Kristian skianirangko miksonga (Eph. 4:13; Kolosi. 1:23; Kolosi. 2:7; Gal. 1:23; 1 Tim. 4:1, 6).

6\. Napbola mingsan. (Eph. 5:27 ko tosusabo).

7\. Isol aro Pagipa saksan. Isolan an∙ching pilakni Pagipa ong∙a. Uan pilakkon sason ka∙a (Eph. 4:6).

Isolni gimin an∙chingna maia Sastroni bebeko Paulara aganenga? An∙chingni Pagipa ong∙e, Isolan an∙chingko ong∙atgipa ong∙a. Uni gimin, Paul indake aganprakata je, Isol pilakkon sason ka∙a.

Mondolio tom∙tomani aro meligrikani gimin Paul an∙chingna minggni gamchatgipa chanchianirangko skia (Eph. 4:1-6). Skanggipa, tom∙tomani aro meligrikaniara Paulni sulsul see on∙gipa mingsnioni re∙baa (Eph. 4:1-6). Gnigipa, an∙ching mondolio tom∙tomani aro meligrikaniko nangode, an∙ching an∙chingni bakko dakna nangchongmotgen. Mondolio tom∙tomani aro meligrikaniko dal∙roroatna dakchakna gita an∙ching Gisik Rongtalgipa baksa apsan kam ka∙na nanggen. An∙ching basakobade chu∙sokjanaba gnang. Mondolio tom∙tomani aro melianiko ong∙atna an∙chingni jotton ka∙anio dakgualanirangni gimin an∙ching graprongnaba gnang. An∙ching jedakgipa dakgualanirangkoba dakja maina, Jisuo Isolni kamni gimin an∙ching kusi ong∙na gita nanga. Mondolio tom∙tomani aro melianiko ong∙atna Isol Jisuo kam ka∙a (Eph. 4:3). An∙ching jensalo Isolni kamni gimin kusi ong∙na gisik ra∙a, an∙ching tom∙tomani aro meligrikaniko ong∙atna gita rakbate kamko ka∙gen. An∙ching indake ma∙sigen je, an∙chingara Uni kamko ka∙na gita Isol baksa apsan kamko ka∙enga.

`Eph. 4:4-6 ko poraitaibo. Ia podrangara nang∙ko maikai chanchiata? Jisuni a∙sel Isol an∙chingko ra∙chaka ine na∙a gisik ra∙on uarangara nang∙ko maikai chanchiatna gita nanggenchim?`