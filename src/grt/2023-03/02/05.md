---
title:  Uni Rasongo Isolko De∙mitelani
date:   05/07/2023
---

> <p></p>
> “Aro an∙ching skani ku∙monga gita, pilakkon dakgipani mangsonga gita, an∙ching donsoako man∙enba man∙rikani ine seako an∙ching uo man∙aha, chinga Kristona skango ka∙dongsogiparang maikai uni rasongko mitelanina ong∙gen.” (Eph. 1:11, 12).

Ephesusni Kristianrang an∙tangtangkon ma∙sipiljaha. Indake uamang ka∙dongagri ong∙aha (Eph. 3:13). Ephesuso donggiparangko Paul an∙tangtangko Kristianrang ine ma∙sichina nangnikaha. Kristianrang Isolni dedrang ong∙a

(Eph. 1:5). Uamango Jisuchi bang∙a pattianirang donga. Isolni mangsongani uamangni janggi tanganio kam ka∙aha (Eph. 1:11). Isol pilakkon aro sakantikon Jisu baksa nangdimatna dal∙gipa mangsongani donga (Eph. 1:10). Indake Ephesuso donggiparang Isol uamangko kema ka∙e ra∙chakna ama ine ka∙dongchakna man∙ata. Uamang Uni pattianirangoba ka∙dongchakna man∙a. Uamang Eph. 1:3-14 rangni kattako katchaan baksa ka∙donge parakatna man∙a. Uano kattara maidakgipa ong∙a? An∙ching an∙chingni Gitel Jisu Kristoni Pagipako demitelna nanga!

`Paul indake aganaha, “Isolni Uni manderangna ku∙rachakani gita an∙ching man∙gen” (Eph. 1:14; pod 11, 18 rangkoba poraibo). Ia chanchianiara maina Paulna gamchatgipa ong∙a ine na∙a chanchia?`

Nang∙ni nokdangni manderang uamangni siangani ja∙mano nang∙na indin on∙aniko (gift) donangahama? Nokdangni manderang nang∙na dingtangmanchagipa indin on∙aniko ba bang∙a tangkarangko donangnaba donga. Paulni nikanio Kristianrang Jisuni sio indin on∙ani boksisko man∙aha. Isol uamangna indin on∙aniko on∙aha (Eph. 1:14). Kristianrang Isoloniko indin on∙aniko man∙on uamang Isolna indin on∙gipa boksis ong∙skaa (Eph. 1:17, 18). Niam Gitchamo songgigrikanio basakoba Isolni manderang an∙tangtangko Uni chimmonggimin gam ba Uni “man∙gimin” ine chanchiaha (Zekaria 2:12 aro Deut. 9:29; Deut. 32:9). Indake an∙ching Isolni an∙tangna chimmonggimin gam ong∙aha jekon an∙ching Eph. 1:18 aro Eph. 1:11 o nikna gita man∙a. Uni gimin Eph. 1:11 ko indake sena man∙gen: “Jisuni a∙sel an∙ching Isolni ong∙aha.” Paul Ephesuso donggipa sakanti Kristianrangko uamangni Isolna gamchataniko ma∙sie ra∙aniko nangnikaha. Ephesuso donggipa Kristianrang Isolni dingtangmancha ripinggipa gamchatgipa gamsan ong∙aijaha (Eph. 1:14; Eph. 3:6 ko Eph. 5:5 baksa tosusabo). Uamang Isolni gamchatgipa gam ong∙a.