---
title:  Isolni Mairongpilgipa Chanchisoani
date:   01/07/2023
---

### Ia Antini Lessonna Poraiani
Eph. 1:3, 20; Eph. 1:7, 8; Kol. 1:13, 14; Titus 2:13, 14; Ibri. 9:15; Eph. 1:9, 10; Eph. 1:11, 12; Eph. 1:13, 14.

> <p>Mingani Pod</p>
> “An∙chingni Gitel Jisu Kristoni Paa Isolko mitelchong; uan Kristoo salgini biaprango an∙chingna pilak gisikni patianirangko patiaha.”(Eph. 1:3).

July 21, 1969 bilsio, astronaut Neil Armstrong skanggipa mande ong∙e jajongo re∙gipa ong∙aha. Bilsi 25 ni ja∙mano, Armstrong “na∙simangko mitelbea” ine an∙tangni bangbango songreanio gangipa gandingko gane jajongo re∙na man∙atna tarigipa dolna ua seataha. Armstrong Johnson Space Centero donggipa dolko jajongo re∙anio janggi tange rakkina gangipa gandingko tarianina mitelaha.

Paul Ephesuso donggiparangna chitti seanio dal∙begipa nang∙ko mitelani ingipa seanichi a∙bachengaha. Ia seanio Paul Isolko Uni bang∙bee pattianina mitelaha. Ia pattianirang Kristian janggi tanganina nanggnirang ong∙a jekai bangbango songregipana bangbango songreanio gangipa gandingko jajongo re∙na nanga gita. Ru∙uta somoirangoni Isol Uni ku∙rachakgipa pattianirangko an∙chingna on∙na rakbee kamko ka∙enga ine Paul aganaha. Ua salgi aro a∙ako ong∙ata intal Isol an∙tangni ku∙rachakaniko rakkina rakbee kamko ka∙aha. Pilak somoirango Isol an∙tangni dedrangko dakchakna rakbee kamko ka∙anina Paul de∙mitelaha.

Ephesuso donggiparangna Paulni chittiko oprakanian Isolni bang∙a pattianirangko an∙chingna on∙ahanina maidake olakkina aro de∙mitelna nangachim, uko mesokaha.