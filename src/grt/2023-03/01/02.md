---
title:  Paul, Ephesusna Skiprakgipa
date:   25/06/2023
---

`Ephesusona skanggipa re∙anganio Paul maiko dakaha? Wat. 18:18-21 o aganchakanina nibo.`

Ephesus, Rome Songnoko dal∙batsranggipa songjinma ong∙achim. Rome rangni sason ka∙ani somoio Ephesus Asiani skotong songjinma ong∙achim. Paulni salrango Asia namen man∙e cha∙gipa ong∙an baksana ta∙rake dal∙rorogipaba ong∙achim (Da∙alo ian gitalgipa Turkey ong∙aha). Paulni salrango ia biapo 250,000 manderang songdongaha.

Ephesusko chi rikamo rikaha. Bading

chiwalaniko dakna gita ia songjinma gita rama tarianichi ia biapko gamchatgipa ong∙ataha. Ephesuso donggiparang bang∙a miterangko olakkiaha. Uamangni saksa isolara Artemis ong∙achim. Artemis Greekrangni jajongni mite me∙chik ong∙achim (Artemisko Rome-o Diana ine bimungko donaha; Wat. 19:24, 35 ko poraibo). Uamangni songjinmako Artemis chel∙chakenga ine Ephesuso donggiparang bebera∙aha. Ephesuso donggiparang uamangni songjinmao janggi tangani pilak bakrango Artemis miteko olakkiaha, aro kal∙susaaoni ku∙si ong∙e katchaaniona ukon olakkiaha.

Paul Ephesuschi gnigipa changna re∙angaha (Wat.19:1-12) aro bilsi gittamna uano dongaha (Wat. 20:31). Kristian toromko bilakatna skani dongani gimin Paul adita bakroe dongaha.

`Paulni Ephesuso dongmitingo uano maidakgipa ong∙ronggija obostarang ong∙aha? Ia kattarang songjinmao donggipa manderangna maidake Isolko bame mandera∙aniko ong∙ataha? Wat. 19:13-20 ko aganchakanina poraibo.`

Wat. 19 o Luk an∙chingna saksni Jihudi manderangni gimin aganaha. Ia manderang songjinma damsaoni songjinma damgipinona manderangoniko korerangko a∙rikgalna songreaha. Ia manderang korerangko arikgalna dingtangmancha montol dakanio jakkalgipa kattarangna Jisu aro Paulni bimungko on∙dapaha. Ia chanchie dakani dal∙begipa dakgualani ong∙a. Saksni manderang jensalo korerangko arikgalna Jisu aro Paulni bimungko jakkalahaon maiba namgijani ong∙aha. Namgijagipa gisikko man∙gipa mande saksni Jihudirangni kosako chadrape uamangko dokaha aro uamangni ba∙rarangko chitaha. Saksni manderangna ong∙gipa obostako songjinmao knaahaon, uamang Jisuni bimungko mandera∙aha (Wat. 19:17). Unikoa Ephesusni mitam gital Kristianrang uamangni pilak montol dakgipa ki∙taprangko mande jinmao so∙e galaha. Ia ki∙taprangni gamchata “tangka gong 50,000rang ong∙achim” (Wat. 19:19). Songjinmao donggipa Kristianrang Jisuko olakkianiko montol ba mamungrangmung baksa brinatna nangja ine skie ra∙aha.

`Gital Kristianrang uamangni montol dakgipa ki∙taprangko so∙e galaha. Indakgipa kam an∙chingna uamangni ka∙tongrangni gimin maiko mesoke on∙aha? Ia kattarangoniko an∙ching an∙chingni Gitelna badita on∙na nanganirangni gimin skie on∙aha?`