---
title:  Chanchidapanirang
date:   30/06/2023
---

Robibar salo Wat. 19:13-20 ni golpoko niatpiltaibo. Ia golpoara saksni manderangni Jisu aro Paulni bimungko minge manderangoniko korerangko a∙rikgalani gimin ong∙a. Jensalo Ephesuso donggiparang manderang ia ong∙anirangko knaahaon uamang Jisuni bimungara namen bil gnanggipa ong∙a ine bebera∙aha. Uni ja∙man mitam gital Kristianrang dam rakbegipa montol dakani gimin segimin ki∙taprangko wa∙alo galaha. Gital ma∙sianiko on∙nanina mitelpilani, maina ua ki∙taprangara maini gimin segimin ong∙achim, uko an∙ching name ma∙sina man∙aha. Gisik a∙ning bitgiparang (Scientistrang) Niam Gitalni somoirango 250 lekka bichitrangko man∙aha. Ia lekka bichitrang montol dakani gimin aro sao on∙anirangni gimin agangipa ong∙a. An∙ching ia u∙iatanirangko, Ephesuso montol dakgipa ki∙taprango u∙iatanirang donga gitan bebera∙a jekon Kristianrang wa∙alni kamanio galahachim. Ia montol dakgipa ki∙taprango miterangko, mite me∙chikrangko aro gisikni bilrangko uamang jeko bi∙a uko dakchina namnikatna maiko dakna nanga, uko manderangna aganaha.

Ephesuso donggiparang 50,000 rupa tongrang gita gamchatgipa ki∙taprangko so∙aha ine Luk aganaha. Ia tangka apsan dake 50,000 salrangna ba 136 bilsirangna gamgipa tangka gita ong∙achim. Ia tangka da∙aloni dollaro badita ong∙gen? Da∙alo an∙chingni somoio kam ka∙na changgipa salo dollar 80 ko man∙a ine agana. Indakode, jerangan pagitchamrangni somoirango rupa 50,000 tong tangkarangara

da∙alo dollar 4 million gita gamchatgipa ong∙gen. Ia dam rakbegipa ki∙taprangni tangkarang uamang Paulni somoio namen ganchatgipa manderang ong∙a ine an∙chingna mesoka.

Ia golpo Paulni minggipin a∙selni gimin Ephesuso donggiparangna seaha ine an∙chingko nikna dakchakaha. “Satanoni chadrapaniko man∙on maiko dakna nanga” uko uamang u∙ina nanga.”–Clinton E. Arnold, Power and Magic: The Concept of Power in Ephesians (Grand Rapids, MI: Baker Books, 1992), jak 165. Gitalgipa Kristianrangna Paul Ephesuso uni aganchakaniko on∙angaha. Uni aganchakani Ephesuso donggiparangna chittian ong∙a. Ia chitti Jisuko an∙chingna mesokaha. Jisuan pilak bilrangna batgipa ong∙a (Eph. 1:20–23). Jisu Uo bebera∙gipa sakantinan bilakaniko on∙aha (Eph. 2:15–19; Eph. 3:14–21; Eph. 6:10–20).

**Chanchigrikna sing∙anirang**:

`Maidakgipa bilrang ba dilgiparang da∙alo an∙chingni janggi tanganiko sason ka∙enga? Ia bilrang baditana bilakgipa ong∙a? Uamang maidake manderangko Jisuna bate uamangko mandera∙china jotton ka∙ataniko dakaha?`

`Paulni Eph. 1:18; Eph. 2:12 aro Eph. 4:4 rango “ka∙dongani” ingipa kattako jakkalaniko nipiltaibo. Paul maina mikkangchi ka∙dongani gimin bebera∙aha?`

`Eph. 3:13, 14; Eph. 1:21; Eph. 2:7; Eph. 4:30; aro Eph. 5:5 rangko poraibo. Ia podrango Paul maidake mikkangchi Gnigipa Re∙baanio ka∙dongani gimin aganaha? Ia ka∙donganiara da∙alo an∙chingna maidakgipa miksongani ong∙skaa?`