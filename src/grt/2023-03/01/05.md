---
title:  Paulni Chittiko Sepangbate Niani
date:   28/06/2023
---

`Paul, Ephesuso donggipa Kristianrangna chitti seaniko maidake a∙bachenge bon∙ataha? Ephesuso donggiparangna Paul mai nangchongmotgipa skani dongaha? Eph. 1:1, 2 aro Eph. 6:21-24 rangko aganchakanina poraibo.`

Eph. 1:1 o an∙ching Paulni Ephesuso donggiparangna chitti seatani gimin ma∙sina man∙aha. Paul changsatai an∙tangko chittini bijangchio janapaniko dakaha. Ua aganaha, “Iani gimin anga, Paul, na∙simang gipin jatrangni gimin Jisu Kristoni koedi” (Eph. 3:1). Uni ja∙mano Paul an∙tangan skigipa ong∙e aro mondolini dilgipa ong∙e kam ka∙ani gimin aganaha (Eph. 3:1-13). Uni segipa chittini bon∙kamao Paul patok noko donganiko janapaha (Eph. 6:20). Paul uni segipa chittiko an∙tangni gimin adita kattarangchi agane bon∙ataha (Eph. 6:21, 22). Mitam Sastroni gimin chanchigiparang, Paul Ephesuso donggiparangna chittiko seaha ine bebera∙jaha. Indiba segimin chittio Paulan uko segipa ong∙a ine mesokaha. Bang∙a Kristianrang Paulan Ephesuso donggiparangna chittiko seaha ine ra∙chakaha.

`Patok noko dongmitingo Paul Ephesuso donggiparangna jajrengbeaha. Paulara maina uamangna jajrengchakaha? Eph. 3:13 ko aganchakanina poraibo.`

Mitam Sastroni gimin chanchigiparang Paul Ephesuso donggiparangna chittiko seaniara uni patok noko donge minggipin chittiko seani somoirango ong∙a ine bebera∙aha. Ia chittirango Kolosirangna aro Philemon-na seatgipa chittirangba man∙chapgipa ong∙a (Kol. 4:7, 8 ko poraibo). Paul Ephesusna chittiko AD 62 jolrango Rome-ni patok noko dongmitingo seaha.

Paul Ephesuso donggipa manderangni gimin an∙chingna bang∙e aganjaha. Iara an∙tangni kattako talatna somoiko jakkalani gimin ong∙aha. Paulni kattako sualanio katta bichongara dal∙gipa aro gamchatgipa ong∙a. Skanggipa, Isolni a∙gilsakko ong∙atna skang Uni mangsongani gimin Paul aganaha (Eph. 1:4). Uni ja∙man Paul ka∙sachakani boksisko an∙chingna on∙ani gimin aganaha. Paul an∙tangni seanirango bang∙a bakrogipa kattarangko aro kattani noksarangko jakkalaha. Paul dingtangmanchagipa kattarangko changni chang jakkalaha. Paul ia apsan seani gadangko (style) Sastroni gipin biaprangoba jakkalaha. Mingsa mesokaniara Rom. 8:31-39 ong∙a. Indiba an∙ching nambatgipa rokomko Ephesuso donggiparangna seanio nikna gita man∙a. Ephesuso donggiparang bang∙a de∙mitelani, bi∙ani aro olakkiani donggiparang ong∙a (Eph. 1:3-14; Eph. 1:15-23; Eph. 3:14-21). Ephesusni ki∙tapo donggiparang Sastroni gamchatgipa kakketaniko Paulni bil gnange skiprakani donga (Eph. 4:1-16; Eph. 5:21-23; Eph. 6:10-20).