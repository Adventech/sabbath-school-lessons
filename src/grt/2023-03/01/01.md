---
title:  Paul Aro Ephesuso Donggiparang
date:   24/06/2023
---

### Ia Antini Lessonna Poraiani
Wat. 18:18–21; Wat. 19:13–20; Wat. 19:21–20:1; Eph, 1:1, 2; Eph. 1:9, 10.

> <p>Mingani Pod</p>
> “Maina ua an∙tangni skani ning∙tuaniko an∙chingna u∙iata; sal chu∙sokani kamko dakatna uni an∙tango chanchie dona namnika gita, salgio donggipa aro a∙ao donggipa pilakkon Kristoo chimonga.” (Eph. 1:9, 10).

An∙ching maikoba seon, an∙chingo pangnan gamchatgipa a∙sel dongronga. Bilsi 1863 o, Gettysburg tom∙anio President Abraham Lincoln-ni parakatna seanio gamchatgipa a∙sel dongaha. Mingsinggipa aganprakna tarigipa seaniara Americani Civil War-o misilbegipa dakgrikani ja∙man ong∙aha. Gettysburgo sak 7,000 sipairang siaha. Gettysburgo parakatanio Civil War-ara America a∙songko dake niani ong∙a ine President Abraham Lincoln aganaha. Ian America a∙song ong∙e dongangkugenma ba nisiatako man∙gen, uko mesokgipa ong∙aha.

Ephesuso donggiparangna Paulni seaniba gamchatgipa a∙sel dongaha. Paul, Ephesuso donggiparangna ka∙donganiko on∙na nangnikaha. Paulni pattok noko donganina

Ephesuso donggiparang ka∙donggijaniko man∙aha. Uamang an∙tangtangni bebera∙aninaba saknaako man∙aha. Indake uamang watgalna tariaha. Paul, Ephesuso donggiparangna, Jisuko gisik ra∙e Jokatgipa ine ra∙chakahaon Isolni mondolini bak ong∙paaniko man∙a ine agananiko dakaha (Eph. 1:19-23; Eph. 4:1-16). Da∙o uamang torom nok gita apsan ong∙a (Eph. 2:19- 22), Jisuni namchik (Eph. 5:21-33), aro bilakgipa sipaini dol ong∙a (Eph. 6:10-20). Isol Ephesuso donggiparangna chanchisoani donga: “Sal chu∙sokani kamko dakatna uni an∙tango chanchie dona namnika gita, salgio donggipa aro a∙ao donggipa pilakkon Kristoo chimonga.” (Eph. 1:9, 10).