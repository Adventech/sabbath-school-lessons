---
title:  Tusigipa Mikrakbo!
date:   22/08/2023
---

`Eph. 5:11–14 ona poraibo. Ia podrango Paul an∙chingna mai bilakgipa mikrakataniko Paul on∙a? Ia mikrakataniara an∙ching da∙ororoni Kristianrangna mai skianiko on∙a?`

Anching Eph. 5:11–14 ko ma∙sina skode, Paulni an∙chingna on∙gipa minggni nangchongmotgipa niamrangko masina nanggen:

(1) Janggi tanganio Isolko mandera∙bo. Nang∙ni wilwilao donggipa sakantinan na∙a an∙tangko Isolni ong∙a ine mesokbo. (Eph. 5:8; aro Eph. 5:1, 2, 4, 9–11, 13, 14).

(2) Til∙ek an∙chae paprangko ka∙nabe ba papo janggi tangnabe (Eph. 5:11; aro Eph. 5:3-8, 12) ko poraibo.

Eph. 5:8–10 o an∙chingna nambate ma∙sina gita dakchakgen (Eph. 5:11). Kristian ong∙gijagiparang an∙chingni kamko aro katta aganako nie dongenga. Uni gimin Kristianrangni janggi tangani bewalrangchin uamang Isolni ong∙a ine gipin manderangna mesokna nanga (Eph. 5:8). Indake Kristian dolrang gipin manderangna Isolni seng∙aniko mesokna nanga. “Gitelni namnikara mai uko chanchie nie seng∙ani dedrang gita re∙rurabo” (Eph. 5:9). Ia ku∙pattianian Paulni gipin manderangna Isolni ka∙aaniko mesokani ong∙a. An∙ching Kristianrang ong∙e papde namja ine mesokna nanga. An∙ching iarangko dakachi rongtale janggi tangna man∙a.

Eph. 5:13, 14 o talatani gita, Kristianrang rongtale janggi tanganichi Kristian ong∙gijagipa manderangko Jisuona ambana man∙gen: “Indiba jerangko manenga uarangko seng∙achi parape∙a maina pilak parape∙gimin seng∙a ong∙a. Uni gimin agana, tusigipa mikrakbo aro sigiminrangoni chakatbo uno Kristo nang∙ko teng∙sudapgen” (Eph. 5:13, 14). Jensalo papirang namgijagipa cholon bewalrangko ma∙sijahaon uamang jringjrotni janggiko gimaata. (Eph. 5:5, 6), indake ong∙jokosa uamang dingtangna nanggnok ine chanchia. Jensalo uamang ia skianiko man∙ahaon, uamang Jisuko ra∙chakode jokataniko man∙gen.

Eph. 5:14 de mingsa poedo ong∙a. Ia poedoo Paul Kristianrangko gisikni gita tusiaoniko mikrakchina ge∙eta aro uamangni janggi tanganiko Jisu dingtangatchina on∙na nanga. Ia poedoara an∙chingko Isaia 60:1–3 ko gisik ra∙na dakchaka, jekon Isolni Israel manderangna seahachim. Uni gimin an∙chingba ia Eph. 5:14 o segipa poedoko ma∙sina nanga jean Kistianrangko mikrakchina de∙mesaani ong∙a. Paulni nangnikanide Isolni manderang ong∙e uamang Isolna kam ka∙giparang ine gisik ra∙na nanga. Uamang Jisuna aro ia andalgipa a∙gilsakna ia apsan teng∙anikon teng∙suna nanga.

`Nang∙ni janggi tanganichi na∙a maikai Sastroni bebeko gipin manderangna sualna man∙gen?`