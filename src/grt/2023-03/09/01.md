---
title:  Gisik Seng∙e Janggi Tangani
date:   19/08/2023
---

### Ia Antini Lessonna Poraiani
Eph. 5:1, 2; Eph. 5:7–10; Eph. 5:11–14; Eph. 5:15–17; Eph. 5:18-20.

> <p>Mingani Pod</p>
> “Uni gimin namedake nibo, na∙simang maikai re∙ruraa; u∙igijagiparang gita dakgija u∙igipa gita re∙rurae cholko an∙tangtangna brebo, maina salrang namja. Uni gimin u∙igija ong∙nabe indiba Gitelni namnika mai uko u∙ibo” (Eph. 5:15–17)

Ru∙utkuja mangmango, Great Britain songjinmao botolni jokko palna ra∙angaha. Ia jokko 1800 bilsi jolrangosa France a∙songosa tariaha ine palgipa aganaha. Ua jokko palgipa dam nom∙e $200.00 na palaha. Ua jokko bregipa mandeara ua jokko tariani chong∙motgipa itihasko u∙igipa ong∙achim. Ua botolni jokara namen gitchamgipa saksa Islam mandeni tarigipa botolni jok ong∙achim. Uni gimin, ua jokni gamchataniara badita ong∙chongmota? $6.5 million dollarmang ong∙achim! Indiba ua jokko bregipa mande, palgipana $200.00 mangmangkosan gamaiaha, maina ua jokko palgipara ua jokara badita mancha gamchatachim uko u∙ijaha. Indiba ua jokko bregipade ua jokni gamchataniko u∙iachim.

Eph. 5:1–20 o, Songsarekrangni janggi tanganio dakbewalrangko chanchianiatanian nangchonmotgipa ong∙a ine Paul talata. Songsarekrangde “misilgni aro bol∙bola” kamrangko namnika (Eph. 5:4) aro “agancholetakoba” jerangan manderangko katchaatachim, (pod 4) ukoba namnika. Uamang ale cha∙aniko dakgipa dolrango pekgipa ringanirangko ringna namnika (Eph. 5:18). Uamang til∙ekani kamrangkoba namnika jean Isolni niamkoba pe∙ani ong∙a (Eph. 5:3, 5). Kristianrangde dingtangna nanga ine Paul agana. Kristianrang Jisuna ka∙saanio aro “pilak namao aro kakketo aro bebeo re∙rurabo.” (Eph. 5:9). Kristianrangde Jisuko uamangni gam dake ra∙na nanga ine Paul agana. Ia janggi tanganiko tangosa uamang salgina tarigimin ong∙na man∙gen (Eph. 5:15–17).