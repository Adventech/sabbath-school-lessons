---
title:  Seng∙ani Dedrang
date:   21/08/2023
---

Paul indake sea, “ong∙gramaiani kattachi nasimangko pilakba gualatjachina; maina iarangchi manigijani dedrangni kosako Isolni ka∙onanga gnang” (Eph. 5:6).

Eph. 5:6 o, an∙tangtangni cholon bewal namgijanina kratcha∙gijagipa aro dakgualanina duk ong∙gijagipa manderangna Paul mikrakataniko on∙a: “Maina iako na∙simang u∙ienga, til∙ekgipa ba rongtalgijagipa ba mite dakaniko olakkia gita chacha mikbokgipa saksaba Kristoni aro Isolni man∙rikaniko man∙ja” (Eph. 5:5). Uni gimin anching jerangan Isolni songnoko ong∙pana skengachim, Isolni songnoko chanchapako man∙gijagipa manderangni cholon bewalrang baksa apsan ong∙na nangja. Til∙ek an∙chaani papde ong∙aia ine Kristianrang gisik cha∙chipile chanchinaba donga ine Paul an∙chingna jajrengchaka. (Eph. 5:6). Til∙ek an∙chaani papde ong∙aia ine an∙ching gisik chachipile chanchiode an∙ching kengnio ga∙akenga. Jean til∙ek an∙chaae paprangko ka∙a, Isolni ka∙onangani aro Uni sasti on∙aniko man∙gen, (Eph. 5:6).

Isolni ka∙onanganikode an∙chingde ma∙sina amsokgijani ong∙a. Isolni ka∙onanganide an∙ching mandeni ka∙onanga baksa apsan ong∙ja ine an∙ching ma∙sina nanga. Mande ong∙e an∙chingni ka∙onangade an∙chingni chanchiarangoni nabaa, (Eph. 4:31 baksa tosusabo). Uni gimin, an∙chingni ka∙onangade pangnan pangnade namgipa ongja.

Isolni ka∙onangade gisiko chanchie ong∙ja, Uni ka∙onangade Uni niamna ka∙saani aro Uni papna ka∙onangaoni re∙baa. Uni gimin, Isolni ka∙onangade pangnan nama aro rongtala. Uni ka∙onanganide mandeni gisikgri dake namgijako dakna skanina aganchakani ong∙a. Isol pangnan sastiko on∙na skang bang∙en mikrakataniko on∙chenga (Para. 6:12–17; Para. 16:1–16; Para. 19:11–16). Isolni mikrakataniko on∙anian Uni an∙chingna ka∙sachakaniko mesoka. An∙ching papirang ong∙ani gimin Isolni ka∙onangani saknaaniko ra∙chakna nanga. (Eph. 2:3).

`Papirangni dakronggipa paprangko Kristianrang dakpana nangja ine maina Paul agana? Aganchakaniko man∙na Eph. 5:7–10 ona poraibo.`

An∙chinga Isolni ong∙a (Eph. 5:8). Uni gimin, an∙chingni cholon bewalrangchin an∙ching Isolni ong∙a ine mesokna nanga. An∙ching maiko dakode Isol kusi ong∙gen ukosa skie ra∙na jotton ka∙na nanga (Eph. 5:10). Kristian ong∙gijagipa dolrang til∙ek_an∙chaani paprango ku∙sinikosa man∙na joton ka∙a aro gipin manderangni daka gita ja∙rikna ska. (Eph. 5:3). Uni manderangna Isolni miksonganide dingtanga. An∙ching antangtangko katchaate janggi tangna nangja. An∙ching Isolko ku∙si ong∙atnasa janggi tangna nanga. (Rom. 12:1; 2 Kor. 5:9; Ibri. 13:21). Jisu an∙chingni janggi tanganio badita ka∙saa ukosa an∙ching gipinrangna mesokskana nanga. (Eph. 5:2).