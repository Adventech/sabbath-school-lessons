---
title:  Kragipa Damo Man∙ani
date:   23/08/2023
---

Eph. 5:1–20 ona poraiode Paul ka∙dongatani kattarangko pod 15-17 o aganaha aro pod 18-20 oba apsankon agana. Paul indine agana, “Uni gimin namedake nibo na∙simang maikai re∙ruraa u∙igijagipa gita dakgija u∙igipa gita re∙rurae” (Eph. 5:15). Paul ia apsankon dingtang dake agantaia: “Uni gimin u∙igija ong∙nabe indiba Gitelni namnikanio uko u∙ibo” (Eph. 5:17). Ia pod gnini gisepo Paul uni poraigiparangna agana “cholko an∙tangtangna brebo maina salrang namja” (Eph. 5:16.

`Mikrake janggi tangchina Paulni agananiko chanchie nibo (Eph. 5:15–17). Mikrake janggi tanganiara maikai goka mandeni janggi tangani baksa dingtanggrika? Ba, “cholko an∙tangtangna brebo” ine Eph. 5:16 o Paulni agananiara maiko miksonga?`

Ephesusrangna seatgipa chittio, Paul Kristianrangni maikai janggi tangna nangachim, uko agana (Eph. 2:2, 10; 4:1, 17; 5:2, 8). Kristianrangni gisik seng∙e jangi tanganiko Paul nangnika. Uni gimin, uamang uamangni janggi tanganio basee ra∙aniko dakna nanga. An∙ching maikai gisik seng∙gipa manderang janggi tangna nanga uko Eph. 5:17 an chingna dakchakgen. Gisik seng∙gipa manderang skie ra∙a aro “Gitel maiko nangnika uko ma∙sia” (Eph. 5:17).

Uni, “cholko an∙tangtangna brebo” ine aganengon Paul maiko miksonga? (Eph. 5:16). Na∙simang iano “brebo” ine sea kattako nikama? Ia kattara dakako ba ong∙akon mesokgipa (verb) Greek katta “exagorazo” oni ong∙baa. “Exagorazō” kattara dakako ba ong∙ako mesokgipa onga. “Brena” ingipani ortode “kraa damo man∙ani,” Jisu an∙chingna “kraa damon” on∙chakaha ine Paul aganenga. Jisuni kraa damo on∙aniara ka∙sachake on∙ani aro anchingni paprangko kema ka∙ani ong∙a.

Minggipin kraa dam ine inaniara Jisuni an∙chingna on∙ananiara jringjrotni janggi ong∙a. Paul “rim∙kepbo” ine agana, ia kraa damo man∙aniara Jisuni re∙bapilaniko an∙chingni sengsoanio an∙ching ta∙rakbatatna man∙gen. Eph. 5:16 o janapgipa “somoi” ingipa kattara Greek katta “koiros”∙oni ong∙baa. “Kairos” ine aganon maikoba dakna miksongani gnang ine miksongani ong∙a. Uni gimin Jisu re∙bapilna skang da∙on an∙chingni “somoiko” gisik seng∙e jakkalna chol ong∙a ine Paul aganenga. “Somoi” ine aganon an∙chingni janggi tangani cha∙songara apchangketgipa ong∙aha. An∙ching apchangketgipa chasongo janggi tangenga maina ia salrango namgijachi gapatako aro neng∙nikataniko man∙enga (Eph. 5:16 ko; 6:13; Gal. 1:4 baksa tosusabo). Bebeko agangenchimode ia chasongo diabol an∙chingnaba neng∙nikataniko on∙enga (Eph. 2:2).

An∙chingba Kristianrang dake bazar damoniko “kraa damo brena sikar ka∙giparang” gita ong∙enga. Beben an∙ching Isolni ka∙sachakanikode brena man∙ja. Indiba an∙chingna Isolni Jisuchi indin on∙gipakode ra∙na man∙a.