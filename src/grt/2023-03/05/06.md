---
title:  Rongtalgipa Torom Nokdring Gitan Mondoliara Apsan Ong∙a
date:   27/07/2023
---

`Eph. 2:11-22 o maia noksarangko Paul jakkala? Maikai ia noksarangara mondolio Jihudi aro Jihudi ong∙gijagiparangni gisepo tom∙tomaniko aro meliana nanganiko an∙chingna mesoka?`

An∙chingni nikbagimin gita, Eph. 2:1-10 an∙chingna indake skia je, Jisuni a∙sel an∙ching Isol baksa tom∙tomanio aro melianio janggi tanga. Chong∙motan Jisuni sianian Isolko an∙chingko ra∙chakna dakchakaha (Eph. 2:1-10). An∙ching gipin mondolini memborrang baksaba tom∙tomanio aro melianio janggi tangchina Eph. 2:11-22 an∙chingko skia. Jisuni siani an∙chingni gipin manderang baksa ripeng ong∙anikoba namatna dakchaka (Eph. 2:11-22). Uni Jihudi sninggiparangoniko Uni Jihudi ong∙gijagipa sninggiparangko ekatgipa pilakkon Jisu pe∙aha. Uni manderangko ekgrikatgipa pakmako Jisu pe∙ani ja∙mano, Ua nitobegipa “torom nokdring” ko rikaha: ia torom nokdringan Kristianrangna ba mondolina noksa ong∙a. Jisuni chisolo sina skangde, Jihudi ong∙pagijagiparang torom nokdringni rongtalgipa bakrango olakkina man∙jachim. Indiba Jisuni siaoni chakatani ja∙mano, Uni Jihudi ong∙gijagipa sninggiparang Uni Jihudi sninggiparang baksa apsan bakrimaha. Ia dingtang dingtang dolgni manderang apsan gitalgipa torom nokdring ong∙aha. Apsan daken, Kristianrang da∙alo Isolni mondolini bakrang ong∙aha (Eph. 2:19- 22). An∙ching melianio aro tom∙tomanio Jisu baksa aro Uo bebera∙gipa an∙chingni jong-ada no-abirang baksa janggi tanga.

`Eph. 2:19-22 o, Paul mondoliko noksa dake jakkalaha. 1 Kor. 3:9-17; 2 Kor. 6:14- 7:1 aro 1 Pit. 2:4-8 rangkoba poraibo. Ia podrango, mondolini noksara maia Sastroni bebeko an∙chingna mesoka?`

Mondolini noksako Paul an∙chingna indake mesokna jakkalaha je, Jihudi ong∙gijagiparangara Isolni mondolini bak ong∙a. An∙chingni agangimin gita, Jihudi ong∙gijagiparangkoara torom nokdringni rongtalgipa bakrango olakkina gita on∙jachim. Da∙ode ia apsan Jihudi ong∙gijagiparangkon Isol ra∙chakaha (Eph. 2:18). Ia Jihudi ong∙gijagiparangba apsan tanggipa gita ba ro∙ongrang ong∙aha jekon Isol a∙gilsako Uni gitalgipa torom nokdringko rikna jakkalaha. Ia torom nokdringan Uni manderangni ka∙tongrango Uni Gisikchi Isolni donggipa biap ong∙a (Eph. 2:22). Niam Gitalko segiparang an∙chingna Sastroni gamchatgipa bebeko mesokna gita torom nokdringko noksa dake jakkalaha. Isolni mondoliara rongtala. Isolan mondoliko a∙bachengatgipa aro rikgipa ong∙a (Eph. 2:22). Mondolio Isolni sninggiparang saksa sakgipin baksa tom∙tomanio aro melianio janggi tanga. Isolni torom nokdringara tanggipa ong∙a. Uni gimin, ua dal∙roroa (Eph. 2:21).