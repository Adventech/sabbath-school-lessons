---
title:  Jisu aro An∙chingni Kattarang
date:   15/08/2023
---

`An∙chingni agangipa kattarangni gimin Paul mai ku∙pattianiko on∙a? Aganchakanina Eph. 4:25-29 ko poraibo. An∙chingni kattarangni gimin Paulni niamrangoni badiagipa nang∙na da∙alo gamchatbatgipa ong∙a?`

Kristianrangna Paulni ku∙pattiani uamangna uamang maiko agangen aro maikai agana nanga uko skia. Kristianrang bebeko aganna nangchongmota. Chong∙motan, uamang tol∙na nangchongmotja. Uamang Sastroni bebekoba sualna nangchongmota. Iani ortoara uamang kakket ong∙enga dipetde uamang ka∙saningjaoba aro mitchigipa ong∙oba ong∙aia ine ong∙ama? Ong∙chongmotja! An∙chingara ka∙sagiparangba ong∙na nanga. Paul an∙chingna indine agana je, an∙chingni kattarangara mondolio tom∙tomaniko ra∙bana gita nanga (Zek. 8:16 ko poraibo).

Eph. 4:31 o, an∙ching manderang baksa agangrikon ka∙onangna ba ka∙onanggipa kattarangko aganna nangja ine Paul agana. Uni gimin, Eph. 4:26 o, Paulara an∙chingko mondolini memborrangko ka∙onangna on∙jaenga. Beben, Paul ma∙sia je, an∙ching basakobade maiabani gimin ka∙onanggen. Indiba an∙chingara an∙ching maiko agana, uani gimin simsakna nanga. An∙chingni ka∙onanganiko an∙chingara manderangko gisik saatgipa ka∙onanggipa kattarang ong∙na on∙na nangja. An∙chingni agangipa kattarangni bidingo uni ku∙pattiani bijangchio, Paul uni aganani katta bichongko cha∙uaniona dingtangata. Ua indine agana, “Cha∙ugipa cha∙ujachinaha; indiba nanggipana on∙pana amna gita, ua jaktangchi namako ka∙e gamchina” (Eph. 4:28; 1 Kor. 4:12; 1 Thess. 4:11 iarangkoba poraibo). Maini gimin Paul ia cha∙uani bidingo ku∙pattianiko on∙chapaha? Haida Paul an∙chingko cha∙uani aro tol∙ani gisepo nangrimgrikaniko ma∙sianiko nangnikakon. Ia nangrimgrikaniko an∙ching Ananias aro Sapphirani golpoo nikna man∙a (Wat. 5:1-11). Paulni Jisuo bebera∙aniara inditan bilaka je, Isolara an∙tangnasan chanchiani donggipa ka∙tongko gipinna simsakani ka∙tong donggipa ong∙atna ama ine ua bebera∙a. Chong∙motan, Isolara cha∙ugiparangko on∙giparang ong∙atskana man∙a!

Unikode Paul indine agana, “Na∙simangni ku∙sikoni mamung namgija katta ong∙katjachina, indiba, knagiparangna ka∙saako on∙a gita, nangani mangrakatanina nama ong∙katchina” (Eph. 4:29). Paul an∙chingko an∙chingni namgijako agananiko dontongana bate dakaniko nangnika. Paul an∙chingko namgijagipa kattarangni palo namgipa kattarangko agananiko nangnika. An∙chingni namgipa kattarang maiko dakna nanggenchim uko Paulni talataniko name nibo. An∙chingni kattarang ia minggittamko dakna nangchongmota: (1) An∙chingni kattarangara manderangko bilakbate aro nambate nikatna dakchakna nangchongmota. (2) An∙chingara manderangni knana nanggipakosa aganna nanga, uamangni knana sikgipako ong∙ja. Aro (3) An∙chingni kattarangara manderangni janggi tanganiko nambatatna nangchongmota.