---
title:  Chanchidapanirang
date:   18/08/2023
---

“Na∙a duk ong∙a ine ja∙mano agana nanggipa mamungkoba aganabe. ‘Aro Isolni je Gisik Rongtalgipachi pi∙okani salona na∙simangko mohor su∙aha, uko jajrengatnabe” (Eph. 4:30). . . . Jensalo na∙a nang∙ni ka∙tongo ka∙saani donga, na∙a Kristo Jisuo nang∙ni jong

adako uni bebera∙anio bilake dal∙rorona gita dakchakgen. Saoba Kristoo nang∙ni jong-adani gimin maiba ka∙saninggijani ba mitchianiko aganode, ia namgijagipa kattarangko didinabe. Namgipa ong∙bo. Nang baksa golpoenggipa mandena indake aganbo je Sastro an∙chingko indake golpona beng∙a.”–Ellen G. White, Advent Review and Sabbath Herald, June 5, 1888.

Ka∙mao on∙sogimin ku∙rachakanirangko sakantian aganode aro rakkiode nang∙ni mondolini memborrang maikai dingtanggenchim:

1\. Angni mondolini nokdangko bebera∙anio bilake dal∙rorochina anga didina ska (Eph. 4:29).

2\. Anga jerangkon nama ine bebera∙a uarangko anga dakgen aro agangen. Ia manderanga ong∙gijako daka ine anga bebera∙genchimoba, anga manderangni guale dakgiminrangni gimin agane rojawa (Johan 13:34, 35; Johan 17:20-23; Eph. 4:1-6; 1 Thes. 5:9-11).

3\. Jensalo anga saoba mandeni chanchiani baksa melija, anga ia mandena mandera∙aniko mesokgen. Ia mande Isolna ka∙saa ine anga bebera∙gen. Anga angni chanchianiko ka∙saanio sualgen. Anga ka∙onangjawa ba ka∙saninggija ong∙jawa (Eph. 4:31, 32).

4\. Anga Jisuni re∙bapilaniko sengsoengon anga katchagipa ka∙tong donggen. Mondolini memborrangko uamangni ama dipet nambatsranggipa manderang ong∙atna gita anga dakchakna cholrangko am∙gen (Eph. 4:29, 30; Gal. 6:2; Ibri. 10:24, 25).

**Chanchigrikna sing∙anirang**:

`Ephesusrangni ki∙tapo chang 11, maikai Pagipa Isol, Jisu aro Gisik Rongtalgipa ku∙cholsan mande jatko jokatna kam ka∙a, uani gimin Paul agana. Ua chang 11 gimikko poraibo: Eph. 1:3-14; Eph. 1:15- 23; Eph. 2:11-18; Eph. 2:19-22; Eph. 3:1-13; Eph. 3:14-19; Eph. 4:4-6; Eph. 4:17-24; Eph. 4:25-32; Eph. 5:15-20; Eph. 6:10-20. (Eph. 6:10 o, “Gitel” ingipa kattara Jisuko miksonga).`

`Da∙alo, bang∙an an∙chingoni manderang baksa Facebooko ba computero agangrikaniko daka. Eph. 4:25-32 o, agangrikani gimin Paulni ku∙pattianiko an∙ching poraina man∙a. Maikai an∙chingara online-o agangrikna nanga?`