---
title:  Isolni Tom∙tom Ong∙aniko Sualani
date:   16/09/2023
---

### Ia Antini Lessonna Poraiani
Ephe. 6:10–20; 1 Pit. 4:1; 1 Pit. 5:8; Rom. 8:37–39; Luk 18:1–8

> <p>Mingani Pod</p>
> “Aro tom∙tomani nama kattana tarianiko ja∙kop ga∙e, aro jechi na∙simang ua papni pilak wa∙alni brako kimitna man∙gen, pilakni kosako bebera∙ani danilko ra∙e chadengbo. Aro jokani tupi aro gisikni tonualko, chong∙motan Isolni kattako ra∙bo.” (Eph. 6:15, 16, 17).

John Bunyan, uni jailo dongmitingo The Pilgrim’s Progress ingipa ki∙tap kingsako seaha. Ia ki∙tapo saksa mandeni gimin seaha jekon Kristian ine mingachim. Ia golpoo,

Kristian mandeara rajani dongramni kuturiko sokgipa gita nina re∙angaha. Kuturio dingtang dingtang dakgrikani silchidarerangsa gapaiachim. Ia silchidarerangara rajani sipairangnisa ong∙achim. Ia rajani dongramko wate re∙angna skang ua chang∙satai kuturichi napange dakgrikani kruaniko ganaha. Ia dakgrikao gangipako gananiara uni ching∙brapgipa songjinmaona songreanio Kristianko chel∙chakgipa ong∙genchim.

Bunyan The Pilgrim’s Progress ki∙tapko 1678 bilsio seaha. Bilsi 1,600 na skangan, Paul uni chittiko Ephesusrangna seaha. Paul iako uni jailo dongmitingosa seaha. Ephesuso Paul indake aganaha je, Isolni mondoliara sipairang gita apsan ong∙a. Dakgrikanio ganani membor sakantinan Isolo gnang jekon mondolini member sakantian ganna nanggenchim. Ia dakgrikanio gananirang an∙chingko tom∙tomani nama kattako a∙gilsako donggipa manderangna aganengon an∙chingna naljokaniko ba chel∙chakaniko on∙genchim.