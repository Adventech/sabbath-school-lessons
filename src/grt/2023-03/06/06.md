---
title:  Paulni Mitelani Poedo
date:   03/08/2023
---

`Paul uni bi∙aniko agananiko Isolko mitelani kan∙dikgipa poedo baksa bon∙ata. Maiarangna Paul Isolko mitela? Eph. 3:20, 21 ko ia sing∙aniko aganchakna poraibo.`

Paul an∙chingna ua maiarangna Isolo bi∙achim, uarangko sulsul agana (Eph. 3:14-19). Da∙ode, Paul mondolina bilake bi∙aniko daka. Uni bi∙aniara Isolko mitelani kan∙dikgipa poedo baksa bon∙a (Eph. 3:20, 21). Ia poedoni bon∙ao, Paul indine agana, “Mondolio aro Kristo Jisuo pilak chasongna rasong ong∙china” (Eph. 3:21). Mijalo, an∙ching indake nikaha je, Jisu Uni sninggiparangni ka∙tongo donga (Eph. 3:17). Uni gimin, Jisuan mondolini Jokatgipa ong∙a. Paulni kan∙dikgipa poedo-o, ua Isolko Uni ka∙sae jokatanina de∙mitela. Jisuni a∙sel Isol ia ka∙saaniko an∙chingna on∙aha.

“Kristo Jisuo jringjrotna pilak chasongna rasong ong∙china” (Eph. 3:21), ia kattarangko nibo. Ia pod an∙chingna indake mesoka je Kristianrangna mikkangchi namen namgipa somoiko man∙na Paul ka∙dongsoa. Eph. 4:30 o, Jisuni Gnigipa Re∙baani somoio paponiko aro siaoniko “Isolni nang∙ko jakgitel ong∙atgnigipa” salni gimin Paul namen kusi ong∙a. Paulni poedo Jisuni bilko aganpraka. Ia bilara ari simagri ba bon∙changani grigipa ong∙a. Papni kosako dakgrikanio an∙chingko chegipa ong∙atna gita Jisu Uni bon∙changgijagipa bilko jakkala.

Paulni gnigipa bi∙aniko talataniko nipilbo (Eph. 3:14-21; uko Eph. 1:15-23 o Paulni skanggipa bi∙aniko talatani baksa nisusabo). Gnigipa talatanio, uni kusi ong∙bee mitelani gimin Paul agana. Pagipa Isolni una simsakanian uko bilakata ine Paul agana (Eph. 3:14, 15). Jisuni sninggiparangkoba dakchakna gita Gisik Rongtalgipa tarie donga ine Paul agana (Eph. 3:16). An∙chingna ka∙sagipa Jisu baksan an∙chingara bak man∙pagiparang ong∙a (Eph. 3:17). Jisuni ka∙saaniara ari-simagri ong∙a (Eph. 3:18, 19). Paul indake Isolo bi∙a je, Kristianrang “maikai Isolni pilak gapaniona gapako man∙gen” (Eph. 3:19). Isol Uni sninggiparangko An∙tang baksa gapatgen. Isolni pilak gamchatgipa on∙anirangna Paul mitelanian gapaha. Isolni an∙chingna bang∙bea aiao inmangipa on∙anirangko on∙anina Paul aiao inmanaha (Eph. 3:20, 21).

Je somoion na∙a neng∙nikanirang donga, Paulni uni bi∙aniko talatani gimin poraibo. Paulni talatani nang∙ko Isolni miksonganiko aro Uni ka∙sachakaniko gisik ra∙na dakchaka. An∙chingara mande jatrangko jokatna Isolni dal∙gipa miksongani bak ong∙a (Eph. 1:9, 10). Isolni ka∙saani an∙chingo kam ka∙chongmotenga.

`Maia pattianiko Isoloniko man∙anina na∙ara mitelna sikbata? Ia on∙anina Isolko mitelani bi∙aniko sebo.`