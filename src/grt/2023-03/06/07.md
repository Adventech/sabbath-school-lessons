---
title:  Chanchidapanirang
date:   04/08/2023
---

Ellen G. Whiteni segipa Great Controversyo “Modern Revivals” jak 461-478 ko poraibo.

Eph. 3:14-19 ni gimin Ellen G. Whiteni segipa kattarangko poraibo: “Ia podrang an∙chingna indake ku∙rachaka je, Isol an∙chingna u∙ianiko on∙gen. Isol an∙chingko Uko bilakbee u∙ianiko nangnika. Inditan, maini gimin an∙chingara bilgrianiko chagronga? Isolni ka∙sachakaniko ma∙sina gita ia janggi tanganio an∙chingo gisikni pattiani minganti gnang. Indake ong∙engon, maini gimin an∙chingara gisikni bilakanio dal∙rorojaenga? Eph. 3:14-19 ko Paul an∙chingna tol∙na ba togina ine sejaha. Paulara an∙chingna tol∙gipa ka∙donganiko on∙na jotton ka∙jaenga. An∙chingara maia dakgipa ong∙na nanggenchim uko an∙chingna mesokna gita Paul ia kattarangko seaha. An∙ching Uni songnokni manderang ong∙na sikgenchimode Isol an∙chingko maidake ong∙atna ska, uandake an∙ching ong∙na gita nanggen. An∙ching gisikni gita bilgriani dongode maikai an∙chingara Isol baksa kam ka∙na man∙gen? An∙ching Kristianrangna Isolni on∙anirangko an∙ching ma∙sia. Uni gimin, jeko Isol an∙chingko u∙ianiko nangnika uko ma∙sina gita an∙ching rake jotton ka∙na nanga.

“An∙chingara Sastroko bebe ra∙bebeama? Eph. 3:14-19 o an∙ching Isolni gimin u∙ianiko man∙gen ine an∙chingna Paulni ku∙rachakanirangko an∙chingara bebera∙chongmotama? Isolni agangipa katta mingantiko an∙chingara bebera∙ama? Isolni dingtangmanchagipa nama kattako ra∙anggiparangni aro skigiparangni agangipa kattarangko an∙chingara bebera∙ama? Jisuni agangipa kattarangko an∙chingara bebera∙ama? Pilak u∙iani aro pattianirangan Jisuoni re∙baa. An∙chingo donggipa pilak namgipa on∙ani mingantikon Ua an∙chingna on∙aha. Indake ong∙on, an∙chingara Isolo aro Uni Depanteo bebera∙chongmotama?” –Ellen G. White, The Advent Review and Sabbath Herald, October 1, 1889.

**Chanchigrikna sing∙anirang**:

`Eph. 3:20, 21 o Paulni mitelani poedo baksa Niam Gitalo donggipa gipin mitelani poedorangko tosusabo. (Mesokna gita gipin mitelani poedorangara iarang: Rom. 11:33- 36; Rom. 16:25-27; Phil. 4:20; 2 Pit. 3:18; Juda 1:24, 25). Ia mitelani poedorango maia chanchianirang donga? Ia mitelani poedorango an∙chingna mesoka gita maikai an∙chingara Isolko mitelna aro Uko olakkina man∙gen?`

`Paul indine agana je, an∙ching “maikai Isolni pilak gapaniona gapako man∙gen” (Eph. 3:19). Ephesusrangna uni chittio dingtang dingtang somoio changbrina kingking Paul Isolni pilak gapaniona gapako man∙ani gimin agana. Ia chanchianiara maini gimin Paulna inditan gamchatgipa ong∙a ine na∙a chanchia?`

`Eph. 3 o, Isolni bang∙a dakanirangna Paul mitela. Isolni dakgipa kamrangoni badiako na∙a nambate nika?`