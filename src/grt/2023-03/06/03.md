---
title:  Isolni Donnugimin Miksongani
date:   31/07/2023
---

`Maia donnuaniko mondolini memborrang baksa sualchina gita Isol Paulna on∙aha? Aganchakanina Eph. 3:1-6 ko poraibo.`

Eph. 3:1-6 ko poraibo. Ia chittini bako, Paul mingbonga gamchatgipa chanchianirangni gimin agana:

(1) Paul uni chittini ia bakko Jihudi ong∙gijagipa Kristianrangna seaha. Ia Jihudi ong∙gijagiparangara Ephesuso donggipa mondolini memborrang ong∙a (Eph. 3:1).

(2) Paul indake agana je, Uni ka∙sachakani Nama Kattako Jihudi ong∙gijagiparangna aganprakchina gita Isol una ia dingtangmanchagipa kamko on∙aha (Eph. 3:2 ko poraibo; Eph. 3:7, 8 ko nisusabo).

(3) Paul indake agana je, Isol una ning∙tuaniko mesokaha. Paul ia katta bichongni gimin Ephesusrangna uni seatgipa chittio seaha (Eph. 1:9, 10; Eph. 2:11-22). Ia ning∙tuaniara Jisuni gimin Nama Katta ong∙a (Eph. 3:3, 4). Paul an∙chingko indake ma∙sianiko nangnika je Nama Kattako ua banaijaha. Uade Nama Kattako skiprakgipasan ba kam ka∙gipasan ong∙aia. Pil∙tai, Paul indine agana je, Isol una uni dingtangmanchagipa kamko on∙aha: chong∙motan, Jihudi ong∙gijagiparangna Nama Kattako skiprakchina on∙aha.

(4) Isolni donnuani gimin ma∙sigipa Paulsan mangmang ong∙ja. Gisik Rongtalgipaba ia ning∙tuaniko Niam Gitalni somoio Jisuni gipin skigiparangna aro dingtangmanchagipa nama kattako aganprakgiparangna talate on∙aha. Gisik Rongtalgipani Niam Gitalni somoio skigiparangna aro Nama Kattako aganprakgiparangna talatanian Niam Gitchamni somoio Isolni nokkolrangna talataniko on∙anina bate nambata. Batanggimin somoio Isolni miksonganiara donnugimin ong∙achim. Da∙o, Niam Gitalni somoio Isol Uni nokkolrangna Uni donnugiminko talate on∙aha.

(5) Paul indine aganprakata, “Chong∙motan, gipin jatrang nama kattachi Kristo Jisuo an∙ching baksa man∙rikpagipa, aro be∙ensanni aro ku∙rachakako man∙pagiparang ong∙a” (Eph. 3:6).

Paul Jisuni Nama Kattako Jihudirang aro Jihudi ong∙gijagiparangna sualna namnika. Ia dolgni manderang Isolni gitalgipa mondoli ong∙aha. Uana bateba, uamang Isolni miksonganiko a∙gilsako sakantinan mesoka (Eph. 2:14-16 ko poraibo). Isol bobilrangko ripengona pil∙ata. Apsan, uamang Nama Kattao ku∙rachakgimin pattianirangko Isoloniko man∙a (Eph. 3:6 ko poraibo).