---
title:  Da∙o Isolni Jokatani
date:   20/07/2023
---

`Eph. 2:1–10 ko poraitaibo. Pod 8-10 rangna name gisik on∙bo. Ia podrangni bon∙kamanina Paul maidakgipa chanchiani gimin aganaha?`

Eph. 2:1–10 rango an∙chingna aro Paulko poraigiparangna Paulni kattara Uni ka∙saanina an∙chingko Isol jokataha ine aganani ong∙a. An∙chingni namgipa cholonrangna Isol an∙chingko jokatja. Uni Depantechi Isol an∙chingko jokataha (Eph. 2:4, 5). Uni ka∙sachakanina Isol an∙chingko jokataha. Isol an∙chingko gisikni siaoniko tangchaataha. Uni ka∙sachakanichi an∙ching papni nokkol ong∙e dongchajaha. An∙ching “sigiminrang” ong∙jaha. Gisikni siaoniko chakatatpilani ja∙mano Ua an∙chingna Uni ka∙sachakaniko mesokaha. Uni nikanio Uni dedrangrang Jisu baksa salgichi re∙anga aro salgini singhasono Jisu baksa asonga (Eph. 2:5, 6). Ia pattiani dikdiksana ba mikjapsana ong∙gipa ong∙ja. Ia pattiani Jisu baksa pilak somoirangna ong∙baenggipa ong∙a. Da∙o aro jringjrotna Isol Uni dedrangrangna Uni ka∙sachakaniko Jisuo mesokgen (Eph. 2:7).

Eph. 2:1-10 ni bon∙angao Paul apsan kattakon agantaiaha. Maina Paul uni seatgipa chittiko poraigiparangko name ma∙siatna skaaha. Isol an∙chingko an∙chingni namgipa cholonni gimin ong∙gija Uni ka∙sachakani giminsa jokataha. Uni gimin Uni ka∙sachakaniara indin on∙ani ong∙a. An∙ching uko kam ka∙e man∙na amja (Eph. 2:8, 9 rangko poraibo). An∙ching an∙tangari jokatna amja (Eph. 2:8–10.) Jisuni nengraatanichi an∙ching Isolona re∙bana gita ama. An∙ching Jisuko ra∙chake an∙chingni janggi tanganiko Isolna on∙on an∙ching an∙chingni namgipa cholonko mesokja indiba Isolni ka∙sachakaniko mesokgipa ong∙a. An∙ching Isolni an∙tangni changanichi ong∙atgipa ong∙a. Uni Depante Jisu Kristochi Isol an∙chingko gital dakaha (Eph. 2:10).

`Isol an∙chingko an∙chingni namgipa cholonni gimin ong∙gija Uni ka∙sachakanichi jokataha ine ma∙sie ra∙ani maina nangchongmotgipa ong∙a?`