---
title:  Batangimin Salrango Papchi Sason Ka∙ani
date:   17/07/2023
---

> <p></p>
> “An∙chingba pilakan skango uamangni gisepo, be∙en aro gisikni skako chu∙sokate, an∙tangtang be∙enni chanchiarangni skarang gita dakrongachim, aro gipinrang gita ba∙kapon ka∙onangani dedrangchim.” (Eph. 2:3).

`Paulni “An∙chingba pilakan skango uamang gitan janggi tangachim.” (Eph. 2:3) ine agananiara maiko miksonggipa ong∙a? Iano Paul sani gimin aganenga? Eph. 2:3 ko Eph. 5:6 baksa tosusabo.`

Eph. 2:3 an∙chingko papi ine ma∙sina dakchakgipa ong∙a. An∙chingo maiba ong∙gijani donga. An∙ching Kristianrang ong∙ahaon an∙ching pilak gitan dingtangatako man∙gipa ong∙a. An∙ching mingsa ba minggni namgijagipa bewalrangoniko dondipatako man∙gipasan ong∙aija. Da∙alo an∙chingni ramao pilak pap re∙baoba an∙ching jechakgipasan ong∙aija (Eph. 2:1). An∙ching dal∙gipa mingsa ba minggni paprangna dakgrikgipasan ong∙aija. An∙ching pap baksa dakgrikgipa ong∙a. Papi ong∙e an∙ching Isol baksa dakgrikna sikgipa ong∙e an∙tangtangko nisiatgipa ong∙a. An∙chingni cholonrang namgijagipa ong∙a. Isolni dakchakani gri an∙ching an∙tangtangko Satanna sason ka∙na gita on∙a (Eph. 2:2). Pap baksa an∙ching an∙tangari dakgrikgipa ong∙a. Papi ong∙e an∙ching Isolni kosako dakgrike an∙tangtangko gimaatna sikgiparang ong∙a. An∙chingni bewalrang namgijagipa ong∙a. Isolni dakchakani gri an∙ching an∙tangtangni kosako Satanko sason ka∙na on∙a (Eph. 2:2). Uni gimin Paul indake aganaha, “An∙chingba pilakan skango uamangni gisepo, be∙en aro gisikni skako chu∙sokate, an∙tangtang be∙enni aro chanchianirangni skarang gita dakrongachim, aro gipinrang gita ba∙kapon ka∙onangani dedrangchim.” (Eph. 2:3).

Paulni ia kattarango “da∙o” ingipako ong∙gija “chim” ingipa kattako changgni jakkalako na∙a nikama? Paul “chim” ingipa kattako jakkalaniara apsan dake an∙ching Isolko jechake gitchamgipa janggi tanganiona re∙angpilode kenbeani ong∙taina man∙a ine poraigiparangna mesokaniko on∙aha. Eph. 4:17– 5:21 rango Paul an∙tangko poraigiparangna pap aro namgijagipa bewalrangni gimin mikrakataniko on∙aha. Uko poraigiparangna Paul ka∙donganikoba on∙aha. Uamangni gitchamgipa uamangko sason ka∙na gita nangjaha. Jisuni dakchakanichi uamang gitcham janggi tanganiko aro namgijagipa bewalrangko jechakna ama. Uamang Kristoo rongtalgipa aro gitalgipa janggi tanganiko tangna ama (Eph. 4:22–24).

`An∙ching papirang ong∙a. An∙tangtangko Jisuna on∙kangani ja∙mano an∙ching Uni bilchi papni kosako dakgrikangkuna nanga. Indake Jisuni dakchakani gride an∙ching namgijako dakangkuaigen ine an∙chingni ma∙sie ra∙giminrangchi ma∙sina dakchakani ong∙a. Ia ma∙sianirang maidake an∙chingko pilak somoina Jisuo bebera∙aniko kimkim rim∙na nanga ine skianiko on∙aha?`