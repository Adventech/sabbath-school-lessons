---
title:  Chanchidapanirang
date:   21/07/2023
---

Ephesuso donggiparangna seatgipa chittio Paul dingtangmanchagipa golpoko ma∙sichina gita chinko on∙aha. Ia golpoara Uni manderangko paponiko jokatna Isolni chanchisamsoani gimin ong∙aha. Ia golpoko mingdok mongsonggipa bakko sualaha:

1\. Isol mandeko paponiko jokatna baseaha. Uamangko jokatna Isol tarisamsoaha. Ia tarisamsoaniko Ua salgi aro a∙ako ong∙atna skang tarisamsoaha (Eph. 1:4, 5, 11).

2\. Isolni manderang Isolko ra∙chakna skang uamang papo gimagipa ong∙achim. Uamangni batanggimin janggi tangani namgijagipa ong∙achim (Eph. 2:1–3, 11, 12; Eph. 4:17–19, 22; Eph. 5:8).

3\. Isol Uni manderangko jokatna Jisuko watataha (Eph. 1:7, 8; Eph. 2:4–6, 13–19; Eph. 4:1, 20, 21; Eph. 5:2, 8, 23, 25, 26).

4\. Isolni manderang Jisuni uamangko uamangni paprangoniko jokatani nama kattako ra∙chaka (Eph. 1:12, 13). Batanggimin salo Isolni manderangna ka∙dongani dongjachim (Eph. 2:12). Da∙alo Jisuo nambatgipa janggi tanganiko aro mikkangchi jringjrotni janggina ka∙donganiko man∙skaaha (Eph. 4:4 ko Eph. 1:18 baksa tosusabo).

5\. Uamang Isolni dedrang, Uni nokdangsan ong∙aigija Uko ja∙rikgiparangba ong∙a. Isolko ja∙rikgiparang ong∙e namgijagipa bilrang uamangko saknaatna krengengon Uni manderang ua somoirango kenbegni aro gimagni baksa janggi tangaha. Isol An∙tangni ka∙sachakaniko aro indin on∙ani an∙chingni nangnikani somoio on∙aha (Eph. 1:15–23; Eph. 2:6; Eph. 3:14–21; Eph. 4:7–16; Eph. 6:10–20).

6\. Isol Gisik Rongtalgipako An∙tangni manderangna on∙aha. Indin on∙aniara (Eph. 1:13, 14) Isolni mikkangchi An∙tangni manderangna pilakko on∙na ku∙rachakanian ong∙a (Eph. 4:30). Isol mikkangchi Uko ja∙rikgiparangni bebera∙ani gimin boksisko on∙gen (Eph. 2:7; Eph. 6:8, 9). Isolko ja∙rikgiparang Jisuo bebera∙ani gimin mikkangchi Uni gitalgipa songjinmao uamang songpanggipa ong∙gen (Eph. 1:21; Eph. 2:7, 19– 22; Eph. 4:13, 15; Eph. 5:27).

**Chanchigrikna sing∙anirang**:

`Ephesusna seatgipa chittio nikgimin golpoara Paulni somoio donggipa Kristianrangni gimin ong∙a. Uamangni golpo an∙chingnaba ong∙a. Kosako on∙gimin badiagipa golpo nang∙na da∙alo ka∙donganiko on∙gipa ong∙a?`

`Paulni Eph. 2:8-10 o talatgipa Nama Katta baksa a∙bachengao Rom. 1:16, 17 o talatgipa baksa tosusae nibo. Minggni maidakgipa apsangrikani donga? Minggni maidake dingtanggrikani donga?`

`An∙chingni namgipa cholon an∙chingko jokatna man∙ja. Indiba Isolni an∙chingko jokatna chanchisamsoanio an∙chingni maidakgipa namgipa cholon bakko man∙pagipa ong∙a? Eph. 2:10 ko aganchakanina poraibo.`