---
title:  Ka∙sachakanichi Da∙alon Jringjrotna Pattiani
date:   19/07/2023
---

`Eph. 1:2, 3 o Paulni segipao Isolni jokatna chanchisamsoaniko Eph. 2:7 o jokatna chanchisamsoani baksa tosusagrikbo. Ia chanchisamsoanio nangchongmotgipa bakara mairang ong∙a?`

Isolni ka∙sachakaniko an∙ching pangnan nanggen ine an∙ching ma∙sichongmotna nangna. Iako nanggijani somoi pangnaba re∙bajawa.

Eph. 2:7 o Isolni an∙chingna ka∙sae dakaniko Paul aganaha. An∙chingko paponiko jokatna Isol Jisuko an∙chingna watataha. Isolni nikanio an∙ching Jisu baksa bakrimgipa ong∙a. Uni siaoni chakatpilon, Uni salgichi re∙angon, aro Uni singhasono asongon an∙ching Jisu baksa bakrimgipa ong∙aha. Uan an∙ching Jisu baksa kamrangko ka∙ani ong∙a. Jisu baksa an∙chingni bakrimani Isolni chanchisamsoani bak ong∙a. Somoini a∙bachengna skang Isol jokatna chanchisamsoaha (Eph. 1:4). Isolni chanchisamsoani batanggimin salrango a∙bachenge mikkangchiba jringjrotna donggipa ong∙gen. Isolni chanchisamsoani “pilak somoirangna ong∙a” (Eph. 2:7). Isolni mikkangchina chanchisamsoanian Uni gamchatgipa ka∙sachakani niamko an∙chingna mesokani ong∙a. Batanggimin salrango aro da∙alo Isol jeko dakaha uarang an∙chingna Uni ka∙sachakaniko mesokgipa ong∙a. Isol mikkangchina pilakkon dakanggen aro Uni ka∙sachakanikoba an∙chingna mesokgen. “Ua maikai re∙baenggipa chasongrango uni ka∙saani agre gamchatako Kristo Jisuo an∙chingna rinok rinok dake mesokna man∙gen.” (Eph. 2:7).

Isolni ka∙sachakaniara chimonggimin gam gita ong∙a ine Paul chanchiaha (Eph. 1:7; Eph. 3:8). Uamangni nangani somoio dakchakaniko man∙na gita Kristianrang ia “chimmonggimin gam” ko nina man∙a. Isol on∙ninggipa ong∙a. Uni an∙chingna ka∙saani aro Uni an∙tangnasan chanchigijani an∙chingna Uni ka∙sachakaniko mesokgipa ong∙a.

“Jisu an∙ching baksa janggi tangna re∙baaha. Jisu mandeni jatna aro sa∙grerangna Isolko mesokaha. Uan Jisuni dingtangmanchagipa kam ong∙a . . . an∙chingni chonbegipa a∙gilsak Isolni ong∙atgimin pilak salgio donggiparangna aro gipin janggi gnanggipa planetrango donggiparangna skie on∙gipa gita ong∙a. Sa∙grerang Isolni jokatna chanchisamsoani gimin aro Uni ka∙saani gimin skie ra∙na skaaha. Ia ka∙saania ma∙sina amgijani ong∙a. Sa∙grerang ia chanchiani bichongko pangnajolna poraianggen. Jokata man∙gimin aro rongtalgipa sa∙grerang dolgnian Jisuni gimin poraianiko dakanggen. Uamang pilakan Jisuni mikkangoni teng∙subaenggipa rasongko nikgen jean Uni ka∙saani ong∙a. Ia ka∙saanian Jisuko an∙chingna chisolo sichakataha.”—Ellen G. White, The Desire of Ages, jak 19, 20.