---
title:  Papo Janggi Tangani Aro Batanggimin Salo Satanni Chalakki Dakani
date:   16/07/2023
---

`Jisuni an∙chingna dakaniko Paul maidake aganaha? Eph. 2:1-10 ko poraibo).`

Isolni papirangna indin ka∙sachakaniko on∙ani gimin Paul aganman∙aha (Eph. 1:3–14, 15–23). Ephesuso donggipa Kristianrangni giminba Paul an∙chingna kan∙dike aganaha (Eph. 1:13). Eph. 2:1–10 rango uamangni gimin adita aganan baksana uamangni janggi tanganio Jisuko ra∙chakachi maidake dingtangatako man∙ahachim, ukoba Paul aganaha. Uamangni gitcham janggi tanganiko uamangni gital janggi tangani baksa Paul tosusaaha. Uamangni batanggimin salrango janggi tanganiara papi ong∙e janggi tangani ong∙a ine Paul aganaha (Eph. 2:1–3). Uni ja∙mano Ephesuso donggiparangni gital janggi tanganio gisikni gita pattia man∙anirangna (Eph. 2:4–7) aro uamang maina pattiakoniko (Eph. 2:8–10) man∙ahachim, iarangni gimin Paul aganaha. Jisuan uamangko ong∙atgipa aro jokatgipa ong∙a. Indake Isol uamangna ka∙sachakaniko mesokna amgipa ong∙a. Eph. 2:5 o bak gittam donga: (1) An∙ching papirang ong∙a; (2) Jisuo Isol an∙chinga gital janggi tanganiko on∙aha; aro (3) Isol an∙chingko Uni ka∙sachakanichi jokataha.

Eph. 2:1, 2 rango uamangko Jisuchi jokatna skang Ephesuso donggiparang sigimin manderang gita ong∙achim ine Paul aganaha. Uamang papirang gita janggi tangaha (Eph. 2:1). Satan uamangni janggi tanganiko sason ka∙aha (Eph. 2:2). Beben Paul iako tanggipa manderangna seaha. Indake “sigimin” katta ian Ephesuso donggiparangko Satanni sason ka∙engmitingko grikgipa kattachi mesokgipa noksa ong∙a (Eph. 5:14). Papchi uamangni janggi tanganina kenbeaniko Satan namen ma∙sia. Batanggimin salrango Ephesuso donggiparang Isoloni chel∙aha. Uamangni janggi tanganirango Satan aro paponi re∙bagipa kenbeani kakketgipa ong∙a. Uni ja∙man Isol uamangko jokate uamangna janggiko on∙aha. Isolan pilak janggi tanggiparangni a∙sel ong∙baaha (Kolosi 2:13; Rom. 5:17; Rom. 6:23 ko tosusabo).

Batanggimin somoirango uko poraigiparangni janggi tanganirangko sason ka∙gipa minggnini gimin Paul aganaha. Uko poraigiparang iachi sason ka∙ako man∙aha (1) Ong∙gijagipa ma∙siani (2) Uamangni samtangtango donggiparangni namgijagipa bewalrang (Eph. 2:2). Ia minggnirangchi Paulni chittiko poraigiparang batanggimin somoio Isolni kosako bobil dake dakgrikaha.

Ephesuso donggiparang Satanna dangdike on∙gipa ong∙a ine Paul aganaha. Satan “a∙gilsakni kosako ong∙gipa namgijagipa bilrangko sason ka∙gipa ong∙a” (Eph. 2:2). “A∙gilsakni kosako” ingipa katta salgiko kattachi talatani ong∙a. Pilak gisikni bilrang ba sa∙grerangni dongram salgi ong∙a ine Sastroko segiparang nikaha. Ia sa∙grerang namgijagipa bilrang ba sa∙grerangkoba man∙chapa (Eph. 1:3; Eph. 3:10; Eph. 6:12). Satan a∙gilsako jakchakgijagipa ong∙gipaba ong∙a. Isolni kattako manigijagipa manderangni janggi tanganio ua kamrangko ka∙aha (Eph. 2:2).