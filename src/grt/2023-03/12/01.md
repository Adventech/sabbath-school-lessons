---
title:  Gitelo Aro Uni Bilakanio Bilakbo
date:   09/09/2023
---

### Ia Antini Lessonna Poraiani
Eph. 6:10-20; Rom. 13:14; 1 Thess. 5:6-8; aro 2 Kor. 10:3- 6; Ibri. 12:4; Eph. 1:21; Eph. 3:10

> <p>Mingani Pod</p>
> “Ja∙manni katta ian, Gitelo aro uni bilni bilakanio bilakbo,∙diabolni budi dakanirangni mikkango chadengna amna gita Isolni pilak tarianiko ganbo.” (Eph. 6:10, 11).

Aro ua Isolni mandeni nokkol pringni chakate reongkatoa, nibo, gurerang aro rotrang baksa kotok songjinmako dongduulengachim. Aro uni nokkol una aganaha, Aiao, angni gitel!

An∙ching maiko dakgen? Aro ua aganchakaha, kennabe; maina an∙ching baksa donggipa uamang baksa donggipana bate bang∙bata. Unon Elisha bi∙e inaha, O Jihova, ua nikna man∙na gita, uni mikronrangko obo ine anga Nang∙o mol∙mola. Aro Jihova ua panteni mikronrangko oaha; aro ua nikaha; aro nibo, Elishani samtangtangchi wa∙alni gurerang aro rotrangan a∙brio gapachim (2 Raja. 6:15-17).

Jensalo Paul Eph. 6:10-20 ko seon, ua Isolo bi∙aha jedakode uni segipa chittiko poraion manderangni mikron oaniko man∙gen. Apsandake Elisha uni nokkolni mikronko oaha. Paul Isolo bi∙aha jedakode Kristianrang ia a∙gilsako nama aro namgijani gisepo dakgrikaniko u∙ina gita man∙gen. Jensalo Paulni chittiko poraigiparang Sastroni bebeko u∙iahaon, uamang Isolni uamangko jokataniko nikna gita man∙gen. Jedakode Paulni sea chittiko poraigipa sakantio ka∙dongani dongna gita man∙gen!