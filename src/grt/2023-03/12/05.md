---
title:  Dakgrikram A∙bao Chadengani
date:   13/09/2023
---

`Eph. 6:10-20 ko poraibo. Badita changna Paul ia Sastroni podo “chakata ba chadenga” ingipa kattako jakkalachim? Maina Paulni ia skianiara nangchongmotani ong∙a?`

Maiko Paul miksonge, ua jensalo an∙ching “bilake chadengna” nanga inon maiko miksonga (Eph. 6:14)? “Chakata,” ia kattani noksao iako mesoka je, dakgrikgipa sipai ua dakgrikram a∙bao ong∙aniko mesoka. An∙ching maikai sipaini dakgrikani a∙bao chadenga aro Sastroni somoirango dakgrikram a∙bao maidake dakgrikachim, uko u∙ina sikgenchimode, an∙ching dakgrikani a∙bao Thucydidesni agananiko poraibo. Thucydides, ua saksa ki∙tap serakgipa ong∙a jean Sastroko seani somoio uaba janggi tanggipa mande ong∙achim. Thucydides, ua dakgrikani gimin bang∙en ki∙tapko seachim. Thucydides aganaha, dakgrikao amna gita sipairang ia minggittam niamrangko ja∙rikna nanga: (1) Sipairang bobilchipakna mikkangchake tongtong re∙ange mikkangchakna nanga. (2) Sipairang bobiltangko mikkanggrike chadenge bobilko dakgrikna nanga. Darang sipaiba bobiltangna kene katna nangja. (3) Sipairang bobiltangko dakgrike amcheprorona nanga. (Thucydides,The Peloponnesian War (New York: E∙P∙Dutton, 1910), jak, 4∙10∙1-5).

Mongsonggipa dolgni bobilrang dakgrikani ongon, dolsa dolgipinko bnekata. Aro namen kenbegnigipa jikjakani ong∙achim. Dakgrikani silchidarede silrimit ong∙achim, danilara bolniko dakachim, aro ua danilo nanggrike kningatako man∙grikachim.–Victor Davis Hanson, The Western Way of War (New York: Oxford Universiry Press, 1989), jak 152. Sipai ong∙e uni bobilko dakgrikao amna skode, uamang mangrake aro bilake ua somoio chadengna nanga. Gipin sipairang mikkangchi uamangko warachakna mikkangchakon aro bobiltangko kisangchipakna tang∙atna dakon uamang katna nangja. Indake jensalo Paul Kristianrangna bilake chadengna aganon (Eph. 6:14), ua uamangko sipaini dakgrikani sepanggrikani noksako gisikchi nichina nangnika. Sipairang bobiltangko mikkangchakgrike dakgrikachim. Sipairang ritcharangni dakgrikanio bang∙a chri, bra, aro gulichi gogrike dakgrikachim.–Victor Davis Hanson, The Western Way of War, jak 152. Uandake Paulba agana je, mondolini Satan aro uni namgija sa∙gre sipaiko dakgrikanioba apsan mikkangchakgrike dakgrikna nanga (Eph. 6:12). Aroba Bristibarni poraianio bang∙bate iani gimin seaniko poraibo.

Ia dakgrikanio an∙chingna sastroni kattao mai skianiko on∙a? An∙chingna ia skianio Satan aro uni namgijagipa sa∙grerang baksa dakgrikao an∙ching olgroke ra∙na nangja. An∙ching gisikni gita dakgrikanio silchidareko jakkale Satanko dakgrikao amna nanga, je dakgrikani ostrokon Jisu an∙chingna on∙ahachim. (Philipi. 1:27 ko poraibo).

`Ibri. 12:4 ko poraibo. An∙chingni da∙alo Ibri. 12:4 ko poraianio uni miksonganiko u∙ina maia dakchakaniko man∙gen?`