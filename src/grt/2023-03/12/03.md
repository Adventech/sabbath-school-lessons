---
title:  Jisuo Bilko Am∙ani
date:   11/09/2023
---

`Paulni dakgrikani gimin skianiko poraibo (Eph. 6:10-20). Paulni ia nama kattao aganani gita a∙gilsak gimiko da∙alo maidake nama aro namgijni gisepo dakgrikenga? Maina bebera∙ani gita ia Sastroni bebeko u∙ie ra∙na an∙ching bebera∙gipa sakantina salantio nangchongmotani ong∙a?`

Paulni aganani gita an∙ching baoni bilko man∙a: “Bon∙kamani katta ian, Gitelni bilni bilakanio bilakbo” (Eph. 6:10). An∙chingni bilni bilakani Giteloni re∙baa. Gitel Jisu Kristoo (Eph. 2:21; Eph. 4:1, 17; Eph. 6:1, 21) mondoli uni bilko Gitel Jisuoniko man∙a jean siaoni chakataniko man∙gipa ong∙achim. “Aro da∙o jean mondoliko namgija baksa dakgrikna re∙dilgipa kotokni dilgipa ong∙e dilenga.”–G.∙G.∙Findlay, The Epistle to the Ephesisns (New York: Ray Long and Richard R∙Smith, 1931), jak 398.

Eph. 6:10 o Paul an∙chingko ia Sastroni bebeni gamchataniko u∙ie ma∙sie ra∙aniko nangnika. Mondolini bilni bilakaniko bebera∙gipa memborrangoni re∙baja. Mondolini bilara Gitel Jisu Kristoonisa re∙bara. Sastroni bebeko an∙chingna mesoka: Isol Uni bilko Uko ja∙rikgiparang baksa sualrima. Eph. 1:19-22; Eph. 2:4-6; Eph. 3:16, 17). Ong∙atgipa sakantina bilakaniko on∙a, da∙o aro mikkangchi, aro re∙bagnigipa bil an∙chingni Jisu baksa nangrimanichisan mangmang bilde re∙baa. Jisu an∙chingna bilkosan on∙aija. Isol sakgittam, saksanon sakgittam ong∙e Isol nangrime an∙chingko bilakata. Pagipa, Degipa, aro Gisik Rongtalgipa an∙chingna namgija bil baksa dakgrikna ua bilko on∙a. Isol, chong∙motan, Pagipa an∙chingna bobilko warachakna An∙tangan silchidareko on∙a. Ia bobilko warachakna dakgrikani silchidareni gimin∙an∙ching mejalo skie ra∙aha. Isol an∙chingni bobilko mikkangchakanio Isolan pilak tariani bil ong∙a. (Eph. 6:11, 13; Is. 59:17 ko tosusabo). Poraibagimin skie ra∙anio, an∙ching Gisik Rongtalgipani gimin skie ra∙aha jean Kristian janggi tanganiko bikatachim. Paulni bi∙anio, Isol Uni Gisik Rongtalgipako Kristianrangna uamangni ka∙tong aro gisikko bilakatna watataha. (Eph. 3:16). Gisik Rongtalgipa Sastroko tonual gita toa. (Eph. 6:17). Aroba, Kristianrang, pilak somoion bi∙na gisilk ra∙na nanga (Eph. 6:18). Paul uni sea chittiko poraigiparangko saksano sakgittam, chong∙motan, Isolgrimko u∙ie ra∙aniko nangnika je, Isolgriman Satan aro uni namgija sipai kotokko dakgrikna bilko on∙gen.