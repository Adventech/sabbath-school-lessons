---
title:  Chanchidapanirang
date:   15/09/2023
---

“An∙chingni kam ka∙anio chu∙sokna skode, an∙chingni Isolna kam ka∙anio, an∙ching bilakgipa ong∙na nanga. Kakketgipa Jisuni sipairang gita ong∙e, an∙ching nama kattarangko sualna nanga. An∙chingni dakgrikanide, ia a∙gilsakni manderang baksa ongja, indiba andalani pamong namgijani bil baksasa dakgrikenga. (Ia namgijagipa a∙gilsako ia namgija gisikni a∙gilsak baksa Satan aro uni sa∙grerang dakgrikenga je dakgrikanikon salgio skango dakgrikachim (Eph. 6:12). An∙ching dakgrikaniko dontongode mai ong∙gen?

An∙chingni dakgrikaniko olgroke ra∙ode mai ong∙gen? An∙ching an∙tangtangko Satanni koedi ong∙atode mai ong∙gen? Dakgrikani baksa pilak saknaani re∙baon, an∙chinga dakgrikaoni jakgitelna man∙genma? Oe, An∙ching indaken ong∙gen. Indiba an∙ching tom∙tomaniko man∙gen. Mai miksonganiko dakachim ba ong∙jaode ua aiao inmangipa kenbegni obostani miksonganiko dakani kri dormahako man∙gen. Indake dakode, an∙ching Jisuko aro salgiko man∙rikchongmotjawa. Jisuoni re∙bagipa ia pattianiko gimaatahaode an∙ching tom∙tomaniko man∙jawa. Uni gimin Isolko wate papko basee ra∙ana batede, an∙ching bon∙kamaona kingking kakket ong∙e ia a∙gilsakni itihasko chipaona dakgrikanian nambata.”–Ellen G. White, The Advent Review and Sabbath Herald, May 8, 1888.

Na∙a u∙iama, Eph. 6:10-20 o, jeko an∙chingna mesokahachim, ua apsankon Parape∙a ki∙tapo apsan skianiko on∙a. (Ia bon∙kamani salni gimin apsan skianiko poraibo: Para. 20:7-21; Eph. 6:10-20 aro Para. 16:12-16; Para. 19:17-21; Para. 20:7-10). Parape∙ani ki∙tapo, jean Isolni manderangko dakgrikaha, jean salgioni skango re∙bagipa ong∙achim, ia namen bilakbegipa bobil, Satan, ua da∙alo rakbate kamko ka∙enga (Eph. 6:10-20). Ephesus aro Parape∙a ki∙tap, ia kinggnio uko janapa. Ia ki∙tap kinggnio bon∙kame Jisu aro Satan aro uni sa∙gerang baksa dakgrikaniko an∙chingna mesoka. Unon ia dakgrikanio Isolni songnok jringjrotnan baikamgen. Satan aro uni sa∙grerang nisianiko man∙tokgen, aro Isolni manderang Un baksa jringjrotna rasongo dongkamgen.–Yordannkalev Zhekv, Eschatology of Ephesians (Osejek, Croatia: Evangelical Theological Seminary, 2005), jak 217, 223-235.

**Chanchigrikna sing∙anirang**:

`Basako na∙a namgija sa∙grerang baksa dakgrikaha? Ia dakgrikani somoirango maiba dakchakaniko man∙ahama?`

`Na∙a maikai namgija sa∙gre baksa dakgrikao saknaa man∙gipako dakchakna man∙gen? Na∙a maia dakchakani cholko Eph. 6:10-20 oniko nikaha?`

`Maia namgija satanni chalaki dakaniko dakgrikani nambatsranggipa warachakani chol ong∙a (Eph. 6:11)?`