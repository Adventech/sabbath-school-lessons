---
title:  Gitelo Bilake Chadengbo!
date:   10/09/2023
---

`Eph. 6:10-20 o maiko Paul seahachim, uko poraibo. Maiko dakna Kristianrangko Paul agana? Da∙alo, Isol Un baksa Satanko dakgrikanio bak ra∙pachina aganenga. Ia dakgrikanide a∙gilsak gimikni nama aro namgijani gisepo dakgrikani ong∙a. Isolni sipairang ong∙e, da∙alo, Paulni an∙chingna agangipa kattani miksongara mai?`

Paul Kristian mondoliko uamang je kamko ka∙engachim, uarangni bidingo u∙ianiko nangnika maina Isolba apsan ia dakgrikani baksan kamko ka∙enga. Indake, Paul uamangna skia je, dakgrikanio skianiara uamangko namgija dakgrikaniko warachakna dakchakna gita man∙gen. Paul uni skianio indake aganachi a∙bachenga, “Ja∙manni katta ian, Gitelo aro Uni bilni bilakanio bilakbo. Uni bilakgipa bilo pangchakbo” (Eph. 6:10). Unikoa Paul mondolini manderangna indine agana je, gisikni dakgrikanio Isolni tarianiko ganbo (Eph. 6:11) jedakode bebera∙gipa membor sakantian diabolni budi dakanirangni mikkango chadengna tarigimin ong∙na gita man∙gen (Eph. 6:11). Paul uni chittiko poraigiparangko agana, ua dakgrikanide be∙en aro an∙chi baksa an∙chingni dakgrika ong∙ja. Indiba gisikni gita bilakgipa, namgija bilni kotokko dakgrikanisa ong∙a (Eph. 6:12). Satande namgija bilni dilgipa saksa gisikni sipai ong∙a. Changsatai, Paul uni chittiko poraigipa sakantikon diabolni budi dakanirangni mikkango chadengna amna gita Isolni pilak tarianiko ganchina agana. Unon uamang Satan baksa dakgrikanio bilake chadengna amgen (Eph. 6:13). Uni gimin na∙simang namgija salo champengna amna gita, Isolni pilak tarianiko ra∙bo. Uni gimin bebechi na∙simangni kang∙kareko wentonge, aro toromni chelo pa∙aniko pa∙e, aro jechi na∙simang ua paprangni pilak wa∙alni brako kimitna man∙gen, pilakni kosako bebera∙ani danilko ra∙e chadengbo. Aro jokani tupi aro gisikni tonualko, chong∙motan, Isolni kattako, ra∙bo (Eph. 6:14- 17). Ia dakgrikna tarianio, Kristainrang maikai dakgrikna tarigimin ong∙na man∙genchim, Paulba uni sea chittiko poraigiparangko gisik seng∙gipa sipairang bobilko dakgrikna mikkangchi re∙mikkanga gita uamang bi∙gipa ong∙na nanga (Eph. 6:18-20) ine agana.

Niam gitcham sastroo, Isolni dingtangmancha katchinikgiparangchi nama kattako Israelni sipairangni uamangni bobilko dakgrikna mikkangchi re∙mikkangani gimin skiachim (Deut. 20:2-4; Bichal Kagipa. 7:15-18; 2 Ser. 20:13-20; 2 Ser. 32:6-8; Neh. 4:14, 19, 20). Ia skianirango, Katchinikgipa agana je, Israelni dakgrikanio chu∙sokanide uamangni silchidareo aro uamangni bang∙a sipairango pangchakja. Indiba Israelni dakgrikanio chu∙sokanide Isolo uamangni pangchakani aro uamang jensalo Uo ka∙donga, uamangni bilni bilakanioba ongja, bobilko dakgrike amanide Isolni bilo pangchakesa ama. Paul ia dakgrike amani kattani miksonganiko Niam Gitcham Sastrooniko jakkalaha jedakode mondolini memborrang ia mingbri mongsonggipa miksonganiko u∙ina dakchakaniko man∙gen: (1) Isol mondolina kamko ka∙na on∙aha. Mondoliba ia kamko ka∙na nangchongmota. (2) Satan, aro uni bobil, ua kamko gimaatna rake kamko ka∙a aro uamangni janggi tanganiko nisina man∙na gitaba, uni nisina kam ka∙aniko mande nikjaoba jotton ka∙a. (3) Isol an∙chingna mingantikon on∙a jekon an∙ching Satan baksa dakgrikao amna gita nanggenchim. (4) Mondoli Isol baksa apsan kam ka∙na nanga.

`Paul an∙chingko mikrakata je, andalani sa∙gre baksa an∙chingni dakgrikanio∙an∙chingni ia bobilko dakgrikanio amna kadongania mai?`