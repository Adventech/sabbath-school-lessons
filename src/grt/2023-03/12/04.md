---
title:  Paulni Chittirango Isol Aro Satanni Gisepo Dakgrikani
date:   12/09/2023
---

`Rom. 13:11-14; 1 Thess. 5:6-8; aro 2 Kor. 10:3-6 ko poraibo. Ia podrangko Eph. 6:10-20 baksa tosusabo. Maidakgipa kattani noksako done Paul jakkale podantio seaha? Maina Paul ia kattani noksako jakkalaha?`

An∙chingni nikbagimin gita, Paul ia Sastroni kattani noksako jakkale seanio ia dakgrikani gimin Sastroni kattani bebeko talatna jakkalaha. Paul Kristianrangko namgipa sipaiko gita namgijako dakgrikchina okama. Paul ia dakgrikani kattani noksako jakkalani gimin uni chittiko poraigiparangko Jisuni nama kattako u∙ichina agana. Chisolsako, Jisu Satan aro uni namgijagipa sa∙grerangko dakgrike amaha (Kolosi. 2:15). Da∙o Jisu salgio an∙chingna dakgrikengpiti. Jisu an∙chingko ia dakgrikanio jak on∙china agana. Jisuni dakgrikani uni sipairangko Satan baksa dakgrikanio amna dakchakgen (1 Kor. 15:54-58; 2 Thess. 2:8; Rom. 16:20). An∙chingni Paulni chittiko poraiani gitade, an∙ching nika je, Paul u∙ia ia a∙gilsak gimikni gisikni nama aro namgijani gisepo dakgrikani ru∙uta somoirangona ong∙engaha. Ia dakgrikani dingtang dingtang chasongrango aro biaprango mandeni janggi tangani itihaso nikna man∙enga. Isolni sipai Satanni sipaiko dakgrika, aro ia a∙gilsakde dakgrikani a∙ba ong∙a. Isol aro Satan bon∙kamani salona kingking dakgrikangkuaigen aro Satan ia dakgrikanio bon∙kamao amjawa.–Peter W∙ Macky, Saint Paul’s Cosmic War Myth: A Military Version of the Gospel (New York: Peter Lang Publishing, Incorporated, 1998), jak 1.

Paulni dakgrikani gimin skianio, (Eph. 6:1-20 o) ua bang∙a uni skianirangko an∙ching baksa sualrimaha: (1) Isol Kristianrangko uni bilakanio bilakata (Eph. 1:18-20; Eph. 3:16,20). (2) Jisu Satan aro uni namgija sa∙grerang baksa dakgrikanio uamangko amaha (Eph. 1:20-23). (3)∙Changsao, an∙ching siahachim, indiba da∙o, Jisu an∙chingna gital janggiko on∙aha aro Ua an∙chingko uni bobilko dakgrikanio bakrimataha. Jisu an∙chingna Satanko dakgrikna bilakani bilko on∙aha (Eph. 2:1-10). (4) Isol an∙chingna kamko on∙aha jedakode Satanna ua kamko mesokna man∙gen aro Satanara Isolko gisik seng∙gipa ong∙a ine u∙ina man∙gen (Eph. 3:10). (5) Paul Daudni Git. 68:18 ko mesoka, chong∙motan, Jisu saksa salgioni bilakgipa matgrik ong∙a (Eph. 4:7-11). (6) Paul Kristianrangko indine ge∙eta je, Jisu Kristoni nama kattako an∙chingni ganding gita ganna nanga (Eph. 4:20-24). Nama kattara apsan kattaan ong∙a je, ua Satanko mikkangchakna Kristoni tarianio chadengani ong∙a. Jensalo an∙ching Isolni ia dakgrikani nama kattako dakgrikani silchidare gita gangen, an∙ching u∙ia je, Isol aro Satanni dakgriakni ia a∙gilsak gimiko dakgrikaniko daka. Unon an∙chingo ka∙dongani donggen. Apsan Jisuan Uni Satan baksa dakgrikani chu∙sokaniko an∙ching baksa sualrimgen.