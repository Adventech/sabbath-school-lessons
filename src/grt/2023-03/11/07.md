---
title:  Chanchidapanirang
date:   08/09/2023
---

Hai an∙ching minggni mongsonggipa Sastroni bebeko bi∙sarangni gimin jeko an∙ching skie ra∙ahachim, ia antio agangipako nipiltaina. Paul an∙chingna iarangko skiaha:

1\. Jisuko ja∙rikgiparang ong∙e an∙ching bi∙sarangko mandera∙na nanga (Eph. 6:1-3).

2\. Gitelna dangdikanio, pagiparang dedrangna agan skianio daito gnang (Eph. 6:4).

Da∙alo an∙chingna ku∙pattianide ian, bi∙sarangni je nanganiko dakna gisik ra∙anian ong∙a. Paulni an∙chingna ma∙a paarangni dakgni daitoko ka∙china ku∙pattianiara an∙chingko uni ku∙pattianiko gisik ra∙na dakchaka. Indiba maidake Paulni nokkolna ku∙pattianiko giteltang nokkolna ku∙pattiani gita ong∙na man∙gen?

An∙chingni bang∙a a∙songrango nokkol itani niam dongja ingipao da∙alode janggi tangenga. Kristianrang ong∙e, an∙chingba da∙alo namgijani nokkol ong∙enga. Indide, an∙ching Paulni ku∙pattiani gita janggi tangengama? Paulni ku∙pattianiara Jisuni gimin nama kattani bakan ong∙a. Nama kattade nama katta mangmang ong∙aija. Nama kattade mongsongbate maidake an∙ching janggi tangna nangachim, uni giminsa ong∙a. Ian an∙chingna gamchatgipa ong∙a jekon Paul an∙chingni somoinaba ku∙pattiachim. Ua nama kattade an∙ching pilakkon nokdangni manderang baksa nangrime janggi tangna,

ripengska baksa, aro kam ka∙rimskarang baksa nangrime janggi tangna dakchaka. Ka∙mano on∙sogimin chanchigrikna sing∙anirango an∙chingna gamchatgipa dakgni kam gnang.

**Chanchigrikna sing∙anirang**:

`Jisu bi∙sarangna ka∙saaniko mesokchina indake agana, an∙ching ma∙a paarang ong∙e Gitelko grongna tarie ja∙delgimin ong∙na nanga (Luk 1:17; Malaki 4:6). Jisuna da∙alo an∙ching Adventistrang ong∙e maiko dakna nangengachim?`

`Bang∙a bi∙sarangan saknaaniko, drae til∙ekanirangko, aro bang∙a kratchaatanirangko man∙aha. An∙chingni bi∙sarangna mai dakgnigipa daito gnangchim? Maidake an∙ching uamangko dakchakna man∙gen?`

`Mondoli ong∙e bi∙sarangko chel∙chakna aro simsakna maiko dakna man∙gen? An∙chingni bi∙sarangko namgijaoniko naljoke rakkina mondoliko maidake naljokgipa biap ong∙atna man∙gen?`

`Gitelrangna aro nokkolna Paulni ku∙pattianiko poraibo (Eph. 6:5-9), ian nokgipa aro gamnapgiparangna namgipa ku∙pattiani ong∙a. Na∙simang maidake chanchia, Paulni ku∙pattiani gita kam ka∙ram biapo maidake dakchakaniko on∙a man∙gen?`

`Da∙alo million 40 na baten nokkol itaniko man∙giparang gnangpiti (http://www.globalslaveryindex.org/). Da∙alo an∙chingni ia me∙a aro me∙chikrangna dakna nanggnigipa daitora maia donga?`