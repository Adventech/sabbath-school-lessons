---
title:  Nokkolrang Jisuni Ong∙a
date:   06/09/2023
---

`Paul Kristian nokkolrangko mai dakako nangnikachim? Ephesus 6:5-8 poraie aganchakbo.`

Paul Kristian nokkolrangko Giteltangna bamchina agana. Paulba nokkolrangko giteltangna kam ka∙china ge∙eta. Uni gimin Paul nokkolrangko giteltangnasan kakketaniko am∙aijachim, ndiba Jisunaba kakketaniko am∙achim. Ian Paulni Giteltangna Kristian nokkol ong∙ani kattako uni somoio dingtange chanchina cholko naate giteltang aro nokkolni gimin aganaha. An∙ching Eph. 6:5-8 ko poraina jeon Paul giteltang aro nokkolni gimin adita aganachim.

* Paul nokkolrangko gisik ra∙china agana, uamangni chong∙motgipa Gitelde salgiosa (Eph. 6:5).
* Nokkolrang uamangni giteltangna manderaa baksa janggi tangao dangdike on∙na nanga. Uamangni giteltangna dangdikode uamang Jisuna dangdikenga (Eph. 6:5, 6).
* Paulba Kristian nokkol ong∙ani gimin agana: Na∙simangni giteltangko namnikatna bama gnang kam ka∙ana bateba uamangni nitimaniosan ong∙aigija uamangko namnikatna kam ka∙bo. “Na∙simang Kristona bama gita na∙simangni Gitelna bamboo.” (Eph. 6:6).
* “Paulba nokkolrangko kusi ong∙e dangdikchina agana, giteltangna mandena ine ong∙gija.” (Eph. 6:7).

Jensalo Jisu re∙bapilgen, Kristian nokkolrang na∙simangni giteltangna kakket ong∙e kam ka∙anina boksisko man∙gen. Maina uan Kristian nokkol ong∙e Jisuna kam ka∙ani ong∙a. Uni gimin, nokkolrang Uoniko boksisko man∙na miksongna nanga., Indake Paulni nokkolrangna ka∙dongani kattako on∙aniko na∙simang nikjokma? Nokkol Giteltango man∙gniko aro uni kam ka∙anina indake kadonganiko man∙na nangnikjanaba donga (1 Pit. 2:19, 20). Indiba Kristian nokkol ong∙ani giteltangna salgio una simsakgipa uni minganti nama kam ka∙aniko nikchangjaenga. Indakgipa Sastroni nama kattarang Paulni somoio Kristian nokkolrangna chanchie ka∙dimena dakchakaniko on∙achim.

`Eph. 6:5-8 o Paulni mongsonggipa kattaoniko nipilate nokkol ong∙ani niamrangko nipiltaibo. Maikai da∙alo ia niamrang an∙chingni kam ka∙anio apsan ong∙na man∙a?`