---
title:  Bi∙sarangna Kupattiani
date:   03/09/2023
---

`Mai ku∙pattianiko Paul bi∙sarangna on∙aha? Badia Niam Gitchamo Sastroni podrango Paulni agananio uko jakkalna dakchaka? Eph. 6:1-3 o aganchakaniko man∙gen, aro Mati 18:1-5, Mark 10:13-16 rango sing∙anina aganchakna dakchakgen.`

Badia bi∙sarangni gimin Paul aganenga? Aro an∙ching basako ia sing∙aniko u∙igen? An∙ching Paulni ku∙pattianiko nambate u∙igen. Eph. 6:1-3 o “bi∙sarang” ingipa kattako “ta tekna” ingipa Greek kattako jakkala. “Ta tekna” ni ortode chadambe bi∙sarang ba dal∙giminrangko miksongachim. Niam Gitalni somoirango, bi∙sarang uamangni pagiparang bilsi 60 ong∙kujana kingking (Greek nokdangrango), ba (Rome-ni nokdangrangode) pagipani sikujana kingking uni sasonni ning∙o dongachim. Paulni chadamberangni gimin aganon pagiparangchi uamangni dedrang chu∙onga gita skianiko man∙tokama? (Eph. 6:4). Apsan somoion, ua bi∙sarang Jisuko ja∙rikna chanchianiko dakna brigimin ongjokma?

Gisik rabo, Paulni chittiko Ephesus songjinmani nokdangni mondolirang poraigen. Uni chittio, ma∙apaarangko mandera∙china Ephesus mondolini nokdangni bi∙sarangko Paul ge∙eta (Eph. 5:22; Eph. 6:4, 5, 7-9). Mondolini chongipa bi∙sarangko Jisuko ja∙rikgipa ong∙e mandera∙china aro Sabbatho dakchakchina Paul mondolini ja∙delgimin manderangko agana.

Eph. 6:1-3. An∙ching mongsonggipa niamrangko skie ra∙a. Ma∙a paarang ong∙e dedrangna Jisuni gimin skina nanga.

Paulni bi∙sarangko uamangni ma∙a paarangko manibo ine aganania bi∙sarang uamangni ma∙a paarango sing∙aniko dakgijaniko miksongjachim. “Ma∙a paarang dedrangko Jisuko manigija dakna maikoba aganode, bi∙sarang Isolko maniskana nanga. Ma∙a paarang Isolko manijaoba bi∙sarangna mai onggen, uni gimin mamungna jajrenggijan bi∙sarang Isolko manina nanga. Bi∙sarang Isolo ka∙dongna nanga Isolan pilak nanganirango simsakgen.”–Ellen G. White, The Adventist Home, jak 293.

Paul bi∙sarangna ku∙pattianiko bongagipa ge∙etaniko gisik ra∙china uni agananio bon∙ata. Ge∙eta mingchikkung Paulna namen nangchongmotani ong∙a (Eph. 4:1-6:9; aro Eph. 5:3-14 ko poraibo). Paul uni seanio indine agana, “Dedrang na∙simangni ma∙a paako mandera∙bo” (Eph. 6:2). Aro Paul agankua, iade ku∙rachakan baksa skanggipa na∙simangna ge∙etani ong∙a. (Eph. 6:2). Paul uni agananiko ia baksa bon∙ata, “Dedrang na∙simang na∙simangni ma∙apaako mandera∙ode, na∙simang bakroe janggi tanggen aro na∙simangna namgen” (Eph. 6:3). Darang ma∙a paaba chu∙sokgipa ma∙a paa ong∙ja. Indiba bongagipa ge∙etanio mesoka je, an∙chingna Isolni miksongani an∙chingni janggi tangao ma∙a paarangko mandera∙na nanga.