---
title:  Giteltangba Saniba Nokkol Ong∙skaa
date:   07/09/2023
---

`Paulni somoio Kristian nokkol ong∙ani gimin na∙simangni gisiko chanchie nibo. Na∙simangni nokdangon mondoliba donga jeon saoba Ephesusna Paulni seatgipa chittiko poraiengachim. Ia poraianiko na∙simangni nokkolrangba knatimenga ine chanchiatbo. Na∙a nokgipa ong∙e Eph. 6:9 o nokkolni gimin Paulni ku∙pattianiko knaon na∙ara maiko chanchigen?`

Paul namgipa ku∙pattianiko iano on∙a: “Giteltang, apsandake, nokkoltangna namako dakbo. Uamangko kenatnabe. Na∙simang u∙ia, je salgio giteltangniba Gitel donga. Aro uandake gitelrang nokkolko ka∙saao apsandake jakkalbo” (Eph. 6:9). Ia ku∙pattianiara nokkolni gitelna aiao inmanani ong∙achim. Paul nokkolko gitelna rake kam ka∙china agana. Paul giteltangna nokkolrangni kosako namgija dake saknaataniko dongtongchina ge∙eta. Niam Gitalni somoiorango, gitelrang nokkolrangko dingtang bewalo sasti on∙achim (1 Pit. 2:20). Uarangoni mitam sastirangara, doka satani, nokkolna palani, cha∙aniko on∙gija donani, ba okumu chakatani, nokolko silitingchi kaani, aro drae til∙ekani, aro ka∙saninggija so∙otanian ong∙achim.

Paul uamangni bewalko dingtangatna a∙selrangko on∙achim:

1\. Kristianrang, giteltang ba “nokol” uamang Jisuni nokkol ong∙a. Uni gimin, Jisuan giteltangni aro nokkolni Nokgipa ong∙a (Kolosi. 4:1).

2\. Isol sakantikon kakket bichal ka∙gipa ong∙a. Uan an∙chingni kakketgipa bichal ka∙gipa ong∙a, Ua mikkang nigijagipa ong∙a. Ua darang mandenaba ka∙sategipa ong∙ja. Ua sakantikon apsan mandera∙a. Uni nikanio, nokkolba uni giteltang gitan ong∙aia. Isol apsan ka∙saa, Uni gimin, giteltangba an∙tangni nokkoltangna apsandake ka∙sana aro mandera∙na nanga jedake Isol nokkol aro giteltangna ka∙saaha (Philemon 15, 16).

Paul Ephesusni Kristian nokolrangna ka∙donganiko on∙a:

1\. Uni depanterang gita deragataniko man∙aha (Eph. 1:5).

2\. Jisuni ka∙saachi jokaha (Eph. 1:7).

3\. Isolchi seaniko man∙e pattianikoba man∙aha (Eph. 3:6).

4\. Isolni salgini nokdangni bak ong∙aha (Eph. 2:19).

5\. Isolni mondolini gamchatgipa memborba ong∙aha (Eph. 3:6).