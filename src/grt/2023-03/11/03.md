---
title:  Ma∙a Parangna Aganani
date:   04/09/2023
---

`Eph. 6:4 ko Kolosi. 3:21 baksa tosusabo. Mai a∙selni gimin Kolosi. 3:21 o an∙chingni bi∙sarangko ka∙onangatna on∙ja?`

Sirachni ki∙tapko Jihudi mande Sirach minggipa mande seaha. Uni ki∙tapo, Sirach ma∙apaarangna ku∙pattianiko on∙a. Bang∙a Jihudi ma∙apaarang Paulni somoio ua ki∙tapko poraiachim. Iano adita Sirachni ma∙a paarangna ku∙pattiani gnangchim: Pagiparang, na∙simangni depanterangna ka∙saode, na∙simang uamangko pangnan dokbo. Na.simang detangna namdugaode, uamang nasimangko duk ong∙atgen. Uni gimin uamangni neng∙nikgipa janggi tangaoniko uamangko naljokatna man∙na gita na∙simangni depanterangni kosako janggi tanganio jrimaniko donbo. Unon na∙simangni depanterang na∙simangna namgijako dakjawa.” (Sirach 30:1, 9, 13).

Paulni ku∙pattiani Sirachni ku∙pattiaonide namen dingtang ong∙achim. Paul indine mikrakata, “Pagiparang, na∙simangni dedrangko ka∙onangatnabe. Indiba na∙simang uamangna maia nama uko u∙ina nanganiko skibo, aro uamang maiko dako namja uko u∙ina man∙na gita skibo. Maiko dakna Kristo uamangna skiachim, uko skibo” (Eph. 6:3). Paulni somoio, pagiparang dedrangni kosako chu∙gimik sason ka∙na bil gnangchim. Dedrang uamangni gam ong∙achim. Pagiparang dedrangko skina nanga aro katta ra∙jaode rakgipa sastiko on∙na ba uamangko so∙otna man∙achim. Indake basakobarangde, nokkolni kosako nokgipani bil man∙ana baten pagipao detangni kosako sason ka∙na bil man∙bata. Indake dakanikode Paul miksonge aganjachim. Nokgipani nokkolni kosako bil gnanganide mamung ongja inede miksongja. Paul iano nokdangni manderangni gisepo ka∙donggrikani aro ka∙sagrikaniko rikaniko u∙ichina dakchakaniko on∙na gita ong∙achim. Paul Kristian pagiparangko name simsake uamangni dedrangko sasti on∙ani gimin aganaha. Pagiparang uamangni dedrangko ka∙onangatode, dedrang Isolna kam ka∙na sikjawa. Uni gimin, ma∙a paarang namen simsakbena nanga. Pagipa ma∙giparang, nokdango Isolni ka∙saaniko mesokna nanga. Ma∙a paarang na∙simangni kattako dedrangko manichina aganna nanga. Indiba uamangko rang∙datachi aganna nangja,

katta aganao ka∙saani kattarangchisa aganbo. Nang∙ni nokdangni manderangna namako dakbo. Darang mandena gisik saani ong∙gipa kattachi aganabe. Pagiparang, na∙simangni dedrangko ka∙onangatnabe, (Eph. 6:4). Ia ge∙etani Jihovaoni ong∙a.

“Isol ma∙a paarangko uamangni dedrangko sasti on∙na beng∙a. Dedrang katta manijaon namgija dake sasti on∙na namgija dake jakkalna on∙ja. Isolni ka∙saani baksa ma∙a paarang dedrangko sason ka∙gipa ong∙bo, je sason ka∙giparangba ka∙saao sason ka∙na nanga. Pagiparang aro dilgiparang Isolni niam gita name simsakanio skina nanga.”–Ellen G. White, Child Guidance, jak 259.