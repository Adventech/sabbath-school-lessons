---
title:  An∙chingan Tanggipa Isolni Mondoli Ong∙a
date:   26/09/2023
---

`Maikai Isolni mondoliara nangchongmotgipa aro gisiko nangatbegipa ong∙a? Eph. 3 ko sing∙anirangna aganchakna poraibo.`

Eph. 3 o, Paul mondolini gimin talataniko daka. Paul Ephesuso donggipa Kristianrangni gimin aganon bi∙a gnang a∙bachengaha. (Eph. 3:1 ko Eph. 1:15–23∙baksa tosusabo). Paul uni bi∙ani ja∙mano Isol mondoliko donna maiko miksongachim uko talataha (Eph. 3:2–13). Paul bi∙ani gimin talataniko Eph. 3:14–21 o aganaha. Janggi tanga gimikon an∙ching bang∙bea Isolni aiao inmangipa miksongani gimin Pauloniko skie ra∙na man∙a. Somoi sokbana skangan Isol an∙tangni mondolini gimin chanchisoaha (Eph. 3:3–5, 9, 11). Ia miksonganiara aiao inmanani kamsa ong∙achim.

* Jisu, tanggipa ong∙oba Uni siani gimin Isolni miksonganiko an∙chingna mesokaha. (Eph. 3:11 ko Eph. 2:11–22 baksa tosusae poraibo).
* Isol Uni mondolina maiko miksongachim, uko ma∙siatna gita Paulna dingtangmancha u∙ianiko Isol on∙aha. Isolan Paulna aiao inmanani kattarangkoba aganachim, chong∙motan, Jihudi ong∙gijagiparangnaba Isolni miksongani donga. Jihudi ong∙gijagipa Kristianrang aro apsandaken Jihudi Kristianrangkoba Isolara Uni mondolini bak ong∙atpana gita skenga (Eph. 3:3–6).
* Isol Paulko Jihudi ong∙gijagiparangna nama kattako skichina seokaha. Paul Jihudi ong∙gijagiparangna nama kattako sualaha. Kristoni man∙e cha∙beani gimin Paul Jihudi ong∙gijagiparangna aganaha (Eph. 3:8, 9).
* Mondolide Jihudinaba aro Jihudi ong∙gijanaba ong∙a. Mondoliode dingtang dingtang gadangni manderang donganiara Isolni songnoko Satan aro uni sa∙grerangba Isolni songnoko dongachim ine mesokani ong∙a (Eph. 3:10). Jedake mondolio mikrakatanirangko dakachim, apsandaken Satan aro uni namgijagipa sa∙grerangnaba ong∙a. Ia mikrakatanirangara mikkangchi uamangko nisiatgnini giminba ong∙achim. (Eph. 6:10–20 ko tosusae poraibo). Isolni donnugiminrang Jisuni pilakkon dakna miksonganion bak dongpaa (Eph. 1:10). Ia miksonganiranga da∙on ong∙engaha. Uni gimin Satan aro uni namgijagipa sa∙grerangna somoide bangjaha. Isolni modolina bi∙china Isolni miksonganian mondolini memborrangna bi∙chakna simsakna aro ka∙donganiko, didianiko on∙anian ong∙a.

`Na∙a Paulni bi∙chakaniko chanchie niahama? Isolo bi∙ahaon pilakkon ka∙tongo gapaha gita an∙ching chanchia. (Eph. 3:19 ko poraibo). Mondolina daknanggipa kamrangara mondolina tom∙tomaniko aro meli nangrimaniko ra∙baa.`