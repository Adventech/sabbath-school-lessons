---
title:  Chanchidapanirang
date:   29/09/2023
---

An∙chingni poraiani Eph. 6 o matchotea. An∙ching ia odhairango, u∙ina man∙aha je, mondoliara Isolni sipairangan ong∙a. An∙ching Isolni sipairang gita papni namgijako aro Satanni dakmajoaoniko dakgrikna nanga. A∙gilsako donggipa manderangna an∙ching tom∙tomaniko ra∙bana Isolko dakchakgiparang ong∙na nanga.

An∙ching indakeba u∙ina man∙aha je, Paul mondoliko minggittam baksa tosusaaniko daka: (1) Jisuni bimang (Eph. 1:22, 23; Eph. 4:11–16), (2) Isolni torom nokdring (Eph. 2:19– 22), aro (3) Jisuni namchik (Eph. 6:10–20)

mondoliara sipairang gita chacha ong∙a ine Paul agana, mondoliara dakgrikna tarie dongna nanga ine Paul janapa. Ia podrangko bang∙bata manderangan ma∙sisretronga.

Paulan Isolni bobilrangko silchidarechi Kristianrangko dakgrikna agana ine bang∙bata manderangan chanchia. Paulni miksonganiara an∙chingba manderang baksa dakgrikna jegrikna ba jera ra∙grikna pangnan tarie dongna nanga ine gipin manderangba chanchia. Indiba Paulde kragija bewalrangchi an∙ching dakgrikna naganikode iano miksongja. Gisik ra∙bo, an∙ching Kristianrang ong∙e tom∙tomao nangrimgrike dongna nanga ine Paul agana. An∙ching ka∙sagrikao saksa sakgipinko ka∙dimeatgrikna nanga. (Eph. 4:25–5:2 ko poraibo). Paul indake talataniko on∙aha je, Isolni namgipa koborrangara tom∙tomani gimin nama kattaan ong∙a (Eph. 6:15). Uni giminsa, Paulara sipairang ingipa kattako ba noksako ra∙e Isolna dakgrikna nangani bewalni gimin an∙chingna skianiko on∙a. Isolni bobilrangni kosako an∙ching silchidareko de∙na nangja. An∙chingni namgijaniko dakgrikanide gisikni gitasa ong∙na nanga. Paul an∙chingko Isolni sipairang baksa bakrimchina didia aro mandeni jatna tom∙tomaniko ra∙bana Isolko dakchakgiparang ong∙china an∙chingko didia. Uamang Jisuko ra∙chakahaon uamangni ka∙tongo tom∙tomaniko man∙gen.

An∙ching kengnirango ga∙akon namgijachi amako man∙na nangja. An∙chingni bobilrangde mandesan ong∙aija. An∙chingni bobilrangara Satan aro uni sa∙grerangba ong∙a (Eph. 6:12). Uandake ong∙genchimoba, an∙ching kenna nangja. Ia dakgrikanio Isolan an∙ching baksa ong∙gen (Eph. 6:10). Isolan an∙chingna nambatgipa silchidarerangko dakgrikna gita on∙na ama (Eph. 6:11). Uan bebegipa Sastroni nama katta ong∙a, rongtale janggi tangani, tom∙tomani, ka∙donge bebera∙ani, ka∙sachakaniko rakkiani, aro Uni gisik rongtalgipako man∙anian ong∙a (Eph. 6:13–17). Isolni dakchakachi an∙ching ga∙akjawa. Isolan an∙chingna skang dakgrichakgen. An∙chingan dakgrikanio chegipa ong∙gen ine Ua ku∙rachakaha.

**Chanchigrikna sing∙anirang**:

`Jisuo an∙ching nama kamko dakna amgen ine Paulni agananiara maiko miksonga? An∙ching nama kamrangchi jokna amjawa. Uni gimin an∙ching nama kamko dakgiparangna Isol maiko dakna miksonga?`

`Eph. 3:20 ko poraibo. Mai bil an∙chingo kamko ka∙na amgen? Ia bilrangko an∙chingni janggi tanganio maikai nikna amgen?`