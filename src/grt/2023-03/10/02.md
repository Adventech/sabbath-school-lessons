---
title:  Jikgiparangna Ku∙pattiani
date:   27/08/2023
---

`Jensalo Paul mondolini memborrangko saksa sakgipinna dangdike on∙grikbo ba manigrikbo ine aganengon Paul maiko miksonga? Ia chanchianiko an∙ching maikai ma∙sina man∙gen? Aganchakanina Eph. 5:21 ko poraibo.`

Jisuni asel Kristianrang saksa sakgipinna dangdike on∙grikna nanga (Mark 10:42–45; Rom. 12:10; Philippi. 2:3, 4; iarangko tosusagrikbo). Jisu an∙chingna ka∙saa. Iani a∙selan an∙ching sakgipinna dakchakna nanga. An∙chingni Jisu baksa nangrime donganian an∙chingna namen nangchongmotgipa ong∙a. Jensalo an∙ching Jisuko skanggipa dake danon, sakantinan maikai ka∙sana aro simsakna nanga, uko u∙ina Ua an∙chingna dakchaka.

Kristian jikgiparang uamangni segiparangna bamna nanga ineba Paul an∙chingna agana (1 Pit. 3:1, 5) ko poraibo. Kristona bama gitan apsan dake jikgipa segipana bamna nanga ine Paulni aganani miksongania maia? Ia sing∙aniko aganchakna gita anchingna Eph. 6:7 dakchakgen. Ia podo Paul mandena ingija Gitelna ine namnike nokkolni kamko ka∙na nanga. Kolosi. 3:18 ko poraion an∙chingna dakchakgen: “Jikgipara Gitelna nitoa gita setangna bambo. Indake dakaniko Gitel namnika. Uni gimin ia podrang, Jisuan mandera∙ako man∙na krabatgipa ong∙a ine an∙chingna ma∙siata. Kristianrang ong∙e, jikgiparang uamangni segiparangko mandera∙ana bate Jisuko mande ra∙batna nanga, uamangni segiparang maikoba dakchina aganode Jisuni namnikao uarangko ka∙na nanga.

Kolossirangna aro Ephesusrangna seatgipa chittio Jisu aro Jisuan ong∙a ine an∙ching skie ra∙a, aro Uan mondolini skotonggipa chubatgipa dilgipaba ong∙a. Mondoliara Kristoni be∙en gitaba apsan ong∙a (Eph. 1:22; Eph. 5:23; Kolosi. 1:18). “Maina segipa jikgipani skotong, maikai Kristo mondolini skotong aro ua be∙enko jokatgipa” (Eph. 5:23). Mondoli Jisuko mania. Ia toanichin jikgipa segipako maikai manina nanga uko ma∙sina an∙chingko dakchaka. Ia podko an∙ching ma∙sisretna gita simsakna nanga. Sastroo jikgipa uni segipako mandera∙na nanga ine ge∙eta. Sastroo segipa uni jikgipana ka∙sana aro simsakna nanga ine ge∙eta. Ia geetanian segipa uni jikgipako saknaatna ba uko dokna on∙ja. Sastroo segipa jikgipako saknaate an∙tangko manichina ge∙etani dongja.

`Ia uamangna katta manichina ku∙pattianiara maina gisik ra∙na nangchongmotgipa ong∙a? Segipa niam pe∙gipa, chrikgipa aro sason ka∙gipa mande ong∙ode mai ong∙genchim? Indakgipa mande pangnaba segipaan namja ine aganjachim, aro jikgipade segipa jeko ge∙eta ukon dakna nanga ine ua agana. Indakgipa mandede Gitel ongja. Indakgipa mandede segipa ong∙ani miksonganikon u∙ikuja.”—Ellen G. White, The Adventist Home, jak 117.`