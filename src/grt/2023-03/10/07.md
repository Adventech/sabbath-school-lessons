---
title:  Chanchidapanirang
date:   01/09/2023
---

Ellen G. Whiteni seanirangko poraibo, “Responsibilities of Married Life,” Testimonies for the Church, volume 7, pages 45–50, aro “Mutual Obligations,” The Adventist Home, pages 114– 120.

Segiparang aro jikgiparang saksa sakgipinni kosako sason ka∙na jotton ka∙aniko dontongna nanga ine Ellen G. White agana. Ua indake agana, nang∙ni skaniko dakchina gita saksa sakgipinko drana nangja. Nang∙ni uko dakjana na∙a gipin mandeko nang∙na ka∙saa ine chanchichipna nangja. Ka∙saninggipa, chakchikgipa aro simsakgipa ong∙bo, aro saksa sakgipinna nitoe dakgipa ong∙bo.”—The Adventist Home, jak 118.

Kol. 3:18 aro Eph. 5:22–24 podrangni miksonganiko Ellen G. White indake agana, “Manderang pangnan ia sing∙aniko sing∙ronga, ∙bia ka∙on jikgipara an∙tangni namnikako jakgitele basena man∙ama? Segipa nokdangni skotong ba dilgipa ong∙a ine an∙chingna Sastroo agana. ∙Jikgiparang na∙simangni setangtangna bambo, na∙simangni segiparangna bambo∙[Kol. 3:18]. Ia ge∙etaniko Paul iano bon∙ataha ong∙ode, indide bang∙a me∙chikrangan jikgiparang ong∙na nangjawajok ine an∙ching agana namgenchim. . . . bang∙a segiparangan ia kattarangon dontongaignokchim, Jikgiparang manibo indiba an∙ching niamko chu∙gimik bon∙kamaona poaina nanga ine Paul agana, jekon agangenchimode: ∙Jikgiparang, na∙simangni setangna bambo. Jensalo na∙simang Gitelni ong∙ahaode indakesa janggi tangna nanga∙ [Kol. 3:18]. Isol pangnan jikgiparangko, Isolko mandera∙aniko aro de∙mitelaniko nangnika. Jikgipa uni ka∙tong gimikchi Jisuna dangdike on∙na aro manina nanga. Uni dangdike on∙na aro indake katta manina kragipade Jisu mangmangsan ong∙aia. Jisu uko An∙tangni bi∙sa gitan rimbaaha. Ua una An∙tangni janggiko gamchakaha. . . . jikgipa aro segipana bateba mande saksa mongsonggipa aro bil gnanggipa donga. Ua mandeara Jisuan ong∙a. Uan uni Jokatgipa ong∙a. Gitelni nangnika gita jikgipa uni segipana bamao dangdike on∙na nanga [Kol. 3:18].”—The Adventist Home, jak 115, 116 ko poraibo.

**Chanchigrikna sing∙anirang**:

`Eph. 5:21–33 o agangipade gitcham chasongna ku∙pattianisa, da∙oni Kristianrangde iako ja∙rikna nangjajok ine saoba saksa aganode, na∙ara maidake aganchakgenchim?`

`Bia ka∙anio neng∙nikaniko man∙enggipa manderangna Eph. 5:21–33 ara maikai dakchakani ong∙gen?`

`Bia ka∙o segipa aro jikgipani gisepo maikai be∙ensan ong∙aha, iani gimin minggipin dake chanchiate nibo. Ia chanchianiara Isolni bia ka∙na chanchie donsogiminko maikai an∙chingna nambate ma∙sina dakchakgen? Bia ka∙aniko naljoke rakkina man∙na gita bia ka∙gimin jiksesa maiko dakna nanggenchim?`