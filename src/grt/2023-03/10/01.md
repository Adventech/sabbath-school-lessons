---
title:  'Segiparang Aro Jikgiparang: Chisolo Damsan'
date:   26/08/2023
---

### Ia Antini Lessonko Poraiani
Eph. 5:21; Eph. 5:25–27, 29; 2 Kor. 11:1–4; Eph. 5:28-30; Aba. 2:15-25.

> <p>Mingani Pod</p>
> “Me∙asarang jiktangtangna ka∙sabo, jedake Kristoba mondolina ka∙saaha aro uani gimin an∙tangko on∙aha ua maikai simteka aro sicheparang ba indakgiparang donggija torom aro matnanga gri ong∙china rongchinge mondoliko an∙tangan an∙tangni mikkango donna man∙na gita uko kattao chichi auatachi rongtalatenba torom ong∙atna mangen” (Eph. 5:25–27).

Eph. 5:21–33 o, Kristianrang maikai saksa sakgipinna dangdike on∙na aro simsakrongna man∙gen, iani gimin Paul bang∙bate agana. Minggipinara, Kristian jikgiparangna ku∙pattianiko on∙a (Eph. 5:22–24) aro uni ja∙mano segiparangnaba ku∙pattianiko on∙a (Eph. 5:25–32). Bon∙kame Paul dolgninan adita ku∙pattianiko agane matchota (Eph. 5:33).

An∙chingara Kristianrang ong∙e Paulni ku∙pattianiko da∙ororo maidake masia? Isol an∙ching baksa ripeng ong∙na aro an∙chingni nokdangko gital dake Un baksa nangrimaniko nangnikenga ine an∙ching u∙ia. Indiba Jisu an∙chingko skanggipao, gital dakchenganiko nangnika. Indake ka∙tongo dingtangosa anchingni nokdangni nangrimaniba ripengskarang gita ong∙gen. Ia gitchamgipa janggi tangaoni Kristoni re∙bana skangan ong∙na nanggen unosa an∙ching gital ong∙e Un baksa dongna man∙gen (Eph. 4:22; Eph. 2:15). Jensalo Kristo an∙chingni ka∙tongrangona re∙baahaon, an∙chingni janggi tanganiba dongtangatako man∙gen. An∙ching an∙chingni janggi tanganiko Jisuna on∙on, Gisik Rongtalgipa an∙chingni kosako sason ka∙a (Eph. 2:22; Eph. 3:16; Eph. 5:18–21; Eph. 6:17, 18). An∙ching Jisuna janggi tanga aro Uko mania (Eph. 4:13, 15, 20–24, 32; Eph. 5:2, 10, 17, 21–23). Ia gitalgipa janggi tanganiara mandeni nokdangrangna Isolni niksamsoani bak ong∙a.