---
title:  Jisu, An∙chingni Bilakgipa Isol
date:   08/07/2023
---

### Ia Antini Lessonna Poraiani
Eph. 1:15–23; Eph. 1:16, 17; 1 Kor. 15:20–22; Eph. 6:12.

> <p>Mingani Pod</p>
> “Aro uni bilni bilakgipa dakani gita, an∙ching bebera∙giparangna uni bilni agre dal∙a mai jeko ua Kristoo chu∙sokataha, jensalo ua uko sigiminrangoniko chakatataha, aro salgirango an∙tangni jakrachi uko asongate.”(Eph. 1:19, 20).

Bang∙a mandeni jat an∙tango dongmangipana bate maiba bilakbatgipako nangnikani dongronga. Bang∙a manderang ta∙rakbatgipa aro bilakbatgipa garirangko nangnika. Devel Motor bilakgipa garirangko taria. Uarang Devel 16 bimungchi nakataha. Devel 16 bilakgipa engine ong∙an baksa namen ta∙rakgipaba ong∙a. Uni ja∙man, Peterbilt company ong∙aha. Ia company truckko ge∙gittam ta∙rakgipa (jet) engine-rangchi tariaha! Ia truck 6.5 second somoirango quarter chel∙gipako re∙na man∙a. Ge∙gni parachute oprakako man∙na skang truck kontaprako 376 mile-ona re∙angna man∙a.

Isolsan uamangna bil aro bilakaniko on∙gipa ong∙a ine Kristianrang ma∙sichina gita Paul bi∙aha. Ia bil Jisuoni re∙bagipa ong∙a. Uni bilko on∙na gita Jisu an∙tangni Gisik Rongtalgipako Uko ja∙rikgiparangna on∙aha. Ia bil ta∙rakgipa jet ba montol dakana bateba bilakbatgipa ong∙a.

Niam Gitalo, Sastroo kakketgipa mingbri Isolni namen bilakgipa ong∙aniko ma∙sina an∙chingko dakchakaha: Sastroni kakketgipa mingbrirang: (1) Jisu siaoni chakataha; (2) Jisu salgio Pagipani sambao asongaha; (3) Pilakko sason ka∙na Isol Jisuko on∙aha; aro (4) Isol Jisuko mondolini dilgipa dakaha (Eph. 1:19-23). Isol an∙chingko dakchakna bang∙arangko ka∙aha.