---
title:  Gisikoni Re∙bagipa Gisik Seng∙ani
date:   10/07/2023
---

> <p></p>
> “Anga na∙simangni gimin mitelna dondikgija angni bi∙mitingo na∙simangko janapchapa; maikai an∙chingni Gitel Jisu Kristoni Isol, rasongni Apa, na∙simang an∙tangko u∙iao u∙iani aro parape∙ani gisikko on∙gen.”(Eph. 1:16, 17).

Jisuko ra∙chakani somoio Ephesuso donggipa Kristianrangna Isol Uni Gisikko on∙aha ine Paul aganaha (Eph. 1:13, 14). Da∙o Ephesuso donggiparangna apsan Gisikchian pattianiko on∙china gita Paul Isolo bi∙aha. Ephesuso donggiparangna Isol gisikni gita seng∙aniko on∙china Paul Isolo bi∙aha. Indake uamang Jisuni gimin ma∙sibataniko man∙gen (Eph. 1:17).

`Gisik Rongtalgipa dingtangmancha ma∙sianiko Ephesuso donggipa Kristianrangna on∙china gita Paul bi∙aha. Maidakgipa minggittam chanchianirangko Paul uamangko ma∙siatna nangnikaha? Eph. 1:17–19 rangko poraibo.`

“Isol an∙chingna on∙na gita baseman∙aha” (Eph. 1:18) ine ka∙donganiko man∙china gita Paul Ephesuso donggipa Kristianrangna bi∙chakaha. Isolni uamangko jokatna kam ka∙giminoniko gisik ra∙china Paul Ephesuso donggiparangna bi∙aha (Eph. 1:3–9, 11–13). Ephesuso donggiparang mikkangchi Isolni uamangna mairongpilgipa chanchisoani giminba ma∙sichina nangnikaha (Eph. 1:10, 14).

Paul indake aganaha, “Maikai na∙simang u∙ina man∙gen, chong∙motan uni okamani gimin ka∙donga mai, aro rongtalgiparango uni man∙rikani rasongni gamchata” (Eph. 1:18). Ia podo Paul Gitcham Songgigrikanio pangchake Isolni dedrangrang Uni dingtangmanchagipa gam ong∙a ine gisik ra∙ataniko on∙aha. (Deut. 9:29; Deut. 32:9; Zekaria 2:12 rangko Eph. 1:11 baksa tosusabo). Ephesuso donggiparangna Isol gam chimmonganikoba dakaha ine ma∙sichina Isol nangnikaha. Apsan somoio Paul, uni seatgipa chittiko poraigiparang uamang Isolni dingtangmanchagipa gam ong∙a ine gisik ra∙chinaba nangnikaha. Ephesuso donggiparang Isolni mikrono gamchatgipa ong∙a ine ma∙sianiko Paul nangnikaha.

Isolni bilakgipa bilna Paul Ephesuso donggiparangna bi∙aha. Iako darang baksaba tosusana amja. Uni bil Uko bebera∙giparangna kamko ka∙gipa ong∙a (Eph. 1:19). Gisik Rongtalgipa Isolni manderango ma∙siataniko ra∙bagen ine Paul ma∙siaha. Paul pilak uni bi∙anirango Ephesuso donggiparangko Isol Jisuchi pilakkon uamangna on∙aha ine an∙tangtangna ma∙sie ra∙aniko nangnikaha.