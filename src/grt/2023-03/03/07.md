---
title:  Chanchidapanirang
date:   14/07/2023
---

Ellen G. Whiteni mesokgipa minggnioniko Jisuni gimin poraibo: “Jensalo Kristo salgini cholgugarangko napangahaon uko sa∙grerangni mandera∙ani gisepo singhasono a∙songataha. Jensalo Uko Raja songa matchotahaon Gisik Rongtalgipa Uni sninggiparangona bilakbee sokbaaha, aro Kristoko Pagipani rasong badita dongachim, ua rasong Kristoo skangnin dongachim, aro ua rasongchin Kristoko rasong chaataha. Uni ku∙rachakani gita Ua Gisik Rongtalgipako watataha. Ian Uko Kamal, Raja ine ra∙chakaha aro Uni manderangni kosako To Nonggimin ong∙a ine mesokani ong∙achim. Pilak salgi aro a∙gilsako Jisuan bil gnanggipa ong∙a. Jisuan Saksa Isol ong∙e Uni manderangko dilna baseaha.”—Acts of the Apostles, jak 38, 39.

Pagipani jakrang An∙tangni Depanteko gipakaha aro indine aganaha, Aro Isolni pilak sa∙grerang Uko (Jisu) olakkitokchina (Ibri. 1:6).

“Ku∙si ong∙aniko aganna man∙pilgija sason ka∙giparang aro bil gnanggiparang janggini Rajani bilko ra∙chakaha. Jisuan Janggini Raja ong∙a. Sa∙grerang Jisuko tuchikope olakkia. Uni ja∙mano sa∙grerang salgini dongramko katchabegipa inchroanichi gapataha: So∙otgimin Mes Bi∙sana bil aro gam aro u∙iani aro bilakani aro mandera∙ani aro rasong aro mitelaniko ra∙na krara (Para. 5:12).

“Salgio katchaani aro mitelani gapkujaskal cheani gitrang sa∙grerangni knaloni gam∙anirang baksa brinaha. Ka∙saani cheaha. Gimagiminko nikpilaha. Salgio chubegipa ku∙rangrang indine gamaha, “Singhasono asonggipana aro Mes Bi∙sana mitelani, aro mandera∙ani aro rasong aro bil jringjrotna ong∙china” Para. 5:13.—The Desire of Ages, jak 834, 835.

**Chanchigrikna sing∙anirang**:

`Da∙alo maidakgipa bewalo Jisu darangni Nokgipa ong∙a? Maidakgiparangni kosako Jisu da∙alo sason ka∙aniko daka? Mikkangchi maidakgipao Ua sason ka∙anggen? 1 Kor. 15:24-28 rangko poraibo.`

`Jisu nang∙ni janggini nokgipa ong∙ama? Na∙ara maidake Uni chu∙gimik sason ka∙anio janggi tangenga? Ma na∙ara ga∙akgimin gisikrangchi sason ka∙anio janggi tangengama? Nang∙ni janggi tanganiko sason ka∙gipako na∙a ma∙siama? Namgijagipa gisikrangchi sason ka∙aoni na∙a maidake naljokna man∙gen?`