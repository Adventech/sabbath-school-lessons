---
title:  Bilgrigipa Boli?
date:   04/05/2025
---

Basakoba minggni ma∙sianio dingtanggrikani namen skiani baksa gamchatgipa ong∙a. Sastroni gita boli on∙ani bidingo bang∙a skie ra∙aniko an∙ching Isolni An∙tang manderangni bolirangko ra∙chakgijanioniko man∙aha.

`Isa. 1:2–15 ko Isa. 56:6, 7 aro Git. 51:17 baksa nisusabo. Boli on∙ani gimin iano maidakgipa gamchatgipa skianiko on∙aha?`

Ia ka∙beani golpo Israelni itihaso skanggipa changna Isol boli on∙aniko jechakaha ong∙ja; ia apsan dakgipa jokatani a∙bachenggipa itihasoba ong∙manaha jeon Abelni boliko Isol ra∙chake Kainni boliko ra∙chakjaha. Ua a∙bachenggipa golpo boliko ra∙chakani aro ra∙chakgijani gisepo dingtanggrikaniko ma∙siatgipa minggipin chol ong∙aha (A∙ba. 4:3–7 aro Ibri. 11:4).

Isaia-ni somoio Israel moanirang gita re∙aha, gisikni gita toromko nianichi chongipa jottonko ka∙e, uamangni skani gita re∙e Isol baksa namgrikna krengaha. Uamangni boli on∙anirang an∙tango karikgipa ong∙aha, jedake Kain ong∙achim aro Isolna pakwata gnang on∙kanggipa cholonno ong∙jaha.

Ia apsan gisikan ia a∙gilsakni songnokrangko dakjagringgipa ong∙a: an∙tango chu∙ongnikani gisik. Kain an∙tangni namnikao janggi tangaha aro Isolna on∙ani an∙tangni nangnikanio ong∙aha. Sakantian ua Isolko dongdikanichi niaha ine ma∙sina man∙gen, jean uni ramako re∙anio champenggipa ong∙a, indiba moani gita re∙na Isolna ken∙aha.

Indioba Abel Isolni mol∙molani gita boliko on∙aha jean re∙baenggipa Jokatgipako ku∙rachakaniko dakmesokgipa ong∙a (A∙ba. 3:15): mes mangsa, Skobikroko Kristoni jokatna kam ka∙aniko mesokgipa ong∙a.

“Abel, dal∙begipa piokani niamko rim∙aha. Ua an∙tangko papi ong∙e nikaha, aro ua pap aro uni sastiko aro sianiko nikaha, jerangan uni janggi aro Isol baksa nangrimgrikanini jangchio chadenggipa ong∙aha. Ua so∙otnasienggipako ra∙baaha, boli on∙chaknasigipa janggi, indake pap ka∙anina, niamni dabianiko u∙iataha. An∙chi ong∙atanichi ua mikkangchi boli on∙chakani gimin niksoaha, Kristoni Sko bikrokni chisolo sianiko; aro nangrimataniko daknasienggipao ka∙donge, ua kakketgipa ong∙a ine sakkiko man∙aha, maina uni on∙aniko ra∙chakahachim.”—Ellen G. White, Patriarchs and Prophets, jak 72.

`“Moenggipa gita re∙na” an∙ching an∙tangtangko maidake chel∙chakaniko daka! An∙ching sakantian maidake Jisuni siachisan jokatanina ka∙dongani ine ma∙sie ra∙na man∙gen?`