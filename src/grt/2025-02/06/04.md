---
title:  Watchangani Alanini Mes Bi∙sa
date:   06/05/2025
---

Parape∙ani ki∙tapo Jisuko chang 30 rangna “Mes Bi∙sa” ine janapaha. A∙bachenggipa salrangoni jokatanina daksamsoanio, Isolni manderang re∙baenggipako mesokna mesrangko chin dake jakkalaha. Abel an∙tangni “atchichenggipa mes jatrangoniko” (A∙ba. 4:4) on∙aha aro Israelrangni Egyptoni ku∙rachakgimin a∙kaweona re∙ongkatna skang, uamang atchichenggipa manderangko ba matburungko piokna gita bilsisani mes bi∙sako on∙china ge∙etako man∙aha (Re∙o. 12:5).

`Re∙o. 12:1–11; Isa. 53:7, 8; 1 Kor. 5:7; aro Para. 5:6 rangko poraibo. Ia podrang an∙chingna Jisuni gimin Watchangani Alanio boli on∙gipani gimin mai skianiko on∙aha?`

Kristoni siani, chakatpilani, aro doangani bilsisa ja∙mano, Pitor an∙tangni ma∙sianiko mesokaha aro ua indine seaha, “Maina pagitchamrangoni ong∙gimin na∙simangni ong∙gramaia dakrongaoni, sognirang rupa sonachi ong∙ja; indiba ong∙sigija, simteka gri mes bi∙sani gita” (1 Pitor 1:18, 19).

Jisu, rongtalgipa Isolko namnikatgipa mandeni jatni janggi tanganiko tangaha; an∙chingoni pilakan pap ka∙aha, aro paparigipa janggi tanganiko an∙chingni tangani bewal an∙chingko Ong∙atgipani cholonko tol∙gipa ga∙akata.

Indioba Jisu “bon∙kamgipa Adam” ong∙aha (1 Kor. 15:45). An∙ching jeo ga∙akaha, Ua chu∙sokgipa ong∙aha. Uni mande ong∙anio, mandeni jatni ong∙na nanganio Uaba ong∙aha. Ua Isolni rasongko chu∙sokbee teng∙chakgipa ong∙aha. “Jisu uko aganaha, O Philip, indita sal Anga na∙simang baksa gnang, indiba na∙a Angko u∙ijama ? Angko nikgipa Pagipako nikaha” (Johan 14:9l).

Apsan somoio, Jisu watchangani alanio datkapako man∙ahachim, jean Uan mesoksogipa Mes Bi∙sa ine talataniko on∙dapgipa ong∙aha. Johan 18:19, 20 o Uni skiani gimin Jisu “parake aganaha.” Apsan dakgipa bewalo, Re∙o. 12:5, 6 o Watchangani mes bi∙sani gimin agananio, Israelni dedrang Watchangani Alanina mes bi∙sa mangsako basee “donchina” ba boli on∙aniona ra∙angani salrango dakmesokanio donchina ge∙etaniko man∙aha. Jensalo dal∙batgipa kamal Jisuni skiani gimin sing∙aniko dakahaon, Ua An∙tangko torom noko sakantini nikanio ra∙chakaniko man∙china dakmesokanio donmananiko Ua janapaha. Uni janggi tangani, Uni kamrang, Uni skianirang pilakan Uara sawachim, uko parape∙gipa ong∙achim. Uan simteka grigipa Mes Bi∙sa ong∙a, jean Isolni kakketaniko aro rasongko bil gnange mesokgipa ong∙a.

`Maidakgipa nambatgipa cholrangchi an∙ching Jisuni chu∙sokgipa cholonni gimin an∙chingni janggi tanganio teng∙chakgipa ong∙na man∙gen?`