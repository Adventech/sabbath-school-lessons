---
title:  Na∙an Pilakkon Ong∙ataha!
date:   08/05/2025
---

Bang∙a biaprangon, katchinikgiparang, nikanichi Isolona sepangbate rimbaako man∙aha jedakode uamang Isolni singhasonko nikna on∙ako man∙gen. Ezekiel bangbangni kosako nikaha (Ezek. 1:26); Isaia nina gita salgini torom nokona re∙angaha (Isa. 6:1), aro mingsa grikbee tal∙ataniko an∙chingna on∙aha, Johan Para. 4 aro 5 ni nikanio rimangako man∙aha. Niam Gitchamo torom tambuo dangdike on∙ani kam Isolni dongramona dilsa ramachisan mandeni jatna donga ine mesokaha: chong∙motan, Kristoni an∙chi (Levi. 16:2,14).

`Isa. 6:1–5 aro Para. 4:7–11 rangko poraibo. Ia minggni nikanirango maidakgipa bakrang apsangipa ong∙a? Sulsul ong∙bagipa obostarangko gisik nange nibo: Maidakgipa katta bichongko skanggipao donchengaha? Uni ja∙mano maidakgipa ong∙aha? Isolni maidakgipa kakketani gimin ia nikarango talataha?`

Singhasonni dringo nikani mingprak, skanggipa ong∙gipa salgini janggi gnanggiparang Isolni rongtalachi baseako man∙aha. Isaiani nikanio, biap gisik nangatgipa ong∙achim: torom nok wal∙kuchi gapatako man∙aha aro “nokni do∙garang” Isolni rongtalaniko seraphni chrikwaton moatako man∙aha. Johanni nikanio, keruprang apsangipa chrikwataniko dakaha, “Rongtala, rongtala, rongtala.” (Ezek. 10:14, 15). Katchinikgipa sakprakna Isolni rasongo namen ching∙gipa biapko mesokaha.

Uni ja∙man katchinikgipani ua biapko nike dingtanganiko mesokaha. Isaia Uni ku∙chilrang rongtalgijagipa ong∙a ine Isaia inwataha (Isa. 6:5), aro Johan, ning∙tugipa kakket baksa darangba kragipako dongjaha ine ua grapaha (Para. 5:4). Isolni gamchatgipa baksa an∙ching jensalo chanchapako man∙a, an∙ching unon mandeni obostako bon∙kame ma∙sina a∙bachenga: an∙ching chu∙gimik gamchatgijagipa aro an∙chingni Piokgipa Kristoko nanggiparang ong∙a ine nikgen.

Satan bang∙a matnanganirangko Isolni kosako galataha, Ua chanchigijagipa, an∙tangnasan chanchiaigipa, aro namen sasono rakgipa ong∙a, indiba kan∙dikgipa somoio Isolni singhasoni ku∙turio Satanni tol∙napaniko parakataha. Ian Kristo, bebegipa “so∙otgimin Mes Bi∙sa” (Para. 5:12) ko nie an∙ching kakketgipa Pagipako nina amaha. Jisuko niate an∙ching badita ka∙dimeataniko man∙a, an∙ching Pagipa maidake daka uko nikaha (Johan 14:9). Aro dal∙batgipa parape∙ani Jisuko an∙chingna chisolo sianiko nikanian ong∙a.

Chisol, uni ja∙mano minggniko an∙chingna mesokgipa ong∙china: skanggipa, Isol an∙chingna baditan ka∙saaha aro Ua An∙tangkon boli on∙aha: gnigipa, an∙ching baditan papibegipa ong∙e ga∙akaha jena chisol gitasan an∙ching jokatako man∙a amaha.