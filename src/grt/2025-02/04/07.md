---
title:  Chanchidapani
date:   25/04/2025
---

Isaia 44:24–45:13.

“On∙ti on∙ti, a∙bachengode srik srik donnua gnang, unikode manderangni gisikrangko sasono man∙mano bilo bilakrorobaon parake,∙papni agansokna amgijagipa tol∙napanichi aro Isolko mandera∙gijani kamko ka∙aha. U∙iatgijan songsarekni bewalrang Kristian mondoliona uamangni ramako nikbaaha. Nangrimani aro namnikpaani gisik adita somoinade bilongbegipa a∙rik sanalanirangchi champenganiko dakaha jekon mondoli songsarek toromni somoio chagrongahachim. Indiba a∙rik sanalani dontongahaon, aro Kristian torom rajarangni sa∙rarangona aro nokrangona napangahaon, ua an∙tangni sontolgipa Kristosrak aro Uni watatarang gita ong∙gipa cholonko songsarek kamalrangni aro sason ka∙giparangni gaora de∙anina aro mesokmikanina a∙samo donaha; aro Isolni ge∙etanirangko rakkiani pal, ua manderangni skianirangna aro olakkiani bewalrangna biapko on∙skaaha. Brigipa ritcha bilsini jolo Constantine-ni niamna mangmang gisik pil∙ania, dal∙bea katchaaniko ong∙ataha; aro a∙gilsak, toromni gandingko ganenga ingipa gita, mondoliona re∙baaha. Da∙ode cha∙bokani kam ta∙rakbee bariroroaha. Songsarek torom, amchepako man∙aha ine mesokmikanio, chegipa ong∙skaaha. Uni gisik mondoliko sason ka∙aha. Uni skianirang, olakkiani bewalrang aro aganritingbaanirang Kristoko ja∙rikgiparangni bebera∙aniona aro olakkianiona ja∙napbaaha.”—Ellen G. White, The Great Controversy, jak 49, 50.

Budbar salni bakoniko poraiani ja∙mano sing∙aniko dakaniara, an∙chingara pilakan kenbegnio ong∙jaengama, mongsongbate an∙ching iano ru∙ute dongengon, bilna, man∙gnina aro a∙gilsakni gita dakmajoanirangna “Kristoni aro Uni watatarangni ramramari bamaniko” galgiparang ong∙jama? An∙ching ong∙ja inengode, an∙ching an∙tangtangko tol∙giparang ong∙enga.

**Chanchigrikna Sing∙anirang:**

`Uni manderangko Isol jensalo Babylonona galatahaon, ian dingtangman∙cha saknabegipa somoi ong∙achim. Songgigrikgipa manderang ong∙e a∙gimikna teng∙suchina Isol Abrahamko Kaldeaoniko okamaha, aro da∙o uamang budurangchi kae rim∙angako man∙aha. Uamang chipchangako man∙engon, uamang kakket ong∙e donggenchimode uamangni ong∙gniko Isol Israelna mesokaha. Nebukadnezzar, dakbewalrangni skotong, Isolko chu∙gimik jegalaha, aro Kristoona re∙baaha (Dan. 4). Uamangko chipchangani bon∙kamgipa somoio, Kristoni bewalo dangdike on∙a gita Isol Persiani rajako ong∙katataha, jean Uni manderangko Babylononiko wataha aro Ku∙rachakgipa A∙songona watataha. Kyrus Israeloni ong∙jachim indiba Isol uko seokaha jedakode uni Isolni songgigrikgipa manderangko Jerusalemona re∙angatanichi a∙gilsakni manderangna jokatani ramako dakmesokna man∙gen. Isolni nikanichi mandeni jatko nie da∙alo Israelni a∙pal ong∙gipa manderangko jakkale Uni mangsonganiko chu∙sokatanirangni gimin an∙ching maiko skie ra∙na gita man∙gen?`

`An∙ching Babylono ong∙janaba donga, indiba an∙chingo Babylon badita dongenggen? Ia neng∙nikaniko an∙ching maidake ma∙sigen and uni ja∙man an∙ching maidake dingtangataniko ra∙bagen?`