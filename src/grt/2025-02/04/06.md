---
title:  Gipin Jatrangna Seng∙ani
date:   24/04/2025
---

Isolni Israel a∙songko songanio skanggipa miksonganide a∙gilsakko matnangna ong∙jachim indiba jokatnasa ong∙achim. Saniba kakketgipa cholon baksa chagronggenchimode an∙ching an∙tangko matnanga gita chanchiman∙a, indake Israelni ong∙baani papko aro samtangtango dongenggipa a∙songrangni an∙tangnasan mangsonganiko mesokgipa ong∙a. Bebera∙giparang Isol baksa nangrime janggi tangani Uni kakketgipa cholonko mesokgipa ong∙a jean paptangko ma∙siaona dilgipa ong∙skaa. Manderangni janggi tanganio jerangan “Isolni ge∙etanirangko rakkigipa” (Para.14:12) Uni cholonko dakmesokgipa ong∙na nanga.

Israelrang uamangni dakna nanggni gita aro uamangko aganaha gitan dakgenchimode, a∙songrang uamangni gimin aro uamangni Isolni gimin ma∙sina ske uamangona tom∙toma gnang re∙bagenchim. Duk ong∙bee, Babylonchi rim∙draanganian ia a∙songrang dakgriknasa re∙baskaa ine me∙sokaniko on∙skaaha.

Bon∙kamgipa Isolni cholonko mesokgipara Jisuan ong∙achim, saksa kamkam mandeni bimango chu∙sokbee dakmseokgipa ong∙aha. Uni chu∙sokgipa dakmesokani, jean ka∙tongrangna paptangko ma∙sianiko ra∙baaha, ian okamanikoba miksonggipa ong∙aha (Johan 3:16–21).

Israel a∙songko songanio bon∙kamgipa miksonganiara Isolni mondoliko songanio miksongani baksa apsangipa ong∙a: papirangko Kristoona salbana gita Ua Uni manderangko jakkalna miksongaha. Sa∙gre sakgittamni kattarangchi okamaniko Uni mondoli gita on∙aha jean bang∙gija basegiminnasan ong∙gija “darang a∙songna, jatna, ku∙sikrangna, aro manderangna” ong∙aha (Para.14:6). Gitelni re∙bapilna skang a∙gilsak gimik Isolni rasongchi teng∙sugniko Para. 18:1 o katchinike agansoaha.

**Iano seanirang ia a∙gilsako Uni manderangna Isolni mangsonggimin kamni gimin mai skianiko on∙aha? Ia ge∙etanirangko an∙ching an∙tangtango maidake jakkalna man∙gen?**

`Chan. 14:17–21`

`Isa. 42:6, Isa. 49:6, Isa. 60:3`

`Para. 18:1–4`

`Para. 18:1–4 ko poraitaibo, jeon “angni manderangko” okambo ine ge∙etani gnang: jean Isolni manderang Babylononi ong∙katbana nangenga. Iara maidake ong∙na amgen? Minggipin kattarangchi aganode, an∙ching maidake mondoli ong∙e Babylono ong∙gija Isolni manderang ong∙e Babylono dongenggiparangko okamna man∙gen?`