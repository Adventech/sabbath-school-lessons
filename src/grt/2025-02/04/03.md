---
title:  Abrahamko Okamani
date:   21/04/2025
---

A∙bachenga ki∙tapni chikkunggipa odhaio, an∙ching dingtang dingtang a∙songrangni ong∙baaniko nikaha. “A∙songrang” ine kattako pe∙aniara goyim ine ong∙a jean gipin jatrangko miksonggipa ong∙a. A∙bachenga 10 o mandeni jatko a∙kawerangona, ku∙sikrangona, nokdangrangona aro a∙songrangona bak ka∙aniko agananirang gnang (A∙ba. 10:5; Para. 14:6).

Ia ma∙sianiko on∙manani ja∙mano, Isol Abrahamko a∙songrangni giseponi aro uamangoni dingtanggipa damsa a∙songoniko okamaha.

`A∙ba. 12:1–9 rangko poraibo. Isol Abramko maina uni dongram a∙songoniko okamaha?`

Isol a∙songko ong∙atna gita Abrahamko jakkalaha, je a∙songan mandeni jatni a∙songrangoni dingtanggipa ong∙genchim. Isolna agre uamango gipin rajarang dongna nangjawachim. Mandeni jatara Ong∙atgipaona re∙bapilgenode maidake ong∙a uko manderang mesokgipa ong∙na nangachim. “A∙ani pilak ma∙chongrang” (A∙ba. 12:3) pattiako man∙china Israelko songaha. Isol uamangni kosako seng∙aniko aro namgipa cholrangko a∙gilsakko chichi nisiatna skang nikana agre nikkugijaniko on∙aha.

`Deut. 4:5–9 rangko poraibo. Abrahamna ku∙rachakgimin a∙songni gimin chu∙sokanina Isol Abrahamni dedrangna maiko aganenga?`

Ian song damsao saksa mandeni sakki on∙anichi ong∙ja; ian a∙song gimik ong∙a jeon damsan kam ka∙anichi aro Isol baksa bakrimanichi, Uni cholonni rasongko mesokna gita man∙gipa ong∙a. Uamangna agangipa kattarangkoba niatbo jeon Isolni uamangna on∙gimin “niam aro bichal ka∙anirang” chisan uamang dingtanggipa ong∙atako man∙ja, indiba uamangni beber∙anian gipin a∙songrangko uamangni kosako indake aganataha, “Beben ia dal∙gipa jat gisik gnanggipa aro u∙igipa manderang ong∙a” (Deut. 4:6). Manderangna on∙gimin kakketanirang mairongpilgipa ong∙genchimoba, uamangni gita janggi tangani chu∙sokgijani, katta maniani, pattiana bate saoko aro janggina bate siako ra∙bagipa ong∙aha.

`Apsan niaman, ia kakketanirangko ma∙siasan ong∙aigija indiba uarangko rakkianirang da∙aloni Adventistrangna maidake jakkalna gita man∙gen?`