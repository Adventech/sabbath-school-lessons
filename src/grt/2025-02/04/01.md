---
title:  "A∙songrang: Bak 1"
date:   19/04/2025
---

### Ia Antini Lessonna Poraiani

A∙ba. 10:1–12, A∙ba. 12:1–9, 1 Sam. 8:4–18, Mati 20:25–28, Para. 18:1–4.

> <p>Mingani Pod</p>
> “ ‘Aro pilak manderang, jatrang, aro ku∙sikrang uko olakkina man∙na gita, raja ong∙aniko aro rasongko aro songnokko una on∙aha; uni raja ong∙ani jringjrotna raja ong∙ani; uan bon∙angjawa, aro uni songnok nisiatako man∙gijani ong∙a.’ ”(Dan. 7:14).

Parape∙ani ki∙tapan an∙chingni ga∙akgimin a∙gilsakko nampilatanina cholko mesokgipa ong∙a. Bon∙kamgipa odhaio boljanggini biteko cha∙na on∙piltaiaha, saoko ra∙galani, aro an∙chingko Isolni dongaona rimnapiltaiaha. Parape∙a ki∙tap badiaba bakode A∙bachenga ki∙tapni bikpilgipa bak ong∙a, indake A∙bachenga ki∙tap gamchatgipa ong∙a jeon a∙gilsakna neng∙nikani a∙bachenganiko ma∙siatani chabi ong∙a.

Daniel aro Parape∙ani nangchongmotgipa bakara a∙gilsakni gita sason ka∙anian ong∙a, jeon mande man∙rikgipa dake Isolni a∙gilsakko aro paponi bobil dakpilani bon∙ahaon kakketsrangao sason ka∙gnini kosako sason ka∙na krenganian ong∙a.

Ia somoini bakona sokna gita bakrogipa kam ka∙aniko nangaha, jeon mandeni an∙tangari sason ka∙anichi ma∙siani bilsirangko man∙gopaha. Uamang pangnaba kam ka∙jaha; aro chubatao nambatgipaba pangnaba chu∙sokjaha, nambatgipaoni ning∙tuen chu∙sokjaha. Hajal bilsi jolgimik manden jatni saknaani itihas, kam ka∙ani bewalo chu∙sokgijanichi dal∙begipa dukko an∙chingona ra∙bagipasan ong∙a. Aro ian Isolni “jringjrotni songjinmako” (Dan. 7:27) bon∙kame songdimaona kingking nambatsranggijagipasa ong∙aigen.