---
title:  "Gitrango: Bak 2"
date:   24/05/2025
---

### Ia Antini Lessonna Poraiani

Git. 46, Jer. 4:23–26, Git. 47:1–4, 1 Thess. 4:13–17, Git. 75, Para. 14:6–12.

> <p>Mingani Pod</p>
> “Manderang Nang∙ko mitelchina, O Isol; pilak manderang Nang∙ko mitelchina. Jatrang ka∙srokchina aro katchae ring∙china; maina kakket dake Na∙a manderangko bichal ka∙gen, aro a∙gilsako manderangko sason ka∙gen.” (Git. 67:3, 4).

Bon∙kamani salrangni obostarangni bidingo chanchion, an∙chingona matburung aro Parape∙ao janapgimin bilrangni gimin chanchironga. Aro beben, uarang dal∙bea kamrangko ka∙a, aro uarangko u∙ina nangchongmotani ong∙a. Ong∙jaode, Isolara uarangni bidingo an∙ching u∙ie ra∙china an∙chingna Sastroo donjawachim (Para. 1:3).

Katchinike aganani, beben, pap aro duk, bichal, nama aro namgijani gisepo dakgrikani, a∙rik sanalani, aro uandakgipa bang∙a kamrang baksa nangrimgipa mongsonggipa a∙sel obostarangni gimin talata.

Gitrangoba iandakgipa a∙sel obostarangni gimin ning∙tue talataniko daka, aro mandeni gisikni chanchianio chagronggipa mingantikon ong∙nasipile nangchake talata—jegalako man∙gipa andalgipa obostaoni kingking katchabeaniona chagronganiko man∙gopa. Andalgipa bilrang baksa dakgrikna Israelni tarianiko an∙ching nikna man∙a. Namgija kamrangko mikkangchakchak aro rang∙san Isolni bichal ka∙gijanina sing∙aniko dakgipa manderangni gimin an∙ching poraia, je sing∙anikon an∙chingba sing∙ahachim. Aganchakanirangko man∙na an∙ching torom nokona dilatako man∙a, aro Isolan a∙gilsakko Ong∙atgipa ine janapanirangko changni chang dakaha. Iandakgipa sing∙anirangko an∙chingba sing∙jachimma?

Beben, an∙ching sing∙aniko daka—iani giminan an∙ching ia ning∙tubegipa bebeni kattarangko u∙ina Gitrangko an∙ching oprakangkugen.