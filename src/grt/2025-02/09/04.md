---
title:  Uni Ja∙ani Kokkimao
date:   27/05/2025
---

`Git. 47:1–4 ona poraibo. Kristoni songnoko an∙chingni biapni bidingo iara maiko agana?`

Mikkangchina namgipa ka∙dongani donga. Ua somoiona kingkingde, mande jatara a∙gilsakko sason ka∙na Luciferna on∙a, aro Jobni ki∙tapo janapgimin gita, salgini kachario Satanni mikkang pa∙ani somoiode ua indine an∙tangko gaora de∙aha je, ia a∙gilsakara unin ong∙a. “ ‘Na∙a baoni re∙baa?’ ” ine Isol sing∙aha. “ ‘A∙ao rojojoaoni, aro uano re∙roroaoni,’ ” ine ua aganchakaha (Job 1:7).

Satan iano nokgipa ong∙aniko parakenga; skangni salrangode ja∙achi re∙roroaniara nokgipa ong∙aniko miksonga. “ ‘Chakatbo, ia a∙songni gro gipengko re∙rorobo; maina Anga uko nang∙nan on∙gen’ ” (Aba. 13:17) ine Isol Abrahamna ge∙etaha.

`1 Thess. 4:13–17 ko Zek. 14:4 baksa nisusabo, aro Kristoni ja∙ana gisik on∙bo. Ia podrangni gisepo maia dingtanggrikaniko na∙a nikna man∙a, aro Kristoni ia a∙gilsakni nokgipa ong∙ani bidingo ia minggni dinggtanggrikaniko iaranga maiko an∙chingna skia?`

Bilsi hajalsani bon∙ao, Kristoni daknasienggipa kamni bidingo agananio, Ellen G. White indine seaha: “Kristo Joitun A∙briona ong∙onbaaha, jeonin, An∙tangni chakatpilani ja∙mano, Ua salgichina doangachim, aro jeonin sa∙gregrang Uni re∙bapilani gimin ku∙rachakaniko aganahachim. Katchinikgipa indine aganaha: ‘Angni Isol Jihova, aro Un baksa pilak rongtalgiparang re∙bagen.’ ‘Aro ua salo Uni ja∙arang Jerusalemni mikkango salaramchipako donggipa Joitun a∙brini kosako chadenggen, aro Joitun a∙bri salaramchi aro saliramchi Uni jatchio dal∙begipa a∙kongchi bak gni dake sualako man∙gen.’ ‘Aro Jihova a∙a gimikni kosako raja ong∙gen; ua salo Jihova saksan, aro Uni bimung mingsan ong∙gen.’ Zek. 14:5, 4, 9. Indake Gital Jerusalem, namen rasongni teng∙suanio, salgioni ra∙onbaako man∙e, uko rimchaksona gita rongtalatgimin biapo onchongegen, aro Kristo, An∙tangni manderang baksa aro sa∙grerang baksa Rongtalgipa Songjinmaona napanggen.”—Ellen G. White, The Great Controversy, jak 662, 663.

`Jisuo an∙chingna on∙gimin ka∙donganiko niatbo. Siao pilakan bon∙aha ine chanchiate nibo. Baditan janggi tanganio neng∙beani ong∙genchim. Pilakan namgni dongjawachim, donggenchimma?`