---
title:  Mingsa Nangchongmotgipa Niam
date:   06/04/2025
---

A∙bachengani ki∙tapo, Isol jerangko a∙bachengataha, an∙ching uarangko Sastroni gipin ki∙taprango poraigen. Sastroara skanggipa changnade chanchiako chinrangchi agana, ua chanchiani aro chinrangni gimin an∙ching maikobade skie ra∙a jerangkon ja∙mani salrango uarangko maikai jakalgen uko ma∙sie ra∙na an∙chingna dakchaka.

Ia skianirangan Sastroko poraianio nangchongmotgipa niamrangko ma∙sie ra∙na an∙chingna dakchaka. Isol, pangnan aro somoiantian Uni dedrangna u∙iataniko on∙a. Skanggipa, Isol an∙chingna Sastroo nangchongmotgipa skie ra∙ani gisikko on∙a. Indake Ua, bang∙a bilsirangna badeanggiminrangoniko ma∙sie ra∙na gita Isol an∙chingna Sastroni dingtang dingtang bakrango talataniko on∙a.

`Isa. 40:7, 8; Malaki 3:6; aro Ibri. 13:8 rangko poraibo. Ia odhai podrangko poraie na∙a maia nangchongmotgipa niamrangko skie ra∙a? Ia odhai podrangara nang∙ni Sastroko poraianio mikkangchini gimin skie ra∙anio maia nama skianiko on∙a?`

Da∙ororoni chasongo bang∙a chanchirakgiparangan janggi tanganio bebeni gimin u∙ina man∙ja ine bebera∙a. Kakketaniara maiba aro uara somoiantion dingtangna man∙a ine ia chanchirakgiparang agana.

Indiba jensalo Isol an∙chingna bebeni gimin skion, bebe ine aganon uan Uni gisiko dingtangatna man∙gijagipa ong∙a ine Ua an∙chingna skia. Jensalo Ua an∙chingna bebeni gimin skina a∙bachengon, an∙ching Jisuo ka∙dongchakna nanga. Gital dake chanchianioba kakket ingipade orto dingtangani dongja. Gital chanchianirangan an∙chingna gitcham Sastroo kakketa ingipa kattarangko nambate ma∙sina gita dakchaka. Uni gimin an∙ching A∙bachengani ki∙tapko namedake ma∙sie ra∙na nanga. Ia ki∙tapo, bang∙a mongsonggipa kattarangni gimin skanggipa changna talatanirangko na∙a nikgen. Indakesa na∙a gipin Sastroni ki∙taprangko poraina aro ma∙sie ra∙na gita skianko man∙gen.

`Sastro aro Uni skianirangko bebe ra∙anio an∙chingko maina bilgriatenga? Sastroni Bebeko skie raanio an∙chingko maina bilgriatenga?`