---
title:  "Ishakni Sing∙ani: Bolina Mesde Bao?"
date:   08/04/2025
---

Sastroo skanggipa changna “seh” kattako janapania Aba. 22 ni golpoo ong∙a (seh ian Ibri katta ong∙a, jeni ortoan “mes mangsa ine ong∙achim). Mija salni lessonko an∙chingni poraibagimin gita, ia golpoara sanibani skanggipa changna ka∙sachenganiko Sastroo janapgipa golpoba ong∙a. Mes bi∙sara mingsa nangchongmotgipa toe aganna jakkalgipa chin ong∙a ba Parape∙ani ki∙tapo bimangko nike u∙iani ong∙a. Ia ki∙tapo, Jisuko Mes Bi∙sa ine minga changkolgrikna baten donga. Parape∙ani ki∙tapo mingsa aiao inmangipa odhairangara Johanni Isolni salgini torom nokko nikaniko an∙ching Parape∙a 4 aro 5 o poraina man∙a. Odhai 5 o Mes Bi∙sa ingipara mongsonggipa bak ong∙a.

`Aba. 22:7, 8; Reo. 12:3–13; aro Para. 5:5–10 rangko poraibo. Sastroko segiparang Mes Bi∙sako bimangko nie u∙ina gita Abrahamni Ishakko boli on∙ani golpoo an∙chingna maikai u∙ina dakchaka? Abraham aro Ishakni golpoara Johanni nikgipa Parape∙a 5 ko maikai talatna dakchaka?`

Iano an∙ching changsatai “seh” ingipa kattako jekon mes bi∙sa ine agana, uko an∙ching skanggipa changna Sastroniko poraia aro uan jensalo Ishakni pagipao, “mes bi∙sade bachi?” ine sing∙aniko (Aba. 22:7) nikna man∙a. Sastroni gipin bakrangoba ia sing∙anina aganchakani gnang. Sastroni gipin king 38 ki∙taprangoba ia sing∙anina aganchakanirangko bang∙roroen nikna man∙a. Niam Gitchamni on∙anirangoni Daud rajani golporangona, ia Ishakni sing∙anina aganchakanirangko pilni pil nikna man∙a. Niam Gitchamoba mikkangchi Jokatgipani gimin dingtangmanchagipa nama kattarang gnang. Niam Gitalora jensalo Jisu ia a∙gilsakona re∙bae Uni manderangko dakchakna aro chisolo sichakna re∙banian Ishakni ia sing∙anina aganchakani ong∙a.

Indakmitingon, Johanni golpooniko changni changna Jisuko Mes Bi∙sa ine agananiko niate nibo. Johan 1:29–34 o, Johan, Johan Napbolatgipani gimin seaha. Johan Napbolatgipa an∙tangan ua Ishakni sing∙anina aganchakaha. Ia golpoo, papirang uamangni paprangko ku∙rachaka. Uamang napbolataniko man∙aha. Napbolanian gisikni gita sigimin papirangna Jisuo gital bebera∙e janggi tangna a∙bachengani ong∙a. Indake Jisu, Isolni Mes Bi∙sa, re∙baaha aro salgirang oaha. Salgioni ku∙rang indine Jisuko aganprakataha: “ ‘Nibo ian Angni ka∙sara Depante, iano Anga namnikbea ine salgioni ku∙rangko knaha’ ” (Mati 3:17). Salgini ku∙rangko chanchiate nibo. Gitelni Sa∙greba Abraham aro Ishakni gisepo neng∙nikani ong∙engon salgioni aganprakataha (Aba. 22:11–14).

Ia pilak podrangan Jisuan, Isolni Mes Bi∙sa ong∙a ine an∙chingna mesoka, aro Uan an∙chingni pal An∙tangko on∙chakgipa ong∙a. Ia Sastroni kakketanian Johanni nikgipa Mes Bi∙sako nambate u∙ina an∙chingna dakchaka (Para. 5).