---
title:  Chanchidapani
date:   11/04/2025
---

Ellen G. Whiteni ki∙tap, The Acts of the Apostles oniko “Parape∙a,” jak 578–581 rangko poraibo.

Da∙ororo bang∙a Kristianrangan an∙tangtangni chanchia gitasa a∙bachengaha. Indiba ia Kristianrangni toromara uamangni janggi tangani itihaso chong∙motgipa chagronge nikgiminoni a∙bachenga. Sastroara Isol aro manderangni gisepo nangrimgrikani itihasko serikgipa ong∙a. jensalo anching ua nangrimagrikani gimin poraion, an∙ching Isol aro Uni ka∙saani gimn bang∙bate poraina man∙a. Isolni ka∙sanide dingtanggipa ong∙ja.

Basakobade Kristianrang uamangni u∙igipa apsangipa skianirangko knatimna neng∙pilaha ine agana. Basakobade an∙ching pamongni skiprakengon, uanoniko an∙ching maia gitalko skia man∙gen ine chanchia.

An∙chingni nama kattarang dingtangjaoba, an∙chingni nama kattarang gisiko nangatgijagipade ong∙ja inede miksongja. Jensalo an∙ching Isolni an∙chingni mondolina u∙iatgimirangko poraion, na∙a uarangko pangnaba man∙jawaha ingipa gita dake ua katta bichongni gimin bon∙aona ta∙rake poraia, aro u∙ie ra∙na nanga pilakon ma∙siaha ine chanchia.

Johanni Parape∙ani kitapko seani mingsa miksonaganide, Isolni pilak daksogiminrangko u∙ie ra∙na gita Kristian mondolirangna dakchakani ong∙a ine Ellen G. White agana. Indiba mitam chadambe kam ka∙giparang [ua somoio] . . . Sastroni bebeko skie ra∙anio knarongani gimin neng∙nikpila. Uamang maiaba gital kattarangkosa knatimna sikbataia. Uni gimin uamanga gitalgipa skianirangko skina jotton ka∙aha.”— The Acts of the Apostles, jak 580. Uni gimin, Parape∙ani ki∙tapde mikkangchini gimin agansoaigipasan ong∙aija. Parape∙ani ki∙tapde batanggiminni gimin serikgipa ki∙tapba ong∙a. An∙chingni mondolini itihasko rongtalbate u∙ina gita dakchakaniko on∙na Johan an∙chingna Parape∙ani ki∙tapko seaha aro an∙chingni bebera∙aniko chanchie ninaba ong∙aha. Jensalo an∙ching iako dakon, maiba gitalgipa skanirangko sason ka∙bo indakede ong∙ja ba an∙chingni bebe raaniko nisie galbo ineba ong∙ja.

**Chanchigrikna Sing∙anirang:**

`Sastro an∙chingna pangnan gitalgipa u∙iatanirangko aro gitalgipa ma∙sie ra∙anirangko on∙a. Oe, an∙ching maiaba gital skie ra∙anirangko skie ra∙na nanga. Isol an∙chingna ia pilakon u∙iatmanaha indide an∙ching maina Sastroo bebe ra∙na nangkua?`

`Sastroni dingtangmanchagipa nama kattani gimin saoba gitalgipa kattako skiode mai ong∙genchim? Oe, beben Sastroo pangnan bang∙batroroe skie ra∙ani donga. Apsan somoion, ia gitalgipa “seng∙aniara” Sastroni gita bebe ong∙ama ba tolgipa skianisama, uko an∙ching maikai u∙igen?`

`An∙chingni janggi tanganira an∙ching siaoni pangnaba chakatpiljagenchimode maina ortogri ong∙genchim?`