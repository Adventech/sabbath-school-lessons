---
title:  A∙bachenga aro Parape∙a
date:   05/04/2025
---

### Ia Antini Lessonna Poraiani

Isa. 40:7, 8; Aba. 22:1–13; Aba. 22:7, 8; Aba. 2:15–17; Aba. 3:1–5.

> <p>Mingani Pod</p>
> “Uni salsao Johan an∙tangona Jisuni re∙baako nike, ‘Hiwa nibo Isolni Mes Bi∙sa a∙gilsakni papko ra∙anggipa!’ ” (Johan 1:29).

A∙bachengani ki∙tap, an∙chingna Parape∙ani ki∙tapko ma∙sie ra∙na dakchaka. Bang∙a da∙ororoni chasongo Sastroni gimin chanchigiparang ia nangchongmotgipa niamko u∙ija. Parape∙ani ki∙tapko Johan seaha. Uni seanirangan ua Niam Gitchamko bang∙en u∙ia ine an∙chingna mesoka. Johan Niam Gitchamni seani bewalrangko jakkala ine uni seanirangko poraien namen u∙ia.

Sastroo an∙ching, Parape∙ani ki∙tapko nambate ma∙sina gita an∙chingna nangchongmotgipa podrang gnang aro uarangan gipin podrangni talatana bate nambata. Iarangoni bang∙a podrangkon A∙bachengani ki∙tapo man∙na ama. A∙bachengani ki∙tapsa an∙chingna papara maikai mandeko Isoloniko chel∙ata uko ma∙sina dakchaka. A∙bachengani ki∙tapsa papara maikai ia a∙gilsako a∙bachengaha, uko u∙iatna dakchaka. Parape∙a ki∙tapni pilakan ong∙nasipile Sastroni skanggipa odhaio donga ine nikna man∙a.

Ia antio an∙ching, bang∙gija Parape∙a kitapo donggipa dal∙dalgipa katta bichongrangni gimin poraigen. Ia Parape∙a ki∙tapo donggipa katta bichongrangko nambate ma∙sie ra∙na gita an∙chingna A∙bachengani ki∙tap dakchakgen. Indake an∙ching Parape∙a ki∙tapni mongsonggipa bakrangko skie ra∙e an∙ching an∙tangtangni gimin Isolni gimin, aro a∙gilsak gimikni nama aro namgija baksa dakgrikanikoba skie ra∙gen.