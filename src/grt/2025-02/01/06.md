---
title:  Bimangko Nike U∙iani ba Janggi Tangao Chong∙motgipa Chagronge Nikanima?
date:   03/04/2025
---

Jensalo an∙ching Sastroni dingtangmanchagipa nama katta mikkangchini ong∙gnini gimin poraion, Sastroara iani gimin basako aro maiko miksongesa aganengama ba ia Sastroo aganenggipara janggi tanganio chong∙motgipa chagronge nikgiminsama uko u∙ina nanga. Uni gimin, Sastroko segipa maikoba miksongesa aganengama ba bimangko nikesa ba chagrongesa aganengama uko an∙ching maikai basegen? Iade maibakosa miksonge aganenga ine an∙ching maikai uni ortoko u∙igen? Nambatgipa ma∙sie ra∙ani cholde gipin Sastroko segiparangara ua apsan chinko ba cholon bewalko maidake talata uarangko nina nanggen ba bimangko nike pilakkon Sastrooniko u∙ie ra∙na man∙a. da∙ororo an∙chingni gital chasong ia chinrangko ba bimangko nike u∙ie skie ra∙aniko maidake jakkala uarangkode an∙ching niatna nangja. Daniel odhai 7 o janapgipa chin jekon mapilko toachim uko mitam Sastro skigiparangde Russia ine chanchia. Maina? A∙selde bang∙a manderangan da∙ororode mapilni chinde a∙songko miksonga ine bebera∙a. Indiba jensalo an∙ching ia Sastroni dingtangmanchagipa nama kattako poraiahaon an∙ching iako bebera∙na nangja.

**Ia on∙sogimin odhai podrangko nibo. Ia pod mingantion na∙simang mai chinko nika, aro ia chinrangni miksongani ba ortoara maia? Sastroan an∙tangko orto pe∙e on∙na man∙a ine gisik ra∙bo.**

`Dan. 7:7; Dan. 8:3; Dan. 7:24`

`Para. 1:16; Eph. 6:17; Ibri. 4:12`

`Para. 12:1; Para. 21:2; Eph. 5:31, 32; Jer. 6:2`

Sastroan, Sastroko talate on∙na man∙a ine an∙ching bebera∙na nanga. Jensalo an∙ching ia altugipa niamko ja∙rikon, an∙chingni Sastroko skie ra∙anio bang∙a neng∙nikanirang dongoba uarang gimaanggen. Iano adita mesokanirangko nibo: Sastroo an∙chingna grongni chin aro ortoara a∙songko sason ka∙gipa ba song ong∙a ine mesoka. Tonual ine aganode uan Sastroko miksonga. Me∙chik ine aganode uan mondoliko miksonga.

Uni gimin, Isolara an∙chingna Sastroo chinrangchi aro bimangrangko nie u∙ichina maina aganaha? Isolni an∙chingna chinrangchi talatani miksonganide bang∙a a∙selrang gnang. Mingsa nambatgipa mesokanide, Parape∙ani ki∙tapan ong∙aia. Iano Babylonni chinde ba uni ortode Rom a∙songko miksonga. Sastroo Rome a∙song ine bimung mingtekode bang∙a namgijarangko ong∙atgenchim, aro indake skango Isolni mondolini neng∙nikanirangko chagrongana bateba da∙o neng∙nikanirangko chagrongna nanggenchim. Je a∙selrangba ong∙ja maina, Isol an∙chingko Uo ka∙donge chinrangni ortoko u∙ie ra∙china Ua an∙chingko nangnika.