---
title:  Chanchidapani
date:   04/04/2025
---

Ellen G. Whiteni segipa ki∙tap The Great Controversy oniko “An American Reformer,” jak 319–324 ona poraibo.

“Ia Daniel aro Parape∙ani ki∙taprango janapgipa dingtangmanchagipa nama kattarangko darangba ma∙sina man∙jawa ine pamongrang aro manderang skiaha. Indiba Jisu Uko ja∙rikgiparangna ia Danielni ki∙tapo segimin kattarang uamangni janggi tangani chasongon chu∙soknasienga, uni gimin uarangko poraibo ine ge∙etaha. Jisu aganaha, ‘Na∙simang jerang poraia uamang uni ortoko ma∙sigen’ (Dan. 9:27, Mati 24:15). Isol an∙chingko ia ki∙tapni gimin u∙ie ra∙aniko nangnika ine an∙chingna Parape∙ani ki∙tapo agana: ‘Parape∙ani ki∙tapan Sastroni bebeko u∙ina aro pilak Kristoni donnugiminrangko an∙chingna oprake on∙gipa ki∙tap ong∙a. Ia parape∙aniko Isol, Uni nokkolrangna ta∙raken ong∙banasienggiparangko mesoke on∙china Jisuna on∙aha. Aro Jisu, Uni nokkol Johanna ia pilakko mesoke on∙china An∙tangni sagreko watataha. Johan, uni nika pilakkon iano seaha. Ia bebegipa kattarangko Jisu, Johanna aganaha; ian nama kattarangara Isoloni ong∙a. Ia Isolni on∙gimin kattarangko poraigiparang kusi ong∙a. aro je manderangan ia kattarangko knagiparang aro ua segimin kattarango dongkamgiparang kusi ong∙a. Ia pilakni ong∙gnirang somoi sepangaha.’ (Para. 1:1–3). . . .

“Ia parape∙ani ki∙tapde aiao inmangipa aro ma∙sina amgijagipa ki∙tap ong∙a ine na∙simangna gipin manderang skijachina. Oe, parape∙ani ki∙tap ma∙sina u∙isokgijagipa ong∙oba Isol an∙chingna talate on∙a. Parape∙ani ki∙tapan an∙chingna Danielni ki∙tapko gisik ra∙atpilna dakchaka. Ia ki∙tap kinggnian an∙chingna damsan nangdime Isoloniko nangchongmotgipa skie ra∙aniko on∙a. Ia skie ra∙anirang a∙gilsakni bon∙kamgipa itihaso mai ong∙gen uko an∙chingna skie on∙a.”—Ellen G. White, The Great Controversy, jak 341, 324.

**Chanchigrikna Sing∙anirang:**

`Maia cholrangchi Sastroko poraie ia dingtangmanchagipa nama kattarangara mikkangchi nang∙ni bebera∙aniko bilakatna man∙gen? Daniel 2 nang∙na mikkagchina Isolo ka∙dongna gita maia u∙ianiko on∙a?`

`Maia nambatgipa cholrangchi ia dingtangmanchagipa nama kattarangko tol∙e skiarangoniko an∙ching an∙tangtangko naljoke rakkina man∙gen? Basakobade ia indake tol∙e skiani bewalrang an∙chingni mondolionaba re∙bara. Ia pilakkon an∙chingara maina simsaksoaniko dakja, “ ‘Maia nama uko rakibo’ ” (1 Thess. 5:21)?`