---
title:  Adita Mongsonggipa Niamrang
date:   29/03/2025
---

### Ia Antini Lessonna Poraiani

Mati 24:15; Git. 139:1–6; Dan. 12:4; Mati 5:18; Dan. 7:7

> <p>Mingani Pod</p>
> “ ‘Indiba rasong chagipa iano, chong∙motan Angan Jihova, a∙gilsakko ka∙sachakani bichal, aro kakket ong∙aniko dakgipa ong∙a ine Angko ma∙siani aro u∙ianio rasong chachina; maina iarango Anga katchaa’ ine Jihova agana” (Jer. 9:24).

Bang∙a Kristianrangan, Sastroni mikkangchini gimin agansogipa dingtangmancha kattarangni miksonganiko u∙ija. Uni gimin, Kristian ong∙gijagipa dolrang Sastroni bon∙kamgipa salrangni gimin agansogipa kattarangara somoiko indin gimaatanisan ong∙aia ine chanchia. Kristianrangan agansogipa kattarangni miksonganiko, maiachim ukon ma∙sijaode, maina uarangni gimin poraie chanchianiko dakgen? Agana dukni ong∙a, maina bang∙a Kristianrangan Sastroni ki∙taprango dingtangmancha bon∙kamgipa salrangni gimin sesogipa kattarangko ma∙sijani gimin indake chanchina nangaha. Uni gimin uamang uarangko poraija.

Obostarang dingtangaha. Bang∙a ritcha bilsirangna skangde, bang∙bata Kristianrangan Sastroni dingtangmancha mikkangchini gimin agansogipa kattarangko ma∙siachim. Bang∙bata Kristianrangan dingtangmanchagipa kattarangni miksonganiko, maia uko u∙iachim. Isol, Uni dedrangko ia Uni dingtangmanchagipa kattarangko u∙ie ra∙aniko nangnika: "Indiba jong-adarangko an∙chingni Gitelo, Jisu Kristoni bimungchi na∙simangko anga mol∙mola, na∙simang pilakan mingsanko aganbo aro na∙simangni gisepo ma∙mal ong∙jachina, indiba na∙simang mol∙mola. Chongipa dolrang dake bak daknabe, indiba na∙simang gisik sano aro chanchiasano chu∙sokbo’ ” (1 Kor. 1:10). Ia antio, an∙ching adita mongsonggipa niamrangko jerangan an∙chingna Isolni bon∙kamgipa salrangni gimin nama kattarangko ma∙sina dakchakgipa kattarangko niatgen.