---
title:  Chanchidapani
date:   27/06/2025
---

Ellen G. Whiteni ki∙tap, Prophets and Kings oniko “The Unseen Watcher,” jak 535–538 ona poraibo.

“A∙song damantian jean kam ka∙na on∙gimin biapona re∙baahachim, biaptangko a∙gilsako ra∙na gita on∙ako man∙aha, jedakode Nitimgipa aro Rongtalgipani miksonganirangko chu∙sokatahama chu∙sokatkujama, uko u∙ina man∙gen. Katchinikani kattarang, a∙gilsakni dal∙gipa songnokrangni—chong∙motan, Babylon, Medo-Persia, Greece, and Rome—iarangni silroroaniko aro namroroaniko mesoke on∙aha. Iarang ge∙antichin, bilgrigipa a∙songrangmung gitan, itihasara an∙tangni obostarangni ong∙piltaitaianiko daka. Ge∙antian an∙tangtangni dake niani somoi dongaha, ge∙antian chu∙sokjaha, uni rasong dimelaha, aro uni bilrang re∙angaha. A∙songrang Isolni niamrangko jegalaha aro ia jegalanio uamangni be∙gruani sokbaaha, indiomangba, Isolni sason ka∙anio, miksonga gnangan chasongjolgimik kam ka∙angkuaha.”—Ellen G. White, Prophets and Kings, jak 535.

Jer. 18 o, Jeremia inda-ko nie dongengachim jean indani dakronggipa kamko dakengachim: chong∙motan, uara a∙ani me∙dikko an∙tangni namnika gita bimangko tariengachim. Ia mesokani chino, chong∙motan, inda-ni a∙steko nol∙e bimang dake tarianio, Isolara Sastroni katchinike aganani niamko talatna jakkalaha. Aro an∙ching u∙ichina, Jihova Jeremiani kattarango indine aganaha: “ ‘Jatni gimin aro songnokni gimin, uko pangpikna aro uko salonna aro nisatna Angni aganmitingon, ua jat Angni agangiminni gimin an∙tangni namgija dakaoni an∙pilode, uko dakna Angni mangsonggimin namgijaoni Anga gisik pil∙gen. Jatni gimin aro songnokni gimin uko rikna aro ge∙na Angni aganmitingon, Angni ku∙rangko manigija ua Angni nikanio namgijako dakode, indide uamangko namgni ong∙atna Angni agangimin ramaoni Anga gisik pil∙gen.” (Jer. 18:7–10).

**Chanchigrikna Sing∙anirang:**

`Beboni ekanggiparangna Isolni manderangna batede Ninevenan bichalara altubatgen ine Jisuni agangipa kattarangni gimin chanchianiko dakbo (Matt 12:39–42 ko nibo). Ia mikrakataoniko Isolni mondoliara maiko skie ra∙na man∙gen?`

`Songnoksani ja∙man songnok gipin ga∙akanio, “Itihasni obostarang ong∙piltaia” ine Ellen G. Whiteni kattarangni gimin chanchiate nibo—Ellen G. White, Prophets and Kings, jak 535. Katchinike agansoanio janapgipa songnokrangni gisepo maia apsananganirangko na∙a nika? Mai bewalo uarangara katchinike aganani ramako ja∙rikaha? Maikai an∙chingni chasongni a∙gilsakba uamang gitan apsankon ja∙rikenga?`

`Manderangko bebeoni pangnan ekatgipade gisik, aro u∙iani ong∙ja, indiba ka∙tongsa ong∙a ine aganani bidingo chanchiate nibo. Gipinrangna nang∙ni sakki on∙aniko maikai iani bidingo u∙ianiara dakchaka?`