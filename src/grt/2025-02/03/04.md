---
title:  Hoseani Namgijagipa Jikgipa
date:   15/04/2025
---

Isol, Uni nama kattako ra∙anggipa Hoseako maiba namen dingtangmanchagipa kamko dakchina aganaha. Isol, Hoseako cholon-bewalo namgijagipa mandeko re∙ange bia ka∙china aganaha. An∙ching mijalni lessonko nikbagimin gita, cholon-bewalo namgijagipa mandede jemungba an∙tangni mang∙nina denggu dakgipa ong∙aia. Isol, an∙tangko namgijana pale cha∙gipa mandeko Hoseako bia ka∙china ge∙etaha, maina Isolara, an∙chingko papara inditan namen namgijagipa ong∙a ine u∙ie ra∙aniko nangnikaha. Isol Israelna jikgipako baseaha. Israel, Isolko pilni pil tol∙napaniko dakaha. Indiba Isol Uno tol∙napani ja∙manoba uko rimbapilaha aro uko gital daktaiaha.

`Hos. 1:2; Hos. 3:1; Para. 17:1, 2; aro Para. 18:1-4 rangko poraie nisusagrikbo. Ia podrango janapgipa cholon-bewal namgijagipa kattani miksongania maia? Ia Hoseani golpooniko an∙ching Kristian mondolirang ong∙e maiko skie ra∙na man∙gen? Niam Gitchamni chasongo Israel jatrangni pap ka∙ani gita Kristian mondolirangara maikai ia apsan dakgipa papko ka∙enga?`

Niam Gitchamni somoio Israelrangni dakguala gita ia Niam Gital chasongni mondolirangba apsan dakgualanikon dakgen ine an∙chingna Sastro agana. Jihudirang Babylon a∙songchi rimgittange ra∙angako man∙na skangan tol∙gipa isolrangko olakkie Isolni kosako papko ka∙aha. Apsandake, Kristian mondolirangba A.D. 300 jolo Rome a∙songni raja Constantineko mondoli namnikoba namnikjaoba olakkina aro una dangdike on∙na gita okamako man∙aha. Dakmesokani mingantion, Isolni manderang uamangni neng∙nikanirangko namatna gita gipin manderangonasa re∙angachim. Uamang dakchakanirangko man∙na gita Isolona re∙angjaha.

Isolni katarangko basee ra∙anian Ua, an∙chingna dakchakenga ine mesoka maina nibo an∙chinga kakketgijaniko daka aro an∙ching Uko inditan kusi ong∙atja. Manderang jerangni segiparang ba jikgiparang an∙chingni paprangna Jisu maikai chanchigenchim uarangni gimin tol∙napako man∙aha. Haida ian Hoseani golpoan an∙chingna gisiko nangatani ong∙naba donga aro Hosea, uni jikgipa papko ka∙enggipako jokatna dangdike on∙aha.

Jensalo Ua Babylononi ong∙katchina ine Isolni bon∙kamgipa mikrakate okamaniko chanchie nibo. Isol, Uni an∙tangni manderangko okamenga, aro a∙gitalrangko ong∙ja. Uni manderang sawarang ong∙achim uko Isol u∙ia. Ua uamangna ka∙saa. Mandeni itihaso namjabatgipa obostao ga∙akengmitingo, Isol uamangna jokataniko indin on∙aha. Ua uamangna an∙tangni an∙chikon on∙chakaha. Jisuni chisolan, pilak gipinrangna bateba Gitel, Uni manderangko baditan jokatna ska uko mesoka.

`Da∙ororo mondolirangara mai mai cholrangchi, an∙ching an∙tangtangba Isolko togienga?`