---
title:  Isol Namgijagipa Me∙chikko Bichal Ka∙a
date:   17/04/2025
---

`Para. 19:1–9 ona poraibo. Ua odhai podrango, apsan somoion minggni manianirangko maniaha: (1) Dari me∙chikni bon∙ani. An∙chingni nikbagimin gita, Dari dakgipa me∙chikde tangka man∙gnina sakgipin manderang baksa til∙eka. Indake dakaniara apsan somoio maidake Isolna ka∙sana man∙gen?`

Togiani kamde namen saknae damko man∙aoni re∙bara. Togie cha∙bokaniara an∙chingni bisarangni janggi tanganiko aro gipin manderangko saknaatna man∙a. Segiparang ba jikgiparang jerangan togiako man∙a uarangko je somoioba naljokani dongjawa aro uamangni bia ka∙ani ru∙ute baikamgipa ong∙janaba donga. Jensalo ia a∙gilsako donggipa manderangni ka∙tongrang uamangni paprangna duk ong∙e agana neng∙nikahaon, Isol mandeni itihasko bon∙chote bon∙ataona soka. Isol, mandeni papko ka∙e ru∙ute saknae janggi tange dongangkuaniko nangnikja. Ua somoimitingo, an∙ching pilak manderangni gimaanirangna duk man∙gen. Indiba an∙ching bon∙kamao ia papni saknanirangoni bademan∙osa an∙ching katchae inchrogen. Isol ia a∙gilsakko aro salgirangko gital daktaigen. Uano darangba Isolni kosako papko ka∙taijawaha. An∙ching unosa basako Isoloni ekatako man∙e saknaanirangni gimin Isolni dakaan ong∙chongmota ine agangen.

`Para. 21:1–4 ona poraibo. Ia odhai podrango bia ka∙aniko maidake jakkala? Uani miksonganiara maia aro ia kattarangara an∙chingna maina ka∙donganiko on∙a? Ia podrango an∙chingna mai ka∙donganiko ku∙rachaka?`

“Bia ka∙ani miksonganide janggitanga gimik baikamgipa ong∙na nanga. Bia ka∙ani miksonganiara Jisu aro Uni mondoli baksa meli-nangrime donganiko mesokani ong∙a. Jisuni mondolina ka∙saaniko mesokanian segipa aro jikgipani gisepoba saksa sakgipinna indaken ka∙saaniko mesokna nanga.”—Ellen G. White, Testimonies for the Church, volume 7, jak 46.

Manderang Uko jegalaha aro gipin isolrangko olakkiaha, iani a∙sel Jisu namjabee saknaaniko man∙aha. Indiba jeba ong∙ja maina Jisu An∙tangkon an∙chingna on∙aha. An∙chingni paprangna Jisu gamchakaha. An∙ching, an∙chingni paprangko ku∙rachakode aro uarangko dakaoniko dontongode, Jisu an∙chingna jringjrotni janggijko on∙na ku∙rachaka.

`1 Pit. 1:18, 19 ko poraibo. Ia podrango an∙chingna bon∙kaman salrango ka∙donganiko man∙na gita Para. 21:1-4 podrango maiko agana?`