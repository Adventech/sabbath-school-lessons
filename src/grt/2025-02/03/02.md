---
title:  Ka∙tong Ge∙san, Chanchia Mingsan, Gisiksan aro Be∙ensan
date:   13/04/2025
---

Bia ka∙e ka∙sagrike meli-nangrime donganian Isol an∙ching baksa dongna ska ine mesoka. Bang∙gija noksako nie u∙iani kattachiba Sastroo an∙chingna Sastroni bebeko mesoka. Sastroko segiparang bia ka∙aniko Sastroni bebeko ma∙sina gita bang∙en bimangko nie ma∙sina gita jakkala, an∙ching uarangko Parape∙ani ki∙tapo nikna man∙a. Uni gimin, Sastroko skie ra∙giparang Isol maiko miksonge aganenga, uko Sastroo on∙gipa noksako nie u∙ina nanga.

`Ia odhai podrango bia ka∙ani gimin agana: Aba. 2:23–25 aro Eph. 5:29–32. Bia ka∙e donganiara Jisuni manderang baksa meli-nangrime donga ine maikai an∙chingna mesoka?`

Jisu, iarangko Jihudini toromko dil∙giparang baksa aganengachim. Jisu iano A∙bachengani ki∙tapo Adam aro Hobani bia ka∙ani golpoko aganengachim. Indake Jihudi toromko dil∙giparang Jisuo sing∙aniko singaha, “ ‘Uamang Una aganaha, Indide galani lekkako see on∙e uko watchina ine Mose maina geeta?’ ” (Mati 19:7).

Jihudi manderangnade Moseara saksa namen nangchongmotgipa Isoloni Uni manderangna watagipa nama kattako skie on∙gipa mande ong∙achim. Gitel bia ka∙aniko a∙bachengataha. Jihudi toromko dilgiparangara Isolni watatgipa apsan mandechin Isolko bobil dakna jotton ka∙engachim. Jihudi dil∙giparangara changni chang Jisuni skianirangko Sastroni gita ong∙ja ine jegalna jotton ka∙engachim.

Isolni miksonganide bia ka∙e donganide janggi tanga gimikna ong∙a ine miksongachim. Isolde pangnaba bia ka∙gimin manderangkode togiako nangnikja. Aganna dukni ong∙a, an∙ching papirang ong∙e, an∙ching bia ka∙e donganiko bang∙a cholrangchi be∙gruataha.

Bia ka∙e donganiko Satan pangnan be∙gruatna jotton ka∙enganina an∙ching iana aiao inmanna nangja. Sabbath baksanaba ia bia ka∙anikoba, ia minggniko Isol an∙chingna Edenni bario on∙aha. Ia minggni on∙anirangan Isolni an∙ching baksa meli-nangrime donga ine mesoka.

Bia ka∙aniara mande sakgnini gisepo ong∙a aro uan chu∙soksranggipa bia ka∙ani ong∙a. Uni gimin, bia ka∙e donganio neng∙nikaniko an∙chingna ong∙ataha.

Kristoni aro mondoli baksa bia ka∙ania chu∙soksranggipa Jokatgipa Chawari baksa nangrimani ong∙a. Indake ong∙oba, ia bia ka∙anioniko an∙ching Isolni ka∙saani gimin skie ra∙na man∙a.

`Iano bia ka∙na gita minggittam niamrangko mesokatenga: Skanggipa, saksa sakgipinko kema ka∙grikbo, nangni jikgipa ba segipa mamungkoba dakjanaba donga indioba kema ka∙aniko skie ra∙bo. Gnigipa, Jisu an∙chingni pilak neng∙nikanirangko aro dakgualanirangko kema ka∙aha gitan, saksa sakgipinko kema ka∙grikbo. Gittamgipa, nang∙ni segipako ba jikgipako nang∙na skang donbo. Ia minggittam mongsonggipa niamrangara Isol an∙chingna ka∙saa ine maikai mesoka? Ba ia minggittam niamrangara bia ka∙e donganina maikai dakchaka?`