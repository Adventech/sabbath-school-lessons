---
title:  Skanggipa Ge∙etani
date:   27/04/2025
---

Eden Bari Isolni skanggipa manderangna skichakram biap ong∙aha, jeon uamangni ong∙atgiminrang baksa nangrimani uamangna aro uamangni dedrangna Ong∙atgipani gimin bon∙changgijagipa skianiko on∙gipa ong∙aha. Ellen G White indake mesokaha, “Ia rongtalgipa jiksesan Isolni simsakani ning∙o ong∙gipa dedrangsan ong∙aigija gisik seng∙gipa dakgipaoniko skie ra∙giparangba ong∙achim,”. . . Nikna man∙gipa a∙sak salgisakni “uianio chu∙soksranggipani” (Job 37:16) aiao inmangipa sa∙grerangoniko uamang bon∙changgija skianiko aro katchaaniko man∙achim.”—Patriarchs and Prophets, jak 50, 51.

`A∙ba. 2:9–17 rangko poraibo. Skanggipa ge∙ataniara maiachim, jechin Isol mandeni jatko champengaha, aro iara maina nangchongmotgipa ong∙achim?`

Skanggipa changna jakkalgipa katta ja∙pang tswh, “ge∙etani” jekon Isol mandeni jatna on∙ahachim uan A∙ba. 2:16 o nama-namgijako ma∙siatgipa bolni biteko cha∙na beng∙anian ong∙a. Badiaba ma∙siani maidake namgijagipa ong∙a? Apalbate ma∙sie ra∙aniara namgnigipa ong∙jama?

Sastroni gita ong∙gija: badiaba ma∙sianirangchi bakrogipa saknaanirangko ong∙atgenchimoba uarangoniko watchange Isol Uni manderangko che∙em-che∙em skina nangnikaha, jedake ja∙mano manderang Gitelchi sason ka∙ani palo an∙tangtangchi sason ka∙aniko baseanio mai ong∙genchim.

Hajal bilsi ja∙mano jensalo Israelrang raja saksako bi∙ahaon, Gitel obostarangni re∙bagniko agansoaha, aro Uni mikkangchake dilaoni chel∙angani bon∙kamgipa somoionan ong∙gen ine Ua Uni manderangna u∙iataha.

Israelni rajarang re∙mikkangengon bate bate namjaha, Isolni songgigrikani manderang indakpil∙e a∙gilsak gita ong∙aha, aro uamangni miksongaoniko ra∙galaha indake Ua uamangni nangnikana bate on∙aha: uan mandeni gita sason ka∙ani ong∙a.

Indakgipa gisiko chanchiani gnang Danielni ki∙tapko nion ritchengataniko on∙a: nikani ki∙tapo songnokrangni re∙baaniko dakmesokasan ong∙aija, ian “a∙songrangko” matnangani” – gipin jatrang aro Israelrangni chu∙sokgijanina matnanganiko, aro Uni (ge∙etanirangko) miswat uamangni ja∙rikna jechakanina matnanganikoba dakmesokaha. Edeno skanggipa changna on∙gimin jakgitelani palo ritcha sinjetanirang, gitalgipa skie ra∙ram biapko ong∙ataha jeon sikgipa ka∙tongrang Isolni songnok aro a∙gilsakni songnokrangni gisepo dal∙gipa dingtanggrikanina sakki ong∙aha.

`Rokom rokom u∙iani gimin chanchibo, da∙aloba an∙chingoni bang∙an uko ma∙sijaode nambatgipa ong∙a. Iara an∙chingko Edeno beng∙giminni gimin maidake ma∙sina dakchakgipa ong∙a?`