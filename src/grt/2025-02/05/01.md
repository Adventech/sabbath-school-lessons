---
title:  "A∙songrang: Bak 2"
date:   26/04/2025
---

### Ia Antini Lessonna Poraiani

A∙ba. 2:9–17; Dan. 2:31–35; Isa. 17:12, 13; Dan. 7:1–3; Rom. 3:10–19; Para. 12:15, 16; Para. 10:1–11.

> <p>Mingani Pod</p>
> “Jrip dongbo, aro Anga Isol ong∙a ine u∙ibo: jatrangni gisepo Anga chuatako man∙gen, a∙gilsako anga chuatako man∙gen!”(Git. 46:10).

Ritcha bilsirang re∙angengon Isolan mandeni ga∙akaniko nangnikaha aro mandeni jatni papona aro siaona tang∙onanian Uni miksongani ong∙a; indake Uko mandeni bimango Jisuona aro chisolona dilbaaha ine badiaba manderang jegrikaniko dakaha.

Ua maidake bilakbee aro rongtalbee Uni mandeni jatna ning∙tue ka∙saaniko uamangna chisolo sie mesokaha? Kan∙dike agangenchimode, Isolan mandeni jatni ga∙akaniko nangnikaha ine chanchia ga∙aka.

Uan kenbegni aro mitchibegipa biapko ra∙ani ong∙a. Satan ba mandeni jatko ga∙akatani pangnaba Isolni miksongani ong∙ja. Satanni bobil dake chakatani aro uni ja∙man mandeni jatni, ian dal∙begipa obostani a∙sel duk re∙baani ong∙a, aro an∙chingni skanggipa ma∙a-paarang ga∙akjagenchimode Uo an∙chingni katchaani chu∙sokbeen dongkugenchim.

Ia antio an∙ching papo ga∙akanichi aro Isolni sason ka∙aniko jechake mandeni jatchi sason ka∙na skanioni neng∙nikani re∙baani gimin nianggen. Ia kakketanirangko bilakbee Danielni ki∙tapo parape∙aha, jeon uamang Uoni chel∙ange a∙gilsakni gita sason ka∙aniko baseskanio mai ong∙genchim uko Isolni uamangna mikrakatani kakketgipa ong∙achim. Indaken uamang man∙aha: a∙gilsakni gita sason ka∙ani aro papirang papirangni kosako gitel ong∙aha jean pangnaba namgipa nangrimani ong∙ja.