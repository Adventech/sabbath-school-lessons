---
title:  Daniel 2
date:   28/04/2025
---

Babylonrangni rim∙srukani somoio, katchinikgipa Daniel gita Isol a∙gilsakni songnokrang baksa Uni manderangni nangrimgrikani gimin tale dakmesoke on∙aha. Uni manderang an∙tangtang jakgitele sason ka∙gipa ong∙jaha; uamangni basee ra∙anio man∙gniko da∙o ra∙giparang ra∙genchim.

`Dan. 2:31–35 rangko poraibo, jean a∙gilsakni itihasko bon∙aona kingking apalbate nikanichi on∙aha. Maidakgipa nangchongmotgipa kakketani gimin an∙ching ia aiao inmanpilgipa katchinikaoniko skie ra∙na gita man∙gen?`

Ritcha chi∙sku bilsirangni matchotangachi bang∙a manderang mandeni jatni silroroanio gitalgipa ka∙dongani dongatako man∙achim. Paris Tom∙anio (1900), mikkangchina niksoanio ka∙donganiko man∙ani aiao inmangipa ong∙aha. Beben an∙chingni pilak kolrang aro scienceni gita tang∙dobaanio bang∙a mandeni jat nambatgijagipa neng∙nikani bon∙kamgipao ong∙gen! Mandeni jat ritcha kolgrik bilsiona napahaon, bang∙a bilake chanchirakgiparangni giseponi Seng∙atani ka∙dongani dongaha – jekai mandeni jatni chu∙sokbegipa aro chanchina changani bil, mandeni jatna gitalgipa mairongpilgipa chasongna basee on∙ani ong∙gen.

Indioba World War I, ua jumangrangko be∙ataha, aro ritcha kolgrik bilsirang bon∙angachi an∙ching 200 millionna baten dakgrikanio an∙ching manderangko gimaataha. An∙ching silni kolrango (technology) ja∙kusa batgipa ong∙naba donga, indioba cholonode ong∙ja. Dr. Martin Luther Jr-ni gimin tal∙atengon, an∙ching bilangenggipa silchidareko (missiles) champengna ama indiba manderangko dilsretgipa ong∙skaa. Aro uan kenbegnigipa bringimin ong∙a.

Bang∙a katchinikani chatrorang Daniel 2 o silgrakrang gamchatbatsranggipaoni gamchatgijagipaona jitaha: an∙ching silgrak aro asteona bon∙eja dipet sona rupaona, rupa rangona, aro rang silgrakona tang∙onaha.

Charles Darwin, Karl Marx, aro ritcha chi∙sku jolrango gipin chanchirakgiparang mandeni jat kosakchipak sandipilaniko dake an∙chingara sakgipin baksa man∙rikbaani gnang ong∙bagipa ong∙a ine an∙chingko bebera∙atna krengaha. Aro mitam ramarang gita mandeni jatni ong∙baani namrorobaaha jean mikkangchi re∙baenggipa a∙gilsakko niatsoe da∙alo tom∙tomani, chel∙chakani aro silroroani baksa sason ka∙anio ka∙dongani gnang sason ka∙ani ong∙genma?

`“ ‘Aro na∙simang dinggrikanirangko, aro dinggrikanirangni kattako knagen. Gisik rakbo, jajrengnabe; maina iarang ong∙na nanga, indiba chon∙kamani ong∙kujawa…banoba karap aro banggriarang ong∙gen’ ” (Mati 24:6, 7) ine Jisu mikrakataha. Ia mikrakatanirangko on∙genchimoba an∙ching maidake somoina skangan mikrakatgiminrangoniko ka∙dimeataniko man∙gen?`