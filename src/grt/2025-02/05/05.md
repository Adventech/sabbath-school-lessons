---
title:  A∙a aro Sagalni Gisepo
date:   30/04/2025
---

Sastroo a∙a aro sagalko katchinikanio gisikchi talatanio namen ma∙siatna dakchakgipa ong∙na man∙a. Sastroni katchinikanio a∙a aro sagalko dakjagringaniko chanchiatbo jeon dingtanggrikani seng∙bee mesokaha.

“Chinrangchi a∙a aro sagalko apsan dondimani a∙gilsakni sason ka∙aniko dakmesokaha ba Israelni a∙kawe, sagal Gipin jatrangni songnokrangko miksongaha jean kenbegniata jedake sagal a∙ana kenbeaniko ra∙bagipa ong∙skaa.” - Beatrice S. Neall, “Sealed Saints and the Tribulation,” in Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), jak 260.

Iani gimin chanchiengon, a∙a kimkime Isolni sason ka∙anio songgimin ong∙a; sagal kimkimgijagipa a∙songrang mandeni gaora de∙anio songgiminko dakmesokgipa ong∙skaha.

`Kosako on∙gimin chanchianiko talatengon Para. 12:15, 16 aro Parapea 13:1, 11 ko poraibo. Chi aro a∙ani gisepo nangrimaniko niatbo. Uamang maidake jakkalako man∙aha, aro an∙chingna katchinikani gimin maidakgipa skianiko on∙na man∙gipa ong∙a?`

Drakonni me∙chikko (mondoli) chipakorechi arik-sanalaniko niatbo. An∙chingni nikbaani gita katchinikanio chi a∙gilsakchi sason ka∙aniko aro tom∙tomgijani aro bilding bildanganiko mesoka jean uamangni kosako ga∙akdaprongaha. Indake, Satan mande jinmako jakkalna amaha, Mondolini itihas jolgimik Isolni manderangko so∙otna uamangni dilgiparang jaksi ote il∙lengata mesokgipa ong∙a.

Aroba, Seventh-day Adventist ong∙e Parape∙a 12:16 Gitalgipa A∙aona katjojogipa arik-sanala man∙gipa bebera∙giparangko janapgipa ong∙a ine an∙ching ma∙sia. A∙a aro sagalni bidingo an∙chingni ma∙siani gita ong∙ode, iarang Jakgitel Americako ong∙atani gimin maiko agangen?

An∙ching “a∙ako” “Ku∙rachakgimin A∙kawe” Isolni manderangna baseaha gita apsan dake donatna amgenma? Indakgipani a∙selsa a∙ani matburung mes gita dakgipa skang ong∙katchengani ong∙ahama? Re∙angmangipa a∙bachengatgiparangni nikna ska gitade America pangnaba “Gital Israel” ong∙ja, maina adita ru∙uta somoina a∙gilsako toromni gita sinjetako man∙gipa million manderangna damsa toromni gita jakgitelgipa ong∙aha.

Rasonggrie ia mes gita dakgipa matburung salsao “drakon gita” agangen (Para,13:11). United States, arik-sanala man∙gipa toromrangna chuatako man∙gipa chakki gita ong∙oba toromni gita arik-sanalgipa ong∙skagen. Ian Isolni sason ka∙anina bate an∙tangtangchi sason ka∙aniko baseanio mai ong∙a uko dakmesokagipa ong∙aha?