---
title:  Katchinike Agantaiani
date:   01/05/2025
---

Dongpitigipa mondoli Gitalgipa A∙gilsako atchiaha, jeon toromni jakgitelaniko nangnikgiparang ritcha chi∙sni aro ritcha chichet bilsirango katahachim. Banoba ru∙utbee janggi tange donggipa mondoli aro a∙songni bil gita champengani donggenode, indake ja∙ku de∙ani gitalgipa a∙jao United States dake ta∙rakgipa aro bilakgipa ong∙na man∙gen ine agananio jajaani gnang.

`Para. 10:1–11 rangko poraibo, jean ia ja∙ku de∙anini ong∙baaniko talatgipa ong∙a. An∙chingni poraiman∙gipa bakko niatbo, jekai “a∙songrang,” a∙a aro sagal. Kragipa mikrakataniko rakkibo, jedakode na∙a segiminko indita poraina nangjawa, maidakgipa neng∙ragipa ma∙sianiko na∙a ia talataoniko man∙na amgen?`

Jedake Para. 14 aro Para. 18 ni sa∙gre dakaha gitan, sa∙gre chrikwataha. Ian itihaso ta∙rake dakna nanggipa somoi ong∙a jeon dongpitigipa mondolini kamara “mandeni jatna, a∙songrangna, ku∙sikrangna, aro rajarangna∙” (Para.10:11) ong∙china ong∙ataha.

Sa∙gre “chongipa ki∙tap” ko rim∙aha jean Danielni ki∙tap ong∙na kraa (Dan. 12:4)—aro jean bang∙a chasongrangna skanggipa changna oprakako man∙aha. Uni ja∙a samsa chio ong∙e samgipin a∙ao ong∙aha. Ian, aganprakani katta a∙gilsak gimikna ong∙a, jeon Gitcham aro gital A∙gilsak donga. Ian katta pilak a∙songrangna ong∙a ine mesokna on∙gipaba ong∙a, jerangan a∙ao donga aro “Gipin Jat” rangni bang∙ao janggi tanggipa ine miksongani ong∙a.

Ru∙utbegipa a∙gilsak bon∙kame Isolni rasongchi ching∙atako man∙gen, aro Para. 14 ni bon∙kamgipa kattarang sakantionan ra∙angako man∙gen. Israel baksa, an∙chingni mondoli baksa ong∙anio nangchongmotgipa nama kattako skiprakanian ong∙a, “darang jatnan sakki ong∙china songnokni ia nama kattako a∙gimiko aganpraken; aro unon chon∙kamani ong∙gen∙”(Mati 24:14).

Mandeni jatni itihasko Isol dal∙begipa matchotaona jitpakatenga: chong∙motan, mandeni jatni songnokrang bon∙ani aro Kristoko raja songkamani. Daniel 2:34, 35, 44, 45 rangko poraibo. Sastro iako jajaani grian namen chu∙sokgipa ong∙ataha, ia pilak a∙gilsakni songnokrang gimaatako man∙gen, mamungdake sandipilani aro kragijagipa on∙sreani grian Isolni jringjrotni songnokchi ra∙galskaaniko dakgen jeon pap, saknaani, namgijani aro siani pangnaba chakataijawaha.

`Dan. 2 aro 7 o a∙songrangni chakatani aro ga∙akaniko katchinikanio baditan tiktak agansoa gitan ong∙aha. Indake tiktak ong∙anina Danielni ki∙tapko seani gimin chanchiatgenchimode, jringjrotni songnokko Isolni on∙na ku∙rachakanina maidake an∙chingko Uo ka∙donganiko man∙na dakchakgipa ong∙a?`