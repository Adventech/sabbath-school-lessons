---
title:  Luciferni Ga∙akani
date:   15/05/2025
---

Changsao pindapako man∙gipa kerupni gadango donggipa, chubatgipa gadango Isolni singhason sambao donggipa Luciferni ma∙sisokna amjawa dake nikmanpila. Uni dongani a∙gilsakna Isolni rasongko parape∙gipa ong∙na dakchakaniko on∙aha. Indiba ua Ong∙atgipani rasongni palo an∙tangni rasongni gimin chanchina a∙bachengaha; ba ua una on∙na nanggipa mandera∙aniko una on∙jaha ine chanchina a∙bachengaha.

`Eze. 28:11–17 aro Isa. 14:12–14 rangko poraibo. Maidakgipa obosta Luciferko ga∙akataniona dilaha? Ia seanirangko Parape∙a 14:1-12 baksa nisusabo. Luciferni ga∙akani aro Kristoo mandeni jatni chubatgipa gadango donganini dingtanggrikaniara Para. 14 o ong∙gipani nang∙na maiko u∙iatani ong∙aha?`

Jokatako man∙giminrang Isolni Mes Bi∙sa Zion a∙brio chadengengon Rongtalgipa a∙brioniko Luciferko ra∙galani gimin niatbo. Lucifer Edeno dongengachim ine agana; mandeni jatba changsao unon dongachim, indiba Satanni man∙gni baksa tosusaate, mandeni jatko Kristochi nitobegipa biapona donpilako man∙aha (Para. 22:1–3.)

Iano obostao pangchake Ellen G White namgipa u∙iataniko on∙aha: “Salgi chegipa ong∙gen, maina Satan aro uni sa∙grerang ga∙akani ja∙mano bangbanggipa biapko Gitelni piokgiminrang gapatskagen.”—The Advent Review and Sabbath Herald, May 29, 1900.

Aro uamangni salgio ong∙ani nama kattanasan ong∙aha. Kakketko aganode, piokani nama kattani pangchakaniko sale on∙gimin bewalo Para. 4 aro 5 o donggipa singhason dringo man∙aha. Toatna gita, sa∙grerang indake chrikwataha: “Na∙a ua ki∙tapko ra∙na, aro uni chipanirangko ona krara; maina na∙a so∙otgiminaha, aro nang∙ni an∙chichi pilak ma∙chong aro jatrangoniko Isolna breaha” (Para. 5:9). Mandeni jatko piokna Jisuni siani nama katta maironggipa ong∙ama?

Ku∙sikrang maidake skanggipa sa∙greni kattako teng∙chakaha name nibo jekon an∙ching “jringjrotni nama katta a∙ao donggiparangna – darang jat aro machong aro ku∙sik aro mandena” (Para. 14:6) aganprakna nangachim. A∙gilsakna Kristoni chu∙sokbee dakaniara bilakbegipa dakmesokani ong∙a. A∙gilsakni pilak itihasrango mandeni jatna Kristoni dakgijani dongja. Uamang iani gimin poraie, basee ra∙chakna nanggipa ong∙a.

`Mondoli aro sakprakprak gita an∙chingara maidake manderangna Kristoni uamangna dakahani gimin ma∙siatna man∙gen?`