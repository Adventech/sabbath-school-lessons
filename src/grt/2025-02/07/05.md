---
title:  Isol Uni Manderangni Gisepo
date:   14/05/2025
---

Aramo Isolni dilaniko ja∙rikengon, Israelrang Ku∙rachakgimin A∙songona songreanio dongdipaha aro indake torom tambuko ping∙aha aro uni ja∙man ma∙chongrang uni samtangtango tambu ping∙aha jeon noksikprako ma∙chong gittam dongaha. Isolni dongpaani Rongtalbatsranggipa Biapona ong∙onaha aro Uni manderangni jangchio donganiko biapko tariaha.

**Noksik ge∙brio songdonganio bilakbatgipa ma∙chong damsa dongrongachim. Chanani 2 ni gita, bilakbatgipa ma∙chongrangara sawarang?**

`Chan. 2:3 (Salaram):`

`Chan. 2:10 (Salgipeng):`

`Chan. 2:18 (Saliram):`

`Chan. 2:25 (Salgro):`

Ge∙prak bilakbatgipa ma∙chong an∙tangtangko mesokna gita an∙tangtangni “standard” ba dingtangman∙chagipa nisanko songdoataha. Sastro rongtalbee ge∙prak nisanni gimin talatjaoba uano gisik nangatgipa dakbewalrang donga – A∙ba. 49 aro Deut. 33 o talatgipa ma∙chongrangni cholonrango pangchake ge∙bri mikkangrangoni ge∙sa mikkangko ge∙prak wilwilaona on∙aha. “Rabbinical ni dakbewalo, Judani standard singhoni bimangko ra∙bitaha, Ruebenara mandeni bimangko ba mandeni skoko, Ephraim matchu bipani bimangko aro Dan do∙gamdotni bimangko; indake Ezekielni talatanio bri janggi gnanggiparang keruprangni bimango apsan ong∙atako man∙e mingbri standardo mesokako man∙aha.”—Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), jak 660.

Dakbewalrangni gimin adita poraianiko dakna amgipa ong∙a, aro pagitchamrangni dakbewal ba Sastroo Gital Jerusalemko talatani baksa tosusana gita man∙gen. Gisik nangatgipa tariani nadobaaha: uano ma∙chong ge∙gittamko dakmesokna pilak riking paksambrio cholgugarangko donaha (Para. 21:12, 13).

Israelrangni tambu ping∙ani aro Gital Jerusalem minggniko talatanirang mingsa gamchatgipa kakketko mesokaha: Isol mandeni jatko Uni singhason sambaona salbana nangnikaha. Parape∙ani ki∙tap an∙chingko indake skianiko on∙aha “Mes Bi∙sa uni torom nokdring ong∙a” (Para. 21:22).

`Beben an∙ching Israelni tambuo dongja. Indiba maidakgipa ramao an∙ching da∙alo an∙chingni janggi tangao Isolni donganiona sepangbate re∙angna man∙gen?`