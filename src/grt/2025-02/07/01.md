---
title:  Katchinikanina Pangchakanirang
date:   10/05/2025
---

### Ia Antini Lessonna Poraiani

Isa. 6:6–8, A∙ba. 3:21–24, Ezek. 1:4–14, Para. 4:1–11, Chan. 2:3–25, Isa. 14:12–14.

> <p>Mingani Pod</p>
> “Aro anga sako watatgen, aro chingna sawa re∙anggen? ine Gitelni ku∙rangni aganako anga knaaha Unon Iakai anga; angko watatbo ine anga aganaha” (Isa. 6:8).

Isolni a∙gilsak gimikko sason ka∙na kraani Uni pilakkon Ong∙ataoni aro Uni cholononi ong∙bagipa ong∙a (Para. 4:11). Ian Isolni kakketgipa cholonko ma∙siaoni papigipa mandeni jat maidake Isolni rasongko man∙sokgijagipa ong∙a, an∙ching ma∙sina a∙bachengaha (Rom. 3:23).

Ia antio an∙ching singhasonni kuturiko nikaniko ning∙tukale re∙ange, mandeni jat rongtalgipa Isol aro Kristoni boli on∙ani an∙chingko nampilataona, aro singhasonni sambaona rimbaanina maidake nangrimataniona ra∙baa, uarangko nianggen. Sakprakpraksan ong∙gija jat gitaba an∙chingko nampilatna Isol miksongaha, indake an∙ching changsatai Uni rasongko Ong∙atanina parape∙na gita man∙gen. Pilak Sastroni gita sandianio an∙ching nangchongmotgipa chinrangko man∙na ama jean ma∙sina dakchakgen aro chubatao Isolni an∙chingko okamaniko gamchate ra∙na a∙bachenggen, kema ka∙ako man∙gimin jat aro piokgimin papirang ong∙a.

Mandeni jatni bobil dakpilani, chon∙kamao aro jringjrotnan bon∙atako man∙gen. Aro iana bateba Isolni ka∙sagipa cholon, Uni an∙tangko jegalgipa aro on∙kanggipa cholon, a∙bachengo mandeni jatna mangsongana bate teng∙subatgen. Isol mandeni jatni ga∙akaniko nangnikjaoba, chisol gita, Isolni ka∙sagipa cholonko aiao inmangipa kamchi mesokataniko man∙aha.