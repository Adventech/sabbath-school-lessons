---
title:  Iakai Anga, Angko Watatbo
date:   11/05/2025
---

Bilsirang re∙angmano, ge∙sa mondoli gitchamgipa pangchakaniko gital dake gitalgipa nangrimatani dringko ong∙atna chanchiaha. Mingsa skanggipa, uamangni dakaniara bangbanggipa biapko nitoatna gita bebera∙e gitalgipa bijolini teng∙anirangko tekanian ong∙aha. Uamang tekaniko dakahaon, bangbanggipa biap batesa nidikatako man∙aha, maina teng∙subegipa teng∙anirang dak donganiko nikatgipaba ong∙aha.

Isolni singhasonko Isaiani maironggipa nikani uni chu∙sokgijanina uko saknaataha. “ ‘Aiao angna,” ine ua skimaha, “maina anga gimaaha; maina anga ku∙chil rongtalgijagipa mande ong∙a aro ku∙chil rongtalgijagipa manderangni gisepo anga dongkama; maina angni mikrongrang Rajako, Kotokrangni Jihovako, nikaha’ ” (Isa. 6:5). An∙chingko Jihovani dongramona rimanggenchimode an∙chingba apsan daken ma∙sianiko man∙genchim. Teng∙suani an∙chingni pa∙sikanirangko ra∙galna chu∙onggipa ong∙a. Isolni dongpaanio an∙ching an∙tangtangko gimagimin gita nika. Isaia janggi tanga gimikna aiao inmangipa ong∙aha.

`Isa. 6:6–8 rangko poraibo. Pap inon an∙chingni “dakgijarangko” miksonggipa ong∙a ine Isaia ma∙siachim. Papni dormaha sia ong∙a. Indiba an∙chingko papni obostao watani palo, ka∙sagipa Isol uoniko salchroaha. Ia gronggrikachi mai ong∙aha aro iara maina gamchatgipa ong∙aha?`

Seraph ganchioniko wal∙kiko ra∙e uni sreango donatahani ja∙manosa Isaia-ko uni paponiko ra∙galaha. Ian chachat so∙ani ganchi gita ong∙a, jeon Isolni manderangna nangrimataniko daka (Para. 8:3, 4). Uni paprang kema ka∙ako man∙aha, aro ua da∙o Isolni dongpaanio chadengna kraatako man∙aha, indiba una bate, ua a∙gilsakna Isolko mesokchina ge∙etanikoba man∙gipa ong∙aha.

Gisik nangatani, “seraph” kattani miksonganiara “chinggipa” ine ong∙a. Johan 3:35 o Jisu, Johan Napbolatgipani kam ka∙ani bidingo talatani gimin nibo —“ ‘Uara tochri chinggipa aro teng∙sugipa ong∙achim; aro na∙simang uni seng∙ao dikdiksana ka∙srokna namnikahachim.’ ” Beben ka∙sachakanio jokataniko nangnikanio Johan saksa papi ong∙genchimoba, uni dangdike on∙ani ka∙sachaka aro jokataniko ra∙bana man∙gipa Saksako mesoksoaha.

Jisu, Pagipani rasongko chu∙sokbee dakmesokgipa ong∙aha–salgini seraphrangni ka∙gipa apsan kamko ka∙gipa katchinikgipa, papiko Isol watataha.

`Uni papko ra∙galaha ine ma∙siani ja∙manosa Isaia, Iakai anga, angko watatbo ine aganaha. An∙ching sakprakan maidake Jisuni an∙chichi ra∙galako man∙ahaon Isaia gita dakgipa ong∙gen?`