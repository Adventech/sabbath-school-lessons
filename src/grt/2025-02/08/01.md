---
title:  "Gitrango: Bak 1"
date:   17/05/2025
---

### Ia Antini Lessonna Poraiani

Ibri. 9:11–15, Git. 122, Git. 15, Git. 24, Reo. 33:18–23, Git. 5, Git. 51:7–15.

> <p>Mingani Pod</p>
> “Aro anga nikaha, aro nibo, Mes Bi∙sa Zion a∙brio chadengenga, aro Un baksa Uni bimungko, aro Uni Pagipani bimungko mikkingtangtango sea gnanggiparang hajalritchasa sotbri bri.” (Para. 14:1).

Seventh-day Adventistrang ong∙e, chinrangni miksonganirangko ma∙sina gita Parape∙a ki∙tapo jangapgipa chinrangko Niam Gitchamni golporangoniko an∙chingni am∙sandianiara an∙chingnade ong∙rongbewal ong∙a. Ia golporang mangmangosan chin gnanggipa ong∙ja, Niam Gitcham jolgimikon nikna gita man∙a.

Chinrangni gimin u∙iani bang∙gipa biapde Gitrangoba donga, je ki∙tapo manderangni bang∙bea chagronganirangko aro Isol baksa agangrikanirangko janapgipa poedo ong∙a—ia poedorango papna aro dukna skimanirangko aro Uni dongpaanio donnuna man∙gijagipa katchaaniko aro pap kema ka∙na aro janggiko jokatna Uni agantaitaigipa ku∙rachakanirangko janapaha.

Gitrangko namedake simsakbee poraianiko dakon, Parape∙a ki∙tapni gimin u∙ianiko, aro mongsongbate, Parape∙a 14 ni gimin u∙ianiko tangchaatna man∙atgipa biterangko nangata jeon a∙gilsako Isolni dongpitigipa mondolini bon∙kamgipa kamko talatahachim. Bon∙kamani somoio donggipa Isolni manderangnaba skangni Israelna on∙gimin apsan daitokon on∙manaha: chong∙motan, an∙chingara jatrangna seng∙ani ong∙na nanga, ian pilak manderangna uamangko Ong∙atgipako olakkichina aro manina ka∙sachakan gapgipa okamani ong∙a.

Isolni ring∙ani ki∙tapo on∙gimin adita talatanirang, a∙gilsakni itihaso an∙chingna on∙gimin daitoko ma∙sina aro namnikatna an∙chingna gitalgipa cholrangko oe on∙na man∙a.