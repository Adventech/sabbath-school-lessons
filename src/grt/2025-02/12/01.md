---
title:  Chon∙kamani Sal Sepangbaengaha Ine Mesokgipa Chinrang
date:   14/06/2025
---

### Ia Antini Lessonna Poraiani

Dan. 2:31–45; Dan. 3:1–12, 17, 18; Para. 13:11–17; Rom. 1:18–25; Wat. 12:1–17; Mati 12:9–14.

> <p>Mingani Pod</p>
> “Maina Isol an∙chingna ka∙pongni gisikko on∙jaha, indiba bilni, aro ka∙saani, aro gisik namaniko” (2 Tim. 1:7).

Ia antio, an∙ching Sastroni minggni golporangko niangkugen je golporangan bon∙kamani salni obostarangko aiao inmangipa bewalo mesoksoaha.

Skanggipao, an∙ching Shadrak, Meshak, aro Abednegoni golpoko niatgen, jean Para. 13 o talatgipa obostarangko mesokani chinrang ong∙a. Unikode an∙ching Niam Gitalona re∙angskagen jeon an∙ching ong∙chenggipa Kristianrangni chagronga obostarangko nikgen, je obostarangan Kristoni re∙bakuja dipetde an∙chingna ong∙genchim.

Ia minggni obostarangan aiao inmangipa ka∙donganiko mesoka aro dake nianio rakbatsranggipa obostao gisikni tom∙tomaniko man∙na gita dakchakaniko on∙a.

Changni chang, Jisu indake aganaha “Kennabe,” aro “Maini gimni nang∙ni chanchianirang nang∙ko jajrengatenga?” Iako gisik ra∙na nangchongmotani ong∙a je, Kristoan katchinike agansoanio mongsonggipa ong∙a, aro indake, a∙gilsakni itihaso, chon∙kaman salrangni obostarango jolgimikon apsan ku∙pattaianiko an∙ching nikna nanggen. “ ‘Na∙simangni ka∙tongko jajrengatjachina. Isolo bebera∙bo, Angoba bebera’ ” (Johan 14:1) ine Jisu sninggiparangna aganaha.

Minggipin kattarangchi agangenchimode, oe, Isolna kakket ong∙e dongna jotton ka∙giparangnade bon∙kamani salrangni obostarang neng∙beani aro man∙dikbeani ong∙gen. Indiba an∙ching ia obostarangko poraiengon, kengija indiba ka∙dongachi uarangko poraina nanggen.