---
title:  'Abraham: Isolna Sakki On∙gipa'
date:   21/10/2023
---

### Ia Antini Lessonna Poraiani
Aba. 18:1–15; Aba. 18:16–33; Aba. 18:23–32; Jakob 5:16; Aba. 19:1–29.

> <p>Mingani Pod</p>
> “Ge∙eta gitalko Anga na∙simangna on∙a, na∙simang ka∙sagrikbo; jedake Anga na∙simangna ka∙saaha, na∙simangba ka∙sagrikbo. Na∙simango ka∙sagrika gnangode, uachi pilakan na∙simangko Angni sninggiparang ine u∙igen.” (Johan 13:34, 35).

A∙bachengaonin, Abrahamara papirangko jokatna Isol baksa kam ka∙rimna skaahachim. Ia bebeko an∙ching Aba. 18 o nikna man∙gen. Ia odhaio, Sodom aro Gomorrako nisiatna Isol Abrahamna mikrakataha. Maini gimin Isolara ia u∙iataniko Abraham baksa sualaha? Sastro an∙chingna indine agana: “Beben Gitel Jihova, Ua An∙tangni nokkol katchinikgiparangna An∙tangni ning∙tua mangsonganiko parakatgijade mamungkoba dakjawa.” (Amos 3:7). Sodom and Gomorrani golpoo, Isolni katchinikgipara Abrahaman ong∙a.

Salni ding∙batgipa bako neng∙takmitingo, Abraham songregipa mande sakgittamko nikataha. Sokgiparangko Abraham okamataha. “Sakgittam sokgiparangara songreaoni neng∙giparangsan ong∙aia ine Abraham chanchiaha. Uamangoni saksade papgrigipa ong∙a jekon ua olakkiachim ine Abraham mamung chanchisoani dongjachim.”—Ellen G. White, Patriarchs and Prophets, jak 138, 139.

Abraham Isolni kamo bak ra∙aha. Sodom and Gomorrao donggipa manderangna ua bi∙chakaha. Uamangko jokatna ua Isolo mol∙molaha. Manderangko jokatania Isolni kam ong∙jaode, maiasa ong∙gen? Aba. 18 o, Abraham minggittamko dakaha: ua sokgiparangko sokachakaha, papirangna ka∙saaniko ua mesokaha, aro ua Isolo mol∙molaha. An∙chingba Isolni kamko ka∙anio iarangko dakna nanga.