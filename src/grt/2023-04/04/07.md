---
title:  Chanchidapani
date:   27/10/2023
---

“Abraham papirangna ka∙sara. Uamangna uni ka∙saanian jokaniko man∙china uamangna bi∙chakna uko didiataha. Sodomo manderangni ka∙gipa paprangko Abraham mitchiaha. Iani gisepon, papirangni jokaniko ua nangnikaha. Abrahaman an∙chingna nama dakmesokgipa ong∙a. Papirangna baditan simsakna nangachim, uko ua an∙chingna mesokaha. An∙ching papko mitchina nanga, indiba an∙ching papina ka∙sana nanga. An∙chingni samtangtango donggipa manderang pilakan gimaaha. Uamango ka∙donganian dongjaha. Uamangni janggirang nosto ong∙atako man∙aha. Sodomna ong∙gipa obosta, uamangnaba ong∙gen. Salantin, saniba jringjrotni janggi jokgniara bon∙chongdikatako man∙enga. Isolni ka∙sachakaniara uamangni ka∙tongrangko nom∙atna man∙jaha. Kenbegnio ong∙enggipa gimagimin manderangna mikrakataniko on∙na nanggipa manderangara bao? Ia papirangko siaoni salchrona nanggipa jakrangara bao? Gimagiminko jokatchina Isolo ka∙donggipa manderangara bao?

“Abrahamni gisikara Jisuni gisikan ong∙a. Isolni Depantean an∙chingko Dakchakgipa ong∙a. Papirangna Ua Isolona re∙anga. An∙chingni paprangna Jisu damko gamaha. Sakprakni gamchataniko Ua u∙ia. Jisuni ka∙tongara rongtalgipa ong∙a. Ua papko mitchia. Ia apsan Jisuan an∙ching papirangna ka∙saaniko mesokaha jean Isolni rongtalgipa ka∙tongonisan mangmang ong∙bana man∙aia. Chisolo Jisu dukko man∙on, Uko mitchigiparangna aro Uko uano datkapgiparangna Ua bi∙chakaha. Jisu jean an∙chingni misilbegipa papni balrangko An∙tango ra∙chakahachim, Uko saknaatgiparangna Ua bi∙chakaha: ‘O Apa, iamangko kema ka∙bo; maina maiko dakenga uko uamang u∙ija.∙ Luk 23:34.”—Ellen G. White, Patriarchs and Prophets, jak 140.

**Chanchigrikna Sing∙anirang**:

`Janggitangtangna Isolni miksonganiko ja∙rikgipa gipin Sastroo janapgipa manderangko mingatna man∙genma? Johan Napbolatgipara mai rokom? Johanni kamara chu∙sokgipa ong∙ama?`

`Aba. 19:30–36 ona poraibo. Sodomoni jokako man∙gipa manderangni bidingo ia podrangara an∙chingna maiko agana?`

`Abrahamoniko Isolna kam ka∙ani bidingo maia gipin skie ra∙anirangko an∙chingara skie ra∙na man∙gen?`

`Ia sing∙anina chanchibewale nibo: Sodom aro Gomorrana Abrahamni mol∙molchakaniara chu∙sokahama? Ma Abrahamara chu∙sokjahama? Talatbo.`