---
title:  An∙tangtangko Isolni Sasono On∙kangani
date:   26/10/2023
---

Aba. 12:1–9 ona poraibo. An∙tangtangko Isolni sasono on∙kangani bidingo ia podrangara an∙chingna maiko skia? An∙chingni Uni nangnikgipa dakna nanggniko an∙ching u∙ijaode mai ong∙gen? Ba, Uni on∙gimin kam rakgenchimode mai ong∙genchim?

Abraham an∙chingna iako skia je, an∙chingara an∙tangtangni janggirangko Jihovani sasonno donna nanga. Isolni sasono on∙kanganiko Abrahamni janggi tangaoniko minggittam obostarangko hai an∙ching niatna.

**Kam**: Isol Abrahamna [ia obostaode uko Abram ine minga] rakbegipa kamko on∙aha: “Aro Jihova Abramko inaha, na∙a a∙songtangoni, aro ma∙drang bakskaoni, aro an∙tangni pagipani nokoni ong∙katange Angni nang∙na mesokgni a∙songona re∙angbo.” (Aba. 12:1). Jensalo Abraham salgioni ku∙rangko knaahaon, uara iana gisiko nangjahama? Ba, ua Isolna “Anga darangchiba re∙angjawa, Ianon anga dongna namnikaia” ine aganaha ma? Indine aganjaha, Abraham Isolni kattako maniaha. “Angni nang∙na mesokgni a∙songona re∙angbo” ine agananiko Abraham ong∙rongbewal ong∙gijani ine chanchienggenchim! Indiba Abraham re∙angaiaha. Ua an∙tangko Isolna on∙kangaha aro an∙tangni pagipani nokko aro an∙tangni a∙songko wate re∙angaha: “Aro Jihovani una aganaha gita, Abram re∙angaha.” (Aba. 12:4).

**A∙ako Baseani**: Lotni nokkolrang aro Abrahamni nokkolrang dakgrikna a∙bachengaha. Abraham Lot baksa dakgrikna sikjaha. Uni gimin Abraham an∙tangko Isolna on∙kangaha aro Isolni nangnikgipako ua dakaha. Isol Abrahamko patittaiaha. “Unon Abramoni Lotni ekangmano Jihova Abramko inaha, na∙a niwate nang∙ni dongramni salgro, salgipeng, salaram, saliramchiko nang∙ni niksokgipa pilak a∙ako Anga nang∙na aro nang∙ni bitchrina jringjrotna on∙gen.” (Aba. 13:14, 15).

**Sodom and Gomorra**: Sodom aro Gomorrana ong∙gnigipa obostako Isol Abrahamna aganmano, Abrahamara maiko dakaha? Abrahamni ka∙tongara ka∙saanian gapachim. Uni gimin, ua songjinmarangko jokatna jotton ka∙aha. Namen dukni, toromigipa manderang sakchikkungba uano dongjaha. Uni gimin, Isol uamangko nisiataha. Abraham Isolna on∙kangaha aro namgijagipa songjinmarangko nisiatna Isolni miksonganiko ra∙chakaha.

Isolna ua an∙tangni ka∙tongko aro janggiko on∙kangahani gimin Jihova Abrahamko jakkalaha. Da∙alo an∙chingba apsandake dakna nanggen.

`Kam #1: Songjinmao Nama Kattako skiprakon an∙chingara mai neng∙nikanirangko man∙a? Ia neng∙nikanirangko namatna Isolo mol∙molbo.`

`Kam #2: Neng∙nikaniko man∙enggipa mandeko na∙a u∙iama? Ua mandena bi∙chakbo. Maikai dakchakaniko on∙na man∙gen, una Isolo bi∙bo.`