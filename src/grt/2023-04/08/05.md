---
title:  Saknaenggiparangna Dakchakani
date:   22/11/2023
---

An∙chingni ma∙sie ra∙anichi janggi tanganiara dukan gapgipa ong∙a ine an∙ching mesokaniko on∙gipa ong∙ama? Ba na∙a uandake biapo dongnaba donga jeon manderang tangkako olakkia. Ba na∙a uandakgpa a∙songo songdonga jeon bang∙bata manderang namen kangal ong∙gipa aro bang∙gijasan donggipa ong∙a. Na∙a jeoba dongbo, manderang saknaanirangko man∙enga. Na∙a koborrangko niengode ba poraiengode man∙e cha∙gipa a∙songrangni manderang uamangko duk man∙jachina dakchakna gita bang∙a tangkarangko samrango galenga. Ia pilak dam rakgipa samrangan an∙chingna tangka ku∙siniko ba tom∙tomaniko on∙na man∙ja ine mesokaha.

`“Gitelni Gisik ango gnang, maina kangalrangna nama kattako aganprakchina angko to nongaha; Ua rim∙gittanga man∙giparangna jokaniko, aro kana ong∙giparangna nitaianiko aganprakchina, jeta man∙giparangko jakgitel ong∙ate watatchina, Gitelni ra∙chakani bilsiko aganprakchina angko watataha.” (Luk 4:18). Ia podrang Jisuni kam ka∙ani gimin aro an∙chingni samtangtango donggipa manderangna kam ka∙na nanggnini gimin mai skianiko on∙aha?`

An∙chingni samtangtango donggiparangna dakchakchina gita Isol an∙chingko nangnikaha. Uamang Jisuko ra∙chakgenchimode basako ong∙gen uko an∙ching u∙ija. Manderangko Jisuona dilbaanian an∙chingna dakna man∙gipa nangchongmotgipa kam ong∙a. Apsan somoio an∙chingni nangenggiparangna dakchakaniara uamangni dakchakaniko nangengani gimin ong∙a. An∙ching uamangna dakchaka maina an∙ching Jisuko Gitel ine ra∙chaka. Indake sakgipin manderangna dakchakaniara Isolni an∙chingko dakna ge∙etgipa kamni bak ong∙a.

An∙ching Jisuni dakmesokaniko ja∙rike manderangko dakchakgipa ong∙na nanga. Ia Sastroni niam nangchongmotgipa ong∙a. An∙chingni dakchakgipa pilakan Jisuko ra∙chakgen ine an∙ching u∙ija. Je ong∙oba an∙ching uamangna dakchakna nanga.

Na∙a sakgipin manderangna ka∙sachongmotna skode an∙ching uamang maiko nanga uko ma∙sie ra∙na gita nanggen. Ge∙prak dolni manderang an∙tangni gita ripeng ong∙aniko mesokani rama donga. India a∙songo cha∙ani ba ringaniko sokbagiparangna on∙aniko daka. Beben, ian nengrae nirokaniko on∙e an∙chingni ma∙sigijagipa a∙gitalrangna dakchakaniko on∙na nengragipa ong∙a. Ka∙saaniko gimaatgipa ripengko ka∙dimeatna rakbatkagipa ong∙a. Ia dolgnini manderang nangnikanirang donggipa ong∙a. Nang∙ni ripengni nangnikaniara tangkana ba namgipa bostuna batgipa ong∙naba man∙a. Gimaani somoirango sanaba an∙chingni ka∙sae chakpaaniko on∙aniara bang∙bate dakchakaniko on∙ani ong∙a.

Ia nangchongmotgipa u∙ie ra∙aniko ma∙sibo: Na∙a Jisuko dakchakgipa ong∙a. An∙chingni ripengrangna dakchakani a∙bachenganiara uamangko mikkang niteanigri ka∙saaoni ong∙a. Uamangna dakchakaniko on∙na skang uamangni nanganirangko ma∙sie ra∙na jotton ka∙na nangchenga. Uamang Jisuko ja∙rikna tarigiparang ong∙jaoba uamangni nanganina dakchakaniko on∙na nanga.

`Mati 25:34–40-o an∙chingna maidakgipa kattako on∙aha?`