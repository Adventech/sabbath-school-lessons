---
title:  Nangenggipa Manderangna Dakchakani
date:   18/11/2023
---

### Ia Antini Lessonna Poraini
Luk 5:17–26; Johan 5:1–9; Deut. 10:19; Luk 4:18; Johan 15:13.

> <p>Mingani Pod</p>
> “Unon raja uamangna aganchake ingen, beben anga na∙simangna agana, na∙simang angni ia jongadarangoni chonbatgipa saksana badita dakaha, angnan dakaha.” (Mati 25:40).

Luk 5:17–26 o, Isol dakchakaniko nangenggipa manderangna maidake dakachaka uko an∙chingna mesokaha. Basakobade sakgipin manderangko an∙chingna dakchakaniko on∙na gita jakkalskaaha. Ba sakgipin manderangna dakchakna an∙chingko jakkalskaa. Manderangko dakchakna changsano rakgipa ong∙naba donga. Indiba Isol an∙chingni jotton ka∙anirangna on∙pilskaaniko on∙a. Dakchakaniko nangenggipa manderangna an∙chingni dakchakaniko on∙aniara Jisuni dakaniko uamangna mesokgipa ong∙a. Basakobade an∙chingni dakchakaniko nangenggiparangna ma∙sina altugipa ong∙a. Gipin somoirango an∙chingni dakchakaniko nangenggiparangko ma∙sina neng∙begipa ong∙a. Una dakchakgiparang ong∙china Isol an∙chingko nangnikaha. Dakchakaniko nangenggipa sakantinan baseani gri Ua an∙chingni dakchakaniko nangnikaha.

Sastroo an∙chingko agitalrangna aro gital ripengrangko dakanio namchina ine ka∙dongataniko on∙aha. Jensalo manderang an∙chingo ka∙dongahaon uamangni Jisuko am∙anio nambatgipa cholko on∙na dakchakna man∙a.

Ia antio chanchina ra∙bagipa katta japangara “Nanggipa Manderangna Dakchakani” ine ong∙a. Ia katta bichongo, nanggipa manderangna dakchakna Isolo miksongani donga ine mesokani ong∙a. Dakchaniko nanggiparangna an∙ching bang∙a cholrangchi dakchakna man∙a ine Isolni miksonganiara an∙chingna mesoka. Ia manderang, uamangna dakchakaniko tangkani gita ba an∙seng-baljokani gita nangenggipa ong∙naba donga. Ba uamang saengnaba donga ba saksan ong∙e nikengnaba donga. Uamangni nokdang ba uamang baksa songdongpagiparang uamangko ra∙chakangna man∙jaengnaba donga.  Uamang jedakeba nanggipa ong∙china, an∙ching an∙chingni ama gita dakchakna tarie donggiparang ong∙na nanga. An∙ching jensalo manderangko dakchakon, sakantian Isolni kam ka∙anio gamchatgipa ong∙a ine sakantina mesokaniko daka. Kristian ong∙aniara maidake ong∙achim, uko an∙ching uamangna mesoka.