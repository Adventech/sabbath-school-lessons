---
title:  Chanchidapani
date:   01/12/2023
---

Ellen G. Whiteni seanirang, “Ministry to the Rich,” The Ministry of Healing, jak 209–216; “Captive Maid Shows Concern for Naaman,” Reflecting Christ, jak 337 rangoniko poraibo.

Man∙e cha∙gipa aro bil gnanggipa manderangna Uni ka∙saani gitan kangal manderangnaba Jisu ka∙saaha. Jisu rajarangna aro kangal manderangnaba sichakaha. Mandeni ka∙tongko gisik nangatna Jisu nambate ma∙sibatgipa ong∙a. Ua indake mikrakataha, “Pil∙e anga na∙simangna agana, man∙e cha∙gipani Isolni songnokona napana bate, bejini a∙kolko utini re∙an altubata” (Mati 19:24). Ia antio man∙e cha∙gipa aro bil gnanggipa manderangna Jisuni Nama Kattako sualna nangani gimin an∙ching skie ra∙anggen. Basakobade man∙e cha∙gipa aro bil gnanggipa manderang Jisuko nanga ine uamang u∙ijanaba donga. Indiba uamang sakantini nanga gita Isolni ka∙sachake jokataniko nanggipa ong∙a.

“Kangalko dakchakna nanga ine bang∙a manderang agana. Man∙e cha∙gipakode an∙ching dakchakna nangjama? Man∙e cha∙giparang namja uni gimin jokatako man∙jawa ine bang∙a manderang chanchia…. Hajalni hajal man∙e cha∙giparang mikrakatako man∙gija siangaha. Man∙e cha∙giparangko jringjrotni janggina simsakgijagipa dake nika. Indiba uamangoni bang∙an jrimbegipa bojako chilgiparang ong∙a.”—Ellen G. White, The Ministry of Healing, jak 210.

**Chanchigrikna Sing∙anirang**:

`Man∙e cha∙gipa aro kangal ong∙gipani gisepo donggipa pakmako Jisu be∙ataha. An∙ching Seventh-day Adventistrang ia apsan kamko maidake ka∙angkuna man∙gen?`

`Jisu agana, “Aro bu∙surango satgipa ian, je mande kattako knaa, indiba a∙gilsakna sintea, aro gamni tol∙napa kattako dikpripa, aro ua bite gri ong∙a.” (Mati 13:22).`

`Klasso Mongolbaro poraie nianio Sastroni Kakketaniko u∙ianiara uachi jokatani baksade apsangipa ong∙ja ine golpoanio sing∙anini gimin nipiltaibo.`

`Man∙e cha∙gipa Jisuko jechakaha indiba Zakkeusni Uko ra∙chakanina mai gipin a∙selrangchi tal∙ataniko dakna gita man∙gen?`