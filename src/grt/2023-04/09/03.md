---
title:  Namaan
date:   27/11/2023
---

`2 Raja. 5:1–19 rangoniko Naamanni gimin segipa golpoko poraibo. Maia minggniko Naaman bi∙aha? Gital Kristianrang baksa an∙ching maina chakchikgipa aro ma∙sichakgipa ong∙na nanga uko uni golpoo maidake an∙chingna skianiko on∙aha?`

2 Raja. 5:1–19 rango Naaman, Elishaoniko minggniko bi∙aha jean an∙chingnade on∙tisa ong∙ronggijani on∙gen. Skanggipao, Naaman aganaha, “Ong∙jaode, anga nang∙o mol∙mola kotchor jora sani bal amangko nang∙ni nokolna ra∙angna on∙bo” (2 Raja. 5:17). Naaman Elishana indine taldapatanikoba indine dakaha je, “Maina Jihovana agre nang∙ni nokkol gipin isolrangna homko ba boliko on∙jawa” (2 Raja. 5:17). Gitelsan uano Isolchim ine Naaman ma∙simanaha. Apsan somoion, Isol Israelrangni a∙a baksa dingtange nangegipa ong∙e ua a∙aosan olakkina nanggipa ong∙a ine Naaman chanchiaha. Indake, Naaman Israelni a∙mangko ra∙e Syriaona re∙angpilna nangnikaha. Naamanni golpo manderangko Jisuona dilangani gimin an∙chingna nangchongmotgipa skianiko on∙aha. Gital Kristianrang gitcham bebera∙anirangko dingtangatna somoiko nangnaba donga.

Minggipin, somoiprako maikoba dakna nangani gimin Naaman Elijah baksa golpoaha: “Ianosa Jihova nang∙ni nokkolko watchina; angni gitel Rimonni nokona uko olakkina re∙angon, aro ua angni jako dandanon, aro anga Rimmonni noko bamgopon, ianosa anga Rimmonni noko bamgopn, Jihova nang∙ni nokolko watchina” (2 Raja. 5:18). Mikkangchi pap ka∙gnini gimin Naamanara ge∙etaniko bi∙engama? Iara mai ong∙enga?

A∙songtango Isolna dangdike on∙aniara nengragipa ong∙jawa ine Naaman ma∙siaha. Naamanni mitam kamni bakara uni raja baksa Rimmonni mite nokona re∙anganiba ong∙aha. Jensalo raja Rimmonna bamaniko dakon ua Naamanni jakpongo pangchakaniko dakna nangaha (2 Raja.5:18). Rimmonko olakkina ua bamaha ine darangba bebera∙china Naaman nangnikjaha. Indake Naaman Israelko watangna skang, ua jajrenganiko Elisha baksa golpogrikaha. Elisha, Naamanko knachake una aganaha “Tom∙tome re∙angbo” (2 Raja. 5:19).

Elisha, Naamanko tol∙gipa miterangko olakkichina ge∙etaniko on∙aha ine ia kattarangni miksongani ong∙a ine chanchina nangja. Jensalo Elisha “tom∙tome re∙angbo” ine aganon Naaman ka∙tongo Isolni ka∙saani gimin jajagija re∙angchina miksongani ong∙achim. Somoirang re∙angon Naaman bebera∙ao dal∙rorobaaha, uni janggi tangao dingtangna nanganiko Isol Naamanna mesokaha. Apsan dake da∙aloba gital Kristianrangko Isol dilenga. Gital Kristianrangko uamangni cholonrango dingtangataniko dakchina gita ge∙etaniko dakna Isol nambatgipa somoiko ma∙sia. Manderangko jokatna Isol baksa kam ka∙anio ia nangchongmotgipa niamrangko an∙ching gisik ra∙na gita nanggen.