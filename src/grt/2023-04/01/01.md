---
title:  Isol, An∙chingko Jokatgipa Ong∙a
date:   30/09/2023
---

### Ia Antini Lessonna Poraiani
Aba. 3:9–15; Aba. 17:7; Mati 1:18–23; Johan 3:16; Johan 14:1–3.

> <p>Mingani Pod</p>
> “Unon Jihova Isol mandeko okame inaha, na∙a bao?” Aba. 3:9.

Isol, Uni manderangko Una kam ka∙china gita basako on∙chengaha? Isolni, Abramko uni a∙songko wate re∙ongkatbo ine ge∙etaonian skanggipa ong∙achimma? (Aba. 12:1–4) Ma, uara jensalo Moseni, Isolni manderangko Egypt a∙songoniko rimongkatbaa dipet a∙bachengama? Ma uara jensalo Jisuni ia a∙gilsakona re∙baa dipetsa ong∙ama? (Mati 1:18–25) Ma uara jensalo Paulni Nama Kattako skiprakna songreaonisa ong∙ama? (Wat. 13:4–14:26) An∙chingni mondolio kam ka∙aniara iarangoni mingantina skangan abachengaha ine na∙simang skie ra∙na aiao inmanbegen. Jensalo Isol salgi aro a∙gilsakko dake mandeko dakaha unonin an∙chingni Isolna kam ka∙anide abachengaha (Aba. 1:26, 27). Isol, an∙chingko mondolini gita kam ka∙aniko nangnika.

Isol Uni dedrang baksa agangrikna aro Uni ka∙tongo uamang baksa sepango dongna nangnika ine an∙chingna Sastroo agana. A∙bachengaonin, Isol dingtangmanchae Adam aro Hoba baksa ripeng dakaha. Pap ka∙ani ja∙manoba, Isol mandeni nokdang baksa Uni kam ka∙aniko dakangkuaha. Indake da∙o, Isol mandeko paponiko aro siaoniko jokatna miksongaha. Bon∙kamao, ia Isolni mandeko jokatna miksonganiara chu∙sokgipa ong∙gen (Para. 21, 22). Isolni mikkangchi an∙chingni mondolina chu∙sokaniko on∙aniara an∙chingni Nama Kattako ia a∙gilsako sakantina sualani a∙sel ong∙gen (Para. 14:6,7).

Uni gimin, an∙ching Isolna kam ka∙na skang Un baksa ripeng ong∙chengna nanggen. An∙ching, an∙chingni janggi tanganio Isolna kam ka∙na nanga ineba u∙ina nanggen. Indiba an∙ching skanggipa ia sing∙anina aganchakchengna jotton ka∙na nanggen, chongmotan, ia an∙chingko jokatna aro an∙ching baksa ripeng ong∙na sikgipa Isolara sawa? Isolni mikkangchi an∙chingni mondolina chu∙sokaniko on∙anide an∙chingni Nama Kattako ia a∙gilsako sakantina sualani a∙sel ong∙gen.