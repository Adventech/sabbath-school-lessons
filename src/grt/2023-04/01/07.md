---
title:  Chanchidapani
date:   06/10/2023
---

Isolni papirangko jokatna chanchisamsoaniara Adamni pap ka∙ani ja∙man ong∙ja. Isolni chanchisamsoanide “Angni nama katta aro Jisu Kristoko aganpraka gita chong∙motan jringjrotni salrango donua” (Rom. 16:25). . . . Isolni miksonganide papirangko jokatna kam ka∙anian Uni sorkario mongsongbatgipa niamrang ong∙a. Satan pap ka∙gen ine Isol aro Jisu a∙bachengonin u∙iachim. Satanara mandeko cha∙boke papo ga∙akatna man∙gen ineba Isol aro Jisu u∙iachim. Papde janggi tanganio mingsa bakan ong∙a inede Isolde chachisoja. Indiba, papara indake ong∙gen ine Isol nikaha. Uni gimin, Isol paponiko jokatna man∙na gita Adam aro Hoba papo ga∙akna skangan chanchisoaha. Isol mandena inditan ka∙saaha. Uni ka∙saani giminsa, Isol Uni saksa kamkam Depanteko an∙chingni paprangna sichakna gita on∙aha. ‘Maikai Uo bebe ra∙gipa sakantian gimagija jringjrotni janggiko man∙gen.∙ Johan 3:16.” —Ellen G. White, The Desire of Ages, jak 22.

“Jisu Uko ja∙rikgiparangna uamangni kam altugipa kam ong∙aigen ine aganjaha. . . . Indiba, Jisu uamang an∙tangari dakgrikaichina inede uamangko watgaljaha. Jisu, Uko ja∙rikgiparang baksa ong∙gen ine Ua uamangna aganaha. Uko ja∙rikgiparang Isolni kamko kakkete ka∙ode, Isol uamangko naljoke rakkigen. . . . Uni gimin, Isolni jarikgiparang Uko kata manina nanggen. Uamang Un baksa kam ka∙rimna nanga. Indake dakode uamang chu∙sokgija ong∙jawa. Jisu , Uni ja∙rikgiparangna indake aganaha, a∙song damantiona re∙angbo aro a∙gilsako mande tom∙dake donggipa biapantiona re∙angbo. Chel∙ao donggipa a∙song damantiona re∙angbo. Na∙simang jechiba re∙angbo pangnan Anga na∙simang baksa donggen. Kakkete kamko ka∙bo aro kennabe. Anga na∙simangko pangnaba watgaljawa. Anga pangnan na∙simang baksa donggen. Nang∙ni kamko ka∙anio Anga nang∙ko dakchakgen. Anga nang∙ko re∙dilgen. Anga nang∙ko ka∙dimeatgen. Anga nang∙ko rongtalatgen. Anga nangko dakchakgen aro nang∙ni nanga mingantiko nang∙na on∙gen. Na∙a jensalo gipin manderang baksa agangrikengon Anga nang∙na chu∙sokaniko on∙gen. Anga nang∙na agana gita kattarangko on∙gen aro ua kattarangan, uamangko salgini gimin chanchina gita dakchakani ong∙gen.”—Ellen G. White, The Acts of the Apostle, jak 29.

**Chanchigrikna Sing∙anirang**:

`Adam aro Hobani pap ka∙ani ja∙mano Isolni uamangna skanggipa katta agangipa kattarangde “Na∙a bao?” ine agangipaan ong∙a (Aba. 3:9). Ia Sastroni kakketgipa kattara Isolni an∙chingna aro an∙chingni ka∙sagiminrangna mikkangchina daksogiminrangko maikai nambate ma∙sina dakchaka?`

`Jisu Mande pil∙aha. Jisu an∙chingko jokatna ia a∙gilsakona re∙bahaon Pagipa Isol, Jisuni bimango dongpaaha. Ia aiao inmangipa kattani gimin na∙ara maidake chanchia? Jisuni chisolsako sichakanian Isolni an∙chingna daksogimin ong∙a ine an∙ching ma∙sina man∙a. Chisolara Isolni ka∙saani gimin an∙chingna maiko aagana?`

`Mondolini kamde Isoloni ong∙a. uni gimin, Uni kamko ka∙na gita Isol an∙chingna dakchakgen. Jensalo na∙a Uni kamko ka∙na napon ba ka∙donggijani ong∙enggon na∙ara maiko dakna nanggenchim?`