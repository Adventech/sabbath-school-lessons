---
title:  Chanchidapani
date:   17/11/2023
---

Ellen G. Whiteni segipa ki∙tap The Desire of Ages oniko “The Good Samaritan,” jak 497-505 ona poraibo.

“An∙chingni Isol aro Pagipani mikkango rongtala aro maranggri torom kam ian, uamangni duko ma∙apaagrirangko aro segrirangko niroka, aro an∙tangko simteka gri a∙gilsakoniko rakia.” [Jakob 1:27]. Jisu an∙chingko ka∙sagipa aro manderangko dakchakgipa ong∙aniko nangnikaha. Manderangni ka∙tongrangko ka∙srokatna gita ka∙sagipa kattarangchi katta agananiko Jisu nangnikaha. An∙chingko an∙tangnasan chanchiaigija kam ka∙aniko Ua nangnikaha. Saknaenggipa manderangna Ua an∙chingni dakchakaniko nangnika. An∙chingni ka∙tongrang duk ong∙enggipa aro ka∙dongagri ong∙enggipa manderangna ka∙sachakanian gapgipa ong∙na nanga. Dakchakaniko nangenggiparangna on∙bo. Ganding donggijagipa manderangna gandingko on∙bo. A∙gital manderangko mandera∙e nang∙ni nokona okamatbo. Nang∙ni noko aro ka∙tongo uamangna biapko on∙bo. Na∙a iarangko dakode sa∙grerang sepangbate re∙bagen, aro salgini sa∙grerang katchaan gapgipa ong∙gen. Somoianti an∙ching sanaba krae dakengon ba saksa mandena ka∙sachakani ba ka∙saaniko mesokengon sa∙grerang salgio gitrangko ring∙a. Pagipa Isol Uni salgini singhasono asongenga. Ua ka∙sachake ka∙enggipa mandeni kamrangko nika. Ia manderang Isolni gamchatbegipa chimonggimin ong∙a. “Kotokrangni Jihova agana; aro mande an∙tangko manigipa an∙tangni depantena ka∙sae daka gita, Anga uamangna ka∙sae dakgen.” [Malaki 3:17]. Isolni nikanio, dakchakaniko nangenggiparangna pilak ka∙sachakani aro ka∙saani kamrang Jisunan ka∙aniko mesokgipa ong∙a. Kangalrangna dakchakengon Sastroni ia kakketaniko gisik ra∙bo. Saknaenggiparangna na∙a ka∙sachakengon aro ma∙gri-paagrirangna dakchakengon Jisu baksa nang∙ni nangrimai ning∙tuan baksana mangrakatako man∙a.”—Ellen G. White, Testimonies for the Church, volume 2, jak 25.

**Chanchigrikna Sing∙anirang**:

`An∙chingoni dingtanggipa manderangna an∙chingni ka∙tongrango namgija chanchianirangara maiarang? Uarangko galna gita an∙ching maiko skie ra∙gen?`

`Sakgipinrangni simsakenggiparangna an∙ching ka∙sachakaniko mesokgipa ong∙na nanga ine badia Sastroni podrangko na∙a mesokna man∙gen?`

`Isolna aro sakgipin manderangna ka∙sana ge∙etaniara an∙chingni namgipa bewalrangchi an∙tangtangko jokata gita apsan ong∙gipa ong∙ja ine na∙a maidake ka∙donge aganna man∙gen?`