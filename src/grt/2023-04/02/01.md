---
title:  Isolni An∙chingko Jokatna Chanchisamsoani
date:   07/10/2023
---

### Ia Antini Lessonna Poraiani
Johan 20:21, 22; Mati 28:16–20; Para. 14:6, 7; Aba. 12:1–3; Para. 7:9, 10.

> <p>Mingani Pod</p>
> “Uni gimin na∙simang re∙ange pilak jatrangko sninggipa dakbo, aro Pagipani aro Depanteni aro Gisik Rongtalgipani bimungo uamangko baptize ka∙atbo” (Mati 28:19).

Isol an∙chingko jokatna kamko ka∙aha. An∙ching ia u∙ianiko pilak Sastrooniko nika. Isolni an∙chingko jokatna kam ka∙ania an∙ching mandeni itihasmung apsan nangrimani donga. Ba Isolni an∙chingko jokatna kam ka∙ania Uni minggipin jokatna kam ka∙ani bakko an∙chingna masina dakchakani ong∙a. Isol an∙chingni janggi tanganiko gital daktaina nangnika. (Kol. 3:9, 10 ko 1 Johan 3:2 baksa tosusabo).

Isolni an∙chingko jokatna kam ka∙anian an∙chingko Isolni Katta, Sastroko ma∙sina dakchaka. Jensalo an∙ching Sastroko poraion, an∙chingni janggi tanganio Isol dangtapna skenga ine an∙ching u∙ia. Isol an∙ching baksa sepange an∙chingni ka∙tongrango dongna sikenga. Oe, pap an∙chingko Isoloniko ekgrikataha (Isaia 59:2). Indiba Isol, Uni manderang baksa be∙grugimin meli-nangrime donganiko rikpiltaina skenga. Ua pilakkon gital daktaina man∙kujana kingking Isol kamko ka∙angkugen (Para. 21:5).

Indakmitingon Isol an∙chingna dingtangmancha Uni ka∙saaniko aro Uni an∙chingko jokatna daksogiminko ma∙sina man∙na gita Ua An∙tangko an∙chingna mesoka. An∙ching Isol baksa chongmotgipa meli-nangrime donganiko man∙na gita Ua an∙chingna An∙tangko mesoke on∙aha. Indakachisa an∙ching Uni ka∙saaniko u∙ina man∙a. An∙chingni Isol baksa chagronge nikanirangko aro Uni ka∙sae jokataniko an∙chingba gipin manderang baksa sualrimna nanga. Uni an∙chingko jokatna kam kasamsoanira maiachim uko Isol an∙chingna rongtalen mesokaha ine an∙chingna Sastroo agana.