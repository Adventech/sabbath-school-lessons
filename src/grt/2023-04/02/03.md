---
title:  Jisuona Sninggiparangko Rimbaani
date:   09/10/2023
---

`Mati 28:16–20 ko poraibo. Ia podrango, an∙ching Jisuni Uni sninggiparangna bon∙kamgipa ge∙etaniko on∙ani gimin poraia. Jisu Uni sninggiparangna maidake Una gitalgipa sninggiprangko ambana man∙genchim, iani gimin aganaha. Jisuara Uni sninggiparangko maiko dakchina gita aganaha?`

Jisuni, Uni sninggiprangna bon∙kamgipa ge∙etaniko on∙anio Uni nangchongmotgipa ge∙etaniko man∙chapa (Mati 28:18–20). Jisu, Uni sninggiparangko gitalgipa biaprangona re∙angchina aro gitalgipa sninggiparangko Uona rimbachina ge∙etaha. Jisu, Uni sninggiparangko uamangni bebera∙atangko gipin manderangna skichina ge∙etaha aro uamang baksa Kristian olakkianio bakrimchina didiaha (Mark 16:15,16; Luk 24:44–49; Johan 20:21–23; Wat. 1:8).

Ia Jisuni bon∙kamgipa ge∙etanio mingbri nangchongmotgipa bakrang donga. (1) Jisu, Uni sninggiparangko Un baksa Galileeona re∙pachina ge∙etaha (Mati 28:16, 17). (2) Salgio aro a∙gilsako darang bilkon Angna on∙aha ine Jisu aganaha (Mati 28:18). (3) Jisu, Uni sninggiparangko dingtangmanchagipa kamko ka∙china ge∙etaha: Una gitalgipa sninggiparangko rimbachina aganaha (Mati 28:19,20). Bon∙kame, (4) Jisu Uni sninggiparang baksa sal chonjaskal dongkamna ku∙rachakaha (Mati 28:20).

Jisuona gitalgipa ja∙rikgiparangko rimbaanian Uni ge∙etarangoni nangchongmotgipa bak ong∙a. Ia kaman an∙chingni Isolna kam ka∙anio nangchongmotgipaba ong∙a. Salgio aro a∙o darang bilkon Isol, Jisuna on∙ahani jamano, Ua, Uni sninggiparangna indake aganaha, “Uni gimin re∙ange pilak jatrangko sninggipa dakbo” (Mati 28:19). Na∙simang “Uni gimin” ingipa kattako nikama? Ia kattachin Jisu, Uni sniggiparangko ge∙etaniko aro da∙o pilakni kosako bil gnanganiko u∙ina man∙a (Mati 28:18). Ua pilakni kosako bilgnanggipa ong∙a maina Ua anchingni paprangna sichakaha aro siaoni chakatpilaha.

An∙ching maikai Jisuna gitalgipa sninggiparangko man∙bagen? Ia kamo maiko man∙chapa? Jisu an∙chingna indake agana. Ua an∙chingko a∙gilsak gimikona re∙ange Uni skianirangko, sakantinan skianiko aro napbolataniko nangnikenga. Jisu an∙chingko bang∙bate sninggiparangko rimbaaniko nangnikenga. Ia kaman an∙chingni nangchongmotgipa kam ong∙a. Ia kamko ka∙anio Jisu Uni sninggiparang baksa bon∙kamaona kingking pangnan donggen ine ku∙rachakaha (Mati 28:16–20).

Ia nangchongmotgipa ge∙etaniara an∙chingnaba ong∙a. Una gitalgipa sninggiparangko rimbana gita, Jisuo bebera∙gipa sakantian, da∙alo Un baksa ia kamo bak ra∙pana nanga. Jisuni Nama Kattara Kristian sakantinasan ong∙aija indiba a∙gilsako donggipa mande sakantinan ong∙a.

`Jisuna gitalgipa sninggiparangko man∙bana gita na∙a maiko dakengaha?`