---
title:  Chanchidapani
date:   20/10/2023
---

Ellen G. Whiteni ki∙tap, The Acts of the Apostles oniko “The Great Commission,” Jak 25-34, aro “A Seeker for Truth,” Jak 131-142 rangko poraibo.

“Jisu salgichi re∙angpilna skang, Ua ia kamko Uni sninggiparangna on∙angaha. Jisu uamangna bang∙a gamchatgipa Sastroni bebeko ia a∙gilsakni pilakchin manderang sualchina on∙angaha. Ia gamchatgipa bebeni kattara donnugimin gam gita onga∙chim aro ianon jringjrotni janggini gimin skianirangko man∙chapachim. Jisu Uni sninggiparangna aganaha, ‘Na∙simang Angni janggini sakkirang ong∙a.∙ Uamangko jokatna gita Anga mandeni nokdangna on∙aniko na∙simang nikmanaha. Angni Israelrangna kam ka∙ako na∙simang niknamaha. Toromni dilgiparang uamang maiko dakna ska ukoba Angna dakaha. Indake uamang Angko jegalaha. Indiba Anga uamangna changsatai Angko Isolni Depante ine ra∙chaktaina gita cholko on∙gen. Uamangni paprangko ku∙rachake Angona re∙bagipa sakantikon Anga rimchaksoa ine na∙simang u∙ia. Anga Angni ka∙sachakani kattako Angko ja∙rikgiparangna on∙aha. Na∙simangna ia Nama Kattako Jihudi aro Jihudi ong∙gijagipa dolgninan sualna nangchongmota. Na∙simang skanggipa ia Nama Kattako Israelrangna sualna nangchongmota. Indake uni ja∙manosa na∙simang pilak dolni manderangna pilakchin sualna nangchongmota. Na∙simang pilak ja∙rikgiparangko Isolni mondoliona rimbana gita Angko dakchakna nangchongmota.”―Ellen G. White, The Acts of the Apostles, jak 27, 28.

Jisuni mongsonggipa ge∙etanio indake agana, “Re∙ange pilak jatrangko sninggipa dakbo” (Mati 28:19). Uni gimin, ia kamko gipin manderangna ra∙angna gita a∙gilsakni dingtang dingtang a∙songrangona re∙angbo.

“Jisuni sninggiparang manderangko uamangona re∙baaniko sengna nangja. Uamang Jisuni ka∙saani Nama Katta gnangan manderangona re∙angna nanga”―Ellen G.White, The Acts of the Apostles, jak 28.

“An∙chingni chanchiana batpile bang∙a manderangan Isolni sepangona re∙baa. Ia a∙gilsakara papchi andalatako man∙aha. Indiba bang∙a manderangan gamchatgipa gananirang gita Isolna gamchatgipa ong∙a. Bang∙a biaprangon manderang uamangni bebera∙anio Jisuchipak chakatgiparang ong∙gen. Bang∙an gisik seng∙aniko Isoloniko on∙ako man∙gen. Uamang Isolni nokdangni nokkolrang ong∙gen.”―Ellen G.White, The Acts of the Apostles, jak 140-142.

**Chanchigrikna Sing∙anirang**:

`Isolni janggiko jokatna kam ka∙ania nang∙na mai orto ong∙ea? Nang∙ni kattatangchi talataniko onbo.`

`Nang∙ni salanti kam ka∙anio na∙ara maikai Jisuna bang∙bate janggirangko ambana man∙gen?`