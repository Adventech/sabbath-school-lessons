---
title:  Isolni Abramna Ge∙etaniko On∙ani
date:   17/10/2023
---

Isol Abramko uni nokko aro a∙songko wate re∙angchina aganaha. Uni gimin, Abram Isolni ge∙eta gita tik biapona napeaha. Re∙chakataonin, Abramna obostarang nambeade ong∙jachim. Ua somoio Kanaan manderang ua biapo songdongachim. (Aba 12:6). Kanaan manderangko uamangni namgijana namen mingsingachim. Iarang Abramna aiao inmanani ong∙jachim maina uni Kanaan a∙songo napeon Isol una mikkangpa∙aha. “Anga nang∙ni dedrangna ia a∙songko on∙gen.” (Aba. 12:7). Abramna ia ka∙dongatani kattako nangchongmotachim.

Indiba a∙bachengode Abramni obostarangara namjaengachim.

`Ja∙mano Abramna maia obostarang ong∙aha? Aganchakanina Aba. 12:10－13:1 ona poraibo. Abraham mai gualaniko dakaha?`

Abramo ka∙dongani dongjaode ua chu∙sokgipa ong∙jawajokchim. Ua an∙tangni dongtogipa noktangko aro a∙songko watangaha. “bachi re∙a uko u∙igija re∙chakatangaha.” (Ibri. 11:8). Ua jensalo Kanaanona sokahaon una mingsa cha∙ani dongjanichi obosta ong∙aha! Ia cha∙ani chu∙onggijanichi Abramna, Isolni je biapko wate gipinchi re∙angnabe ingipa biapko wate re∙na nangaha. Unon obostarangde una ja∙mano namjabataha.

Abraham Eypt a∙songo songdongaha. Uni uano dongmitingo, ua bilgrie ka∙tongtango papko ka∙aha. Abraham Sarako uni jikgipa ong∙a ine darangnaba aganjaha. Re∙anggimin somoionin indaken ong∙baengachim, Abraham uni Isolo ka∙dongani bebera∙aniko mesokaha. Ia somoio, Abrahamni bewalo uni Isolo ka∙donggijaniko una Isolni simsakgija gita ua mesokaha. Abrahamni bebera∙ani donggijanichi uni jikgipa Sarako kengnio ga∙akataha. Sara namen nitobegipa ong∙a ine Egyptni raja u∙iaha. Ua Sarako rajani dongram biapona rimbachina manderangko ge∙etaha, jedakode ua Sarako uni jikgipa dakna man∙genchim. Indiba Gitel Sarana ka∙sachakaniko aro una chel∙chakaniko on∙aha. “Gitel rajani nokdangni manderangni kosakona sastiko ra∙baaha.”―Ellen G.White, Patchiarchs and Prophets, jak 130.

An∙chingni Isolna kam ka∙ania altugipa ong∙a ine darangba aganna man∙ja. Jensalo Abram tol∙aha, ua namjatbataona sokaha. Isol chakchikgipa ong∙a. Isol Abrahamni gualaniko dakakoba uko watgaljaha. Agana dukni katta, Abram changgipinoba gualanikoba dakaha, Abramni janggi tangani golpoo an∙chingna bang∙a ka∙donganiko on∙a. An∙ching gualanirangko daknaba donga. Indiba an∙ching Gitelo bebera∙e dongna nanga. Ua an∙chingni paprangko aro dakgualanirangko kema ka∙na ama ine an∙ching Uo ka∙dongna nanga. Unon Gitel an∙chingko Uni kamko ka∙angkuna gita jakkalangkugen.