---
title:  A∙ao Donggipa Sakantina Pattianiko On∙ani
date:   16/10/2023
---

`Isol, Abrahamna maia miksonganiko donsoaha? Abraham maikai gipin manderang baksa Nama Kattarangko sualaha? Aganchakanina Aba. 12:1-3 ko poraibo.`

Isol Abrahamko uni a∙songko aro manderangko wate gipin a∙songchina re∙angchina aganaha. Ja∙mano, Isol Abramni bimungko Abrahamona mingjitaha. Isolni Abrahamko gipin a∙songchina re∙angchina agananide, Uni mandeko jokatani dal∙begipa kamko ka∙china ong∙achim. Ua kamko ka∙anio Abrahaman saksa mongsonggipa kam ka∙gipa ong∙aha. Isol jedake uko ge∙etaha indaken Abraham re∙angaha. Isol nang∙naba miksongani donga. Ua nang∙koba nang∙ni nokdangko aro nang∙ni manderangko wate re∙angchina agannaba donga. Ua nang∙koba banonaba jechin na∙a skango re∙angkujachim, uachi re∙angchina agannaba donga. Na∙a Uni kamko ka∙engon Isol nang∙na ramako oe on∙gen. Isol nang∙na dakchakgen aro pattigen aro gipin manderangnaba nang∙chin pattianiko man∙gen.

**Ka∙mao on∙gipa Sastroni podrangko poraibo. Ua podrango Isolni ku∙rachakanini gimin anchingna maiko agana?**

`Aba. 3:15`

`Aba. 17:19`

`Chanani 24:17`

`Isaia 9:6`

`Daniel 9:24-27`

`Mati 1:21`

Edenni Bario Uni ku∙rachakanirangko Isol dakgen ine ia odhai podrango an∙chingna skianiko on∙a. Paponiko jokatana gita saoba saksa re∙bagen ine Isol ku∙rachaka. Ua Saoba ingipara Jisuan ong∙a. Jisuara Abraham aro Ishakni ma∙kringoni ong∙baaha. Ibri 11:9 o An∙chingna indake agana je, Abrahamna ku∙rachakgipa pattianirangko Isol Ishak aro Jakobna on∙aha.

Ku∙rachakgimin Depante uni ma∙kringo atchigen ine Abraham baditanan u∙ienggenchim? An∙chingde iako u∙ija. Abraham maiko dakahachim, uko an∙ching u∙ina man∙a. “Bebera∙achi Abraham okamako man∙oa man∙rikanina ra∙gni biapona ong∙katangna maniaha; aro bachi re∙a uko u∙igija re∙chakatangaha.” Ibri. 11:8. Abrahaman an∙ching sakantina dakmesokgipa ong∙aha!