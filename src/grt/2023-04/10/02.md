---
title:  Athenso Jihudi Saksa
date:   03/12/2023
---

`Wat. 17:1-16 o Paulni gimin poraibo. Maikai Paulara Athensona sokeaha? Uano uni nikgiminrangni gimin uara maiko chanchiaha?`

“Athenso uamangna sengsomitingo Paul songjinmao mite dakan gapako nike, uni gisiko ka∙onangaha” (Wat. 17:16). Uni manderangni itihasko Paul namedaken ma∙siachim. Bimang dake olakkianiko dontongatna gita Isol Jihudirangko bang∙en mikrakataniko dakaha. Israelni dakgualanirang Paulko duk ong∙ataha. Uni gimin, Athenso pilak bimang dakanirangko nikanirangba uko duk ong∙ataha. Athenso donggipa manderangna Paulni ka∙tongoara ka∙saanian gapahachim. Athensni manderangko Jisuni gimin u∙iatna Paul nangnikaha. Uamang Sastroni bebeko ma∙sijahaode ua manderangara uamangni paprangon sigenchim.

Da∙alo, an∙chingni songjinmarangara tol∙gipa miterangni “bimangrangan” gapaiaha. Haida ia tol∙gipa miterangara Paulni nikgiparang gita apsan ong∙janaba gnang. An∙chingde kusi ong∙aniko dakani miteko, kal∙susaani miteko, nitoani miteko, tangkani miteko, an∙tangko tariani miteko aro gipin miterangkosa olakkia. Bang∙a Kristianrangan songjinmako re∙pakon uano tol∙gipa miterangko nike duk ong∙ja ine aganna gita namen dukni ong∙a. Paulde dingtanggipa ong∙achim. Ua miterangni bimangrang uko duk ong∙ataha maina uara Gisik Rongtalgipan gapachim aro Isolna ka∙saachim. Bang∙a Kristianrangan Paulni somoio indake ma∙sijachim je, Isol Uko ja∙rikgiparangko pilak manderang baksa Nama Kattako sualchina nangnikaha. Paul indake ma∙sia je, Isol Athenso donggipa manderangko pilak manderang baksa jokatna nangnikaha. Paul indake ma∙siaha je, Isol Uko ja∙rikgiparangko Jisuni gimin mamungkoba u∙ikugijagipa manderangna Nama Kattako sualaniko nangnikaha. Ia manderangara miterangni bimangko olakkigiparangko aro Athensni ramarango donggipa gisik a∙ningbite chanchirakgiparangko man∙gopa. Mijalo an∙chingni nikbagimin gita, gisik a∙ningbite chanchirakgipara (a philosopher) janggi tangani ortoni gimin poraigipa ong∙a.

Paul Athenso donggipa bazardamona ia miteni bimangko olakkigiparangko aro gisik a∙ningbite chanchirakgiparangko grongna gita re∙angaha. Jihudirangna jakkalgipa apsan cholko Jihudi ong∙gijagiparangna Jisuni gimin agane on∙na gita jakkalna man∙jawa ine Paul ma∙siaha. Jihudini bebera∙anirangde Paulni Athenso donggipa bazardamo gronggipa manderangnade mamung ortoan dongsrangjachim. Uni gimin, Paul gitalgipa cholko dakna nangaha.

Da∙alo, an∙ching Uni gimin mamungkoba u∙ikugijagipa manderangna Jisuni gimin agane on∙a gita Sastro ba Kristian toromko jakkalronga. Uni gimin, an∙chingba Paulni dakaha gita gitalgipa cholko dakna nanga. Buenos Aires-o kam ka∙gipa cholara Bangkok songjinmaode melijanaba gnang.

`Maidakgipa rokomni tol∙gipa miterangni “bimangrangko” manderangara nang∙ni songsalo olakkienga? Ia “miterangara” choligijagiparangsa ong∙aia ine uamangko ma∙siatna dakchakna gita na∙ara maiko dakna man∙gen?`