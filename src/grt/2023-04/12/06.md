---
title:  Isol Uni Manderangko Jokata
date:   21/12/2023
---

Estherni ki∙tapo Isolni bimungko sejaha. Sastroo Estherni ki∙tapo mangmangsan Isolni bimungko nikjaha. Ia ki∙tapo Isolni bimungko jakkaljanaba gnang, indiba Estherni somoio Jihudirang Isol uamangko jokataha ine nikaha. Ian maini gimin Isol Estherni golpoko Sastroo chapatna baseaha uko talatna dakchakgen.

An∙chingni salanti janggi tanganio Isolni kam ka∙aniko an∙ching nikna man∙ama? An∙chingni janggi tanganio bang∙a cholrangchi Isol kam ka∙na man∙a. Ong∙telaigiparango aro salantio ong∙gipa obostarango Ua kam ka∙na man∙a. Uni gimin, an∙ching name gisik on∙na gita nanga jedakode an∙chingni janggi tanganirango Uni kam ka∙aniko an∙ching nikchangjawa!

`Esther 9:1-12 ko poraibo. Esther maiko dakaha? Estherni kamrangni a∙sel mai ong∙aha?`

Uni manderangko jokatna gita Isol aiao inmangipa kamko ka∙aha. Jihudirangko nisie galna on∙gipa niamko dingtangatjaha. Indiba raja gital niamko seaha jean Jihudirangko uamangni janggirangko chel∙chakna gita on∙aha.

Esther 9 o mai ong∙aha aro maikai Isol uarangko Uni manderangko jokatna jakkalaha ukoba niatbo. Jihudirangko jokatna Isol kam ka∙aha ineba Persiani manderang nikaha.

Uni gimin, Isol Uni manderangko dakchakahaon Estherni golpoora mai ong∙aha?

“Aro a∙songni manderangoni bang∙an Jihudi ong∙paaha” (Esther 8:17). Jihudi ong∙gijagiparangna An∙tangni gimin skina Gitel maikai ong∙gimin obostarangko jakkalaha uko ia golpo an∙chingna mesoka.

Uni manderangko dakchakna gita maikai Isol aiao inmangipa kamko ka∙aha uko Jihudi dilgiparang nikaha. Nisie galaoniko uamangko Isol maikai jokataha uko gisik ra∙na gita manina ine Jihudirang Purim ingipa dingtangmanchagipa chuttini salko aganprakataha. Da∙aloba, uamangko jokatanina Isolko mitelpilani sal dake Jihudirang Purimko manikuenga.

`Kam #1: Isolni nang∙na maikoba dakako sanaba agane on∙na gita ka∙donganiko on∙china Isolo bi∙bo.`

`Kam #2: Salantio Isolni nang∙na maiba chona ba dal∙arangko dingtangmancha dakaniko see rakkibo. Nang∙ni see rakkianiko poraibo aro uarangko sanaba agane on∙na gita tiktak namgipa somoio nang∙ko gisik ra∙atchina gita Isolo bi∙bo.`