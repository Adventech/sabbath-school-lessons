---
title:  Parape∙ani Ki∙tapo Isolni Bon∙kaman Somoini Kam
date:   24/12/2023
---

Parape∙a ki∙tapni a∙bachenggipa podrang poraigipana indake mesoka je, ia ki∙tapara Isolni bon∙kaman somoini kamni gimin ong∙a.

`Para. 1:1-7 ko poraibo. Parape∙a–ara bon∙kaman somoirango manderangko jokatna Isolni kam ka∙ani gimin ong∙a ine ia podrango na∙a mai sakkiko nika?`

Parape∙a ki∙tapni skanggipa podrang an∙chingna indake mesoka je, Isolni ka∙sachake jokataniara Jisuni giminan ong∙a. Para. 1:4, 5 o, an∙ching Isolgrimni gimin poraiman∙a: Pagipa Isol, Depante Jisu aro Gisik Rongtalgipa. Damsan, Uamang manderangko jokatna kam ka∙a. Pagipan jringjrotna donggipa “dongenggipa, dongmangipa aro re∙bagnigipa” (Para. 1:4) ong∙a. Uni ja∙mano, Gisik Rongtalgipako mingaha. Unikode Johan an∙chingna Jisuni gimin agana. “Bebegipa sakki, siaoni atchichenggipa aro a∙gilsakni rajarangni pamong” (Para. 1:5). Johan da∙ode an∙chingna indake agana je, Jisuan A∙gilsakni nokgipa ong∙a. Satan an∙tangni songnokko ia a∙gilsako rikna jotton ka∙ahachim. Indiba uni miksongani chu∙sokjaha. Johan an∙chingna indakeba agana je, Jisuni an∙chian an∙chingko dosi ong∙aoniko aro kratchaaoniko rongtalataha.

`Par. 1:6 aro 1 Pit. 2:9 rangko poraibo. Ia podrango, jokgiminrangna on∙gipa bimungrangni ortoara maia?`

Isolni jokatanina daksamsoaniara kema ka∙ani aro an∙chingko paponiko jokatanina bata. Isol an∙chingko gitalgipa ka∙tongrang aro gitalgipa janggi tangani baksa gitalgipa mande ong∙atna nangnika. Isol an∙chingni ka∙tongrango dongna ska. Unode an∙chingara Uni rongtala gita rongtalgen. Isolni jokatgimin manderangara rajarang ong∙gen. Jisu an∙chingna Uni an∙chiko rugalaha. Uni an∙chian an∙chingko Isolni nokdangni bak ong∙ata. An∙ching Isolni nokdangni bak ong∙ani gimin, da∙ode an∙chingara salgio aro a∙gilsako pilakko sason ka∙gipa Rajani dedrang ong∙aha. Rajani nokdangni manderang ong∙e, an∙ching salgiogipa Rajani Nokdang baksa bakrime Uamangni ia a∙gilsakni manderangko jokatna kam ka∙anio bakrimpaa.

Para. 1:7 o, Jisu bakbak re∙bagen ine an∙ching ma∙sia. Uamang ja∙manchakdugaaha aro gimaaha ine ma∙siahaon a∙gilsakni manderang grapgen. Ja∙manchakdugana skang Isol uamangko jokatna skenga. Uni gimin, Parape∙ani ki∙tapara Isolni jokatna miksongani baksa a∙bachenga.

`Isol an∙chingko ong∙ataha aro an∙chingko jokataha. Maini gimin ia Sastroni bebe nang∙na ka∙donganiko on∙a?`