---
title:  Chanchidapani
date:   29/12/2023
---

“Dal∙begipa pi∙okpilna miksongani a∙sel Isolni nangnikani gita a∙gilsakko ra∙bapilani ong∙aha. Papchi pilak gimaatgiparangkon man∙piltokgnok. Mandekosan ong∙aija, a∙akoba manigiparangna dongram ong∙china pi∙okpilaha. Bilsi hajaldokna Satan a∙gilsakko an∙tangni dake sason ka∙na jotton ka∙aha. Da∙ode a∙gilsakko dakanio Isolni skango miksonganiko chu∙sokatani ong∙skagnok. “Indiba Chubatsranggipani rongtalgiparang songnokko man∙rikgen, aro ia songnokko jringjrotna man∙kamgen, oe, jringjrotnan” (Dan. 7:18).–Ellen G. White, Patriarchs and Prophets, jak 342.

Ia obosta ong∙na skang, an∙ching manderangko jokatna Isol baksa kam ka∙na nanggen. An∙ching a∙gilsako donggipa sakantinan mikrakataniko on∙na nanggen jedakode sakantian gital janggi aro gital a∙gilsakna Isolni ku∙rachakaniko ra∙chakna cholko man∙gen.

“Ia somoiona Sastroni bebeko ma∙sikugijagiparangko jokatna gita Isolko dakchakgipa kam ka∙giparangko anga bang∙bate nikna ska. Bang∙a manderangan Sa∙gre Sakgittamni Nama Kattarangko ma∙siaha aro ra∙chakaha. Da∙ode, uamang ia nama kattarangko a∙gilsak gimiknan aganprakna nanggen. Anga an∙tangni dakna man∙ako dakemung gipin Kristianrangko ia Sastroni bebeko manderangna sualna gita dakchakna ska. Gitel an∙chingko Uni dakgrikani gandingko (Eph. 6:10-18) ganna dakchakchina. A∙gilsak gimikona Isolni bon∙kamgipa mikrakataniko on∙na gita Kristianrang ku∙cholsan ong∙e apsan kam ka∙na nangchongmotgen.”–Ellen G. White, Letter 390, 1907.

**Chanchigrikna Sing∙anirang**:

`Jringjrotna donggipa Nama Kattara maia? Maini gimin iara jringjrotna donga? Maini gimin ia Nama Kattara mondoli ong∙e an∙chingni pilak skiani aro sualani bak ong∙na gita nangchongmota?`

`Maini gimin an∙chingni mondoliara Sa∙gre Sakgittamni Nama Kattarangara gamchatbegipa ong∙a ine bebera∙a? “An∙chingde Jisuni giminsan mangmang golpona nangaia, Sa∙gre Sakgittamni Nama Kattarango donggipa mikrakatani gimin ong∙ja. Ia mikrakatanirangde ‘namen rakdugaa.’ Ia kattarangni a∙sel manderang gisik sae Jisuko jegalnaba gnang” ine saoba nang∙na aganode maiko dakgen? Ia mandena na∙ara maikai aganchakgenchim?`

`Ia quarterni Bible study guide Isolni kamni gimin nambate ma∙sina gita nang∙ko maikai dakchakaha? Uni kamara manderangko jokatna gita baditana gamchatgipa ong∙a? Ia jokatna Isolni miksonganio na∙a aro nang∙ni mondolini bak donganiko nambate ma∙sina gita maikai ia Sabbath lessonko an∙chingni poraianiara nang∙ko dakchakaha?`