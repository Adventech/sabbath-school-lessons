---
title:  Chanchidapani
date:   15/12/2023
---

“Jihudi skigiparangna bate bang∙a Jihudi ong∙gijagiparangan re∙baenggipa Jokatgipani gimin Sastroni ku∙rachakanirangko nambate ma∙siachim. Ia Jihudi ong∙gijagiparangoni mitamrangde paponiko uamangko jokatna Uni re∙baanina ka∙dongsoaha. Ia chanchigiparang Jihudirangni boli on∙anirangni gimin bang∙bate skie ra∙na skaha jean Jisuni jokatani kamko mesokachim. Indiba Jihudirang ia Jihudi ong∙gijagiparangni ia Sastroni bebeko skie ra∙aoniko uamangko champengaha.” –Ellen G. White, The Desire of Ages, jak 33.

“Gitel Jisuan an∙chingni Bilakgipa Jokatgipa ong∙a. Ua pilakchin donggipa me∙a aro me∙chikrangna sichakaha. Jisu uamangko gisikni gita tusiaoniko mikrakatna ama. Ua uamangni ka∙tongrango ka∙sachakani aro ka∙saanichi gapatna ama. Jisu uamangni ka∙tongrangko nom∙atna ama. Ua uamangna Sastroni bebeko mesokna ama. Isolan Dal∙gipa Kam Ka∙gipa ong∙a, mandede ong∙ja. Apsan somoion, Isol manderangko Uko dakchakgiparang ong∙china basea. Sastroni bebeko uko u∙ikugijagiparangna sualgnigipa kam ka∙giparangko Isol nanga. Pilak mondolirangon Una kakketgipa Isolni manderang gnang. Ia manderangara gamchatbegipa ro∙ong gita apsan ong∙a. Uni gimin, an∙chingara gipin toromrangni manderangna namgijagipa kattarangko aganna nangchongmotja. An∙chingni ka∙tongrango ka∙saa gnang, an∙chingara Jisuni gimin Sastroni bebeko sualna gita nangchongmota. An∙chingni Isolna ka∙saaniko gipin manderang nikchina. An∙chingara Isolni dedrang ine uamang nikchina. Unode uamangara Sastroni bebeni gimin bang∙bate skie ra∙na sikgen. . . . Nang∙ni janggi tanganio Jisuko manderangna mesokbo. Uan mande jatni Jokatgipa ong∙a.” –Ellen G. White, The Advent Review and Sabbath Herald, January 17, 1893.

**Chanchigrikna Sing∙anirang**:

`Nang∙ni donggipa jolo manderangni mitam nanganirangara maiarang? Maikai na∙a aro nang∙ni mondoli ia nanganirangko chu∙sokatna man∙gen? An∙chingni u∙igipa Sastroni bebeko u∙igijagipa manderangni nanganirangko chu∙sokatna gita na∙ara maikai dakchakna man∙gen?`

`Ellen G. Whiteni kosako gipin bebera∙giparangni gimin agangipa kattarangko niatbo: “Pilak mondolirangon Una kakketgipa Isolni manderang gnang. Ia manderangara gamchatbegipa ro∙ong gita apsan ong∙a. Uni gimin, an∙chingara gipin toromrangni manderangna namgijagipa kattarangko aganna nangchongmotja.” Ia manderangko chonnikagri maikai an∙chingara ia manderangna uamangni bebera∙anirang aro dakbewalrangde ong∙ja ine skina man∙gen?`

`Jisu indake sing∙aha, “Indioba Mandeni Depanteni re∙bao a∙gilsako bebera∙aniko man∙egenma?” (Luk 18:8). Ia sing∙anio Jisuara maia manchako miksongenga? Maikai faith aro belief –ara dingtanggrikani gnang? Manderango belief donge faith dongjaode mai ong∙gen? Maikai uara ong∙na man∙a?`