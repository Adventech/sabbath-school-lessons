---
title:  'Pa∙sikani #1: Kenani'
date:   29/10/2023
---

`Nahum 1:1; Nahum 3:1–4; 2 Raja. 17:5, 6; aro 2 Raja. 19:32–37 rangko poraibo. Ia podrangara Nineveni gimin aro Assyria aro Israelni gisepo nangrim-meliani bidingo an∙chingna maiko agana? Ia nangrim-melianiara Jonako Ninevechi re∙anggija Tarshishchina re∙angskana maiaba didiatani dongahama?`

Ninevechi re∙anggijanina Jonani mingsa a∙selde kenanian ong∙naba donga. Assyriani manderang namen bilakachim aro misilgiparang ong∙achim.

“Niam Gitchamni somoirango, Nineveara bilakgipa songjinmarangoni damsa ong∙achim. . . . . Nineveo niam pe∙ani aro papan gapaiachim. Nineveara ‘so∙otgiparangni songjinma∙ ine Isolni katchinikgipa Nahum agana! Tol∙gipa manderangan uano [Nineveo] gapaia! Cha∙ugipa gamrangan gapaia! Mitchigipa aro okkrigipa singho baksa Nahumara Nineveko toaha. Nahum Nineveni manderangko indine sing∙aha, ‘Maina nang∙ni namgija dakaniara sani kosako dondikgija ong∙jaha?∙ Nahum 3:1, 19.”—Ellen G. White, Prophets and Kings, jak 265.

Itihasko segiparang an∙chingna indine agana je, Assyriani raja Sennacherib Nineveo bang∙beako nokrangko rikaha. Ua namen dal∙begipa rajani nokko songjinmani salgipeng saliram jolo rikaha. Ua nokara gro 1,650 feet aro gipeng 794 feet apala (503 meters gro and 242 meters gipeng ong∙a). Ia rajani noko komibeoba kuturi ge 80 donga. Sennacherib dongge dam 18 rangkoba rikaha. Ia dongge-rangchi mail 40 (65 km) chel∙gipa biaprangoni chirangko Nineveona salbaaha.

Assyriani manderang nitobegipa nokrangko rika. Indiba uamang uamangni bobilrangna ka∙sachakaniko mesokjaha. Dakgrikani somoio, Babylonni manderangna dakgimin misilgipa aro mitchibea kamrangna Sennacherib gaora dakaha. Sennacherib Babylonni rama sorokrango manderangni manggisiko galaha. Ua dal∙a chona, pilakkon so∙otaha. Gisik a∙ning bitgiparang jemangan am∙sandianiko dakachim, iako man∙aha je, ua somoini jolo ro∙ongo kitgimin noksarangko uamang nikaha. Ia ro∙ongo kitgimin noksarangara Assyria sipairangni bobilrangko matsramgipa petchokgipa tonualrangchi su∙protgipa noksarang ong∙achim. Assyriani manderangkode ramram ka∙onangatna man∙jachim. Assyriani manderang manderangko saknaatna mamung neng∙nikani dongjachim. Uamangni mitchigipa manderangko saknaatnade uamangara uamangni bilrangko bilsue jakkalachim. Beben, Nineveni manderangni gisepo re∙roroe mikrakatani kattako agananiko chanchiaton, Jona namen moa gnang kenbeaha.

An∙ching Jonani golpoko poraion, an∙ching uko namnikjanaba donga. Isolni kamko ka∙na gisiko kenahani gimin an∙ching uko namnikjanaba donga. Indiba an∙chingba apsandake ong∙ainaba dongachim. Chong∙motan, kenani an∙chingko sason ka∙na man∙naba donga indiba Isolko sason ka∙chinade on∙jawa.