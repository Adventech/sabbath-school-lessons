---
title:  'Pa∙sikani #2: Tol∙gipa Bebera∙anirang'
date:   30/10/2023
---

Jensalo mikka balminduri sokbaahaon, Jona an∙tangko dos galaha (Jona 1:1–12). Jonani chanchianiara ua somoi jolo donggipa manderangni Isol ba “isolrangni” bidingo bang∙a manderangni chanchianiko an∙chingna mesoka. Ia manderangara indine bebera∙a je, dingtang dingtang isolrang uamangni a∙songrangko aro a∙arangko sasono dona. Sagalko indakgipa isolrangchide sason ka∙ja. Manderang indine bebera∙a je, sagalara korerangni dongram ong∙a. The sea was not controlled by the gods. Ring chogiparang indine chanchiaha je, uamangara sagalni korerangna on∙anirangko on∙na nanga jedakode korerangara uamang baksa ka∙o nangjawa. Ibrini torom indakgipa tol∙a bebera∙aniko skija. Indiba Jona, an∙tangan sagalni korerangko ka∙onangataha ine ia tol∙a bebera∙anirangan uko bebera∙atengnaba dongaha. Uni gimin, mikka balminduri ong∙anio ia tol∙a bebera∙ani a∙selsa Jona an∙tangko dos galaha.

`Jona 2:1–3, 7–10 rangko poraibo. Isolni dilaniko aro simsakani bidingo Jonani ma∙sina a∙bachenganiko ia podrangara an∙chingna maiko mesoka?`

Jona neng∙beesa Isolni sason ka∙aniko skia man∙aha. Mikka balwa aro chipakorerang Isolnin ong∙a. Na∙tokba Isolnin ong∙a. “A∙a Jihovanin ong∙a.” (Git. 24:1). Jona an∙tangni ka∙tongko a∙a aro sagalni Isolna on∙kangaha. Uni gimin Isol uko jokataha.

Jona gita an∙chingba Isolko aro an∙chingoniko Uni nangnikenganiko ma∙sisretnaba donga. An∙ching an∙tangtangko samtangtango donggipa a∙gilsakni namgijaoniko ra∙galchina Isol an∙chingko nangnika ine basakobade an∙chingara chanchia. Oe, beben, Sastroo an∙chingko mikrakata je, an∙chingara “an∙tangtangko simteka gri a∙gilsakoniko” (Jakob 1:27) rakkina nanga. Iani gisepon, an∙ching an∙tangtangko manderangoniko donnuna jotton ka∙na nangja. An∙chingni dakna man∙a kakketko an∙ching dakna nanga jedakode nangenggipa manderangna Isolni pattianirangko aro ka∙donganiko ra∙bana man∙gen.

Indakeba an∙ching bebera∙naba donga je, chu∙sokanide an∙chingosa pangchaka. Indakgipa bebera∙aniara minggipin tol∙gipa bebera∙ani ong∙a jean Isolni kamko ka∙na an∙chingko champengatnaba donga. An∙chingba Jona gitan apsanaia ine an∙ching gisik ra∙na nanga: an∙ching darangkoba jokatna amja. Jona Nineveko jokatna amja. “Jokatgipa” ong∙a ine an∙ching an∙tangtangko basakobade chanchia. Indiba Isolara An∙tangni kamko dakchina inede an∙chingko aganja. Un baksa kam ka∙chinasa Ua an∙chingko agana. Manderangko jokatania Isolni kamsa ong∙a. An∙chingko dingtangatahanina an∙ching Isolko de∙mitela indiba manderangko An∙tangona dilbanade Isolsan mangmang man∙aia. An∙chingara Sastroni bebeni “bitchri” ko manderangni ka∙tongrango ge∙a. Isolsan mangmang bitchrirangko bimik naatna man∙aia. An∙chingara bang∙a somoion, an∙chingni kamko Isolni kam baksa ma∙sisreta. Ma∙sisreton, Jisuni Nama Kattako manderangna sualna an∙ching ua pa∙sikaniko jakkalnaba donga. Oe, Isol Jonako jakkalaha. Indiba Jonade ong∙ja, Isolsa songjinmako jokataha.