---
title:  Chanchidapani
date:   03/11/2023
---

Manderangko jokatani kamo bakrimchina Jisu an∙chingko okamenga. An∙chingni samtangtango donggipa manderangna Sastroni nama kattako sualchina Jihova an∙chingko nangnikenga. On∙gimin dakna nanggnigipa bakko ka∙gijagipa manderangna Ellen G. White bilakgipa mikrakataniko on∙aha.

“Isolni kamko ka∙jana bang∙a manderang pa∙sikanirangko daka. Ka∙na basejaoba, kamna uamang daito donga. Salgio Isol serikaniko rakkienga. Janggi jokchina gita Jisuni sichakgipa Uni manderangna dakchakna uamang jechakon, uamangni bewalko salgio Isol serikenga. An∙tangni ki∙taprango Ua indine serikgen je, uamang kakketgijagipa nokkolrang ong∙a. Isolni dakchakaniko nangenggipa manderangna Isolna dangdike on∙gipa mande dakchakjaode mai ong∙genchim? Jisuni kam ka∙aha gita ia mandeara kam ka∙engama? Uara gipin manderangna bilakatani aro pattiani ong∙engama? Gipin manderangko dakchakna jechakgiparang an∙tangnasa chanchiaigipa ong∙baa. Uamangko dingtangatna maia dakchakgen? Uamang uamangni jongadarang baksa somoiko re∙atna nanggen jedakode uamangni ka∙tongrangko aro gisikrangko u∙ina man∙gen. Unosa Isolni manderangko simsakna uamang ma∙sigen. Aro uamang Isolni manderangna uamangni nangenggiparangko uamangni nangan somoio on∙na man∙gen. Ia kamko ka∙gijagiparang iako mesokgen je, uamang dingtanganiko nanga. Jensalo uamang dingtangataniko dakon, uamang iako u∙igen je, Isolni kamo uamangni dakna nanggnigipa bakko uamang dakkuja.”—Ellen G. White, The Advent Review and Sabbath Herald, August 30, 1892.

Ia kattarang namen bilaka. Iani gisepon, an∙ching iako gisik ra∙na nanga je, Jonani golpoo an∙chingna skiaha gita, Isol an∙chingko ka∙dongagri ong∙e watgalja. “Isol Jonana nangchongmota kamko on∙aha. Ia kamni balko ripena Jona jrimnikaha. Jonako re∙angchina ge∙etgipa Isolara Jonako simsakna aro una chu∙sokaniko on∙na chu∙ongen bilaka. Sing∙dopilagrian Jona Isolni kattako maniode, Jona bang∙bea dukni chagronganiko gelna man∙genchim. Bang∙bea cholrangchi Isol una pattienggnokchim. Indiba jensalo Jona dukan gapoba, Jihova uko watgaljaha. Isol neng∙nikani somoirangko aro ong∙ronggijagipa aiao inmanani kamrangko jakkale Jonana ka∙donganiko on∙aha. Unon Isolo aro Uni jokatna amani bilo Jona ka∙dongchaktaiaha.”—Ellen G. White, Prophets and Kings, jak 266.

**Chanchigrikna Sing∙anirang**:

`Nang∙ni “Nineve” ara maia? Isolni nang∙na on∙gipa kamko dakgija maia pa∙sikanirangko na∙a dakaha?`

`Mondolio ong∙e, bang∙bea Sastroni gamchatbegipa bebeni kattarangko an∙chingna on∙aha. Ia bebeni kattarangko gipin manderangna sualaniko dakna maia nang∙ko ra∙rikenga?`

`Sastroni bebeni kattarangko sualna mai kenani nang∙o donga? Isolni dakchakachi ia kenanirangko na∙ara maikai chena man∙gen?`