---
title:  Kamna Tariani
date:   04/11/2023
---

### Ia Antini Lessonna Poraiani
Luk 24:1–12; Luk 24:36–49; Wat. 1:12–26; Wat. 2:1–41; Wat. 2:41–47.

> <p>Mingani Pod</p>
> “Aro ua uamangna aganaha, Moseni niamo, aro katchinikgiparango, aro gitrango angni gimin segimin pilakan chu∙sokna nanga ine angni na∙simang baksa dongengmitingo na∙simangna agangimin kata ian.” (Luk 24:44)

Philippio donggipa Kristianrangna Paul indake seataha: “Saoba saobade miknenge aro jegrike, aro saoba saoba namnike Kristoko aganpraka; nama kattana aganchakna angko donaha ine u∙ie iamang ka∙sao iako daka; indiba uamang angko sildeng patana dukko de∙chaoatna ine chanchie susaao, srong srong dakgija, Kristoko aganpraka. Indide mai? Indioba pilak dakeba, cha∙chipilao ong∙chong, bebeo ong∙chong Kristoko aganpraka; aro iano anga katchaa aro katchakugen.”(Philippi. 1:15–18).

Bilakgipa kattarang! Manderangna Nama Kattakosan skiprakchina gita Paul simsakaha. Apsan somoio an∙chingni Jisuni gimin skiprakanian nangchongmotgipa ong∙a. An∙chingni Isolna aro Uni kakketanina ka∙saani gimin an∙ching Nama Kattarangko skiprakgipa ong∙e Isolni kamko ka∙gipa ong∙na nanga.

Jisuni gimin skiprakanio an∙chingni minggipin a∙selrangara maiarang ong∙genchim? Aroba kattako aganprakna tarianio minggipin cholrangara maiarang ong∙genchim? Ia sing∙anirangna aganchakna an∙chingko dakchakna gita Niam Gitalni chasongni somoirango ong∙gimin obostarangko an∙ching niatna nanggen.