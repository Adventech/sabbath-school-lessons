---
title:  Mondolini Noksako Sastroo Mesokani
date:   09/11/2023
---

`Wat. 2:41–47 ko poraibo. Ia podrango Niam Gitalni mondolini gimin maiko mesokaha?`

Wat. 2 o, Niam Gitalni mondoliko nitoe mesokanio bon∙eaha. Wat. 2:41 o indine aganaha: “Unon uni kattako ra∙giparang baptize ka∙ako man∙aha; aro ua salo uamang baksa sak hajalgittammang manderangko chapataha.” Ia pod an∙chingna mondolini memborrang aro uni dal∙anikosan mang∙mang aganaijaha. Ia podni kattarang ning∙tugipa aro donnugimin miksonganirang donga: Gitalgipa memborrang Jisuni sninggiparang baksa chu∙gimik bakrimgipa ong∙aha.

Jisuna gitalgipa sninggiparangko tarianian mondolini nangchongmotgipa mingsa kam ong∙a. Jisuni sninggiparang gitalgipa memborrangko minggittamo skianiko on∙a. Skanggipao, Jisuni sninggiparang uamangna Sastroni kakketaniko aro uamang baksa bakrimaniko skie on∙nangkuaha. Wat. 2:41 o ‘bakrimani’ ine agangipani miksonganiara chu∙gimik bakrimani ine ong∙a. Indake Jisuni sninggiparang Sastroni kakketaniko skiangkue uamang baksa bakrimaniko dakaha. Jisuni sak 12 sninggiparangara tol∙a bebera∙anirangko nampilate gital memborrangko uamangni chagronganirangna ma∙sina dakchakaha. Gitalgipa memborrang, kakketgipa Sastroni janggi tangna skie ra∙aha maina uamang Jisuko ja∙rikgiparangni janggi tanganiko nikaha.

An∙ching manderangna maidake dakna nangachim ukoba aganjaode, uamangna maiko dakna nanga, uarangni gimin aganprakna nangja. An∙chingni janggi tangani bewalrangan nambatgipa “skiprakani” ong∙a. Jisuko ja∙rikgiparangni kakket janggi tanganiko an∙chingni nikna man∙aniara Jisuna maidake janggi tangna nanga uko an∙chingnaba skie on∙a. Ia nangchongmotgipa katta bichongko Paul ma∙siaha. Jedake ua Jisuko sninggipa dakani apsan bewalo uni ja∙rikgiparangba an∙tangko sninggipa ong∙china aganaha (1 Kor. 11:1). Jensalo sakgipin manderang nang∙ni Jisu baksa ong∙aniko ma∙siahaon uamangni janggi tangani nambataona dingtanggipa ong∙gen.

`Kam #1: Saoba janggi tanganio Jisu ba Uni ka∙saaniko ma∙sikugijagipako nang∙ni janggi tanganio chanchibo. Jisuko janggi tanganio ma∙sigipa ong∙china ua mandena salantin bi∙chakbo.`

`Kam #2: Na∙ara nang∙ni janggi tanganio Jisuko sanaba sualengama? Ia mandeko sakgipin Kristianrang baksa bakrimpachina gita dingtang dingtang cholko sandie okamaniko dakbo.`