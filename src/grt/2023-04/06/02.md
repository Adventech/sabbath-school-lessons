---
title:  Nama Kattako Sualani
date:   05/11/2023
---

`Jensalo bang∙a manderang, Jisu siaoni chakatpilaha ine knaahaon uamang maiko dakaha? Aganchakanina Luk 24:1-12 ona poraibo.`

Robibar pringwalni bang∙a me∙chikrang Jisuni siani ja∙mano uko gopgipa gopramona re∙angaha. Me∙chikrangni jako moslarang dongachim. Sabbath Sal badiahaon me∙chikrang Jisuni be∙enko simsakna gita re∙angengachim. Me∙chikrang Jisuni gopramni do∙gachol chipaniko nikna ka∙dongsoengachim. Indiba uamang Uni gopramo bangbang ong∙aniko nike aiao inmanahachim. Me∙chikrang maiko dakgen, u∙igija jajaaha. Uni ja∙man uamang sakgni manderangni teng∙sugipa gandingrangko ganne donganiko nike kenaha. Ua manderang uamangna katta aganani dongachim. Siaoni chakatpilani gimin Jisuni agangipa kattako gisik ra∙atchina gita manderang me∙chikrangna aganaha. Uni agana gitan Ua chakatpilaha. Ia kattarangko knaon me∙chikrang ku∙sin gapaha. Je biapo Jisuni sninggiparang dongengachim, uanona uamang ta∙rake re∙angaha. Me∙chikrang Jisuni sninggiparangona re∙ange uamang maiko nika aro knaahachim, uko aganeaha. Me∙chikrang gisiko namen ku∙si ong∙aniko man∙aha. Uamang Jisuni gimin jeko ma∙siahachim, uko sakgipin manderangna sualna nangnikaha.

Me∙chikrangna maidake ong∙enggenchim na∙a nang∙ni gisiko chanchiate nina man∙genma? Me∙chikrang mairongpilgipa ma∙sie ra∙aniko man∙aha. Indiba Jisuni sninggiparangde me∙chikrang golporangko taridape aganenga inesa aganskaaha. Manderang uamangni aganegipa kattako bebera∙na je∙chakaha. Pitorba me∙chikrangni aganegipa golpona ka∙dongchakjaha. Ua an∙tangan Jisuni gopramona katbae ong∙a obostako niaha.

An∙chingoni bang∙an Pitor gita apsangipa ong∙a. An∙ching an∙tangari re∙ange nikkujana kingking sakgipinni maiba agananirangko ra∙chakna rakgipa ong∙a. Me∙chikrangni agananiko Pitor knaaha. Indiba ua ja∙manona agre uamangni kusi ong∙aniko sualpana amjaha. Skanggipao, Pitor pilakon bangbanggipa gopramkosa nikaha. “Aro ia onggiminni gimin aiao inmane nokchi pil∙angaha.”(Luk 24:12). Uni gopramona re∙ange ma∙sibaaniara me∙chikrangni ma∙siani gita apsangipa ong∙jaha.

Me∙chikrang Jisuni gimin kattarangko bak bak knaAhaon, uamangni kusi ong∙aniko aro maironggipa kattako sakgipin manderangna sualna skaaha. An∙chingba Jisuni an∙chingna dakaniko sakgipinrangna u∙iatna nanga. Iana agre Isolni kamko ka∙anina mai nambata pangchakani donga?

Beben, an∙ching Jisuni Nama Kattako sakgipin manderangna sualna skangba an∙tangtango ma∙sie ra∙chengani dongna nanga. Jisuna an∙chingni ka∙saaniara Isolna ka∙enggipa kamni bak ong∙e nangchongmotgipa ong∙na nanga. Da∙alo an∙chingo donggijako an∙ching bon∙kamao sakgipinrangna sualna man∙jawama?

`Isol aro Uni ka∙saani baksa nang∙ni maidakgipa ma∙sie ra∙ani dongaha? Ia somoirang maina nang∙na gamchatgipa ong∙a? Sakgipin manderangna Nama Kattarangko sualna uarang nang∙ko maidake dakchakgipa ong∙a?`