---
title:  Chanchidapani
date:   10/11/2023
---

Isolna an∙chingni kam ka∙aniara Una aro sakgipin manderangna ning∙tugipa ka∙saaoni re∙bagipa ong∙na nanga. Minggipin a∙selrangna an∙ching Una kam ka∙na gita man∙ja. Nang∙na Uni pilak dakanirangna Jisuko mitelbo. Nang∙ni gisikko Sastroni kakketanichi gapatbo aro nang∙ni janggi tangani dingtangchina. Uni ja∙man nang∙ni bebera∙aniko sualon na∙a chu∙sokako man∙gen. Nang∙ni gisikko Sastroni kakketanichi gapatbo unon na∙a chu∙sokaniko man∙gen.

“An∙chingni janggi Kristoni janggi baksa kadimaniko man∙na nanga; an∙ching Uoniko pangnan bilko man∙na nanga. Uan salgioni re∙bagipa janggini Pita, pangna jolna grikgipa chimik, pangnan chu∙onga gita gamrangko on∙gipa ong∙a. An∙ching Gitelko an∙chingni mikkango done, an∙chingni ka∙tongrangko Una mitelaniko aro ring∙mitelaniko dakna on∙genchimode; an∙ching an∙chingni toromo janggi tanganio pangnan gital ong∙e donggen. An∙chingni bi∙anirang ripengskamung agangrikenga gita Isol baksa agangrikaniko dakgen. Ua an∙chingna An∙tangni ning∙tuanirangko agangen. Jisuni katchaanian gapgipa dongani an∙chingona pangnan re∙bagen. Enok baksa jedake dakaha gita Ua an∙ching baksa agangrikna sepangchapchap salbaaniko man∙on an∙chingni ka∙tongrang pangnan ching∙chaataniko man∙gen.”―Christ’s Object Lessons, jak 129, 130.

“An∙tangnasan chanchiaigipa ka∙tong gisikni gita bilakanio ba seng∙anio dal∙rorona man∙ja. Jisuko na∙a an∙tangni Jokatgipa dake ra∙chakahama? Indakode an∙tangko demitelaniko dontongbo aro Jisuna tangbo. Sakgipin manderangko dakchakbo. Uni ka∙saani gimin golpobo. Jisuni uamangna siaha ine sakgipin manderangna aganbo. . . . Na∙a Kristoni Gisikko man∙ahaon, an∙tangna chanchigija gisik aro gipinrangna kam ka∙na skani gisikko man∙gen, unon na∙a dal∙rorogen aro bite nanggen. Nang∙ni bebera∙ani barigen, nang∙ni u∙iani ning∙tubatgen, aro nang∙ni ka∙saani chu∙sokgipa ong∙gen.”—Christ’s Object Lessons, jak 67, 68.

**Chanchigrikna Sing∙anirang**:

`Na∙a Paulni, Philipi. 1:15-18 rango segipa kattarangko maidake ma∙sia? Saobarang mikboka gnang, ka∙onangao ba ka∙tongo an∙tangnasan chanchia gnang Jisuni gimin skiprakenga ine Paul aganaha. Apsanko dakenganina an∙ching dosi ong∙gipa ong∙ja ine na∙a maidake aganna man∙gen?`

`Isol aro Uni ka∙saani gimin nang∙ni an∙tangni gita maidakgipa ma∙siani donga? Sakgipin manderang baksa Isolni ka∙saani gimin nang∙o golpo donggenchimode, uara maidakgipa ong∙genchim?`

`Gitelko sengsoanio aro Uni ku∙rachakanio ka∙donganio, nang∙ni chagronganiara maidake ong∙genchim? Nang∙ni ma∙sie ra∙aniara maidake bebera∙ani gimin skianiko on∙aha?`