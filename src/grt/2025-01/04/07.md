---
title:  Chanchidapani
date:   24/01/2025
---

Ellen G. Whiteni ki∙tap, Thoughts from the Mount of Blessing oniko “The Beatitudes,” jak 6–44 rangko poraibo.

“Pilakan jemangan an∙tangtangni gisikni kangal ong∙aniko u∙ia, jemangan an∙tangtango namani mamungba dongja ine chanchia, uamang Jisuchiko nio toromi ong∙aniko aro bilko man∙na amgen. Ua indine agana, ‘Pilak gamgipa aro bal jrimgiparang angona re∙babo.’ Mati 11:28. Nang∙ni gisikni kangal ong∙aniko Uni ka∙sachakani gamrang baksa bodolchina nang∙ko okamenga. An∙ching Isolni ka∙saaniko man∙na kragiparang ong∙ja, indiba Kristo, an∙chingni ka∙dongani, Uan kragipa ong∙a, aro Uona re∙bagipa pilakkon jokatna ama. Nang∙ni batanggimin janggi tangani jedakeba ong∙china, aro jegitaba nang∙ni dukrang ong∙ja maina, na∙a jedake ong∙enga, uandake Jisuona re∙bagenchimode, bilgrioba, aro ka∙dongagri ong∙oba, an∙chingni ka∙sachakbegipa Jokatgipa nang∙ko chel∙beaonin grongena daarigen, aro Uni ka∙saani jakpongrangko aro Uni toromi ong∙ani gandingko nang∙ni kosako ganatgen. Ua an∙chingko An∙tangni cholonni bokgipa gandingko chinate Pagipaona rimbagen. Pagipani mikkango an∙chingni palo Ua indine mol∙molaniko dakgen: Anga papini biapko ra∙aha. Ia branggipa deko ninabe, indiba Angko nibo. Satan an∙chingni janggirangna gam∙bee papi ine matnanganiko dake, an∙chingko an∙tangni ine kange ra∙a, indiba Kristoni an∙chian bilakbatgipa bilchi an∙chingna mol∙aniko dakskaa.”—Ellen G. White, Thoughts from the Mount of Blessing, jak 8, 9.

**Chanchigrikna Sing∙anirang**:

`1. Katchinike agangipa kattarango talataniko niate nibo. Jisuko mitelbo, maina Ua an∙chingko namao Pagipaona rimbaa. “Ua an∙chingko An∙tangni cholonni bokgipa gandingko chinate Pagipaona rimbaa.” An∙chingni gualanirangna baditan an∙ching duk man∙ja maina, ba Isolni an∙chingni kosako rudapgipa ka∙saaniko an∙ching gipinrangna on∙skana chu∙sokjaoba, maini gimin an∙chingara namgipa nama kattako gisik ra∙na nanga je kattaan Jisuni “an∙chingko An∙tangni cholonni bokgipa gandingko chinate Pagipaona” rimbaani gimin Pagipa an∙chingko ra∙chakachim?`

`2. Solomonni mikkangona re∙bae bi∙sa saksakon an∙tangni ine kange ra∙gipa ma∙gipa sakgnioni saksa ma∙gipani obostako chanchiate nibo. 1 Raja. 3:26 o talatgipa kattarangni ning∙tuaniko chanchiate nitaibo. Iara maikai apsangipa agananirangko mesoka jekon Hosea 11:8 o Isolni gisiko An∙tangni manderangna Uni chanchianiko talatachim?`

`3. Nama Kattani ki∙tap jolgimikon, an∙ching iako nikbaaha je, bang∙a changon manderangni nanganirangna Jisu ka∙sachakaha. Aro Ua maiko dakaha? Manderangni nanganikri Ua kamko ka∙aha. Ka∙dimeaniko nangenggiparangna na∙ara ba na∙simangara mai cholrangko dakna gita man∙gen?`