---
title:  Parape∙a Ki∙tapni Drakon
date:   03/03/2025
---

Dal∙begipa dakgrikanio dingtang dingtang bilrangni gimin Parape∙a ki∙tapo talataniko dakaha jeon diabolko “dal∙gipa drakon” ine agana, jean Isolni kosako bobil dake chakataha aro “a∙gilsak gimikko” (Para. 12:9) brangataha.

`Para. 13:1–8 rangko poraibo. Drakonni sason ka∙ani bilni gimin iara maiko paraka?`

Drakon (Satan) Isolni kosako (Para. 12:7–9) aro Uni nokkolrangmung mangmangsan dakgrikaijaha (Para. 12:1–6), indiba chasongni chasongrangna Isolni manderangko a∙rik sanalgipa a∙gilsakni songnokrangni mitino dilgipa ineba uko aganaha.

“Drakon an∙tangni bilko, aro an∙tangni singhasonko, aro dal∙gipa nokgipa ong∙aniko una on∙aha” (Para. 13:2, Para. 13:5; Para. 17:13, 14), chong∙motan, sagaloni ong∙katbagipa matburungna on∙aha. Sagaloni ong∙katbagipa matburungna “dal∙nikanirangko aro kal∙stapanirangko aganani ku∙sikko una on∙aha; aro sotbri gni jana ka∙na una bil on∙aha” (Para. 13:5).

Indake Satan (drakon) bil aro sason ka∙ani nokgipa ong∙aniko matburungna on∙aha (ia bilara a∙gilsakni religious-political power ong∙a). Ia bilkoara Isolnasan on∙na nanggipa olakkianiko ra∙sekdrana jakkalaha. Matburung Isolni bimungko kal∙stapaha; Uni kosakoba dakgrikaha, aro Isolni rongtalgipa toromirangko, adita somoinade cheaba cheaha. Ia a∙gimiko sason ka∙na nokgipa ong∙aniko drakon una on∙aha, jean ia a∙gilsakni ra∙sekdragipa dilgipa ong∙achim.

Indioba, Satan aro uni manderangni kosako dongimin sal somoirangsan dongaiaha. “ ‘Uni gimin kusi ong∙bo, salgirang aro na∙simang uarango donggiparang, a∙ana aro sagalna duk; maina Diabol uni sal on∙titisan ine u∙ie ka∙onangbee na∙simangona ong∙onangaha’ ” (Para. 12:12).

An∙tangni somoi bang∙jaha ine u∙ia (Para. 12:12), aro Parape∙a ki∙tapo talatgipa ong∙a obostarang katchinike agansoani somoirango ong∙rikrikbaa, jean ia namgijani bilrangni tik sal somoiko mesokachim (Para. 12:14, Para. 13:5).

Beben, bon∙kamaode Isol chea. “ ‘Aro Ua uamangni mikrononi pilak mikchiko u∙sitgen; aro siani ong∙jawaha aro kalimani, aro chrikani, aro saknaani ong∙jawaha. Skango ong∙giparang re∙angaha’ ” (Para. 21:4).

`Da∙o an∙ching nikna neng∙nikgenchimoba, chon∙kamaode namanian jringjrotnan namgijani kosako chesranggen. Ia aiao inmanbegipa ku∙rachakaniko gualjana gita maini gimin an∙chingna iara namen nangchongmotani ong∙a?`