---
title:  Isolna Namnikgnigipa Ong∙engama?
date:   14/01/2025
---

Maikai a∙gilsak salgisakni Isolara chonbegipa a∙gilsakni ramramgipa manderango, dikdiksana tangaigipa chonchongipa janggi gnanggiparango kusi ong∙na man∙a? Bilakgipa Isolna manderangara maikai gamchatbea, jean namen bilakgipa ong∙a aro mamungkon nangjachim? Ia sing∙anirangko minggni bewalo talatna man∙gen. Skanggipao, maikai Isol An∙tangara katchana man∙aha? Gnigipao, papibegipa ong∙engo, maikai manderangara Una katchaaniko ra∙bana man∙a? Ia sing∙anirangna skanggipa bakde da∙alni skie ra∙anio ong∙enga aro gnigipako knalo skie ra∙skagen.

`Isaia 43:4; Git. 149:4; aro Toe Skia. 15:8, 9 rangko poraibo. An∙tangni manderango Isolni katchaani bidingo iarangara an∙chingna maiko agana?`

An∙chingni kan∙dike mejalo nikbagimin gita, Isol manderangchi kusi ong∙atako man∙a maina Isolara manderangna ka∙sara, je bewalo darangan gipinrangna ka∙sara aro simsakachim.

Indiba jensalo An∙tangni manderang namgijako dakon, Isol katchaja. Beben, Toe Skia. 15:8, 9 indine skia je, “Denggugiparangni boli on∙ani Jihovana mitchiani, indiba sronggipani bi∙ani una katchaani ong∙a” aro “kakket ong∙aniko ja∙rikgipana Ua ka∙sara.” Namgijako dakanio Isol mitchia ine ia podrang mesokmangmangaijaha, indiba namao Ua katchaa ineba mesokaha. Ian Isolni katchaaniko aro ka∙saaniko apsan gadango donaha, indake Sastro jolgimiko nakattaitaigipa, chong∙motan, Isolni ka∙saani aro Uni katchaani gisepo ning∙tubegipa nangrimaniko mesokaha.

Git. 146:8 o indine agana, “Jihova kakket dakgiparangna ka∙saa.” 2 Kor. 9:7 indine agandapaniko daka, “Isol ka∙sroke on∙gipana ka∙sara.” Iako u∙ie ra∙bo je, ia podrang maiko aganjaengachim, uko u∙ie ra∙chengbo. Uarang indine aganja je, Isolara kakketgiparangkosan ba ka∙sroke on∙giparangnasan mangmang ka∙sara ine aganja. Isol sakantinan ka∙sara. Indioba, ia podrangni talatania, dingtangmanchae, Isolara kakketgiparangna aro ka∙sroke on∙gipana ka∙sara ine miksonganiko daka. Toe Skia. 15:8, 9 rango an∙chingni nikbagimin gita, an∙chingna iano maikobade talatenga: Isolara iamangko aro gipinrangko Uni uamang baksa katchaanikri ka∙sara.

`Isol, a∙gilsak salgisakko Ong∙atgipani, an∙ching baksa inditan nangrime ka∙anio baditan salgi aro a∙gilsakara namen nangrimachim, iani gimin chanchibo. Nang∙ni chagrongenggipa neng∙nikbeani somoio, ia aiao inmanbegipa kattara nang∙na mai ka∙donganiko on∙na man∙genchim?`