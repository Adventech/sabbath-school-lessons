---
title:  Chanchidapani
date:   17/01/2025
---

Ellen G. Whiteni ki∙tap, The Desire of Ages oniko “ ‘Let Not Your Heart Be Troubled,’ ” jak 662–680 rangko poraibo.

“Jensalo Uni manderang an∙tangtangko ongipa gadango dona, Jihova kusi ong∙ja. Uamangna Uni gamchakgimin damni kri An∙tangni seokgimin manderangni an∙tangtangko gamchatnikaniko Ua nangnika. Isol uamangko nanga, ong∙jaode, uamangko dam rake piokna gita Ua An∙tangni Depanteko watatjawachim. Uo uamangna jakkalgni gnang, aro jensalo uamang Uni bimungko rasong chaatna gita Una chubatsranggipa nanganiko dakon Ua namen katchaa. Uni ku∙rachakanirango uamang bebera∙ode, uamang dal∙a kamrangni chu∙sokaniko nichaksona man∙gen.

“Indiba Kristoni bimungo bi∙anio namen orto gnangani ong∙a. Uni cholonko ra∙chakna, Uni gisikko sakki on∙na, aro Uni kamrangko ka∙na ine miksongani ong∙a. Jokatgipani ku∙rachakaniko maioba pangchake on∙manaha. ‘Angna ka∙saode, indide Angni ge∙etanirangko manibo’ ine Ua aganaha. Ua manderangko paponiko jokata, aro jemangan Una ka∙saachim, uamang katta maniachi uamangni ka∙saaniko mesokgen.

“Pilak chong∙motgipa kata manianian ka∙tongoni ong∙baa. Ian Kristo baksa ka∙tongko kam ka∙ani ong∙a. Aro an∙ching meligenchimode, Ua An∙tangko an∙chingni chanchianirang aro miksonganirang baksa nangrimatgen jedakode an∙chingni ka∙tongrang aro gisikrang Uni skani baksa apsan ong∙gen aro Uni kattako manion an∙chingara an∙chingni chanchianirangko chu∙sokatjawa. Gisikni skani, sronggenchimode aro rongtalgenchimode, Uni kamko ka∙na chubatsranggipa kusiniko man∙gen. Uko u∙ie ra∙na ian an∙chingni namgipa chol ong∙ani gimin, aro jensalo an∙ching Isolko u∙ion, an∙chingni janggi tangania katta manikamani ong∙gen.Kristoni cholonko namnikpaanichi, Isol baksa nangrimanichi, papara an∙chingna mitchignigipa ong∙bagen.”—Ellen G. White, The Desire of Ages, jak 668.

**Chanchigrikna Sing∙anirang**:

`1. “An∙tangna chanchigija ra∙chaka” ine inani miksongania maia? Salgio aro gital a∙gilsako on∙a aro ra∙chaka, ia minggnini gisepo maidakgipa nangrimgrikani donggen ine na∙a chanchia?`

`2. Chel∙begipa salgisak a∙gilsakoni re∙baengon—haida, James Webb Space Telescope-chi niksoka dipet chel∙beaoni re∙baengon—salgini katta ra∙timgiparang katchinikgipa Danielko chamudot ine aganaha jeni ortoan “ka∙sabegipa, namgipa, gamchatbegipa” ine ong∙achim. Aro uamang indake changgittamna dakaha. Dan. 9:23 o, Gabriel ki chamudot attah ine aganaha, chong∙motan, “na∙an ka∙sabegimin ong∙a.” Daniel 10:11 o, salgini sa∙gre (haida Gabrielan ong∙taiakon) uko ish chamudot ine aganaha, chong∙motan, “na∙a ka∙sabegimin,” je kattako ja∙mano Danielna agantaianiko dakahachim (Dan. 10:19). Ian Isolni gimin maiko agana, aro Uara an∙chingona baditan sepangachim, chanchie nibo. Ia aiao inmanbegipa bebeni kattaoniko na∙ara an∙tangna mai ka∙donganiko man∙na amgen?`

`3. Ibri. 11 o janapgimin bebera∙gipa pagitchamrangara maikai ia antini lesson baksa melia? Bebera∙achi “Isolna namnikgnigiparang ong∙na” man∙ani bidingo ia mesokanirangara maiko paraka? Bebera∙ani gimin mesokgipa manderang aro uamangni kakket ong∙arangoniko nang∙ni salantio janggi tanganina maiko skie ra∙dapaniko dakna man∙gen?`