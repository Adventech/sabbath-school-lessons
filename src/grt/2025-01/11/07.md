---
title:  Chanchidapani
date:   14/03/2025
---

Ellen G. Whiteni ki∙tap, Testimonies for the Church, vol. 9 oniko “The Reward of Earnest Effort,” jak 285–288 rangko poraibo.

“A∙gilsako Isolni mandena simsakanio an∙chingko jajaatgipa pilakkon, rongtalbee ma∙siani re∙bagen. U∙isokgijagiparangko talatgnok. Ka∙sachakbearangni ning∙tuanirang an∙chingni mikkango oprakako man∙gnok. Jeon an∙chingni chu∙sokgijagipa gisikrang, jajaanirangkosa aro pe∙gimin ku∙rachakanirangkosa nikaiahachim, uarango chu∙soksranggipa aro nitobegipa nangrimaniko an∙ching nikskagnok. An∙ching iako u∙igen je, tosokna amgijagipa ka∙saani dake nianiko man∙china chagronganirangko ra∙baaha. Pilakkon an∙chingni namgnina kam ka∙gipani rinokgipa simsakaniko an∙ching u∙iahaon, an∙ching agansokna amgijagipa katchaanichi aro chu∙gimik rasongo an∙ching katchagen.”—Ellen G. White, Testimonies for the Church, vol. 9, jak 286.

**Chanchigrikna Sing∙anirang**:

`1. Isolni simsakanirangko u∙ina jotton ka∙anio na∙ara jajaaniko man∙ahama? Chon∙kamanio iarang pilakkon rongtalbee talataniko man∙gen ine u∙ianio iara nang∙ko maikai ka∙dimeata?`

`2. Mande pil∙e ia a∙gilsakna sichakanio Kristoni watbana nangarangni gimin chanchiate nibo. Unikode, Isolni ka∙saani gimin aro Isolara ka∙dongchakna man∙gipa ong∙ama ong∙jama, iarangni bidingo talatanikoba chanchiate nibo. Iana bate Ua maiko dakkuna man∙genchim?`

`3. Isolni “bimung” ara maini gimin gamchata”? An∙tangtangko Kristianrang ine a∙kange ra∙giparangna iara mai skie ra∙aniko an∙chingna on∙a? Maikai Kristianrangara basakobade Kristoni bimungna kratcha∙aniko ra∙baaha, aro an∙chingni noksul songsulrango, manderangna Kristoko ja∙rike janggi tanganiara maikai ong∙achim, uko mesokna an∙chingara maiko dakna man∙gen?`

`4. Bon∙chotaode, a∙gilsako namgijani bidingo an∙chingni nambatsranggipa aganchakanirangba da∙onade chu∙gimik ong∙kujaenga. Duko ga∙akenggiparangna sepange ong∙na gita an∙chingara maiko dakna man∙gen aro Isolni ra∙bana man∙gipa namataniko ia bon∙kamgipa somoio nichaksoengon, an∙chingara maikai duko man∙giparangna kam ka∙na man∙gen?`

`5. Isaia 53:4 ko somoi ra∙e chanchibewalaniko dakbo, jeon indine sea, Kristo an∙chingni “saarangko” ra∙chakaha aro “dukrangko” ra∙angaha. Chisolo mai obostarang ong∙aha jean pilak mandeko jokatna kam ka∙aniko aro Isolni an∙chingko jokatna watbana nanganiko u∙ina dakchakachim?`