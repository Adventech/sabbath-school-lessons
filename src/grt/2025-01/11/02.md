---
title:  Kristo Chegipa Ong∙a
date:   09/03/2025
---

“A∙gilsakko sason ka∙gipa” ine Kristo An∙tangni janapgipa bobil kam ka∙engoba, ia a∙gilsak salgisakni kakketgipa rajade Jisu Kristoan ong∙a. Jisu an∙chingna cheana, aro duk aro neng∙nikani donggenchimoba, Uo an∙ching cheaniko man∙na ama. Beben, Kristoni kam pilak ja∙du de∙anion bobilko cheaha.

An∙ching iarangko nikbaaha je, Sastroo diabolko indine talataha:

1. A∙bachengaonin a∙gilsak gimikko tol∙napgipa (Para. 12:9, Mati 4:3, Johan 8:44, 2 Kor. 11:3, 1 Johan 3:8).
2. Isolko aro Uni manderangko salgio matnanggipa (Para. 12:10; Para. 13:6; Job 1–2; Zek. 3:1, 2; Juda 9).
3. Ia a∙gilsakko ra∙seke sason ka∙gipa (Johan 12:31, Johan 14:30, Johan 16:11, Wat. 26:18, 2 Kor. 4:4, Eph. 2:2, 1 Johan 5:19).

`Johan 18:37 ko poraibo. Bobilni tol∙napanirangko warachakna Kristoni kamni bidingo iara an∙chingna maiko agana? Jisu Raja ong∙a ine inani ortoara maia?`

Satanara tol∙napgipa, matnanggipa, mitakgipa, aro ia a∙gilsakko ra∙seke sason ka∙gipa ine Sastroo skigenchimoba, Satanni kosako pilakni gitan Jisuan chegipa ong∙aha ineba skiskaaha.

1. Jisu “ ‘maikai bebena sakki on∙na man∙gen’ ” (Johan 18:37), “ ‘ianan a∙gilsakona re∙baaha.’ ”
2. Chisolchi, Jisu chubatsranga bewalo Isolni chu∙soksranggipa toromi ong∙aniko aro ka∙saaniko mesokaha (Rom. 3:25, 26; Rom. 5:8), indake dakachi, diabolni matnanganirang ong∙ja ine sakkiko on∙aha (Para. 12:10, 11), aro
3. Jisu bon∙chotaode diabolni songnokko nisigen jean an∙tangni “sal on∙titisan” ine u∙iachim (Para. 12:12 ko Rom. 16:20 baksa nisusabo), aro Kristo “ ‘jringjrotna raja ong∙gen’ ” (Para. 11:15).

Bon∙chotaode, jeko Satan dakja maina, ua amchepako man∙gimin bobilan ong∙aignok, aro ia cheaniko man∙na ine inode Kristoni cheaniko an∙ching an∙tangtangna salantin, somoiantin, aro chisolo an∙chingna on∙gimin ku∙rachakanirangko an∙ching kange ra∙na nanggen.

`Dal∙begipa dakgrikanio, sawa amgen, an∙ching u∙iaha. An∙chingni salantio janggi tanganio basee ra∙anirang, an∙chingni badia dolo ong∙genchim, uarangara maikai iarango panchaka? Chegipa dolo da∙omangba an∙ching ong∙na man∙a ine an∙chingara maikai jajagijan aganna man∙gen?`