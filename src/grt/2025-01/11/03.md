---
title:  Kakketgipa aro Kakket Ong∙atgipa
date:   10/03/2025
---

Ja∙kuantion, Kristoni kaman diabolni kamko enge galaha. Aro 1 Johan 3:8 o, Jisuni gimin indine agana, “pap ka∙gipa Diabol ong∙a; maina Diabol chengonin pap ka∙ronga. Iani giminan Isolni Depanteko parape∙ataha, chong∙motan, Diabolni kamrangko gimaatna ine” (1 Johan 3:8) aro “maikai Ua siachi siani bil gnanggipako, chong∙motan, Diabolko, gimaatna amgen” (Ibri. 2:14). Indiba, bobilni sason ka∙aniko gadang gni dake bon∙atgen. Skanggipao, Chisolni kamchi, Kristo, Satanni matnanganirang ong∙ja ine sakki on∙gen. Aro, ja∙manola, Satan aro uni songnok nisiatako man∙gen.

`Rom. 3:23–26 aro Rom. 5:8 rangko poraibo. Diabolni matnanganirangko Kristoni cheaniko ia podrangara maiko paraka?`

Anchingni nikbagimin gita, bobil iako agana je, Isolara chu∙gimikde toromi ong∙ja aro ka∙saja. Indiba Kristoo, Isolara Isolni kakketgipa bewalo toromi ong∙aniko aro ka∙saaniko chubatsrangao mesokaha, aro Ua iako Chisolo sichakachi mesokaha.

Jisuni siani ja∙mano, “Satan iako nikaha je, uni dakjeani grinatako man∙aha. Uni sason ka∙ania paraken ga∙akkugijagipa sa∙grerangni aro salgisakni mikkango oprakako man∙aha. Ua an∙tangko so∙otgipa ine parakaha. Isolni Depanteko an∙chi ong∙atachi, ua an∙tangko salgisakni songdonggiparangni ka∙sachakaoniko pikprotataha.”—Ellen G. White, The Desire of Ages, jak 761.

`Para. 12:10–12 rangko Aba. 3:15 baksa nisusae poraibo. Kristoni Chisolo cheaniko ia Sastroni bakrangara dal∙begipa dakgrikani bidingo nangchongmotgipa talataniko maikai on∙a?`

Piokani itihas an∙chingna chu∙ongen sakkiko on∙e an∙chingko indine ka∙dongataha je, Isolara pangnan pilakni namgnina namakosa daka. Sastroni Isolde pangnan namakosa daka (Deut. 32:4, 1 Sam. 3:18, Git. 145:17, Dan. 4:37, Hab. 1:13, Para. 15:3, Aba. 18:25).

`Isolni toromi ong∙ani aro ka∙saaniko mesokania dal∙begipa dakgrikanio maini gimin nangchongmotani ong∙a? Jensalo na∙a Chisolni gimin aro jokatani kamo Isolni pilak kamrangni gimin chanchipilaniko dakon, duk aro dake niarang dongengo, Isolni ka∙saanio Isolni kamara nang∙na ka∙dongchakaniko maikai on∙na man∙a?`