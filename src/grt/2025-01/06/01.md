---
title:  Kakket Bichalna Isolni Ka∙saani
date:   01/02/2025
---

### Ia Antini Lessonna Poraiani

Git. 33:5, Git. 85:10, Deut. 32:4, Jakob 1:17, Titus 1:2, Reo. 32:14, Mati 5:43–48.

> <p>Mingani Pod</p>
> “Indiba rasong chagipa iano, chong∙motan, Angan Jihova, a∙gilsako ka∙sachakani, bebe bichal aro kakket ong∙aniko dakgipa ong∙a ine Angko ma∙siani aro u∙ianio rasong chachina; maina iarango Anga katchaa ine Jihova agana” (Jer. 9:24).

Ancient Near East jolo, jatrangni “isolranga” gisik dingtangninggipa, cholongrigipa, aro agansona man∙gijagipa ong∙a, indiba uamang so∙otanirangko ge∙eta, jekai, bi∙sako boli on∙na ge∙etaniko daka. Indiomangba, songsarek mande jinmarang uamangni isolrangni namnikaniko chu∙sokatna man∙ja, uni gimin uamang uamangni jatni isolrangko ga∙bate kam ka∙ja.

Deut. 32:17 o janapgimin gita, indakgipa “isolrang” baksa korerang donga (1 Kor. 10:20, 21 ko nibo). Aro uamangni olakkiani bewalranga dilsretaniona mingimin ong∙aha, aro indake manderangko gisikni aro cholonni andalanona dilata.

Sastroni Isolde ia koreni bilrangoni namen dingtangbea. Yahweh namen namsranggipa ong∙a aro Uni cholon dingtanggijagipa ong∙a. Aro Isolni dingtanggijagipa namani giminsa an∙chingo, da∙alo aro jringjrotnan ka∙dongani dongna man∙a.

Skangni a∙gilsakni kakketgijagipa isolrang aro da∙ororoni isolrangoni bikpile, namgijanina, duk saknaanina, aro onia dakani kamrangna Yahweh namen mikrake donga—iarang pilakkon Ua kimkimen aro jajagijaan matnanga. Aro pilaknaba bate, Ua salsao uarang pilakkon bon∙kimitatgen.