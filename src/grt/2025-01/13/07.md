---
title:  Chanchidapani
date:   28/03/2025
---

Ellen G. Whiteni ki∙tap, The Desire of Ages oniko “The Least of These My Brethren,” jak 637–641 ona poraibo.

“Jemangan gipinrangna dangdike on∙achim, Mes Nikrikgipachi dangdike on∙ako man∙gen. Uamang an∙tangtangan chijanggioniko ringgen, aro okkagen. Uamang kusi ong∙atanirangna simbrajawa, ba uamangni janggi tanganio maiaba dingtangataniko nangnikjawa. Dal∙gipa gisiko nangatgipa kattaranga, maikai gimanasienggipa janggirangko jokatna amgen, inesa ong∙skagen. Songsalo meli nangrime dongani gamchatgipa ong∙gen. Piokgipani ka∙saani ka∙tongrangko ku∙cholsan ong∙aniona salbakako man∙gen.

“Isol baksa an∙chingara damsan kam ka∙rimgiparang ong∙a ine jensalo an∙ching u∙iahaon, Uni ku∙rachakanirang dingtang bewalo talatako man∙jawa. Uarang an∙chingni ka∙tongrango ding∙chaogen, aro an∙chingni ku∙chilrango ching∙chagen. Jensalo Moseko pora-skiagrigipa, katta manigijagipa, aro bobil dake chakatgipa manderangna dangdike on∙china okamako man∙on, Isol una indine ku∙rachakaha, ‘Angni mikkang re∙angpagen, aro Anga nang∙ko neng∙takatgen.’ Aro Ua indineba aganaha, ‘Anga nang baksa dongchongmotgen’ (Reo. 33:14; 3:12). Ia ku∙rachakania Kristoni palo saknae donggiparang aro duk man∙gipa Uni manderangna dangdike on∙gipa pilaknan ong∙a.”—Ellen G. White, The Desire of Ages, jak 641.

**Chanchigrikna Sing∙anirang**:

`1. 1 Kor. 13:4–8 rangko poraibo. An∙chinga maidakgipa manderang ong∙na nangachim, iani bidingo maikai 1 Kor. 13 talataniko daka?`

`2. Mati 25:31–46 rango, do∙bokrangoniko maia mesrangko ma∙ekata? Iano Jisuni agangipa kattarangko an∙chingara maikai u∙ina man∙gen jedakode ian kamchi jokataniko man∙a ine skisretaona dilangjawa?`

`3. “Jensalo Uni a∙gilsakna ka∙saaha gita an∙chingba a∙gilsakna ka∙saahaon, unon Uni kam an∙chingnade chu∙sokaha. An∙ching salgina kraaha; maina an∙ching an∙chingni ka∙tongrango salgi dongaha.” Isol aro salgini gimin iara maiko paraka? Maikai an∙chingara salgio songdongnasienggipa gita iano janggi tangna aro Isolni ka∙saaniko onia dakako man∙giparangna seng∙aniko aro kakket bichalko ra∙bagipa bewalo sualna man∙gen?`

`4. Nang∙ni songsalo Isolni ka∙saaniko aro kakket bichalko teng∙chakna gita nang∙ni mondolio maidakgipa ja∙kurangko de∙na nanggen? Nang∙ni songsalo na∙ara maia namako dakenga? Na∙ara maiko namdapatna nangkuenga? Isolni ka∙saani aro kakket bichalni bidingo nang∙ni skie ra∙giminoniko na∙ara maiko dakna man∙pagen?`