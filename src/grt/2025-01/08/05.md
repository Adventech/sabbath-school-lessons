---
title:  Isolni Nambatsranggipa Miksongani aro Namatgimin Miksonganirang
date:   19/02/2025
---

`Eph. 1:9–11 rangko poraibo. Sawa jokgen ba jokjawa, iani bidingo ia podrangara maiko aganenga? Mitam manderangko janggi jokchina aro mitamrangko gimaaniona sesoahama?`

Greek katta prohorizo, jekon “predestination” ba “donsoani” ine iano aro gipin Sastroni bako pe∙ahachim, ian Isol indinaride itihasko sesoja ine ia katta skia. Indiba ia Greek kattani ortoara indake ong∙a, chong∙motan, “ong∙na skangan baseaniko daka.”

Beben, maiaba ong∙na skangan mande baseaniko dakna man∙a, ba gipinrangni jakgitele baseanio pangchake maikoba ong∙na skangan baseaniko dakna man∙a. Sastro iako skia je, Isolde gnigipako daka, chong∙motan, jakgitele baseanio pangchake obosta ong∙na skangan donsoa.

Iano aro gipin bakrango (mesokna gita, Rom. 8:29, 30), “donsoaha” ingipa kattara manderangni jakgitele baseani bilo pangchake Isolni mikkangchina donsoaniko miksonga. Indake, ong∙atgiminrangni jakgitele baseani bilko mandera∙engon, jekon nangrimanina kakketgipa ka∙saaniko nangachim, Isolara itihasna pilakni namgnina kamko ka∙na man∙a.

Eph. 1:11 o indine paraka je, Isol “An∙tang skani ku∙monga gita, pilakkon” kam ka∙a. Indine iara Isolni ska gita Ua pilakkon mangsongaha ine miksongani ong∙ama? Kosakgilgil poraimangmangaiode, Eph. 1:9–11 ni kattarang ia skianiko aganenga ingipa gita nikpila. Indiba indake talatania an∙chingni iana skang nikbagimin bang∙a podrang baksa bikpil ong∙gen jeon an∙ching indine nikbaaha je, manderang basakobade “Isolni mangsongako galaha (Luk 7:30; Luk 13:34, Git. 81:11–14 baksa nisusabo). Sastroni kattarang gimikchin meligenchimode, maikaisa ia podrangara gipin podrang baksa apsan melia ine aganna man∙gen?

Isolni “nambatsranggipa miksongani” aro Isolni “namatgimin miksongani,” ia minggnini gisepo dingtanggrikaniko u∙iahaode ia podrangni orto gnanganiko nikna man∙gen. Isolni “nambatsranggipa miksongani” ara Isolni skani gita pilakan dakgenchimode Uni nangnikgipa obostarangni chu∙sokaniko miksonga. Isolni “namatgimin miksongani” ara Isolni skani ong∙a jean manderangni jakgitele baseaniko man∙chapachim, jean basakobade Isolni skaoni dingtang ong∙naba donga. Eph. 1:11 o janapani gita ian Isolni “namatgimin miksongani” ko miksonga gita nika.

`Mikkangchini gimin Isolni u∙isamsoaniara inditan bilaka je, pilak baseanirangko u∙igenchimoba, manderangni basee ra∙anirang namoba namjaoba, “Isolna ka∙sagiparangna, Uni mangsonga gita okamgiminrangna, pilakan namgnina” (Rom. 8:28) Ua kam ka∙na man∙kua. Ia bebeoniko na∙ara mai ka∙dimeaniko man∙na amgen?`