---
title:  Chanchidapani
date:   21/02/2025
---

Ellen G. Whiteni ki∙tap, The Desire of Ages oniko “ ‘God With Us,’ ” jak 19–26 rangko poraibo.

“An∙chingko piokna miksonggimin kamara ja∙manni katta ong∙ja, Adamni papo ga∙akani ja∙mano chanchigimin ong∙ja. Ian ‘jringjrotni salrango donua’ (Rom. 16:25) man∙gimin parape∙ani ong∙aha. Ian jringjrotni chasongrangna Isolni singhasonni pangchakanioni oprakgimin niamrang ong∙a. A∙bachengaonin, Isol aro Kristo Satanni bobil dake chakatani gimin u∙isoaha, aro bobil dake chakatani bilni tol∙napanichi mandeni ga∙akanikoba u∙isoaha. Pap dongchinade Isol sesojachim, indiba uni donganiko Ua niksamsoe, ia misilbegnigipa obostako namatna chol ramako oe on∙aha. Ia a∙gilsakna Uni ka∙saaniara namen dal∙aha je, Ua An∙tangni saksakamkam Depantekon on∙na ku∙mikchetaha jedakode ‘Uo bebera∙gipa sakanti gimagija jringjrotni janggiko man∙gen.’ (Johan 3:16).”—Ellen G. White, The Desire of Ages, jak 22.

**Chanchigrikna Sing∙anirang**:

`1. Isolara An∙tangni namnikako jringnan man∙jaode, ia bebeni kattara maikai ia a∙gilsako ong∙enga obostarangni bidingo nang∙ni chanchianiko dilgen? Isolo chu∙sokkugijagipa skanirang dongkuenga ine aganna maiarang donga?`

`2. Bristibarni bako janapgimin gita, cake-ko tariani bidingo an∙ching chanchitaianiko dakgenchimode, “Isol aro Kristoara Satanni bobil dake chakataniko u∙isamsoani” bidingo maikai u∙iachim, aro ma∙sigenchimoba, mandeko ong∙ataiahachim, iarangko an∙ching u∙ina man∙gen. Ka∙saaniara bringimino ong∙na nangaha, aro ka∙sara ine inon, jakgitelaniko miksonga. Isolara an∙chingko ka∙saskana man∙e ong∙ataha, indiba indake dakanio, ian Jisuko chisolona dilatgen ine u∙igenchimoba, Ua an∙chingko ong∙ataiaha. Jakgitele baseaniko on∙na jechakani pal, Kristoni chisolo dukko chakskana gita on∙anio baditan iara rongtalani ong∙a, aro Isolni sorkarina ka∙saaniara baditan nangchongmotani ong∙achim, iarangni bidingo iara an∙chingna maiko aganna nanggenchim?`

`3. Ia a∙gilsako dongenggipa duk aro namgijanirangna an∙ching kalima, indiba Isol An∙tangba namgijanina aro duk saknaanina kalima. Iani bidingo an∙chingara baditana kingking chanchijringaniko daka? Namgijani dongani gimin Isol An∙tangba dukko man∙a ine na∙a u∙iahaon, nang∙ni chanchianio mai dingtanganiko ong∙ata?`

`4. Ia a∙gilsako bang∙a obostarangan Isolni ska gitade ong∙ja—ia bebeni kattara maikai nang∙ni duk saknaaniko namatna nang∙ko dakchaka?`