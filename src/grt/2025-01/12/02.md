---
title:  Dal∙batsranggipa Ge∙eta Minggni
date:   16/03/2025
---

An∙chingni a∙gilsako Isolni ka∙saaniko aro kakket bichalko bilakdapatna kamko ka∙ani gimin an∙ching chanchipiltaianiko dakna gitade, Isolni an∙chingna ge∙etgiminna gisik nangna a∙bachenganian kraani ong∙a.

`Mati 22:34–40 rangko poraibo. Jisuara maikai niamko u∙igipani sing∙anina aganchakaha?`

Jisuni agangimin gitade, “ ‘dal∙gipa aro skanggipa’ ” ge∙etaniara “ ‘ “Nang∙ni pilak ka∙tongchi, aro nang∙ni pilak janggichi, aro nang∙ni pilak gisikchi nang∙ni Gitel Isolna ka∙sabo.” ’ ” Aro, Jisu agandapkuaha, “ ‘Aro ua gitan minggnigipa: “Na∙a an∙tang songsulna an∙tangna gitan ka∙saboYou.” ’ ” Ia ge∙etanirang an∙tangtangaride chadengja. Jisu indine aganangkuaha: “ ‘Ia ge∙eta minggnion darang niam aro katchinikgiparangni agana pangchaka’ ” (Mati 22:37–40). Beben, uarangko Niam Gitchamoniko seskaaha.

`Mati 19:16–23 rangko poraibo. Man∙e cha∙gipa panteni sing∙anirangna Jisuni aganchakaniranga maikai Mati 22 o niamko u∙igipani sing∙anina Uni aganchakani baksa meliani donga?`

Ianora mai ong∙enga? Maini gimin Jisuara ia mandena indine aganchakaha? Aro an∙chingni je gadang ba biapo ong∙ja maina, ia chagronganirangara an∙chingna maiko aganenga?

“Chu∙soksranggipa Kristian cholonko riknasa sason ka∙gipako Kristoara donaha. Manengan gapgipa aro tik tak ong∙genchimoba, Uni kattarangara gisik gnanggipa kattarang ong∙a. Uarangko ra∙chake katta manianian sason ka∙gipanade jokatatanina ka∙dongani ong∙a. Uni de∙dogimin gadang aro uni gnangrang uni cholonni kosako namgijanina didiatgipa ong∙a. Namnikpagenchimode, uarangara Isolni biapko ra∙skagen. Isoloniko bang∙gija ba bang∙e ra∙rikaniara uni gisik gnange chanchiani bilko aro name kam ka∙gniko komiatgenchim; maina ia a∙gilsaknirangna mikpakma nigenchimode, ka∙dongagri ong∙e nikgenchimoba aro krae nikjaoba, uaranga gisikko salgipa ong∙genchim.”—Ellen G. White, The Desire of Ages, jak 520.

`Man∙e cha∙gipa pante gita an∙chingo donga pilakkon palchina an∙chingko okamjagenchimoba, nang∙ni rim∙kingkingenggipa maia dongkuenga jean nang∙ko jringjrotnan gimaaniona dilgenchim?`