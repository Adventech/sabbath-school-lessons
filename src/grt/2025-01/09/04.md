---
title:  Salgio Dal∙begipa Dakgrikani-ni A∙bachengbaani
date:   25/02/2025
---

Aba. 1–3 rango iako mesoka je, Adam aro Hobani papo ga∙akna skangan namgijania dongsoaha. “Namgijani” ara “nama-namgijako u∙iani” (Aba. 2:9, 17) bolo janapaniko nikna man∙a. Unikode, chipu Isolni kosako matnanganiko dakaha, indiba bebeko agangenchimode, chipusa tol∙napengachim. Chipuni dongsoani (Para. 12:9), aro uni tol∙ani, iarang ia bebeni kattako mesoka je, namgijaniara dongbebea. Uni gimin, Eden Bario papo ga∙akna skangan, namgijaniara dongsoaha ine nikna man∙a.

`Eze. 28:12–19 ko Reo. 25:19, 20 baksa poraibo. Ia bimangni ga∙akani bewalara maia?`

Ia podrango janapgimin gita, namgijani a∙bachengbaani aro dal∙begipa dakgrikani-ni a∙bachengbaaniara salgion ong∙aha.

Ga∙akna skang, Satanara “pindapgipa cherub” (Ezek. 28:14) ong∙achim. Uko cherub ine janapan baksana, uara “ ‘toaniko mohor su∙gijpa, gisik gnangani gapgipa, aro nitoao chu∙soksranggipa beauty’ ” aro “ ‘Isolni bari Edeno, dongachimt’ ” (Ezek. 28:12, 13). Ia kattarangko Tyre-ni rajani gimin ba je gipin mandeni gimin aganna man∙ja. Uni gimin, an∙ching u∙ia je, an∙ching iano Luciferni ga∙akaniko aditanade nikna man∙a.

`Isaia 14:12–15 rangko poraibo. Dal∙begipa Dakgrikani-ni a∙bachengbaani bidingo iarango maiko taldapata?`

Isaia 14 o janapgimin gita, Lucifer an∙tangko de∙dona aro Isol gita an∙tangko ong∙atna miksongaha. Ia podrangara Ezek. 28 o an∙chingni nikbagimin baksa apsananga aro melia jeon indine janapachim je, uni “nitoanini gimin” uni “ka∙tong de∙doako man∙aha” (Ezek. 28:17), jerangnan Isolna rasongko on∙nasa uko dilatna nangahachim. Indiba ua gaora de∙aha. Aro namjabate, an∙tangni gaora de∙anio, Isolni biapko ra∙sekna aro Uko chonnikna ua re∙mikkangaha. Ezek. 28:16 o janapgipa katta “badingani” ingipara Ibri kattao “chonnikna” ineba miksonga, ian Satanni Isolni aro an∙chingni kosako maikai kam ka∙genchim, uko mesokani gita ong∙a.

`Lucifer, jean ga∙akahachim, uara “ong∙atchengani saloni kakketgijako nang∙o nikjaona kingking na∙a an∙tangni re∙anirango chu∙soksranggipa ong∙achim (Ezek. 28:15). Iani bidingo na∙ara maiko chanchia? “Chu∙soksranggipa” bimango jakgitele baseani bil gnang, ia bil dongjagenchimode maikai chu∙soksranggipa bimangara ga∙akna man∙a?`