---
title:  A∙gilsako Dal∙begipa Dakgrikani-ni A∙bachengbaani
date:   24/02/2025
---

Toe agananio, a∙bani nokgipa nama bitchriko satode maini gimin maran chaenga ine sing∙ani baksa apsananggipa minggipin sing∙aniara ian ong∙a: Isol ia a∙gilsakko nambee ong∙ataha ong∙ode, maikaisa namgijani iano dongaha?

`Aba. 1:31 ko poraibo. Isolni pilak ong∙atgiminrangni obostako Isolni kattarangara maiko paraka aro ia aganchakania maini gimin nangchongmotani ong∙a?`

Aba. 1:31 o janapgimin gita, jensalo Isol a∙gilsakko ong∙atmano, “nambejok” ine aganaha. Aba. 1 o, Isolni ia a∙gilsakko ong∙atanio, mamung namgijani chin dongjachim. Indide maikaisa namgijania mandeni janggi tanganiona sokbaaha?

`Aba. 3:1–7 rangko poraibo. Ia a∙gilsakona namgijani sokbaaniko iaranga an∙chingna maiko aganenga? Dal∙begipa dakgrikani-ni bewalko iara maiko paraka? (Para. 12:7–9 koba nibo).`

Ia golpoo, Isolni cholonni bidingo chipuni tol∙nape sing∙doaniko an∙ching nikna man∙a, jean Para. 12:7–9 rango diabol (gitchamgipa chipu) an∙tangan ong∙a ine talataha. Isolni ge∙etani kosako ka∙dongchakgijaniko chipu sing∙dochengaha, iako tol∙napanio Isolni ge∙etgiminkon bikpilatna jotton ka∙aha. Unikode, Isolni agangiminko Hobana indine aganachi chipu Isolko ra∙bisrangaha, “ ‘Sichongmotjawa’ ” (Aba. 3:4). Iano, Isol ba chipu Hobana tol∙aha ine nikna man∙a, aro da∙o Hoba Isolni aganako ba chipuni aganako bebera∙na gita baseaniko dakna nangengaha.

Iano aro gipin Sastroni bakrango iako nikna man∙a je, dal∙begipa dakgrikani bewalara basee ra∙aniko dake bebera∙anian mongonggipa bewal ong∙a jenan ka∙saaniko nangchongmotachim. Aro iaranga iani a∙sel ong∙a, chong∙motan, na∙a jeon bebera∙achim, uo ka∙dongchakna man∙ama man∙jama, uara maidakgipa ong∙a, uni agananirangko na∙a knachakama knachakjama, iarang pilakon pangchaka.

`Aba. 3:15 ko poraibo. Isolni chipuna agangipa katta, chong∙motan, me∙chikni ma∙chongko janapanio, ian Messiako miksonga, jean chipuni skoko matatgen, iara Sastroo skanggipa nama katta (protoevangelium) ong∙a. Maikai iano janapgipa minggnian dal∙begipa dakgrikani-ni ong∙bebeaniko kimkime talata aro iani gisepon an∙chingna ka∙donganikoba on∙a?`