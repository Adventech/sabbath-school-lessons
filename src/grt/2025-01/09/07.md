---
title:  Chanchidapani
date:   28/02/2025
---

Ellen G. Whiteni ki∙tap, The Great Controversy oniko “The Origin of Evil,” jak 492–504 rangko poraibo.

“Papni napbaanina Isol dosi ong∙ja ine Sastroo tale mesoka; maina bobil dake chakatpilaniko ong∙atna gita Uni sason ka∙anio mamung chu∙ongmangijani dongja aro Uni ka∙saaniko, skatang dake ra∙angpilaniba dongjachim. Papara napdrabagipasa ong∙a jeni ong∙baanina mamung a∙selkoba on∙na man∙jawa. Ian u∙ina amsokgijani aro talatna amgijani ong∙a; uni donganina maiba pa∙sikaniko on∙ode uan una chake agananisa ong∙aigen. . . . Uko [Satan] rang∙san nisiatgenchimode, uamangara ka∙sae ong∙gija kenesa Isolna dangdike on∙aigenchim. Unode tol∙napgipani namgijagipa bilkoara chu∙gimik nisiatani ong∙jawa aro bobil dakpilani gisikko gimaatsrangna man∙jawachim. Namgijanikoa uni briaona dal∙rorona on∙na nanggenchim. Chasongjolgimiko a∙gilsak aro salgisakni namgnini gimin Satanara an∙tangni niamrangko dal∙roroatna nanggenchim, jedakode, Isolni sason ka∙anini gimin uni matnange agananiara kakket ong∙ama ong∙ja uko pilak ong∙atgiminrang nikna man∙gen aro jedakode Isolni kakket dakani aro ka∙sachakani aro uni niamko dingtangatna man∙gijani gimin pilakan tale ma∙sitokgen.”—Ellen G. White, The Great Controversy, jak 492, 493, 499.

**Chanchigrikna Sing∙anirang**:

`1. Skanggipa changna maikai papgrigipa Luciferara pap ka∙na man∙aha ine bang∙a manderangan chanchiaha. Maini gimin papara namen “donnugimin” dake ong∙a aro “agansokna amgijagipa” ong∙a? Maikai an∙chingara ia skangggipa pap ka∙aniko pa∙sikagri talatna man∙gen? Maini gimin papni a∙bachengbaaniko talatanio, ian uko chakpaa gita apsananggen?`

`2. Maini gimin Isolara rang∙sanan Satanko bon∙kimitatsrangjaha? Maini gimin namgijania “brie chu∙sokaona kingking dongna on∙ako man∙aha”? Maini gimin iara “chasong jolgimiknan a∙gilsak salgisakni namgnina” ong∙aha”?`

`3. Isol aro Satanni gisepo dal∙begipa dakgrikania dingtanggipa dakgrikani ong∙a ine u∙ina gita maini gimin namen nangchongmotani ong∙a? Cholonni bidingo donggipa dakgrikania maikai bilni kosako dakgrikani baksa dingtanga?`

`4. Isol aro Satanni gisepo dal∙begipa dakgrikaniko nang∙ni janggi tanganio maikai mesoka? Ia dakgrikani ong∙bebeanio maikai na∙ara da∙o chagrongenga? Sachipak na∙ara ong∙engachim, uko mesokna na∙ara maikai janggi tangna nanggenchim?`