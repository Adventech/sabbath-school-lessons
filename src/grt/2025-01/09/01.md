---
title:  Nama aro Namgijani Bidingo Dal∙begipa Dakgrikani
date:   22/02/2025
---

### Ia Antini Lessonna Poraiani

Mati 13:24–27; Aba. 1:31; Ezek. 28:12–19; Isa. 14:12–15; Mati 4:1–11; Johan 8:44, 45.

> <p>Mingani Pod</p>
> “ ‘Aro Anga nang∙mung aro me∙chikmung aro nang∙ni ma∙chongmung aro me∙chikni ma∙chongmung bobil ong∙grikatgen; unon ua nang∙ni skoko matatgen aro na∙a uni ja∙pa ki∙tikko matatgen’ ”(Aba. 3:15).

Sastroni skianio mongsonggipade Kristo aro Satanni gisepo dal∙begipa dakgrikanian ong∙a. Ga∙akgimin ong∙atgiminrang Isolni kosako bobil dake chakataha aro ian uamangni gisepo Sastroo niksenggipa dal∙gipa dakgrikani ong∙aha. Indake ong∙genchimoba (Mati 13:24–30, 37–39; Para. 12:7–10) aro Kristian toromni bewalrango iarangko nikgenchimoba, bang∙a Kristianrang iako ra∙chakna amjaha ba iarangna simsakjaha.

Sastroko niatgenchimode, ia dal∙begipa dakgrikani, jeon Isolni singhasonko diabol aro uni sa∙grerang bobil dake chakatahachim, ian an∙chingni gelna man∙gijagipa ong∙a jekon Sastroo talatanirangko dakaha. Nama Kattani ki∙taprang mangmangon diabol aro korerangni Isolni kosako bobil dake chakataniko janapanirangan gapaia.

Ia antio, an∙ching Sastroni ning∙tubegipa minggni sing∙anirangni gimin skie ra∙aniko dakgen:

1. Isol aro Satanni gisepo dal∙begipa dakgrikani donga ine bano Sastroo skia?
2. Sastroni gita, ia dal∙begipa dakgrikania mai bewalo ong∙a?