---
title:  An∙chingna Chisolo Datkapako Man∙aha
date:   02/01/2025
---

Isol sakantikon An∙tang baksa ka∙saani nangrimaniona okamenga, indiba okamako jakgitele ra∙chakgiparangsa jringjrotni biterangkode kusi ong∙e cha∙totna man∙gen. Bia ka∙ani alani gimin toe agananio nikgimin gita, rajani bang∙a okamgiminrang “re∙bana sikjaha” (Mati 22:3).

Chisolo datkapako man∙na skangsan, Kristo duk ong∙e indine aganaha: “ ‘O Jerusalem, Jerusalem, katchinikgiparangko so∙otgipa, aro an∙tangona watata manderangko ro∙ongchi gotatgipa! Do∙bimani an∙tang bi∙sarangko grang ning∙o ganggopa gitan, Anga nang∙ni dedrangko basikbachang chimongna skahachim, indiba na∙simang sikjachim!’ ” (Mati 23:37). Kristo uamangko chimongna skachim, indiba uamang sikjaha. Greek verb thelo ko, jeni ortoan “ska” ine miksongachim, iako Kristoni uamangko jokatna skaniko aro uamangni jokatako man∙na sikgijaniko talatanio, ia minggninan jakkalaha. Ia apsan kattako kosako janapgipa, chong∙motan, Mati 22:3 oba jakkalaha.

Indiomangba, Kristoara ia manderangna aro an∙chingna chisolona re∙angaiaha. Ian aiao inmangipa ka∙saani! Mandeni pap sianiko ra∙baoba, Isol An∙tangan (Kristoo) damko gamaha aro salgi aro a∙ani gisepo donggipa ong∙sigimin nangrimaniko namatpilna ramako dakaha. Iani gisepon, Uni dakna nangtelani ong∙jagenchimoba, Ua An∙tangni ka∙saaniko an∙chingna on∙angkuaha.

`Johan 10:17, 18 rangko poraibo. Gal. 2:20 baksa nisusabo. Ia podrango an∙chingna maia katta gnang?`

Isolni ka∙saaniko bon∙chote parakanio, chong∙motan, Chisolo parakanio, an∙ching iako nika je, Kristo An∙tangni jakgitele baseachi An∙tangko an∙chingna on∙aha.“An∙tangni miksongaoni” Kristo An∙tangni janggiko on∙chakaha. Darangba Uni janggiko Uoniko ra∙angjaha; Ua jakgitelen jaksrame on∙chakaha jekon a∙gilsakni ong∙chengantaltal jokatna miksonggimino ku∙rachakahachim.

“Piokna miksongania ja∙manni katta ong∙ja, chong∙motan, Adamni papo ga∙akani ja∙mano miksonggimin ong∙ja. Ian ‘jringjrotni salrango donnua’ (Rom. 16:25) kattako parakani ong∙a. Ian niamrangko oprakani ong∙a jean jringjrotni chasongrangonin Isolni singhasonni pangchakani ong∙achim. A∙bachengaonin, Isol aro Kristo Satanni bobil dake chakataniko aro bobil dake chakatani tol∙napani bilchi mandeni ga∙akaniko u∙isoaha. Pap dongchinade Isolara miksongjachim, indiba uni donganiko Ua niksoaha, aro ia misilbegipa obostako namatna chol-ramako daksoaha. A∙gilsakni Uni ka∙saaniara inditan dal∙a je, Ua An∙tangni saksakamkam Depanteko on∙chakna ku∙rachakaha ‘maikai Uo bebera∙gipa sakanti gimagija jringjrotni janggiko man∙gen.’ Johan 3:16.”—Ellen G. White, The Desire of Ages, jak 22.