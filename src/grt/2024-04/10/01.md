---
title:  Rama, aro Bebe, aro Janggi
date:   30/11/2024
---

### Ia Antini Lessonna Poraiani
Johan 13:1–20; Johan 14:1–3; Dan. 7:27; Johan 14:5–11; Johan 1:14; Kol. 1:16, 17; Johan 5:38–40.

> <p>Mingani Pod</p>
> “Darangba Isolko mamung saloba nikkuja; Pagipani ka∙bako donggipa saksa kamkam Depantean Uko parape∙aha” (Johan 1:18).

Johanni Nama Kattako bak bri dake sualaha: Aganchengani (Johan 1:1–18), Chinrangni Ki∙tap (Johan 1:19–12:50), Rasongni Ki∙tap (Johan 13:1–20:31), aro Aganchotani (Johan 21:1–25). Skie ra∙anio, da∙ona kingking, Aganchenganiko aro Chinrangni Ki∙tapni bakko nikbaaha, iarang Jisuni aiao inmangipa kamrangko ka∙anichi, agangrikanichi, aro skianichi, Uara sawachim, uko talataha. Da∙ode, Johanni ki∙taponiko gittamgipa bakona, chong∙motan, Rasongni Ki∙tapona re∙baskanaha.

Ia mingsinggipa mingsni kattarang, chong∙motan, “ANGAN ONG∙A” ingipa kattarangan Chinrangni Ki∙tap aro Rasongni Ki∙tapni gisepo jal∙langko chanaha gita ong∙aha. Iarangara “janggini cha∙ani” (Johan 6:35, 41, 48, 51), “a∙gilsakni seng∙a” (Johan 8:12, Johan 9:5), “cholguga” (Johan 10:7, 9), “nama nirikgipa” (Johan 10:11, 14), “chakatpila aro janggi” (Johan 11:25), “rama, aro bebe, aro janggi” (Johan 14:6), aro “draka budu chong∙mot” (Johan 15:1, 5).

Ia antini lessono, watgrikanina agangimin skianiko maina aganahachim, iani gimin aro Jisuni An∙tang sninggiparangni ja∙ako ja∙suatani gimin nangchongmotgipa skiani baksa a∙bachenggen. Unikode, odhai 14 o janapgipa “ANGAN ONG∙A,” chong∙motan, “Angan rama, aro bebe, aro janggi” ingipa kattako niatskagen.