---
title:  Janggini Chimikko Jegala
date:   27/11/2024
---

Sastroo ka∙bebatsranggipa golporangoni mitamrang Johanni Nama Kattao ong∙aha. “Seng∙a andalao teng∙sua; aro andalo Uko rim∙jachim. . . . Ua a∙gilsako gnangchim, aro a∙gilsak Uachin ong∙aha, indiba a∙gilsak Uko u∙ijachim. Ua An∙tangniona re∙baaha, indiba An∙tang manderang Uko ra∙chakjachim” (Johan 1:5, 10, 11). “ANGAN ONG∙A” An∙tangni bang∙a manderangchi jegalako man∙aha.

Uni giminsa Paul mikrakataniko on∙aha, “Uni gimin na∙simangni kenmangijaniko, jeo namen man∙gni ong∙a, uko galatnabe” (Ibri. 10:35). An∙chingni changni chang nikbagimin gita, manderang Uni kattako ra∙chakjani gimin Kristoara jegalako man∙aha.

“Da∙ororo chasongo, manderangni chanchianiara bebera∙gijanichi a∙bachenga. Bebeara maianchim, uko talatna manderang pilakkon sing∙rikkia. Jean sing∙rikkiani wa∙alo cha∙minokako man∙gija naljoke ong∙katachim, uarangko uamangara kakketgipa u∙iani ine ra∙chaka, jeon mandeara bebera∙na gita pangchakgenchim. Mitamrang indakgipa apsan bewalko Sastronaba daka, chong∙motan, science, itihas, pshychology, philosophy, archaeology, ba geographyni gita sing∙rikkianiko dake jedakode Sastroni bebeni kattako talatna aro u∙ina man∙gen. Indake Sastroni kakket ong∙aniko indakgipa bewalchi a∙bachenga aro bebera∙gijaniko bilakatroroata. Kristo indine sing∙aha, ‘Indioba mandeni Depanteni re∙bao a∙gilsako bebera∙aniko man∙egenma?’ (Luk 18:8).”—E. Edward Zinke and Roland Hegstad, The Certainty of the Second Coming, (Hagerstown, MD: Review and Herald Publishing Association, 2000) jak 96.

`Chanani 13:23–33 ona poraibo. Kanaanni bidingo nirikigiparangni ra∙bagipa minggni reportrangni gisepo maia dingtanggrikaniko ong∙ataha?`

Jensalo Ibrirang Kadesh Barneao ong∙engachim, Isolni Kattako bebera∙gijanian uamangni pap ong∙aha. A∙songko ra∙echina Isol uamangko ge∙etahachim. A∙songko nirikkiechina sak chigni nirikkigiparangko Kanaanona watataha. Uamang minggni reportrang baksa re∙bapilaha. Bang∙batan ka∙donggijaniko on∙eaha. A∙songo mande dal∙dalarang gnang, songjinmarangko killa kaduulachim, aro nikkugijagipa silchidarerang aro skia man∙gipa sipai kotokrang donga ine aganeaha. Indiba an∙chingde Egypt a∙songo nokkol ong∙an baksana dakgrikani bidingode skia man∙giminrang ong∙ja. Sak chikkung nirikkigiparang, mandeni chanchianio man∙gimin jajrengan gapgipa sakkirango pangchake a∙songko ra∙ena jechakaha. Sakgni nirikkigiparangara Isolni Kattani bilo uamangni ka∙dongchakanio pangchake a∙songko ra∙ena didiaha.

`Iano je dakgimin apsan dakgualaniko an∙chingara maikai gelna man∙gen? Aro, Isolni skakon dakenga, uni gimin chu∙sokgija ong∙jawa ine bebera∙enba gisikgrini kamko ka∙e chanchichipaniko an∙chingara maikai gelna gita man∙gen?`