---
title:  Jringjrotni Janggini Kattarang
date:   25/11/2024
---

`Johan 6:61–68 ona poraibo. Uko watgalgenma ine jensalo Jisu sninggiparango sing∙on, Pitorni aganchakanini miksonganiara maia?`

“Jringjrotni janggi” ni gimin Pitorni agangipa kattaranga Johanni Nama Katta jolgimiko aganbaenggipa ja∙pang kattarang baksa nangdima. Jringjrotni janggini gimin agangipa kattarang Johan 6 o janapaniko daka, jeon sak 5,000 manderangko alahachim (Johan 6:27, 40, 47, 54, 68). Jisu indine aganaha je, Uan Janggini Cha∙ani (Johan 6:35) ong∙a, miksonganide, Uni janggi, Uni siani, aro chakatpilania jringjrotni janggina chimik ong∙a.

Jringjrotni janggi ingipa kattako ba uagita miksonganio apsananggipa katta Johanni Nama Kattao komibeoba, chang 17 na kingking janapaha. Ia kattara bimanggri ong∙ani ba jringjrotna sigijanio ong∙aniko miksongja. Indiba, ian janggiko on∙gipa bilko miksonga jean an∙chingna janggi jokaniko aro orto gnanggipa janggi tanganiko da∙o aro Gitelni re∙bapilani somoio on∙gnigipa janggikosa miksonga. Jedake Jisu be∙en pil∙ahachim, uandaken chakatpilani gimin Jisuni agangipara be∙en bimango ong∙gen. Ian siaoni chakatpilani ong∙a, gitalgipa janggiona ong∙gen jekon Edeno gita changsao man∙achim.

`An∙chingara maikai jringjrotni janggiko man∙a? Johan 3:15, 16; Johan 5:24; Johan 6:40, 47; Johan 8:31; Johan 12:46; Johan 20:31.`

Bebera∙achisan mangmang Jisu re∙bae janggi tangaha aro an∙chingni biapo siaha ine an∙ching bebera∙a. Ia bebera∙ania an∙chingna on∙ani gita an∙chingoba re∙baa, indiba gisikni u∙ianio an∙ching an∙tangtangko Jisuna on∙kangna, gisik pil∙na, aro pap kema ka∙ako man∙na aro papko rongtalatna Uni an∙chiko a∙kange ra∙na nanggen.

Jensalo Jisu Pitoro, uaba wate katgenma ine sing∙on, Pitor indine aganchakaha, “ ‘O Gitel, chinga saona re∙anggen? Jringjrotni janggini katta Nang∙on’ ” (Johan 6:68), ian janggi jokani bidingo aro maikai jokna man∙genchim, uarangko man∙gope talataha. Ian philosophy-oni, itihasoni, scienceoni—aro uandakgipa mande jatni skie ra∙aoni re∙baja. Ian Jisuonisa re∙bara, jean—An∙tango jringjrongni janggi donge—Gisik Rongtalgipako knachakgipa aro Uko ra∙chakgipa sakantinan indin on∙a.

`Jringjrotni janggiko on∙na ku∙rachakania maikai ia a∙gilsako dikdiksanasan janggi tanganio, an∙chingni chanchianiko maikai dingtangatna man∙gen?`