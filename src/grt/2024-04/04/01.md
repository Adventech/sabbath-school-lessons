---
title:  Messia Ong∙a Ine Kristoni On∙gimin Sakkirang
date:   19/10/2024
---

### Ia Antini Lessonna Poraiani
Johan 1:19–23; Isa. 40:1–5; Johan 1:29–37; Rom. 5:6; Johan 1:35–39; Johan 1:43–51; Johan 3:1–21.

> <p>Mingani Pod</p>
> “Jisu aganchake una aganaha, ‘Beben Anga nang∙na agana, kosakoni atchijaode, darangba Isolni songnokko nikna man∙ja” (Johan 3:3).

Mamung sing∙pilagrian, “Anga na∙simangna beben agana, ‘Bebera∙gipan jringjrotni janggiko man∙aha’ ” (John 6:47) ingipa kattarangko man∙chape, Jisu An∙tangni gimin a∙kange ra∙giminrangna Sastrooniko bilakgipa sakkiko manderangna on∙aha.

Indiba bang∙en dongkua. Chioniko draka bitchi pil∙ata; bang∙gija pitachi sak hajal bongarangna alaha; subidarni depanteko an∙sengata; Bethesda pokkrio mande saksako an∙sengata; atchiaonin mikgri ong∙e atchigipako an∙sengata; Lazarusko siaoni chakatata. Watata adita ong∙a obostarangko, aro manderangko—chong∙motan, Jihudi, A∙gital, man∙e cha∙a, kangal, me∙a, me∙chik, sason ka∙giparang, ramramgipa manderang, skia pora man∙giparang, aro skia pora donggijagiparangko okama jedakode uamang Jisuni gimin sakki on∙giparang ong∙gen.

Johan iakoba mesokaha je Pagipa An∙tangba aro Sastroba, pilakan Uni Isol ong∙aniko sakki on∙a.

Ia antio, Johan Napbolatgipani bilakbegipa sakkichi a∙bachenga. Gipin sakkirangba dongjola: chong∙motan, Andrew aro Simon Pitor, Philip and Nathanielni sakkirang, aro ka∙dongsogijagipa sakki, jekai Pharisi mande Nikodemusni sakkiba donga. Indiba sakgipin sakkide mitinosa dongskaa (Johan 1:35, 40 o janapgipa Andrew baksa sakgipin sninggipa)—chong∙motan, uara Johan an∙tangan ong∙a.