---
title:  Johan Napbolatgipani Sakki On∙ani
date:   20/10/2024
---

Meja antini lessono talataha gita, Johanni Nama Kattako, Jisu Kristo, a∙gilsakko ong∙atna skangan Uni pangnajolnan dongkamani baksa, chong∙motan Kattachi a∙bachengaha. Indiba ua apsan aganchenganio, Johan Napbolatgipako Jisuni sakki ong∙a ine janapaniko dakaha. Jisuni somoio, mitam Jihudirang sakgni messiana ka∙dongsoaha, saksa kamal ong∙e aro sakgipinara raja ong∙e re∙bagen ine ka∙dongsoaha. Johan rongtalbee skiaha je, Johan Napbolatgipade uamangni ka∙dongsogipa messiarangoni saksa ine kange ra∙ja indiba kakketgipa Messiana sakki on∙gipa inesa skiskaaha.

`Johan 1:19–23 rangko poraibo. Johan Napbolatgipara an∙tangni kamko maikai talataha?`

Toromni dilgiparang Johanni gimin sing∙echina kamalrangko aro Levirangko watataha. Judeao Messiana namen ka∙dongsoengani gimin, ua ka∙dongsoanirangna an∙tangni gimin talatna gita Napbolatgipana nangchongmotani ong∙achim. Uara Seng∙anide ong∙jachim, indiba Seng∙anina sakki on∙na aro Messiani re∙baanina ramako daksona uara Isolni watatako man∙ahachim (Johan 1:6–8). Uni giminsa uara an∙tangni aganna man∙a gita ma∙sina altubee indine aganaha: “Anga Kristo ong∙ja” (Johan 1:20).

Minggipin, Johanara chichi napbolataha, indiba Kristo Gisikchisa napbolatgenchim (Johan 1:26, 33). Johan Jisuni ja∙kopni buduko engna kraja (Johan 1:27). Johanna skangan Kristoko dongsoaha maina Ua Johanna skangan dongachim (Johan 1:30). Jisu Isolni Depante ong∙a, aro Johan Uko mesokaha (Johan 1:34).

`Isa. 40:1–5 aro Johan 1:23 rangko poraibo. Johanara maikai ia podrangko jakkalaha?`

Ga∙nanggijagipa aro rong∙krekarigipa ramarangni sal somoirango, nokkolrangko rajani mikkang mikkang watata jedakode uamang ga∙nanggijagipa ramarangko tarisona man∙gen aro rajana rama ga∙nanggen. Uni gimin katchinike agansoanina chu∙sokanio, Johan Jisuna manderangni ka∙tongrangko tarisamsona re∙baaha.

`An∙chingara Seventh-day Adventistrang ong∙e, Johan Napbolatgipani dakgimin kam gita maia cholrangchi dakpana nanggenchim? Maia apsan ong∙anirang donga?`