---
title:  Chanchidapani
date:   25/10/2024
---

Ellen G. Whiteni ki∙tap, The Desire of Ages oniko “Nicodemus,” jak 167–177 rangko poraibo.

Nikodemus “gitalgipa bewalo Sastroko am∙aha, maiaba skianiko chanchigrikna ong∙ja, indiba janggina janggiko man∙na am∙aha. Gisik Rongtalgipani dilanina ua an∙tangko on∙ahaon, ua salgini songnokko nikna gita a∙bachengaha. . . .

“Bebera∙achi an∙ching Isolni ka∙sachakaniko man∙a; indiba bebera∙ania an∙chingni Jokatgipa ong∙ja. Uara mamungkoba man∙atja. Uan jak ong∙a jechin an∙ching Kristoo rim∙a, aro Uni namanirangchi, papko namata. . . . Kema ka∙ani kakket ong∙en Kristooni re∙baa gita gisik pil∙aniba Kristooni re∙baa.

“Indide an∙chingara maikai jokatako man∙gen? ‘Bakrao Moseni chipuko de∙doaha gita, uandake mandeni Depanteba de∙doako man∙gen, aro chipuchi tol∙napako aro suako man∙gipa sakantian nichina aro tangchina. ‘Hiawa nibo, Isolni Mes Bi∙sa, a∙gilsakni papko ra∙anggipa.’ Johan 1:29. Chisoloni teng∙bagipa seng∙ani Isolni ka∙saaniko paraka. Uni ka∙saanian an∙chingko An∙tangona salnapenga. An∙ching ia salnapaniko jechakjaode, Jokatgipako chisolo datkapatgipa paprangna gisik pil∙anio an∙ching chisolona dilako man∙gen. Unon Isolni Gisik, bebera∙achi janggio gitalgipa janggiko ong∙atgen. Chanchianirang aro skanirang Kristoni skaona katta manianiko ra∙bagen. Ka∙tong, gisik, Uni bimango gital dakatako man∙gen jean pilakkon An∙tangona salbana gita an∙chingo kam ka∙achim. Unikode Isolni niam gisiko aro ka∙tongo seako man∙a aro an∙ching Kristo baksa indine aganna man∙gen, ‘Nang∙ni namnikaniko dakna anga ka∙sroka, O angni Isol.’ Git. 40:8.”—Ellen G. White, The Desire of Ages, jak 175, 176.

**Chanchigrikna Sing∙anirang**:

`Johan Napbolatgipa Jisuna ramako daksona re∙baaha. Mandeni chanchianio, nang∙ni chanchia gita, baditana kingking uni kamara chu∙sokahachim? Aro, an∙tangni aganchakanina na∙a chanchianiko dakengon, nangchongmotgipa sing∙anide: Gisikni bidingo “chu∙soka” ingipako na∙ara maikai talatgen?`

`Ja∙mano, Johan Napbolatgipa adita jajaanirangko janapaha (Mati 11:2, 3; Luk 7:19). Uni sing∙anirangara maini a∙sel ong∙aha, aro an∙chingara an∙chingni bebera∙anio kimkime dongani gimin uarangoniko an∙chingara mai skiako man∙na ama?`

`Klasso, maikai Nikodemus gita dakgipa saoba jean kakketgipa mondolio dilgipa ong∙oba, bang∙bee u∙iani donggenchimoba, nangchongmotgiparangni bidingo u∙igija ong∙na man∙a, iani gimin chanchianiko dakbo. Uni obostaoniko an∙chingara maia skianirangko ra∙na man∙gen?`