---
title:  Ramako Mesokgipa Chinrang
date:   28/09/2024
---

### Ia Antini Lessonna Poraiani
Johan 2:1–11; Johan 4:46–54; Johan 5:1–16; Mark 3:22, 23; Mati 12:9–14; Johan 5:16–47.

> <p>Mingani Pod</p>
> “Jisu An∙tang sninggiparangni mikkango gipin gipin bang∙a chinrangko dakaha; uarangko ia ki∙tapo sejaha. Indiba Jisu Isolni Depante Kristo ine na∙simang maikai bebera∙gen, aro maikai bebera∙e Uni bimungo janggiko man∙gen, iarangko seaha” (Johan 20:30, 31).

Maina Johanara Johanni Nama Kattako seaha? Jisuni aiao inmanani kamrangko talate mesokna ua gisiko skaahama? Ma Jisuni mongsonggipa mitam skianirangko mesoke on∙nama? Uni segiminrangko seani miksonganiara maia?

Gisik Rongtalgipani bil aro dakchakanichi, a∙selko Johan talata. Ua indine agana je, Kristoni janggi tangani bidingo bang∙e sena man∙genchimoba (Johan 21:25), uni janape segimin golporangara sulsul segiminrangan ong∙a, chong∙motan, “Jisu Isolni Depante Kristo ine na∙simang maikai bebera∙gen, aro maikai bebera∙e Uni bimungo janggiko man∙gen, iarangko seaha” (Johan 20:31).

Ia antio an∙ching Johanoniko Jisuni ka∙chenggipa mitam aiao inmangipa kamrangko nigen, chong∙motan, bia ka∙ani ale cha∙anio chioniko Uni draka bitchi pil∙ataniko nigen, saniba saenggipa depanteko an∙sengataniko, aro Bethesdani pokkri rikamo mande saksako Uni an∙sengataniko an∙ching nigen.

Johan ia aiao inmanani kamrangko “chinrang” ine mingaha. Rama sorokni chin inede ua miksongjaenga, indiba aiao inmangipa ong∙a obostako miksongaha jean ning∙tubatgipa bebeko mesokachim: chong∙motan, Jisuan Messia ong∙a ine mesokaha. Ia pilak golporangon, manderangni bebera∙aniko an∙ching nika. Aro uamangni dakmesokanirangan apsanko dakpachina gita an∙chingko okamenga.