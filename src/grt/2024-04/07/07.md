---
title:  Chanchidapani
date:   15/11/2024
---

Ellen G. Whiteni ki∙tap, Patriarchs and Prophets oniko “The Test of Faith,” jak 145–155, aro The Desire of Ages oniko “In Pilate’s Judgment Hall,” jak 723–740 rangko poraibo.

Thomas “an∙tangko Jisuni ja∙ao tuchikope grapaha, ‘Angni Gitel aro angni Isol.’ ”

“Jisu uni ku∙rachakaniko ra∙chakaha, indiba rinok rinok bewalo uni bebera∙gijaniko namnikjaha: ‘Thomas, Angko nikani gimin na∙a bebera∙aha: Angko nikgija bebera∙giparang an∙senga.’ Uni jongadarangni sakkiko bebera∙genchimode Kristona Thomasni bebera∙aniko ra∙chakbatani ong∙gnokchim. Thomas gita dake, a∙gilsak da∙o ja∙rikna nanggenchimode, darangba jokaniko man∙gen ine bebera∙jawachim; maina Kristoko ra∙chakgipa sakantian gipinrangni sakkirangonikosa bebera∙na nanggenchim.

“Bang∙an bebera∙gijanina cholko on∙giparang indine pa∙sikaniko agana je, sakkiko ripengskarangoniko Thomasni man∙a gita uamangba man∙genchimode, uamang bebera∙genchim. Ua sakkiko man∙an baksanaba uamang bang∙a sakkirangko man∙kua ine uamang u∙ijaenga. Bang∙an, Thomas gita, pilak jajaaniko gimaatna senge donggiparang, mamungdakeba uamangni skako chu∙sokatjawa. Uamang ka∙sne ka∙sne bebera∙gijagipa ong∙anggen. Jemangan andalgipachipak niatna an∙tangtangko skiata, aro mitu mitu agana aro matnange agana, uamangni daka kamko uamang u∙ijawa. Uamang bebera∙gijani bitchriko satenga, aro uamang bebera∙gijani biteko raagen. Bebera∙aniko aro ka∙donganiko nangchongmotani somoio, bang∙an an∙tangtangko ka∙dongagri aro bebera∙agri ong∙e nikgen.”—Ellen G. White, The Desire of Ages, jak 807, 808.

**Chanchigrikna Sing∙anirang**:

`Abraham aro Thomasni gisepo uamangni parakgimin bebera∙anio, nangchongmotgipa dingtanggrikania maia? Uamangni golpooniko an∙chingara maiko skie ra∙na man∙gen?`

`Klasso, Johanni Nama Kattao an∙chingni nikbagimin gita, Jisuni uamangna daka kamrangni gimin sakki on∙na sikgiparang donggenchimode, somoiko on∙bo. Golporang dingtanggenchimoba, manderangara maiko agana, aro apsan Gitelna uamangara maikai sakki on∙a?`

`Bebeko ma∙sina ske, Pilat indine sing∙aniko dakaha: “Bebeara maia?” Johanni ki∙tapo an∙chingni poraibagimino pangchake nang∙ni aganchakaniko on∙bo.`

`Daniel 2 aro 7 o katchinike agansoani kattarangko niatbo. Jisuni somoio janggi tanggiparanga, uamango ia odhai minggni donggenchimoba, da∙alo an∙chingo chu∙sokgiminko nike bebera∙na gita mai dal∙bea nambata chol ba a∙sel gnang jean uamango ua somoio dongjachim?`