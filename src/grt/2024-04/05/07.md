---
title:  Chanchidapani
date:   01/11/2024
---

Ellen G. Whiteni ki∙tap, The Desire of Ages oniko “At Jacob’s Well,” jak 183–195 ona poraibo.

“Jokatgipako nika baktapan, Samariani me∙chik gipinrangko Uona rimbaaha. Uni sninggiparangna bateba chu∙sokbatgipa missionary ine ua an∙tangko mesokaha. Ka∙donga gnanggipa a∙ba ine mesokna sninggiparang Samariao mamungkoba nikjaha. Mikkangchina dakgnigipa dal∙begipa kamkosa uamangni gisikrang chanchiaiaha. Uamangni samtangtangon raani donga ine uamang nikjaha. Indiba uamangni mitchinikgipa me∙chikchi, songjinmao gimikan Jokatgipako knana man∙aha. An∙tangni mandetangna rang∙sanan ua seng∙aniko ra∙angaha.

“Kristoo bebera∙aniko janggi tangachi kam ka∙aniko ia me∙chik mesoka. Kakketgipa sninggipa sakantian Isolni songnokona missionary ong∙e atchia. Chijanggiko ringgipa janggini chimik ong∙baa. Ra∙chakgipara on∙gipa ong∙baskaa. Janggio Kristoni ka∙sachakaniara bakrao chimik gita ong∙a, jean ringna sikgipa pilakkon okkaata, aro sinasienggipako chi janggiko ringna sikata.”—Ellen G. White, The Desire of Ages, jak 195.

**Chanchigrikna Sing∙anirang**:

`Klasso, Robibar salo on∙gipa, bon∙kamgipa sing∙anina nang∙ni aganchakaniko nipiltaibo. Iani gimin namen kakket ong∙bo. Nang∙ni jatni dakbewalo maia beng∙anirangko nikna man∙a jean gipinrangna nang∙ni sakki on∙aniko champengatgenchim?`

`An∙tangni manderangni dingtange chanchiaoni, Samaria manderangni gisepo ka∙sabee rimchaksoaniko maini gimin Jisuara man∙skaaha ine na∙a chanchia?`

`An∙tangko ua Samaria me∙chikni biapo done nibo. A∙gital mande re∙bae pilak donnugimin kamrangko parakataha. Maikai iarangko saoba u∙ina man∙genchim? Jisuni uko gisik nangatna man∙ahanina ua aiao inmanaha. Darangni u∙ina an∙chingni nangnikgijaniko, donnugimin kamrangkoba Gitel u∙ia ine ia golpoara an∙chingna maiko aganenga? Indake ong∙genchimoba, una Uni agangipa kattaranga, an∙chingko Uni apsandake mandera∙e kam ka∙na skani bidingo iara an∙chingna maiko aganenga? Ia bebeoniko na∙ara mai ka∙dimeaniko man∙a?`

`Johanni Nama Kattao janapgipa ja∙pang kattarangko da∙alona kingking an∙chingni skie ra∙bagimin gita, chiakolo Samaria me∙chikna Jisuni kam ka∙anio maiarangko nikna man∙aha?`