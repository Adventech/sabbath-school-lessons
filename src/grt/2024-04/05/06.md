---
title:  Samaria Manderangni Sakki On∙ani
date:   31/10/2024
---

`Johan 4:27–29 ona poraibo. Maia aiao inmangipa kamko me∙chik dakaha?`

Sninggiparangni sokbaanichi Jisu aro me∙chikni agangrikani golmal ka∙ako man∙aha. Uni ia me∙chik baksa agangrikanina uamang jagokgenchimoba, uamang Uko sing∙jaha. Indiba, cha∙china uamang Uko didiskaaha.

Indakmitingo, me∙chikara, an∙tangni basingko dongale, gipinrang baksa an∙tangni Jisu baksa chagronganiko sualna sonjinmaona daariangaha.

`Johan 4:30–42 ona poraibo. Iani ja∙mano mai ong∙aha, aro nama kattani baditan gipangna man∙ani bidingo iara an∙chingna maiko skia?`

Sonjinmao bang∙a manderangni gisik pil∙aniko mi raani bidingo Jisuni aganania champengsusu dake nikania ong∙ronggijani ong∙a gita nikmana. Indiba ong∙enga obostako Jisu maikai ma∙siachim, uko Johanara an∙chingko nikatna skaha. Samariani me∙chik baksa janggi jokani bidingo sualanian cha∙anina bate Una gamchatbataha. Janggirangko janggi jokaniona dilanian Uni miksongani ong∙aha, aro Ua ia obostako ra∙e An∙tangni sninggiparangna nama kattako uamangni mitchigiparangko man∙chape, manderangna bakbakan sualna nanganiko skie on∙na iako jakkalaha.

Johanni Nama Kattao aiao inmangipa skianirang bang∙bea. Beben, Johan 4:39–42 ni kattarangba iarangni bakan ong∙a. Sakki on∙gipa me∙chikni sakkina Samariani bang∙a manderangan bebera∙aha jean indine sakki on∙ahachim, “ ‘Angni pilak dakakon Ua angna aganaha’ ” (John 4:39).

Uamang baksa saldongchina Samariani manderang Jisuko mol∙molaha. Bitede ian je, Jisuni Kattani gimin bang∙bata manderang bebera∙dapaha. Aro uamang “ua me∙chikko aganaha, ‘Da∙ode nang∙ni aganani gimin bebera∙a ong∙ja, maina chinga an∙tangtang knaaha, aro ian a∙gilsakko Jokatgipa bebe ine chinga u∙iaha’ ” (Johan 4:42).

`Saksa mande ong∙omangba bilake sakki on∙na man∙ani bidingo ia golpoara an∙chingna maiko aganenga? Nang∙ni janggi tanganio Jisuni dakgiminna na∙ara baditana kingking bilakgipa sakki ong∙aha?`