---
title:  “ ‘Gitel…Ua Chiko Angna On∙bo’ ”
date:   29/10/2024
---

“ ‘Aro Anga na∙simangni kosako rongtalgipa chiko satkikigen, aro na∙simang rongtalgen. Na∙simangni pilak moilaoniko, aro na∙simangni pilak mite dakanirangoniko Anga na∙simangko rongtalatgen. Gital ka∙tongkoba Anga na∙simangna on∙gen, aro gital gisikko Anga na∙simangni ning∙o dongen. Aro na∙simangni be∙enoniko ro∙ong gita dakgipa ka∙tongko Anga ra∙anggen, aro be∙enni ka∙tongko Anga na∙simangna on∙gen. Anga An∙tangni gisikko na∙simangni ning∙o dongen, aro An∙tangni sea niamrango na∙simangko re∙atgen, aro na∙simang Angni bichalrangko rakkie, uarangko dakgen.’ ” (Ezek. 36:25–27).

`Nikodemusna aro chiakolona re∙bagipa me∙chikna Jisuni on∙na miksongenggipa bebeni kattarangni bidingo maikai Ezekiel 36:25–27 rango janapgipa kattaranga mesoka?`

Ia minggni obostaon, a∙gilsakoniko toe agananirangko Ua jakkalgenchimoba, Jisuara ia manderangna gisikni bebeni kattarangchi uamangona sokatna miksongaha.

Iamang sakgnian, a∙bachengode, Jisuni miksonganiko u∙ijaha. Maikai dal∙gimin mandeara atchitaina man∙a ine Nikodemus sing∙aha? Chong∙motan, maikai uara ma∙ani sa∙tipona napangtaina man∙a? Jisu una salgisakni bebeni kattarangko mesokgenchimoba, Nikodemusde ramramgipa aro a∙gilsakni gadangosa chanchiaha ine rongtalbeen nikna man∙a. Jisu gisikni bidingosa rongtalbeen agangenchimoba, ia me∙chikba, chini gimin Jisuni agangipa kattarangko chi chong∙motkosa chanchiaha.

Chijanggiko Jisuni on∙na agananina ia me∙chik indine aganchakaha, “ ‘O Gitel, anga maikai ringna sikjawa, aro ianona ko∙na re∙bajawa, ua chiko angna on∙bo’ ” (Johan 4:15). Jisuni on∙gipa chiara uko chiakolona re∙basimsimaniko bon∙atgen, aro gipinrangko grongna nangjawaha ine ua chanchiskaaha. Uamangni gisepo agangrikania bakan dingtangaha maina Jisu me∙chikoniko chiko bi∙ani pal, da∙ode, me∙chiksa Uoniko chiko bi∙skaengaha.

`Johan 4:16 ko poraibo. Ia me∙chikni mol∙molanina Jisuara maikai aganchakaha?`

Setangko okame re∙bachina gita me∙chikna agananichi, bakbakan, Jisu chanchiani katta bichongko dingtangataha. Maina rang∙gitik chanchiani katta bichongko dingtangataha? Me∙chikni aganchakanio gelna jotton ka∙aniko mesokaha. Jisu uni ka∙tongko u∙ina man∙achim. Gisikni an∙senganiko man∙na gita ua an∙tangni ong∙a obostako chagrongna nanggenchim. “Uni on∙na sikbeenggipa on∙aniko ia janggi ra∙chakna gitade, uara an∙tangni papko aro an∙tangni Jokatgipako u∙ianiona re∙bana nanggenchim.”—Ellen G. White, The Desire of Ages, jak 187