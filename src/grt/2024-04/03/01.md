---
title:  Johanni Ki∙tapna Aganchengani
date:   12/10/2024
---

### Ia Antini Lessonna Poraiani
Johan 1:1–5, Aba. 1:1, Johan 1:9–13, Johan 3:16–21, Johan 9:35–41, Mati 7:21–23, Johan 17:1–5.

> <p>Mingani Pod</p>
> “Chengon Katta gnangchim, aro ua Katta Isol baksachim, aro ua Katta Isolchim” (Johan 1:1).

Skanggipa antio, Johanni ki∙tapni bon∙kamgipa bakni gimin chanchianiko dakaha, jean uni Nama Kattako seanina a∙selrangko talatahachim. Ia antini lessono, ia Nama Kattani a∙bachenggipa bakko niatskaenga, jeon Johan, Gisik Rongtalgipani dilaniko man∙e uni segimin kattarangko poraigipa manderangni gisikko uni miksonggimin u∙ianiona dilatgen. Skanggipa kattarango aro paragraphrango, Niam Gitalko segiparang bang∙a somoion, uamangni aganna miksonggipa ja∙pang kattarangko janapronga. Johanba indaken dakaha, jeni miksonggipa ja∙pang kattarangkon Jisu Kristoni gimin bebeni kattarangko talataha—je bebeni kattarangan a∙gilsakko ong∙atna skang kakketgipa beberangko man∙chapaha.

Jisuan Messia ine poraigiparangni ma∙siahani gimin, ki∙tapni a∙bachengao janapgimin kattako talatania, namgniko on∙aha je bewalkon ia ki∙tapode janapjahachim. Jisuni golpoko aganengon, poraigiparang ia dal∙begipa ja∙pang kattarangko rongtalbeen nikna man∙aha. Ia dal∙begipa ja∙pang kattarangko Jisuni ia a∙gilsako janggi tangani somoio donaha.

Ia antini lessono Johanni ki∙tapna aganchenganichi a∙bachenggen (Johan 1:1–18) aro uni mongsonggipa ja∙pang kattarangko agangopaniko dakgen. Ia ja∙pang kattarangko Johanni Nama Kattaoniko gipin odhai podrangonikoba nijolaniko dakgen.