---
title:  Chanchidapani
date:   18/10/2024
---

Ellen G. Whiteni ki∙tap, The Desire of Ages oniko “God with Us,” jak 19–26 rangko poraibo.

“Gitel Jisu Kristo, Isolni Depante, pangnajolnan dongkamgipa, dingtangmanchagipa ong∙a, indiomangba Pagipa baksa apsan ong∙a. Uan salgini rasong ong∙a. Uan salgisakni gisik matsramgiparangni pamong ong∙a aro Uni man∙gnigipa sa∙grerangni ka∙sagipa mandera∙aniko Ua man∙a. Ian Isolko ra∙sekani dongja [Toe Skia. 8:22–27].

“A∙gilsakko ong∙atchengna skangan Kristoara Pagipa baksa apsan ong∙a ine aganani bebeo seng∙ani aro rasong chaani donga. Ian andalgipa biapo teng∙gipa seng∙ani ong∙a, aro uko rasongarigipa ong∙ata. Ia bebeni katta, jean aiao inmanbeani ong∙achim, gipin aiao inmanbegipa aro talatna man∙gijagipa bebeni kattarangko talata, iani gisepon iara seng∙achi ganggopako man∙e chel∙ao aro ma∙sisokgijanio donga.”—Ellen G. White Comments, The Seventh-day Adventist Bible Commentary, vol. 5, jak 1126.

“Jisu indine aganaha, ‘Aro Anga a∙aoni chuatako man∙ode, Anga pilak mandekon An∙tangona salgen’ (John 12:32). A∙gilsakni paprangna sichakgipa Jokatgipa ine papina Kristo parakatako man∙na nanga aro an∙ching Isolni Mes Bi∙sako Skobikrokni chisolo dingdeako nion, agansokna amgijagipa jokatani kam an∙chingni gisikrangona parakatako man∙na a∙bachenga aro Isolni namani an∙chingko gisik pil∙aniona dilata. Papirangna sichakanichi, Kristo agansokna amgijagipa ka∙saaniko mesokaha; aro papi ia ka∙saaniko nion, ka∙saaniko nom∙ata, gisikko gisik nangata, aro janggiko gisik pil∙atna didia.

. . . . Jensalo uamang [manderang] nampilaniko dakna kamko ka∙on, aro gisiko skani gnang kakketko dakna miksongon, ian Kristoni bil uamangko salbaenga. Uamangni u∙igijanirangoba janggi kam ka∙e u∙ianiko ta∙rakata aro mikkangpara janggi tanganikoba namdapata. Aro Kristo uamangko chisolni mikkangona rimbae jeni paprangan Uko su∙ahachim, uko mesokon, ge∙etanirang skatang gisikona re∙baa.”—Ellen G. White, Steps to Christ, jak 26, 27.

**Chanchigrikna Sing∙anirang**:

`Maini gimin Johanara Jisuni gimin Uko a∙gilsakko Ong∙atgipa ine janapachi a∙bachengaha? A∙gilsakko ong∙atanini gamchataniko iara an∙chingna maiko aganenga? Indide, maini gimin, Sastroo parakgimin gita, a∙gilsakko ong∙atani gimin u∙ina nangchongmotani ong∙a?`

`Robibarni bako on∙gimin sing∙anina namen chanchibewalaniko dakbo. Jringjrotna ong∙gipa Isolni palo, ong∙atgimin mandesa sichakahaode, chisolna mai ong∙genchim? Jisu jringjrotna ong∙gipa Isol ong∙jaode, an∙chingara maiko gimaatgnokchim?`