---
title:  Pagipa, Depante, aro Gisik Rongtalgipa
date:   07/12/2024
---

### Ia Antini Lessonna Poraiani
Johan 14:10, 24; Aba. 3:7–9; Johan 16:27, 28; Johan 16:7–11; Johan 17:1–26.

> <p>Mingani Pod</p>
> “Indiba Ka∙dimeatgipa, chong∙motan, ua Gisik Rongtalgipa, jeko Angni bimungo Pagipa watatgen, ua pilakkon na∙simangna skigen, aro na∙simangna Angni pilak agananirangko na∙simangko gisik ra∙atgen” (Johan 14:26).

Johanni Nama Kattao bang∙bea ja∙pang kattarang gnang. Katchinikgiparangni ku∙rachakanggimin Messia Jisuan ong∙a ine mesokna Johan chinrangchi ba aiao inmanani kamrangchi mesokaha. Jisuko Kristo ine aganprakna Johan sakki on∙gipa dolni manderangko jakkalaha. Uni Isol ong∙aniko mesokna “ANGAN ONG∙A” ingipa kattarangkoba ua jakkalaha.

Isolgrim sakgittamkon Johan 1 (Johan 1:1–4, 14, 18, 32–34) o janapaha. Ritchani ritcha bilsirangna manderang Isolgrimni cholon bewalko chu∙gimik ma∙sina jotton ka∙aha, indiba an∙ching man∙jani gimin bang∙an ia chanchianiko ra∙chakna man∙jaha. Maikoba chu∙gimik ma∙sisokjani gimin ba mandeni chong∙diksasan ong∙aigipa chanchianio ma∙gapjani gimin jegalaniko dakaniara baditan gokani kam ong∙a.

Johan indine aganaha je, na∙a Isolni gimin ma∙sina skode, na∙a Jisuchiko aro Kattao parakgiminko nina nanggen. Indakgipa bewalo re∙mikkangania, Isolgrimni gisepo nangrimaniko, mande baksa uamangni nangrimaniko, aro an∙tangtangni gisepo nangrimaniko an∙chingna nangrim-meliani gimin gitalgipa u∙ianiko u∙ina dakchaka. Ia antini lessono, maikai Johanni Nama Kattao Pagipa, Depante, aro Gisik Rongtalgipako talatchim, uarangko niatgen, indiba iako watgrikanina agangipa skianio man∙chape niangskagen (John 13–17).