---
title:  Salgini Apa
date:   08/12/2024
---

Johanni Nama Kattako Sastroni golpo gimikko man∙gope segimin ong∙a, chong∙motan, an∙chingni ong∙baanikoba man∙chapaha. “Chengon Isol salgi aro a∙ako ong∙ataha” (Aba. 1:1). Ba, minggipin dake agangenchimode: Chengon Pagipa, Depante, aro Gisik Rongtalgipa salgi aro a∙ako ong∙ataha. Ong∙atgimin pilakan Uamangchi a∙bachengbaaha. Uamang, manderangko man∙chape, salgisak aro a∙gilsakko ong∙ataha. An∙chingni a∙gilsako, janggiko dingtangmanchae ong∙ataniba dongaha, aro ua dingtangmanchagipa ong∙atgiminranga mandean ong∙a. Aro mandeko ong∙atanio Isolni miksongania ian je, an∙ching Un baksa aro saksa sakgipin baksa ka∙sagipa nangrimanio janggi tanganian ong∙achim.

Rasonggribee, Lucifer ia a∙gilsakona papko ra∙baaha. Pilak giseprangoni, papan, Isol baksa an∙chingni nangrimaniko be∙gruatgipa ong∙aha. Pap Isolni gunko mesoksreta. Uni gimin, Jisu An∙tango mandeni bimangko ra∙aha jedakode Isolni gimin gimaatgipa u∙ianiko ra∙bapilna aro mande jatna janggi jokaniko on∙na man∙gen.

Ia a∙gilsako ong∙mitingo, Jisu An∙tangni janggiko Pagipana on∙kangaha, aro Uni dilao janggi tangaha. Ua indine agana, “Angmung Apa saksan” (Johan 10:30). “ ‘Pagipa Ango gnang, aro Anga Pagipao gnang’ ” (Johan 10:38). “ ‘Apani kamrangko Anga ka∙jaode, indide Angko bebe da∙ra’ ” (Johan 10:37).

**Ka∙mano janapgipa Sastroni podrango, Pagipani dakgnigipa kamranga maiarang?**

`Johan 3:16, 17; Johan 6:57`

`Johan 5:22, 30`

`Johan 6:32; Johan 14:10, 24`

`Johan 6:45`

`Johan 15:16, Johan 16:23`

`Ia podrang Pagipako Jisu Kristo, Uni Depante baksa namen chapchap ong∙e nangrim-melianiko mesoka. Pagipa an∙chingni a∙gilsakna namen ka∙saa aro an∙chingni jokanina gamchatgipa kamko ka∙aha. Ia bebeni kattaranga Isolni an∙chingna ka∙saani bidingo an∙chingna maiko skia?`