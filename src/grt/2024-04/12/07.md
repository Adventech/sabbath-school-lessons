---
title:  Chanchidapani
date:   20/12/2024
---

Ellen G Whiteni segipa ki∙tap The Desire of Ages oniko “It Is Finished,” jak 758–764; “The Lord Is Risen,” jak 779–787 aro “Why Weepest Thou,” jak 788–794-rangko poraibo. Clifford Goldstein-ni segipa ki∙tap, Risen: Finding of Hope in the Empty Tomb (Nampa, ID: Pacific Press, 2020) koba nibo.

“Pilatde Jisuko jokatna skahachim. Indiba Jisuko jokate ua an∙tangni singhason aro mandera∙aniko man∙rikjawa ine nikaha. A∙gilsakni bilko gimaatana bate ua dosgri janggiko so∙otna on∙skaaha. Indake baditana bang∙a manderang duk aro noksan ong∙aniko gelna niamko gala. Namako dakna u∙iani gisik rama cholsako mesoka, indiba an∙tangnasa chanchiaiani minggipinko mesokskaa. Uamangni gisik namgijachina bilonge salangako man∙a aro ua jean namgijana an∙tangko on∙a, uan dos ong∙ani andalbegipa biapona sokea.”–Ellen G. White, Desire of Ages, jak 738.

“Je kamko Kristo ka∙na re∙baaha chim. Uko matchotgijade Ua dontongjaha aro Ua sinasio “Matchotjok” (Johan 29:30) ine inwataha. Dagrikaniko cheaha. Uni jakrani jak aro Uni rongtalgipa jakpong Una cheaniko on∙aha. Chegipa ong∙e Ua jringjrotna chue nisanko songe donaha. Sa∙grerangni gisepo dongjawachimma? Jokatgipani cheanina pilak salgian katchaaha. Satan amako man∙aha, aro uni songnok gimaaha ine ua u∙iaha. Sa∙grerangna aro ga∙akkugijagipa a∙gilsako donggiparangnaba “Matchotjok” ingipa kattara dal∙bee orto gnanggipa ong∙aha. Uamangnaba aro an∙chingnaba uara piokani kamko chu∙sokatjok inani ong∙ahachim. Kristoni cheani biteko uamangba an∙ching baksa sualrimpaa.”–Ellen G. White, Desire of Ages, jak 758.

**Chachigrikna Sing∙anirang**:

`Pilatni dakgimin dakgualaniko dakaha gita maidakgipa chanchiani kamrang nang∙ko gelna dakchakgen?`

`An∙chingni palo Jisuara maina sina nangaha? Ua maini gimin an∙chingnipal Sichakgipa ong∙na nangaha? An∙ching jokataniko man∙na gita Uni sianiara maina nangchongmotgipa ong∙genchim? Sastroo seanirang nang∙ni aganchakanina mai dakchakaniko on∙a?`

`Jensalo Jisuni chakapilaniko bebera∙on Sastroni sakki aro itihasni sakkini gisepo nangrimgrikaniara maia? Chong∙motan, itihasni gita sakkiara maia jean Jisuni chakapilaniko bilakbee kakket ong∙a ine mesoka?`

`1 Kor. 15:12–28 ni gimin chanchibo. Indake chanchianiko chong∙motan, jemangan “Kristoo tusigiparang” joljol salgichi re∙anga ine bebera∙oba, Kristoni chakatpiljaode, “Kristoo tusigiparang gimagnokchim” (1 Kor. 15:18), iako jeba maikai u∙ina man∙gen? Kristoni re∙bapilanio chakatpilkujana kingking sigiminrang tusie dongenga ine iano Paulni kattarang bebeko maikai kakket ong∙a ine mesoka?`