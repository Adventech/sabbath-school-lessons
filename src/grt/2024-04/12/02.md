---
title:  Bebea Maia?
date:   15/12/2024
---

Johan 18:28–32 o, Jisuko bichal ka∙ani gimin che∙em che∙em talatja. Miksonganide, Jisuko Pontius Pilatni jako on∙ani ong∙achim.

`Johan 18:33–38 ko poraibo. Pilat aro Jisu maini gimin agangrikaha?`

Na∙an Jihudirangni raja ong∙ama ine pamong (governor) Jisuko sing∙aha (Johan 18:33). Ia katta bichongna ian skanggipa janapani ong∙chenggipa ong∙a indiba bon∙kamgipa ong∙aigen ine ong∙ja. Uni raja ong∙aniko uara antangoniko aganahama, ma saniba didiani giminsa aganahachim, uko Jisu Pilatko sing∙aha. Na∙ara sani gimin aganenga uko u∙iama ine Uni agananirang pamongko sing∙pangpila gita dakaha. Jisuan Raja ong∙a ine u∙ina sikgipade u∙imanaha. Pamongara u∙ienggenmasai?

Pilat aganchakaha: “Angara Jihudi mande ong∙ama? Nang∙ni jatrang aro kamal dal∙giparang nang∙ko angni jako on∙aha. Na∙ara maiko dakaha?” (Johan 18:35). Ian Jisuni sing∙anina ka∙onange cholete aganani ong∙achim. Ian pamongni bebeoni ja∙kusa jitangani, uko kakket bichal ka∙gijaniona sokatani ong∙achim.

Jisu Uni songnokde ia a∙gilsakoni ong∙ja ine aganchakaha (Johan 18:36).Unon Pilat chanchiaha je, Jisu An∙tangko raja ong∙a ine a∙kangenga (Johan 18:37). Ian Jisuni agantalate on∙aniona sokataha, chong∙motan, Ua bebeko sakki on∙na gita atchiaha aro maikai “Bebeoni ong∙gipa” (Johan 18:37) sakantian Uni ku∙rangko knara.

Unon Pilat sing∙aha, “Beba maia?” (Johan 18:38). Indiba ua uni aganchakanina sengjaha. Sengani pal, ua a∙palchina ong∙katange mande jinmaoniko Jisuko jokatna jotton ka∙aha.

Johanni Nama Kattako seanio Bebean pangchakani ong∙a. Sastroni katta gita (logos, Johan 1:1-5), Jisuan Bebe aro Seng∙a ong∙a. Ia pilakan andalani aro brangaoni bikpilgipa ong∙a. Uan bebe aro ka∙sachakanian gapgipa ong∙a (Johan 1:17). Johan Napbolatgipa, bebena sakki on∙aha (Johan 5:33). Jisu aganaha je, Uni Pagipa “bebe” ong∙a (Johan 8:40). Jisu An∙tangba bebeko Pagipaoniko knaaha (Johan 8:40). Jisuan “rama, bebe aro janggi” ong∙a (Johan 14:16). Isolni Katta “bebe” ong∙a (Johan 17:17). Uni sing∙anirangko dakgenchimoba, uni kakket bichal ka∙gijanichi, a∙bachengon uni gisiko tik ka∙anirangchi aro uni kosako sinjetanirangchi, Pilat uni bebeko u∙ina chol man∙aniko gimaataha.

`Jisuni Bebe ong∙aniko na∙a maikai u∙ina man∙a?`