---
title:  “ ‘Matchotjok’ ”
date:   17/12/2024
---

Johan 19:17–22 o mesokani gita, Pilat Latin, Greek aro Ibri ku∙sikchi mesokaniko (seaniko) seaha, chong∙motan, “ ‘Nazarethoni Jisu, Jihudirangni Raja’ ” (Johan 19:19). Iako toromni dilgiparang dingtangatna skachim. Pilat uko dingtangatjahachim aro mesokani seani apsan dongaiaha, ku∙aganagrian Jisuni bebe ong∙ani gimin ua sakki ong∙aha, aro serikanirangoni mingsa ong∙aha jean Rajako gita chisolsako Uko raja songaha. Iano ramram dokprete dos dakgipa gita chisolo dingdee dongenggipa Jisuan uamangni Raja bebe, Jihudirangni Raja ong∙achim.

“Pilatni ba Jihudirangni bilna bate bilakbatgipa bil ua seaniko Jisuni kosako donchina dilaha. Isolni ka∙sae dake on∙anichi, uara uandaken seatna dilani aro Sastroko sandie niani ong∙ahachim.” —Ellen G. White, Desire of Ages, jak 745.

`Johan 19:25–27 ko poraibo. Jisuni ma∙gipana maia nangchakgipa obosta chisolo ong∙aha?`

Ua salo chisolni sepango chadenge dongenggiparangoni Johan, ka∙sara sninggipa, Magdalene Mariam baksa, Jisuni ma∙gipa aro gipinrang ong∙achim. Bang∙a bilsirangna skangan, jensalo Jisuko torom nokona Uko on∙kanganiko dakna rimbaani somoio Simeon ia obostani gimin agansamsoahachim (Luk 2:34, 35 ko nisusabo). Da∙o Uni bon∙kamgipa somoio, Jisu Uni ma∙gipana aganaha,“ ‘O me∙chik, nibo, nang∙ni depante!’ ” aro Johanna Ua aganaha, “ ‘Nibo, nang∙ni ma∙gipa!’ ” (Johan 19: 26, 27).

`Johan 19:28–30 ko poraibo. Jisuni bon∙kamgipa katta, “Matchotjok!” ni miksongania maia?`

Greek verb teleō (matchotchina, chu∙sokchina, kam matchotchina) ko pod 28 o (“pilakkon matchotaha”) jakkalgipa verbko pod 30 o jakkalgipa verb (“Matchotjok”) gita apsan jakkalaha. Unbaksana, apsangipa katta, teleioō (matchotchina, chu∙sokchina) Satroni chu∙sokani (“Satro chu∙sokchina”) ko mesokna pod 28 o janapa. Jegita misilbegipa obosta ong∙ja maina, pilakan chu∙sokatenganiko, matchotataniko, chu∙soksranganiko man∙aha.

Jensalo Jisu “Matchotjok!” ine aganahaon, Ua Pagipani Una on∙gimin kamko matchote chu∙sokatani ong∙a.

`Jensalo Jisuni “Matchotjok” ine aganon, an∙ching sakantina mai miksongani gnang? Maiko matchotahachim, aro uara an∙chingni janggi tanganina maikai gamchata?`