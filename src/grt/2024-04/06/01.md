---
title:  Jisuni Gimin Dongkuenggipa Sakkirang
date:   02/11/2024
---

### Ia Antini Lessonna Poraiani
Johan 3:25–36, Johan 1:32–36, Dan. 7:18, Johan 6:51–71, Johan 5:36–38, Johan 7:37–53.

> <p>Mingani Pod</p>
> “ ‘Aro Anga a∙aoni chuatako man∙ode, Anga pilak mandekon An∙tangona salgen’ ” (Johan 12:32).

Jisu An∙tangni gimin, ba Uara sawachim, ba Uko sawa watatachim, ba banoni Uara re∙baachim, uarangni gimin aiao inmangipa kattarangchi aganrongjachim. An∙tangni gimin Uara Uni dakgimin aiao inmanani kamrangchi aro chinrangchi mesokaha. Mitam manderang Jisuni gimin indine parakaha: “ ‘Kristo re∙baode, iani dakana bate ua chinrangko bang∙bate dakgenma?’ ” (Johan 7:31).

Ua An∙tangni kattarangko kamrangchi mangrakdapataha jerangan Uni kattani bebena sakki on∙ahachim.

Indiba kam aro chinrangko ka∙angkuon, manderangni gisepo bak dakani a∙bachengaha. Bethesda pokkrio sagipa mandeko an∙sengatanio, adita dilgiparang ka∙onangaha. Sak 5,000 manderangna alaniko dakani ja∙mano Capernaumo chanchigrikaniko dakanio, manderangni Jisuko jechakaniko ong∙ataha. Lazarusko chakatatania bebera∙aniko adita manderango ong∙ataha indiba gipinrangko ka∙onangataha jean Jisuko bichal ka∙aniona aro so∙otaniona sokatgenchim.

Jisuni gimin sakki on∙gipa aro Uni daka kamko nikgipa adita manderangni gimin ia antini lessono niatgen. Ia obosta mingantion, Jisuni chong∙mot ong∙aniko adita baknade parakaha, aro uarangko dondimanio, Jisu jean Messia ong∙achim, Uni ning∙tugipa miksonganiko u∙ina gisiko nangata.