---
title:  Niam Gitchamni Katchinike Agansoanirangko Chu∙sokata
date:   16/11/2024
---

### Ia Antini Lessonna Poraiani
Johan 5:17, 20, 36–40, 46, 47; Johan 13:18; Johan 17:12; Jer. 2:13; Zek. 9:9; Johan 8:12–30.

> <p>Mingani Pod</p>
> “ ‘Indiba Johanni sakki on∙ana bate Ango dal∙batgipa sakki gnang; maina Pagipa Angko watataha ine chu∙sokatchina Pagipani Angna on∙gimin kam, chong∙motan Angni ka∙enggipa kamrangan Angni gimin sakki on∙a.’ ” (Johan 5:36).

Johanni ki∙tapo an∙ching changni chang Jisuni agangimin kattarangko aro Uni dakgimin kamrangko nika jean oe, Messia (hammashiach), Kristo, Israelona re∙babebeaha ine parakachim. Aro beben, Sastroo agansoaha gita, Ua uamang gitan re∙baaha, Jihudi ong∙e Bethlehemo atchiaha.

Indiba, Johanni serikgimin gita, “Ua a∙gilsako gnangchim, aro a∙gilsak Uachin ong∙aha, indiba a∙gilsak Uko u∙ijachim” (Johan 1:10).

Ua a∙gilsako gnangchim, aro a∙gilsak Uachin ong∙aha, indiba a∙gilsak Uko u∙ijahama? Ian aiao inmanbegipa kattarang ong∙a. Johan aro gipin Nama Kattarango an∙chingni nikenga gita, Jisuni daka kamrangko dakahani gimin aro aganani gimin, u∙ina nanggenchimoba, bang∙an Uko u∙ijaha. Aro pilaknaba bate, Niam Gitcham Uko mesoksoahachim.

Ia antio an∙ching Johanni Jisuko Messia ine mesokgipa bang∙bata a∙selrangko niatgen, aro Uan Kristo ine bilakgipa sakkirang donggenchimoba, maini gimin Uko mitam manderanga jechakkuengachim, ukoba an∙ching niatgen. Uamangni gualarangoniko an∙chingara maiko skie ra∙na man∙gen?