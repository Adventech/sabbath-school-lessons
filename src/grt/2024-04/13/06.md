---
title:  Jisuo Dongkamani
date:   26/12/2024
---

`Johan 12:32 ko poraibo. Maia bewalo ia bilakgipa kattaranga Jisu Kristoni bil gnanganiko talata?`

Ia quarterni lessonrangko an∙chingni nikbagimin gita, Johanni Nama Katta an∙chingko Jisuona salbaa, indiba ian Isolko u∙ina aro Uni skako dakna an∙ching sikgenchimosa ia ong∙na man∙gen. Uni (Johanni) Nama Katta jolgimikon, Jisuko chagronggipa manderang, seng∙aniko ra∙chake dal∙roroa ba seng∙aniko jechake mikkana ong∙a. Nikodemus, chiakolona chi ko∙na re∙bagipa me∙chik, rajani mande, Bethesda pokkrio sagipa mande, alaniko man∙gipa sak hajal bonga manderang, Jisuni jongadarang, toromni dilgiparang, kana ong∙e atchikapgipa mande, Mariam aro Martha, Pilat—iamang pilakan Jisuko chagrongaha aro Uni uamangona ra∙bagipa seng∙ani aro bebeni kosako baseaniko dakaha.

Isolni gimin skie ra∙anio ka∙mao pangchakgimin kamara, Isolni ong∙baaniko aro Uni cholonni bidingo mandeni jerikitachi aro sandirikitachi a∙bachenga. Manderangni chanchiania chu∙sokgijagipa ong∙aha, aro ga∙akgimin ong∙e, mikkang nie kam ka∙anian, rongtalgipa, chu∙soksranggipa, pilakkon u∙igipa Isolko skang dongani pal, mandeni chanchianikosa dal∙nikskaaha. Batanggimin somoio ong∙aha gitan aro mikkangchiba indaken ong∙gen je, iandakgipa skie ra∙ania manderangko dilsretchongmotgen (Para. 14:1–12), jeon mandeni u∙iani, Isolna batna skanio, a∙gilsakni kosako tol∙a olakkianiko draatgen.

`Johan 15:1–11 ona poraibo. Gisikni dal∙roroanina aro an∙seng baljokanina maiko nanga?`

Ian Jisu baksa nangrime dongkamanian ong∙a. Uan Isolni Katta ong∙a, Janggini Cha∙ani, a∙gilsakni Seng∙a, mesni Cholguga, Nama Nirikgipa, Chakatpila aro Janggi, Rama, aro Bebe, aro Janggi, aro Chong∙mot Draka Budu ong∙a.

Isolgrimni Memborrang aro uamangni Katta, chong∙motan, Sastroara chombuk gita ong∙a. Champengjaode, uamang an∙chingko An∙tangtangona salbagen. “Isolni ku∙rang Uni kattachi an∙chingna aganenga, aro bang∙a ku∙rangrangko an∙ching knagen; indiba indine agangiparangna simsakbo ine Kristo agana, chong∙motan, Kristo ianon ba Kristo uanon, ine agangiparangna simsakbo. Sastro baksa pilakkon nijaode, indide uamango bebe dongja ine an∙chingara maikai u∙igen?”–Ellen G. White, The Advent Review and Sabbath Herald, April 3, 1888. Unikode, an∙ching an∙tangtangni chanchianirangko Isolni Kattao talatanina on∙na nanggen.