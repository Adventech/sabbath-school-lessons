---
title:  'Aganchotani: Jisuko aro Uni Kattako U∙iani'
date:   21/12/2024
---

### Ia Antini Lessonna Poraiani
Johan 21; Johan 11:9, 10; Johan 8:42–44; Johan 4:46–54; 2 Tim. 3:16; Johan 15:1–11.

> <p>Mingani Pod</p>
> “ ‘Na∙simang Sastrooniko am∙a; maina, uano jringjrotni janggiko man∙a ine na∙simang chanchia, aro Angni gimin sakki on∙gipa uan’ ” (Johan 5:39).

Markni sea Nama Katta gitan, Johanni Nama Kattaba Galilio gronggrikachi bon∙ea. Johanni bon∙kamgipa skie ra∙aniara, ua gronggrikani bidingon ong∙a indiba ian an∙chingni Jisuko aro Isolni Kattako maikai u∙iachim, ua ja∙pang kattao dondimgimin ong∙a, ian brigipa Nama Katta jolgimiko mongsonggipa chanchiani ong∙a.

Bilsi gittamna baten uamang Jisu baksa ong∙ahaoba, aro ong∙gnigipa obostarangni gimin changni chang uamangna agantaitaiahaoba, sninggiparangara Uni chisolo sianina aro chakatpilanina namen tarisogimin ong∙kujachim.

Rasonggribee, uamang Uni kattako bebera∙jaha.

Da∙alo an∙chingba ia apsangipa kenanio ong∙na man∙a: chong∙motan, knaenga ba Isolni Kattako poraiaba poraienga, indiba uko knachakjaenga, uko ja∙rikjaenga, aro katta manijaenga. Ian, uko seng∙ani ong∙a ine ra∙chakjaenga jean an∙chingni chanchianirangko aro kamrangko dilgenchim. Ianon rasonggribee, haida, bang∙a Kristianrang u∙ijae ong∙tokenga.

Iano, Johanoniko skie ra∙ani bon∙kamgipa antio, an∙ching ia Nama Kattani mongsonggipa chanchiarangoni aditarangko niatgen jean an∙chingko Jisuni gimin kosakgilgil u∙iaoni Uko nambataona aro Uo aro Uni Kattao dongkamna an∙chingko dakchakgen.