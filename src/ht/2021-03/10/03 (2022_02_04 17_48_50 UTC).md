---
title:  Sèlebre libète
date:  30/08/2021
---

Kòm nou te wè sa a, saba pa raple kreyasyon an senpman. Lè Moyiz rebay dis kòmandman yo, li raple karant (40) lane pèp la te pase nan dezè a. Fwa sa a, fraz la ki presize poukisa Bondye mande n obsève saba a pa konsène kreyasyon an, men, liberasyon anba esklavaj an Ejip (gad Detewonòm 5.12-15).

E, menmsi n pa esklav an Ejip jodi a, nou tout kapab esklav yon bagay, yon moun, yon esklavaj ki konn rèd menm sa te ye an Ejip la.

`Ki lòt fom esklavaj n ap viv jounen jodi a ? Li Jenèz 4.7 ; Ebre 21.1  ak 2 Pye 2.19`

Saba a se sèlebrasyon liberasyon anba tout sa ki kenbe n nan esklavaj ? Li raple n nou libere anba peche, se pa granmesi pwòp efò n, men, se granmesi puisans Bondye ofri nou atravè lafwa. Fòk nou sonje tou se pa goumen n goumen pou libète sa a. Premye-ne (premye pitit gason) Israyèl yo te sove granmesi san mouton an ki te sou planch (bwa) ki sou tèt pòt yo, jou swa anvan pèp la te kite Ejip la (gad Egzòd 12). Nou menm tou san Mouton an sove n e kounye a Bondye rele n pou n byen jwi libète n nan Jezi.

`Li Women 6.1-7. Kisa Pòl di konsènan sa n jwenn nan jou saba a ?`

Nan Detewonòm 5.15 nou li : « W a sonje w te esklav an Ejip e Senyè a, Bondye w la, fè w soti ak fòs ponyèt Li, Li lonje men L : se pou rezon sa a Li ba w lòd pou w obsève jou saba a ». Pasaj sa a montre aklè se puisans ak aksyon Bondye an favè pèp la ki pèmèt li sove. Nou menm kòm kretyen, nou gen plis rezon pou n pran konsyans se puisans ak aksyon Kris la an favè n ki sove n anba peche.

Dapre kòmandman sa a, nou jwenn envitasyon pou n jwi repo granmesi sove Kris la ofri n ak fòs ponyèt Li a. Nou libere anba tantativ pou n fè tèt nou jistis nou menm, si n sonje Bondye se Kreyatè n, si n sonje n kapab fè L konfyans pou L rekreye n epi libere n anba esklavaj peche, kounye a menm. Annik kite L aji nan nou.

`Ki eksperyans ou fè nan esklav peche ? Kijan n kapab pran pwomès Bondye yo pou nou, pwomès libète anba esklavaj nou jwenn nan Jezi a ?`