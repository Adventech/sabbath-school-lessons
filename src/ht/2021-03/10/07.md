---
title:  Apwofondisman
date:  03/09/2021
---

« Fòk nou sonje saba a pandan tout semèn nan pou n kapab obsève l dapre kòmandman an. Lè jou a rive, an n pa repoze n sèlman tankou se sa k te lwa a  » – Ellen G. White, Témoignages pour l’Eglise, vol. 3, chap. 2, p. 20.

« Tout syèl la obsève saba a ; men, se pa nan chita p ap fè anyen osnon nan fè manfouben. Nan jou sa a, nanm nan dwe reklame tout enèji l yo. Eskè n p ap prepare n pou n rankontre Bondye e Kris la, Sove n ? Kontanpfle Senyè a atravè lafwa ; Li mande n sèlman pou n met lavi nan pitit Li yo e pou n beni yo » – Ibid., p. 29.

« Nan jou saba a, n ap tann plis bagay nan men Bondye pase lòt jou yo. Alò, pèp Bondye a kanpe sou travay yo abitye fè pou yo medite epi adore. Li mande Bondye pi gwo favè nan jou sa a pase lòt jou yo. Li reklame yon atansyon spesyal. Li reklame pi bèl benediksyon yo. E Bondye pa tann saba a pase pou L fè yo favè sa yo. Syèl la pa kanpe travay, e lòm pa ta dwe janm sispann fè byen. Objektif saba se pa pou l yon moman w san aktivite ki pa itil. Pandan jou repo a Senyè a entèdi tout travay nou abitye pou n fè kòb osnon pou n fè tèt nou plezi. Men, menm jan Bondye sispann kreye a, Li repoze [jou] saba a epi L beni l, lòm dwe renonse a tout okipasyon l yo pou konsakre tan sakre sa a pou l jwi repo ki sove a, pou l adore epi ede moun. Lè Kris la geri malad yo, Li te an amoni ak lalwa. Li t ap onore saba a » – Ellen G. White, Jésus-Christ, Doral, Floride, éditions IADPA, 2018, chap. 21, p. 171.

**Meditasyon**

`Kounye a pwoteksyon anviwònman an se yon sijè politik, anpil moun pa sispann diskite sou li nan divès peyi. Kòm advantis, kijan n kapab byen jere lanati, san n pa angaje n nan okenn pwogram politik ?`

`Sèvi, se nan lespri w sa ye dabò. Kijan n kapab ankouraje moun ki bò kote n yo (fanmi n, legliz nou ak moun n ap frekante yo) pou yo fè plan pou ede lòt moun ? Èskè saba a se yon mwayen pou n rive fè sa ?`

`Chak saba raple tout limanite se Bondye ki te kreye l. Jou sa a, n jwenn envitasyon pou n wè sila ki antoure n yo jan Bondye wè yo a. Kijan saba a kapab ede n sonje : diferans koulè po, ran sosyal, sèks/janr, bagay sa yo san enpòtans paske se Bondye ki kreye n sanble ak Li e Li renmen nou tout ?`