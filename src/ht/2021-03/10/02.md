---
title:  Saba a ak kreyasyon an
date:  29/08/2021
---

Nan dis kòmandman yo, se sèl katriyèm nan ki kòmanse ak vèb « sonje ». Alò, nou pa li : « Sonje pou n pa volè», osnon « Sonje pou n pa gen gwo lide ». Sèl katriyèm nan itilize vèb sa a : « Sonje saba a ».

Mo sonje a gen rapò ak listwa. Li ta vle di yon bagay ki te rive nou dwe sonje. Lè n sonje, nou retounen nan pase a, e n sonje saba a pou n fè l yon jou sakre, sa pèmèt nou trase yon liy dwat ki fè n retounen nan semèn kreyasyon an.

`Li Jenèz 1.26, 27 ak Jenèz 9.6. Kisa sa yo aprann nou sou sa ki fè n spesyal kòm moun e ki fèn diferan de rès kreyasyon Bondye a sou latè ? Poukisa l enpòtan pou n konprann dimansyon sa a ?`

Lè n sonje kreyasyon an, nou sonje Bondye kreye n sanble ak Li, yo pa di rès bagay nan kreyasyon an sanble ak Bondye. Kòm moun, se nòmal pou n diferan de tout lòt kreyati sou tè a, kèlkanswa pati ADN nou pataje ak kèk zannimo. E, kontrèman ak yon lide popilè, nou pa pitit pitit makak ki evolye. Kòm moun ki fèt sanble ak Bondye, nou apa nan tout sa Bondye kreye nan mond sa a.

`Kijan istwa kreyasyon an raple n lyen n ak kreyasyon an ? Li Jenèz 2.15, 19.`

Lè n konsyan se Bondye ki kreye mond lan, sa raple n responsablite n anvè kreyasyon an. Nou dwe « domine » kreyasyon an. Domine pa vle di eksplwate. Bondye rele n pou n byen jere kreyasyon L lan e konsidere lè [tout] lanati reyaji, menm jan Bondye t ap fè.

Se vre, peche a blaze kreyasyon an, epi l gache yon pakèt bagay, men, tè sa a toujou kreyasyon Bondye, e pa gen anyen ki ba n dwa pou n eksplwate l, sitou si se nan dezavantaj lòt moun, e souvan se sa k fèt.

`Saba a se moniman kreyasyon an ak Kreyatè a. Men, kijan sèlebrasyon saba a kapab ede n konprann pi byen nan ki nivo sa enpòtan pou n byen jere lanati ak sa k ladan ?`