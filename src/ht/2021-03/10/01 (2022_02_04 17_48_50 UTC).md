---
title:  Repo Saba A
date:  28/08/2021
---

### Lekti pou etid semenn sa a
Jenèz 1.26, 27 ; Jenèz 9.6 ; 2 Pyè 2.19 ; Women 6.1-7 ; Egzòd 19.6 ; Jan 5.7-16.

> <p>Pasaj pou n memorize a</p>
> “N ap travay pandan sis jou ; men, setyèm jou a, se ap saba, repo saba, konvokasyon sakre. Nou p ap fè okènn travay : se yon saba pou Senyè a, nan tout kote n va ye” (Levitik 23.3).

Nou souvan tande agiman kont obsèvasyon saba setyèm jou a. Kèk moun deklare se Jezi menm ki chanje saba a an dimanch osnon L aboli saba a. Gen lòt ki deklare Pòl aboli l osnon lòt apot yo mete dimanch lan nan plas li poutèt Jezi te resisite jou dimanch, elatriye. Nan jou sa yo, yo vin ak lòt agiman ki pi klè. Pafwa yo menm di Jezi se repo saba nou an, kidonk, nou pa bezwen obsève jou sa a spesyalman osnon nenpòt ki lòt jou se jou sen. Genyen menm ki deklare lè n repoze setyèm jou a n ap chache sove atravè aksyon n ap poze.

Yon lòt kote, gen kretyen ki vin plis pa enterese ak koze repo a, ak koze yon jou repo a, menmsi y ap di jou repo a se dimanch osnon sa pa gen enpòtans, yo aksepte sa Bib la di sou repo a e yo konprann poukisa l gen valè konsa.

Se sèten, kòm advantis setyèm jou a, nou kwè lwa moral Bondye a p ap chanje e n konnen respè katriyèm kòmandman an se pa yon aksyon ki pèmèt nou sove, menm jan sa ye pou respè premye, senkyèm, sizyèm osnon nenpòt lòt kòmandman an.

Semèn sa a, n ap etidye an detay repo Bondye ofri n nan nan kad kòmandman saba a ak rezon ki fèl enpòtan an.

*Etidye leson sa a pou saba 4 septanm.