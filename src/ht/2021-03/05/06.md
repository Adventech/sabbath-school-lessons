---
title:  « Chay Mwen an lejè »
date:  29/07/2021
---

Nan deklarasyon Matye 11.30 rapòte a, Jezi itilize imaj yon fado, yon chay : « Paske joug Mwen an bon e chay Mwen an lejè. »

`Lè Moyiz fin kite Ejip, li travèse lanmè Wouj ak pèp Israyèl la, Moyiz te kontan wè bòpè l, Jetwo. Li istwa sa a nan Egzòd 18.13-22. Nan istwa sa a, kisa sa sanble lè w ap pote chay yon lòt moun ?`

Nan Egzòd 18.13, nou wè pèp la vin kot Moyiz pou yo mande l pou l tounen jij, soti maten rive aswè. Lè bòpè l wè sa a, li pwopoze l pou l panse òganize bagay yo yon lòt jan pou pèmèt li konsantre sou sijè ki enpòtan yo, e pou l konte sou lòt moun pou dirije lòt bagay ki plis òdinè yo. Bib la di n Moyiz koute Jetwo, e san fòse li fe chanjman nan fason l t ap dirije a.

Lè Jezi di n chay Li a lejè a, Li te vle raple n nou kapab konte sou Li pou pote chay nou yo. Tankou Moyiz, nou dwe aprann nou bezwen lòt moun pou ede n ak chay nou yo. Nan 1 Korentyen 12.12-26, imaj Pòl bay de kò Kris la montre byen kisa sa vle di pataje chay. Nou bezwen yon kò ki fonksyone nòmalman pou n kapab pote yon chay, kèlkanswa chay la. Pou sa, nou bezwen janm-pye, men-ponyèt, zepòl, mis* ak tandon.

`Li Galat 6.2. Kijan fè lè n pote chay nou yonn lòt sa ede n akonpli lwa Kris la ?`

Kontèks vèsè sa a kapab fè n wè klè. Nan Galat 6.1, Pòl deklare si yon moun nan antouraj nou tonbe lakoz yon tantasyon, nou dwe ede l leve ankò nan yon lespri dousè (sonje vèsè 29 la nan Matye 11 ki presize dousè se yonn nan kalite Jezi). Pote chay sila ki tonbe a vle di ede l leve ankò pou pèmèt li we gras Bondye a. Men, sa vle di tou pou n ede n nou yonn lòt lè n ap travèse difikilte. Mo grèk yo mete pou « fado » osnon « chay » la kapab fè wè yon [gwo] wòch osnon yon bagay ki lou anpil. Li raple n nou tout ap pote fado e nou tout bezwen yon moun pou ede n pote l. Bondye mande n pou n pataje chay yonn lòt, sa k ap mande anpil dousè ak yon lespri konpasyon.

`Panse a dèenye fwa yon moun te ede w pote yon chay ki te sanble lou anpil sou do w. Poukisa sa te enpotan pou ou ? Eske w kapab ede yon moun nan antouraj ou pote chay li a jodi a ?`