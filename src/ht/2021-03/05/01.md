---
title:  « Vin Jwenn Mwen »
date:  24/07/2021
---

### Lekti pou etid semenn sa a
Matye 11.20-30 ; 5.5 ; Detewonòm 18.15 ; Galat 5.1 ; Egzòd 18.13-22 ; Galat 6.2.

> <p>Pasaj pou n memorize a</p>
> “Vini jwenn Mwen, nou tout ki fatige e k ap pote yon chay, e M ap ba n repo” (Matye 11.28).

« Vini jwenn Mwen, nou tout ki fatige e k ap pote yon chay, e M ap ba n repo. »

Ala yon bèl pwomès Kris la fè n. Bon, kilès nan nou ki pa konn nan lapenn lakoz yon chay lou : yon travay osnon yon bagay ki nan tèt nou (chay mantal) ? La, Jezi di n Li konnen byen sa n ap viv e L kapab ede n, si n vle sa alò.

Apre sa, lè Kris fin mande n pou n pran joug Li a, Li deklare : « Paske joug Mwen an bon, e chay mwen an lejè » (Matye 11.30). An n di, Li di n : « Voye jete joug nou yo jete ak chay n ap pote yo, ban M yo epi pran pa M yo pito, paske pa M yo pi fasil pou pote. »

Kijan n kapab fè eksperyans repo Jezi ap pale de li a la ? Nou konnen sa deja, n ap viv nan yon mond kote lè Adan te fin peche, Senyè a te di l « W a travay di pou w manje » (Jenèz 3.19). Konsa, nou konnen kisa sa vle di travay epi fatige lakoz chay ki kapab parèt twò lou pou n pote, an n di pou n pote ak pwòp kouraj nou.

_*Etidye leson semèn sa a pou saba 31 jiyè._