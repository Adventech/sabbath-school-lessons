---
title:  Apwofondisman
date:  30/07/2021
---

« Lè w wè chay ou a twò di, lè w ap plenyen lakoz difikilte ak eprèv, lè w di w pa gen fòs pou w reziste a tantasyon, ou pa kapab domine enpasyans ou, lavi kretyèn nan atwòs, ou mèt sèten w pa t pran joug Kris la sou ou, men joug yon lòt mèt » – Ellen G. White, Elever l’enfant, Doral, Floride, éditions IADPA, 2019, chap. 45, p. 277.

« Li nesesè pou w toujou sou pinga w, e pou w sèvi Bondye ak lanmou e senserite, men, sa yo fèt natirèlman lè kè a pwoteje, atravè lafwa, atravèe puisans Bondye. Nou pa kapab fè anyen, anyen menm, pou n merite favè Bondye. Pa konte sou tèt nou osnon sou bon aksyon n yo, men, an n al jwenn Jezi, nou menm pechè ki pedi, pou n jwenn repo nan lanmou L. Bondye aksepte tout moun ki vin jwenn Li ki konfye yo totalman nan kapasite Sovè yo te krisifye a. Lanmou jayi nan kè a. Ou kapab pa an ‘ekstaz/trans’, men, ou ranpli ak yon konfyans e w anpè pou tout tan. Chak chay lejè, paske joug Jezi di n pran an dous. Devwa a vin yon kontantman, sakrifis vin plezi. Wout la ki te sanble plen fènwa vin ap klere granmesi limyè Solèy Jistis la » » – Ellen G. White, La foi et les oeuvres, Doral, Floride, éditions IADPA, 2019, chap. 3, p. 43.

**Meditasyon**

`Pandan w ap mache ak Jezi, ou sonje ki jou w te finalman deside konfye w nan li ? Pale de moman sa a ak lòt moun e konsantre w sitou sou rezon ki fe w te pran angajman pou w repoze w sou Li a.`

`Etidye priyè Jezi a nan Matye 11.25-27 e, ak lòt moun, diskite sou fason nou benefisye gras Bondye. Poukisa Bondye kache plan sove L la (« bagay sa yo ») pou moun save ak moun entelijan epi L revele sila ki pi piti yo li ?`

`Nan yon fason ki pratik, kijan n kapab ede sila yo ki bò kote n e k ap goumen pou yo vin jwenn Jezi, pou yo jwenn repo ?`

`Reflechi sou koze dousè ak imilite a. Èske sa yo pa bon pou yon moun k ap valorize tèt li ? Èske n ta dwe santi n pa gen okenn pwoblèm ak tèt nou lè n ap goumen kont dout lakay nou ? Kijan lakwa – ak sa l reprezante – ta dwe ede n konprann sa Jezi vle di le L di fè prèv dousè ak imilite ? An n di, si n konsidere lakwa, poukisa dousè ak imilite se sèl atitid/konpòtman ki vrèman apwopriye ?`