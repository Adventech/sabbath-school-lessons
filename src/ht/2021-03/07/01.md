---
title:  Repo, Relasyon Ak Gerizon
date:  07/08/2021
---

### Lekti pou etid semenn sa a
Jenèz 42.7-20 ; Matye 25.41-46 ; Jenèz 42.21-24 ; 45.1-15 ; Lik 23.34 ; Jenèz 50.15-21.

> <p>Pasaj pou n memorize a</p>
> “Kounye a, nou pa bezwen atriste e n pa bezwen fache poutèt nou te vann mwen an, paske se pou m sove lavi lòt moun Bondye te voye m davans, anvan n vini” (Jenèz 45.4, 5).

Te gen yon nonm yo ta pral rele Djonni, yo te akize l kòmkwa l fè tizonnay sou yon fi. Lè fi a rive Lapolis, rapid vit li te sètifye/konfime se mesye a. Yo te vin ak bonjan prèv, e dam nan te sèten misye koupab.

Yo kondane Djonni pou l pase katòz (14) lane nan prizon, men, pou yon krim li pa komèt. Se yon analiz ADN* yo ta pral fè ki te montre l  inosan, e dam nan ta pral konprann li te fè yon gwo erè.

Li te vle rankòntre Djonni apre l fin libere. Nonm sa ki te sitèlman soufri, ta pral fas pou fas ak dam sa ki gaspiye lavi l, kisa misye ta pral fè ?

Dam nan te chita nan sal datant lan. Lè Djonni rive yo tou de gade yonn lòt epi dam nan pran kriye.

Dam nan ap rakonte : « Djonni pwoche, li mete men m nan men l, li gade m, epi l di m : ‘mwen padone w’. Mwen pa t vle kwè. Nèg sa m te rayi pandan yon pakèt lane, e m te swete l mouri, li kanpe devan m. E l di m byen vit li padone m, alòs mwen fè l yon pakèt mal. Se nan moman sa a mwen kòmanse konprann kisa ki gras la. Depi lè a, m kòmanse geri epi m jwenn soulajman. »

Semèn sa a, n ap etidye koze padon an ak efè l genyen sou kè ki ajite yo.

_*Etidye leson semèn sa a pou saba 14 dawou._