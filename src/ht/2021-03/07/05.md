---
title:  Dimansyon pratik padon an
date:  11/08/2021
---

Pou yon moun padone, fòk li admèt yo te blese l. Sa kapab difisil pou fèt, paske pafwa l pi fasil pou nou pou n eseye kache santiman nan fon kè n olye n afwonte yo. Se pa yon pwoblèm pou w rekonèt ou gen rankin osnon kòl epi pale sa ak Bondye. Otè Sòm yo rakonte kalte santiman sa yo lè y ap viv yo. Kidonk, nou lib pou n di Bondye n pa apresye sa k te pase a osnon tretman n te jwenn nan, sa ki fè n tris la, sa k fè n anraje a.

Jozèf menm, li te kriye le l rewè frè l yo, e lè kèk santiman pase te retounen.

`Kisa deklarasyon Jezi sou padon an aprann nou, alòs Li te sou lakwa ? Li Lik 23.34.`

Jezi pa t tann nou mande L padon anvan L padone n. Nou pa bezwen tann se koupab la ki vin mande n padon. Nou kapab padone lòt yo san yo pa aksepte padon nou an.

`Kisa tèks Lik 6.28 la ak Matye 5.44 la aprann nou sou fason n dwe konpòte n ak sila yo ki fè n mal ?`

Tankòu lanmou, anvan padon an se yon chwa, li se yon santiman. Nou kapab fè chwa pou n padone, menmsi n pa gen anvi a natirèlman. Bondye konnen, si n chita sou fòs nou, chwa sa a enposib, men, « tout bagay posib pou Bondye » (Mak 10.27). Se pou rezon sa a nou jwenn envitasyon pou n priye pou sila yo ki fè n mal. Nan kèk ka, moun sa yo konn gentan mouri, men, malgre sa, nou kapab mande Bondye pou L ede n padone yo.

Padone pa janm fasil, e pa gen dout sou sa. Doulè ak soufrans yo lakoz yo kapab ravaje n, blese n, kolboso n, dekonstonbre n. Nou kapab geri si n vle, men, lè n kontinye viv ak rayisman, kòlè ak rankin, sa fè gerizon an pi difisil, alòs li posib.

Evènman ki pase sou lakwa yo montre n trè byen kisa padon Bondye a koute L. Li te konnen anpil moun t ap voye  L jete, men, Li mouri pou tout moun. Kidonk, nou kapab aprann padone tou.

`Kilès moun ou dwe padone, menmsi se pa ta pou byen moun sa a, men, pou byen w ?`