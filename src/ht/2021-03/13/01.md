---
title:  Dènye Repo A
date:  18/09/2021
---

### Lekti pou etid semenn sa a
Revelasyon 1.9-19 ; Matye 24.4-8, 23-31 ; Revelasyon 14.6-12 ; Ebre 11.13-16 ; Filipyen 4.4-6.

> <p>Pasaj pou n memorize a</p>
> “Men, jan sa ekri a, sa je poko wè, sa zòrèy pa janm tande, e sa k pa janm vini nan ke lom, se sa Bondye ap prepare pou sila ki renmen l yo” (1 Korentyen 2.9).

Èske w konn santi w nan mitan yon gwo batay, yon batay ant byen ak mal ? Anpil moun, moun ki kwè nan Bondye ak sila ki pa kwè nan Li, konn santi sa pafwa. E si n santi sa, se paske se sa l ye. N ap viv nan mitan yon gwo konba ant byen ak mal, ant Kris la (byen an) ak Satan (mal la).

Konsa, lavi ap dewoule nan de nivo. Gwo batay ant Kris la ak dyab la k ap fèt nan tout mond lan, paske se nan syèl la l te kòmanse (gad Revelasyon 12.7). Poutan, lakoz konfizyon/melanj ki genyen toupatou nan mond lan, li fasil pou n sispann wè plan sove Bondye fè pou limanite a. Lagè, batay politik ak katastwòf natirèl konn fè n santi n pè epi n pa kapab fè anyen. Men, pwofesi Bondye yo kapab ede n resonje ki kote n prale finalman, e ki fason n kapab rive la.

Gran konfli a fèt tou nan yon nivo ki pi pèsonèl. Chak grenn moun rankontre difikilte nan lavi l chak jou, e lafwa n ap sibi eprèv. Si n ap viv jistan Jezi retounen, n ap konnen lanmò tou. Semèn sa a, n ap etidye kijan n kapab jwenn repo nan Jezi, malgre mond nou an souvan ap chanje epi n gen dout (ensètitid) sou lavni n, te mèt pa pou anpil tan. Si n ap gade de lwen, lavni sanble mèveye.

_*Etidye leson semèn sa a pou saba 25 septanm._