---
title:  Yon vizyon konsènan fen tan yo
date:  19/09/2021
---

Dènye disip Jezi ki te rete vivan an, yo te anprizone l sou yon zile plen wòch, li te lwen tout bagay ki te gen valè pou li. Kisa k te dwe ap pase nan lespri Jan lè l te prizonye sou zile dezè sa a ? Poukisa l te twouve l nan sitiyasyon sa a ? Bon, li te wè Jezi k ap monte nan syèl la. E de (2) zanj ki te kanpe la te di l : « Nou menm, moun Galile, poukisa nou rete la ap gade syèl la konsa? Jezi sa a ki fèk sot nan mitan nou an pou moute nan syèl la, li gen pou L tounen menm jan nou wè L moute nan syèl la » (Travay 1.12, HCV).

Men, gen anpil tan ki te pase depi evènman sa yo te rive, e Jezi potko vini. Lòt apot yo te gentan mouri. Yo te maspinen pifò nan yo. Yon jenerasyon tou nèf te rive nan jèn Legliz la ki t ap sibi gwo pèsekisyon deyò a, epi anndan an menm se te mouvman fo doktrin, ansèyman ki pa chita sou Bib la. Jan te dwe santi l poukont li, fatige epi ajite. Epi, bripsoukou l gen yon vizyon.

`Dapre nou, ki rekonfò Jan te jwenn nan vizyon sa a ? Li Revelasyon 1.9-19.`

Jezi te di disip Li yo : « Mwen ak nou jistan mond lan va fini » (Matye 28.20), sètènman pawòl sa yo te ankouraje l, alòs li t ap viv nan yon prizon poukont li. Sètènman vizyon sa a – « revelasyon » sa a Jezi fè a – se te yon gran rekonfò pou Jan. Alò, Jezi, « Alfa ak Omega (kòmansman ak lafen) », « premye ak dènye », te fè apot egzile a wè l yon fason spesyal.

Nan vèsè ki vin annapre yo, n ap dekouvri divès vizyon konsènan lavni mond nou an. Jan jwenn yon apèsi jeneral e ki estrawòdinè. Pou nou menm jodi a, vizyon sa yo abòde istwa Legliz kretyèn nan, men, pou Jan vizyon sa yo se te lavni Legliz la. Nan mitan eprèv ak tribilasyon ki ta pral rive yo, li te dekouvri kijan sa ta pral fini. « Apre sa, mwen wè yon syèl tou nèf ak yon tè tou nèf ; paske premye syèl la ak premye tè a te disparet, lanmè a pa t la ankò. E, m wè vil sen an, Jerizalèm tou nèf la, k ap desann nan syèl la, sot kot Bondye a, li pare tankou yon lamarye ki pare pou mari l » (Revelasyon 21.1, 2).

Gwo vizyon revelasyon sa Jan ekri nan Revelasyon an ede l jwenn repo ak konfyans nan desizyon ak pwomès Bondye yo.

`Lavi sa a gen dwa difisil, li kapab menm terib pafwa. Lè n konnen Bondye konnen lavni e lavni n ap bèl nan lavni, èske sa kapab rekonfòte n kounye a ?`