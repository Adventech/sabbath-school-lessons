---
title:  Rejwi pou tout tan nan repo a
date:  23/09/2021
---

Google Maps se yonn nan aplikasyon yo plis itilize sou telefòn yo. Nou gen difikilte pou n sonje kijan n te konn fè lè pa t gen GPS sou telèfòn nou yo. Ale yon kote w pa janm ale kapab fè w strese. Men, ak Google Maps sou tefèfòn nou nou kapab konfyan n ap jwenn chemen an nan nenpòt ki vil nou pa konnen. Èske konfyans sa a se pa yon imaj repo Bondye vle pèmèt nou viv la granmesi pwofesi yo ?

Toutfwa, sa konn rive n antre yon adrès nou pa konnen sou aplikasyon nan, osnon n pa deside suiv endikasyon yo ba n yo, paske n panse n konnen yon wout ki pi kout. Nan tou de (2) ka yo, pafwa n konn pèdi, sa ki fè n pa kontinye wout la nan kè poze.

`Li Filipyen 4.4-6. Dapre Pòl, kijan n kapab jwenn vrè repo a ak yon lapè san parey, menm nan mond sa a ki ajite e toumante a ?`

Nan pasaj sa a, Pòl pa mande n pou n toujou ap rejwi, nan tout eprèv n ap travèse yo. Men, li di : « Toujou rejwi n nan Senyè a ». Kèlkanswa sa n ap viv la, kelkanswa difikilte n ap travèse a, si n fè Bondye konfyans, si n konte sou bonte L, lanmou L ak sakrifis Li pou nou sou lakwa, nou kapab rejwi n nan Li epi jwenn lapè pou nanm nou ki fatige.

Fason vèsè sa ekri a, li sanse pale de repo, lapè ak lespwa ki depase tout sa k nan mond lan, e li pèmèt nou gade/fikse yon lòt reyalite.

Alò, si n te kapab pa bay tèt nou pwoblèm pou kèlkanswa bagay la, nou ta kapab viv yon repo mèvèye. Se vre, pèsonn nan mond la pa kapab atenn/reyalize objektif sa a (menm Pòl te gen sousi*), men, lè n konnen se Bondye nou an ki gen lanmou, se Li k ap kòmande, k ap sove n e k ap pèmèt nou antre nan repo wayòm Li a, sa kapab ede n wè sa k ap ba n pwoblèm nan yon lòt fason.

« Senyè a bò kote n », se sa Pòl di n. Sa vle di l toujou bò kote n. E lè n va fèmen je n, e n ap repoze nan [sòmey] lanmò, premye bagay n ap gen pou n wè se Kris la k ap vin chache n.

Lavi ranpli ak pwoblèm, eprèv ak konfli. Pèsonn nan nou pa chape, menm apot Pòl (gad 2 Korentyen 11). Men, apot la di n, malgre tout sa n ap viv kounye a, nou kapab kontan poutèt sa n te jwenn nan Kris la, alò, lè sa n ap jwenn repo pou nanm nan, kounye a.