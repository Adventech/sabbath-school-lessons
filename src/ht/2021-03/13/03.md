---
title:  Konte devan deyè
date:  20/09/2021
---

Sou montay Doliv yo, Jezi pale de istwa limanite yon fason jeneral lè L t ap reponn kesyon disip yo : « Di nou kilè sa ap rive ? Ki siy ki va fè n konnen lè w ap vini ak lè tan sa a va pase ? » (Matye 24.3).

Gwo diskou Jezi a nan Matye 24 konsène (kouvri) tout listwa tè sa a, depi ministè L sou latè jis rive lè L va vini an.

Jezi te te vle bay tout pèp Li a yon apèsi konsènan pwofesi fen tan yo, yon fason pou sila yo ki gen pou viv pwofesi sa yo kapab pare pou evènman final la. Li te vle n kapab repoze nan kè poze nan lanmou L, menm lè tout bagay ta tèt anba nan lavi n, nan mond lan.

Advantis yo byen konnen deskripsyon Danyèl fè a : « Se pral yon tan kè sere moun poko janm wè depi yo sou latè » (Danyèl 12.1, HCV). Jezi vle pou n prepare n pou evènman [yo] k ap genyen anvan l tounen an.

`Kijan retou Jezi a ap fèt ? Kijan n kapab evite pou n pa pèdi ? Li Matye 24.4-8, 23-31.`

Retou Jezi a ap fèt yon fason literal, li pa senbolik (tout moun ap wè l), nan fen tan yo. Lè n konsidere jan pwofesi biblik yo pale ak diskou Jezi yo ki pale de pwòp retou L, se ap yon gwo evenman.

Dènye fwa yon katastwòf mondyal, ki konsène anviwònman an (klima a), te fèt se sèlman uit (8) moun nan tout mond lan ki te pare. Jezi konpare aspè bripsoukou retounen L lan menm jan ak evènman sa a : delij la (gad Matye 24.37-39). Men, menmsi okenn moun pa konnen ni jou ni lè Kris la ap retounen (gad Matye 24.6), Bondye bay yon seri evènman ki dwe rive nan mond lan, e n kapab konstate se konsa y ap dewoule.

`Nou gen yon wòl pou n jwe nan dram/katastwòf pwofetik sa a. Ki wòl ? Konsantre n sou Matye 24.9-14.`

Nan batay inivèsel sa a, nou pa senp moun k ap suiv. Nou jwenn apèl pou n patisipe aktivman nan pwoklamasyon Levanjil la nan dènye bout latè, sa ki vle di n ap sibi pèsekisyon tou.

`Kisa sa vle di « pèsevere jis nan fen tan an » ? Kijan n kapab fè sa a ? Ki chwa n dwe fè chak jou pou n pa pèdi, jan anpil moun te fè e ap kontinye fè ?`