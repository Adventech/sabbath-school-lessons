---
title:  Lib Pou W Repoze
date:  14/08/2021
---

### Lekti pou etid semenn sa a
Mak 2.1-12 ; 1 Wa 18 ; 1 Wa 19.1-8 ; Matye 5.1-3 ; Ezayi 53.4-6 ; 2 Wa 2.11.

> <p>Pasaj pou n memorize a</p>
> “ Seyè a se limyè mwen, se li ki delivrans mwen. Ki moun ki ka fè m pè ? Se Seyè a k ap pwoteje mwen. Ki moun ki ka fè m tranble ?” (Sòm 27.1, HCV).

Nan ministè l, Jezi te rankòntre anpil moun malad, e kèk nan yo konn menm kondane. Yo t ap kouri vin jwenn Jezi pou yo te kapab geri e pou yo te jwenn yon fòm repo. Yo toujou jwenn [yon] soulajman.

Pafwa Jezi konn annik di yo yon ti mo epi yo geri totalman. Pafwa L touche yo epi yon mirak fèt, yo geri. Sa konn rive Li voye yo ale lwen, epi gerizon an fèt ofiramezi y ap avanse nan chemen an. Jezi geri gason ak fanm, ti fi ak ti gason, juif ak sila ki pa juif, rich ak pòv, tout kalte moun. Li geri moun ki te gen [yon] lèp sovaj sou yo osnon moun ki avèg nèt. Li geri moun ki gen pi gwo maladi a ki se lanmò.

Semèn sa a n ap etidye de (2) ekzanp gerizon ki diferan anpil. Nan premye a, nèg la te tèlman malad li pa t menm kapab vin kot Jezi poukont li. Tout moun nèt te kapab wè sentom li yo. Nan dezyèm ekzanp lan, okenn sentom pa t parèt. Nan de (2) ka yo, Bondye geri malad sa yo nan bon moman an, e nan fason pa L.

Alòs n ap reflechi sou mo repo a nan sitiyasyon doulè ak soufrans, n a pral medite sou yon kesyon n konn poze tèt nou kanmenm pandan n ap mache ak Bondye : Kisa k pase lè priye n fè pou gerizon yo san repons ?

Lè sa a, kijan n jwenn repo ?

_*Etidye leson semèn sa a pou Saba 21 dawou._