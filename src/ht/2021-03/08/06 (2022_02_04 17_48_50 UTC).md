---
title:  Repo, ak lòt bagay ankò
date:  19/08/2021
---

Bondye konnen Eli te fatige lakoz li t ap mawon. Li konnen tou lespri Eli te fatige  e l te santi l koupab anpil. Menm jan Jezi ta pral fè pou andikape a, anpil tan apre, Bondye pèmèt Eli lage l nan men L, e pou L kapab ba l repo. Finalman, li te rive dòmi epi rekòmanse sou lòt baz.

Nou te ka imajine se t ap fen istwa a, men, se pa t sa. Repo Bondye a se yon bagay ki annik parèt epi l disparèt lapoula. Antre nan repo Bondye a sa mache ak gerizon. Li vle n libere n de [chema] vye lide yo ak abitid k ap detwi n yo. Bondye pa fè gerizon anvan lè.

`Li 1 Wa 19.5-8. Ki kote Eli ale, e poukisa ?`

Lè Eli fin repoze li rekòmanse kouri. Men, fwa sa a, Bondye montre l jan pou kouri. Bondye konnen viv nan mond pechè sa a kapab lakoz depresyon, l ap lakoz depresyon. Li konprann anvi n genyen pou n kouri a, men, Li vle montre n kijan pou n kouri. Li swete n kouri vin jwenn Li, olye n al adopte yon lavi ki kapab detwi n, nan lide pou n eseye jere sitiyasyon an poukont nou. E, depi n kòmanse kouri al jwenn Li, Li vle aprann nou koute « ti vwa fen » an (1 Wa 19.12) ki kapab ba n repo.

Eli pa t gen enèji l ap bezwen pou l kanpe a, e pou l mache rankontre Bondye. Men, Bondye ba n eneji n bezwen pou n al jwenn Li a, epi L pwomèt nou yon pi bon lavni.

Alòs Eli te anba yon pyebwa, epi l te vle mouri, li te sèten pa t gen lespwa pou demen.

`Li 1 Wa 19.15, 16 ak 2 Wa 2.11. Kisa k te gen ankò pou Eli ?`

Bondye te konnen te gen bèl bagay ki t ap tann Eli. Li ta pral geri l, paske l ta pral aprann li viv dapre kadans Bondye epi aprann repoze. Te rete wa pou Eli te konsakre, e fòk li te chwazi yon moun pou ranplase l. Bondye te konn tou, ak lafwa, Eli ta pral fè dife sot nan syèl la (gad 2 Wa 1.10). Se pa dezespwa ki te touye Eli anba ti pye jenè a (yon plant), men, se yon charyo [flanm] dife ki t ap vin pran l, pou mennen l repoze nan syèl la.

`Kisa istwa Eli a aprann nou sou rezon ki ki fè n dwe toujou konte sou fòs Bondye, e pou n pa abandone, kèlkanswa sa n ap viv la ?`