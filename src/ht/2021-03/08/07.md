---
title:  Apwofondisman
date:  20/08/2021
---

« Lakoz sikonstans yo k ap chanje tanzantan, gen anpil chanjman nan lavi n. Chanjman sa yo kapab fè n kontan osnon deprime (gen gwo chagren). Men, chanjman sikonstans yo pa kapab pran plas relasyon Bondye gen ak nou an. Bondye se menm Bondye a, ni yè, ni jodi a, e pou toutan, e L mande n pou n konfye n totalman nan lanmou L » – Ellen G. White, Dans les lieux célestes, Doral, Floride, éditions IADPA, 2013, 23 avril, p. 121.

« Gade Jezi san rete, priye L an sekrè, ak lafwa, pran fòs Li a, kèlkanswa sa w santi a. Avanse ak kouraj, tankou chak priyè n yo t al abite sou twòn Bondye a, tankou priye sa te jwenn repons nan men Sila ki toujou reyalize pwomès Li yo. Ale dwat devan w, chante, resite Sòm yo pou Bondye nan kè w, menmsi w santi w deprime, tris osnon san fòs. Mwen konn sa m ap di a, limyè a ap vini, w ap gen lajwa, bwouya osnon lafimen yo ak nyaj yo ap disparèt. N ap chape anba vye enfliyans fènwa yo pou n kapab vin nan limyè ki nan prezans Bondye a. » – Ellen G. White, Messages choisis, vol. 2, p. 278.

**Meditasyon**

`Li souvan difisil anpil pou n ede yon moun k ap soufri ak twoub mantal (ekzanp maladi foli) osnon depresyon. Kisa Legliz ou a kapab fè pou l fè yon pi bon travay pou/ak moun sa yo ?`

`Nou souvan fè efò pou n onèt ak Bondye. Gad kèk Sòm, w ap wè kijan sila ki ekri nan Bib la te onèt ak Bondye. Kijan n kapab kreye yon atmosfè/anviwònman ouvèti ak onètète legliz la ?`

`Nou souvan mare pou n priye lè n ap viv depresyon. Diskite ansanm sou pouvwa priyè entèsesyon pou sila yo kip a ka priye pou tèt yo.`

`Poukisa li enpòtan pou n sonje la fwa se pa yon santiman ? Se pa paske n manke lafwa osnon konfyans nan Bondye ki fè n deprime, nou dekouraje, nou pè, nou panike. Nenpòt kilè nou gen dwa deprime, nou dekouraje, nou pè, nou panike, jan sa ye pou tout moun nan yon moman nan lavi yo. Nan sikonstans sa yo, kijan n kapab aprann mande èd, ak lafwa, nenpòt jan sa ta parèt difisil ?`

`Ki lespwa istwa andikape a kapab ba n, sitou lakoz lavi n ki gen tras peche a, ki fè n malad epi fèb ?`