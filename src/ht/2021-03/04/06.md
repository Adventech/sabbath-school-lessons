---
title:  Reflete limyè Bondye a
date:  22/07/2021
---

Lè n ap viv yon move echèk epi n jwenn padon, nou eseye bliye koze sa a. Alò, souvni echèk yo kapab pa dous.

`Kisa David te vle fè ak eksperyans anmè l la ? Li Sòm 51.13-19.`

Le n kite yon bagay sot tonbe nan men n, si l kraze, nou fè yon kout soupi, epi n ranmase moso yo, ki vin nan valè, pou n al jete. Nan peyi Japon, gen yon atizay tradisyonèl ki rele kintsugi, yo kole po (flè) ki kase yo. Yon pran yon metal ki gen anpil valè, tankou lò osnon ajan, yo fè l tounen likid, epi yo itilize l pou yo kole tout moso yo, yo fè bagay sa ki te kraze a vin byen bèl epi gen valè.

Chak fwa Bondye padone peche n epi repare n, gen yon bagay nan nou ki chanje. Padon L ki gen anpil valè, pèmèt nou rekole moso yo ki kase nan lavi n nan, e tras yo, n pa kapab efase, montre gras Bondye. Lè sa n kapab montre sa Bondye fè pou nou an. « Lang mwen ap pale de jistis ou » (Sòm 51.16). Nou menm nou pa bezwen repare tout bagay, menmsi se ta pezape. Lespri n ki tris ak kè n ki nan chagren se yon louwanj ki sifi pou Bondye, e yo se reyon limyè mond lan kapab wè. Eksperyans padon nou viv la kapab atire lòt moun ki swete jwenn padon.

`Ki rapò ki genyen ant Sòm 51 ak tèks 1 Jan 1.9 la ?`

Tèks 1 Jan 1.9 la se yon ti rezime Sòm 51 an. David deklare : « O Bondye, ou pa meprize yon kè ki an miyèt moso, ki kolboso » (Sòm 51.19). E Jan di : « si nou rekonèt devan Bondye nou fè peche, nou mèt gen konfyans nan Li. Paske L ap fè sa k gen pou fèt la : la padonnen tout peche nou yo, L a netwaye nou anba tou sa ki mal » (1 Jan 1.9, HCV). Nou kapab mande Bondye aplike pawòl Li yo.

Li enpòtan pou n montre yon lòt fwa ankò David pa t kapab repare gwo dega aksyon l lan te lakoz nan fanmi l lan. Li sibi konsekans desizyon l yo ak aksyon l yo. Poutan, li te konnen l jwenn padon. Li konnen l te dwe kwè yon jou, Mouton Bondye a t ap vini e L t ap pran plas li.

`Kijan w kapab pratike pwomès nan 1 Jan 1.9 la yo nan lavi w, apati jodi a ? Kisa w ta dwe santi apre sa a, lè w konnen pwomès sa yo se pou ou tou ?`