---
title:  Apwofondisman
date:  27/08/2021
---

« Bondye bay lòm yon moniman [ki soti nan] puisans Li ki kapab kreye, yon fason pou yo kapab byen wè lè L ap aji. Saba a envite n kontanple glwa Bondye nan kreyasyon L lan. […] Pandan moman sakre jou repo a, nou ta dwe spesyalman medite mesaj Bondye yo ki ekri pou nou nan liv lanati a. […] Lè n al nan lanati, prezans Kris la vin pi reyèl ; Li pale n de lapè ak lanmou L  » – Ellen G. White, Les Paraboles de Jésus, « Du naturel au spirituel », p. 17.

« Yonn nan rezon enpòtan ki fè Senyè a te delivre Israyèl nan esklavaj an Ejip se te obsèvasyon saba L la ki sen. […] Moyiz ak Ahawon te raple byen klè sa Bondye te di sou jan saba a sen, paske Farawon an di yo : ‘Gade. Nou wè jan pèp sa a vin pi plis pase moun peyi a. Koulye a atò, nou ta vle pou yo kite travay yo (Egzòd 5.5) ?’ Sa sanble montre Moyiz ak Ahawon te kòmanse [fè] yon refòm an Ejip konsènan saba a. Obsèvasyon saba a pa t dwe yon komemorasyon esklavaj an Ejip la. Men, obsèvasyon saba a, pou sonje kreyasyon an, te dwe yon bon souvni delivrans anba maspinay relijye an Ejip ki te fè li difisil pou yo te respekte saba a. Menm jan an tou, delivrans anba esklavaj la te dwe pèmèt Israyèl toujou byen konsidere pòv yo, sila y ap maltrete yo, ofèlen yo ak fanm ki pèdi yo » – Ellen G. White, From Eternity Past, Appendice, p. 549.

**Meditasyon**

`Divès kretyen, gen advantis tou, konsidere tewori evolisyon teyis la (yon lide ki vle fè kwè se tanzantan Bondye fè yon ti bagay Li suiv kijan sa ye, epi L kite l transfome pandan plizyè lane, jistan L resi kreye tout bagay apre yon pakèt ak yon bann pil lane) kòmkwa se sèl eksplikasyon ki genyen pou Kreyasyon an. Nan kisa saba a montre evolisyon teyis la pa mache ak kwyayans Legliz advantis? Sou kisa obsèvasyon setyèm jou a chita si se divès milya lane l t ap komemore/raple, sitou lè n konnen Pawòl Bondye a klè konsenan saba a, apre sis premye jou kreyasyon an?`

`Kisa w t ap reponn yon moun ki di w komemorasyon/selebrasyon an pa gen enpòtans depi n annik respekte yon jou repo chak semèn ? Yon lòt bo, kisa w t ap reponn yon moun ki di w se Jezi ki se repo saba n nan, poutèt sa l pa nesesè pou n obseve yon jou repo, kèlkanswa jou a ?`

`Nan ki nivo obsèvasyon saba a kapab yon rapèl konsènan liberasyon? Kijan n kapab evite fè saba a tounen yon jou ki chaje ak pinga (restriksyon), epi yon bagay ki chita sou lalwa sèlman?`

`Kèk moun fè konnen obsèvasyon saba a se yon aksyon ki la pou w ede w twouve wout syèl la. Sa w panse ?`