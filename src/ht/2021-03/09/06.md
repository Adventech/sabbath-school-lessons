---
title:  Obsève saba a
date:  26/08/2021
---

Bondye mande pèp Li a pou l respekte jou saba a. Mete sou sa a pou l pa touye e pa vòlò, menmsi Bib la pa ba n detay sou fason ekzat pou n obsève l, Li mande n pou n sonje l.

`Ki atmosfè/anbyans nou ta dwe kreye jou saba a ? Gad Sòm 92 ak Ezayi 58.13`

Paske selebre saba a vle di selebre kreyasyon an ak sove a, anbyans spesyal jou sa a dwe yon anbyans jwa ak bonè nan Senyè a, e se pa yon anbyans tristes. Alò, premye saba a se te dènye bagay nan kreyasyon an, nou ta dwe sonje jou saba a pandan tout semèn  nan pou n kapab òganize n davans, yon fason pou n sispann travay nou t ap fè pandan semèn nan pou n fè jou sa yon « jou sakre » lè l kòmanse. Prepare n davans pandan semèn  nan e sitou jou preparasyon an (gad Mak 15.42), ki se vandredi, sa nesesè, e sa pèmèt nou tann jou spesyal sa a nan lajwa.

`Ki aspè enpòtan selebrasyon saba a tèks Levitik 19.3 a peze sou li la ?`

Obsève saba a vle di tou vin pi pwòch fanmi n ak zanmi n yo. Bondye swete n fè yon poz sou fason n ap sèvi ak tan n, pou n kapab konsakre tan pou fanmi n. Poz sa konsène tou moun k ap travay ak nou ak bèt ki nan fanmi an (Gade Egzòd 20:8-11. Saba ak fanmi mache ansam.

Kidonk, repo ak tan nou pase an fanmi se prensip ki enpòtan. Men, respekte saba vle di tou patisipe ak lòt moun nan yon sèvis adorasyon ki santre sou Bondye ak bèl fanmi legliz la reprezante. Jezi te konn gen bon jan patisipasyon nan sèvis adorasyon yo pandan l te sou tè a (gad Levitik 23.3 ; Lik 4.16 ; Ebre 10.25).

Nou tout nou gen yon lavi ki ajite e n toujou prese, men, nan nou menm sou toujou swete ak tout kè n pou n jwenn vrè repo saba a, nan yon kominyon sensè ak Kreyatè n nan. Lè n sonje kanpe sou tout aktivite n yo pou n pase tan ak Bondye, e pou n ranfòse relasyon n yo, nou byen viv jou repo a, nan tout sans li.

`Kisa w viv jou saba a ? Dapre ou, ki benediksyon ki kapab genyen nan respekte jou saba a ? Kisa w kapab fè pou w kapab pi byen viv moman sa Bondye rezève a ?`