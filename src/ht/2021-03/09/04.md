---
title:  Sikonstans tou nèf
date:  24/08/2021
---

Apre karant (40) lane monte desann nan dezè a, yon jenerasyon tou nèf vin fèt, jenerasyon sa pa t twò viv sa k te pase nan peyi Ejip la. Israyelit epòk sa a, pa t viv ditou menm bagay ak zansèt yo. Lakoz yo te temwen zansèt yo ki t ap plede pedi lafwa, sa fè yo te pèdi nan dezè a tou, alòs jenerasyon ki soti an Ejip la te sanse mouri.

Israyelit yo te gen privilèj pou yo wè tabènak la nan mitan kote yo te rete a. Yo te kapab wè lafimen an ki montre Bondye kouche sou tèt tabènak la. Lè lafimen an ap deplase, yo konnen lè a te rive pou yo te pran bagay yo pou yo deplase tou. Lafimen sa te tounen lonbray pou yo lajounen, e ki te limyè ak chalè pou yo lannwit se te yon fason pou Bondye raple yo tanzantan Li renmen yo e L ap fè yo byen.

`Ki rapèl pèsonèl ki nan repo saba a yo t ap pwofite la ? Li Egzòd 16.14-31.`

Kontrèman ak yon lide ki popilè, vèsè sa yo montre n saba setyèm jou a te la anvan Bondye te bay lwa a Sinay.

Kisa k te pase ?

Manje spesyal Bondye te bay pèp la te la pou raple chak jou Kreyatè a prezan nan kreyasyon L lan. Tout moun te kapab wè sa a, Senyè a te satisfè bezwen israyelit yo. Chak jou se te yon mirak granmesi manje ki parèt epi ki disparèt lè solèy la prale. Chak fwa yon moun eseye sere manje pou demen, manje a si epi l fè vè. Poutan, chak vandredi israyelit yo te kapab pran de fwa lavalè, rès ki te rete pou yo te manje demen an te rete fre, se yon mirak.

Bondye te tabli sèvis tabènak la nan mitan pèp ki te konnen tout lwa ak tout règ ki nan liv Levitik ak Resansman an. Poutan, Moyiz ki vin granmoun, konvoke tout pèp la e l raple yo istwa yo, ansanm ak lwa Bondye te ba l yo (gad Detewonòm 5.6-22).

Finalman, jenerasyon tou nèf sa a te pare pou antre sou Tè pwomès la. Te gen nouvo dirijan ki t ap vin gide Israyèl, e Moyiz, ki fin granmoun, te vle sèten jenerasyon sa a ap sonje kilès li ye ak ki misyon l genyen. Li pa t vle israyelit yo refè menm erè ak paran yo. Kidonk, li retounen ba yo lwa Bondye a. Li raple jenerasyon sa a ki te pou anvayi Kanahan an dis kòmandman yo, yo pa t dwe bliye yo.

`Depi yon moun mouri, se kòmsi Jezi retounen pou moun sa a. Se sa k fè retou L la toujou tou pre n, petèt, pi pre pase jan n ta imajine. Kijan respè saba a raple n, nonsèlman sa Bondye fè pou nou an, men tou, sa L ap fè pou nou lè L retounen an ?`