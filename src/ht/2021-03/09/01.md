---
title:  Kadans Repo A
date:  21/08/2021
---

### Lekti pou etid semenn sa a
Jenèz 1 ; Egzòd 20.8-11 ; 16.14-31 ; Detewonòm 5.12-15 ; Sòm 92 ; Ezayi 58.13.

> <p>Pasaj pou n memorize a</p>
> “Bondye beni setyèm jou a e L fè l tounen yon jou sakre pou Li, paske nan jou sa a Bondye repoze apre tout travay Li fin fè yo, lè L t ap kreye a” (Jenèz 2.3).

Kilès ki kapab imajine kijan [pwosesis] kreyasyon an te dewoule? Kilès ki kapab di kijan limyè kreye pou vin klere nan fènwa a, oseyan (lanmè) ki plen bèt ak plant, zwazo ki annik rete yo vole, kreyasyon Adan ak Èv? Nou pa konn anyen menm menm sou kijan sa te rive fèt.

Lè Bondye fin kreye latè ak tout sa k ladan, Bondye konsantre l sou lòt bagay. Si n annik fè yon kout je konsa konsa, nou p ap wè sa bèl tankòu lè labalèn ap vole nan lanmè osnon bèl zwazo ki gen plim divès koulè. Bondye senpman kreye yon jou, setyèm jou a, e L fè l espesyal. Anvan menm limanite kòmanse kouri monte desann, li mete yon limit, pou n kapab sonje kreyasyon an. Li te vle pou jou sa a kapab yon okazyon pou n pran yon poz, e pou n pwofite viv : yon jou pou ki nou, men, pa pou n fè [travay], yon jou pou n selebre kado Bondye ba n yo tankòu zèb, lè* a, bèt, dlo, moun parèy nou, e sitou, yon jou pou n selebre Kreyatè a ti te fè tout bagay yo bon.

Envitasyon sa a pou n selebre Bondye ak lavi te dwe kontinye apre yo premye koup (mari ak madanm) la te kite Edenn. Bondye te vlèseten envitasyon sa toujou la, menmsi ta gen van ak tanpet. Poutèt sa a, Li chwazi mete l nan tan an.

Semèn sa a, n ap etidye bèl kreyasyon Bondye a pou n kapab antre nan yon repo ki kòrèk, chak semèn.

_*Etidye leson semèn sa a pou saba 28 dawou._