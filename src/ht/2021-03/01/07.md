---
title:  Apwofondisman
date:  02/07/2021
---

« Dapre raben (chèf relijye juif yo) yo, depi w toujou okipe, sa vle di ou atache a relijyon an. E w te dwe fè aksyon pou w montre w atache a relijyon an. Kidonk, raben yo t ap elwanye nanm yo de Bondye epi yo prezante zèv yo. Depi n ap reyisi nan sa n ap fè, nou riske mete konfyans nou nan metòd ak plan n yo. Nou gen tandans priye mwens, epi gen mwens lafwa. Konsa, menm jan ak disip yo, nou riske santi n pa depann de Bondye, e n ap chache yon mwayen pou n sove nan sa n ap fè a. Fòk nou toujou gade sou Jezi, e konprann se puisans Li k ap aji. Alòs nou met tout enèji n pou n travay pou n sove sila ki pèdi, an n pran tan pou n priye, medite e etidye Pawòl Bondye a. Nou pral konstate se sèl aksyon ki fèt nan priyè e travay Kris la sanntifye, se yo menm k ap bon e k ap aji pou byen moun » – Ellen G. White, Patriarches et prophètes, Doral, Floride, éditions IADPA, 2020, chap. 38, p. 320.

**Meditasyon**

`Nou souvan ap sibi presyon pou n kapab bay pi bon rezilta e pou n toujou disponib (fizikman osnon sou entènèt) pou n kapab satisfè yon seri objektif/ideyal ki pa reyalis, e Bondye pa vle tou. Sa ka fè n malad mantalman, fizikman e spirityelman. Kijan Legliz nou an kapab yon kote moun ki bouke, ki fatige, e ki vle repoze kapab vin pran refij ?`

`Èske l posib pou n twò okipe, menm pou n fè bon bagay pou Bondye ? Reflechi sou istwa Jezi ak disip Li yo nan Mak 6.30-32, e diskite nan klas nou an ki leson n kapab jwenn ladan jounen jodi a.`

`1899, gen yon rekò yon bat nan vitès : yon moun ki t ap kondui yon machin a plis pase 60,000 mèt chak inèdtan (60 km/h) pa mouri. Jodi a, se sèten machin yo pi rapid. Vitès motè telefòn nou yo pi rapid pase motè gwo òdinatè ki pi rapid nou te konn itilize lontan yo. Men, nou vwayaje pi rapid kontrèman ak lontan. An rezime, kounye a nou fè tout bagay pi vit pase jan n te konn fè yo lontan an. Men, nan ki objektif ? Nou toujou prese e n pa repoze n ase. Kisa sa ta dwe aprann nou sou moun nou ye a ? Nan kisa sa pèmèt nou konprann poukisa Bondye fè repo yon eleman enpòtan konsa nan kòmandman L yo ?`

`Bondye te vin ak repo a nan jaden Edenn, anvan peche a. Apre leson n kapab jwenn nan verite sa a, kisa sa aprann nou sou nesesite repo a, menm nan yon mond pafè e san peche ?`