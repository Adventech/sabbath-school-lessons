---
title:  Repo a nan Ansyen Testaman an
date:  29/06/2021
---

Se sèten nou tout bezwen repo, e se pou rezon sa a nou abòde tèm sa nan divès pasaj nan Bib la. Menmsi Bondye kreye n pou n travay, aktivite n yo dwe gen moman repo ladan yo.

Nan Ansyen Testaman an, nou jwenn divès tèm pou pale de repo an Ebre. Nan Jenèz 2.2, 3, Bondye itilize vèb chabat ki vle di « sispann travay la », « repoze w », « pran konje », pou dekri jou repo setyèm jou Li fin kreye a. Se nan vèb sa a mo « saba » a soti. Nan Egzòd 5.5, nou jwenn menm vèb sa a sou yon fòm (fòm kozal) ki montre Bondye fè [yon moun] fè lòt moun repoze, e yo tradui l konsa « fè sispann » travay yon moun. Farawon an, ki an kòlè, akize Moyiz ki « fè sispann travay di » pèp la.

Nan katriyèm kòmandman an, tèm yo anplwaye pou pale de repo Bondye jou saba a soti nan vèb nuak (gad Egzòd 20.11 ; Detewonòm 5.14). Nan Jòb 3.13, yo tradui vèb sa a konsa a « repoze w » osnon, pou pi klè « stòp », sa gen rapò ak « ti kay alyans » lan nan Resansman 10.36. Nan 2 Wa 2.15, nou wè lespri Eli te « poze » sou Elize.

Chagat se yon lòt vèb enpòtan nan panye repo a. Li vle di « repoze w » « santi yon soulajman » « trankil ». Nou jwenn chagat nan Jozye 11.23 kote yo dekri repo peyi a te genyen apre lagè, lè Jozye te gen viktwa yo. Lè n wè « lapè »  nan liv Jozye ak Jij, se tèm sa yo itilize.

Yo sèvi ak vèb raga tou pou pale de repo. Nan pasaj Detewonòm yo, kote pèp la jwenn avètisman kont dezobeyizans, Bondye di pèp Israyèl la l p ap jwenn repo lè L va depeyize l la (Detewonòm 28.65). Nou jwenn menm fòm kozal sa a nan Jeremi 50.34, k ap dekri yo pa kapab jwenn repo.

`Li Detewonòm 31.16 ak 2 Samyèl 7.12. De ki kalte repo y ap pale la a ?`

De (2) vèsè sa yo sèvi ak mo ki soti nan vèb chakab ki vle di « kouche », « dòmi ». Nan alyans Bondye fè ak David yo, Li fè pwochen wa Israyèl la pwomès sa a : « Lè w fin fè tout jou w yo, e w va kouche menm kote ak zanzèt ou yo, se pitit ou k ap pran plas ou a, sila ki va soti nan ou a, m ap kenbe l sou pouvwa a » (2 Samyèl 7.12).

Lis vèb ebre yo (yon lis ki long) ki pale de repo a ede n konprann repo a pa konsène kèk ti mo. Nou repoze n pèsonèlman, nou repoze n an gwoup. Repo a konsène kò n, lespri n ak relasyon n, e se pa saba sèlman l konsène.

`Sètènman lanmò se lennmi n, yon jou l ap disparèt. Men, menmsi n ap kriye pou pwòch nou yo ki mouri, e n sonje yo. Poukisa n jwenn rekonfò lè n konnen omwens y ap repoze ?`