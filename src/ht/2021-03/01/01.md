---
title:  Viv nan yon sosyete 24 Sou 7
date:  26/06/2021
---

### Lekti pou etid semenn sa a
Jenèz 2.1-3 ; Egzòd 20.11 ; 2 Samyèl 7.12 ; Mak 6.30-32 ; Jenèz 4.1-17.

> <p>Pasaj pou n memorize a</p>
> “Jan mwen anvi wè kay Seyè a sa! M ap deperi sitèlman m anvi al lakay Seyè a. M ap chante, m ap fè fèt pou Bondye vivan an” (Sòm 84.2, HCV).

Tik, tak, tik, tak. Se konsa revèy la t ap plede fè alòs tan an t ap pase. Nan de (2) zèdtan saba a ta pral kòmanse. Mari fè yon kout soupi lè l wè kijan jwèt timoun yo te gaye nan salon an, kuizin nan tèt anba, alòs Sara, dènyè ti pitit li a kouche ak yon lafyèv cho. E, li te deja aksepte pou l te asire sèvis akèy la nan legliz li demen maten, sa ki vle di yo te dwe kite lakay yo anviwon trant (30) minit anvan lè yo konn kite l la. Mari di byen tris : « M tèlman ta renmen repoze demen. »

Pandan tan sa a, sou bò pa l, Jòch, ki se mari Mari a, nan yon liy nan yon makèt. Gen yon pakèt moun, pou peye nan kès la se tèt chaje. Se tankou tout moun te vin achte an menm tan. « Mwen tèlman bezwen repo, mwen pa kapab kontinye konsa. Lavi a se pa sa sèlman l ye ».Sa se pawòl Jòch.

Men ak kisa lavi n sanble : al travay, al kay doktè, pale ak lòt moun, al achte, jere kesyon lekòl timoun… Kit nou nan machin prive osnon machin piblik pou n al regle afè n, fason tanbou lavi n ap bat nan mond lan san lè fè n bliye sa k vrèman enpòtan an.

Kijan n kapab jwenn repo nan pil traka sa yo ?

_*Etidye leson semèn sa a pou saba 3 jiyè._