---
title:  Yon mawonaj
date:  12/09/2021
---

Jonas se te yon trè bon misyonè. Men tou, tèt li te rèd, an n di nan kòmansman an. Yon jou, Bondye rele l, e sa chanje lavi l totalman. Olye Jonas te mete joug Bondye a se sou zepòl li e pou l te dekouvri poukont li joug la te « bon » e chay la « lejè » (Matye 11.30), Jonas deside jwenn repo a poukont li. E l fè sa nan sove al nan yon direksyon ki opoze ak sa Bondye te rele l pou l suiv la.

`Ki kote Jonas te espere jwenn lapè ak repo lè l t ap mawon pou apèl Bondye a ? Èske l te rive fè sa ?`

Se kòmsi Bondye di Jonas pou l fè nan Sid, Jonas menm chwazi fè nan Nò. Li pa menm pran tan pou l diskite ak Bondye, tankou lòt pwofèt nan Bib la a te konn fè sa a, lè yo te jwenn apèl pou yo vin mesaje (pot-pawòl) Bondye (ekzanp, gad Egzòd 4.13).

Fòk nou note se pa t pou premye fwa Bondye te rele Jonas pou pale nan non L, si n ap byen li 2 Wa 14.25 kote Jonas sanble te fè sa Bondye te mande l fè a. Men, pa fwa sa a.

Poukisa ?

Dokiman istorik ak akeyolojik yo montre kijan chèf nouvo-asiryen ki t ap dirije (domine) Pwòch-Oryan, nan lane 700 yo avan Jezi, kijan yo te sadik (kriminèl), se nan epòk sa a Jonas t ap fè ministè l la an Israyèl. Anviwon 75 lane annapre, wa nouvo Asiri a, Senakerib, atake Jida. Israyèl ak Samari te deja anba men yo depi 20 lane, e wa Ezekyas sanble t al rejwenn yon gwoup opoziyon lokal kont Asiri.

Depi lè sa a, tan an te vini pou asiryen yo vin regle zafè yo. Bib la (gad 2 Wa 18 ; Ezayi 36), dokiman istorik asiryen yo ak sa ki grave (ki ekri osnon desine) nan mi palè Senakerib la, nan Niniv, yo rakonte kijan Lakich tonbe yon fason ki sadik, Lakich se yonn nan gwo fò (sitadèl) nan epòk Ezekyas la, nan sid peyi Asiri. Dapre yon tèks, Senakerib deklare l fè anprizone plis pase de-san-mil (200 000) moun nan 46 gwo vil li di l te detwi. Lè wa asiryen an pran Lakich, plizyè santèn osnon plizyè milye moun pil sou pil. Patizan ki te pi fidèl a wa Ezekyas la yo, yo koupe yo an moso tou vivan, alòs yo voye lòt moun yo nan peyi Asiri pou yo te vin esklav.

Asiryen yo te kapab sadik, yo fè mal tout moun ap fè a pi mal. E Bondye voye Jonas anndan peyi sa a. Èske sa ap fè n sezi paske l pa vle ale ?

`Mawon Bondye ? Èske sa rive w aji konsa ? Si wi, èske sa te pozitif ? Ki leson w kapab aprann nan erè sa ?`