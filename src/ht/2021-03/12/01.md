---
title:  Yon Pwofèt Ki Panike
date:  11/09/2021
---

### Lekti pou etid semenn sa a
Jonas 1-4 ; Jeremi 25.5 ; Ezayi 14.6 ; Revelasyon 2.5 ; Lik 9.51-56 ; Jid 1.25

> <p>Pasaj pou n memorize a</p>
> “Epi w pa ta vle M gen pitye pou vil Niniv, gwo kapital sa a, kote ki gen depase san-ven-mil (120.000) moun, moun ki pa konnen ni sa ki byen ni sa ki mal, ansanm ak yon bon kantite bèt” (Jonas 4.11).

Istwa Jonas la se yonn nan istwa ki pi bèl nan Bib la. Jonas se te yon pwofèt Bondye. Bondye te rele l, men, li te deside mawon. Men, lè vin gen yon gwo mirak, ki konvenk li, li deside chanje davi, pou l obeyi Senyè a, li dakò aji, men, pou l fè kisa ? Pou l plenyen, paske moun li t al bay temwanyaj la, moun sa yo vin repanti, kidonk yo pa sibi chatiman destriksyon Jonas te anonse a.

Jonas se te yon pwofèt ki toumante, ki pa t anpè, jis li rive pale konsa : « Kounye a, Senyè, pran lavi m, m ap sipliye w, paske pito m mouri tan m viv » (Jonas 4.3).

Jezi site istwa Jonas la lè l di : « Jou jijman an, moun Niniv yo va kanpe, y a kondane jenerasyon sa a, paske yo menm yo te chanje nèt lè yo kin koute mesaj Jonas la ; poutan, isit la gen plis pase Jonas » (Matye 12.41). Pi gran pase Jonas, alò ! Sinon, Li pa t ap kapab Sovè n.

Semèn sa a,  nou pral etidye wout Jonas te suiv la e n ap wè ki leson nou kapab tire apati istwa l la ki plen toumant, ak lapè l pa t kapab jwenn nan.

_*Etidye leson semèn sa a pou saba 18 septanm._