---
title:  Yon wout ki monte ki desann
date:  16/09/2021
---

Pa gen dout sou sa, Jonas te plis yon menas pase l te yon opòtinite. Niniv se te yon vil danje, men, lè n gad liv Jonas la, sanble se pa abitan yo ki te lakoz vil la konsa. Yo konprann mesaj Bondye a epi yo repanti rapid vit. Se Jonas, misyonè a, ki parèt kòm ti wòch nan diri a.

Lè n ap li liv Jonas la n konstate Bondye rapousuiv pwofèt rebèl la, paske L te konnen Jonas te bezwen fè vwayaj misyonè sa a nan menm nivo ninivit yo te bezwen tande mesaj li a.

`Li liv Jid la. Kijan n kapab rete fèm « nan lanmou Bondye a » (Jid 21). Kisa sa vle di ?`

Nan liv li a ki tou piti nan Nouvo Testaman an, men kisa Jid di n : « Rete fèm nan renmen nou gen pou Bondye a, pandan n ap tann Segnè nou, Jezikri, k ap vin ban nou lavi ki p ap fini an paske li gen pitye pou nou » (Jid 21, HCV).

Fè eksperyans pèsonèl lanmou ak gras Bondye a se pa yon bagay toudenkou. Yon nan bon mwayen pou n rete fèm « nan lanmou Bondye a » se pataje bon nouvèl la ak lòt moun. Nan vèsè ki vini annapre yo, Jid mande n pou n gen « konpasyon » e pou n sove moun n ap abode yo, pandan n ap  « rache yo nan dife ».

`Li Jid 20-23. Ki menm bagay nou jwenn nan pasaj sa ki nan istwa Jonas la tou, e kisa vèsè sa yo di n ?`

Bondye rele Jonas pou l ale Niniv petet paske Bondye pa t pran twòp tan ap reflehi sou relasyon Jonas ak Asiryen yo, anvan apèl spesyal sa a. Byen petèt, Jonas te konsyan l pa renmen yo, men, li pa t konn nan ki nivo l te rayi yo, e l te pa t konnen si l te kapab fè tout sa l konnen pou l pa an kontak ak yo, menm lè k te fin resevwa apèl Bondye a. Jonas pa t pare pou l te pale ak ninivit yo, podyab ! Li pa t aprann renmen yo menm jan Bondye renmen an. Bondye rele Jonas pou l al Niniv paske l renmen ninivit yo e L te vle yo antre nan wayòm Li a. Bondye te rele Jonas tou paske L renmen l. Li te vle misye gen matirite e pou l vin plis sanble Bondye pandan l ap travay ak Li. Bondye te vle l jwenn vrè repo n kapab viv la sèlman si n rete nan relasyon (alyans) L lan ki kapab sove n e si n fè volonte L, sa mande pou n al jwenn lòt yo e pou n pale ak yo sou lafwa n ak esperans nou.

`Èske w pran tan pou w travay nan sove lòt moun ? Sou plan spirityèl, kijan sa ede n jwenn vrè repo a nan Kris la ?`