---
title:  Apwofondisman
date:  17/09/2021
---

« Misyon Jonas la te genyen yon gwo responsablite ; men, Sila ki te ba l fè misyon an te kapab soutni l epi ede l akonpli l fidèlman. Si l te obeyi san l pa ezite, li t ap evite divès eprèv e l t ap reseswa anpil benediksyon. Men, nan moman kote dezespwa anvayi Jonas la, Senyè a pa abandone l. Si l sibi yon seri gwo eprèv, annapre l te jwenn benediksyon estrawòdinè. Konfyans li nan Bondye ak nan puisans Bondye a ki sove te dwe vin pi fèm. » – Ellen G. White, Prophètes et Rois, chap. 22, p. 204.

« Yon pakèt moun kapab transfòme granmesi fason ki pi senp lan. Gason ak fanm ki gen plis konesans yo, sila yo konsidere tankou moun ki pi entelijan yo, yo jwenn lavi nan pawòl byen senp yon nanm ki renmen Bondye pwononse, yon nanm ki kapab pale de lanmou sa a tou natirèlman, menm jan sila ki atache ak mond sa a pwoteje sa ki gen anpil valè pou li a. » – Ellen G. White, Les paraboles de Jésus, « L’amour de Dieu à la recherche de l’Homme », p. 195.

**Meditasyon**

`Yon « pwofèt Bondye » ki kontrarye paske pèp li t ap preche sove a aksepte sove a… Kijan n konprann atitid/konpòtman Jonas la ? Ala yon gwo ekzanp sou pasyans Bondye ak pèp Li a, menm lè pèp la aji yon fason ki pa ale nan sans limyè l resèvwa a ?`

`Istwa Jonas la sanble montre Bondye pa vle sove sèlman sila ki egare yo, Li vle transfòme disip Li yo tou. Kijan n kapab genyen yon « kè nèf » ak yon « lespri nèf », menmsi n deja konn Senyè a ak verite biblik yo ? Ki diferans ant lè w konnen verite a ak lè verite a transfòme w ?`

`Reli liv Jid la. Ki mesaj prensipal liv sa genyen, e poukisa l enpòtan pou nou, kòm Legliz jodi a ?`

`Poukisa lè n ap travay pou lòt moun sove fè n byen konsa nan domèn spirityèl ?`

`Kèlkanswa bon rezon Jonas te genyen, osnon l te panse l genyen, pou l refize ale Niniv, Bondye montre l nan ki nivo l te twonpe. Èske sa rive n gen menm atitid/konpòtman ak pwofèt la ?`