---
title:  Batèm Moyiz la
date:  05/09/2021
---

`Li 1 Korentyen 10.1-11. Kisa Pòl te vle di moun ki t ap li lèt li a nan Korent lè l pale de ekzanp lan ?`

Nan pifò vèsyon Bib, mo grèk typos ki nan 1 Korentyen 10.6 la (yo anplwaye yon lòt fòm konsa tou nan 1 Korentyen 10.11) yo tradui l ak mo « ekzanp ». An fransè, mo « tip » la soti nan lang grèk. Yon tip (osnon ekzanp) pa janm orijinal la, men, se yon senbòl osnon yon  reprezantasyon sa k orijinal la. Se reprezantasyon yon lòt bagay.

Tèks Ebre 8.5 lan ofri yon bon ekzanp tip reprezantasyon sa a : « Nan sèvis prèt sa yo ap fè nan tanp ki sou latè a, se kopye y ap kopye sou sa k ap fèt nan syèl la. Sa y ap fè a ou ta di se lonbraj sa k ap fèt nan syèl la. Se konsa sa te ye pou Moyiz tou. Lè Moyiz ta pral moute tant lan, Bondye di li : Gade byen pou ou ka fè tout bagay dapre modèl mwen te moutre ou sou mòn lan » (HCV).

Pasaj sa a nan lèt pou Ebre yo montre rapò dirèk ant reyalite syèl la yo ak reyalite latè yo, e apre l site vèsè Egzòd 25.9 la kote Bondye mande Moyiz pou l konstwi tabènak dezè a egzakteman sou menm « modèl » li te wè sou montay la. Alò, tabènak sou tè a, ak tout rityèl (seremoni) li yo ak tout tradisyon l yo, se te yon senbòl, yon reprezantasyon sa k ap pase nan syèl la ak Jezi k ap syeje kòm gran Prèt nan tabènak syèl la.

Lèn met sa nan tèt nou, nou konprann pi byen sa Pòl ap pale de li nan 1 Korentyen 10 la. Nan vèsè sa yo, li retounen sou kèk gwo eksperyans pèp la te viv nan dezè a, alòs li ta prale sou Tè pwomès la. Ekspresyon « zansèt » nou yo apot la itilize pou pale de juif ki te kite Ejip la yo, ki suiv nyaj la e ki travèse lanme wouj la, e ki libere anba esklavaj kounye a, vin gen yon lòt kòmansman* e se « batèm » sa a ki senbolize l.

Pòl konsidere divès etap vawyaj israyelit yo nan dezè a tankou yon tip, osnon ekzanp, batèm pèsonèl. Konsa, dapre jan l konprann bagay yo, « manje spirityèl » la se pou l pale de lamàn (gad Egzòd 16.31-35). Israyèl te bwè dlo ki soti nan yon wòch e Pòl montre wòch la se Jezi (gad 1 Korentyen 10.4). N ap suiv sa, yo rele Jezi « pen [ki bay] lavi a » (Jan 6.48) ak « dlo vivan » an (Jan 4.10), e tout sa yo kòrèk (lojik). Konsa, Pòl chita sou istwa Ansyen Testaman an pou l revele verite spirityèl ki konsène chak kretyen jodi a.

`Reflechi sou eksperyans israyelit yo alòs yo t ap vwayaje nan dezè a. Ki leson spirityèl nou kapab tire nan bon ak nan move « ekzanp » yo kite pou nou yo ?`