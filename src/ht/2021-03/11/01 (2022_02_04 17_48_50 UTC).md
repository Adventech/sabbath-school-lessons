---
title:  Anvi Plis
date:  04/09/2021
---

### Lekti pou etid semenn sa a
1 Korentyen 10.1-11 ; Levitik 4.32-35 ; Jan 1.29 ; Ebre 4.1-11 ; Sòm 95.8-11

> <p>Pasaj pou n memorize a</p>
> “ Tout bagay sa yo rive pou sa sèvi nou leson pou nou pa kite move lanvi kaye nan kè nou tankou yo te genyen l lan” (Jeremi 31.31, HCV).

Nan mize Queens, New-York, Etazini, se la w ap jwenn pi gwo fanal ki (makèt*) nan mond lan ki reprezante vil New-York, li gen tout konstwiksyon vil la. Sou yon echèl 1/1200, l ap fè anviwon yon teren 30 santyèm. Se yon ekip anviwon san (100) atizan ki te fini fanal sa a an 1964, yo te travay pandan plis pase twa (3) lane pou yo te kapab fini pwojè sa a.

Men, finalman, sa pa anyen lòt bagay : se yon kopi, yon reprezantasyon yon bagay ki pi gran, ki pi laj, pi wo e pi konplike pase fanal la.

Se menm bagay la pou tout reprezantasyon : yo se senbòl yon bagay ki orijinal. Yon reprezantasyon ki kapab ede n konprann nannan (esans) bagay ki orijinal la, men, li p ap janm kapab ranplase l. Olye sa a, li la pou ede n konprann pi byen kisa k orijinal la.

Nou jwenn nan Ekriti yo divès reprezantasyon aktivite ak enstitisyon ki fè n wè reyalite ki pi enpòtan nan sa ki konsène Bondye. Chapit 4 liv Ebre a ede n dekouvri yonn nan reyalite sa yo ki gen rapò ak kesyon repo biblik la.

_*Etidye leson semèn sa a pou saba 11 septanm._