---
title:  Ekzanp repo a
date:  07/09/2021
---

Apre Ekzanp nou etidye deja yo, nou kapab aplike koze tip ak senbòl la yo ak konsèp/mo nou jwenn nan Bib la ki se repo. Pou n kapab sèten, an n gad kisa lèt pou Ebre yo nan Nouvo Testaman an di.

`Li Ebre 4.1-11. De kisa pwomès antre nan repo Bondye a ap pale ? Kisa eksperyans pèp Israyèl la montre n sou kesyon antre nan repo Bondye a, eksperyans kote l t ap soti Ejip la e l te pèdi nan dezè a ?`

Mo pèseverans ak fidelite a enpòtan anpil nan tèks sa a. Pasaj sa a pale de saba setyèm jou a, men, premye objektif vèsè sa yo (ak sa k vin anvan yo, gad Ebre 3.7-19) se rele pèp Bondye a pou yo gade lafwa, sa vle di rete fidèl a Bondye e a Levanjil la.

Pasaj sa yo ankouraje sila yo k ap li Bib la pou yo pran oserye leson n jwenn nan fason Bondye kondui pèp Li a nan tan pase yo : « pou okenn moun pa tonbe menm jan an, nan refize obeyi » (Ebre 4.11). Nou jwenn envitasyon pou n konsidere pawòl sa yo. Tèks la kontinye pou l montre pèp Israyèl la te konnen bon nouvèl la, men, l pa t aksepte Pawòl Bondye a. Lafwa israyelit yo pa t vin pi djanm, yo pa t fè Bondye konfyans, yo pa t montre yo obeyisan e yo chwazi rebelyon (konpare l ak Ebre 3.7-15). Konsa, yo pa t janm fè eksperyans repo a jan Bondye te vle l la.

Tèks Ebre 4.3 a montre genyen yon relasyon sere ant lafwa ak repo. Nou pa kapab rantre nan repo a awotan nou fè Jezi konfyans e n kwè nan Li ki pwomèt nou repo sa a, Li ki gen kapasite pou kenbe pwomès sa a.

`Reli Ebre 4.3. Kisa k te pi gwo pwoblèm moun sa yo ? Ki leson n kapab tire pou nou, nou menm ki te jwenn « bon nouvèl » la, menm jan ak yo ?`

Premye kominote kretyèn nan te aksepte revelasyon Bondye a nan tan pase yo (nan Ansyen Testaman an) e l te kwè Jezi se Mouton Bondye a, sakrifis pou peche mond lan. E atravè lafwa nan sakrifis sa a, sila ki kwè yo rive fè eksperyans sove a nan Jezi, e ak repo n jwenn nan Li a.

`Lè n konprann kisa sa vle di le w sove nan Jezi a, kijan sa ap ede n antre nan repo n jwenn nan Jezi a, lè n konnen nou sove atravè gras la, e se pa sou baz sa n fè ?`