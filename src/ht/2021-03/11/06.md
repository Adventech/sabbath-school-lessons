---
title:  Al dèyè site syèl la
date:  09/09/2021
---

Fason yo devlope lide prensipal chapit 4 lèt pou Ebre yo parèt klè nan vèsè 8-11. Jozye pa bay Israyèl repo a. Kidonk, paske Bondye pa [konn] bay manti, sanble genyen yon lòt fòm « repo » pou pèp Bondye a. Pèp sa a se pa sèlman juif ki kwè nan Bondye yo ki fòme l. Se tout moun ki aksepte Jezi pou Sove pèsonèl yo.

`Li Galat 3.26-29. Note tout karakteristik pèp alyans lan, apre sa k fin pase sou lakwa a. Kisa sa vle di pa genyen ni Juif, ni Grèk, ni esklav, ni moun lib, ni gason, ni fanm, nan kontèks Pòl ekri la a ?`

Pafwa gen moun ki itilize Ebre 4 pou ensiste sou obsèvasyon saba setyèm jou a, an menm tan, moun itilize l pou di koze repo sa pa valab ankò, paske gen yon lòt repo n ap gen pou n viv nan fen tan an. Pa gen okenn nan entèpretasyon sa yo ki reflete aklè tèks biblik la. Okontrè, tèks la sanble montre, depi Kreyasyon an, gen anfaz (aksan) sou repo spesyal n ap jwenn nan fen tan an, e l montre selebrasyon saba a chak semèn ba n yon avan-gou de vrè repo a. Pou juif yo saba a se yon ti apèsi de olam haba a (« mond ki gen pou vini an »).

Repo pèp Bondye viv granmesi obsèvasyon saba a e ki se menm repo Bondye te ofri depi premye saba nan istwa tè sa a, vle di nou kapab sispann travay nou et konte sou akonplisman pwomès sove a.

Kontrèman ak sa kèk otè deklare pafwa, kontèks tèks la pa pèmèt nou soutni lide ki fè kwè kòmandman saba ta fin akonpli/reyalize nèt nan sove Kris la ofri a, nan ka sa, se pou granmesi kretyen yo t ap obeyi kòmandman saba a. Pwomès dènye repo Kris fè nou an pa ranplase saba setyèm jou biblik la ; okontrè, li ranfòse saba a.

Nan yon mond ki valorize moun ki aprann poukont yo (otodikdat), travay san pran souf ak detèminasyon, se kòmsi n desevwa yon pakèt moun lè n repoze nan Jezi e lè n kwè nan gras Li a ki sifi pou sove n e transfòme n.

`Kijan n kapab ede lòt moun jwenn repo nan Jezi lè yo panse peche yo twò grav, ki kwè kè yo pa kapab chanje e sitiyasyon yo a vrèman dezespere ? Ki tèks biblik ou kapab pataje ak yo ?`