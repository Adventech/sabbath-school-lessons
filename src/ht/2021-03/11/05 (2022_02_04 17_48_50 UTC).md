---
title:  Pa fè kè n di
date:  08/09/2021
---

`Li Ebre 4.4-7 ak Sòm 95.8-11. Ki avètisman yo ba n la, nou jwenn an menm tan nan lèt pou Ebre yo ak nan Sòm yo, e ki sans sa gen pou nou jodi a ?`

Tèks Ebre 4.4-7 la site an menm tan istwa Kreyasyon an ak vèsè Sòm 95.11 lan nan kontèks enfidelite israyelit yo, yo pa t kapab antre nan repo Bondye a. Alò, tèks Sòm 95.8-11 lan mete yon lyen ant eksperyans pèp Israyèl la nan dezè a ak repo Bondye a, e l pale de sèman Bondye te fè a, dapre sèman sa a pèp la pa t ap rantre nan repo L la paske yo pa fidèl. Yon repo yo konprann tankou se Tè pwomès la.

Se sèten, pèp Israyèl la te antre nan Tè pwomès la. Yon jenerasyon travèse fwontyè a e, ak èd Bondye, yo pran tout « fò » yo (kote ki gen sòlda yo) epi yo enstale yo nan peyi a.

Men, israyelit yo pa antre nan repo Bondye a. Alò, se paske yo te manke lafwa e yo bay prèv la nan dezobeyi, anpil pa viv reyalite sove nan Jezi a. Dayè, menmsi yo asosye repo a ak Tè pwomès la, repo a pa t rete sèlman sou teritwa Tè pwomès la.

`Tèks Ebre 4.6 la sanble montre tout moun ki tande pale de pwomès Bondye a konsènan vrè repo a pa antre lakoz dezobeyisans yo. Ki rapò ki genyen ant dezobeyisans ak pa antre nan repo Bondye a ?`

Mo « jodi » a montre gen ijans. Li vle di pa gen tan pou pèdi ankò, fòk gen yon repons ak yon desizyon.

Pòl itilize mo sēmeron, se mo « jodi » a ki tradui l, li montre nan ki nivo tout sa enpòtan nan kontèks repo a. Tèks Sòm 97.7, 8 la, sou bò pa l, se yon avètisman ak yon apèl pou pèp Bondye a pa refè menm erè l te fè nan tan pase yo, e pou l pa manke antre nan vrè repo a, ki twouve l sèlman nan sove Bondye ofri n nan.

`Jodi a, kisa pawòl sa yo vle di pou nou : « Jodi a, si n tande vwa L, pa fè tèt rèd ». Poukisa mo « jodi » a  enpòtan konsa ? Alò, yo te deja itilize l nan tèks Sòm yo, sa gen divès milye lane. Poukisa deklarasyon sa a gen menm sans lan pou nou « jodi » a plis pou sila ki te tande l, sa gen divès milye lane ?`