---
title:  San Pasyans E Rebèl
date:  03/07/2021
---

### Lekti pou etid semenn sa a
Resansman 11.1-33 ; 12.1-3 ; 13.23-27 ; 14.1-23 ; 1 Korentyen 10.1-11 ; Resansman 14.39-45.

> <p>Pasaj pou n memorize a</p>
> “Tout bagay sa yo rive pou sa sèvi lòt yo ekzanp. Yo ekri yo nan Liv la pou sa sèvi nou avètisman. Paske, pou nou menm k ap viv koulye a, pa rete lontan ankò anvan pou lafen an rive” (1 Korentyen 10.11, HCV).

Lè pral gen tranblemanntè, anpil moun gen chans wè jan chen ak kèk lòt bèt (zannimo domestik) yon ti jan ajite.

Kounye a, syantifik yo di bèt sa yo kapab gen santi premye siyal yon tranblemanntè, premye siyal ki deklannche ki pral lakoz sekous yo. Byen petèt se pou rezon sa a yo gen konpòtman sa a anvan menm te a kòmanse tranble. Kèk bèt, tankou elefan, kapab tande ti son tou piti epi santi ti vibrasyon piti, sa lòm pa kapab fè.

Kèk minit anvan tranblemanntè 5.8 ki te frape Wachinton (Etazini) 23 dawou 2011 lan, kèk bèt nan zou (pak bèt) nasyonal Smithsonian te komanse gen yon konpòtman dwòl. Nan mitan yo genyen lemiryen yo ki tonbe kriye byen fò pandan anviwon kenz (15) minit, jistan spesyalis yo vini.

Nan etid semèn sa a, n ap etidye kèk ekzanp jan lòm ajite se pa lakoz katastwòf natirèl tankou tranblemanntè, men, lakoz peche lòm ki pèdi e ki refize konte sou sa Kris ofri tout sila yo ki vin jwenn Li atravè lafwa ak obeyisans.

_*Etidye leson semèn sa a pou saba 10 jiyè._