---
title:  Apwofondisman
date:  09/07/2021
---

« Israyelit yo te sanble sensè, y ap repanti epi yo tris lakoz move konpòtman yo a, men, sa yo te regrèt vrèman se paske yo te pèdi, se pa t dezobeyisans yo ak engratitid yo yo te regrèt. Lè yo konstate Bondye p ap tounen sou desizyon L, yo montre aklè sa yo vle a e yo di yo p ap tounen nan dèzè a. Lè Bondye ba yo lòd pou yo kite peyi lennmi yo a, Bondye t ap teste obeyisans yo e L te wè yo te sou blòf. Yo te konnen yo te fè yon gwo gwo peche lè yo lage nan fè vyolans kriminèl kont espyon (toutè) yo ki t ap sipliye yo pou yo obeyi Bondye. Men, gwo laperèz te anvayi yo lè yo te dekouvri yo te fè yon gwo fòt ki t ap gen move konsekans. Kè yo pa chanje, yo te sèlman bezwen yon pretèks pou yo rekòmanse rebelyon an. Pretèks sa se lòd Bondye ba yo atravè Moyiz pou yo retounen nan dezè a. » – Ellen G. White, Patriarches et prophètes, Doral, Floride, éditions IADPA, 2020, chap. 34, p. 364.

« Lafwa pa mache ak pretansye. Sèl sila ki gen vrè lafwa a ki pa pretansye. Pretansyon se yon lafwa dyab la refè. Lafwa reklame pwomès Bondye yo, epi l pwodui fri obeyisans. Pretansyon revandike pwomès yo tou, men, tankou Satan, li sèvi ak yo pou l montre l gen rezon peche. Lafwa t ap kondui premye paran n yo pou yo konfye yo nan lanmou Bondye a, obeyi kòmandman L yo. Pretansyon fè yo transgrese lwa L la, yo panse gwo lanmou Bondye a pa t ap kite yo peye konsekans peche yo a. Lafwa pa mande Bondye favè san l pa ranpli kondisyon ki mache ak gras la. Yon lafwa ki solid gen baz li nan pwomès ak nan ansèyman Bib la » – Ellen G. White, Jésus-Christ, Doral, Floride, éditions IADPA, 2020, chap. 14, p. 105.

**Meditasyon**

`Diskite diferans ki genyen ant lafwa ak pretansyon. Poukisa anvayisman Kanahan se te dabò yo aksyon lafwa, men, li vin yon aksyon pretansye lè israyelit yo atake a ? Nan ki nivo rezon (motivasyon) n yo ak sikonstans yo jwe yon wòl nan fè diferans ant lafwa ak pretansyon ?`

`An n reflechi sou sa, menm si n jwenn padon pou peche yo, nou dwe viv ak konsekans peche sa yo. Kijan n kapab ede sila yo k ap goumen pou yo konnen si yo jwenn padon pou yo peche ki genyen konsenkans negatif sou yo, e petèt menm sou pwòch yo ?`