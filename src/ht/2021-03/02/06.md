---
title:  Lafwa ak pretansyon
date:  08/07/2021
---

`Ki menm bagay nou jwenn ant pèp Israyèl ki te pèdi nan dèzè a ak sitiyasyon pèp Bondye a, anvan retou Jezi a ? (gad 1 Korentyen 10.1-11).`

Pandan yon pakèt tan, pèp Bondye a pèdi nan dèzè a, y ap chache Tè pwomès la. Dèzè sa a pran divès fom. Pou epòk pa n nan, li sanble ak yon larivyè enfòmasyon nan medya yo, mesaj k ap monte sou telefòn nou tanzantan ak mwayen distraksyon ki tout kote. Li tante fè n kwè pònògrafi se lanmou, epi byen materyèl se repons tout pwoblèm. Si n te kapab yon ti kras pi byen kanpe, yon ti kras pi jèn, pi rich, pi beèl, pwoblèm nou yo t ap regle.

Tankou israyelit yo, n ap chache lapè tankou chen fou, e byen souvan nou chache l move kote a.

`Kòman israyelit yo te reyaji devan jijman Bondye a nan Resansman 14.39-45 ?`

Reyaksyon pèp Israyèl la devan jijman Bondye a te klè. « N ap monte kote Bondye te di a, paske n peche » (Resansman 14.40).

Yon angajman yon moun pran a de (2) kè sanble ak yon vaksen yo mal bay : li pa fè okenn efè. Jodi a, medsen yo rekòmande anpil pou tout ti moun pran vaksen kont Epatit B anvan menm yo gen de (2) jou depi yo fèt. Se yon bon kòmansman, men, apre premye dòz la, si l pa pran de (2) osnon twa (3) dòz jan sa dwe fèt, ti moun sa yo pa gen okenn pwoteksyon kont epatit B a.

Israyèl ki vin pran yon lot desizyon nan fen Resansman 14 la, vin lakoz deksepsyon ak lanmò, paske israyelit yo refize suiv konsèy Bondye epi yo deside al goumen san « kay alyans » lan epi san se pa Moyiz k ap dirije.

Lè y ap fè pretansye a sa pa san konsekans, li lakoz lanmò. Anpil fwa, se laperèz ki fè n pretansye. Kòm nou pè yon bagay, nou pran desizyon n vin regrèt annapre.

`Panse yon epòk kote w te aji sou baz lafwa ak yon lòt epòk se pretansye w t ap fè. Ki diferans ou wè ?`