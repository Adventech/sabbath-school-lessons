---
title:  Chwazi yon wout tou nèf
date:  02/08/2021
---

Lè Jozèf t ap vwayaje ale an Ejip, kote yo ta pral vann li kòm esklav, li te pote doulè l, relasyon konplike ak angwas li t ap viv la. Vwayaj sa te difisil, e l t ap goumen pou dlo pa sot nan je l.

« Alòs karavàn nan t ap mennen Jozèf nan direksyon sid la pou l al an Ejip, de lwen, jèn prizonye a t ap gade kolin kote tant/tonèl papa l la yo ye a. Lè l ap panse kijan chagren ak tristès pral fini ak papa l, dlo je l benyen figi l. Epi, sèn krèvkè Dotàn nan monte nan tèt li : l ap reviv frè l yo k ap gade l ak repiyans. Li tande frè l yo k ap joure l e k ap pase l nan betiz alòs li te dezespere. Lè l ap panse sou demen, li pipi sou li. Ala gwo chanjman nan lavi l ! Yon pitit papa l si renmen, pral vin yon esklav y ap maltrete.  Poukont li, san zanmi, kisa l ta pral devni nan peyi etranje yo te mennen l lan ? Jozèf bliye tèt li nan pwòp soufrans li ak laperèz li. […] Nan yon ti tan, Jozèf vin sonje Bondye papa l la, yon Bondye l te aprann renmen depi l piti. Se divès fwa pandan l anba tant/tonèl papa l, Jakòb, li te tande istwa vizyon papa l te fè Betèl la,  alòs li t ap sove kite kay papa l ! […] Kounye a, tout ansèyman sa yo ki te gen valè t ap monte nan memwa Jakòb, e l te sèten Bondye papa l la yo t ap Bondye pa l tou. Rapid vit, li lage kò l nan men Kreyatè l la epi l sipliye l pou l tounen fòs li nan peyi sa yo egzile l la » – Ellen G. White, Patriarches et prophètes, Doral, Floride, éditions IADPA, 2020, chap. 20, p. 191, 192 ; italik la pou atire atansyon n).

Kèk kilti mete aksan sou wòl kominote yo olye sou yon grenn moun, alòs gen lòt kilti ki plis valorize wòl yon moun pase wòl kominote a. Menmsi de (2) aspè sa yo prezan nan Bib la, sa klè, nou jwenn yon apèl pou chak moun angaje l pèsonèlman ak Bondye, osnon pou kominote a angaje l. Jozèf kòmanse jwenn repo nan relasyon l yo lè l pran desizyon pèsonèl pou l suiv Bondye.

`Kisa vèsè sa yo aprann nou sou angajman pèsonèl ? (gad Detewonòm 4.29 ; Jozye 24.15 ; 1 Istwa 16.11 ; Sòm 14.2 ; Pwovèb 8.10 ; Ezayi 55.6)`

Pou n jwenn repo fòk nou pran desizyon pèsonèl pou n suiv Bondye. Zansèt nou yo se te poto mitan spirityèl yo te ye, men, moun pa transmèt lafwa ak espirityalite. Sonje Bondye se pitit sèlman L genyen, Li pa gen pitit pitit.

`Poukisa l enpòtan pou n chwazi pou n angaje n a Bondye chak jou, an n di angaje n tanzantan ? Kisa k pase lè n pa fè sa ?`