---
title:  Relasyon moun ak moun daprè Bondye
date:  04/08/2021
---

Istwa Jozèf la nan an Ejip kòmanse an byen. Li lage l nan men Bondye e Bondye beni l. Apre sa l vin gen pòs lakay Potifar, bagay li pa t janm imajine.

`Ki fason pratik benediksyon yo te manifeste nan lavi Jozèf  ? Kijan n kapab defini relasyon l te genyen ak lòt moun yo ? Li Jenèz 39.1-6.`

Jozèf  sanble te antann li ak Potifar, e relasyon l ak moun nan kay la ni moun deyò yo te parèt korèk. Men, se pa t senp konsa. Li te yon moun ki te twouble nan zantray li.

`Ki pwoblèm relasyonèl Jozèf  t ap viv ? Kijan l te chwazi jere sa a ?`

Jozèf  te gen pwoblèm ak madan Potifar. Men, petèt nou ta dwe refòmile l konsa pito : madan Potifar te gen pwoblèm. Li te konsidere moun li t ap frekante yo tankou [nenpòt] bagay li kapab itilize tankou ti maryonèt. Li te vle « itilize » Jozèf . Bib la di n : « Jozèf  te bèl gason anpil anpil » (Jenèz 39.6). Li pa fasil pou Bib la mansyone karakteristik fizik yon moun, paske : « Lèzòm gade sou sa ki parèt devan je yo. Men, Mwen menm Mwen gade sa ki nan kè moun » (1 Samyèl 16.7, HCV). Nan ka sa a menm, bèlte Jozèf  te plis sanble yon devenn pou li olye yon èd nan efò l t ap fe pou l te viv nan sennte epi ret fidèl a prensip Bondye yo.

Malgre pèsistans dam malveyan sa a, Jozèf  sanble fè yon bagay ki pa t pote fri. Li te aplike prensip biblik yo nan tout relasyon l yo, e se konsa tou l aji ak madanm Potifar. Menm jan tout moun ki sibi konsekans peche a kapab temwànye sa a, prensip biblik yo konsènan relasyon moun ak moun yo pa egzajere.

Tèks biblik la montre istwa n ap pale la a se se pa yon ti istwa tou kout ki annik pase : madan Potifar lage nan kò Jozèf  chak jou (gad Jenèz 39.10). Jozèf  eseye esplike l sou ki baz li pa vle a (gad Jenèz 39.8, 9), men, se pou granmesi.

Jozèf  vin konprann li pa kapab kontwole chwa lòt moun. Alò, li deside viv, renmen e kenbe relasyon l ak lòt moun yon fason k ap onore Bondye. Jozèf  aprann viv nan prezans Bondye. Detèminasyon sa a ede l reziste anba tantasyon.

`Èske w eseye mete tout relasyon w yo nan kad prensip biblik yo menmsi lòt moun yo pa gen yon atitid/konpòtman pozitif ? Èske sa mache ? Li Matye 5.43-48. Poukisa l enpòtan pou w viv konsa ?`