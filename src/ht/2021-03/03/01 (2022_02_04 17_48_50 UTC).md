---
title:  Rezon Ki Fe N Ajite
date:  10/07/2021
---

### Lekti pou etid semenn sa a
Matye 10.34-39 ; Lik 12.13-21 ; Filipyen 2.5-8 ; Lik 22.14-30 ; Matye 23.1-13.

> <p>Pasaj pou n memorize a</p>
> “Paske, kote ki gen jalouzi, kote moun ap kouri dèyè enterè pa yo, fòk gen dezòd ak tout kalite mechanste” (Jak 3.16, HCV).

Gen yon pyebwa ki rele tranb. Se yon bèl pyebwa ki kapab mezire ant 15 a 30 mèt lè l fin grandi. Li leve kote ki fè frèt osnon ki fè fre. Yo konn sèvi ak li pou fè mèb, alimèt ak papye. Lè l fè frèt anpil anpil gen yon seri bèt tankou sèf, se nan pyebwa sa y al manje, paske kòs li gen yon pakèt eleman ki kapab nouri yo. Tranb yo bezwen anpil solèy, yo pouse tanzantan, menm nan peryòd gwo fredi, pandan livè, se sa k fè pyebwa sa a se yon depo manje pou anpil zannimo.

Men, yonn nan bagay tranb yo genyen, se yo menm ki sanse gen rasin ki pi long nan tout plant yo. Rapid vit rasin yo kapab pouse epi layite kò yo pou yo fè jèn ti boujon. Yon tranb kapab viv jiska 150 lane, alòs ti boujon ki pran yo kapab viv plizyè milye lane.

Nan etid semèn sa a n pral dekouvri rezon ki fè n ajite konsa. Anpil bagay anpeche n twouve vrè repo a nan Jezi. Gen kèk nan rezon yo ki parèt aklè, nou pa bezwen al reflechi pou n wè yo, men, gen kèk bagay ki kapab pa klè, tankou ti boujon tranb yo anba tè a. Nou pa toujou konsyan de sa k separe n ak Sovè a.

_*Etidye leson semèn sa a pou saba 17 jiyè._