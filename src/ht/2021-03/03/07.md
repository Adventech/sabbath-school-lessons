---
title:  Apwofondisman
date:  16/07/2021
---

« Yon lavi ki fèmen sou li menm pa kapab ni grandi ni pote fri. Si w aksepte Kris la kòm Sovè pèsonèl ou, ou dwe bliye tèt ou pou w aji pou pwochen w. Pale de lanmou Kris la, de bonte L, epi fè tout devwa w jwenn pou w fè. Pote fado lòt moun yo pandan w ap fè tout sa k posib pou w sove nanm k ap pèdi yo. Depi w resevwa Lespri Kris la, ki se yon lespri ki aji san enterè e ki fè sakrifis pou lòt moun, w ap grandi e w ap donnen fri. Gras yo ki nan Lespri a ap mi nan ou, lafwa w ap vin fèm, konviksyon w ap vin solid, lanmou w ap vin pafè ; w ap reflete imaj Kris la pi plis toujou nan sa ki san defo, ki onorab e ki merite lanmou » – Ellen G. White, Premiers écrits, « Le semeur », p. 51.

Konsènan pwoblèm ant manm legliz la yo, « nonsèlman divès moun pèdi tan ki gen anpil valè nan pale vye koze, men, moun sa yo fè sèvitè Bondye yo pèdi tan tou nan chita koute yo, alòs kè yo pa koube anba gras Bondye yo. Si n voye jete ògèy ak egoyis, senk (5) minit ap sifi pou regle pifò pwoblèm moun sa yo ap plenyen pou yo a. Tan sa yo n pran pou n montre n gen rezon an yo fè zanj yo fache e yo fè Bondye pa kontan » – Ellen G. White, Premiers écrits, « Supplément », p. 119.

**Meditasyon**

`Ak gwoup/klas ou a, reflechi sou mwayen pratik pou n gen viktwa sou egoyis. Kijan nou chak kapab pran responsablite n pou n kapab suiv lide sa yo ?`

`Anbisyon pa yon move bagay. Men, kijan n kapab devanse ak imajine gwo bagay Bondye kapab ba nou yo san n pa tonbe nan pyèj anbisyon ?`

`Jeneralman, de lwen, nan relasyon n yo, nou pa montre n anbisye, ipokrit, egoyis, jalou. Nou kapab montre n pa gen repwòch nan sa yo. Men, tankou nan ekzanp rasin tranb lan, tout karakteristik negatif sa yo kache anba anba. An n pratik, kijan n kapab kite Lespri a transfòme n ? Kijan n kapab solisyone pwoblèm ajitasyon n souvan genyen an epi jwenn vrè repo a nan Jezi ?`

`Devlope repons ou te bay pou dènye kesyon yè a sou enpòtans retou Kris la. Alò, ki lespwa n t ap genyen san esperans sa a ? San asirans sa a, ki enterè n t ap genyen nan premye vini Kris la, lè n konnen sila yo k ap dòmi jis jou rezireksyon an ki ap fèt sèlman le Kris la retounen ?`