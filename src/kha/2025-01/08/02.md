---
title:  U Blei Uba Donbor Jong Ngi
date:   16/02/2025
---

U Pastor jong ki samla u la hikai ia ka kynhun ki khynnah skul u ong “U Blei u long uba donbor,” “Kata ka mut ba U synshar ia kiei kiei baroh kiba jia.” Uwei u khynnah skul uba la sngew lyngngoh u la jubab, “Haba U Blei U la don ha ka jingsynshar haba u ksew jong nga u la iap? Balei U Blei un pyniap ia u ksew jong nga?”

Haba pyrshang ban jubab ia kane ka jingkylli, u pastor jong ki samla u la jubab: “Kata ka long kaba eh. Hynrei teng teng U Blei U ailad ia ngi ban iaid lyngba ki por kiba eh khnang ba ngin long kiba la pynkhreh na ka bynta kiei kiei kiba kham eh ha ka lawei. Nga kynmaw katno ka long kaba eh haba u ksew jong nga u la iap. Hynrei ban iaid lyngba ia kata ka la iarap ia nga ban ialeh pyrshah ia ka por kaba kham eh hadien haba I Mei-Ieit jong nga i la iap. Hato kata ka don jingmut?”

Hadien ka jingsangeh kham slem, u khynnah skul u la jubab, “Kumta U Blei U la pyniap ia u ksew jong nga ban pynkhreh ia nga ba lano Un pyniap ia ka I Mei-Ieit jong nga?” grandma?”—Marc Cortez, quoted in John C. Peckham, Divine Attributes: Knowing the Covenantal God of Scripture (Grand Rapids, MI: Baker Academic, 2021), p. 141.

Ki briew teng teng ki shim ba kiei kiei baroh kiba jia ki jia kumba U Blei U kwah. Kaei kaba jia ha ka pyrthei ka long thik kumba U Blei U la kwah ba kan jia. Halor baroh, U Blei U long uba donbor baroh. Kumno, te, kaei kaei kan jia kaba U Blei um kwah ban jia? Kumta, wat la kaei kaei ka jia, wat la ka long kaba sniew katno katno ruh, ka la long ka mon U Blei. Kata, la kumno kumno, ka long kaba kane ka theology ka hikai.

`Pule Salm 81:11–14; Isaiah 30:15, 18; Isaiah 66:4; and Lukas 13:34. Kaei ba kine ki dkhot ki ong sha phang kine ki jingkylli la ka long ka mon ka jong U Blei ba barabor la pyndep?`

Katba bun ki briew ki ngeit ba U Blei U dei ban ioh beit ia kaei kaba U kwah, ka Baibl ka iathuh ia ka jingiathuhkhana kaba pher bak-ly-bak. Na kapor sha kapor, ka Jingthoh Bakhuid ka pyni ia U Blei kum uba mad ia ki jingkwah bym lah pyndep. Kata ka long, kaei kaba jia bunsien ka ialeh pyrshah ia kaei kaba U Blei U pynpaw ba ha ka jingshisha U kham kwah ban jia. Ha kiba bun ki khep, U Blei U pynbna shai ba kaei kaba jia ka long kaba mar pyrshah ia kaei kaba U kwah. U la kwah ia kawei ka jingmih na ka bynta ki briew jong U, hynrei ki la jied ia kawei pat ha ka jaka jong ka. U Blei hi u ud: “ ‘Hynrei ki briew jong nga kim shym sngap ia nga. . . . Ah ban da ki briew jong nga kin sngap ia nga, ban da ki Israel kin iaid ha ki lynti jong nga! 14.Shen shen ngan da la pyndem ia ki nongshun jong ki,’ ” (Salm 81:11, 13, 14, NW).

`Pyrkhat lyngba ki jingmut jong kano kano ka theology kaba pynshong nongrim ia baroh kaba jia ha ka mon ba beit jong U Blei. Kiei ki jait jingeh kiba jylliew, khamtam ha ka jinglong jingman jong ka jingsniew, kaba kum kane ka theology kan thaw?`