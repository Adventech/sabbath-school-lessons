---
title:  Ka Jingiathuhkhanna Ka Jia Shisha
date:   21/02/2025
---

### Na Rumba sha ka Balang

_Da: U Andrew McChesney_

Kum u khynnah shynrang, u Nelson u dang rit palat ban leit rumba ha Colombia. Hynrei u la sngewthuh ba don kaei kaei kaba bakla haba ki kmie ki kpa jong u ki la ialam ia u sha jingiaseng ha ka 31 tarik u Naiwieng bad nangta ki la iehnoh ia u ha iing khnang ba kin ioh ban rakhe ia ka sngi snem thymmai ha ka rumba, ka jingkhawai tynrai kaba don ka jingrwai, ka jingshad bad ka jingdih kyiad.

Ha ka rukom tynrai jong u Nelson, ki Khristan ki leit jingiaseng ban pynkyntang ia lade ha U Blei shwa ka snem thymmai bad nangta ki leit sha rumba ban ring ha ka snem thymmai. Wat la u dang rit, u Nelson u sngewthuh ba ka iingmane ka long ka jaka kaba kyntang bad ba ka rumba kaba ju pynlong ha ki bar bad ki jaka lehkai miet kam long kaba kyntang. U la lyngngoh, “Balei ka iing jong nga ka leit jingiaseng ban ioh jingpynkhuid bad nangta ka leit sha rumba ban ioh long ki bym kyntang?”

U Nelson u la kylli ia la ka kmie, “Balei phi leit jingiaseng nangta phi sa leit rumba?”

Ka’m shym la jubab.

Kum u samla, u Nelson u la sangeh noh ban leit jingiaseng bad u la sdang ban tem ia ka jingtem tynrai vallenato ha ka rumba. U la long u nongtem akordion uba tbit bha, bad u la iaid shaphrang ban pyndep ia ka jingangnud ban long uba riewspah bad uba pawnam.

Nangta u la iakynduh, ia ka Laura ka ban sa long ka tnga jong u, kaba la long ka Seventh-day Adventist barim.

“Phi tip ba kiba iap kim don ha bneng?” ka la kylli. U Nelson um sngewtynnad ia ki jingmut jong ka Laura, hynrei u sngewtynnad ia ka. Kumta, ki la iasah lang.

Hadien katto katne por, ka Laura ka la wan phai biang sha ka Balang Adventist, bad ka la khot sngewbha ia u Nelson ban iakynduh ia la ki kmie ki kpa. Ha ka jingiakynduh kaba nyngkong jong ki, u kpa jong ka u la pynkyndit ia u Nelson haba ki la ia shong bam ja. “To ngin duwai na ka bynta ka jingbam,” u la ong. U Nelson um ju mlien ban duwai shuwa ban bam.

U Nelson bad u kpa jong ka Laura ki la ialong paralok. Ym slem, u Nelson u la sdang ban duwai ha ki por bam. U la sdang ruh ban leit jingiaseng bad ka Laura. Um shym la sngewtynnad ha kaba nyngkong namar ka long kumba phylla ban leit jingiaseng ha ka sngi Saitjain. Hynrei nangta u la pule ia ka hukum kaba saw ha ka Eksodos 20:8–10 bad u la sngewthuh ba U Blei u la hukum ia ki briew ban rakhe khuid ia ka sngi kaba hynñriew. U la kwah ban long uba khuid.

Mynta, u Nelson Silva, 30 snem ka rta, u dei u nongtem Adventist u bym ju tem shuh ia ka accordion ha ka por rumba. Ha ka jaka kata, u la tem ha ki jaka bam bad ha ki jingkhawai sngi kha. U iathuh ha ki nongsngap shaphang ka jingisynei U Blei bad u duwai na ka bynta jong ki. U bad ka kynhun ki nongtem balang ki ju tem ruh ha ki bus paidbah. “Ka jingrwai ka la pynlong ia nga ban shai ha ka pyrthei, hynrei mynta nga kwah ban tyngshaiñ na ka bynta U Khrist”, u la ong.

_Duwai ba ia ka gospel yn pynbna sha baroh ki kolshor bad ki kynhun briew ha kylleng ka pyrthei. Khublei shibun ia ki jingainguh mishon jong phi kiba iarap ban iasam ia ka gospel bad ki kynhun briew ki bym pat poi bad ki bym pat poi. Peit ia ka YouTube video jong u Nelson ba u tem ia ka accordion ha: bit.ly/Nelson-Silva_