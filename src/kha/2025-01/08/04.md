---
title:  Ban Ieit Ia U Blei
date:   18/02/2025
---

Namar ba U Blei U long uba donbor baroh kam mut ba U lah ban leh ia kiei kiei ki bym shongnia. Kumta ruh, ba U Blei un ym buh lypa ha ka dohnud jong uno uno u briew ban ieit ia U da ka mon sngewbha. Ka jingleh da ka mon sngewbha ka mut ba U Blei um pynbeit lypa ia kaei kaba u briew u dei ban leh, kumta kane ka jingbatai ka long ba, kam long kaba dei ia U Blei ban pynlong ia no ia no ban leh ia kaei kaei. Ha ka jingkren lyngkot, kumba ngi la iohi, bad ngi dei ban banjur biang— Ba U Blei un ym pynbor ia uno uno ban ieit ia U, namar ha ka khyllipmat ba la pynbor, kam dei shuh ka jingieit.

`Pule Matthaios 22:37 and Deuteronomy 6:4, 5. Kumno kine ki dkhot ki hikai ia ngi shaphang ka jinglong bashisha jong ka mon laitluid?`

Ka hukum kaba khraw tam, ban ieit ia U Blei, ka ai sakhi ba U Blei U kwah, shisha, ba baroh kin ieit ia U. Hynrei, ym baroh kiba ieit ia U Blei. Balei, te, U Blei U shu pynlong ia baroh ban ieit ia U? Sa shisien, kata ka long namar ba ka jingieit, ban long ka jingieit, ka dei ban long kaba la ai ei.

`Pule Hebru 6:17, 18 and Titus 1:2. Kumno kine ki dkhot ki hikai shaphang U Blei?`

Kat kum ka Jingkhein 23:19, “ ‘U Blei um long u briew, ba Un thok’ ” (ESV). U Blei um ju lamler (Titos 1:2); U Blei U bat beit ia la ka ktien bad Um ju pynkhein ia ka jingkular (Heb. 6:17, 18). Kat kum kane, lada U Blei U la kular ne aiti ia lade ha kaei kaei, ka jingleh jong U ha ka lawei ka long kaba la buh pud ha ka jinglong babha da kata ka jingkular.

Kane ka mut ba, katba U Blei, ha kiba bun ki khep, U ai ia ki jingthaw ia ka jinglaitluid ban jied ban ia kaba U Blei U kham kwah; kam shong ha U Blei ia kaei kaba ki briew kin jied. Lada U Blei U la aiti da lade ban ai ia ki jingthaw ia ka mon laitluid, ki briew ba kin don ia ka jinglah ban pyndonkam ia ka jinglaitluid jong ki ha ki rukom wat la kiba ia pyrshah ia ki jingkwah ba bha tam jong U Blei. Kaba sngewsih ka long ba bun ki briew ki pyndonkam ia ka jinglaitluid jong ki ha kane ka rukom, bad kat kum kata, ki don shibun kiei kiei kiba jia kiba U Blei U kwah ba kin ym jia, hynrei kiba ym dei, haba kren beit, ka dei ha U Blei.

`Kaei kaba phi la leh kaba phi tip ba U Blei Um kwah ia phi ban leh? Kane ka hikai aiu shaphang ka jingshisha —bad ki jingma kiba shyrkhei kiba lah ban mih — jong ka mon laitluid?`