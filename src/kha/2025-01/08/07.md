---
title:  lynnong
date:   21/02/2025
---

Pule Ellen G. White, ‘God With Us,’ ” pp. 19–26, ha Ka Jingthrang Jong Ki Arta.

“Ka Jingthmu na ka bynta ka jingpynim jong ngi kam shem la long ka jingpyrkhat kaba wan hadien, ka jingthmu kaba la pynbit pynbiang hadien ka jinghap noh jong U Adam. Ka la long ka jingpynpaw shai ia kata “ka jingmaian ba la ri jar jar na ki arta ba mynhyndai kulong” Rom 16:25. Ka long ka jingplie wang ia ki aiñ tynrai kiba naduh ki arta bymjukut ki la long ka nongrim jong ka khet jong U Blei. Naduh kaba mynnyngkong. U Blei bad U Khrist ki la tip ia ka jingphai dien ka jong u Soitan, bad ia ka jinghap jong u briew lyngba ka bor shukor jong u nongialeh pyrshah. U Blei um shem la thmu lypa ba ka pop kan don. Hynrei U la iohi lypa ia ka jingmih jong ka, te U la khreh lypa ia ka lad ban pyndap ia ka jingdonkam ba kyrkieh. Ka khraw katta katta ka jingieit jong U ia ka pyrthei, ba ula kular ban ai ia u khun ba la kha marwei “ba uei uei ruh u ba ngeit ha U, un ym jot shuh, hynrei un ioh ka jingim bymjukut” Ioannis 3: 16.” Ellen G. White, The Desire of Ages, p. 22.

**Ki Jingkylli ban ia Puson**:

`Lada U Blei Um ioh ia kaei kaba U kwah, kumno kane ka jingshisha ka ktah ia ka rukom pyrkhat jong phi shaphang kaei kaba jia ha kane ka pyrthei? Kiei ki jingmut kiba lah ban leh na ka jingsngewthuh ba U Blei U don ki jingkwah ki bym lah ban pyndep?`

`Lada ngi leit phai biang sha ka jingïanujor jong u cake ha ka jingpule jong ka sngi Pynkhreh, ngi lah ban sngewthuh balei, wat la “U Blei bad U Khrist ki la tip ïa ka jingphaidien jong u Soitan,” ki la ïaid shakhmat bad ki la thaw ïa ngi la kumno kumno. Ka jingieit ka la dei ban don ha ka jingkhleh, bad ka jingieit ka mut ka jinglaitluid. Ha ka jaka ba Un ym thaw ia ngi kum ki jingthaw kiba lah ban ieit, U Blei U la thaw ia ngi khnang ba ngin lah ban ieit, hynrei U la leh kumta da kaba tip ba, ha kaba kut, kan ialam ia U Jisu sha ka diengphna. Ka dei ban iathuh aiu ia ngi shaphang katno ka long kaba kyntang, kaba kongsan, ka jingieit ia ka sorkar U Blei ba U Khrist un shah shitom halor ka diengphna ban ia kaba kyntait ia ngi ia ka jinglaitluid kaba don ha ka jingieit?`

`Bunsien ngi iam sngewsih ia ka jingsniew bad jingjynjar ha kane ka pyrthei, hynrei katno sien phi shim por ban pyrkhat ba U Blei hi U iam bad sngewsih ia ki jingjynjar bad jingsniew? Kaei ka jingiapher ha ka jingsngewthuh jong phi shaphang ka jingsniew bad ka jingjynjar haba phi ithuh ba U Blei hi U shah shitom namar ka jingsniew?`

`Kumno kane ka jingshisha — ba bun kiei kiei kiba jia ha kane ka pyrthei kiba U Blei Um mon — ka iarap ia phi ban ialeh pyrshah ia la ka jong ka jingjynjar, khamtam haba kam don jingmut bad ka i kumba kam ialam sha ka jingbha ei ei ruh em?`