---
title:  U Ei U Para-Marjan Jong Nga?
date:   20/03/2025
---

Ha ka jingiathuhkhana jong u Loukas, tang hadien ba U Jisu u la pynbna ia ki ar tylli ki hukum kiba khraw tam jong ka jingieit ia U Blei bad ka jingieit ia u paramarjan, uwei u nongiasaid ain, “u da kwah ban pynksan ia lade, u la ong ha U Jisu, ‘Bad uei u paramarjan jong nga?’ ” (Loukas 10:29, 30). NKJV). Kum ka jingkynthoh ia kane, U Jisu u iathuh ia ka pharshi kaba la tip bha mynta, hynrei kaba la pynkyndit ha kata ka por, shaphang u nong Samaria uba bha.

`Pule Ka Pharshi jong u nong Samaria ba bha ha U Lukas 10:25-37. Kaei kaba kine ki dkhot ki ong ha ka jingshai jong ka jingpyrta jong ki nongiathuhlypa na ka bynta ka jingisynei bad ka hok bad ki jait jingbymhok kiba ki kynhun bynriew bapher bapher ki la pynjynjar pynshitom ia ki “wei pat” lyngba ka histori jong u briew baroh?`

U Jisu um shym la kren tang shaphang ka hok; U la wan ban wanrah ia ka. U la long bad un long ka jingpyndep ia ka jingkhot jong ka jingiathuhlypa bad ka jingkwah ia ka hok (peit Loukas 4:16-21 ha ka jingshai jong u Isaiah 61:1, 2). U long ka jingkwah jong ki jaitbynriew baroh, khamtam kito kiba ithuh ia ka jingdonkam jong ki ia ka jingpyllait.

Ha ka jingïaleh pyrshah bad u nongshun, uba la pyrshang ban knieh jubor ia ka khet U Blei, U Jisu u la pynhiar ïa lade bad u la pyniadei bad kito kiba hapoh ka pop, ka jingbymhok bad ka jingshah pynshitom beiñ (khlem da shah ktah ha ka pop), bad U la jop ïa u nongshun da kaba aiti ïa lade ha ka jingieit ha ka ban pynskhem ia ka hok kum Uta Uba hok bad U Nongpynksan ia baroh kiba ngeit. Kumno ngin lah ban kam ba ngi sngewkhia ha kaba iadei bad ka hukum kaba U Khrist U la iap ban pynskhem bad pyndon burom ia ka lymda ngi shim khia ia kiwei pat ki hukum kiba U Khrist U khot kiba kham donkam bad kham khia ki jong ka hukum?

Ka Salm 9:8, 9 ka pynbna, “Bad un bishar ia ka pyrthei ha ka hok, un leh ia ka jingbishar iaki kynja bynriew ha ka jingbeit. U Trai ruh un long ka kut bajrong ia kita kiba la bannein, ka kut hajrong ba ka por ka jingjynjar” Kumjuh ruh, ka Salm 146:7–9 ka bynrap, U Blei “Uba bishar dep ia kiba la banbein; Uba ai bam ia kiba thngan: U Trai U pyllait ia ki nongsah byndi; 8 U Trai U pynpeit ia kiba matlah; U Trai U kyntiew ia kiba la pynpoh; U Trai U ieit ia kiba hok; 9 U Trai U sumar ia ki nongwei; U kyrshan ia U khunswet bad ia ka riewkynthei; hynrei ia ka lynti u bymman U pynkylla khongpong.”

Haduh katno ka Ktien U Blei ka lah ban kham pynshai ha kaba iadei ba kumno ngi dei ban wad ban shakri ia kito kiba don sawdong jong ngi kiba shah pynmynsaw bad kiba donkam jingiarap?

`Ngi lah ban ïoh jinghikai aiu na ka jingim bad ka jingshakri U Jisu shaphang ka jingïarap sha kito kiba donkam jingïarap? Wat la ngim lah ban leh ia ki kambah kumba U la leh, na ka bynta kiba bun ki briew kiba la shah pynmynsaw, kumno yn niew ia ka jingiarap jong ngi ba ka long kaba “phylla” kaba biang?`