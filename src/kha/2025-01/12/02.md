---
title:  Ki Ar Tylli Ki Hukum Kiba Khrawtam
date:   16/03/2025
---

Ban pyrkhat ia kaei kaba ngi lah ban leh, marwei marwei bad ha ka kynhun, ban kyntiew ia ka jingieit bad ka hok U Blei ha ka pyrthei jong ngi, ka long kaba dei ban sdang da kaba pynleit jingmut ha kaei kaba U Blei U la hukum ia ngi.

`Pule Mathaios 22:34-40. Kumno U Jisu u la jubab ia ka jingkylli jong u riewsaid?`

Kat kum ka jingong jong U Jisu hi, ka “hukum kaba nyngkong bad kaba khraw” ka long “Men ieit ia U Trai U Blei jong me da ka dohnud jong me baroh, da ka mynsiem jong me baroh, bad da ka jingmut jong me baroh.” Bad, U Jisu u bynrap, “kaba ar ka long kum kata: “To ieit ia la u paramarjan kumba ia lade.” Kine ki hukum kim ieng marwei, pynban. U Jisu u bthah shuh shuh: “Ha kine ki ar hukum la sdien ia ka Hukum baroh bad ki Nongiathuhlypa ” (Math. 22:37-40, NW). Hooid, ki long hi kiba la shim na ka Testament Barim.

`Pule Mathaios 19:16-23. Kumno U Jisu u la jubab ia u to u samla ba riewspah kaba ka jingkylli ka don ka jingiadei ha ka jingjubab ia ka jingkylli jong u riewsaid ha u Mathaios 22?`

Kaei kaba la jia hangne? Balei U Jisu U la jubab ia une u briew kumba U la leh? Bad kaei ba kine ki jingiakynduh ki ong aiu ia ngi baroh, khlem da khein ia ka kyrdan ne hangno ngi don ha ka jingim?

“U Khrist U la buh tang ia kita ki kyndon kiba lah ban buh ia u nongbishar ban pynjanai ia ka jinglong ba kynja Khristan. Ki ktien jong U ki la long ki ktien ka jingstad. Wat la ki long kiba eh bad kiba dawa palat. Ha kaba pdiang bad kohnguh ia ki ka shong ka jingkyrmen jong u nongsynshar ia ka jingpynim. Ka kyrdan ba khraw bad ka spah jong u ki la ktah saint eh ha kaba pynsniew ia ka jinglong jong U. lada ieit bad niewkor ia ki, kin knieh noh ia ka jaka jong U Blei ha ka jingieit jong u. ban bat noh khyndiat ne shibun na U Blei ka la long ban bat ha lade ia kata kaban pynduna ia ka bor ba kynja mynsiem bad ia ka jingtbit trei kam jong u; namar lada niewkor ia ki jong ka pyrthei, kam pher ki long kibym thikna bad ki bym shongdor dashisha, kin kylla long kiba bat eh ia ka jingmut bad ia ka mynsiem.” - Ellen G. White, The Desire of Ages, p. 520

`Wat la ngim lah ban shah khot baroh ban die noh ia kiei kiei baroh kiba ngi don, kumba long une u nongsynshar samla uba riewspah, hynrei kaei kaba phi, hi marwei, phi lah ban bat skhem ia kata, lada phim lah ban iehnoh, ka lah ban ialam sha ka jingjot bymjukut jong phi?`