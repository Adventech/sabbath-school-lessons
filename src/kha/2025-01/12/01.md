---
title:  "Ka Jingieit bad ka Hok: Ki Ar tylli ki Hukum kiba Khraw tam"
date:   15/03/2025
---

### Dkhot Baibl ban pynkhreh ia ka Lynnong

Matt. 22:34–40, Sekhariah 7:9–12, Salm 82, Micah 6:8, Matt. 23:23–30, Lukas 10:25–37.

> <p>Dkhot Spel-lyndet</p>
> “Lada uno uno ruh u ong, Nga ieit ia U Blei, bad u shun ia la u para bangeit u long uba lamler: namar uta ubym ieit ia la u para bangeit ia uba u la iohi, um lah ban ieit ia U Blei ia uba um shym la iohi.” (1 Ioannis 4:20, ESV).

Wat la ngi don ka jingshaniah ba U Blei un pynbeit ia kiei kiei baroh ha kaba kut, hynrei ka dang long kaba donkam kaei kaba ngi kum ki Khristan ngi leh hangne bad mynta. Wat la ki lah ban don shibun ki jingbymhok bad ki jingsniew kiba U Blei un ym pynduh pyndam mynta (namar ki dak jong ka jingialeh pyrshah ha ka bneng jong ki bneng), kane kam mut ba ngim lah ban pyndonkam ban iarap ban pynduna ia kano kano ka jingjynjar bad jingsniew kaba ngi iakynduh, la kumno kumno kat ka bor ka ba ngi lah. Ha ka jingshisha, ngi don ka jingkitkhlieh, kum ki Khristan, ban leh tang kumta.

Kumba ngi la iohi, ka jingieit bad ka hok ki iaid ryngkat; ki long ki bym lah ban pyniakhlad. U Blei u ieit ia ka hok. Kat kum kane, lada ngi ieit ia U Blei, ngin ieit ia ka hok, kumjuh.

Kumjuh ruh, lada ngi ieid ia U Blei, ngin ia ieid iwei ia iwei pat. Ka bynta jong ka jingieit iwei ia iwei pat ka long ban iasam ia ka jingsngewkhia na ka bynta ka jingbha jingmiat jong kiba don sawdong jong ngi. Haba kiwei ki shah shitom ha ka jingduk, jingshah lehbein, ne kano kano ka jait jingbymhok, ngi dei ban sngewkhia. Haba kiwei ki shah ban bein, ngim dei ban leh kum kiba matlah. Ha ka jaka kata, ngi dei ban kylli ia lade kaei kaba ngi lah ban leh, marwei marwei bad ha ka kynhun, ban pynroi ia ka jingieit bad ka hok U Blei ha ka rukom kaba pynpaw ha ka pyrthei jong ngi kaba la pra ia ka jinglong ba janai jong U Trai jong ngi ha ka hok bad ka jingieit.

_* Pule ia kane ka lynnong ban pynkhreh ia ka Sabbaton March 22._