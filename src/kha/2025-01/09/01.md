---
title:  Ka Jingialeh Pyrshah Ha Ka Bneng jong ki Bneng
date:   22/02/2025
---

### Dkhot Baibl ban pynkhreh ia ka Lynnong

Math. 13:24-27; Jen 1:31; Esek. 28:12-19; Isa. 14:12-15; Math. 4:1-11; Ioannis 8:44, 45.

> <p>Dkhot Spel-lyndet</p>
> “Bad ia ka jingshun ruh ngan buh hapdeng jong me bad kata ka briew, bad hapdeng u symbai jong me bad u symbai jong ka ; u symbai jong ka un pynlwet ïa ka khlieh jong me bad me men pynlwet ia ka khongdongjat jong u.” Jenesis 3:15.

Ka pdeng jong ka theology jong ka Baibl ka long ka jingialeh kaba khraw hapdeng U Khrist bad u Soitan. Wat la ka jingmut jong ka jingialeh ha ki jaka bneng hapdeng U Blei bad ki Angel ki jingthaw ha bneng kiba la hap bad la ialeh pyrshah ia U Blei ka long ka jingmut kaba pawnam jong ka Jingthoh Bakhuid (Math. 13:24-30, 37-39; Jingpynpaw 12:7-10) bad ruh ka long kaba la jyllei ha kiba bun ki jingleh niam Khristan, bun ki Khristan ki la kyntait ne iehnoh ia ka jingmut jong ka jingialeh baroh kawei.

Hynrei na ka jingpeit jong ka Baibl, ka phang jong ka jingialeh ha ki jaka bneng, ha kaba ia ka hima U Blei la pyrshah da u ksuid bad ki angel jong u, kam dei kaba ngi lah ban iehnoh khlem da duh shibun ia kaei kaba ki jingiathuhkhana jong ka Baibl ki kren shaphang jong ka. Tang ki Gospel ki dap da ki jingkdew shaphang u ksuid bad ki ksuid kiba pyrshah ia U Blei.

Ban sdang ia kane ka taiew, ngin sa ia kren kumno lah ban jubab ia kine ki ar tylli ki jingkylli harum katkum ki katto katne ki bynta ba kongsan jong ka Baibl:

1. Hangno ka Jingthoh Bakhuid ka hikai ba ka don ka jingialeh ha ki jaka bneng hapdeng U Blei bad u Soitan?
2. Kat kum ka Jingthoh Bakhuid, kaei ka jinglong jong ka jingialeh?

_* Pule ia kane ka lynnong ban pynkhreh na ka bynta ka Sabbaton, March 1._