---
title:  Jingpyrkhat Ba Kham Bniah
date:   28/02/2025
---

Pule Ellen G. White, “Ka Jingsdang Jong ka Jingsniew,” pp. 492–504, na ka Jingialeh Bakhraw.

“Ym don kaei kaei kaba la hikai kham shai ha ka Jingthoh Bakhuid ban ia kaba U Blei um shym la don jingkitkhlieh satia ia ka jingrung jong ka pop; ba ym shym la don kano kano ka jingweng noh be-aiñ ïa ka jingaiei ba kynja blei, ym shym la don kano kano ka jingduna ha ka sorkar ba kynja blei, kaba la ai lad ïa ka jingkhihwin jong ka jingleh pyrshah. Ka pop ka long ka nongwan rung jubor, na ka bynta ka jingdon jong ka ym lah ban ai daw ei ei. Ka long kaba phylla, kaba khlem jingkhein; ban pynrem ia ka ka long ban iada ia ka. . . . Lada la pynduh noh mardor ia u [u Soitan] na ka jingdon, ki [ki nongshong shnong jong ka bneng bad jong kiwei pat ki pyrthei] kin jin da la shakri ia U Blei na ka jingtieng ban ia ka jingieit. Ka jingktah jong u nongshukor kan ym shym la shah pynduh pyndam, bad ka mynsiem ia leh pyrshah ym shym la shah pynduh jait noh shi syndon. Dei ban ailad ia ka jingsniew ban wan sha ka jinglong rangbah. Na ka bynta ka jingbha jong ka pyrthei baroh kawei lyngba ki arta bym ju sangeh U Soitan u dei ban kham pynroi ia ki nongrim jong u, ba ia ki jingkynnoh jong u pyrshah ia ka sorkar blei yn iohi ha ka jingshai bashisha jong ki da ki jingthaw baroh, ba ia ka hok bad jingisynei U Blei bad ia ka jingbymlah pynkylla jong ka hukum jong U lah ban buh junom shabar jong ki jingkylli baroh.”— Ellen G. White, The Great Controversy, pp. 492, 493, 499.

**Ki jingkylli ban ia Puson**:

`Bun ki briew ki lyngngoh kumno u jingthaw bym don pop kum u Lucifer u lah ban leh pop ha ka sien kaba nyngkong. Balei ba ka pop ka long kaba “maian” bad kaba “bym lah ban ai jingkhein”? Kumno ngin batai ia kane ka pop kaba nyngkong khlem da pynrem ne pynksan ia ka?`

`Balei U Blei um shym la shu pynduh pyndam noh mardor ia u Soitan? Balei ba ka jingsniew ka dei ban “shah ban poi sha ka jinglong rangbah”? Kumno kane ka long “na ka bynta ka jingbha jong ka pyrthei baroh kawei lyngba ki Arta bym ju kut”?`

`Balei ka long kaba donkam ban sngewthuh ba ka jingialeh hapdeng U Blei bad u Soitan kam dei ka jingialeh kaba donbor hynrei ka dei ka jingialeh kaba pher? Kumno ka jingialeh halor ka jinglong ka don jingmut ha ki rukom kiba ka jingialeh halor ka bor ba pura kam lah ban leh?`

`Kumno ka jingsngewthuh ia ka jinglong jong ka jingialeh pyrshah ka tan biang ia ka jingtap, kum ban ong, halor ki lad ha kaba ka jingim jong phi hi ka lah ban long kaba rit ha ka jingialeh ha ka bneng jong ki bneng? Ha kino ki rukom wat mynta ruh phi dang mad ia ka jingshisha jong kane ka jingialeh? Kumno phi dei ban jubab ha ki rukom kiba pyni ba phi don shisha ha ka liang jongno?`