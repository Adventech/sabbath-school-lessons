---
title:  Ka Jingiathuhkhanna Ka Jia Shisha
date:   28/02/2025
---

### Ka Jingkhot ba iai khot: Bynta I

_Da: U Andrew McChesney_

Ka jingkhot Zoom kam lah ban iaid lyngba.

“Kam shym la trei kam!” Ka Matrona ka la pyrta.

Lyngba ka phone jong ka, ka Colette ka lah ban iohsngew ia ka Matrona ba ka thoh bad thoh biang ia ka password jong ka Zoom ha ka kompiwtor jong ka jaka trei.

Ka la long ka jingkhot kaba ki la pyrshang bunsien ha kata ka taiew. Ka Matrona ka don napdeng kiba bun ki khynnah trai shnong jong ka Alaska kiba shong ha ki jaka sumar bad ki jaka ri khunswet ha Alaska, bad ka la kwah eh ban ithuh ia ka Colette.

Ka la pyrshang biang ia ka password. “Kam shym la treikam!” ka la pyrta.

“Ym lei lei,” la ong ka Colette.

“Kam dei ba ka biang beit! Nga kwah ban pyrshang biang”, la ong ka Matrona.

Haba kam long, ka Colette ka la ai jingmut ba kin iakren da ka phone ha ka jaka jong kata.

Ka Colette Reahl, ka doktor khynnah jong ka balang Seventh-day Adventist ha Anchorage, ka la kwah eh ban ithuh ia ka Matrona, ruh. Ka khynnah kynthei trai ri Alaska, ka Matrona, ka la bit ban ioh khun ha kawei ka jaka sumar ha Fairbanks, kaba jngai 360 mer.

Ka Matrona kam da kwah ban iakren da ka phone hynrei ka la mynjur. Ka jingkylli kaba nyngkong eh kaba ka la kylli ka long, “Kiei ki kyndon iing jong phi?”

“Kata ka long kaei kaei kaba ngi lah ban iakren kham bniah ynda phi la poi ha iing,” la ong ka Colette. “Hynrei ka jingburom ka long kaba khraw bha ha iing jong nga.”

Ka Matrona ka la kylli ia ka Colette ha ki 30 minit kiba hadien. Ha kaba kut jong ka jingiakren, ka la ong, “Phi tip, ka kmie ba ri ia nga kan sa tieng khun ia nga, em?”

Ka Colette, ka nong Florida kaba la sah bad u tnga jong ka ha Alaska la 8 snem, kam shym la tip ia kata. Ka la pyrkhat, ka Matrona ka long kaba sngewtynnad haduh katta katta, bad ka don ka jinglong kaba khraw haduh katta katta. Kane ka long ka jingleit lynti!

Na ka liang jong ka, ka Matrona ka tip ba ka Colette ka wad ban Tieng khun, hynrei kam kwah ban shah pynsngewsih. Kumta, ka la pynlong ia ka Colette kaba eh ban iajan.

Ka Colette ka la kylli katno sien ka lah ban phone, bad ka Matrona ka la tyrwa shisien shi taiew ha ki sngi Balang. Hynrei haba ka Colette ka la phone, ka Matrona kam shym la don ne kam shym la jubab. Ki la pynkylla ia ka por sha ka sngi Thohdieng bad nangta sha ka sngi Saitjain.

Ka Colette ka la sngewthuh ba ka Matrona ka la sngewsih, hynrei kam lah ban sngewthuh balei. Ka la rai ban iai phone man la ka taiew la ka Matrona ka kwah ban iakren ne em. Katba ka dang khot da ka jingieit bym don jingteh, ka dohnud jong ka Matrona ka la sdang ban rkhie kmen.

_Kane ka jingiathuhkhana mishon ka ai thuh ia ka projek jong ka Sabbaton kaba Khatlai kaba la dep. Ka doktor khynnah ka Colette Reahl ka dei ruh ka nongïalam lang jong ka Balang Adventist ba hynriew jong ka Bethel (Alaska), kaba la ïoh ïa ka bynta jong ka jingainguh Sngi Sabbaton kaba Khatlai jong u snem 2024. Khublei shibun ba phi la iarap ban pynphriang ia ka gospel da ka jingkynshew Sabbaton kaba khatlai jong kane ka quarter ha ka 29 tarik u Risaw Pule bniah shaphang ka Colette bad ka Matrona ha ka taiew ban wan._