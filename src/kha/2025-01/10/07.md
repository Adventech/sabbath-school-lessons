---
title:  Jingpyrkhat Ba Kham Bniah
date:   07/03/2025
---

Pule Ellen G. White, “The Power of Satan,” pp. 341–347, in Testimonies for the Church, vol. 1.

“U briew uba la hap u long u nongshah set jong u Soitan. Ka mishon jong U Khrist ka long ban pyllait im ia u na ka bor jong u nongshun bakhraw jong u. U briew u long uba sngewtynnad da ka jinglong tynrai ban bud ia ki jingai jingmut jong u Soitan, bad um lah ban jop ban ialeh pyrshah ia u nongshun uba shyrkhei kumne lymda U Khrist, U Nongjop uba khlain bor, U shong ha poh jong u, U ialam ia ki jingthrang jong u, bad U ai bor ia u. Tang U Blei uba lah ban buh pud ia ka bor jong u soitan. U leit shane shatai ha ka pyrthei, bad u iaid sharum shaneng ha ka. Um shym la jah na ka peit jong u wat tang khyndiat ruh, lyngba ka jingtieng ban duh ia ka lad ban pynduh ia ki mynsiem. Ka long kaba donkam ba ki briew U Blei kin sngewthuh ia kane, khnang ba kin lait na ki jingma jong u. U Soitan u dang pynkhreh ia ki jingpynshoi jong u, ba ha ka jingialeh kaba khatduh jong u pyrshah ia ki briew U Blei kin ym sngewthuh ba dei ma u. 2 Korinth 11:14:

Bad kam long kaba phylla; namar u Soitan hi u la pynkylla dur ia lade kum u angel jong ka jingshai.’ Katba katto katne ki mynsiem ba la shah thok ki dang iasaid ba um don, u da shim mraw ia ki, bad u dang trei lyngba jong ki haduh katta katta. U Soitan u tip kham bha ban ia ki briew U Blei ia ka bor kaba ki lah ban don halor jong u haba ka bor jong ki ka long ha U Khrist. Haba ki kyrpad da ka jingsngewrit ia u Nongjop uba khlain bor ban ioh jingiarap, u bangeit uba tlot tam ha ka jingshisha, da kaba shaniah skhem ha U Khrist, u lah ban jop ban pynrem ia u Soitan bad ia ka kynhun shipai jong u baroh. U long uba stad palat ban wan paw, da kaba shlur, ryngkat bad ki jingpynshoi jong u; namar nangta ki bor ba shoh tlot jong u Khristan kin sa khie, bad un shaniah ha U Nongpyllait im uba khlain bad uba donbor. Hynrei u wan khlem da tip, bad u trei da kaba rieh lyngba ki khun ka jingbymkohnguh kiba phla ba ki long kiba riewblei.”—Ellen G. White, Testimonies for the Church, vol. 1, p. 341.

**Ki jingkylli ban ia Puson**:

`Kaei ka jingmut ban long “u nongshah teh mraw jong u Soitan”? Hato kata ka mut ba u ksuid u lah ban leh katba u mon bad ki briew? Lada ym dei, balei ym dei? Kumno kane ka iadei bad kaei kaba ngi lah ban khot ki “aiñ jong ka jingïateh kular” ha ka jingïaleh ha ka bneng jong ki bneng?`

`Balei ba U Blei um ai ia u Soitan ha kano kano ka bor synshar ha ka jingialeh ha ka bneng jong ki bneng, wat la tang shipor? Kane ka iathuh aiu ia ngi shaphang kumno U Blei U wad ban jubab ia ki jingkynnoh jong u Soitan?`

`Kumno phi jubab ia kito, wat ki ba long Khristan ruh, kiba kyntait ia ka jingdon jong u Soitan kum u jingthaw uba shisha, uba don ia ka main long rynieng? Wat la ngim lah ban pynshisha ia ka jingdon jong u Soitan, hynrei kiei ki sakhi kiba phi lah ban lum kiba lah ban iarap ia u briew uba la shah thok haduh katta katta?`