---
title:  La Pynslem Ia U Angel
date:   02/03/2025
---

Kumba ngi la iohi, ki “blei” lamler jong ki jaitbynriew ki long ki ksuid kiba la pynkylla dur. Bad ha kylleng ngi iohi ia ki sakhi ba ki jingtrei kam jong ki ksuid ki don ha-teng ha-teng halyndet jong ki nongsynshar pyrthei. Wat ki angel kiba la phah da U Blei ruh ki lah ban shah pyrshah ha ki bor jong u nongshun.

`Pule Daniel 10:1–14, da kaba pyrkhat kyrpang ia ki dkhot 12, 13. Kine ki dkhot ki hikai aiu kaba iadei bad ka jingialeh pyrshah ha ka bneng jong ki bneng? Kaei kaba phi pynlong ia u angel ba la phah da U Blei uba la “shah pyrshah” haduh arphewwei sngi?`

Kumno ka lah ban long ba u angel ba la phah da U Blei u lah ban “shah pyrshah” haduh lai taiew? Namar ba U Blei U long uba donbor baroh, U don ka bor ban jubab mardor ia u Daniel — kata, lada U la jied ban leh kumta. Lada U pyndonkam ia la ka bor ban leh kumta, U lah ban pynlong ia u angel ban paw ha u Daniel mardor. Hynrei, ïa u angel ba la phah da U Blei la “pyrshah” da u “syiem jong ka hima Persia” haduh lai taiew pura. Kaei kaba jia hangne?

“Haduh lai taiew u Gabriel u la ialeh pyrshah ia ki bor jong ka jingdum, u da wad ban ialeh pyrshah ia ki jingktah kiba trei ha ka jingmut jingpyrkhat jong u Seiros. . . . Baroh kaba ka bneng ka lah ban leh na ka bynta ki briew U Blei U la leh. Ia Ka jingjop ha kaba khatduh la ioh; la bat noh ia ki bor jong ki shipai kiba long ki nongshun ha ki sngi baroh jong u Seiros, bad baroh ki sngi jong u khun jong u u Cambyses.”—Ellen G. White, Ki Nongiathuhlypa bad ki Syiem, p. 572.

Khnang ba kum kane ka jingialeh pyrshah kan mih, U Blei um dei ban pyndonkam ia ka bor jong U baroh kawei. Dei ban ailad ia u nongshun katto katne ka jinglaitluid bad ka bor kaba shisha kaba ym lah ban weng noh da kaba sngewrit hynrei la khanglad da ki katto katne ki kyndon parameter kiba la tip da baroh arliang mamla (ia ki jingtip ba bniah jong ka ym shym la pynpaw ha ngi). Ka long kumba ki dei ban don ki kyndon ha ka jingialeh pyrshah ha bneng jong ki bneng kaba wat ki angel U Blei ruh ki treikam hapoh jong ki, kiba ha ki jinghikai ban wan yn sa khot kum ki “aiñ jong ka jingïateh kular.”

Ha kawei ka jingmut, ban sngewthuh ia kine ki pud ka lah ban ym long kaba eh lada ngi shim ia ka jingmut, kaba la dep kren, ba U Blei U trei tang da ka jingieit, bad ba ka jingieit, ym ka jingpynbor, ka long ka nongrim jong ka jingsynshar jong U. Kane ka jingmut, ba U Blei U trei tang lyngba ki nongrim kiba mih na ka jingieit, ka lah ban iarap ia ngi ban sngewthuh kham bha ia ka jingialeh bakhraw.

`Kumno phi la mad ia ki pud jong ka jingtrei tang lyngba ki nongrim jong ka jingieit ym da ka jingpynbor? Kiei ki jinghikai kiba phi la ioh shaphang ki pud jong ka bor?`