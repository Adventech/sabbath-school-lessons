---
title:  Ka Jingjia Ha U Job
date:   04/03/2025
---

Ha ka kitab u Job, la ai ha ngi katto katne ki jingshem kiba sngewtynnad shaphang ka jingshisha jong ka jingialeh bakhraw.

`Pule Job 1:1-12 bad Job 2:1-7. Kiei ki nongrim jong ka jingialeh bakhraw kiba ngi iohi ba la pynpaw hangne?`

Lah ban lum bun ki jingtip kiba kongsan na kine ki dkhot. Nyngkong, ka paw ba ka don kano kano ka jait jingjia jong ka dorbar bneng, ym tang ka jingiakren hapdeng U Blei bad u Soitan; kiwei pat ki jingthaw ba kynja bneng ki don bynta.

Kaba ar, ka don katto katne ka jingiakajia kaba la don lypa, kaba la pyni da ka jingshisha ba U Blei U kylli hato u Soitan u la pyrkhat ne em ia u Job. La pyrkhat ia u Job na ka bynta aiu? Ka jingkylli ka don jingmut ha ka jinglong jong ka jingiakajia kaba khraw bad kaba dang iaid shakhmat.

Kaba lai, katba U Blei U pynbna ba u Job u long uba khlem jingbakla, uba hok bad uba sheptieng ia U Blei, u Soitan u kynnoh ba u Job u paw ba u sheptieng ia U Blei tang namar ba U Blei U iada ia u. Kane ka long kum ka jingkren beiñ ia ka jinglong jong u Job bad ia ka jong U Blei (ianujor bad ka Jingpynpaw 12:10, Sekharaiah 3).

Kaba saw, u Soitan u kynnoh ba ka jingiada jong U Blei ia u Job (ka jingker) ka long kaba khlem akor bad ka pynlong ia u Soitan ban ym lah ban pynshisha ia ki jingkynnoh jong u. Kane ka pyni ia ki katto katne ki pud kiba la don lypa ha u Soitan (ki aiñ jong ka jingiateh kular), bad ba u Soitan u la pyrshang kumba ka paw ban pynmynsaw ia u Job.

U Blei u jubab ia ka jingkynnoh jong u Soitan ha khmat ka dorbar bneng da kaba ailad ia u Soitan ban tynjuh ia ka jingmut jong u, hynrei tang hapoh ki pud. U ai nyngkong ia u Soitan ia ka bor halor “baroh kaba u don,” hynrei u khang ban pynmynsaw ia u Job (Job 1:12, NKJV). Hadien, ba u Soitan u la kam ba u Job u pyrkhat tang ia lade, U Blei u la ailad ia u Soitan ban pynshitom ia u Job shimet, hynrei u Soitan u dei ban pynsah ia ka jingim jong u (Job 2:3-6).

U Soitan u wanrah shibun ki jingeh pyrshah ia ka iing u Job, hynrei ha kawei pa kawei ka khep u Job u iai kyrkhu ia ka kyrteng jong U Blei (Job 1:20-22; Job 2:9, 10), da kaba pynbakla ia ki jingkynnoh jong u Soitan.

Ngi ioh jinghikai shibun kiei kiei hangne, kum ba ki don ki aiñ jong ka jingiateh kular ha ka jingialehpyrshah ha ka bneng jong ki bneng. Ki don ki kyndon ha ka iingbishar bneng hapoh kiba lah ban pynbeit ia ki jingkynnoh ba la pynpaw pyrshah ia U Blei, hynrei lem da U Blei U pynkheiñ ia ki nongrim bakhuid kiba don ha ka jingieit, ka nongrim jong ka sorkar U Blei bad kumno U synshar ia ka pyrthei bad ki jingthaw kiba stad kiba don ha ka.

Kine ki jingjia bneng ha ka kitab u Job ki ai ia ngi ia ki jingshem kiba sngewtynnad shaphang ka jingshisha jong ka jingialeh bakhraw, bad kumno la pynlong ia ka hangne ha pyrthei.