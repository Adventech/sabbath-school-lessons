---
title:  U (Ba Tang Shipor) U Nongsynshar Jong Kane Ka Pyrthei
date:   05/03/2025
---

Ngi la iohi ha ki lynnong kiba la dep, hapoh ka jingialeh pyrshah ha ka bneng jong ki bneng, ia u Soitan bad ki kynhun jong u la ai shipor ia ka bor synshar kaba kongsan ha kane ka pyrthei, kaba la buh kyndon kat kum ki katto katne ki jait kyndon jong ki aiñ jong ka jingiateh kular.

Kine ki aiñ jong ka jingiateh kular kim khanglad ia ki jingleh jong u nongshun— u ksuid bad ki kynhun jong u— hynrei kine ki don ruh ki pud ia ki jingleh ba U Blei un ym pynduh ne pynduna ia ka jingsniew kaba (ba tang shipor) hap hapoh ka jingsynshar jong u nongshun. Namar ba U Trai Un ym pynkheiñ satia ia ki jingkular jong U, haduh katno U la mynjur ia ki aiñ jong ka jingiateh kular — kumta U la ailad katto katne ka jingsynshar kaba rit bad kaba shipor ia u ksuid — U Blei U la buh kyndon ha ka rukom treikam jong U ha ka lawei (khlem da pynduna ia ka bor jong U).

`Pule Ioannis 12:31, Ioannis 14:30, Ioannis 16:11, 2 Korinth 4:4, bad Loukas 4:6. Kaei ba Kine ki dkhot ki hikai aiu shaphang ka jinglong nongsynshar jong u nongshun ha kane ka pyrthei?`

Ka Testament Bathymmai ka buh ia ka jingialeh jong ki hima, ki hima jong ka jingshai bad ka jingdum, ryngkat bad ka jingdum kaba wan na u Soitan bad ka jingleh pyrshah jong u. Ka bynta jong ka kam U Khrist ka long ban jop ia ka hima U Soitan: “Ia kane khnang la pynpaw ia U Khun U Blei, ba un ioh pynjot noh ia ki jingleh jong uta u Soitan.” (1 Ioannis 3:8, NKJV).

Wat la katta ruh, ki don ki “aiñ” kiba don u pud ïa kaei kaba U Blei U lah ban leh katba u dang ïaisah ha ki nongrim kiba don ha ka jingtrei jong U. Kine ki pud ki kynthup ia kine (1) ka jingai ia ka mon laitluid sha ki jingthaw bad (2) ki kyndon ka jutang jong ka jingiateh kular, ia kiba ngim pat tip bha, ia mynta. Kum kine ki jingpynwit bad ki pud ia ka jingleh ba kynja Blei ki don ka jingktah kaba khraw ia ka bor ka jinglah jong U Blei ban pynduna bad/lane pynduh noh mardor ia ka jingsniew ha kane ka pyrthei. Kumta, ngi iohi ia ka jingsniew bad jingjynjar kaba dang iai bteng, kaba lah shisha ban pynlong ia kiba bun ki briew ban buh jingkylli ia ka jingdon U Blei ne ia ka jingbha jong U. Hynrei, ynda la sngewthuh ia ka tynrai jong ka jingialeh bakhraw, bad ia ki pud kiba U Blei U la buh kumno Un leh ia ka jingsniew, katto katne ngi dei ban sngewthuh balei ba kiei kiei ki long kumba ki long — la kumno kumno haduh ka jingjop kaba khatduh jong U Blei halor ka jingsniew.

`Kumno ka jingshisha ba U Jisu u khot ia u Soitan u “nongsynshar” jong kane ka pyrthei ka iarap, la kumno kumno, ia ka jingsngewthuh jong ngi shaphang ka jingsniew kaba don ha ka pyrthei mynta? Katno ka long kaba pyntngen ban tip ba ka long, shisha, tang ka aiñ kaba shipor!ka kaba shipor!`