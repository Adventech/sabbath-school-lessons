---
title:  Ka Jingiathuhkhanna Ka Jia Shisha
date:   07/03/2025
---

### U Nongwan kai ba iai wan: Bynta II.

_Da: Andrew McChesney_

Ha u doktor jong Seventh-day Adventis uba dei ia ki khynnah, kata ka khynnah kynthei trai ri Alaska kaba dang 13 snem ka rta ka long kum u briew uba heh bha.

Saw bnai hadien ba ki la ïa phone nyngkong, ka doktor khynnah, ka Colette Reahl, ka la ïaid da ka kali kaba hynriew kynta na Anchorage sha Fairbanks, Alaska, ban ïa kynduh ïa ka Matrona ha ka sien kaba nyngkong ha katei ka jaka ba ka sah bad 19 ngut kiwei pat ki khynnah kynthei bad shynrang. ka Matrona u ieng ha ka jingjrong kaba 5 phut 7 inshi (174 cm). Haba ianujor, ka Colette ka long kaba rit 5 phut 3 inshi (162 cm).

Ynda ka Colette ka la iohi ia kata ka khynnah, ka la pyrkhat, Ka long kum ka ratbah ha nga. Kane ka dei ban long kaba sngewtynnad.

Ka Colette ka la shong ha kawei ka shuki kaba don hajan jong ka. Khyndiat minit kiba ym sngew tynnad ki la iaid, bad nangta ka la kynmaw ba ka la wanrah ia ka jingai sngewbha, ka kot lyngkdop shaphang ki mrad, na ka bynta ka Matrona. Ka Colette ka la plie ia ka kot bad sngap jar ka la sdang ban peit ia ki sla. Ka jingkwah tip jong ka Matrona ka la nang kiew, bad ka la iaid suki suki sha ka Colette. Ym slem, ka Matrona ka la shong hajan ka Colette bad peit ia ki dur ryngkat bad ka.

Ka la long ka jingleit kaba nyngkong kaba sngewtynnad, bad ka la neh lai kynta.

Ki arngut ki la iakynduh biang ha u bnai uba bud, bad ka Colette ka la ai ia ka Baibl ia ka Matrona. Ka la ai jingmut ban pule lang ia ka Baibl lyngba ka phone. Hynrei ynda ka la phone, ka Matrona ka la pynlong ia lade ban ym lah ban iakren.

Nangta ka Matrona ka la leit noh sha kawei ka jaka sumar ha Anchorage. Ka la long marwei bad ka la sngewsih ia ki paralok jong ka ha Fairbanks. Ka la sdang ban phone ia ka Colette man la ka sngi, da kaba pyrshang ban pynsngewthuh ia ka ba kan ting khun ia ka.

Katba ka Colette pat ka la sdang ia ka jingpynkylla kam. Ka jingtrei jong ka kum ka doktor khynnah ha Anchorage ka la nang kut, bad ka la pynkhreh ban leit sha Bethel, ka shnong kaba heh tam ha ka thain sepngi jong ka Alaska, kaba don 6,000 ngut ki nongshong shnong. Ka la trei ha kawei ka hospital hangta.

“Ewwwwwww” ong ka Matrona haba ka la tip ia katei ka jingkynriah. Ha ka, ka Bethel ka long ka shnong kaba rit, bad ka la pyrkhat ba kam long kaba sngewtynnad.

_Kane ka jingiathuhkhana ba ngin peit ia ka projek jong Sabbaton kaba Khatlai kaba la dep. Ka doktor khynnah ka Colette Reahl ka dei ruh ka nongïalam lang jong ka Balang Adventist ba hynriew jong ka Bethel (Alaska), kaba la ïoh ïa ka bynta jong ka jingkynshew jong ka Sabbaton kaba Khatlai jong u snem 2024. Khublei shibun ba phi la iarap ban pynphriang ia ka gospel da ka Jingkynshew Sabbaton kaba khatlai jong kane ka quarter ha ka 29 tarik u Risaw Pule bniah shaphang ka Colette bad ka Matrona ha ka taiew ban wan._