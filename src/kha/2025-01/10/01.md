---
title:  Ki Aiñ Jong Ka Jingiateh Kular
date:   01/03/2025
---

### Dkhot Baibl ban pynkhreh ȉa ka Lynnong

Dan. 10:1-14, Jingpynpaw 13:1-8, Job 1:1-12, Job 2:1-7, Ioannis 12:31, Ioannis 14:30, Markos 6:5, Markos 9:29.

> <p>Dkhot Spel-lyndet</p>
> “Jar uba iaileh ia ka pop u long na u Soitan: naba Uta u Soitan u ju leh pop naduh kaba mynnyngkong. Ia kane khnang la pynpaw ia U Khun U Blei, ba un ioh pynjot noh ia ki jingleh jong uta u Soitan.” (1 Ioannis 3:8, NKJV).

Ka jingiathuhkhana kaba donbor kaba pynpaw ia ka jinglong jong ka jingialeh pyrshah ha ka bneng jong ki bneng lah ban shem ha 1 Syiem 18:19–40, U Elijah ha u lum Karmel, ha kaba U Trai u pynpaw pyrthei ia kiba la khot “ki blei jong ki jaitbynriew.” Hynrei, ka don shibun kiei kiei kiba don sha lyndet shaphang kine ki “blei” ban ia kaba ki long tang ki jingmutdur jong ki nongwei. Hadien ki “blei” kiba ki jaitbynriew kiba don sawdong ki Israel ki pyrkhat ba ki mane, ha ka jingshisha, ka don kaei kaei kaba pher.

“Ki la kñia ha ki ksuid, ym ha U Blei keiñ, ha ki blei ia kiba kim ju tip, ha ki blei thymmai ba dang mih shen, ia kiba ki kpa jong phi kim shym la sheptieng.” (Deut. 32:17, NKJV). U Paul u bynrap, “Hynrei ba kita kiei kiei ruh ia kiba ki Jentil ki iakñia, ki iakñia ha ki ksuid keiñ, te ym ha U Blei; te ngam mon ba phin long kiba iasyllok bad kita ki ksuid,” (1 Kor. 10:20, NKJV).

Ha lyndet jong ki “blei” ba bakla jong ki jaitbynriew, te, ha ka jingshisha ki don ki ksuid kiba la pynkylla dur. Kane ka mut, kumta, ba baroh ki jingthoh jong ka Jingthoh Bakhuid kiba iadei bad ka jingmane bleithaw bad ki blei nongwei ki long ki jingthoh “jingialeh pyrshah ha ka bneng jong ki bneng”.

Da kane ka jinglong tynrai, la kham sngewthuh ia ka phang jong ka jingialeh ha ka bneng jong ki bneng. Bad kane ka jingshisha ka don ki jingktah kiba khraw ban sngewthuh kham bniah shaphang ka jinglong jong kane ka jingialeh pyrshah bad kumno ka pynshai ia ka jingeh jong ka jingsniew.

_* Pule ia kane ka lynnong mynta ka taiew ban pynkhreh na ka bynta ka Sabbaton, March 8._