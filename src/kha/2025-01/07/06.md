---
title:  Ka Jingieit Bad Ka Jingbymman
date:   13/02/2025
---

U Blei u la ai ha ki jingthaw ia ka mon laitluid namar ba ka long kaba donkam na ka bynta ka jingieit; ka jingpyndonkam bakla ia kane ka mon laitluid ka long ka daw jong ka jinglaitlan kaba wanrah ia ka jingbymman. Sa shisien, bun ki jingkylli ki dang sah. U Blei u shah ia ka jingbymman (na ka bynta shipor), katba u niewbein ia ka da ka jingsngewrit, namar ban kyntait ia ka jinglah jong ka kan kyntait ia ka jingieit, bad ban pynduh ia ka khlem pat dei por kan pynsniew ia ka jingshaniah kaba donkam na ka bynta ka jingieit.

“Ka pyrthei ka la dum lyngba ka jingsngewthuh bakla ia U Blei. Khnang ba ka sryngiew jong ka jingdum kiba dum kin ioh ia ka jingpynshai, ba ka pyrthei kan wanphai biang sha U Blei, la dei ban pynpra ia ka bor thok jong u Soitan. Ia kane ym lah ban leh da ka bor. Ka jingpyndonkam ia ka bor ka long pyrshah ia ki nongrim jong ka sorkar U Blei; U kwah tang ia ka jingshakri jong ka jingieit; bad ia ka jingieit ym lah ban hukum; ym lah ban jop da ka bor ne da ka bor synshar. Tang da ka jingieit la pynkyndit ia ka jingieit. Ban tip ia U Blei ka long ban ieit ia U; Ka jinglong jong u ka dei ban paw pyrshah ia ka jinglong u Soitan.”— Ellen G. White, The Desire of Ages, p. 22.

Khlem ka mon laitluid, ym lah ban don ka jingieit, bad lada U Blei U long ka jingieit, te la i shai ba kam dei shisha ka jingjied ia U Blei ban kyntait ia ka jingieit ne ia ka jinglaitluid kaba donkam khnang ba ka jingieit kan don. Uwei u lah ban mutdur ruh, ba lada ngi tip ia ka jingkut naduh kaba sdang, kumba U Blei U tip, ngin ym kwah ba Un pynduh noh ia ka jinglaitluid jong ngi. Hadien baroh, mano ban kwah ban im ha ka pyrthei bneng kaba khlem jingieit?

`Pule Rom 8:18 bad Jingpynpaw 21:3, 4. Kumno kine ki jingthoh ki lah ban ai jingshaniah ia ngi ban shaniah ha ka jingbha U Blei, wat hapdeng ki jingbymman baroh ha ka pyrthei jong ngi?`

Wat haba ngim lah ban iohi lyngba ka jingdum, U Blei U lah ban iohi ia ka jingkut naduh kaba sdang. U lah ban iohi ruh ia ka jingkmen bymjukut kaba la kular ha baroh kiba buh ia ka jingngeit jong ki ha U Jisu. Kat kum ki Rom 8:18, “ki jingshah shitom jong kane ka por mynta kim long kiba bit ban ianujor bad kata ka burom ia kaba yn sa pynpaw ha ngi” (NKJV). Hato ngi don ka jingngeit bad jingshaniah ban ngeit ia kane ka jingkular kaba phylla?

Kumjuh ruh, ka jingieit ka long kaba kyntang, kaba don nongrim haduh katta katta, bad ka jinglaitluid kaba don ha ka jingieit, ban ia kaba kyntait ia ka ha ngi, U Jisu u tip ba kan phah ia U sha ka diengphna, ha kaba Un shah shitom shibun. Hynrei, U la ai ia kane ka jinglaitluid ha ngi la kumno kumno, U da tip ia kaei ka ban sa jia ia U. Balei kane ka long ka jingpyrkhat kaba kongsan ban buh ha khmat jong ngi man ka por?

`Kumno ka jingbuh ha ka jingmut ia ka jingshisha ba U Blei U ai ha ngi ia ka jinglaitluid ka iarap ban iada ia ngi na ka jingpyrkhat ba baroh kaba jia ka long ka mon U Blei?`