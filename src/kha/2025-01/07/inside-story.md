---
title:  Ka Jingiathuhkhanna Ka Jia Shisha
date:   14/02/2025
---

### Ka Sur Ha Ka Jingdum

_Da: Andrew McChesney_

Ka Grace Babcock ka la kyndit ha ka por shiteng miet na ka jingsawa jong ka sur kaba bitar. “phi phim tip,” la ong ka sur. “Phim lah ban sngewthuh.”

Ka Grace kam shym la tieng. Ia kaei kaei, tang ba ka la sngewsih namar ba la pynkyndit ia ka ha ka kamra thiah jong ka kaba don tang kawei ka kamra ha ka skul Indian Holbrook, ha kaba ka trei kum ka nonghikai. Ka la sngap.

“U Blei u pyndonkam ia phi kum ka puppet,” la ong ka sur. “Ka don kiei kiei kiba ngam tip. Phi bud matlah ia U Blei, bad U Blei u long uba leh donbor.”

Ka Grace ka la ialeh ban shaniah ha U Blei. Ka jingiap dang shen jong kawei ka samla pule jong ka Holbrook ha ka jingshah tynrah bus ka la ktah jur ia ka. Ka la don shibun ki jingkylli na ka bynta U Blei, hynrei kam shym la kwah shisha ban iakren bad U shaphang jong ki.

Mynta ka sur ka la kynnoh ia U Blei, bad kam sngewtynnad ia kata, ruh.

“Phet noh,” ka la ong. “Ngam kwah ban iakren bad me.”

Ka sur ka la sngap jar.

Hynrei ki jingkynnoh pyrshah ia U Blei ki la kren jur ha ka kamra. Ka Grace kam kwah ban iakren bad U Blei, hynrei ka pyrkhat ba ka long tang kaba dei ba yn ailad ia U ban jubab. Ka la kylli ia U Blei shaphang kawei pa kawei ka jingkynnoh kaba kyrpang kaba ka la iohsngew. Hynrei ka la iohthiah noh jar.

Ha ka sngi kaba bud, ka Grace ka la leit sha kawei ka jaka ha kaba ka ju sngewtynnad ban pyrkhat. Da kaba shong halor u mawsiang uba rong saw, ka la wanrah biang ia ki jingkynnoh ha U Blei. da kaba jar-jar. Katba nang miet, ka la leit phai noh sha la iing.

Ha ka sngi kaba bud, ka la leit phai biang sha ka juh ka jaka. Sa shisien, ka shu sngap jar. Hynrei katba ka dang leit phai sha la iing, ka la sngew ia ka sur kaba ong, “Phim donkam ban tip ia ki jubab jong kine ki jingkylli kiba phi kylli. Phi donkam ban don ka jingngeit bad jingshaniah.”

“Kata ka long kaba shisha,” ka la ong. “Ngam donkam ban tip ia ki jubab. Hynrei nga donkam ban tip ba U long uba bha. Mynta hi, ngam tip ba U long uba bha.”

Ha iing, ka Grace ka la plie ia ka Kot Lynnong Sabbath Skul jong ki nonghikai kaba dei jong ki Rangbah bad ka la sdang ban pule. Katba ka dang pule, ka la sngew ia ka sur kaba ong, “Peit sha jrong.”

Haba ka peit sha jrong, ka la iohi ia ka dur ha ka kot ba la ai rong ha ka fridge jong ka. Ia ka dur la ai ha ka da u khynnah jong ka klas kaba san, bad ka pyni ia ka diengphna U Jisu bad ki kyntien jong ka Ioannis 3:16. “Me la leh ia kata na ka bynta jong ngi, Jisu,” la ong ka Grace. “Namar ba U la leh kumta, U la long uba bha. U long shisha uba bha. Nga lah ban shaniah ha Me, wat la ngam don jubab ia ki jingkylli jong nga baroh.”

_Kane ka jingiathuhkhana jong ka mishon ka ai ban ngin peit ia ka projek jong ka Sabbaton kaba Khatlai kaba la dep. Ka Grace Babcock ka hikai ïa ki khynnah skul rit ha ka skul Indian Holbrook kaba don ha US, kaba la ïoh ïa ka jingainguh kaba shiphew ha u snem 2021. Khublei shibun ïa phi ba phi la kyrshan ïa ka jingpynphriang ïa ka gospel ha ka khat lai sabbaton ha ka 29 tarik u March._