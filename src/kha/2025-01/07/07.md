---
title:  Jingpyrkhat Ba Kham Bniah
date:   14/02/2025
---

Pule Ellen G. White, “Balei la shah ia ka Pop,” pp. 33–43, in Patriarchs and Prophets; ( Ki Kpa Tymmen bad ki Nongiathuhlypa)

“Wat haba la beh noh ia u na bneng, Ka Jingstad Bymjukut kam shym la pynjot ia u Soitan. Namar ba tang ka jingshakri jong ka jingieit ka lah ban long kaba lah ban pdiang ha U Blei, ka jinglong bashisha jong ki jingthaw jong U ka dei ban shong ha ka jingsngewskhem ia ka hok bad jingisynei jong U. Ki nongshong shnong jong ka bneng bad jong ki pyrthei, namar ba kim shym la pynkhreh ban sngewthuh ia ka jinglong ne ki jingmih jong ka pop, kim lah ha kata ka por ban iohi ia ka hok U Blei ha ka jingpynjot ia u Soitan. Lada la pynduh noh ia u mardor na ka jinglong, don kiba shakri ia U Blei na ka jingtieng ban ia kaba shakri na ka jingieit.

Ka jingktah jong u nongshukor kan ym shym la shah pynduh pyndam pura, bad ka mynsiem jong ka jingleh pyrshah kan ym shym la shah pynduh jait noh shi syndon. Na ka bynta ka jingbha jong ka pyrthei baroh kawei lyngba ki Arta bym ju sangeh, u dei ban kham pynroi ia ki nongrim jong u, ba ia ki jingkynnoh jong u pyrshah ia ka sorkar blei yn iohi ha ka jingshai bashisha jong ki da ki jingthaw baroh, bad ba ia ka hok bad jingisynei jong U Blei bad ia ka jingbymlah pynkylla jong ka. Ka hukum jong u ka lah ban long junom kaba la buh shabar jong ki jingkylli baroh.

“Ka jingleh pyrshah jong u Soitan ka la dei ban long ka jinghikai ia ka pyrthei lyngba ki Arta baroh ki ban sa wan — ka jingphla kaba neh ia ka jinglong jong ka pop bad ki jingmih kiba shyrkhei jong ka. Ka jingtreikam jong ka jingsynshar u Soitan, ka jingktah jong ka ia ki briew bad ki angel, kan pyni ia kaei kaba dei ban long u soh jong ka jingbuh sharud ia ka bor blei. Ka jingsakhi ba da ka jingdon jong ka sorkar U Blei la teh ia ka jingbha jingmiat jong ki jingthaw baroh kiba U la thaw. Kumta ka histori jong kane ka jingpyrshang kaba shyrkhei jong ka jingleh pyrshah ka la long ban long ka jingiada kaba neh ia ki jingthaw bakhuid baroh, ban khanglad ia ki na ka jingshah thok shaphang ka jinglong jong ka jingpynkhein, ban pynim ia ki na kaba leh ia ka pop, bad ban shah ia ka jingpynshitom jong ka.” —Ellen G. White, Patriarchs and Prophets, pp. 42, 43.

**Ki Jingkylli ban ia Puson**:

`Theodicy” ka long ka kyntien na ka bynta ka jingpynksan ia ka jingleh ne ka jingbishar hok U Blei ha ka jingdon jong ka jingsniew. Hynrei kam dei ka jingpynbeit ia ka jingsniew hi. Pyrkhat ia uwei u briew ha bneng uba ong, “Ah, Hooid, Jisu, mynta nga sngewthuh balei ba la pynshitom bein bad pyniap ia ka iing ka sem jong nga ha khmat ki khmat jong nga. Hooid, baroh ka long kaba don jingmut shibun mynta. Khublei ia Me, Jisu!” Ka long kaba sngewthuh bakla. Kumno ngin lah ban sngewthuh ba dei U Blei, ym ka jingsniew, uba la pynshisha ha kaba kut ha ka jingialeh bakhraw? (Peit ia ka jinghikai 9.)`

`Hato phi la ju sngew kum ba sngew u Job? Hato phi la ju shah pynshoi ban pyrkhat ba ym lah ban don ka jingbatai kaba bha ia ka jingjynjar kaba phi ne kiba ieid jong phi ki la mad? Kumno ka jingsngewthuh kaba khatduh jong u Job ba u “kren ia kaei” kaba um “sngewthuh” (Job 42:3, NKJV) ka pynshai ia ka kyrdan kaba ngi don ha kaba iadei bad ki jingkylli jong ngi hi?`