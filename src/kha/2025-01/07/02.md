---
title:  “Slem Katno, Ah Trai”
date:   09/02/2025
---

Ia ka jingeh jong ka jingBymman la pynpaw ym tang ha ki jingjia kiba mynta hynrei wat ha ka Jingthoh Bakhuid hi.

`Pule Job 30:26, Jeremiah 12:1, Jeremiah 13:22, Malachi 2:17, and Psalm 10:1. Kumno kine ki jingthoh ki wanrah ia ka jingeh jong ka jingbymman sha khmat eh jong ka jingiashem jong u briew?`

Kine ki jingthoh ki buh shibun ki jingkylli kiba dang sah bad ngi haduh kine ki sngi. Hato balei ka long kumba ki bymman ki roi bad kiba leh sniew ki ioh jingmyntoi na ka jinglehsniew jong ki, lehse ym man ka por hynrei ka dang bunsien ka biang? Balei ki riewhok ki shah shitom haduh katne? Hangno U Blei haba jia ka jingsniew? Hato balei U Blei teng teng u paw ba u I jngai na ngi, wat u buhrieh ruh ia lade?

Kaei kaei kaba ngi ong shaphang kine ki jingkylli bad ka jingeh jong ka jingsniew haba kyllum lang, ngi dei ban pynthikna ba ngim dei ban kheiñ sting ia ka jingsniew. Ngim dei ban pyrshang ban pynbeit ia ka jingeh da kaba pynrit ia ka jingbymman, ne ka jingbun jong ka jingbymman ha ka pyrthei. Ka jingbymman ka long kaba sniew shibun — bad U Blei U shun ia ka kham palat ban ia ngi. Kumta, ngi lah ban iadon bynta lang ha ka jingpyrta kaba sawa ha baroh kawei ka Jingthoh Bakhuid kum ka jingkynthoh ia ki jingsniew bad ki jingbymhok kiba bun ha ka pyrthei: “Haduh lano, Ah Trai?”

U Jisu u la pyndonkam ia ki ktien jingpynkynmaw ȉa kaei kaba U Blei u la kren ha U Moses ha ka law lynnong kaba la ing da ka ding. Kane ka la long ba u kam ba u long U Blei, u ba la mih hi. Ym don jingkylli, ki nongialam ki la sngewthuh ȉa ka jingmut ȉa kaei kaba u ong namar kata kumta “ ki la ȉarah ȉa ki maw ba kin ȉoh lynthem ȉa u,” (Ioannis 8: 59).

`Pule Matthaios 27:46. Kumno phi sngewthuh ia kine ki ktien jong U Jisu? Ki pynsngew aiu shaphang kumno ka jingsniew ka la ktah ia U Blei ha ki rukom kiba phylla tam?`

Halor ka diengphna, U Jisu hi u la pynpaw ia ka jingkylli: “ ‘U Blei jong nga, U Blei jong nga, balei ba Me la iehnoh ia nga?’ ” (Math. 27:46, NKJV). Hangne khamtam ngi iohi ba U Blei hi u shah ktah ha ka jingbymman, ka jingshisha kaba phylla kaba la pynpaw da ka bor ha ka jingshah shitom bad jingiap U Khrist halor ka diengphna, ha kaba ki jingbymman baroh jong ka pyrthei ki la hap halor jong U.

Hynrei wat hangne ruh ka don ka jingkyrmen. Kaei kaba U Khrist U la leh halor ka diengphna U la jop ia ka tynrai jong ka jingsniew, u Soitan, bad ha kaba kut un pynduh pyndam noh ia ka jingsniew baroh kawei. U Jisu u la shim ia kita ki kyntien na ka Salm 22:1, bad ka Salm kaba dangsah ka kut ha ka jingjop.

`Halor ka diengphna, U Jisu U la khmih lynti ia ka jingkyrmen kaba, ha kata ka por, Um lah ban iohi. Kumno ngin ioh jingpyntngen na ka jingshem jong U haba ngi ruh, ngim lah ban iohi ia ka jingkyrmen ha khmat jong ngi?`