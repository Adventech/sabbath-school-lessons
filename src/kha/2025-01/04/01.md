---
title:  U Blei Uba Dap Da Ka Jingieit bad ka Jingsngewlem
date:   18/01/2025
---

### Ki Dkhot Baibl ban Pynkhreh ïa ka Lynnong

Salm. 103:13, Isa. 49:15, Hos. 11:1-9, Math. 23:37, 2 Korinth. 11:2, 1 Korinth. 13:4-8.

> <p>Dkhot Kynmaw</p>
> “Hato ka briew ka lah ban klet ia la i khun ba dang buiñ, ba kan ym isynei ia i khun ka kpoh jong ka? Shisha, kine ki lah ban klet, pynban nga ngan ym klet ïa pha.” (Isa. 49:15, NKJV).

Ia ki jingsngew bunsien la iohi ia ki kum ki bym da kwah bad kiba dei ban kiar na ki. Na ka bynta ki katto katne ki briew, ki jingsngew ki long kiba khlem jingmut ha lade, bad kumta, ia u shynrang ne ka kynthei kiba bha yn ym batai kum “uba don jingsngew.” Ha ki katto katne ki jingmut jingpyrkhat jong ki Greek hyndai, la kheiñ kor ia ka jingmut jong u briew “uba proh jingmut”, uba (kham bunsien) u bym lah ban shah ia ki jingkwah brai ne uba synshar ia ki jingsngew jong u da ka rukom pyrkhat bym don jingsngew, la pynshongdor ia kum kata ka jingmut .

Hooid, Ki jingsngew bym lah ban teh lakam ki lah ban long kiba don jingeh. Hynrei U Blei U la thaw ia ki briew kiba don ka jinglah ban sngewthuh, bad ia U Blei hi la pyni ha baroh kawei ka Jingthoh Bakhuid kum uba mad ia ki jingsngew kiba jylliew. Lada U Blei U lah ban mad ia ki jingsngew kiba jylliew, kumba ka Baibl ka pyni, te ki jingsngew kim lah ban long kiba sniew ne ki bym don jingmut— namar U Blei jong ka Baibl u long uba bha janai bad u don ia ka jingstad kaba janai.

Ha ka jingshisha, ki don katto katne ki jingshisha kiba itynnad kaba ngi lah ban pynlang na ka jingsngewthuh ba ka jingieit U Blei ia ngi ka long ka kaba jylliew bha ha ka jingsngew, ryngkat bad ka jingmaham ba wat la ka jingieit U Blei (kaba kynja mynsiem ne da kumwei pat) ka long kaba janai, hynrei ym dei ban pyrkhat ba ka long kaba iadei dur bad ki jingsngew briew kaba ki mad ha ka jingim jong ki.

_*Pule ia kane ka lynnong ban pynkhreh na ka bynta ka Sabbaton, January 25._