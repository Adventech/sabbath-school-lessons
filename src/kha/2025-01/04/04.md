---
title:  Ka Jingsngewlem Jong U Jisu
date:   21/01/2025
---

Ha ka Testament Bathymmai, la pyndonkam ia kajuh ka jait jingringdur kumba ha ka Testament Barim ban pyni ia ka jingsngewlem U Blei. U Paul u kdew ia U Kpa kum “U Kpa ki jingisynei bad U Blei ka jingpyntngen baroh” (2 Kor. 1:3, NKJV). Shuh shuh, u Paul u batai ha ki Ephesos 2:4 ba U Blei U long “Uba kynrei ka jingisynei” bad U siewspah ia ki briew “namar ka jingieit kaba khraw jong u da kaba u la ieit ia ngi” (NKJV).

Ha ki pharshi bapher bapher, U Khrist hi u pyndonkam bunsien ia ki kyntien jong ka jingsngew ba jylliew kaba mih na sha poh ban pyni ia ka jingsngewlem jong U Kpa (Math. 18:27, Lukas. 10:33, Lukas. 15:20). Bad ia kajuh ka ktien kaba pyni ia ka jingsngewlem ba kynja Blei ha ka Testament Barim bad Testament Bathymmai kum juh ruh la pyndonkam ha ki Gospel ban pyni ia ki jingkynthoh ba sngewlem jong U Jisu ia kito kiba don ha ka jingjynjar.

`Pule Mathaios 9:36, Mathaios 14:14, Markos 1:41, Markos 6:34, bad Loukas 7:13. Peit ruh Mathaios 23:37. Kumno kine ki dkhot ki pynshai ia ka rukom ba la pynkhih ia U Khrist da ka jingeh jong ki briew?`

Na kapor sha ka por ha ki Gospel, la ong ba U Khrist u shah pynkhih ban sngewlem da ki briew kiba don ha ka jingjynjar ne kiba donkam jingiarap. Bad Um shym dei tang ba u la sngewsynei, U la kren ruh kumjuh ia ki jingdonkam jong ki briew.

Bad hooid, U Jisu ruh u la iam na ka bynta ki briew jong U. U lah ban mutdur ia ki ummat ha ki khmat U Khrist katba U dang peit halor ka nongbah—“katno sien ba nga la kwah ban kdup ia ki khun jong pha, kumba ka syiar ka kdup ia ki khun jong ka hapoh ki thapbniang jong ka, phi te phim mon.” (Math 23: 37, KJB). Hangne, ngi iohi ba ka jingiam jong U Khrist ka iadei bha bad kata kaba la pyni ia U Blei ha baroh kawei ka Testament Barim. Ha ka jingshisha, bun ki riewstad jong ka Baibl ki kdew ba ka jingpynwan dur ia ka sim kaba sumar ia ki khun jong ka ka long ka jingpynwan dur kaba la pyndonkam tang ia ka jinglong blei hyndai ha ka ri Mihngi. Hangne, bun ki iohi ia ka jingkdew sha ka jingpyrkhat ha ka Deuteronomi 32:11, shaphang U Blei kum u sim uba her halor, uba iada bad uba sumar ia ki khun jong u.

`Ym don nuksa kaba kham khraw jong ka jingieit ba sngewlem kaba khraw jong U Blei ia ngi ban ia U Jisu hi — uba la aiti ia lade na ka bynta jong ngi ha ka jingpynpaw khatduh ia ka jingieit jong U. Watla, U Khrist um dei tang ka dur kaba janai jong U Blei. U la long ruh u nongmuna ba janai jong ka jinglong briew. Kumno ngin lah ban pyni nuksa ia ka jingim jong ngi nadien ka jingim U Khrist, da kaba pynleit jingmut ha ki jingdonkam jong kiwei, bad, kumta, ym tang ban ialap ia ka jingieit U Blei hynrei ban pyni ia ka ha ki rukom kiba lah ban sngewthuh?`