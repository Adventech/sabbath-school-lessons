---
title:  U Blei Uba Thut Shen
date:   22/01/2025
---

U Blei jong ka Baibl u long “U Blei uba sngewlem.” Ha ka ktien Hebru, ia U Blei la khot el raḥum (Deut. 4:31). Ka kyntien “el” ka mut “U Blei,” bad ka raḥum ka long ka rukom kaba iapher ha ka tynrai na ka bynta ka jingsngewlem (raḥum). Wat la, ia U Blei la khot ym tang U Blei uba sngewlem hynrei U Blei uba thut shen ruh, el qana’. Kumba ha Deuteronomi 4:24 ka ong, “Naba U Trai uba U Blei jong me u long ka ding kaba bam duh, U Blei uba thut shen [el qana].” (Peit Deuteronomi 4:24, Deuteronomi 6:15, Jos. 24:19, 20, Nah 1:2.)

`Pule 1 Korinth 13:4 ka pynbna ba “ka jingieit kam ju pihuiñ” (RSV). Kumno ka lah ban long, te, ba U Blei U long U “Blei uba thut shen”? Pule 2 Korinth 11:2 bad pyrkhat ia ka rukom ba ki briew U Blei ki la long ki bym iaineh ha U ha baroh ki jingiathuhkhana jong ka Baibl (peit, kum ka nuksa, Salm 78:58). Kaei ka jingshai kaba kine ki bynta ki pynshai ha kaba sngewthuh ia ka “Ka Jingthut shen” ba kynja Blei??`

Ia ka “Jingthut Shen ne pihuiñ” jong U Blei bunsien la sngewthuh bakla. Lada phi kdew ia u briew kum u tnga ne ka tnga kaba thut shen, ka lah ban long ba phim mut ia kata kum ka jingiaroh. Ka kyntien pihuiñ ne thut-shen bunsien ka don ki jingmut kiba sniew ha kiba bun ki ktien. Hynrei ha ka Baibl, ka jingthut shen ba kynja blei kam don jingmut kaba sniew. Ka long ka jingieit kaba hok jong u tnga ha ka jingiadei baroh bad la ka tnga jong u.

Katba ka don ka jait jingpihuiñ kaba long pyrshah ia ka jingieit (1 Kor. 13:4), kat kum ka 2 Korinth 11:2, ka don ka “jingpihuiñ” kaba bha bad kaba hok. U Paul u kdew ia ka kum “ka jingpihuiñ ba kynja Blei” (2 Kor. 11:2). Ka jingpihuiñ U Blei ka long bad barabor tang kaba hok bad kaba lah ban kren kham bha kum ka jingieit ba jylliew jong U Blei ia ki briew jong U.

Ka jingshah shitom (qana’) jong U Blei na ka bynta ki briew jong U ka mih na ka jingieit kaba jylliew jong U ia ki. U Blei U thrang ban don ia ka jingiadei kaba kyrpang bad ki briew jong U; Tang ma u hi uba dei ban long U Blei jong ki. Watla, bunsien la pyni ia U Blei kum u nongieit ba la ñiewbeiñ, uba ka jingieit jong u kam don jingsiew kylliang (peit Hosia 1-3, Jer. 2:2, Jer. 3:1-12). Kumta, ka “jingthut-shen” ne “ka jingsngew ba jylliew” jong U Blei kam ju long kaba khlem jingmut hynrei ka long kaba jubab beit ia ka jinglong riew pyrthei bad ki briew kiba sniew. Ka jingkwah jong U Blei (lane “ka jingieit ba jylliew”) kam don ia ki jingmut kiba sniew jong ka jingpihuiñ jong u briew. Kam ju long kaba bishni hynrei ka long barabor ka jingshah shitom kaba hok kaba dei na ka bynta ka jingiadei kaba kyrpang bad ki briew jong U bad na ka bynta ka jingbha jong ki.

`Kumno ngin nang ban pynpaw ia kata kajuh ka jait “jingpihuiñ” kaba bha ha kiwei pat kaba U Blei U pynpaw ha ngi?`