---
title:  Ka Jingiathuhkhanna Ka Jia Shisha
date:   24/01/2025
---

### La Thombor Da Ki Briew Ba Buaid

_Da: Andrew McChesney_

Uwei u briew uba la buaid u la leit ha jan jong katei ka kynthei Missionary kaba 21 snem ka rta ha ka bus paidbah bad u la pyrshang ban kdup bad ban doh ia ka. Katba ka dang ialeh pyrshah ia ki bor jong u, kiwei pat ki nongleit jingleit ki la peit sha kawei pat ka liang haduh ba kawei ka tymmen ka la pyrta ia u nongniah bus. Ka bus ka la sangeh, nangta hapoh ka jingialam jong katei ka tymmen, katto katne ngut ki nongleit jingleit ki la pynhiar ia utei u briew na ka bus. Ka la wan shajan ka Missionary ka ba iam, ka la ktah ia ka kti jong ka, bad ka la kren ia kaei kaei kaba ka Missionary kam lah ban sngewthuh.

Kane ka dei ka jingphohsniew ruma kaba ka Joanne (Park) Kim ka i kumba ka iakynduh la jan man la ka taiew ha Mongolia. Ka la long ha ki snem ba sdang jong ki snem 1990, bad ka la long ka kynthei America kaba marwei kaba shakri kum kawei na ki Missionary ba nyngkong jong ka Seventh-day Adventist ha ka ri Mongolia kaba duk, hadien ka jingsynshar Komunist.

Ha kawei pat ka por, uwei u para marjan uba la buaid u la bakla ba ka iing jong ka Joanne ka dei ka jong u. U la kynjat ia ka jingkhang dieng kaba jem jong ka da ki juti steel jong u bad u la sdang ban shoh ia ka. Ka Joanne ka la shim ia U Synsar bad, da kaba pyrta, ka la ialeh pyrshah ia une u briew. Ka la bad une u briew bad ka Joanne ka la pyndonkam ia u synsar ban tied ia ka slep bad ki para Missionary jong ka, ki shijur kiba la shongkurim na America, ki la iohsngew na ka kamra jong ki kaba don shaneng, bad ki la mareh hiar ban pyllait im ia ka.

Ka por kaba khatduh na ka bynta ka Joanne ka la wan ha ka por ba ma ka bad uwei u para mishoneri ki dang ap ha kawei ka jaka ieng bus ha rud jong ka Ulaanbaatar, ka nongbah jong ka Mongolia. Kawei ka kmie ka la khot ia ki sha ka jingkhap shniuh kaba nyngkong eh jong i khun jong ka, kaba long ka jingleh kmen kaba khraw ha Mongolia. La bthah ia ka Joanne ban ap ha ka jaka ieng bus namar ba kan ym lah satia ban shem ia ka iing ha ki surok bym don dak, kumta ma ka bad uwei pat u Missionary ki la shong ha ka jingker bad ki la ap ia ka kmie ban poi.

Nangta saw ngut ki briew kiba la buaid ki la shong hajan jong ki bad ki la pyrshang ban kdup bad ban doh ia ka Joanne. Ka Joanne bad uta uwei pat u mishoneri ki la kynriah noh, hynrei ki shynrang ki la bud. Baroh ha ka jaka ieng bus kaba la dap da ki briew ki la peit shawei pat. Ki shynrang ki la tan ia ki kynthei sha kawei ka lynti kaba ym don briew. Ka Joanne ka la pyrta bad ka la kynjat bad ka la ialeh pyrshah, hynrei kam lah ban ialeh ia kine ki saw ngut ki briew. Nangta ki shynrang ki la khynñiat ia kine ki kynthei sha madan. Ka Joanne ka la pyrkhat ba kane ka dei kaba kut.

Kynsan kynsan, ki khmat jong kine ki briew shynrang ki la kylla blad. Ki la phai bad ki la phet noh. Ka Joanne ka peit sawdong ban iohi mano ba wan ban pyllait ia ki. Ym don mano mano ruh hangta. Ha kata ka khyllipmat, ka Joanne ka la tip ba kita ki briew ki la iohi ia u angel.

Kane ka jingiathuhkhana mishon ka ia thuh ia ka nongmishoneri jong ka Joanne (Park) Kim kaba na America, kaba la iarap ban sdang ia ka balang Seventh-day Adventist ha Mongolia hadien ka jingsynshar Komunist bad kaba dang iai bteng ban shakri kum ka mishoneri hangta. Phi lah ruh ban ïashim bynta ha ka kam mishon lyngba ka Jingkynshew jong ka khatlai Sabbaton jong kane ka quarter, shi bynta jong kane kan ïarap ban plie ïa

ka jaka lehkai ha kaba ki khynnah kin lah ban roi ha ka jinglong mynsiem, ka jingmut jingpyrkhat, ka imlang sahlang, bad ka met ha Ulaanbaatar, Mongolia. Pule bniah shaphang ka Joanne ha ka taiew ban wan.iai ha ka kam mishon lyngba ka Jingkñia Sabbaton kaba Shiphew jong kane ka quarter, ka bynta jong kane kan ïarap ban plie ïa ka jaka lehkai ha kaba ki khynnah kin lah ban roi ha ka jinglong mynsiem, ka jingmut jingpyrkhat, ka imlang sahlang, bad ka met ha Ulaanbaatar, Mongolia. Pule bniah shaphang ka Joanne ha ka taiew ban wan.