---
title:  Jingpyrkhat Ba Kham Bniah
date:   24/01/2025
---

Pule Ellen G. White, The Beatitudes” pp. 6–44, in Thoughts From the Mount of Blessing.

“Baroh kiba don ka jingsngew ia ka jingduk hapoh ka mynsiem jong ki, kiba sngew ba kim don ei ei kaba bha ha lade, ki lah ban shem ia ka hok bad ka bor da kaba peit sha U Jisu. U ong, ‘To wan ha Nga, phi baroh kiba thait bad kiba khia ka jingkit.’ Mathaios 11:28. U bthah ia phi ban ia kylliang ia ka jingduk jong phi sha ka jingriewspah jong ka jingaiei jong U. Ngim long kiba bit ia ka jingieit U Blei, hynrei U Khrist, u nongpynthikna jong ngi, u long uba bit, bad uba lah shibun ban pynim ia baroh kiban wan sha U. La ka long kaei kaei kaba lah ban long ka jingiashem jong phi kiba mynshuwa, wat la ka la pynduh mynsiem ia phi mynta, lada phin wan sha U Jisu kumba phi long, kiba tlot, kiba khlem jingiarap bad kiba la duh jingkyrmen, U Nongpynim ba sngewlem jong ngi un iakynduh ia phi ha ka lynti iaid jong phi, bad un kdup sawdong ia phi da ki kti jong ka jingieit jong U bad daka jainkup ka hok jong U. U wanrah ia ngi ha U Kpa uba la kup da ka jain kup balieh jong ka jinglong jong U hi. U iasaid ha khmat U Blei na ka bynta jong ngi, u da ong: Nga la shim ia ka jaka jong u nongpop. Wat peit ia une u khun uba la iaid sakma, hynrei peit ia Nga. Hato u Soitan u iasaid jur pyrshah ia ki mynsiem jong ngi, da kaba kynnoh ia ka pop, bad dawa ia ngi kum ki ba la shah teh ki jong u, ka snam U Khrist ka iasaid da ka bor kaba kham khraw.”—Ellen G. White, Thoughts From the Mount of Blessing, sla 8, 9.

**Ki jingkylli ban ia Puson**:

`Peit ia kaei kaba la ai mynsiem haneng ka la ong kumno shaphang, da ka jingainguh ia U Jisu, la pyni ia ngi ha U Kpa. “U wanrah ia ngi ha U Kpa da kaba kup ia ka jain lieh jong ka jinglong jong U hi.” Wat la ngi lah ban duh mynsiem katno katno ruh ha ki por baroh namar ki jingbakla bad ki jingduna jong ngi, lane katno sien ngim shym la pynpaw ha kiwei ia ka jingieit kaba U Blei U theh ha ngi, balei ba ngi dei ban wan biang sha ka khubor kaba phylla ba la pdiang ia ngi da U Kpa namar ba U Jisu “u wanrah ia ngi ha U Kpa da kaba kup ia ka jainkup lieh jong ka jinglong jong U hi”?`

`Mutdur kumno ka kmie ka la dei ban sngew ha ka jingjia jong ki arngut ki kynthei kiba la wan ha khmat u Solomon da kaba kam ba u juh u khunlung u dei u khun jong ki. Pyrkhat biang ia ka ktien jong ka jingsngew ba la batai ha 1 Syiem 3:26. Kumno kane ka pynshai ia kajuh ka jait ktien kaba la pyndonkam ban batai ia ki jingsngew jong U Blei na ka bynta ki briew jong U, ha Hosia 11:8?`

`Ha ki Gospel baroh, ngi la iohi ba U Jisu bunsien la pynkhih da ki jingdonkam jong ki briew. Bad kaei kaba U la leh? U la leh ha ka rukom kaba pynbeit ia ki jingdonkam jong ki paidbah. Kiei ki lad kiba lah ban leh kiba phi kum u briew shimet, ne wat lehse kum ka klas, phi lah ban pyndap ia ki jingdonkam jong kito kiba donkam ia ka jingpyntngen?`