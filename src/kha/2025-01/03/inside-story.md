---
title:  Ka Jingiathuhkhanna Ka Jia Shisha
date:   17/01/2025
---

### U Tymmen Basan Ba Sngewnguh

_Da u Andrew McChesney_

Ia u Jong-moon yoon la tip kum u Tymmen Basan uba sngewnguh. Ka ktien kaba nyngkong eh ka ban mih na ka shyntur jong u, kam pher ha kano kano ka por ne jingjia, ka long, ‘khublei shibun.’ Haba don kiba pan jingiarap un ong ‘khublei shibun,’ haba u iakynduh ia ka jingeh un ong ‘khublei shibun.’

Haba ki jingeh bad jingduh ki lynshop ia u, u ong ‘khublei shibun.’ U Tymmen Basan ha ka Balang Seventh-day Adventist ha South Korea, u la buh hala ka dohnud ia ki kyntien jong U Apostol Paul, uba la ong ha 1 Thessaloni 5:18 - ‘Ha kaei kaei baroh to phin ai ka jingnguh: namar kane kein ka long ka mon U Blei ha U Khrist Jisu sha phi.’ Ki briew ki la iohi ia kata.

U Jong-moon u la long u trai la slem bha jong kawei ka dukan bam harud duriaw ha Jeongdongjin, kawei na ki jaka ba pawnam ban peit kai ia ka jingmih ka sngi ha South Korea, khamtam eh ha ka sngi New Year. Kawei na ki customer jong u ka dei ka Nanum. Kum ka khynnah samla, ka ju wan rung ban peitkai ia ka jingmih ka sngi, ka ju bam step artad da u sandwich bad ka pylleng, u jhur lettuce bad ka cheese ryngkat bad ka sha. Haba ka nangheh nangsan, ka la shong kurim, bad ka la ioh kawei ka khun, Aza. Baroh arngut ki kylla long ki customer ba man ka sngi ban leit bam step ha kane ka dukan. Ka kmie ka la sngewphylla eh ia ka jinglong ba sngewnguh jong u Jong-moon. Haba ka pan jingbam, u ong, ‘khublei shibun.’ Haba ka siew na ka bynta ka bam step, u ong, ‘khublei shibun.’ Haba ka ai khublei na ka bynta ka jingbam un ong, ‘khublei shibun.’

Ha kawei ka por katba ka la leit rung biang ha kane ka dukan, katba ki dang iakren, ka la sngewthuh ba u Jong-moon u shait leit jingiaseng ha ka sngi Saturday. Kam pat shym la ju iohsngew shaphang ki briew kiba mane ha ka sngi Saturday. “Hato nga lah ban wan lang bad phi sha ingmane ha kane ka Saturday?” ka la kylli.

Ka sngi sabaton kaba bud, maka bad I khun kynthei jongka iba dang 5 snem ka rta ki la ia leit lang bad u Jong-moon sha ka ing mane jong u, kaba don kumba 30 minute ei ei ban leit da ka kali na ka dukan jong u. Ki dkhot balang ki la pdiang sngewbha ia kane ka longkmie bad I khun jong ka, bad ki la kylli da ka jingangnud, kumno ka la tip shaphang kane ka balang. Ka la ong ba ka la wan na ka daw jong u Tymmen Basan uba sngewnguh.

Hadien bala wai ka jingiaseng, ka Nanum ka la iathuh ia u Jong-moon ba ka la kwah ban wan biang. “Lada kane ka dei ka balang ba phi leit jingiaseng, ngan bud iaphi,” ka la ong. Watla ka Nanum kam pat shym la ju iohsngew ia ka kyrteng jong U Jisu ha dukan, ka la iohi ia U Jisu lyngba ka mynsiem ba sngew nguh jong u Jong-moon. Ia ka kospel ym tang ba la ialap hynrei la ai lyngba ka jingim jong u briew. Lyngba ka nuksa babha jong U Jong-moon, kane ka longkmie bad I khun jongka ju ki la sdang ban wan jingiaseng tista. Mynta ka dang iai duwai ba u lok jong ka ruh un iasnoh lang bad ki ha ka step sabaton kaba bud.

_Ka bynta jong kane ka Quarter jong ka Jingkynshew khatlai Sabbaton kan iarap ban pynphriang ia ka gospel ha Korea Sepngi. Khublei shibun ba phi la thmu ban ai kylluid ia ka jingkynshew ha ka 29 tarik u March._