---
title:  Jingpyrkhat Ba Kham Bniah
date:   17/01/2025
---

Pule Ellen G. White, “Wat khih khuslai na ka dohnud jongphi,” Sla. 662 – 680, ha ka Jingthrang jong ki rta.

“U Trai u la sngewsih haba ki briew jong u ki sngewpoh ialade. U kwah ba ki nongioh pateng bala jied jong U ba kin sngew long kiba kyrpang bad kiba shongdor katkum ka dor ba u la buh ha ki. U Blei u da thrang ia ki, lym kumta un ym jin dala phah ia U Khun jong U na ka bynta ka kam kaba rem dor ban siewspah ia ki. U donkam ia ki, bad U sngewbha eh haba ki sngewthuh ba U long uba donkam eh, khnang ba ki lah ban pyndonburom ia ka kyrteng jong U. ki lah ban khmih lynti ia kiei kiei kiba khraw lada ki don ka jingngeit ha ki kular jong U.

Ban duwai ha ka kyrteng jong U Khrist ka don iaka jingmut. Ka mut ba ngi donkam ban pdiang ia ka jinglong jong U, ban phalang ia U Mynsiem bad ban trei ia ki kam jong U. Ia ka jingkular jong U Nongpynim la ai halor ki kyndon. ‘Lada phi ieit ia nga’ u ong, ‘sumar ia ki hukum jong nga.’ U pynim ia ki briew ym ha ka pop, hynrei na ka pop; bad kito kiba ieit ia U kin pyni ia ka jingieit jong ki ia U lyngba ka jingkohnguh.

“Baroh ki jingkohnguh ba shisha ki wan na ka dohnud. Ka dei ka jingtrei jong ka dohnud bad U Khrist. Bad lada ngi shah, un pynpaw ialade ryngkat lyngba ki jingpyrkhat bad ki jingthmu jong ngi, kumta pyniadei ia ki dohnud bad ki jingpyrkhat ha ka jingkohnguh ia ka mon jong U, ba ha kaba kohnguh ia U ngin ioh pynpaw ia ka jingthmu jong ngi. Ka mon, kaba bha bad kaba khuid, kan pynkmen ban leh ia ka kam jong U. Haba ngi shim kumba ka long ka lad bad ka kabu ban ithuh ia U Blei, ngin iai long ki briew ki ba kohnguh. Lyngba ka jingiaroh ia ka jinglong jong U Khrist, lyngba ka jingiadei bad U Blei, ka pop kan kylla long kaba isih ha ka jingim jong ngi” – Ellen G. White, ka Jingthrang jong ki rta. Sla. 668.

**Ki Jingkylli ban ia Puson**:

`Kaei ka jingmut ban ‘pdiang da ka jingbym khwan lade”? kumno phi pyrkhat shaphang ka jingai bad ka jingpdiang ba kan long ha bneng bad ha ka pyrthei ba thymmai?`

`Da kaba wan na ka jingjngai kaba khraw eh, ia kaba ym don ki kor kiba lah ban iarap ban kot ban iohi, u nongrah khubor jong ka bneng, u la kdew sha u nongiathulypa Daniel kum u Chamudot, ‘uba la ieit eh’ bad ki la leh kumta haduh lai sien. Ha U Daniel 9:23, U Gabriel u ong ‘ki Chamudot attah, “namar me long ia uba la ieit eh.’ Ha U Daniel 10:11, U kynja Angel, lah ban long U Gabriel, u khot ia u ish Chamudot, u ‘briew ia uba la ieit eh.’ Ia kane ka jingkren la kren biang hadien shaphang U Daniel (Daniel 10:19). Pyrkhat shaphang kaei ba ka kren shaphang jong U Blei bad haduh katno u long jan shangi. Ka jingkyrmen aiu ba phi lah ban ioh na kane ka jingshisha ba phylla?`

`Kumno ka nuksa jong ki radbah ka jingngeit bala kren ha Hebru 11 ka iadei bad ka lynnong jong ka taiew? Kyrpang, kumno kine ki jait nuksa ki pynpaw shaphang kumno ba uwei u lah ban shem jingsngewbha ha U Blei da ka jingngeit? Kaei ba phi lah ban nang bad ban pyndonkam ha ka jingim ba man ka sngi na ki nuksa kiba kum kine jong kajingngeit bad ka jingiaineh?`