---
title:  Shad Kmen Da Ka Jingkmen
date:   13/01/2025
---

Ka long kaba eh ia ngi ban mutdur, U Blei u peit ia uwei pa uwei u briew ia ka dor ka bym lah ban kheiñ, kaba pynlong ba un shadkmen halor ka jingpynim watla ka long tang kawei ka mynsiem

`Pule Sephaniah 3:17. Kumno kane ka dkhot ka ai jingshai halor kane ka pharshi jong u knun sarong awria?`

Sephaniah 3:17 ka iai ban ban pynpaw ia ka jingsngewbha U Blei halor ki briew kiba la siewspah jong u. Ha ka ktien Hebru, ia ki kyntien baroh shaphang ka jingkmen bad jingsngewbha, la kynthup lang ha kane ka dkhot, ka jingbatai ia ka jingsngewbha U Blei ia la ki briew ba la siewspah jong u. ym don kyntien kaba lah ban batai ia ka jingsngew bha kaba palat jong U Blei ha kata ka sngi.

Peit ruh, hangno U Blei U don katkum kane ka dkhot – u don ‘hapdeng’ jong ki briew jong u. ka jingiasuk pat kaba mih na ka jingiadei jong ka jingieit ka wan ryngkat bad ka jingdon ryngkat jong U Blei. Kumba long U Kpa – haba u iohi ia u khun na jngai, u wan mareh – hangne U Blei U don hapdeng jong ki briew jong U.

Ha U Isaiah 62:4, ka rukom kren kaba syriem la pyniadei bad ka jingshongkurim. Katkum u Isaiah 62:4, ia ki briew jong U Blei yn khot ‘Hephsibah’ kaba mut ‘ka jingsngewbha jong nga ka long ha ka,’ bad ia ka Ri yn khot ‘Beulah’ kaba mut ‘la shong kurim.’ Balei? Namar ka dkhot ka ong, “U Trai u sngewbha ha pha, bad ia ka Ri jongpha yn pynshong kurim.” Ia ka jingkmen kaba khraw tam jong U Blei la tyngkai na ka bynta kata ka sngi jong ka jing pynthymmai, ynda un pdiang ia ki briew jong U bad shadkmen halor jong ngi, kumba u kpa u la shadkmen na ka bynta u khun sarong awria jong u.

`Pule Ephesos 5:25 – 28. Kaei ba kane ka kren shaphang ka jait jingieit ba la khot iangi ban pynpaw?`

Kane ka dkhot ka kyntu ia ki shynrang ba kin ieit iala ki tnga jong ki ‘kumba U Khrist ruh u la ieit ia ka Balang bad u la aiti ialade na ka bynta jong ka’ bad ban ieit ia la ki tnga kumba iala ki jong ki met jong ki (ephesos 5:25, 28). Kine ki dkhot ym tang ba ki da pynpaw ia ka jingieit ka bym khwan lade bad kaba khein duh ba ki shynrang ki dei ban don ia ki tnga jong ki hynrei ka pyni ruh ba U Khrist dalade u ieit ia ki briew jong u (ka balang) kum ialade?