---
title:  U Ba Hok Bad U Nongpynksan
date:   10/03/2025
---

Ha man la ka por, ka jingtrei U Khrist ka pyndam noh ia ka jingtrei jong u soitan. Bad, katkum ka 1 Ioannis 3:8, U Jisu “la pynpaw na ka bynta kane, ban pynduh noh ia ki kam u Soitan” (1 Ioannis 3:8, NRSV) bad ban “pynduh noh ia uta uba don ka bor jong ka jingiap, uta u long . , u soitan” (Hib. 2:14). Hynrei ka jingshah rem lut jong ka jinglong nongsynshar jong u nongshun ka jia ha ki ar bynta. Nyngkong, lyngba ka jingtrei jong ka Diengphna, U Khrist u pynrem ia ki jingkynnoh beiñ jong u Soitan. Bad, hadien, yn pynjot noh ia u Soitan bad ia ka hima jong u.

`Read Rom 3:23-26 bad Rom 5:8. Kine ki dkhotki pynpaw aiu shaphang ka rukom ba U Khrist U jop ia ki jingkynnoh jong u soitan?`

Kumba ngi la iohi, u nongshun u kam ba U Blei um long uba hok bad uba ieit pura. Hynrei ha U Khrist, U Blei U pynbiang ia ka jingpynpaw kaba kut jong ka hok bad jingieit U Blei, bad U la leh ia kata lyngba ka Diengphna.

Hadien ka jingiap U Jisu, “U Soitan u la iohi ba la loit noh ia ka jingpynkylla dur jong u. La pynpaw ia ka jingsynshar jong u ha khmat ki angel bym pat hap bad ha khmat ka pyrthei bneng. U la pynpaw ia lade kum u nongpyniap briew. Da kaba pynmih ia ka snam jong u Khun U Blei, u la pynduh noh ia lade na ki jingsngewsynei jong ki jingthaw kynja bneng.” — Ka Ellen G. White, Ka jingthrang jong ki Arta, p. 761.

`Pule Jingpynpaw 12:10-12 ha ka jingshai jong ka kitab Jenesis 3:15. Kumno kane kine ki dkhot ki ai ka jingpynshai ia ka jingmut ba kongsan ha ka bneng jong ki bneng jong ka jingjop U Khrist ha ka diengphna?.`

Ka histori jong ka jingpynim ka ai ki sakhi kiba bun na ka bynta jong ngi ban sngew skhem ba U Blei U trei beit man la ka por ban wanrah ha kaba kut ia kaei kaba bha na ka bynta baroh. U Blei jong ka Jingthoh Bakhuid U ju leh ia kaba bha bad kaba kham bha, haba la ai ia ki lad ki lynti kiba don ha U ha ka jingialeh bakhraw (Deut 32:4, 1 Sam 3:18, Salm 145:17, Denial 4:37, Habbakuk. 1:13, Jingpynpaw 15:3, Jennesis.18:25).

`Balei ka jingpyni ia ka hok bad jingieit U Blei ha ka jingialeh pyrshah ha ka bneng jong ki bneng ka long kaba kongsan haduh katta katta? Haba phi pyrkhat shaphang ka Diengphna bad ki kam U Blei baroh ha ka jingthmu jong ka jingpynim, kumno ki kam U Blei ki ai ia phi ia ka jingsngew skhem ha ka jingieit U Blei, wat hapdeng ki jingtynjuh bad ki jingjynjar?`