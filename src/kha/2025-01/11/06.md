---
title:  Ka Jingpynksan Ia Ka Kyrteng U Blei
date:   13/03/2025
---

Khatduh eh, la pynksan ia ka kyrteng U Blei ha ki liang baroh. Lyngba ka jingtrei U Kpa, U Khun bad U Mynsiem Bakhuid ha ka jingthmu jong ka jingsiewspah, la pynpaw ia ka hok bad jingieit ba janai jong U Blei palat ia kano kano ka jingartatien kaba don ha ka jingmut (peit Rom 3:25, 26; Rom 5:8).

`Pule Rom 3:1–4 ha ka jingpynshai lyngba jong u Isaiah 5:3, 4. Kane ka hikai aiu shaphang U Blei hi uba la pynksan ha ka jingialeh pyrshah ha ka bneng jong ki bneng? Kaei kaba U lah ban leh kham bun ban ia kaei kaba U la leh?`

Ha ki Rom 3 bad Isaiah 5, ngi iohi ba U Blei (ha ki katto katne ki jingmut kiba la buh pud) U khot ia ki jingthaw ba la thaw ban bishar ia ka jinglong jong U, wat la ngim don hok ne jinglong ban leh kumta. Ha kaba kut, ynda la plie ia ki “kitab” baroh, ngin sa iohi ia ki sakhi ba U Blei U long uba hok bad uba hok janai. U Blei un pynksan ia lade ha khmat ki jingthaw ba-stad ba-shemphang baroh.

`Pule Jingpynpaw 15:3 bad Jingpynpaw 19:1-6. Kine ki bynta ki hikai aiu shaphang ka jingpynksan ia ka kyrteng U Blei ha kaba kut? Kaei kaba U lah ban leh kham bun ban ia kaei kaba U la leh?`

Lyngba ka Jingthoh Bakhuid baroh kawei, U Blei U pyni ia ka jingsngewkhia ia ka kyrteng jong U. Balei? Phim lah ban don ka jingiadei kaba jylliew bad ban don ka jingieit bad u briew uba phi shun ne phim shaniah ia ka jinglong jong u. Lada don mano mano kiba iathuh ia ka lok lane ka lok ka ban sa long jong phi ki ia thuh thok shaphang ka jinglong jong phi, phin leh katba lah ban pyrshah ia kino kino ki jingkynnoh kiba kum kita, namar lada ngeit ia kum kine ki jingkynnoh, kin pynpra ia ka jingiadei jong ka jingieit jong phi.

Ha kaba kut, la pynksan ia U Blei ha ka diengphna bad lyngba ka jingthmu jong ka jingpynim baroh kawei. Ha ka jingbishar shuwa ka jingwan, la pynksan ia U Blei ha khmat ka pyrthei bneng kaba peit.

Nangta, ha ka jingbishar hadien ka jingwan arsien, ha kaba ki ba la siewspah kin “bishar wat ia ki angel” (1 Kor. 6:2, 3), la pynksan ia U Blei, kumba la ailad ia ki ba la siewspah ban bishar bniah ia ki jingthoh bad ban iohi hi dalade balei ba U Blei U la leh kumba U la leh, bad ba baroh ki jingbishar U Blei ki la long barabor bad tang kiba janai ha ka hok bad ka jingieit. Mano napdeng jong ngi u bym don shibun ki jingkylli kiba donkam ban jubab? Shwa ba kan dep baroh, ngin sa ioh jubab ia kita ki jingkylli (peit 1 Kor. 4:5).

Khatduh eh, ka khohsiew baroh kan dem khrup Bad ba u thylliej baroh un ioh phla shynna ba U Jisu Khrist u long U Trai, (Phil. 2:10, 11). Kane baroh ka long ka bynta jong ka jingpynksan ia ka jinglong jongU Blei.