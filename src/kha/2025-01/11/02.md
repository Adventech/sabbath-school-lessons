---
title:  U Khrist U Nongjop
date:   09/03/2025
---

Wat la u don u nongshun uba trei uba U Khrist hi U kdew kum u (usurping – ba la shim kabu da ka bor) “u nongsynshar jong kane ka pyrthei,” hynrei u syiem bashisha jong ka pyrthei bneng u long U Jisu Khrist. U Jisu u jop ia ka jingjop na ka bynta jong ngi, bad ha U ngi lah ban ioh ia ka jingjop, wat hapdeng ki jingeh bad ki jingjynjar. Hooid, ka kam U Khrist ka ialeh pyrshah ia u nongshun ha man la ka lynti.

Ngi la iohi ba ka Jingthoh Bakhuid ka batai ia u ksuid kumne:

1. U nongshukor ïa ka pyrthei baroh kawei naduh mynnyngkong (Jingpynpaw 12:9, Math. 4:3, Ioannis. 8:44, 2 Kor. 11:3, 1 Ioannis. 3:8);
2. U nongkren beiñ bad nongmudui ïa U Blei bad ïa ki briew jong U ha bneng (Jingpynpaw 12:10; Jingpw 13:6; Job 1, 2; Sekh 3:1, 2; Judah 9); bad
3. U nongsynshar ba shim kabu ïa kane ka pyrthei (Ioannis 12:31, Ioannis 14:30, Ioannis 16:11, Kam 26:18, 2 Kor 4:4, Eph 2:2, 1 Ioannis 5:19).

`Pule Ioannis 18:37. Kane ka ïathuh aiu ïa ngi shaphang ka jingtrei U Khrist ban ïaleh pyrshah ïa ki jingpynshoi jong u nongshun? Ka mut aiu ba U Jisu u long u Syiem?`

Wat la ka Jingthoh Bakhuid ka hikai ba u Soitan u long u nongshukor, u nongkren bein, u nongmudui bad u nongsynshar ba shim kabu ia kane ka pyrthei, hynrei ka hikai ruh ba U Jisu u long u nongjop ia u Soitan ha ki liang baroh:

1. U Jisu u la wan “ ‘sha ka pyrthei, ban phla ia ka jingshisha’ ” (Ioannis 18:37, NASB);
2. Lyngba ka diengphna, U Jisu u la pynpaw ha kaba khraw tam ia ka hok bad jingieit ba janai jong U Blei (Rom 3:25, 26; Rom 5:8), da kaba pynrem ia ki jingkynnoh pynjah burom jong u soitan (Jingpynpaw 12:10, 11); bad
3. U Jisu un pynjot khatduh ia ka hima u soitan, uba “ ‘tip ba ka por jong u ka lyngkot’ ” (Jingpynpaw 12:12, ESV; ianujor bad Rom 16:20), bad U Khrist “ un synshar junom la junom . ’ ” (Jingpynpaw 11:15, NLT).

Ha kaba kut, kampher wat la u Soitan u leh kat ba leh ruh, u la long lypa u nongshun uba la shah rem, bad u shabi na ka bynta jong ngi ka long ban dawa ia ka jingjop U Khrist na ka bynta lade man la ka sngi, na kawei ka khyllipmat sha ka wei pat, bad ruh ban dawa ia ki jingkular kiba ka Diengphna ka la tyrwa ha ngi.

`Ha ka jingialeh bakhraw, ngi tip kano ka liang kaba jop. Kumno ki jingjied jong ngi man la ka sngi ki ktah ba ha kano ka liang don? Kumno ngin pynthikna ba ngi don ha ka liang kaba jop wat mynta ruh?`