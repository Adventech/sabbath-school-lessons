---
title:  Jingpyrkhat Ba Kham Bniah
date:   14/03/2025
---

Pule Ellen G. White, “The Reward of Earnest Effort,” pp. 285–288, in Testimonies for the Church, vol. 9..

“Baroh kaba la pynkulmar ia ngi ha ki jingpyniaid bastad jong U Blei yn sa paw shai ha ka pyrthei ban sa wan. Ia kiei kiei kiba eh ban sngewthuh kumta yn sa shem ia ka jingbatai. Ki jingmaian jong ka jingaiei kin paw ha khmat jong ngi. Ha kaba ia ki jingmut jingpyrkhat kiba ngi shem tang ia ki jingpynklumar bad ki jingkular ba la pynkheiñ noh, ngin sa iohi ia ka jingiadei kaba janai bad kaba itynnad tam ha ka jingialong kawei. Ngin sa tip ba ka jingieit ba bymjukut ka wanrah ia ka jingiashem jong ngi ka ba long tang kum ka jingpyrshang. Katba ngi dang sngewthuh ia ka jingsumar jong Uta uba pynlong ia kiei kiei baroh ban iatreilang na ka bynta ka jingbha jong ngi, ngin sa kmen da ka jingkmen bym lah batai bad kaba dap biang da ka burom.

**Ki Jingkylli ban ia Puson**:

`Hato ia phi la ju pynklumar ha kaba pyrshang ban sngewthuh ia ka jingpyniaid bastad jong U Blei? Kumno ka pyntngen ia phi ban tip ba ia kiei kiei baroh kiba kum kita yn sa pynshai ha kaba kut?`

`Pyrkhat ia kaei kaba U Khrist U la iehnoh khnang ban wan long briew bad ban iap na ka bynta kane ka pyrthei. Pyrkhat shuh shuh ia kaei kaba kane ka iathuh ia ngi shaphang ka jingieit U Blei bad hato lah ne em ban shaniah ha U Blei. Kaei pat kaba U lah ban leh?`

`Kaei kaba kongsan eh shaphang ka “kyrteng” U Blei? Kaei ka jingmut kaba kane ka don na ka bynta jong ngi kiba khot ia lade ki Khristan? Ha kiei ki rukom ki Khristan teng teng ki la wanrah jingjah burom ia ka kyrteng U Khrist, bad kaei kaba ngi lah ban leh ha ki shnong ki thaw jong ngi ban pyni ia ki briew kumno ka jingbud ia U Khrist ka long ha ka jingpynmlien?`

`Ha kaba kut, wat ki “jubab” kiba bha tam jong ngi kiba iadei bad ka jingeh jong ka jingsniew kim pat biang na ka bynta mynta. Kaei kaba ngi lah ban leh ha ka jingtreikam ban iajan bad kito kiba shah shitom bad ban long ki nongtrei ban pynjem ia ka jingjynjar ha kane ka pyrthei katba ngi dang ap ia ka jingpynbeit kaba khatduh, kaba kut jong ka jingeh jong ka jingsniew kaba tang U Blei U lah ban wanrah?`

`Pynleit jingmut kham bun ha u Isaiah 53:4, ha ka jingshisha ba U Khrist U la kit ia ki “jingkhuslai” bad “ki jingsngewsih” jong ngi. Kaei kaba la jia ha ka Diengphna kaba iarap ia ngi ban sngewthuh ia ka jingthmu jong ka jingpynim bad kaei kaba la pynlong ia U Blei ban pynim ia ngi?`