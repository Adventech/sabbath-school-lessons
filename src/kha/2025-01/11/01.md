---
title:  Kaei Pat Kaba Nga Lah Ban Leh?
date:   08/03/2025
---

### Dkhot Baibl ban Pynkhreh ȉa ka Lynnong

Ioannis 18:37, Rom. 3:23-26, Rom. 5:8, Isa. 5:1-4, Math. 21:33-39, Isa. 53:4, Rom. 3:1-4.

> <p>Dkhot Spel-lyndet</p>
> “Namar kata U Pilat u la ong ha u, Ma me me long u syiem te? U Jisu u la iathuh, Me ong kein ba nga long ma nga u syiem. Ia kane khnang la kha ia nga, bad ia kane khnang nga la wan sha ka pyrthei, ba ngan ioh phla skhem ia ka jingshisha. Uei uei baroh uba da long na ka jong ka jingshisha u shah shkor ia ka ktien jong nga.” (Ioannis 18:37).

Katto katne snem mynshuwa, la shon ïa ka jingïathuhkhana jong ki khynnah ha ka kot Guide magazine. Ka jingïathuhkhana ka ïadei bad uwei u khynnah shynrang uba kyrteng u Denis, u khunswet uba im kum u khunlung ba la ri bad ka longïing ha ki por jong ki spah snem ba ha pdeng (mediaval times). U Denis u shun shibun ïa u syiem jong ka ri jong u namar, haba ki kmie ki kpa jong u ki pang, ki shipai jong u syiem ki la rah noh ïa u, bad um shym la ïohi shuh ïa ki. Hadien u la tip ba u syiem u la pynïakhlad ïa ki khnang ban pyllait ïa kiba im na ki jingma baroh jong ka Khlam black plague. Ka jingshisha shaphang u syiem ka pyllait ïa u Denis na ka jingshun kaba u la buhrieh la jan ha ka jingim jong u baroh kawei. U syiem u la ju leh, bad ha man la ka khep, u la leh namar ka jingieit ïa la ki briew.

Kiba bun ki briew mynta ki peit ïa U Blei kumba u Denis u peit ïa u syiem. Ka jingsniew kaba ki la sakhi ne mad ka pynlong ïa ki ban isih ne ban kyntait ïa U Blei. Hangno U Blei haba don ka jingjynjar? Lada u Blei u long uba bha, balei pat ka jingsniew ka bun? Ka jingïaleh pyrshah ha ka bneng jong ki bneng ka pynshai ïa kane ka mat kaba kongsan, hynrei bun ki jingkylli ki dang sah. Hynrei, haba ki jingpyrshang jong ngi baroh ban ïoh jubab kim lah ban pynhun, ngi lah ban peit sha U Jisu halor ka diengphna bad ïohi ha U ba lah ban shaniah ha U Blei, wat bad ki jingkylli baroh kiba dang sah khlem jubab na ka bynta mynta.

_*Pule ia ka lynnong na ka bynta ka Sabbaton, March 15._