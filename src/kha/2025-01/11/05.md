---
title:  Ka Pharshi U Khrist Shaphang Ka Bri Sohwaiñ
date:   12/03/2025
---

Ha ka pharshi jong u trai ka brisoh, ha u Mathaios 21, U Jisu u shim biang na ka bynta ba u Isaiah 5 u la iehnoh, da kaba pynshai shuh shuh ia ka jinglong bad ki kam jong u trai ka brisoh na ka bynta ka brisoh jong U.

`Pule Mathaios 21:33-39 da kaba buh ha ka jingmut khamtam ia ka jingkylli jong ka Isaiah 5:4. Kaei kaba U lah ban leh kham bun ban ia kaei kaba U la leh?`

Ka bynta kaba nyngkong jong ka pharshi U Khrist u la shim beit na ka jingrwai jong u Isaiah 5 shaphang u trai ka brisoh bad ka brisoh jong U. Nangta, U Jisu u bynrap, u Trai ka brisoh “u la ai wai” ia ka brisoh jong u “ha ki nongrep soh bad u la leit sha ka ri kaba jngai” (Math. 21:33, NKJV). Hynrei, haba u trai brisoh u la phah arsien ia ki shakri jong U (ki nongiathuhlypa) ban lum ia ki jingmih, kito kiba ai wai ia ka brisoh jong U ki la shoh bad pyniap ia ki shakri jong U (Math 21:34-36). Khatduh eh, U la phah ia la U Khun (Jisu), da kaba ong, “Kin burom ia u khun jong nga” (Math. 21:37, NKJV). Hynrei ki la pyniap ia U Khun jong U ruh, da kaba ong, “Une u long u nongioh pateng. Ale, to ngin pyniap ia u bad ngin shim ia ka jingioh pateng jong u.’ Kumta ki la shim ïa u bad ki la bret noh ia u shabar ka brisoh bad ki la pyniap ia u” (Math. 21:38, 39, NKJV).

Kaei pat kaba U lah ban leh? U Kpa U la ieit haduh katta katta ia ngi haduh ba U la aiti noh ia la U Khun baieit jong U (Ioannis. 3:16). Lada ka jingialeh pyrshah ha ka bneng jong ki bneng ka long kum kata kaba la ai jingmut hangne, ym lah ban pynbeit kloi ia ka da kaba pyndonkam ia ka bor blei hynrei ka donkam nyngkong eh ia ka jingpyni paidbah ia ka jinglong U Blei. Ia kane ka jingpyni la buh ha kaba kut ha ka kam U Khrist (Rom 3:25, 26; Rom 5:8). Kaei pat kaba ngi lah ban pan ban ia kaba U Blei (ha U Khrist) Un aiti ia lade ban iap na ka bynta jong ngi khnang ba Un lah ban pynksan ia ngi khlem da pynduh ia ka hok bad jingieit ba janai jong U ha kano kano ka rukom?

Ka jingjia jong ka diengphna ka pyni ba U Blei U la leh ia kaei kaei baroh kaba lah ban leh ban pynduna bad pynduh ia ka jingsniew, hynrei khlem da pynduh ia ka jinglong jingman na ka bynta ka jingroi jong ka jingieit bashisha. Lada don kano kano ka lynti kaba kham bha kaba lah ban ioh da U Blei, hato Un ym jied ia ka? Katba ki briew ki shah shitom shibun ha kane ka jingialeh pyrshah ha ka bneng jong ki bneng, U Blei hi u shah shitom tam na baroh. Haba ngi peit ia ka Diengphna, ngi lah, shisha, ban iohi ia ka jingjynjar bad jingpang kaba ka pop ka la wanrah ha U Blei hi. Kumta, ka jinglaitluid kaba don ha ka jingieit ka long kaba kyntang haduh katta katta ba U Khrist U la kloi ban shah ia kane na ka bynta jong ngi.

`Pule Isaiah 53:4. Ki “jingkhuslai” bad “ki jingsngewsih” jongno U Khrist U la kit halor ka diengphna? Kane ka dei ban iathuh aiu ia ngi shaphang kiei kiei baroh kiba U Blei U la leh na ka bynta jong ngi bad kaei ka jingpynim kaba la jia ia U?.`