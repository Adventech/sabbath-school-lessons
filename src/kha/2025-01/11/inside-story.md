---
title:  Ka Jingiathuhkhanna Ka Jia Shisha
date:   14/03/2025
---

### Ka Kmie kaba iaishah: Bynta III

_Da: Andrew McChesney_

Ka doctor khynnah, ka Colette Reahl, ka la kyrmen ban wan ialam sha ïing ïa katei ka khynnah kynthei kaba dang 13 snem ka rta, kaba na Alaska Native, ha shwa ki kynta jong ka Sabbaton. Ka la iathuh ha ka Matrona ba ka dei ka Seventh-day Adventist, hynrei ka la long kum ka jingpyrkhat kaba bha ban leit sah sha shnong ha la iing ha Anchorage ha shuwa ban pynlut ia ka Sabbaton kaba nyngkong jong ki baroh arngut.

Ki bor pyniaid jong ka Alaska ban tingkhun, ki don kiwei pat ki jingmut. Ki la ong ia ka Colette ba ka lah ban shim ia kata ka khynnah ha ka sngi Sabbaton.

Shisngi shuwa ka jingshimti ia kata ka khynnah, ka Colette ka la phone ia ka Matrona na ka jaka treikam jong ka ha Anchorage. “Nga ju leit jingiaseng ha ka sngi Sabbaton,” ka la ong. “Phi kwah ban leit ryngkat bad nga?”

“Em,” ong ka Matrona.

Haba ka Matrona ka la poi ha ka step kaba bud, ka la pynbna ba ka kwah ban peit telebishon.

“Ha ki sngi Sabbaton ha iing jong nga, ngi peit ia ki jingpyni kiba iadei bad ki Khristan ne ki video jong ka mariang,” la jubab ka Colette.

Ka Matrona ka la lyngngoh. Ka la kylli lada ka lah ban peit ia ka jingpyni telebishon sha phang ki mrad khlaw ha ka jaka jong kiwei kiwei.

Ka Colette bad ka Matrona ki la ioh ban pynlut ar bnai ka por kaba sngewtynnad ha Anchorage shwa ban leit sha Bethel, ha kaba ka Colette ka la ioh ia ka kam thymmai ha kawei ka hospital. Ha kata ka por, ki la buh ia ki program ban leh bad ki la tei ia ka jingiadei jong ki. Ki la don ka jingiaseng duwai mynstep bad janmiet, bad ka Matrona ka la nangroi ha ka jinglong mynsiem.

Mynta, ka Matrona ka la don 15 snem ka rta, bad ka sngewtynnad ban sah ha Bethel, ha kaba ka leit skul ha la iing, ka shim jinghikai piano, ka don shibun ki paralok, bad ka don bynta shitrhem ha ka jingim jong ka ha ka Balang ha Bethel Seventh-day Adventist.

“U Blei u la shu pynbeit ryntih ia kiei kiei baroh,” la ong ka Colette, kaba nalor ba ka trei kum ka doktor khynnah, ka shakri kum ka nongtrei Baibl bad ka nongialam jong ka balang.

“Ka Matrona ka don sha jingai kaba nga la iakren nyngkong ha ka phone ka iapher bha na ka Matrona kaba mynta”, ka la ong. “Ka dei ka nongialam na ka bynta ki khynnah ha iingmane bad ha ka imlang sahlang. Nga iohi ia U Blei ba U trei ha ka jingim jong ka bad U pynsan ia ka jingngeit jong ka.”

Ka Matrona ka la pynpaw ia ka jingsngewnguh na ka bynta ki jingiai phone ba bteng jong ka Colette bad mynta ia ka jingieit ba bteng jong ka kum ka kmie. “Lada kam shym la pyrshang bad pyrshang ban iai kren ia nga, ngam ym tip Uei U Blei dei,” ka la ong.

Ka la ong ba U Blei U la pyndonkam ia ka Colette ban pynkylla ia ka jingim jong ka. “Kumno ka shem ia nga kam dei ka jingjia kaba shu jia ryngkhat”, ka la ong. “Nga sngew ba U Blei U la ialam ia ka sha nga bad U Blei U la ialam ia nga sha ka. U Blei u la wallam ia nga sha ka jaka kaba bha bad u la ai jingsuk ia nga.”

_Kane ka jingiathuhkhana jong ka mishon ka iathuh shaphang ka Balang ha Bethel (Alaska), kaba la ioh ia ka bynta jong ka Jingkynshew jong ka Sabbaton kaba Khatlai jong u snem 2024. Khublei shibun ba phi la iarap ban pynphriang ia ka gospel da ka jingkynshew jong ka khatlai Sabbaton jong kane ka quarter ha ka 29 tarik u March._