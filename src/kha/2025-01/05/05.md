---
title:  U Blei Um Pynshitom Da Ka Mon
date:   29/01/2025
---

Lyngba ka Baibl, U Blei U la pynpaw ïa ka jingshitrhem ban ïada ïa kiba la shah banbeiñ bad U pynpaw ïa ka jingbitar pyrshah ïa ki nongbanbeiñ bad ki nongleh kam sniew. Lada ym don ka jingbymman, U Blei Un ym bitar,.Ka jingbitar jong U Blei barobor ka long pyrshah ïa ka jingpynmong bad pynsniew ïa ki jingthaw jong U.

Katkum ka Jingrwai Sngewsynei 3: 32, 33 “Naba la u pynsngewsih, pynban un sngewsynei katba kum ka jingbun ki jingisynei jong u.(“Ha ka jingshisha, U Blei Um pynshitom da ka Jingsngewbha ka dohnud jong U.)Um kwah hi ruh ban pynshitom ïa u nonglehsniew, hynrei ka jingieit ka dawa ïa ka jingbishar hok.

Kane ka jingshisha ka long ka nuksa katno slem U Blei U lah ban map ïa ki briew bad U la ïai ai ka lad ïa ki ban kylla kaba mut bad ban pynïasuk bad U. U Blei U ïaikhot ïa ki briew bunsien bunsien lyngba ki nongïathuhlypa, hynrei ki kyntait ban sngap ïa U.(peit Jeremaiah. 35:14–17, Salm. 81:11–14).

`Pule Esra 5:12 bad nujor ïa ka bad Jeremiah 51:24, 25, 44. Kaei ba kane ka batai shaphang ka jingbishar kaba la wan hap ha Jerusalem lyngba ki nong Babylon peit ruh 2 Khronikl. 36:16.)`

Katkum u Esra 5, Hadien ba ki briew ki la ïai pynbitar ïa U Blei lyngba ka jingbym kylla kaba mut jong ki, khatduh U la kynran noh na ki bad U la “Aiti” ïa ki briew “Ha ka kti u Nebukhadnessar u syiem ka Babylon’ ” (Esra 5:12).U Blei U la leh kumta haba “Ym don lad shuh ban pynbha ïaki”(2 Khronikl. 36:16), bad hadien kata U Blei U la bishar ïa ka Babylon na ka bynta ka jingpynjot pathar jong ka ïa ka Judah (Jeremaiah. 51:24, 25, 44; nujor bad Sekharaiah. 1:15).

Kiwei de kiba bun ki jingbishar jong U Blei kiba la pynpaw ha ka Baibl la batai pynshai noh ha kaba U la “Aiti” ha ki nongshun jong ki.(Nongbishar. 2:13, 14; Salm. 106:41, 42), katkum ka jingrai jong ki briew ban lyndet ïa U Trai bad ban shakri ïa kiwei pat ki “blei”jong ki jait-bynriew (Nongbishar 10:6–16, Deuteronomi. 29:24–26). Ka jingbitar U Blei ïa ka jingbymman, kaban pynpoi shaduh ka por ha kaba Un sa pynkhuid noh phar ïa baroh, ka mih na ka jingieit ïa baroh bad na ka jingthrang jong U na ka bynta ka jingbha ïa baroh ha ka bneng jong ki bneng.Kaba sah ha ka jingkylli bakhraw ïa baroh ka pop, ki jingbymman bad ka jingleh kiat.

`Kaei ka jingshisha kaba U Blei Um kwah ban wanrah ka jingbishar pyrshah ïano ïano kaba lah ban ktah ïa ka jingsngewthuh jongphi shaphang ka jingbitar bakynja-blei? Lada U Blei U long Uba tud ban bitar, Hato kam dei ïa ngi ruh ban long kiba tud ban bitar ban long kiba ïaishah bad kito kiba don sawdong jong ngi? Kumno ngi lah ban leh ïa kata ha ka juh ka por ruh ban ïada ïa kito kiba kylla long ki sohpdung jong ka jingshah leh bakla?`