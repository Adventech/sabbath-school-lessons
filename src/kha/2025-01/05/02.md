---
title:  La Pyn-Pangnud Da Ka Jingbymman
date:   26/01/2025
---

U Blei jong ka Baibl U ieit ïa ka jingbishar hok bad U isih ïa ka jingbymman. Ka pop bad ka jingbymman, namar kataki pynkhih bitar ïa ka jingsngew synei, ka jingsngew synei na ka bynta kito kiba la shah ban beiñ, watla kata ka jingbymman jong u ka ktah ïa uta hi u nongleh ruh. U Blei U isih ïa ka jingbymman namar ka pynsniew ïa ki jingthaw jong U, watla uta u ba leh hi ïa lade ruh.Ha ka jingbatai katkum ka Baibl, ïa U Blei la pynkhih bitar da kata kaba ki khraw-pyrkhat nongpule Baibl ki ong ba ïaijia katba ka jingïaleh pyrshah ka dang don. Kane ka jingïaijia ka bud kumne: Ki briew ki ïaleh pyrshah ïa U Blei bad ki leh bymman,hateng hateng wat ki jingleh ba shyrkhei eh, kum ka jingkñia ïa ki khunlung bad kiwei kiwei ki jingleh ba ijli eh ha khmat jong U.

U Blei U kynriah noh katkum ka rai jong ki briew.

Ïa ki briew la ban beiñ da kiwei pat ki jait-bynriew.

Ki briew ki lynñiar sha U Blei ban ïoh jingpyllait.

U Blei da ka jingsngewlem U pyllait ïa ki. Ki breiw ki ïaleh pyrshah biang ïa U Blei, bunsien U kham lehsbun ban ïa kaba mynshuwa.

Ha kaba kum kane ka jingïaijia jong ka jingbymman bakhraw bad ka jingbymïaineh, U Blei U ïashem barobor bad kane ka jingbymïaineh, khlem ka jingkut ka jingieit jong U, ka jingshahslem, ka jinglehsbun, bad ka jingaiei babymjukut, ryngkat ka jingsngewlem kaba khraw eh.

`Pule Salm 78. Kaei ba kane ka lynnong ka pynpaw ïa ka jubab jong U Blei ha ka jingiadei bad ki jingïai ïalehpyrshah jong ki briew?`

Katkum ka Baibl, ïa ka jingieit bad ka jingbishar hok ymlah ban pynïakhlad. Ka jingbitar bakynja-blei ka dei ka jubab jong U Blei da ka jingieit pyrshah ïa ka jingbymman namar ka pynjot ïa ki briew kiba U Blei U ieit. Kam don mynno mynno ruh ha ka Baibl ba U Blei Un pynpaw la ka jingbitar da ka jingleh donbor khlem ka daw kaba biang.

Katba ki briew jong U Blei ki ïaleh pyrshah, ki klet bad shetkylla ïa U, da ki spah snem U Blei U ïai bteng ban pynpaw ka jingieit bad ka jinglehsbun kham palat ïa ka jingkhmihlynti ba lah ban pynshongnia jong ki.(Nehmaiah. 9:7–33), da kumta U la pyni ha ki ïa la ka jingieit bajylliew bad ka jingïaishah slem ryngkat ka jinglehsbunbad ka jingieit. Shisha katkum ka jingrwai Salm 78: 38, U Blei, “Ma U hynrei, namar ba Uba isynei eh U la map ïa ka jingleh bymman jong ki, bad Um shym pynduh noh ïa ki: bunsien ruh U la pynphai noh ïa la ka jingbitar, bad Um shym pynkynroi ïa la ka jingbitar baroh”.

`Shisha Me la bitar halor ki jingbymman ba la leh ha kiwei. Kumno kane ka jingsngew ka ïarap ïa phi ban sngewthuh khambha, ban ïa ka jingbitar U Blei pyrshah ïa ka jingbymman?`