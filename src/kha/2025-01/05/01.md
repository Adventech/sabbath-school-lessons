---
title:  Ka Jingbitar Shla Jong Ka Jingieit-Blei
date:   25/01/2025
---

### Dkhot Baibl ban pynkhreh ȉa ka Lynnong

Salm 78; 38; Jonah 4:1–4; Mathaios. 10:8; Mathaios.21:12, 13; Jeremaiah. 51:24, 25; Rom. 12:17–21.

> <p>Dkhot Pule lyndet</p>
> “.Ma U hynrei, namar ba Uba isynei eh U la map ïa ka jingleh bymman jong ki, bad um shym pynduh noh ïa ki: bunsien ruh U la pynphai noh ïa la ka jingbitar, bad um shym pynkynroi ïa la ka jingbitar baroh.” (Salm 78:38).

Watla ïa ka jinglehsbun jong U Blei bunsien la lehkmen, kiba bun hi ïa ka jinghikai shaphang ka jingbitar ki shem ba ka pynwit pynthut ïa ki. Lada U Blei U long ka jingieit, ki pyrkhat ba Um dei ban pynpaw lano lano ruh ïa ka jingbitar. Don ka jingpyrkhat kaba kum kata, hynrei kata ka rukom sngewthuh ka long kaba bakla. Ka jingbitar-shla jong U ka mih na ka jingieit jong U hi.

Don kiba kam ba U Blei jong ka Testament Barim U long U Blei ka jingbitar-shla bad ba U Blei jong ka Testament Bathymmai U long U Blei jong ka jingieit. Hynrei don tang Uwei U Blei, bad la pynpaw ba U dei U juh ha baroh ar ki Testament. U Blei jong ka jingieit U bitar pyrshah ïa ka jingbymman—hynrei khamtam kyrpang eh dei namar ka jingieit jong U. U Jisu da lade hi U la pynpaw ka jingbitar pyrshah ïa ka jingbymman, bad ha ka Testament Bathymmai ha kiba bun ki khep ïa ka hok bad ka jingbitar jong U Blei la pynpaw ha ka rukom kaba dei.

Ka jingbitar U Blei barobor ka dei ka jingjubab jong U da ka jingieit pyrshah ïa ka jingbymman bad ka jingban-beiñ. Ka jingbitar bakynja-blei ka dei kaba la kyrsoi na ka jingbha bad ka jingieit, bad ka wadlad ban pynbiang ïa baroh ki jingthaw jong U. ka jingbitar jong U Blei ka dei beit beit ka jingai jubab jong U da ka jingieit pyrshah ïa ka jingbymman bad ka jingbanbeiñ.

Ka jingbymman ka pynkhih ïa ka jingbitar jong U Blei katkum kaei ba la leh ïa u nongshah lehbeiñ ban ïada ïa u pyrshah ïa u nongban-beiñ.Ka jingbitar bakynja-blei, haba kumta, ka dei sa kawei pat ka jingpynpaw ïa ka jingieit bakynja-blei.

_*Pule ia kane ka lynnong ban pynkhreh na ka bynta ka Sabbaton, February 1._