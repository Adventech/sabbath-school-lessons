---
title:  U Blei Uba Tud Ban Bitar
date:   27/01/2025
---

U Blei U bitar ïa ka jingbymman namar U long ka jingieit. Uwei na ki nongïathuhlypa ha ka Baibl u la sneng ïa U Blei namar ba U la long Uba khraw eh ka jingisynei bad ka jingmap-ei!

`Pyrkhat shaphang ka jingïathuhkhana u Jonah bad puson ïa ka jingsngew jong U ha ka jingïadei bad ka jingisynei bad ka jingmap ei jong U ïa ki nong Ninebeh, ha Jonah 4:1–4.Kaei ba kine ki dkhot shaphang u Jonah bad shaphang U Blei?(Pule ruh Mathaios. 10:8.)`

Ïa ka jingsngew jong u Jonah shaphang ka jingisynei jong U Blei la pyni ha ngi ha ki ar bynta.Kaba nyngkong eh ka pyni ïa ka jingeh dohnud jong u Jonah.U la isih eh ïa ki nong Assyrianamar kaei ba ki la leh ïa ki jait-bynriew Israel haduh um kwah shuh ba U Blei Un pynpaw ka jingleh isynei ïa ki.

Ka jinghikai aïu ngi ïoh na kane! Ngi dei ban long husiar bha ban ïada na kaba kum kane ka rukom pyrkhat, watla ka long kaba lah ban sngewthuh. Na baroh ki briew, kito kiba la ïoh ïa ka jingaiei na U Blei ki dei ruh ban ithuh ïa ka jingaiei jong U Blei kaba la shu ai ei wat ïa kito kibym dei hok ban ïoh ïaka, ki dei ruh ban long ba la kloi ban kner da ka jingsbun kumjuh sha kiwei ruh.

Kaba ar, ka jingsngew jong u Jonah ka nang pynskhem shaphang ka jinglehsbun jong U Blei bad ka jinglong jong ka jingai-ei jong U. U Jonah u sngewthuhshai—shaphang ka jingbha-sbun jong U Blei, namar ba U Blei U long Uba “Kynrei ka jingaiei bad Uba isynei” bad Uba “Tud ban bitar Uba dap da ka jingsbun bad ka jingieit thoiñ” (Jonah. 4:2,)— U Jonah u tip ba U Blei Um kwah ban wanrah ka jingbishar pyrshah ïa ki nong Nineveh. U Blei U bishar hok ryngkat ka jingleh isynei ïa baroh ki briew bad ki ri.

Na ka jingong ha ka ktien Hebrew “Ba tud ban bitar” ne ka “Jingïaishah-slem” kawan na ka jingmut “Ka khmut bajrong” ha ka jingong ha ki Hebrew ka jingbitar, ki pynïadei bad ka khmut bad ka jingjrong jong ka khmut ka pyni ba ka shim por ka jingbitar jong uno ungo ban khie ne mih.

Ka jingpynïadei bad U Blei kum Uba “Jrong khmut” ka ai ïa ka jingsngewthuh ba u tud ban bitar bad ba U shah-slem. Katba kam shim por ïa uno uno u briew ban bitar, U Blei U long Uba dap da ka jingïaishah-slem, bad Uba kynrei ka jingai-ei, hynrei khlem da pynksan ïa ka pop ne phai da ka khmat ba matlah ha ka jingbishar hok. Ha ka jingshisha U Blei, da lade hi U la pynlong ka jingsiew kuna namar ka pop lyngba ka diengphna ba kumta Un lah ban long Uba bishar hok bad Uba pynksan ïa kito kiba ngeit ha U. (Rom. 3:25, 26).

`Phi la lehklet ban pynpaw jingisynei ne ka jinglehsbun sha kito kiba la leh bakla ïa phi? Kumno phin kynmaw kaei kaba U la leh na ka bynta jong phi, te kumta phi kylla long kiba leh sbun kumba U Blei ruh U la leh sha phi? Bad kumno ngi lah ban pyni jingisynei khlem da ailad ïa ka jingleh bymman ne aili ïa ka jingbanbeiñ?`