---
title:  Ka Jingbitar Bariewblei
date:   28/01/2025
---

Katba don shibun ki jingbitar bym shongnia, ka Baibl ka hikai ruh ba don “Ka jingbitar bariewblei”.

Shu mutdur lada ka kmie ka ïohi ïa ka khun jong ka kaba dang lai snem katba ka dang ïalehkai kynsan kynsan wan u briew ban leh jubur ïaka khun jong ka. Hato kan ym bitar? Hooid, ka dei ban bitar. Ka jingbitar ka dei ka jingmih na ka daw jong ka jingieit ha kum kane ka por.Kane ka nuksa ka ïarap ïa ngi ban sngewthuh ha ka jingïadei bad U Blei bad ka “Jingbitar ba bakynja-blei”

`Pule Mathaios 21:12, 13 and Ioannis 2:14, 15. Kaei ka jingmih haba U Jisu U la ïohi ïa kaei ba la leh ha ka templ ka ïathuh ïa ngi kumno ka jingbitar U Blei ka long pyrshah ïa ka jingbymman?`

Ha kine ki jingjia, U Jisu U la pynpaw “Ka jingshitrhem bakynja-blei” jong ka jingbitar bariewblei pyrshah ïa kito kiba leh leta ha ka jingïadei bad ka templ ban pynlong ka krem ki nongtuh ïaka ha kata ka rukom da kaba ki shim kabu ïa ki khunswet ki riewkynthei bad kiba duk(Mathaios. 21:13; ïanujor badIoannis 2:16). Ka templ bad ki jingshakri, kiba dei ban pynpaw ïa ka jinglehsbun bad ka jingmap-ei jong U Blei badka jingpynkhuid ïa kiba pop, la pynlong pynban ka jaka jong ka jingshah shukor ka jingshah-banbeiñ ïa kito kiba tlot bor.Hato Un ym bitar halor kine ki jingijli?

Markos 10:13, 14 badMarkos 3:4, 5 ki ai khambun ki nuksa ha ka jingbitar bariewblei jong U. Haba ki briew ki la wallam ïa ki khunlung sha U Jisu bad “Ki synran ki la sneng ïa kito kiba la wallam ïa ki”. U Jisu “U la sngewsih”—“U la bitar” U la ong ha ki “Shah ïa ki khynnah ban wan ha Nga”. (Markos 10:13, 14,).

Ha kiwei pat ki jaka, haba ki pharisi ki la ap ban mudui ïa U Jisu la kumba U pynkheiñ sabbaton da kaba pynkhiah ïaki, U Jisu U la kylli ïa ki, “Ka bit ban leh bha ha ka sabbaton, lane ban leh sniew? Ïa kaban pynim ïa ka jingim ne ïa kaban pynïap?’ ” (Markos 3:4,). “U la khmih sawdong jong ki da ka jingbitar, ba U da sngewsih namar kaba eh ka dohnud jong ki ….bad la pynkhiah bha ïa ka kti jong u”(Markos 3:5). Ka jingbitar jong U Jisu ka dei namar ka jingeh ka dohnud jong ki; ka dei ka jingbitar ba riewblei na ka jingieit, kumba la ong shaphang ka jingbitar jong U Blei ha ka Testament Barim ka dei ka jingbitar riewblei, ka dei ka jingbitar jong ka jingieit. Kumno ka jingieit kan ym sngewbitar pyrshah ïa ka jingbymman, khamtam lei lei haba ka pynmynsaw ïa kita kiba ka ieit?

`Kumno ngi lah ban long kiba husiar ïoh ngi long kiba bitar da ka jingkhwan bad ong “Ka jingbitar bariewblei”? Balei ba kata ka long kaba suk ban leh, kumno ngi lah ban ïada na kane ka jingriam kaba shukor?`