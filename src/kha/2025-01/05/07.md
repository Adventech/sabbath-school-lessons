---
title:  Jingpyrkhat Ba Kham Bniah
date:   31/01/2025
---

Pule na ki jingthoh ka mem White shaphang “Ka jingmane blei thaw ha Sinai”,(Ki Kpa tymmen bad ki Nongïathuhlypa).

Ha ka jingïadei ka pop bad u khun masi ksiar,ka Ellen G. White ka thoh: “Ki khun Israelki la long kiba rem kum ka jingshukor bakhraw bad ka jingïaleh pyrshah ïa U Syiem Uba la pyndap ïa ki jingdonkam jong ki baroh bad ïa Uba ïa ka iktiar jong U kaba ki la kular ban kohnguh da ka mon sngewbha. Ba kumta ka sorkar bakynja-bneng ka lah ban bat bad ban pynhiar kput halor ki nongshetkylla.Watla katta ïa ka jingisynei jong U Blei la pynpaw.Katba U batskhem ïa ka hukum, U ai ka lad na ka bynta ban jied mon sngewbha kynthup ruh bad ka lad ba ki lah ban kylla kaba mut na ka bynta ïa baroh. Tang ïa kito kiba ïai ïaleh pyrshah yn kyntait junom.

“Ka long kaba donkam ba ïa ka pop dei ban pynshitom, kum ka jingphla ïa kito ri ba don sawdong kiba U Blei Um sngewbha ha ka jingmane bleithaw jong ki. Da ka jingbishar ïa kiba la leh sniew, u Moses, kum u atiar jong U Blei, ka dei ban ieh kum ka jingpynkynmaw ïa ka jingpyrshah hakhmat ka pyrthei na ka bynta ki kam runar jong ki. Kaba ki khun Israelnangne sha khmat ki dei ban pynrem ïa ka jingmane bleithaw pyrshah ïa ki ri ba marjan jong ki, ïoh ba kito ki ri jong ki nongshun jong ki hi kin kynnoh ïa ki briew U Blei kiba ngeit ha U Jehovah kum U Blei jong ki, ba ki la thaw masi ksiar bad ba ki la ïamane ha Horeb. Wat la ïaki la pynbor ba ki dei ban kubur ïa ka jingshisha kaba lehraiñ, ki khun Israel ki lah ban kdew sha ki nong ïaleh pyrshah, kum ka dak ba ïa ki pop jong ki hi ruh ym shym la ïaid-lait khlem pynshitom.

“Ka jingieit kam duna na ka jingbishar hok, ka dawa ba ïa ka pop hi dei ban pynshitom ….ka dei ka jingieit jong U Blei ba ki hajar ki hab ban shah shitom, khnang ban ïada na ka jingdonkam ïa ka jingbishar kaba lah ban wan hap halor ki million. Khnang ban ïada ïa kiba bun, U dei ban pynshitom ïa kiba khyndiat ki nongïaleh pyrshah.”—Ellen G. White, Patriarchs and Prophets, pp. 324, 325.

**Ki jingkylli ban ia Puson**:

`Balei ba kiba bun na ki briew ki shem shitom ban sngewthuh shaphang ka jingbitar bakynja-blei? Kaei kaba ïarap ïa phi ban sngewthuh ïa kane?`

`Balei ba ka mih ka jingeh haba ki briew ki wad ïa ka kput, katba kam ju mih pat haba U Blei U wad ïa ka?`

`Kumno ba ka jingbishar jong U Blei pyrshah ïa ki Israel hadien ba ki la mane ïa u khun masi ksiar ka paw kum ka jingleh sbun bakynja-blei? Kino sa kiwei de ki nuksa ha ka Baibl kiba pyni ba ki jingbitar-shla jong U Blei ki pyni ba ki long ka jingbishar jong ka jingieit?`

`Watla ngi sngewthuh ba U Blei U la dei hok ban bitar pyrshah ïa ka jingbymman bad U wanrah ka jingbishar da ka hok bad ka jingleh hok, hynrei ka long kaba kongsan ïa ngi ban kiar na kaba pynrem pat ïa kiwei? Ïa kren lang ïa kane katkum ka jingshai ba ngi lah ban ïoh na ka shithi 1 Korinth 4:5.`