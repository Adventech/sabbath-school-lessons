---
title:  Ka Jingieit Kaba La Iateh Jutang
date:   04/01/2025
---

### Dkhot Baibl ban pynkhreh ia ka Lynnong

2 Pet. 3:9, Deut. 7:6-9, Rom. 11:22, 1 Ioannis 4:7-20, Ioannis 15:12, 1 Ioannis 3:16.

> <p>Dkhot Spel-lyndet</p>
> “U Jisu u la ïathuh bad u la ong ha u, Lada uno uno ruh u ieit ïa nga, un sumar ïa ka ktien jong nga: te uta U Kpa jong nga un ieit ïa u, bad ngin ïawan ha u, bad ngin ïasah bad u.” (Ioannis 14:23, NKJV).

Bun ki la shah hikai ba ka kyntien Grik agape ka thew ia ka jingieit kaba kyrpang ia U Blei, katba kiwei pat ki kyntien na ka bynta ka jingieit, kum ka phileo, ki thew ïa ki jait jingieit bapher bapher, kiba kham duna ban ïa ka agape. Don kiba kam ruh ba ka agape ka thew ïa ka jingieit kaba shiliang, ka jingieit kaba tang ban ai hynrei kam ju ïoh pdiang, ka jingieit kaba laitluid pura na ka jingkynthoh jong u briew.

La katta ruh, ka jingpule bniah ïa ka jingieit ba kynja Blei ha baroh kawei ka Jingthoh Bakhuid ka pyni ba kine ki jingpyrkhat, wat la ki long kiba ju kren, ki long kiba bakla. Kaba Nyngkong, ka kyntien Greek agape kam thew tang ïa ka jingieit U Blei hynrei ïa ka jingieit u briew ruh, wat teng teng ka ïalam bakla ïa ka jingieit briew (2 Tim 4:10). Kaba ar, ha ka Jingthoh Bakhuid baroh kawei, bun ki kyntien lait na ka agape ki thew ïa ka jingieit U Blei. Kum ka nuksa, U Jisu u la hikai, “U Kpa hi u ieit [phileo]] ïa phi, namar ba phi la ieit [phileo] ïa nga” (Ioannis 16:27). Hangne, ka kyntien Greek [phileo] la pyndonkam ym tang ïa ka jingieit briew hynrei ïa ka jingieit U Blei ruh ïa ki briew. Kumta, phileo kam thew ia ka jait jingieit kaba duna hynrei ia ka jingieit U Blei hi.

Ka jingthoh bakhuid ruh ka hikai ba ka jingieit Blei kam dei kaba tang ban ai ne tang shilliang hynrei ka jingieit kaba jylliew kaba shongnia, ha kata la pynlong ka jingïapher kaba khraw sha U Blei la ki briew ki pynpaw ne em ïa ka jingieit jong U sha U bad sha kiwei pat ki briew.

_*Pule pynkhreh ïa kane ka Lynnong na ka bynta ka Sabbaton, January 11._