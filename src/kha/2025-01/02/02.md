---
title:  Ka Jingieit Bymjukut Jong U Blei
date:   05/01/2025
---

Ka jingthoh bakhuid ka shai bha: U Blei u ieit ia baroh. Ka dkhot kaba paw bha ha ka jingthoh bakhuid, Ioannis 3:1 6, ka pynbna ïa kane ka jingshisha “ Naba U Blei u la ieit katta katta ïa ka pyrthei katba u la aiti noh ïa la U Khun ba la kha marwei, ba uei uei ruh uba ngeit ha u, un ym jot shuh. Hynrei un ïoh ka jingim bym jukut.”

`Pule Salm 33:5 bad Salm 145:9. Kaei ba kine ki dkhot ki hikai shaphnang katno ka jingjngai/jingjylliew ka jingieit- jingbha sbun, ka jingsngewlem, bad ka jingisynei ka jong U Blei ka lah ban iar?`

Don lehse katto katne kiba pyrkhat ba ym don kiba ieit ïa ki ne ba U Blei lehse U ieit ïa baroh hynrei ym ïa ki. Wat la katta, ka Baibl ka kynthup lang ïa ka jingpynbna ba baroh manla uwei pa uwei u/ka briew la ieit da U Blei. Ym don uwei ruh ba Um shym la ieit. Bad namar ba U Blei U ieit ïa baroh, U kwah ruh ba baroh kin lait im, kum juh.

`Pule 2 petros 3:9; 1 Timothi 2:4; bad Esekiel 33:11. Kaei ba kine ki dkhot ki hikai shaphang ka jingthrang U Blei ban pynim ïa baroh?`

Ka dkhot kaba bud u Ioannis 3:16 ka pyniasoh lang : “ Naba U Blei um shym la phah ïa la U Khun sha ka pyrthei, ba un pynrem ïa ka pyrthei, hynrei ba yn pynim ïa ka pyrthei da U.” (Ioannis 3:17) la da ka long tang ha U Blei marwei, baroh ka jait bynriew kin pdiang ïa ka jingieit jong U bad kin lait im. Hynrei, U Trai un ym lehbor ne pynbor ïa ka jingieit jong U ha kano kano ne uno uno. Ki briew ki long kiba laitluid ban pdiang ne kyntait ïa ka.

Wat la don kiba kyntait ïa ka, U Blei um ju sangeh ban ieit ïa ki. Ha u Jeremaiah 31:3, U pynbna sha ki briew jong U: “shisha, nga la ieit ïa pha da ka jingieit bynjukut: namar kata da ka jinglehieit nga la ring ïa pha.” sha kiwei pat ki bynta, ka Baibl ka hikai bunsien ba ka jingieit U Blei ka ïaineh junom (peit kum ka nuksa, Salm 13 6). Ka jingieit U Blei kam juh kut. Ka long bymjukut. Kane ka long kaba eh ïa ngi ban sngewthuh namar ngi bunsien ngi shem ba ka long kaba suk ban ym ieit ïa kiwei, kam dei kumta?

Wat la katta, lada ngi marwei marwei ngi lah ban nang ban ïashem ïa ka jingshisha jong kata ka jingieit – kata ka long, ban tip ïa lade ïa ka jingieit Blei - ngin jin da pyrkhat da kum no ka rukom ngin im bad leh ïa kiwei.

`Lada U Blei U ieit ïa baroh, kane ka mut U ieit ruh ïa ki katto katne ki briew kiba don ïa ki jinglong kiba sniew ne kiba la shah niewbeiñ (ha ka imlang sahlang) namar ki don katto katne (ha ka jingshisha, ki don shibun) ki jinglong kiba sniew kiba niewbeiñ kiba don ha ka pyrthei. Kaei ba ka jingieit U Blei na ka bynta kine ki briew ka hikai ha ka jingshisha ïa ngi shaphang kumno ngin wat lad kumno ban pynïadei bad ki ruh?`