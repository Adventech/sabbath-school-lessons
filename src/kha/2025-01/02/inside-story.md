---
title:  Ka Jingiathuhkhanna kaba Jia shisha
date:   10/01/2025
---

### U Sibu Jong Ka Bible

_Da Andrew McChesney_

U Melvin um sngew tikna ba ia u briew la thaw na ka dewmet ne na u riewhadem . Ha ka Baibl, u pule, “ bad U Trai uba U Blei u la thaw ia u briew na ka dewmet ka khyndew, bad U la pyrsad ha ki thliew khmut jong u ia ka jingpyrsad ka jingim bad uta u briew u la long ka mynsiem baim .” Jen. 2 :7. Hynrei ki nong Cabecar, ki jait briew ba heh tam, ki bym dei nongwei ha ka shnong Costa Rica, kaba don kum ba 170 00 ngut ki nongshong shnong ki hikai ia u ba u “Sibu” kaba mut U Blei ha ka jait ktien jong ki, ula thaw ia u briew na u riewhadem.

Katba u nang heh nang san, u Melvin u ju pyrkhat barabor ba u Sibu jong ka jinghikai pateng bad u Sibu jong ka Baibl ki dei ki juh ki Blei. Hynrei katba ba u nang pule bha ia ka Baibl bad uwei u Seventh-day A dventist, u sngewthuh ba ki jinglong jong u Sibu jong ka Baibl u iapher bak la bak na ki jong u Sibu ka jinghikai pateng. Ula shim ia ka rai ban pdiang ia Sibu jong ka Baibl, kumta la pynbaptis ia u ryngkat ki kmie ki kpa jong u bad ia ar ngut ki para jong u.

Shisnem hadien, ka kmie jong u ka la ioh jingpang iapshiliang(stroke) ha ka rta kab a dang 40 snem bad ka la khlad noh, u Melvin, uba dang 22 snem u ngeit ba ka jingiap ka dei tang ka jingiohthiah. Hynrei ka jinghikai pateng jong ki nong Cabecar ka hikai ba ka kmie jong u ka dang im bad kan sah hapdeng ka jingma ka jingdum shi junom lum da kiba ha iing ha sem jong ka kim iashim bynta ha kata ka jinglehniam leh rukom kaba saw sngi kaban ialam pat ia ka sha kawei pat ka p yrthei. Kum shi bynta na kata ka jingleh niam leh rukom ba hiar pateng jong ki, kin hap ban pyniap artylli ki sniang bad lai tylli khun syiar bad ban ai bam sha kita ki nongiam sngew sih. Bad lada ki kyntait ban leh ia kata, ka pynpaw ba ki long kiba khwan ne khapnap. Ki jinghikai jong ki ka pynrem ia ki briew ba khwan kum ka jingijli. Wat halor ka jingpynbor kaba jur bha na ki mei-rad pa-rad bad kiwei kiwei kiba don jingiadei ban mynjur bad leh katkum ka jinghikai pateng, u Melvin bad ka iing ka sem jong u ki la raikut ban bud tang ia ka Baibl. Uwei u pastor Adventist ula iarap ia ki ban ioh jaka Shabar na ka jaka jong ki Cabecar ban tep ia la ka kmie.

Hadien, kata u Melvin ula shim ia ka rai ban long pastor. U la sngewthuh ia ka jingkhot jong U Blei ia u sha ka gospel ministry naduh ba u la shim ia ka jingpynbaptis, hynrei u la ialeh pyrshah. Hadien ka jingiap ka kmei jong u, u la kut jingmut ban aiti lut ia la ka jingim ba dang sah jong u ban iasam ia uta u Sibu jong ka Baibl. U la kwah ban ialam ia ki briew jong u sha jngai na uta u Sibu uba thaw ia u briew na u riewhadem sha u Sibu uba thaw ia u briew na ka dewmet. U kwah ia ki ban leh kmen ha ka jingtip ba ka jingknia ia ki mrad kam long kaba donkam shuh ban ioh ia ka jingim bym jukut ha kata ka pyrthei thymmai namar u Sibu jong ka Baibl u la aiti ia la ka jong ka jingim ban pynlait im ia baroh.

M ynta, u Melvin Madriz u dei u khynnah ba pule ia ka kam pastor bad uba dang 24 snem ka rta ha Central America Adventist University ha Costa Rica. Bad ynda ula pyndep ia ka kyrdan pule, un sa long uba nyngkong tam u pastor na ka balang ha Cabecar. Ki dang don tang 30 ngut ki nong Cabecar kiba la long Adventist. “ nga ngeit ha u Sibu, hynrei tang u Sibu jong ka Baibl, ym u Sibu ka jinghikai pateng ’ la ong u Melvin

_Duwai ia U Blei ka Baibl ba yn ialap sha ki nong Cabecar bad sha ki riew lum kiba don ha baroh shi tyllup ka pyrthei. Khublei ia ka jingkynshew mission jong phi kiba iarap ban pynsaphriang ia ka Gospel sha ki briew ki bym pat lah kot._