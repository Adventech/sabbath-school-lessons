---
title:  Jingpyrkhat Ba Kham Bniah
date:   10/01/2025
---

Pule Ellen G. White, “ Ka Lad -Bamyntoi jong ka jingduwai” sla 83-92, Ki Mawjam Sha U Khrist.

“ Buh ïa ki jingkyrduh jong phi, ki jingkmen jong phi, ki jingsngewsih jong phi, bad ki jingsheptieng jong phi ha khmat U Blei. Phim lah ban pynsngew khia ïa U; phim lah ban pynthait ia U . Ma-U Uba ñiew wat ia ki ñiuh-khlieh jong ka khlieh jong phi Un nym leh U ba suidniew ia ki jingdonkam jong ki khun jong U. “U Trai U long U ba dap da ka jingisynei, b ad Uba leh-isynei-thoiñ. Jakob 5:11. Ia ka dohnud baieit jong U la ktah da ka jingsngewsih jong ngi, wat tang da kaba ngi shuh kren shaphang jong ki. Leit rah ha U ia kiei- kiei baroh kaba pynshaiong ia ka jingmut jingpyrkhat. Ym don kaeikaei kaba yn nym lah ban kit, namar U bat ha lade ia ka pyrthei, bad U synshar ia kieikiei baroh jong ka jingpynlong. Ym don kano -kano kaba rit tam kaba dei ia ka jingsuk jong ngi kaba un nym peit. Ym don kano-kano ka jingiakynduh jong ngi kaba long dum ia U ban pule: Ym don kano -kano ka jingdum -buit kaba eh than ia U ba un batai pynshai. Ym don jynjar kaba lah ban hap halor iba rit tam na ki khun jong U , ne jingpynjyrjar ia ka mynsiem , ne jingkmen, ne jingduwai kaba shisha, ia kaba U Kpa jong ngi Uba habneng Un nym peit ne leh bym siudniew. “U shna ia kiba la peit-dohnud, bad u spain ia ki jingmong jong ki.” Salm 147: 3. Ka jingiadei hapdeng U Blei bad kawei- pa-kawei ka mynsiem ka long kaba shai kata- katta bad kaba dap biang kum ba ym don kawei pat ka mynsiem ha ka pyrthei kaban ioh bynta ia ka jingsum ar sukher jong U, ne kawei pat ka mynsiem kaba U la ai ia U khun baieit.” – E lle n G White , Ki Mawjam Sha U Khrist, sla 8 9.

**Ki Jingkylli ban ia Puson**:

`Sangeh ha ka jingiathuh kaba halor: “ ka jingiadei hapdeng U Blei bad kawei - pa -kawei ka mynsiem ka long kaba shai katta-katta bad kaba dap biang kumba ym don kawei pat ka mynsiem ha ka pyrthei kaban ioh bynta ia ka jingsumar sukher jong U, ne kawei pat ka mynsiem kaba U la ai ia U Khun baieit.” Kaei ka jingpyntngen ba kane ka ai sha phi, bad kumno phi dei ban im, da kaba tip ia ka jingjan U Blei bad phi bad ka jingsumar jong U ia phi? Kumno phi lah ban nang ban im ryngkat bad ka jingshisha jong ka jingkular ba phylla jong U? Mutdur lada, katba nang mih ki sngi ki por phi la nang ngeit shisha ia ka?`

`Ha ka jingshai jong ka jingpule mynta ka taiew, kumno phi sngewthuh ia ka Salm 103:17,18? Kumno ka pynpaw ba ka jingieit jong U Blei ka long kaba bymjukut bad hynrei ki jingmyntoi jong kane ka jingiadei ka shong ha ka jingjied jong ngi la ngin pdiang ne kyntait ia ka jingieit jong U?`

`Ha kano ka rukom ba da kaba tip ia kane ka pynlong pher ia ka jingiadei jong phi bad U Blei? Kumno ka ktah ia ka rukom pyrkhat jong phi ia jingjynjar jingeh bad kiwei-kiwei de?`