---
title:  Phi La Ioh Pdiang Ei; Ai Ei
date:   09/01/2025
---

Kumba u shakri um lah da lei lei ban siew ïa ka ram jong u sha u kynrad jong u, ngim lah da lei lei ban siew ïa U Blei. Ngim lah ban kamai ne dei hok ban ïoh ïa ka jingieit U Blei. “U Blei u pyni shynna ïa la ka jong ka jingieit sha ngi, ha kaba haba ngi dang long kiba pop, U Khrist u la ïap ïapli ïa ngi” (Rom 5:8 ) katno ka jingieit kaba phylla! Kum ba 1 Ioannis 3:1 ka buh ïa ka, “ ha khmih phi kaba kum no ka jingieit uta U Kpa u la ai ha ngi, ba la khot ïa ngi ki khun U Blei!”

La katta ruh, kaei kaba ngi lah bad dei b an leh ka long ban thaba ïa ka jingieit U Blei sha kiwei katba ngi lah ei. Lada ngi la ïoh pdiang kat kata ka jingsngewlem bad ka jingmap-ei kaba khraw, katno tam ngi dei ban ai ka jingsngewlem bad ka jingmap-ei sha kiwei? Kynmaw biang ba u shakri u duh noh ei ïa ka jingsngewlem bad ka jingmap-ei jong u kynrad namar u la rem ban ai ïa ka jingmap u para shakri jong u. lada ngi ieit shisha ïa U Blei, ngin ym rem ban thaba ïa ka jingieit jong U sha kiwei.

`Pule Ioannis 15:12, 1 Ioannis 3:16 bad 1Ioannis 4:7-12, kaei ba kine ki bynta ki hikai shaphang ka jingïadei hapdeng ka jingieit U Blei, ka jingieit jong ngi ïa U Blei bad jingieit ïa kiwei?`

Tang khyndiat hadien ha u Ioannis 15:12, U Jisu U ong ïa ki synran jong u, “Ma phi phi long ki lok jong nga, lada phi leh kat kiba nga hukum ma nga ïa phi.” (Ioannis 15:14) bad kaei kaba U Jisu u hukum ïa ki? Hapdeng kine kiei kiei, U Jisu u la hukum ïa ki (bad ïa ngi) ban ieit ïa kiwei kum ba U ieit ïa ki. Hangne bad sha kiwei pat, u Trai u hukum ia ngi ban ieit ia U Blei bad ban ieit iwei ia iwei pat.

Ban pynlyngkot, ngi dei ban ithuh ne sngewthuh ba ïa ngi la map na ka ram bym lah siew shuh, kaba ngim lah siew shuh, ka ram kaba la siew ha ka diengphna ïa ngi. Kumta, ngi dei ban ieit bad ban ïaroh ïa U Blei bad ban im da ka jingieit bad ka jingaiei sha kiwei. Kum ba u Loukas 7:47 ka hikai, uta u ba la ïoh map shibun, u ieit shibun “ hynrei uta uba la ïoh map khyndiat, u ieit khyndiat” bad mano na pdeng jong phi kibym sngew thuh ba haduh katno u ne ka ki la ïoh jingmap?

La da ban ieit ïa U Blei ka mut ban ngin ieit ïa kiwei, ngi dei ban ïasam kyrkieh ïa ka khubor jong ka jingieit U Blei, baroh ha ki ktien bad ki kam. Ngi dei ban ïarap ïa ki briew ha ka jingim kaba manla ka sngi hangne bad mynta, bad ruh ban wad ban long ka pukri ne ka ring um ia ka jingieit jong U Blei bad ban kdew ïa ki briew sha Uta uba tyrwa ïa ki ïa ka jingkular jong ka jingim kaba bymjukut ha kata ka bneng bathymmai bad ka khyndew kaba thymmai – hangta baroh ki jingthaw kin long kiba ba thymmai na kane ka pyrthei ba mynta, kaba la synshar, pynjot bad pynduh da ka pop bad ka jingiap, u soh jong ka jinsngew sih jong ka jingkyntait ïa ka jingieit U Blei.

`Kiei ki jingjam ba ti-kna kiba phi lah ban shim ban ieit ïa U Blei da kaba ieit ïa kiwei? Kaei phi lah ban leh mynta bad ruh ha ki sngi kiba nangwan ban pyni sha ki briew ïa ka jingieit jong U Blei bad (ha ka kut ) khot sngewbha ïa ki ban ïaleh kmen haba ki tip ka mut aiu ban don ïa ka jingkular jong ka jingim bymjukut?`