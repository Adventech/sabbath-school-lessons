---
title:  Ka Jingieit Kaba Iateh Jutang
date:   06/01/2025
---

Ka Baibl bunsien ka ring dur ïa ka jingieit ka jingïadei ba kyrpang U Blei bad ngi da ka pynsyriem bad ka longing longsem ne ka jingdei kur dei jaid, kham tam ïa ka ba shim kyrpang ïa ka jingpynsyriem ïa ka jingieit hapdeng u lok bad ka lok ne ka kmie ka babha bad ki khun jong ka. Kine ki jingpynsyriem la pyndonkam kyrpang ban ring dur ia ka jingiadei kyrpang hapdeng U Blei bad ki briew kiba ïateh jutang jong U. kane ka dei ka jingiadei jong ka jingieit kaba iateh jutang, kaba kynthup ym tang ka jingieit jong U Blei ïa ki briew jong U hynrei ka jingkhmih lynti ba kita ki briew kin pdiang ia kane ka jingieit bad kin ieit ïa U ruh (bad iwei ia iwei) ha kaba kin pynphai kylla ïa ka jingieit jong U.

`Pule Deuteronomi 7:6-9. Kaei ba kine ki dkhot ki hikai shaphang ka jingïadei hapdeng ka jingteh jutang U Blei bad ka jinglehsbun ba dap da ka jingieit U Blei?`

Deateronomi 7:9 ka batai shaphang ka jingieit kaba kham kyrpang kaba U Blei u don bad ki briew ka jutang jong U, ka jingïadei kaba shibynta ka shong ha kaba lada kim batskhem ïa la ka jutang ne kular. Ka jingieit jong U Blei kam buh pud, hynrei ka jingïadei kaba lateh jutang bad ki briew jong U ka don u pud.

Ka kyntien ba la pynkylla “ka jinglehsbun ba dap da ka jingieit” ne “ka jingisynei” ha Deuteronomi 7: 9 “hased” da ka hi ka ai nuksa ïa kata ka jingiohi ïa ka jutang jong ka jingieit Blei (bad kham palat ruh) ïa ka kyntien “hased” hi barabor ba la pyndonkam ban batai ïa ka jingkhraw ka jingisynei, ka jingsbun, ne ka jingieit U Blei. Hapdeng kiwei pat ki kam, “hased” ka kdew sha ka jinglehsbun ba dap jingieit, ne ka jingieit kaba ïaineh, ïa kawei pat hapoh ka jingdon ïa ka jingïadei jong ka jingieit kaba markylliang. Ka sdang ruh ïa kum kata ka jingïadei da kaba khmih lynti ba kata kawei pat ka kynhun ruh kan pyni ne pynphai kylla ïa kata “ka jinglehsbun ba dap da ka jingieit”.

Ka “hased” “ka jinglehsbun” U Blei ka pyni ba ka jingieit ka jong U ka long kaba lah ban shaniah haduh katta katta, kaba skhem bad kaba neh. Pynban, ha ka juh ka por, ki nong ïohpdiang ïa ki jingmyntoi jong ka “hased” “ka jinglehsbun” ka don u pud, ka shong ha ka jingkloi jong ki briew jong U ban kohnguh bad ban ri ïa kane ka jingïadei na ka liang jong ki. (Peit 2 Sam .22 :26 , 1 ki Syiem 8:2 3, Ki Salm 25:10, Ki Salm 32:10, 2 Khronikl 6:1 4)

Ka jingieit ba ïaineh ka jong U Blei ka dei ka nongrim jong baroh ki jingieit ha ka jingïadei, bad ngim lah ban ïaryngkat bor bad kata ka jingieit. U Blei um shym la ai ei ha ngi ïa ka jingim ban don hangne hynrei ha U Khrist U la ai ei ïalade na ka bynta jong ngi. “Ym don uba don ka jingieit kaba kham khraw ïa kane, ba uwei u aiti noh ïa la ka jingim na ka bynta ki lok jong u.” (Ioannis 15:13). Ym don jingkylli ne jingartatien, ba ka jingpyni kaba khrawtam ïa ka jingieit Blei la pynpaw ha U Trai “u la lehrit ïa lade, haba u la jia long uba kohnguh wat haduh ka jingiap, hooid, ka jingiap ka diengphna kein.” (Phil.2 :8)

`Kiei ki lad ki lynti kiba phi lah ban buh barabor ïa ka jingieit kaba shisha ka jong U Blei ha ki jingmut jingpyrkhat jong phi? Balei ka long kaba donkam bha ban don ïa kata?`