---
title:  Ka Jingïadei Ba Don Kyndon
date:   07/01/2025
---

U Blei u pyrta jam bad khot sngewbha ïa baroh ki briew sha ka jingïadei bad ka jingieit kaba jan bad U. (Peit Mathaios 22:1-14). Ka jingjubab kyrpang ïa kane ka jingkhot ka kynthup ka jingkohnguh ïa ka hukum Blei ban ieit ïa U Blei bad ban ieit ïa kiwei (Peit Mathaios 22: 37-39). La u/ka briew un ïoh ne em ïa ka jingmyntoi jong kane ka jingïadei bad U Blei ka shong ha ka jingjied laitluid jong u/ka ban pdiang ne kyntait ïa ka jingieit jong u.

`Pule Hosia 9:15, Jeremaiah 16:5, Rom 11:22 bad Judah 21. Kaei ba kine ki dkhot ki hikai shaphang la lah ne em ban kyntait ïa ki jingmyntoi jong ka jingieit Blei– wat ban duh ei ïa la ka hok?`

Ha kine bad kiwei pat ki dkhot, la pyni bunsien ïa ka jingsngewbha ïa ka jingmyntoi jong ka jingïadei jingieit bad U Blei la ïai ring dur bha kum kaba buh pud halor ka jingjubab ki jait bynriew ïa ka jingieit jong U. watla katta, ngim dei ban bakla ha ka jingpyrkhat ba U Blei un sangeh ban ieit ïa baroh. Kum ba ngi la ïohi, ka jingieit Blei ka long kaba bymjukut. Bad watla ha u Hosia 9:15 ka kynthup ïa ka jingong U Blei ïa ki briew jong U, “Ngan ym ieit shuh ïa ki, ” ka long kaba donkam ban kynmaw ba hadien ha kane ka juh ka kitab U Blei u pynbna ïa ki b riew jong U, “ ngan ieit ïa ki khlem jingwit” (Hosia 14:4). Hosia 9:15 kam lah ban mut ba U Blei un sangeh ban ieit ïa ki briew jong U. Ka la dei ban kdew, ha ka jaka kata, ïa ka jinglong jingman jong kano kano ka bynta ne jingmyntoi kyrpang jong ka jingïadei jingieit bad U Blei. Bad kumno ngi jubab ïa ka jingieit jong U ka long kaba khongsan ïa kane ka jingïadei ban ïai bteng.

“ Uta uba don ki hukum jong nga bad ba sumar ïa ki, uta u long uba ieit ïa nga; uta uba ieit te ïa nga yn ieit ïa u da uta U Kpa jong nga; nga ruh ngan ieit ïa u, bad ngan pynpaw ïa lade ha u.” (Ioannis 14:21). Ha kajuh ka rukom , U Jisu u pynbna sha ki synran jong u, “ namar uta U Kpa hi u ieit ïa phi, naba phi phi la ieit ïa nga bad phi la ngeit ba nga nga la mih noh na U Blei” (Ioannis 16 :27 ).

Kine bad kiwei de ki d khot ki hikai ba ka sumar ïa kine ki jingmyntoi jong ka jingïadei ba pynim jong U Blei ka shong lada ngin pdiang ïa ka jingieit Blei (kaba kynthup ruh ïa ka jingkwah ban long ki kali jong kata ka jingieit, ruh kum juh). Sa shisien, kane kam mut ba ka jingieit Blei kan sangeh noh. Pynban, kum ba ngim lah ban pynsangeh ïa ka sngi ba shai hynrei ngi lah ban weng noh ïa lade na ki kjat sngi, ngim lah ban leh kaei kaei ruh ban pynduh ne pyndam ïa ka jingieit bymjukut jong U Blei, hynrei ngi lah khatduh ban kyntait ïa ka jingïadei jong ngi bad U Blei bad kumta ngi ot noh ïa lade na kaei kaba la tyrwa, khamtam ïa ka jingkular jong ka jingim kaba bymjukut.

`Kiei ki lad/ki lynti kiba ki briew ki lah ban ïohi bad mad ïa ka jingshisha jong ka jingieit jong U Blei, Hato ki pynphai ne em ïa ka? Kum ka nuksa, kumno ba ka pyrthei mariang, wat hadien jong ka pop, ka dang pynpaw ïa ka jingieit jong U?`