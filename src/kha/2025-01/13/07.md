---
title:  Jingpyrkhat Ba Kham Bniah
date:   28/03/2025
---

Pule Ellen G. White, “U Wei Uba Rit Tam Na Kine Ki Para Jong Nga,” pp. 637–641, na ka Jingthrang Jong Ki Arta.

“Kito kiba shakri ia kiwei pat yn shakri pat ia ki da U Nongaplangbrot Bakhraw. Maki hi kin ioh dih na ka Um ka jingim. Bad kin hun jrut. Kin ym kwah shuh ia ka jingsngewbha kiba pynshongshit, lane ia ka jingkylla aiu-re-aiu ha ki jingim jong ki. Ka subjek ka ba sngewtynnad ha ka jingiakren jong ki kan long. Kumno yn pynim ia ki mynsiem kiba la jan jot noh. Ki jingkren bad ka jingiatrei ha ka imlang ka sahlang kan long kaba myntoi, ka jingieit jong U Nongsiewspah kan khring ia ki dohnud ban ia long lang kawei”

“Ynda ngi sngewthuhshai ba ngi long ki nongiatrei lang bad U Blei. Ia ka jingkular jong ki yn ym kren da ka jingbymsalia. Kin pynpluh ia ki dohnud jong ngi. Bad kin meh ha ki rymmiang shyntur jong ngi. Ha U Mosses ha ba la khot ba un shakri ia u pait lang u bym don jingtip ei ei, u bym shah synshar pynbeit, bad uba ialeh kiat, U Blei u la ai ia ka jingkular, “ka khmat jong nga kan leit lem bad me, bad ngan ai ka jingjahthait ruh ia me.”bad u la ong, “shisha ngan long lem bad me.” Exsodos 33: 14; 3: 12. ka jingkular ka long ia baroh kiba trei ha ka jaka jong U Khrist na ka bynta ki briew jong U kiba la shah shitom shah jynjar.”—Ellen G. White, The Desire of Ages, p. 143.

**Ki jingkylli ban ia Puson**:

`Pule 1 Korinth 13:4-8. Kumno 1 Korinth 13 ka pynshai ia ka jait briew kaba ngi dei ban long?`

`Kaei kaba pyniakhlad ia ki langbrot na ki blang ha Mathaios 25:31-46? Kumno ngin sngewthuh ia kaei kaba u Jisu u ong hangne ha ka rukom kaba ym hikai ia ka jingpynim da ki kam?`

`Ka mut aiu ia phi ba “haba ngi ieit ia ka pyrthei kumba U la ieit ia ka, te na ka bynta jong ngi ka mishon jong U la pyndep. Ngi la biang na ka bynta ka bneng; namar ngi don ka bneng ha ki dohnud jong ngi” (peit ia ka jingpule jong ka sngi Thohdieng)? Kane ka pynpaw aiu shaphang ka jinglong U Blei bad ka jinglong jong ka bneng hi? Kumno ngin im kham kum ki nongshong shnong jong ka bneng hangne ha kane ka bynta, kaba ïadei bad ka jingpynphriang ïa ka jingieit U Blei ha ka rukom kaba wanrah ïa ka jingshai bad ka hok sha kiba shah pynshitom beiñ?`

`Kiei ki sienjam kiba lah ban leh kiba dei ban shim ha ka balang jong phi ban pynpaw ïa ka jingsngewkhia jong U Blei na ka bynta ka jingieit bad ka hok ha ka shnong jong phi? Kaei kaba phi leh bha ha ka imlang sahlang jong phi? Kaei kaba phi donkam ban pynbha bad pynleit jingmut kham bun? Kiei ki sienjam kiba lah ban iohi kiba phi lah ban shim marwei marwei bad lang ban leh ia kaei kaba ngi la pule shaphang ka jingieit bad ka hok U Blei?`