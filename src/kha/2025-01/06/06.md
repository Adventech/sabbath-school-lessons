---
title:  Batskhem Ha Ka Jingieit Bad Ka Jingbishar-Hok
date:   06/02/2025
---

Ki Jingthoh Bakhuid ki ïai hiaki ba To tip namarkata ba “U Trai uba U Blei jong me, ma u uba long U Blei; U Blei uba iaineh keiñ, uba iaisumar ia ka jutang bad ia ka jingisynei bad kita kiba ieit ia u bad kiba sumar ia ki hukum jong u haduh shihajar ki pateng bynriew”(Deuteronomi 7: 9). Ka jinglong ba bha bad ba dap da ka jingieit la pynpaw da ka jingïap U Jisu halor ka diengphna Rom 3:25, 26; Rom. 5:8). Katkum ka Salm 100:5, Naba U Trai U long Uba bha; ka jingisynei jong U ka neh bymjukut; bad ka jingshisha jong U pateng la pateng bynriew.”Nujor Salm. 89: 2.Kumta ngi lah ban shaniah ha U Blei;Naba U ai tang ki jingai kiba bha ha ki khun jong U (James 1:17; nujor bad Lukas 11:11–13). Ha ka jingshisha, U theh ki jingkyrkhu wat ha kito ki ba pynlong ïalade ki nongshun jong U.

`PuleMathaios 5:43–48. Kaei ba kane ka dkhot ka hikai shaphang ka jingieit baphylla jong U Blei?Kumno ngin leh sha kiwei katkum kane ka jinghikai ba ngi la ïoh na U Jisu?`

Mathaios 5 ka pynpaw ïa ka jingieit bajanai jong U Blei.Ka jingieit bymjanai ka dei kata ka jingieit kaba ieit tang ïa kita kiba ieit ïa phi. Hynrei ka jingieit jong U Blei ka kynthup ruh wat ïa kiba isih ïa U,wat ïa kito kiba pynlong ïa lade ki nong shun jong U. ka jingieit jong U ka dapbiang namar katta ka long ruh kaba jainai.

Watla ka jingieit bad ka jingisynei jong U Blei ka palat ban ïa baroh ki jingkhmihlynti,pynban kam leh tam halor ka jingbishar hok pat.Mar-khongpong pynban, ka wanrah ka jingbishar hok ryngkat bad ka jingisynei, (Salm 85: 10).Kumta ruh ka Baibl ka kyntu ïa ngi: “Namarkata to phai ma me ruh sha la U Blei: bat ïa ka jingisnei bad ka jingbishar, bad to ap ïa la U Blei khlem da pud” (Hosia. 12: 6). Ha kiwei pat ki kyntien, “Bat skhem ha ka jingieit bad ka jingbishar hok”(Hosia 12: 6; nujor bad Lukas 11: 42).

Ha kaba kut, U Blei dalade Un wanrah ka jingbishar kaba janai. Rom 2:5 ka hikai ba yn sa pynpaw ïa ka “Jingbishar hok jong U”. Ha kaba kut kiba la siewspah jong U kin rwai ïaroh : “Bad ki larwai ïa ka jingrwai u Moses u shakri jong U Blei, bad ïa ka jingrwai jong Uta U Khun langbrot, ki da ong, Kiba khraw bad ba iphylla long kita ki jingleh jong Me, Ah U Trai Uba U Blei Badonbor baroh! kiba hok bad ba shisha kita ki lynti jong Me, U Syiem jong kita ki rta! Uei uban ym tieng burom ïa Me, Ah Trai, bad pyndon burom ïa ka kyrteng jong Me? Naba tang ma Me hi Uba khuid. Naba ki kynja bynriew baroh kin ïawan bad kin ïa mane dem ha khmat jong Me, naba la pynpaw shynna ïa ki jingleh bahok jong Me” Jingpynpaw 15:3, 4; nujor bad Jingpynpaw 19:1, 2).

`Isaiah 25:1 ka pynbna, “Ah Trai, Me Me long U Blei jong nga: ngan kyntiew ïa Me, ngan ïaroh ïa ka kyrteng jong Me; namar Me la leh ïa kiei kiei baphylla, ki jingsylla na mynbarim keiñ, ha ka jingïaineh bud ka jingshisha”. Kumno ngi lah ban ïaroh ïa U Blei wat ha ki por kiba sniew? Ha kano ka rukom ba ka jingim jong phi ka lah ban long ka jingkñia jong ka jingïaroh ha U Blei kaba lah ban pynphriang ïa ka jingbishar hok katkum ka bor ktah jong phi ha ka imlang-sahlang?`