---
title:  U Blei Uba Bha Lut Bad Ba Hok
date:   03/02/2025
---

U Blei Um shu kam ba U ieit ïa ka jingbishar hok bad baU khot ïa ki briew ban ieit ïa ka jingbishar hok ban ban leh ruh kumta, hynrei U Blei U da pynpaw da lade hi khlem pynbashli ïa kaei ba U kren. Ka Baibl ka hikai ba U Blei U long U ba khuid, ba ïaineh, bah ok, bad ba dap da ka jingieit, U Blei barobor U leh tang kata hi kaba pyni ïa ka jingieitbad bah ok bad ba bishar hok. Um ju leh kano kano ka jingbakla.

`Pule Deuteronomi 32: 4 and Salm 92:15. Kaei ba kine ki dkhot ki kren shaphang ka jinglong ba ïaineh bad bah ok jong U Blei?`

Kine bad bun sa kiwei de ki ba pynbna ba U Blei U long Uba hok bad ba dap da ka jingieit— “bad ha U ym don ka jingbymhok.”(Salm. 92: 15; ïanujor bad Salm. 25: 8, Salm. 129:4).“U Trai hapdeng jong ka U long Uba hok; Un ym leh ïa ka jingbymhok; man ka step u pynmih shaba shai ïa la ka jingbishar, bad um ju pep; hynrei ubym hok um tip shuh ¬ïa ka raiñ”(Sephanaiah. 3: 5). Peit ïa ka jingïapyrshah hapdeng jong U Blei bad kito kiba ieit ïa ka jingbishar shiliang da ka bymhok.

U Blei U tip ïa kaba bha tam na ka bynta uwei pa uwei, u kwah ruh kaba bha tam na ka bynta uwei pa uwei, bad U ïaitrei ban wallam ka jingmih kaba bha tam na ka bynta baroh kiba don bynta bad U.

`Pule Salm 9: 7, 8 and Salm 145:9–17. Kaei ba kine ki dkhot ki hikai shaphang U Blei?`

U Blei jong ka Baibl U long U Blei Uba “Bishar hok”(Salm. 7: 11),bad ym don ka jingbymman ha U (Salm. 5:4). Kum ha 1 Ioannis 1:5 ka hikai, “U Blei u long ka jingshai bad ha U ka jingdum kam don satia. Shisha ,U Blei ym tang ba U long Uba janai bad ba bha, hynrei katkum Jakob 1: 13, “Naba ïa U Blei ym lah ban pynshoi da kaba sniew” (nujor bad Habakuk. 1:13).

Ha baroh kane, ka jingbha U Blei bad ka burom jong U ki snoh lang bad ym lah ban pynïakhlad. Katba ïa ki bor ba la pynlong blei, U Blei U long Uba khrawbor tam, hynrei U pyntrei kam ïa ka iktiar jpong U tang da ka jingieit bad ka jingleh hok.Kam dei ka jingjia ryngkhat haba u Moses u kyrpad ïa U Blei, “ U te u la ong, Nga kyrpad ïa me, to pyni ha nga ïa ka burom jong Me. 19 Te u la ong, ïa ka jingbha jong nga baroh ngan pynïaid ha shuwa jong me, bad ngan pynbna ïa ka kyrteng jong U Trai ha shuwa jong me; bad ngan ai ei ha uba ngan ai ei, bad ngan isynei ïa uba ngan isynei.” (Eksodos. 33: 18, 19).

`Balei ba U Blei Uba bha U shah ba ki jingbymman kin don ha ka pyrthei? Ïa kren lang ha ka klass.`