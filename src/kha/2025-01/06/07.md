---
title:  Jingpyrkhat Ba Kham Bniah
date:   07/02/2025
---

Pule Ellen G. White, “Ka Jingieit U Blei Ïa U Briew” na ka kot Mawjam Sha U Khtist.

“Ka Ktien jong U Blei ka pynpaw ïa ka jinglong jong U. Ma U hi U la pynbna shaphang ka jing ieitbad ka jingsngewlem bymjukut jong U.Haba u Moses u la kyrpad,“U te u la ong, Nga kyrpad ïa Me, to pyni ha nga ïa ka burom jong Me. 19 Te U la ong, ïa ka jingbha jong Nga baroh Ngan pynïaid ha shuwa jong me, bad Ngan pynbna ïa ka kyrteng jong U Trai ha shuwa jong me; bad Ngan ai ei ha uba Ngan ai ei, bad ngan isynei ïa uba Ngan isynei. Exodus 33: 18, 19.Te U Trai U la ïaid lait ha shuwa jong u, bad U la pynbna, U Trai, U Trai, U Blei Uba isynei bad ba ai ei, Uba ïaishah slem, bad Uba kynrei ha ka jingbha bad ka jingshisha; 7 Uba bat ka jingisynei ïa ki hajar, Uba map ïa ka jingpalat, bad ïa ka jingryngkang, bad ïa ka pop: bad Un ym pynksan da lei lei ïa u bymman; Uba pynwan ïa ka jingjingpalat jong ki kpa ha ki khun, bad ha ki khun jong ki khun, haduh kaba lai bad kaba saw pateng bynriew.”Eksodos 34: 6, 7. Uba dap ka jingisynei lem, Uba tud ïa kaban bitar, bad uba kynrei ha ka jingisynei,um bat ïa la ka jingbitar junom, namar u sngewbha ha ka jingisynei.’” Jonah 4:2; Micah 7:18.

“U Blei U la teh ïa ka dohnud jong ngi bad ka jong U da ki bun syrtap ki dak ha bneng bad ha khyndew.Lyngba kiei kiei kiba ha ka mariang, bad ki jingieit thoiñ kiba ka dohnud briew ka lah ban ïoh, U la wad ki lad ruh ban pynpaw ïa lade ha ngi.Watla kine kibym janai ki lah ban mihpli ïa ka jingieit jong U ïa ngi. Watla kine ki dak ba bun U la ai, hynrei u nongshun jong ka jingbha u la pynmatlah ïa ka jingmut briew, kumta ba ki peit sha U Blei da ka jingsheptieng; ki pyrkhat shaphang jong U kum Uba shyrkhei eh da ka jingsheptieng la kumba U long Ubym ju map. U Soitan u la ïalam ïa ki briew ban pyrkhat ba U Blei U long Uba eh-rang khlem jingmap bad Uba bishar runar eh,— Uta u nongbisghar eh-rang, Uba khor, bad kum u nongairam ba khwan.U la hikai ïa ki briew ban pykhat ba Uta U Nongthaw U khmih da ka khmat ba bishni ban lap ïa ki jingbakla ha ki briew, ba Un wanrah ka jingbishar halor jong ki.Ka la dei ba U dei ban weng noh ïa kane ka syrngew ba dum, da kaba U la pynpaw ha ka pyrthei ïa kata ka jingieit ba bymjukut da ka jingwan long briew jong U Jisu ban im ryngkat bad ki briew.”—Ellen G. White, Ki Mawjam sha U Khrist.

**Ki jingkylli ban ia Puson**:

`Balei ka long kaba donkam eh ban ithuh ba ka burom U Blei ka iadei bad ka jingbha jong U? Kumno kane ka pynbeit ia ka theology jong ka burom kaba shonjur ia ka bor ba dapbiang khlem da banjur ia ka jingieit bad ka jinglong U Blei?`

`Hato phi la ju kylli ia ka jingbha U Blei? Hato phi tip ia uno uno u briew uba la buh jingkylli ia ka jingbha U Blei namar ka rukom leh jong kito kiba kam ba ki bud ia U Blei teng teng da ki jingleh jong ki, ne tang namar ki jingsniew baroh ha ka pyrthei? Kumno phi la trei lyngba kata ka jingkylli na ka bynta lade, bad kumno phi lah ban iarap ia u briew uba ialeh pyrshah ia ka jingkylli jong ka jingbha U Blei? Peit ia ka jinghikai jong ka taiew ban wan.`

`Ha ka klas, pynpaw ia ka jubab jong ka jingkylli jong ka sngi Nyngkong. Kumno ka jingshisha jong ka jingiakren kaba khraw ka iarap ia ngi ban sngewthuh ia ki jingsniew baroh kiba don mynta?`