---
title:  U Blei Ba-Kylla Kaba Mut?
date:   05/02/2025
---

Hato U Blei U lah ban “Kylla kaba mut”?Lada ka long kumta, ka mut aïu kata? Ngi la ïohi ba ka jinglong jong U Blei kam lah ban kylla. Hynrei, don katto katne tylli ki dkhot Baibl kiba kren ba U Blei U “Kylla kaba mut” Ha ka jingïohi ki briew, ka jingkylla kaba mut ka kynthup ïa ka jingsngewthuh ba uta u briew u la leh bakla. Kumno haba kumta ba ki don ki dkhot Baibl kiba pyni ba U Blei “U kylla kaba mut?”

`Pule Eksodos 32:14 ïa nujor bad Jeremaiah 18:4–10. Phi sngewthuh kumno shaphang ka jingkylla “Ka jingsngew-bynñiaw jong U Blei?”`

Ha kine bad kiwei de ki bynta jong ka Baibl, la pynpaw ba U Blei U kylla na ka jingsngewsih ban pynwan ka jingbishar katkum ka jingkylla ki briew bad ka jingïasaid ki briew jong U. U Blei U la kular ba lada ki briew jong U ki phai noh na ka jingbymman, U ruh Un phai noh na ka jingbishar kaba U la thmu ban pynhap halor jong ki.Ka jingpynphai noh jong U Blei ïa ka jingbishar ka dei ka jubab ba U ai halor ka jingpdiang ki briew ban kylla kaba mut, kane ka dei kaba ngi shem ha baroh kawei ka Baibl.

`Pule Jingkheiñ 23: 19; 1 Samuel 15:29. Kaei ba kine ki dkhot ki pynsngewthuh ha ngi ha ka jingïadei U Blei ba ka “Jingkylla kaba mut” ne “Ka jingpynphai noh ban leh ïa kaba U la thmu”?`

Kine ki jingthoh ki pynbna ba U Blei (1 Samuel. 15: 29,bad 9. “U Blei um long u briew, ba Un lamler; lymne u khun u briew, ba Un kylla kaba mut: ïa kaba U la ong, Un ym leh? Lane ïa kaba U la kren, Un ym pyndep noh?” (Jingkheiñ. 23: 19. Pule ha ka jingpynshai na kiwei de ki dkhot Baibl, ïa kine ki dkhot ngi lah ban pyrkhat ba U Blei Um lah ban kylla “Ka jingthmu”, pynban kine ki dkhot ki ïathuh shai ha ngi ba U Blei Um lah ban kylla kaba mut ha kata ka rukom kum ba kylla ki briew.Ha ka jingshisha U Blei U bat la ka kular, bad katba U pynkylla katkum ka jubab ba ki briew ki ai ha U da ka jingkylla kaba mut, shisha namar ba U Blei U long Uba bha, U leh ïa kita baroh kat kum ka jubab ba ki briew ki ai ha U, bad U leh ha ki ryngkat ka jingieit ryngkat ka kular ba U la ai.U Blei U kylla na ka jingbishar namar ka jingkylla kaba mut jong ki briew, khamtam eh namar U long Uba bha bad Uba dap da ka jingieit, ka jingisynei bad ka jingmap-ei.

`Kaei ka jinglong kaba kyrpang kaba pynpaw shaphang ka “Jingkylla ka jingthmu” bakynja-blei”? Kaei ba kane ka ai jingmut shaphang ka jinglong baïaineh jong U Blei ryngkat bad ka jingshisha ba U don bynta ha ka jingïadei ai bad shim kaba pynlong ka jingpher ha U?`