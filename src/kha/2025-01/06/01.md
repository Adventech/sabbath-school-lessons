---
title:  Ka Jingieit U Blei Ïa Ka Jingbishar Hok
date:   01/02/2025
---

### Ka Jingpule Mynta Ka Taïew

Salm. 33:5; 85:10, Deut. 32:4, Jakob 1:17, Titus 1:2, Ekodos. 32:14, Mathaios. 5:43

> <p>Dkhot Pule lyndet</p>
> “Hynrei Uta uba sngewsarong to un sngewsarong ha kane, ba u shemphang, bad ba u ithuh ïa nga, ba nga long U Trai uba leh ïa ka jingleh ïeit, ïa ka jingbishar, bad ïa ka hok, ha ka khyndew : naba ha kine kiei kiei nga sngewbha keiñ, ong U Trai” (Jer. 9:24).

Ha ki bynta ka thaiñ mihng, ki “blei” jong ki jait-bynriew kimdei kiba khih jingmut,kibym riewblei, bad kibym lah ban thikna, hynrei kine ruh ki dawa ïa ki jingleh rumnar ba shyrkhei eh, kum ka jingkñia khyllung. Watla katta ruh, ki paid mane bleithaw kim lah ban ñiew ha ki kum ka jingleh ban ïoh ka jingsngewbha, te kumta kim ju lah ban ïaidlait na kine “ki blei” ba ki la ju mane.

Katkum ka kitab Deuteronomi 32:17, ha lyndet kine “ki blei” ki don ki ksuid (peit ruh 1 Korinth. 10:20, 21). Bad ïa ka rukom mane kaba la ih bha na ka bynta ka jingleh jubor bad ka jingshim kabu, kaba la ieh ïa ki briew ha ka jingdum bakynjamynsiem kaba khraw eh.

U Blei jong ka Baibl Um lah ban ïadei satia bad kine kiwei pat ki bor ksuid jong ka jingdum.U Yahweh U long Uba janai ha ka jinglong bad Ubym ju kylla. Bad ka dei kane ka jinglong baïaineh jong U ha ka jinglong babha ba ngi lah ban kyrmen na ka bynta ka mynta, ka lawei bad ïa ka bymjukut ruh.

Markhongpong ïa kawi ba ki blei shukor jong ka pyrthei mynnor, wat bad ki blei thaw ba mynta ruh, U Yahweh U don ka jingkit khia na ka bynta ki jingbymman, ki jingjynjar, ki jingshah ban beiñ, -- ka ba U ïai pynrem man la ka por. Bad kaba kham kongsan eh ka long, ha kawei ka sngi Un sa pynduh lut khoit ïa ki baroh.

_*Pule ia kane ka lynnong ban Pynkhreh na ka bynta ka Sabbaton, February 8._