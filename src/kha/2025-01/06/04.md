---
title:  Ka Jinglong U Blei Kabym-Ju-Kylla
date:   04/02/2025
---

`Pule Malakhi 3: 6 bad Jakob 1:17. Kaei ba kine ki dkhot ki hikai shaphang ka jinglong jong U Blei?`

Ha Malakhi 3:6, U Blei U pynbna “‘Naba Nga U Trai ngam ju kylla”;don kiba pule ïa kane ka dkhot kaba ki pyrkhat ba ka mut ba U Blei Um ju kylla ha kano kano ka bynta, hynrei kamut ba Um kylla ha ka jinglong jong U. Ki bynta jong kane ka dkhot ki pyni ba U kylla katkum kaei kaba donkam, namar U hi U ong, “ ‘Namarkata keiñ ba ym shym la bam duh noh ïa phi, ko phi ki khun U Jakob”. Bad ha ka dkhot kaba bud U ong bad U kam ha ki briew jong U, “To phai pat sha Nga, te Nga ruh Ngan phai pat sha phi, ong U Trai ki paid’ ” (Malakhi. 3: 7.

Kumta, U Blei U rung ha ki kam baroh ha ka jingïadei bad la ka jingthaw jingpynlong jong U, hynrei ha kita ki jingïadei baroh, bad lyngba kiei kiei baroh, ka jingieit bad ka jinglong jong U Blei ka ïaineh skhem.Ïa kane ngi ïoh ka jingpynskhem ha Jakob 1:17, kaba pynbna ba ki jingai babha baroh ki long na jrong, na U Blei U bym don ka jingkylla ne ka syrngiew kaba shat da ki jingkylla. U Blei Um dei U thymmei jong ka jingbymman ne ka pop.

Hangne bad ha kiwei de ki bynta jong ka Ktien U Blei, ka jingthoh hi ka hiaki ba ka jinglong jong U Blei kam ju kylla. Ha kiwei pat ki kyntien, ka Baibl ka pynpaw ïa ka jinglong ba ïaineh jong U Blei ha ka jinglong jong U. Hooid U Blei U don bynta ha ka jingïadei bad ki jingthaw jong U, ha kiba U Blei U pynpaw, hynrei barobor ryngkat ka jingieit bad ka jingbishar hok.

`Pule 2 Timothi 2: 13; Titos 1: 2; Hebru 6:17, 18. Kaei ba kine ki dkhot ki hikai shaphang U Blei?`

U Blei Um lah ban kyntait ïalade; Um lah ban shukor; ki jingkular jong U kim ju pep ban jia. Ngi lah ban shaniah ba U Blei jong ka Baibl U long U juh U Blei Uba ha U Khrist da ka mon sngewbha U la ai ïalade na ka bynta jong ngi ban ïap ha ka diengphna Kalbari. U long U Blei ba ngi lah ban shaniah, khlem kano kano ka jingleh shiliang khmat, ngi lah ruh ban don kajingkyrmen bad ka jingngeit na ka bynta ka lawei namar ba ha ka shithi sha ki Hebru 13:8 ka ïathuh ha ngi kumne,“U Jisu Khrist U long U juh mynhynnin, bad mynta, bad sha bymjukut.”

`Kumno ngi lah ban shaniah ha ka jingbha wat haba ngi i kumba kiei kiei ha ka jingim kim long kiba la sniew eh?Kumno ka dur jong U Jisu ha ka diengphna ka ai ha phi ka jingkyrmen halor ka jingbha jong U kaba phi alh ban shaniah skhem?`