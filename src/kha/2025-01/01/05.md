---
title:  Shibun La Khot, Hynrei Khyndiat La Jied
date:   01/01/2025
---

U Blei um ieit tang ïa ki briew da ka mon laitluid jong U hi, hynrei U khot ruh ïa ki ban ieit ïa U kumjuh. Ba U Blei U ai ha ki ïa ka jinglah ban jied laitluid la kin pdiang ne kyntait ïa ka jingieit jong U kaba paw ha (nalor kiwei pat ki jaka) ka pharshi U Khrist shaphang ka jingkhawai shongkurim.

`Pule Mathaios 22:1-14. Kaei ka jingmut jong kane ka pharshi?`

Ha ka pharshi U Khrist shaphang ka jingkhawai shongkurim, uwei u syiem u la pynbeit ïa ka jingkhawai shongkurim na ka bynta u khun jong u bad u la phah ïa ki shakri jong u ban “ ‘khot ïa kiba la khot sha ka jingkhawai shongkurim,’ ” hynrei “ ‘kim shym la mon ban wan’ ” (Mat 10). .22:2, 3,). Palat ïa ka shisien u syiem u la phah ïa ki shakri jong u ban khot ïa ki, hynrei ki la iehnoh ïa ka jingkhot jong u bad kaba kham sniew shuh shuh, ki la kem ïa ki shakri jong u bad ki la pynïap ïa ki (Math 22:4-6).

Kham hadien, hadien ba u la leh bad kito kiba la pynïap ïa ki katto katne ki shakri jong u, u syiem u la ong ha ki shakri jong u, “Ka jingkhawai shongkurim ba la pynkhreh, hynrei kito kiba la khot kim shym la long kiba bitdor. Namar kata to leit sha ki lynti bah, bad kat kiba phi shem, to khot sha ka jingkhawai shongkurim” (Math. 22:8, 9). Hadien kawei pat ka jingjia ba la beh noh ïa u briew u ba khlem don ka jaiñ shongkurim, kaba pyni ïa ka jingdonkam ban ïoh ïa ka jaiñ shongkurim na u syiem ban leit sha ka jingkhawai shongkurim, U Jisu u pynkut ïa ka pharshi da ka kyntien kaba rieh hynrei kaba don jingmut shibun eh, “ ‘La khot shibun . , hynrei khyndiat eh kiba la jied’ ” (Math. 22:14,).

Kane ka mut aiu? Kito kiba la “shah jied” khatduh, kita “kiba la jied,” ki long kito kiba la pdiang ïa ka jingkhot U Trai sha ka jingkhawai shongkurim. Ka kyntien ba la pynkylla “khot” bad “khot sngewbha” ha baroh kawei ka pharshi ka dei ka kyntien Grik kaleo (ban khot, khot sngewbha), bad kaba pynthikna mano ki ba khatduh eh “ba la shah jied” (eklektos) ka long ba uta uwei u la pdiang laitluid ne em ïa ka jingkhot.

Ha ka jingshisha, U Blei U khot (kata u khot sngewbha) ïa baroh sha ka jingkhawai shongkurim. Hynrei, uno uno na ngi u lah ban kyntait ïa ka jingieit U Blei. Ka jinglaitluid ka long kaba donkam eh ha ka jingieit. U Blei un ym pynbor ïa ka jingieit jong U ïano ïano ruh. Kaba sngewsih ka long ba ngi lah ban kyntait ban don ka jingïadei jingieit bad U Blei.

Ki “ba la jied” ki long kito kiba pdiang ïa ka jingkhot. Na ka bynta kito kiba ieit ïa U Blei, U Blei u la pynkhreh ïa kiei kiei kiba kham phylla ban ïa kaei kaei kaba ngi lah ban mutdur. Sa shisien pat, baroh ki wan sha ka jingkylli jong ka jingieit bad ka jinglaitluid kaba don ha ka jingieit.

`Kumno shaphang ka jingim jong phi ka pynpaw ba phi la pdiang ïa ka jingkhot sha ka jingkhawai shongkurim bad phi la wan da ki jaiñ kiba biang?`