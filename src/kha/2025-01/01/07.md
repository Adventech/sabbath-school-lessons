---
title:  Jingpyrkhat Ba Kham Bniah
date:   03/01/2025
---

Pule ïa ka Ellen G. White, “ ‘Ban Iakynduh ïa u Nongleitkurim,’ ” sla 405–421, ha ka jingthoh Christ’s Object Lessons.

“Ka dei ka jingdum jong ka jingsngewthuh bakla ïa U Blei kaba taplup ia ka pyrthei. Ki briew ki nang duh noh ïa ka jingtip ïa ka jinglong jong U. La sngewthuh bakla bad batai bakla ia ka. Hamar kane ka por ïa ka khubor na U Blei dei ban pynbna shai, ka khubor kaba pynshai ha ka borktah jong ka bad kaba pynim ha ka bor jong ka. Ia ka jinglong jong Udei ban pyntip sha baroh. Ha ka jingdum jong ka pyrthei dei ban pynshai ïa ka jingshai jong ka burom jong U, ka jingshai jong ka jingbha, jingisynei bad ka jingshisha jong U.

“Kane ka dei ka kam ka jingtrei ba la thew beit da u nongïathuhlypa Isaiah ha kine ki ktien, ‘Ah pha kaba ïathuhkhana babha ïa ka Jerusalem, to pynjam da ka bor ïa la ka ktien; to pynjam, wat sheptieng; ong ïa ki shnong Judah, Ha khmih, U Blei jong phi! Ha khmih, U Trai U Blei un wan kum uba donbor, bad ka ksangti jong u kan synshar na ka bynta jong u: ha khmih, ka bainong jong u ka don bad u, bad ka nong jong u ha khmat jong u.’ Isa. 40:9, 10

“Kito kiba ap na ka bynta ka jingwan jong U Nongleitkurim ki dei ban ong sha ki paitbah, ‘Ha khmih ïa U Blei jong phi.’ Ki kjat jingshai ba khatduh jong ka jingisynei, ka khubor ba khatduh jong ka jingisynei ba yn ai sha ka pyrthei, ka dei ka jingpynpaw ïa ka jinglong jong ka jingieit jong U. Ki khun U Blei ki dei ban pynpaw ïa ka burom jong U. Ha ka jingim bad jinglong jong ki hi ki dei ban pynpaw ïa kaei ba ka jingaiei U Blei ka la leh na ka bynta jong ki.

“Ka jingshai jong U Sngi jong ka Hok ka dei ban tyngshaiñ ha ki kam babha — ha ki ktien ka jingshisha bad ha ki jingleh jong ka jinglong khuid.” —Ellen G. White, Christ’s Object Lessons,

**Ki Jingkylli ban ïa Puson**:

`Kaba kham sniew ban pyrkhat ba ym don Blei ka long ka jingpyrkhat ba U Blei U shun ïa ngi. Katno kan long ka pyrthei kaba pher, lada kata ka long ka jingshisha?`

`Balei phi pyrkhat ba ka don ka jingsngewthuh bakla ïa ka jinglong U Blei ha ka pyrthei jong ngi mynta? Pyrkhat bad ïakren ïa ki lad ki lynti kiba phi lah ban ïarap ïa ki briew ban ïohi kham shai ïa ka jinglong jong ka jingieit jong U Blei`

`Kaei ka khubor kaba dei ban pynbna shaphang ka jinglong U Blei mynta? Kumno phin batai ïa kane ka khubor sha ki briew. Uba khlem pat tip ïa ka jingshisha jong ka jingieit U Blei? Kiei ki sakhi kiba phi lah ban kdew kiba pyni ïa ka jingshisha jong ka jingieit jong U bad ka jinglong ba phylla jong U?`

`Ka jingkren shaphang ka jingieit U Blei ka long da kawei pat. Ban pynpaw bad pyni ïa kata ka jingieit ha ka jingim jong ngi ka long kawei pat. Kiei ki “jingleh jong ka jinglong khuid” kiba lah ban pynpaw ïa ka jingieit U Blei sha kiba don sawdong jong ngi?`