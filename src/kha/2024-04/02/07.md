---
title:  Pule Shuh Shuh
date:   11/10/2024
---

Pule Ellen G. White, “The Crisis in Galilee,” pp. 383–394; “‘Lazarus, Come Forth,’” pp. 524–536; and “Priestly Plottings,” pp. 537–542, in The Desire of Ages.

“Ka jingim U Khrist kaba ai jingim ȉa ka pyrthei ka don ha ka ktien jong U. Dei da ka ktien jong U ba U Jisu U la pynkoit ia ki jingpang bad beh noh ȉa ki ksuid; da ka ktien jong U U la pynjem ȉa ka duriaw, bad U la pynmihpat ȉa kiba ȉap; bad ki briew ki la phla ba ka ktien jong U ka long da ka bor. U la kren ȉa ka ktien U Blei, kumba U la kren lyngba ki nongȉathuhlypa bad ki nonghikai baroh jong ka Testament Barim. Ka Baibl baroh kawei ka long ka jingpynpaw ȉa U Khrist, bad U Nongpynim U la kwah ban pynskhem ȉa ka jingngeit jong ki nongbud jong U ha ka ktien. Haba dei ban weng noh ȉa ka jingdon jong U kaba lah ban ȉohi, ka ktien ka dei ban long ka tynrai jong ka bor jong ki. Kum U Kynrad jong ki, ki dei ban im ‘da ka ktien baroh kaba mih na ka shyntur U Blei.’ Math. 4:4.

“Kumba ȉa ka jingim ba kynja doh jong ngi la kyrshan da ka jingbam, kumta ruh ȉa ka jingim ba kynja mynsiem jong ngi la kyrshan da ka ktien U Blei. Bad kawei pa kawei ka mynsiem ka dei ban ȉoh ȉa ka jingim na ka ktien U Blei na ka bynta lade. Kumba ngi dei ban bam na ka bynta lade khnang ban ȉoh ȉa ka jingbam, kumta ruh ngi dei ban ȉoh ȉa ka ktien na ka bynta lade. Ngim dei ban ȉoh ȉa ka tang lyngba ka jingmut jingpyrkhat jong uwei pat. Ngi dei ban pule bniah ȉa ka Baibl, da kaba pan na U Blei ȉa ka jingȉarap U Mynsiem Bakhuid, khnang ba ngin sngewthuh ȉa ka ktien jong U.”—Ellen G. White, The Desire of Ages, sla. 390.

**Ki Jingkylli ban ia Puson**:

`Ha kane ka taiew ngi la peit ȉa U Jisu uba ai bam ȉa ki 5000 ngut, u pynkhiah ȉa u briew uba matlah naduh ba kha, bad nangta u pynmih pat ȉa u Lasaros na kiba ȉap. Ha kawei pa kawei ka khep, U Jisu u la ai ki sakhi kiba khlaiñ ȉa ka jinglong blei jong U. Hynrei kine ki kambah, katba ki long kiba phylla, ki la pynmih ȉa ka jingȉapher jingmut. Don kiba jubab da ka jingngeit, don pat da ka jingartatien. Kane ka hikai aiu ȉa ngi shaphang kumno, wat ha khmat ki sakhi kiba khlaiñ, ki briew ki dang lah ban jied ban kyntait ȉa U Blei?`

`Kine ki jingȉathuhkhana baroh ki kdew sha U Khrist kum U Khun ba kynja Blei jong U Blei. Balei ka jinglong blei jong U ka long kaba kongsan haduh katta katta ha ka jingngeit ha U Jisu kum U Nongpynim?`

`Peit biang 1 Korinth 1:26-29. Ha kiei ki rukom ha ka spah snem kaba arphewwei ngi ȉohi ȉa kane kajuh ka nongrim ba ka treikam? Kiei ki katto katne ki “jinglong bieit” kiba ki Khristan ki ngeit, kiei kiei kiba “kiba stad kat kum ka doh” ki rkhie beiñ bad ki kyntait? Kaei kaba ngi ngeit kaba “pynjah burom” ruh ia “kiei kiei kiba donbor”?`