---
title:  Ka Jingiathuhkhanna kaba Jia shisha
date:   11/10/2024
---

### Ka Jingpynkylla ha Nongkyndong Colombia

_Da Andrew McChesney_

U Pablo um pat ju iohsngew shaphang ki Seventh-day Adventist. U nongialam hapdeng ki trai ri Sikuani ha Colombia, u la don jngai na la iing ha ka por ba la khot ia u sha ka jingiaseng mane Sabbaton. “Ha kane ka sngi Saitjain, ngin sa don ka jingialang”, la ong uwei. "Ale!" U Pablo u la leit sha ka jingiaseng mynstep bad u la iohi ba ki briew ki pule ia ka Baibl. U la wan phai biang na ka bynta ka jingiaseng mynstep bad u la iohsngew ia ki briew kiba kylli jingkylli na ka Baibl. U la sngewlyngngoh ba u Cristian Camilo, u mishoneri uba dang 25 snem ka rta uba la lamkhmat ia ka jingiaseng mynstep, u la jubab ia kawei pa kawei ka jingkylli na ka Baibl.

Ynda u la ioh lad, u Pablo u don la ka jong ka jingkylli. “Kaei kaba nga donkam ban leh ban long u dkhot jong ka Balang Seventh-day Adventist?” u la kylli.“Ngi lah ban sdang ïa ki jingpule Baibl,” la ong u Cristian. U la ai ha u Pablo ia ka kynhun jong ki 20 tylli ki jinghikai Baibl ha ka ktien Sikuani ba la tynrai jong u Pablo hi. U Pablo u la sngewbha bad u la pan jinghikai na ka bynta kiwei pat ki bahaïing hasem jong u.

U Cristian u la ai ia ka Baibl ia u Pablo bad u la kular ban leit sha ka shnong jong u ryngkat bad ki jinghikai na ka bynta ka iing ka sem jong u. U Cristian u la kitkhlieh ia kawei ka jaka kaba heh, bad lai bnai ki la iaid shuwa ba un ioh ban leit jngoh ia u Pablo. U la leit jingleit bad arngut ki Adventist Sikuani namar ba um lah ban shem ia ka shnong nongkyndong jong u Pablo khlem ka jingiarap jong ki. U Pablo u la pdiang sngewbha ia u Cristian bad u la pynbna ba u la dep pule ia ki 20 tylli ki jinghikai Baibl. U la ong ba u la ai ruh ia ki jinghikai Baibl ia la ka iing ka sem bad ia kiwei pat ki nongshong shnong, bad 15 ngut ki briew ki la pynkhreh ban shah pynbaptis. U Cristian uba la poi ha ka sngi Palei, u la pynlut ia ka sngi kaba sah ha kaba jubab ia ki jingkylli jong ka Baibl bad ban peit la ki briew ki la kloi ne em ban shah pynbaptis. Ynda la sep ka sngi, u la ialam ia ka prokram mane mynmiet.

Ha ka step Sabbaton, u Kristian u la ialam ia ka shnong ha ka jingiaseng mane blei. Hadien kata, uwei u briew u la ong, “Ka don ka pung hangta.” Uwei pat u la ong , “Ngi kwah ban shah pynbaptis mynta hi!” Ha kata ka Sabbaton la pynbaptis san ngut: U Pablo, ka kmie jong u, ki arngut ki hynmen jong u bad kawei ka para kynthei. Mynta, u Pablo u ai jinghikai Baibl ia ki briew jong u. “Ki don bun ki briew kiba thngan ia ka Ktien U Blei ha ka imlang sahlang jong u Pablo,” la ong u Cristian. “Kum u Pablo, ki don bun ki briew kiba ap ban ioh.”

Khublei ia ki jingduwai jong phi na ka bynta ki mishoneri kiba, kum u Cristian, ki iakynduh ia ki jingeh kiba khraw ban poi sha ki kynhun briew ki bym pat poi ha Colombia bad shawei pat ha ka pyrthei. Tip shaphang ki kam jong ka Adventist Mission ban poi sha ki kynhun briew ki bym pat poi ha: bit.ly/GMPioners.

La pynbiang da ka General Conference Office jong ka Adventist Mission, kaba pyndonkam ia ki jingainguh mishon jong ka Skul Sabbaton ban pynphriang ia ka gospel ha kylleng ka pyrthei. Pule ia ki khana thymmai man ka sngi ha https://AdventistMission.org