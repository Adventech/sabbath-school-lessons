---
title:  Ka Jingmihpat U Lasaros
date:   10/10/2024
---

Ioannis 11 ka dap da ka jingsngewsih — ka khubor kaba sngewsih jong ka jingpang jong u paralok baieit (Ioannis 11:1–3); ka jingiam na ka bynta ka jingȉap jong u (loannis. 11:19, 31, 33);paralok baieit (Ioannis 11:1–3); ka jingȉam na ka bynta ka jingȉap jong u (loannis. 11:19, 31, 33); ka jingiam jong ki para kynthei ba u Lasaros un ym shym la ȉap lada U Jisu u la don (loannis. 11:21, 32); bad ki ummat U Jisu hi (loannis. 11:35).

Hynrei u Jisu u la pynslem ar sngi shwa ban sdang ȉa ka jingleit jong U sha u Lasaros (loannis. 11:6), wat ban pyni ruh ba u la kmen ba um shym la leit kham mynshuwa (loannis. 11:14, 15). Kane ka jingleh kam shym la long na kano kano ka jinglong khriat. Hynrei, ka la long ban pynpaw ȉa ka burom U Blei.

Ha ka por ba ngi poi ha u Ioannis 11:17-27, u Lasaros u la ȉap saw sngi. Hadien saw sngi, ka met jong u kan sa pyut bad, kumba ong ka Martha , “‘Ko Trai, ha kane ka por ka la sniew, namar u la ȉap saw sngi’” (Ioannis 11:39, NKJV). Khlem artatien, ka jingpynslem jong U Jisu ka la ȉarap tang ban pynlong ȉa ka kambah kaba la bud hadien kata kaba kham phylla shuh shuh. Ban pynmih ȉa ka met iap kaba la pyut? Kaei pat ka jingpynshisha kaba U Jisu U lah ban ai ba shisha U long U Blei hi?

Bad, kum U Blei, kum Uta Uba la thaw ȉa ka jingim ban sdang — U Jisu u don ka bor halor ka jingȉap. Kumta, U Jisu u pyndonkam ȉa kane ka kabu, kata ka jingȉap U Lasaros, ban pynpaw ȉa ka jingshisha kaba kongsan shaphang lade. “‘Nga long ka jingmihpat bad ka jingim. Uno uno ruh uba ngeit ha Nga, la u la ȉap, un im, bad baroh uba im bad uba ngeit ha Nga un ym ȉap lano lano ruh’” (Ioannis 11:25, 26, 28).

`Pule Ioannis 11:38-44. Kaei kaba U Jisu U la leh kaba kyrshan ȉa ka jingong jong U?`

Kumba U Jisu U la pyni ba U long U Jingshai jong ka pyrthei (Ioannis 8:12, Ioannis 9:5) da kaba ai jingmatlah (Ioannis 9:7), kumta hangne ruh U pynmih pat ȉa U Lasaros na kibaȉap (Ioannis 11:43, 44), kaba pyni ba U long ka Jingmihpat bad ka Jingim (loannis. 11:25).

Kane ka kambah, kham palat ban ia kiwei pat, ka kdew sha U Jisu kum U Nongpynim, kum U Blei hi. Ka ai ka jingkyrshan kaba khlain ȉa ka phang pdeng jong u Ioannis ba U Jisu U long U Khun ba kynja Blei jong U Blei bad ba, da kaba ngeit, ngi lah ban ȉoh ȉa ka jingim lyngba jong U (Ioannis20:30, 31).

Hynrei, ha ka por ba ngi poi ha kaba kut jong kane ka jingȉathuhkhana kaba ym lah ban ngeit (Ioannis 11:45–54), ha kaba bun kiba ȉohi ki la ngeit (Ioannis 11:45), ka jingkren beiñ kaba khlaiñ hynrei kaba sngewsih ka paw. U Jisu u pyni ba U lah ban pynim pat ȉa kiba ȉap, bad wat la katta ruh,kine ki briew ki pyrkhat ba ki lah ban khanglad ȉa U da kaba pynȉap ȉa U? Kaei ka nuksa jong ki jingduna jong ka jinglong briew ha ka jingȉapher na ka jingstad bad ka bor U Blei!