---
title:  'Ka Jingpynkhiah ȉa u briew uba matlah: Bynta 1'
date:   08/10/2024
---

`Pule Ioannis 9:1-16. Kaei kaba ki synran ki pyrkhat ba ka dei ka daw jong ka jingmatlah jong une u briew, bad kumno U Jisu u la pynbeit ȉa ki jingngeit bakla jong ki?`

Ki synran ki la pynȉadei hapdeng ka jingpang bad ka pop. Katto katne ki dkhot jong ka estament Barim ki kdew sha kata ka liang (ȉa nujor bad Eksod 20:5, 2 Syiem 5:15-27, 2 Syiem 15:5, bad 2 Khron 26:16-21), hynrei ka jingȉathuhkhana shaphang u Job ka dei ban long kumta. ki la pynlong ȉa ka jingtieng shaphang la kum kane ka jingȉadei ka ju jia beit.

U Jisu u pynbeit ȉa ka mat, khlem da kyntait ȉa kano kano ka jingȉadei hapdeng ka pop bad ka jingjynjar hynrei, ha kane ka khep, u kdew sha ka jingthmu kaba kham halor: ba U Blei un

ȉoh burom da ka jingpynkhiah. Ka jingȉathuhkhana ka don katto katne ki jingȉadei bad ka jingȉathuhkhana shaphang ka Jingthaw, kata ka jingthaw jong U Blei ȉa u briew uba nyngkong na ka dewmet jong ka khyndew (Jen. 2:7), kumba U Jisu u thaw ȉa ka dewbilat ban pynbiang ȉa u briew uba matlah ȉa kaei kaba la duna naduh ka kpoh.

Ha u Mathaios, u Markos bad u Loukas, ki jingȉathuhkhana shaphang ka kambah ki bud ȉa ka rukom kaba ȉadei: ka jingpynpaw ȉa ka jingeh, ka jingwanrah ȉa u briew shimet sha U Jisu, ka jingpynkoit, bad ka jingithuh ȉa ka jingpynkhiah ryngkat bad ka jingȉaroh ȉa U Blei.

Ha ka jingȉathuhkhana ha u Ioannis 9, ia kane ka jingbud ryntih la pyndep ha u Ioannis 9:7. Hynrei kumba long kum u Ioannis, ka jingmut jong ka kambah ka kylla long ka mat jingȉakren kaba kham jylliew shibun, kaba ȉalam sha ka jingȉakren kaba jrong hapdeng u briew uba la pynkoit bad ki nongȉalam niam. Kane ka jingȉakren kaba phylla ka ȉaid sawdong ȉa ar tylli ki jingmut kiba ȉapher kiba ȉadei paralok— ka pop/ki kam U Blei bad ka jingmatlah/jingpeit.

U nongïathuhkhana um ïathuh ïa ki nongpule tad haduh u Ioannis 9:14 ba U Jisu u la leh ïa kane ka jingpynkhiah ha ka sngi Sabbaton, kaba katkum ka pateng ym ïa ka Jingthoh

Bakhuid, ka la pynkheiñ ïa ka Sabbaton. Bad kumta, la khein ia U kum u nongpynkhein Sabbaton da ki Pharisi. Ka jingpynkut jong ki ka long ba Um dei na U Blei namar ki pynskhem ba “Um rakhe ia ka Sabbaton.” Hynrei kiwei pat ki shem ba ka long kaba pynkhuslai ba u nongpop u lah ban leh kum kine ki dak (loan. 9:16).

Ka jingȉakren ka dang jngai ban kut, hynrei la paw lypa ka jingphiah. U briew uba matlah u nang kham shai shaphang uei U Jisu, hynrei ki nongȉalam niam ki nang kulmar ne matlah shaphang ka jinglong bashisha jong U.

`Kaei kane ka jingȉathuhkhana ka dei ban ȉathuh shaphang ki jingma kiba lah ban mih na ka jingshah pynmatlah haduh katta katta ha la ki jong ki jingngeit bad ki riti dustur haduh ba ngi lah ban duh ȉa ki jingshisha kiba kongsan ha khmat la ki jong ki khmat?`