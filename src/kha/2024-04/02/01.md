---
title:  Ki Dak Jong Ka Jinglong Blei
date:   05/10/2024
---

### Dkhot Baibl ban pynkhreh ia ka Lynnong
Ioannis 6:1–15, Isa. 53:4–6, 1 Cor. 5:7, Ioannis 6:26–36, Ioannis 9:1–41, 1 Cor. 1:26–29, Ioannis 11.

> <p>Dkhot Spel-lyndet</p>
> U Jisu u la ong ha ka, Nga long kata ka jingmihpat bad kata ka jingim: uta uba ngeit ha nga, la u la iap, un ioh im: 26 bad u briew baroh uba im bad uba ngeit ha nga, un ym iap noh lano lano ruh, Pha ngeit ïa kane?.” (Ioannis 11:25, 26, NKJV).

Ka Baibl ka shai ba U Jisu Khrist u long U Khun bymjukut, uwei bad U Kpa, uba la shah pynhiar bad uba khlem thaw. U Jisu U long Uta Uba la thaw ȉa kiei kiei baroh kiba la thaw (loannis. 1:1- 3). Kumta, U Jisu U la don naduh mynshuwa; ym ju don ka por ba U khlem don. Wat la U Jisu U la wan sha kane ka pyrthei bad U la shim ha lade ȉa ka jinglong briew jong ngi, hynrei U la bat beit ȉa la ka jinglong Blei. Bad ha ki por ba kyrpang, U Jisu u la kren bad leh ȉa kiei kiei kiba pynpaw ȉa kane ka jinglong blei.

Kane ka jingshisha ka long kaba kongsan ȉa u Ioannis, dei na kata ka daw, haba u ȉathuh biang ȉa ki katto katne ki kambah U Jisu, u Ioannis u la pyndonkam ȉa ki ban kdew sha ka jinglong Blei jong U Khrist. U Jisu um shym la kren tang ȉa kiei kiei kiba pynpaw ȉa ka jinglong Blei jong U hynrei u kyrshan ȉa ki ktien jong U da ki kam kiba pynpaw ȉa ka jinglong Blei jong U.

Ka jinghikai jong kane ka taiew ka peit ȉa lai tylli ki dak kiba khraw tam jong ka jinglong Blei U Jisu. Kaba phylla ka long ba, ha man la ka khep, don ki briew ki bym ngeit ȉa ka kambah ne ki bym sngewthuh ȉa ka jingmut jong ka. Na ka bynta ki katto katne, ka la long ka por ban phaidien noh na U Jisu; na ka bynta kiwei pat, ka por ban pynjylliew ȉa ka jingmatlah; bad na ka bynta kiwei pat, ka por ban thmu ȉa ka jingȉap U Jisu. Bad na ka bynta kiwei pat — ka por ban ngeit ba U Jisu u long U Messaiah .

_*Pule pynkhreh ia kane ka Lynnong na ka bynta ka Sabbaton, October 12._