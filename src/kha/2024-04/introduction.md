### Ki Mat Ba Kongsan Ha Ka Gospel Jong U Ioannis

Katba dang shong ha ka dukan ha Tehran, Iran, ka jaiñ rug (blanket) jong ki Nong Persia ka don ia ka dur jong ka ka Khlaw na mynbarim. Kaba la dro itynnad bha, ka pyni ȉa ka dur jong ki ha Switzerland: ȉa ki lum, ka kshaid, ka pung ba jngum jyrngam, ki khlaw ha ki lum, bad ȉa ka sahit bneng kaba ȉar bad ba jngum bad ki lyoh ba paw ha ka.

Uwei pa uwei ha ka ta ka dukan ki lah ban pynlut ȉa ka por jong ki ha kaba peit bniah: katno ki jingthaiñ ȉa ka dong ki don man la ka shi inshi, ki ksai jong ka carpet, bun jait ki rong kiba la pyndonkam, baroh ki jingbataibniah ki pynpaw ha ka jaiñ rug (blangket).

Lane u briew u lah ban pynleit jingmut, haka jaka, ha ka jingktah jong ki jingtrei ba stad bad ȉa ka mat pdeng kaba la ai ha kane ka jaiñ carpet kaba itynnad bym pat judon. Ka suiñ bneng ka paw ha ka pung, ki ȉor kiba tap ȉa ki lum bah, ki khlaw ba jer-ngam kiba la pyndap da ki sohpailen ba jerngam. Ka matpdeng jong ka jaiȉ carpet ka ia khleh lang bad kiwei pat kiba la pynpaw ia ka jingitynnad ba khraw jong ki bynta jong ki lum Alps.

Ha kane ka kwatar ngin ȉa pule ȉa ka wei pat ka jingthoh kaba la pynwan dur bha. Kane ka jingtrei kam dei ka jingmih na ki brut ha ka jaiȉ canvas, lane ka jingdro kaba biang bad ba buh frame, lane ka carpet kaba la thaiȉ bha. Hynrei ka long ka ktien ka jong U Blei, kum ka jingdro kaba la pynpaw ha ka Gospel jong U Ioannis.

Ki kyntien ki don ȉa ka jingmut ha kine ki dkhot. Na ka bynta baroh ban sngewthuh kaei ba ka jingthoh ka don ban ong, ka lah ban pule ha ki dkhot – ne ȉa ki sentence kiba ȉa bud, ki lynnong bad ki bynta, bad ȉa baroh ki khubor jong ka Baibl hi. Khatduh eh namar ba baroh kawei ka ka Baibl ka long kaba la pyrsad mynsiem da U Mynsiem Bakhuid, ȉa kawei pa ka wei ka dkhot dei ban pule ha ka jingȉadei ha baroh kawei.

Ka jingthmu ha kane ka kwatar kadei ban sngewthuh ȉa ka khubor jong ka Gospel u Ioannis. Ka long tang maka marwei ha pdeng jong ki saw Gospel, bun sien ka kdew bad pynleit jingmut ha ka jingȉashem shi met shi met hapdeng U Jisu bad uwei ne arngut ki briew – kum u Nathanial, u Nicodimos, ka briew ha ka pukri um, uba pang iap shiliang ha ka pung ha Betsaida, u briew uba la kha matlah, u Lasaros bad ki hynmen kynthei jong u, u Pilat, u Petros, ne u Thomas. Bun na kine ki jingȉathuhkhana ki paw tang ha ka u Ioannis.

Ka Gospel u Ioannis ka long ka Ktien jong U Blei kaba phah sha ngi lyngba u apostol. Kum ba ka long ȉa ka Baibl baroh kawei, ka Gospel ka wan da ka mon ka jong U Blei, ym da ka mon ka jong u briew. U Ioannis u long tang kum atiar bamon sngewbha kaba U Mynsiem Bakhuid u pyndonkam ban wanrah ȉa ka mat pdeng ba donkam eh: u Ktien (logos), ka jingshai, u kpu, ka um, U Mynsiem Bakhuid, jinglong u wei, ki dak, ki jingphla, bad ki jingȉathuhlupa. Kine ki mat jingȉakren ki wanrah ȉa ka jingiadei ha pdeng kawei ȉa kawei ha baroh ka Gospel.

Ka jingȉapule Baibl bunsien ka shonjur ha ka jingmut jong ka kyntien lane ha ki bynta ba lyngkot jong ka jingthoh. Ngi pyntikna ȉa ka jingmut jong ka kyntien ha ka dictionary Baibl. Ngi ȉit bniah ȉa ka grammar, ȉa ki kyntien ba ȉadei, ȉa ka history , bad, pyndonkam ȉa ka jingȉa syriem jong ka jaiñ carpet, ngi ȉoh ban khmih bniah ba katno tylli khyrnot jingteh ha man ka shi inshi, ȉa ki ksai thaiñ, ȉa ki rong, bad ȉa ki jingkyrshan. Baroh kine ki jingbatai bniah ki long kiba donkam.

Hynrei ngim dei ban duh ȉa ka dur kaba khraw katba ngi ȉa pule bniah. Da shisha, kum ka jaiñ carpet jong ki nong Pyrshia kaba lah ban ȉalam ȉa ki wei sha ka jingitynnad jong ki lum Alps, kum juh ka Gospel ka jong u Ioannis kan ȉalam ȉa ngi sha ka jingim jong ka jingtrei jong U Jisu Khrist, ȉa kaba ngi tip kum ka jingim kaba bym jukut. Ka jingbniah ka don ȉa ki kyndon, ha kaba ka kdew ȉa ngi sha ka dur bakhraw, bad ha u Ioannis kata kadur kaba khraw ka long ka jingpyrsad mynsiem kaba kynja Blei kaba la pynpaw da U Jisu, U Trai , bad U Nongpynim jong ngi.

_U E. Edward Zinke, u dei u associate director ba mynshuwa jong ka Biblical Research Institute ha ka General Conference jong ka balang Seventh-day Adventists, uba ia shim bynta ha kiba bun ki kam balang bad ki jongialang, kynthup ruh ia ka jingshakri kum u vice charman jong ka Ellen G. White Estate Board bad kum u nongaijignmut ba rangbah jong ka Adventist Review Ministries. U la ioh ruh ia ki lai tylli ki kyrdan doctor na ki Skulbah Adventist. Bad u shong u sah ha Meryland._

_U Thomas R. Shepherd, PhD, DrPH, u long u Professor rangbah uba wad bniah sha phang ka Testement Bathymmai ha ka Seventh day Adventist Theological seminary , Andrew University. Bad u la hikai na duh ka snem 2008. Ka lok jong u ka Sherry Shepherd, MD, ka la trei kum ka missionary ha Malawi, Africa,bad Brazil. Ma u bad ka lok jong u ka Sherry, ki don ia ar ngut ki khun ba la heh bad hynriew ngut ki khun ksiew._