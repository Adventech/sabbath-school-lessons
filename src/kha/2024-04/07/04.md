---
title:  Ka Jingsakhi Khlem Tip jong u Pilat
date:   12/11/2024
---

Na kapor sha ka por, u Ioannis u la thoh ba ki nongialam niam ki pyrshang ban kem ȉa U Jisu, ban wanrah ia U ha ka jingbishar, bad ban rai pyniap ia U. ka mat-Pdeng ha ka Gospel u Ioannis, la kren bunsien da U Jisu, ka long ba kata ka por ne ka kynta kam pat wan, da kaba U mut ȉa ka por jong ka jingsahnarphna jong U. (Ioannis 2:4; Ioannis 7:6, 8, 30; Ioannis 12:7, 23, 27; Ioannis 13:1; Ioannis 17:1).

Mynta ka por jong U ka la wan. Ia U Jisu la kem ha ka Kper Gethsamane, la wanrah ha khmar jong u Annas, nangta sha u Kaiaphas u rangbah lyngdoh bad arsien ha khmat u Pilat.

U Ioannis u la khot halor kiba shibun ki nongsakhi na manla ka jingiaid jong ka jingim ban phla ba U Jisu U long U Khrist. Mynta u Ioannis u khot ia u Pilat, uba long u lyngshkor u ba la bishar ia U Jisu. Kane ka la long ka jingphla ba donkam namar ba u Pilat u long u nong Rome, bad u lyngshkor, bad u nongbishar; kiba bun kiwei par ki nongsakhi ki long ki Jiw bad ki riew paitbah.

`Kaei ka jingrai jong u Pilat ka don jingiadei sha ka mat ba kongsan jong ka Gospel jong u Ioannis? ? Ioannis 18:38, Ioannis 19:4–22.`

Dangstep phyrngap ha ka sngi pynkhreh la wanrah ia U Jisu sha u Pilat (Ioannis 18:28). Ka jingthmu jong u ka long ban pyllaitnoh ia U Jisu da ka bor jong u. hynrei ka jingleh jong U Jisu ka la khring ia ka jingpynleit jingmut jong u Pilat. U lyngshkor u la kylli bha na U Jisu bad u la iohsngew na ki rymmiang shyntur jong, m. Ia kane khnang la kha ia nga, bad ia kane khnang nga la wan sha ka pyrthei, ba ngan ioh phla skhem ia ka jingshisha. Uei uei baroh uba da long na ka jong ka jingshisha u shah shkor ia ka ktien jong nga. (Ioannis 18:37, ESV).

Wat-la u lyngshkor da shisha u la pynrem ia U Jisu sha ka jingiap, la kumta ruh u la pynpaw ha duh lai sien ȉa ka jinglong ba lui lui jong U Jisu Ioannis 18:38; Io(annis 19:4, 6). Bad ha lor ka diengphna u la thoh ia kine ki kyntien “U JISU U NONG NASARET, U SYIEM KI JIW.” (Ioannis 19:19, ESV), u pyndep ia ka jingsakhi jong u ba U Jisu udei uei. Bad haduh katne ka jingñiew-beiñ ȉa ka jingphla jong ka jinglong lui lui U Khrist, wat la katta ruh u la pynrem ia U Jisu sha ka jingiap.

U Pilat u la don ia ka jingshisha kaba da ȉeng ha khmat jong u bad pynban – u la shah ȉa ki paitbah ban kren beiñ ȉa u – u Pilat u la rai pyniap ia Jisu. Ka long ka nuksa kaba sngewsih naba u khlem bud ia ka jingsngew ba ka dohnud ka iathuh ia u ba ka long kaba dei.

`Kaei kaba ngi dei ban nang na ka nuksa jong u Pilat sha phang ki jingma ban shah ia ka jingsngew khraw, ka jingshah pynbor, ban ym leh ia kaei kaba ngi ngeit ba ka long kaba dei ban leh?`