---
title:  Kynmaw ȉa ka Mynnor Na U Abraham
date:   10/11/2024
---

U Jisu um shem la sngew lehrain ban pynbna uei U long, lane ym shem la khot ia ki nongsakhi ban pynshisha uei U la long, wat ȉa ki nongphla kiba la leit ha shuwa, kynthup ȉa u Abraham. “U Abraham u kpa jong phi u la shad kmen ban ȉohi ia ka sngi jong nga: te u la ȉohi bad u la sngewkmen ruh.” (Ioannis 8:56, NKJV).

`Balei ba ka jingsakhi jong u Abraham ka long kaba donkam ȉa kaba la kynthup ha ka Gospel ka jong u Ioannis? Jenesis 12:3, Jenesis 18:16–18, Jenesis 26:4, Matt. 1:1, Ki Kam 3:25.)`

Lyngba ka pharshi bad ki jingkular U Blei “U la ȉathuhlupa ȉa ka Gospel ha u Abraham Galatia 3: 8. Bad ȉa ka jingngeit jong u kpa tymmen la pynneh skhem ha U Nongsiewspah uba sa wan. La ong U Khrist sha ki Jiw, “U Abraham u kpa jong phi u la shad kmen ban ȉohi ȉa ka sngi jong nga: te u la ȉohi bad u la sngewkmen ruh.” Ioannis 8: 56. U langbrot ba la kñia ha ka jaka jong u Isaak u la mih pli ȉa U Khun jong U Blei, ȉa uba la dei ban kñia ha ka jaka jong ngi, haba ȉa u briew la rai sha ka jingȉap da ka jingryngkang ȉa ka hukum jong U BLei, U Kpa haba u la peit sha U Khun jong U, U la ong sha u nongpop, “To im nga la shem ȉa ka dor jong ka jingsiewspah”. Ellen G. White, Ki Kpa Tymmen bad ki Nongiathuhlupa, p. 154. Khasi 128.

U Abraham u la long u kpa jong ka jait bynriew Jiw. U la ȉoh pdiang ȉa ka jingkular, bad lyngba jong u, baroh ki jait bynriew kin long ba la kyrkhu. Kane ka jingkyrkhu ka wan lyngba U Mesaiah, la kha lyngba ka pateng jong u.

U Abraham ruh u la long u kpa jong kito kiba pahai sha U Blei ha ka jingngeit (Heb. 11:8, 17–19). Ka jinglong la kloi ban kñia ȉa u khun u Isaak (Jenesis 22), u khun jong ka jingkular, kam shem long ruh tang ka sakhi jong ka jingngeit hynrei ka la long ka jingkhang jong ka jingthmu jong ka jingpynim.

Haba U Jisu u ong, “U Abraham u kpa jong phi u la shad kmen ban ȉohi ȉa ka sngi jong nga” (Ioannis 8: 56), ki nongialam ki la jubab, “Mem pat don sanphew snem ka rta, te me la ȉohi ȉa U Abraham?” (Ioannis 8: 57).

Ka jingjubab jong U Jisu ka la pynlyngngoh. “Shisha, shisha nga ong ha phi, mynba ym pat kha la U Abraham, Nga Nga Long.” (Ioannis 8: 58).

U Jisu u la pyndonkam ia ki ktien jingpynkynmaw ȉa kaei kaba U Blei u la kren ha U Moses ha ka law lynnong kaba la ing da ka ding. Kane ka la long ba u kam ba u long U Blei, u ba la mih hi. Ym don jingkylli, ki nongialam ki la sngewthuh ȉa ka jingmut ȉa kaei kaba u ong namar kata kumta “ki la ȉarah ȉa ki maw ba kin ȉoh lynthem ȉa u,” (Ioannis 8: 59).

`Pule Rom 4:1-5. Kumno u Paul u pyndonkam ia kane ka Jingiathuhkhana jong u Abraham ban pynpaw ȉa ka jingshisha bakhraw jong ka jingpynim da ka jingngeit hi, khlem ki jingleh jong ka Hukum? Kumno kine ki dkhot ki ȉarap ȉa ngi ban sngewthuh ȉa ka jingmut jong Abraham kum u kpa jong kito kiba im da ka jingngeit?`