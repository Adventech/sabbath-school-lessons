---
title:  Ka Jingphla Jong Ngi Ia U Jisu
date:   14/11/2024
---

Na ka por sha ka por, katba u Ioannis u wanrah ia ki sakhi sha U Jisu, ka mat jong u ka long ban wanrah sha ka jingpynkut noh: “Te bun ruh kiwei kiwei ki dak U Jisu u la leh ha khmat ki synran jong u, ia kibym shym la thoh ha kane ka kitab: 31 hynrei la thoh ia kine kiei kiei ruh, ba phin ioh ngeit ba U Jisu u long uta U Khrist, U Khun U Blei: bad ba, haba da ngeit, phin ioh ka jingim ha ka kyrteng jong u.” (Ioannis 20:30, 31, NKJV).

Mutdur ba phi don hangta, ha ka rynȉeng, ha ka doh, bad da kaba ȉohi ia kiba bun ki kam phylla kiba U Jisu ula leh. Ngi lah dashisha ban ngeit, hato ngin ngeit? Ngi lah ban pyrkhat kumta; hynrei, ha kawei ka liang, ngi lah ban don shibun ki daw ban ngeit ia U Jisu, ban ȉa kito kiba ȉohi ȉa ki kam bah. Balei?

`Kiei ki katto katne kiba ngi don mynta ki sngi ba kito kiba im ha kito ki por U Jisu kim shem la don kaba lah ban iarap ia ngi ba ngin ngeit? (peit ,kum ka nuksa Matt. 24:2, Matt. 24:14, Matt. 24:6–8.)`

Bad kata ka long ba ym tang ka jingbuh jingkynmaw ba donbor ha ka Gospel u Ioannis, hynrei ka don ka kabu kaba khraw ban ȉohi shibun eh ia kaei ba U Jisu bad kiwei pat ki nongthoh Baibl kiba la iathuhlupa ki wan jia shisha, kum ka jingpynjot ia ka Temple (Matt. 24:2), ka jingphriang jong ka Gospel sawdong ka pyrthei (Matt. 24:14), ka jingphaidien bakhraw 2 Thess. 2:3), bad ka pyrthei kan nang ȉai kyllon bad kum ka jaka ba sniew. (Matt. 24:6–8). Naduh ka por ka jingim bad ka jingshakri jong U Jisu baroh, ki nongbud ȉa U Jisu ki ȉaisah ki kynhun barit na ki shynrang bad kynthei kiba shah lehraiñ, da ka jingpyrkhat briew, la dei ban jahnoh na ka histori jong ka pyrthei la slem bah. Kumno ki lah ban tip, kumba ngi tip, ba kiei kiei baroh kin wan jia? Bad ha ka jingshisha, ka jingngeit jong ngi da lade ka wan mih kum ka jingpyndep ia ka jingiathuhlupa U Jisu ba ka Gospel kan leit sha baroh ka pyrthei. 

Bad, mynta, la kumba arhajar snem hadien, ki nongbud jong U Jisu, ngi don ruh ia ki kabu ban long ki nongphla ȉa Jisu bad ia kaei kaba u la leh na ka bynta jong ngi. Kam dei da ka jingpyrkhat jong u Nathanial, Necodemos, ka kynthei ha Samaria, lane ka jinghikai jong ki Pharisi, ba ngi lah ban tip ȉa U Jisu kum U Missaiah na ka bynta jong ngi. Ka dei da ka jingpule ia ka Jingthoh hapoh ka jingpynkhih jong U Mynsiem Bakhuid ba ngi pdiang ȉa U Jisu kum u nongpynim jong ka pyrthei.

Bad kumta, iwei pa iwei na ngi, ha ka jingiashem, bad ha ka jingȉadei jong ngi bad U Blei, ngi don ia ka jingȉathuhkhana ban ȉathuh. Ka jingȉathuhkhana jong ngi ka lah ban ym long kaba sngewtynnad, katba ngi ȉohi ba ȉa uba iap la pynim bad kiba kha matlah la pynkhiah, kine kim long eiei. Hynrei kaei kaba ktah ia ngi ka long ban tip ia U Jisu da lade hi, bad ha la ka jong ka jong ka bynta jong ngi kumno ngin phla ia U, bad kum ba la leh kito ki briew ha ka Gospel Ioannis.