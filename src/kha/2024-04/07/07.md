---
title:  Pule Shuh Shuh
date:   15/11/2024
---

Pule Ellen G. White, “The Test of Faith,” pp. 145–155, in Patriarchs and Prophets; “In Pilate’s Judgment Hall,” pp. 723–740, in The Desire of Ages.

U Thomas “u la bret ia lade ha ki kjat jong U Jisu bad u la ȉam ‘U Trai jong nga bad U Blei jong nga”.

“U Jisu u la pdiang ia ka jingphla jong u, hynrei ha ka mynsiem ba jai jai u la sneng ia ka jingbym ngeit jong u: “naba me la iohi ia nga, ko Thomas, me la ngeit? Suk kita ki bym shem ia iohi bad kiba ngeit pynban.” Ka jingngeit ka jong u Thomas kan jing da la long kaba kham pynsngewbha ia U Khrist lada u la kloi ban ngeit halor ka jingphla jong ki para-synran jong u. lada ka pyrthei mynta kan bud ia ka nuksa jong u Thomas. Yn ym don u ba ngeit sha ka jingpynim; naba baroh kiba pdiang ia U Khrist kidei ban leh kumta lyngba ka jingphla jong kiwei pat”

“Shibun kiba pyndem sha ka jingartatien ki ai daw ban pynksan ialade da kaba ong ba lada ki iohi ia ka sabut kiba u Thomas u la ioh na ki paralok jong u, kin kloi eh ban ngeit. Kim shym iohi ba ki ioh tang ia kata ka sabut, hynrei kham palat shibun. Shibun kiba kum u Thomas, ki ap ba ia ka daw jong ka jingartatien yn weng lut phar, kin ym ioh lano lano ia ka ta ka jingkwah jong ki. Ma ki suki-suki ki kylla long ki ba skhem ha ka jingbymngeit. Kito kiba pynmlien bad hikai ia lade ban peit tang sha ka liang kaba dum, bad ban khñium bad ban ud, kim tip satia ia kaei ba ki leh. Ha ka por ba ka jingngeit bad ka jingsngew skhem ki long kiba donkam tam, shibun kin shem ia lade hi ki bym don bor ban kyrmen bad ban ngeit” Ellen G. White, The Desire of Ages, pp. 807, 808. Khasi sla. 1088-1089.

**Ki Jingkylli ban ia Puson**:

`Kaei ka jingiapher ba kongsan jong ka jingngiet kaba la pyni da U Abraham bad da u Thomas? Kaei kaba ngi dei ban nang ha ka jingiathuhkhana jong ki?`

`Ha ka klass, ai ba kito kiba mon ban ieng kum ki sakhi ia U Jisu, kumba ngi la iohi ba la leh ha ka Gospel u Ioannis. Wat la ki jingbuh jingkynmaw ki long kiba ia pher, kumno ki briew ki ong, bad kumno ki long ki nongsakhi ia u juh U Kynrad?`

`U Pilat u la kylli ki jingkylli kiba shongnia: “Kaei ka Jingshisha?” Ai ia ka jubab jong phi ia kane ka jingkylli kat kum ka jingshai kaba phi la pule na u Ioannis baroh?`

`Peit ha ki jingiathuhlupa jong u Danial 2 bad 7. Watla kito ki la long ha ka por jong U Jisu ki don ia kine ki ar tylli ki lynnong, kiei ki kabu kiba khraw kiba nil ah ban don myntta ki sngi bad kiba kim don ha kito ki por, ha kaba iohi ia kito ki jingiathuhlupa la pyndep bad kiba don shibun eh ki daw ban ngin ngeit?`