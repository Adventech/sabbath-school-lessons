---
title:  Ka Jingphla Jong U Thomas
date:   13/11/2024
---

`Pule Ioannis 20:19–31. Kaei ba ngi lah ban nang na ka jingiathuhkhana jong U Thomas shaphang ka jingngeit bad ka jingartatien? Kaei ka jingbakla kaba khraw kaba u Thomas u la leh?`

U Khrist u la mihpaw sha ki synran hadien ka jingmihpat jong U, haba ki la khang kut ȉa lade ha ka kamra namar ba ki la sngew sheptieng. U Thomas ym shym la don bad ki. Hadien, u la iohsngew ia ka jingȉathuh jong ki synran shaphang ka jingmihpat, bad u la duh jingkyrmen. ba um long uba biang na ka bynta ka hima bneng. Bad, kumta, u la don ka jingsngewphylla ba balei ba U Jisu u la pynpaw ia lade ha ki synran katba ma u um don hangta.

U Thomas u la ong, “Lymda ngan iohi ha ki kti jong u ia ka dien jong ki prek, bad buh ia ka shynriahti jong nga ha kata ka dien jong kita ki prek, bad buh ia ka kti jong nga de ha ka krung jong u, ngan ym ngeit.” (Ioannis20:25, NKJV).

Katba U Thomas u dang kren jam ia ki kyndon jong ka jingngeit jong u. kane ka jingjam jong ka jingngeit ha U Jisu kawan paw bun bun sien ha u Ioannis. U Nicodimos u la Jubab ia U Jisu da kumne, “Kumno lah ban kha ia u briew haba u la tymmen?” (Ioannis3:4, NKJV). Ka kynthei ka pung ka la kylli, “Ko Kynrad, mem don jingtong ei ei, kane ka pukri ruh ka long kaba jylliew; namar kata nangno me ioh kata ka um kaba im?” (Ioannis4:11, NRSV). Ki paitbah ȉa kiba la bsa da ki kpu bad ki dohkha ki kylli, “Kaei ka dak phylla ba me leh te,” (Ioannis6:30, NRSV).

Ka dei kane “ȉohi bad nangta ngeit” khmih ha ka Gospel jong U Ioannis ka kren. Haba U Jisu u la ia kynduh ia u Thomas ha dien ka jingmihpat, bad u la khot ia u ban wan, ban ȉohi, bad ktah ia kamet kaba la mihpat jong U. hynrei nangta u la ong, “Suk te kita kibym shym la iohi, bad kiba ngeit pynban.” (Ioannis20:29, ESV).

“U Blei ym ju ong ȉa ngi ban ngeit, khlem da ai ȉa ka jingshisha ba biang ha ka ban pynshong nongrim ia ka jingngeit jong ngi. Ha ka jingȉashem jong U, ka jinglong jong u, ka jinglong ba shisha jong ka ktien jong U, baroh la pynskhem da ka jingphla kiba kren ha ka jingpyrkhat jong ngi; bad kine ki jingphla ki long kiba bun. Pynban U Blei um shym la wengnoh ia ka jinglah ban long kiba artatien. Ka jingngeit jong ngi kadei ban don halor ki jingshisha, ym kiba shu kdew”- Ellen G. White, Steps to Christ, p. 105.

Lyngba ka ktien jong U Blei, lyngba ka jingpynlong, lyngba ka jingiashem ba shimet, ȉa ngi la ai ka jingpynshisha kaba khraw eh na ka bynta ka jingngeit jong ngi ha U Jisu.

`Lada mano re mano ba kylli ia phi balei ba phi ngeit ha U Jisu? Kumno phin ong?`