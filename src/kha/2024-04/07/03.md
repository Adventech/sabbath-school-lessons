---
title:  Ka Jingsakhi ka Mari
date:   11/11/2024
---

Hynriew sngi ha shuwa ka jingleh niam ka jinglait, U Jisu u la wan ban jngoh ȉa ka Mari, Martha, bad ȉa u para jong ki u Lazarus, ȉa kaba U Jisu u la pynmih pat sha ka jingim. U Simon, ȉa uba la ȉoh jingpynkhiah na ka jingpang niangthohlieh, u la pynlong ka jingkhawai na ka bynta ka jingsngewnguh ȉa kaei kaba U Jisu u la leh na ka bynta jong u. Ka Martha ka la shakri, bad u Lazarus u la shong ha ka miej bad U. (peit Ioannis 12:1-3).

`Kaei ka jingmut jong ka jingleh jong ka Mari hangne? Hato kane ka la long ka sakhi ba U Jisu udei shisha u ei? (Peit Ioannis 12:1–3.)`

Ka jingiewbih ka la long kaba remsdor, ka snongdor shi snem ka bai sngi jong ka jingtrei ki riew paitbah. Ka Mari ka la thied ȉa kane ka jingai sngewbha kum ka jingpynpaw ȉa ka jingsngewnguh ia U Nongpynim na ka bynta ka jingmap ȉa ki pop jong ka bad ȉa ka jingpynmihpat ȉa u para jong ka. Ka la thmu ba kan pyndonkam ha ki sngi ki ban wan na ka bynta ka jingtep ȉa U Jisu. Hynrei ka la ȉohsngew ba shen yn sa pynsleh Syiem ȉa U. Ha kane ka bynta, ka lah ban long kaba nyngkong ban ai burom ȉa U.

Ka Mary da shisha kam don ka jingmut ba kin ȉohi ȉa ka jingleh jong ka, hynrei u Ioannis u la thoh kyrpang, “te la pyndap ȉa ka ïing da ka jingiwbih jong kata ka jingsleh.” (Ioannis 12:3). U Judas u la phai ktien da kaba khang, bad u la sdang ban ong ba ka ta ka jingiewbih lah ban die bad ban ai jingiarap ia kiba duk. U Jisu khlem da pynslem u la pyntngen ȉa ka Mary da kaba ong, “To iehnoh ȉa ka; … namar ȉa kiba duk phi ȉoh lem bad phi ha la ka sngi, hynrei ȉa nga phim ȉoh ha la ka sngi.” (Ioannis 12:7,8).

Ka mat pdeng ka ba ȉai-paw lyngba ka Gospel. U Jisu u tip ia ka dohnud ki briew (Ioannis 2:24, 25; Ioannis 6:70, 71; Ioannis 13:11; Ioannis 16:19). Ia kane ka jingjia kyrkieh ha ka jingkhawai u Simon, U Jisu u tip kaei kaba don ha ka dohnud u Judas. U Ioannis u kdew ba u Judas u dei uei – u nongtuh uba tuh na ka bynta ia lade. (Ioannis 12:6).

“Ka jingai ba iew-bih kaba ka Mary ka la pyrkhat ban pynsleh ha ka met iap jong U Nongpynim ka la theh lut khoit ha ka met kaba dang im jong U. ha ka portep ka jingsuhsieng jong ka kan lah ban pyndap tang ia ka krem jingtep: mynta pat la pynkmen ia ka jingim jong U da kaba iohi shai ia ka jingpynskhem ia ka jingngeit bad ka jingieit jong ka … bad katba u la hiar sha ka jingdum jong ka jingtynjuh kaba khraw jong U. U la rah lang bad U ȉa ka jingkynmaw ia kane ka jingleh, ka sakhi jong ka jingieit ka ban long ka jong U ba yn pynpaw da kiba la siewspah jong U junom la junom” Ellen G. White, Ka Jingthrang Jong ki Arta, English p. 560. Khasi p. 741, 742

`U Jisu u tip kaei kaba don ha ka dohnud jong ka Mary bad ha ka dohnud jong u Judas kumjuh. Kaei kaba kane ka jingshisha ka ȉa-thuh ȉa ngi sha phang ka jingdonkam ia U Khrist kum ka hok jong ngi, kaba pynkylla ia ngi bad kaba tap ia ngi, ruh kum juh?`