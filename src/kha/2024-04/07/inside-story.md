---
title:  Ka Jingiathuhkhanna kaba Jia shisha
date:   15/11/2024
---

### Na u nongkhaȉ Pin sha u Nongsah Camping

_Da: Andrew McChesney_

Ka longȉing baroh kawei jong U Jacob Pierce ki long ki nongkhaȉ pin ha ka International Pathfinder Camporee ha United States.Kumta ka kmie ka la iohi ia u briew uba don ia u pin Alaska. Da kaba tip ba u Jacob u ieit ia ka mariang ha Alaska, ka la pyrshang ban pynkohnguh ia uta u briew ban die.

“Ngam lah ban die” u la ong. Ka long tang kane kawei ka na ki pin na ka bynta ki pastor ha Alaska” ka jingsngewtynnnad jong I mei ka la nangsngewtynnad. Kaei phi leh sha Alaska? Ka la kylli. Uta u briew u pynithuh ia lade ba u dei u Tobin Dodge, director jong ka Alaska Camps, jong ka balang Seventh-day Adventist Alaska Conference, ka camping kaba ai jingiarap na ka bynta ki khynnah 8 haduh 17 snem man la ka lyiur. Hato I khun jong nga I lah ban trei hangta? Ka kmie ka la kylli. Hooid, ngi shim ia ki ban ai jinghikai ia kiba 16 snem bad ia ki nongiarap ia kiba 18 snem, u la ong.

U Jacob u la sngewtynnad ia kane ban pynlut ia ka lyiur ha Alaska, u la iasoh bad ki nongtrei bad u la leit trei lai snem kynthih. Ka jingiashem ha ka camping ka long kaba eh, u la ong. Shi snem u sngewtynnad bad pynlut por bad u khynnah uba long u trei shnong na Alaska ha ka camping Polaris, kaba don ha jan ka Pung Aleknagik sha phang shathie lam sepngi ka Alaska. Bad ki la ia sngewtynnad ia ka mariang bad ki la kiew ia U Lum bah Jackknife ba lah ban iohi ia ka camping na jrong. Hynrei une u khynnah u la kyntait ban kohnguh. Bad u la pyndonkam da ki ktien ki bym sngewtynnad bad u la sngewtynnad ban hikai ia ki jingngeit bieit ban ia kaba sngew ia ka jingshisha ka Baibl. U la kynnoh ia u khynnah uba pyniap ia ka thapbawa namar kata ka sngi ka long kaba slap, da kaba u ong phi pyniap ia ka thapbawa na kata ka daw ka sa slap.

U Jacob u la sngew btai. Hynrei ha kaba kut jong ka camping, u ta u khynnah u la kdup ia u Jacob bad u la leit sha u kpa. Katba u peit ia ki baroh arngut ki leit, u sngewthuh ba uta u khynnah u heh u san da lade hi. Kiba bun ki khynnah kim don ia ka tynrai jingngeit Khristan. U Jacob uba la 20 snem, u ong haba la kylli ia u ha ka camping ha Polaris. Kane ka la long shisha ka nong plie ia ki khmat, bad ia nga, ka la long ka lyngkha mission kaba sngewtynnad.

Bad u la ong ka jingialeh ba kynja mynsiem ha ka Camps Polaris ka long kaba iapher na kito ki wei pat ki Summer camp kiba la siew da ka Alsaka Conference namar la pynlong tang ia ki khynnah kiba long ki trai shnong na Alaska, kiba ia kynduh ia ki jingma jingmynsaw, ki jingngeit bieit, bad ka jingshah leh beiñ.

Hynrei ka jingdon hangne ka long kaba shongdor, u la ong. Ka long ka jingkhot kaba khlaiñ ban ia kaba nga la ȉohi. U Blei da shisha u don kam ki nongiarap hangne, kane ka long ka lyngkha mission.