---
title:  U Kpa Uba Ha Bneng
date:   08/12/2024
---

Ka Gospel jong u Ioannis la thoh ȉa ka na ka jingsngewthuh jong baroh ka jingbatai Baibl, ka sdang bad ka jingpynlong ȉa ngi. “Ha kaba mynnyngkong U Blei u la thaw ȉa ka bneng bad ȉa ka khyndew.” (Gen. 1:1). Lane ha kaba mynnyngkong U Kpa, U Khun, bad U Mynsiem Bakhuid ki la thaw ȉa ki bneng bad khyndew. Ki long ka tynrai jong kita baroh kiba la long. Ki la thaw ȉa ka pyrthei bneng, kynthup ȉa ki jingthaw kiba shong hangta. Lane ka pythei jong ngi bad ka la don ka jingthaw ba kyrpang ȉa ka jingim, bad kaba kham kyrpang jong kita ki jingim ka long ka jingthaw ȉa u bynriew. Bad ka jingthmu jong ka jingthaw ȉa u bynriew ka long ba ngin im ha ka jingieit ȉa U bad ia ki para briew.

Sngewsih, ban ong ba u Lucifer u la wanrah ȉa ka pop sha kane ka pyrthei, bad ha pdeng kiei kiei baroh, bad ka la wanrah ȉa ka jingpait ha ka jingȉadei jong ngi bad U Blei. Bad ym shem la ȉathuh hok uei U Blei U long. Kumta, U Jisu u la shim ha lade ȉa ka jinglong briew, ha ka ban wanrah biang ȉa ka jingtip ȉa U BLei bad ban wanrah ȉa ka jingpynim sha u bynriew.

Katba U dang don hangne, U Jisu U la aiti ȉa la ka jingim sha U Kpa, U la im kat kum ka jingpynȉaid jong U Blei. U ong, “Ma Nga bad U ta U Kpa ngi ȉa long shitylli” (Ioannis 10:30, NKJV). “Ba uta U Kpa U ha Nga, bad Nga ruh ha U” (Ioannis 10:38, NKJV). lada ngam leh ȉa ki jingleh jong uta U Kpa jong nga, wat ngeit ȉa nga: (Ioannis 10:37, NKJV).

**Kiei ki katto katne ki kam jingtrei jong U Kpa, kum ba la batai ha kine ki dkhot ha rum?**

`Ioannis 3:16, 17; Ioannis 6:57`

`Ioannis 5:22, 30`

`Ioannis 6:32; Ioannis 14:10, 24`

`Ioannis 6:45`

`Ioannis 15:16, Ioannis 16:23`

`Kine ki dkhot ki pyni ȉa U Kpa ha ka jingȉadei ba jan bad U Jisu Khrist, U Khun jong U. U Kpa u don ka jingȉadei kaba jan bad kane ka pyrthei jong ngi bad ka jingmang lupa ȉa ka jingpynim jong ngi. Kaei ba kane ka jingshisha ka hikai ȉa ngi shaphang ka jingieit ka jong U Blei na ka bynta jong ngi?`