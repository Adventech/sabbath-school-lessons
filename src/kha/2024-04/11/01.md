---
title:  U Kpa, U Khun, Bad U Mynsiem
date:   07/12/2024
---

### Dkhot Baibl ban Pynkhreh ȉa ka Lynnong
Ioannis 14:10, 24; Gen. 3:7–9; Ioannis 16:27, 28; Ioannis 16:7–11; Ioannis 17:1–26.

> <p>Dkhot Spel-lyndet</p>
> “Hynrei uta U Nongpyntngen, U Mynsiem Bakhuid, ȉa uba uta U Kpa un phah ha ka kyrteng jong nga, uta kein un hikai ȉa phi ȉa ia kiei kiei baroh, bad un pynkynmaw ȉa phi ȉa kiei kiei baroh kiba nga la ong ha phi.” (Ioannis 14:26, N).

Ka Gospel jong u Ioannis ka long ki mat ba kongsan jong ka aiñ. U Ioannis kren sha phang ki dak (kam phylla) ban pyni ba U Jisu u dei U Messiah ba la kular da ki nongȉathuhlupa. U Ioannis u la pyndonkam da ka ba buh ryntih ȉa ki sakhi ki ba pynbna ȉa U Jisu kum Uta U Khrist. U pyndon kam ruh ȉa u “NGA LONG” kum ka jingkren kiba kdew sha ka jinglong Blei jong U.

Baroh lai ki dkhot jong ka jinglong Blei la kren ha u Ioannis (Ioannis 1:1–4, 14, 18, 32–34). Da ki spah snem ki briew ki la pyrshang ban sngewthuh lut ȉa ka jinglong jong U Blei ba ha khlieh, hynrei namar ba kim lah ban sngewthuh ki ba bun ki kyntait ȉa kane ka jingmut. Ka la long kaba bieit, watla, ban kyntait ȉa kaei re kaei kaba ngim sngewthuh bha ȉa ka lane namar ba kam biang tang ha ka jingsngewthuh barit bad ba khyndiat jong ka jingpyrkhat briew.

U Ioannis u ong ba lada phi kwah ban sngewthuh ȉa U Blei, phi dei ban peit sha U Jisu bad ȉa kaei kaba la pynpaw ha ka Ktien. kane ka jingjam ka plie ha ngi ȉa ka jingȉadei kaba thymmai ha pdeng kine ki Lai ki dkhot jong ka jinglong Blei, ha pdeng ki dkhot jong ka jinglong Blei bad u bynriew, bad hapdeng u bynriew hi. Ha kane ka lynnong khmih ba kumno ka Gospel jong u Ioannis ka pynpaw hangne ȉa U Kpa, U Khun, bad U Mynsiem Bakhuid, hynrei mynta ha poh jong kine ki lynnong ka kren ȉa ka jingai khublei khatduh jong ka jingleit noh jong U (Ioannis 13–17).

_*Pule ia ka lynnong na ka bynta ka Sabbaton, December 14._