---
title:  Ka matpdeng kaba ïaipaw--Ngeit/Ymngeit
date:   16/10/2024
---

`Pule Ioannis 3:16–21, Ioannis 9:35–41, and Ioannis 12:36–46. Kumno kine ki dkhot ki ïaiban ïa ka matpdeng jong ka Ngeit/Bymngeit kaba lah ban shem ha ka kyntien lamphrang?`

Haka Gospel u Ioannis, ïa ka jait bynriew i-kumba la pynïabynta ha ki ar ki kynhun bakhraw: kito kiba ngeit bad kiba pdiang ïa U Jisu kum U Mesaiah, bad kito kiba la ïoh ka kabu hynrei ki la jied ban ym ngeit.

Khatwei na ki synran ki la don ha ka kynhun kaba nyngkong, kum kiwei pat kum u Nikodimos (Uba la ngeit suki hadien), ka kynthei ha rud ka pung, bad u briew ïa uba la kha matlah. Ha ka kynhun kaba ar pat ki pharisi bad ki rangbah lyngdoh, ki briew kiba la don ha ka jingbsa ïa ki san-hajar, bad wat bad u wei u synran, u Judas.

Ka long kaba sngew phylla ba ka noun Pistis (ha ka ktien Greek kaba mut ka jingngeit) kam shym la paw ha ka Gospel jong u Ioannis. Hynrei ka verb Pisteuo (ngeit)ka paw 98 sien, ban ïanujor bad 241 sien baroh kaba paw ha baroh ka Testament bathymmai! Kane ka verb, ka long ka matpdeng kaba khraw ha u Ioannis. Kane ka jingpyndonkam ïa ka verb ha ka jaka ka noun ka kdew sha ka jingdonkam bakhraw ban long u Khristan. Ban long uba ngeit ha U Jisu ka dei kaei kaei kaba ngi leh, bad ïa kane la pynpaw kumno ngi im bad ym dei tang ki thup jinghikai. Kumba ngi tip, ki ksuid ruh ki ngeit ha u Jisu, (Peit Jakob 2: 19).

Ha u Ioannis, ka jingïapher ba-khraw hapdeng kine ki kynhun ka long kumno ki pynïadei ïalade bad U Jisu. Kiba ngeit, ne kito kiba la ngeit, ki don ka jinglong ba laitkuid sha U, watla haba ïaki la sneng pynrem. Ki wan sha U Jisu bad kim phet na U. U dei U Jingshai ba tynshaiñ ha ki. Bad da ka jingngeit, da kaba ki ngeit, ki long ki khun jong U Blei.

Kibym-ngeit, ha kaei pat ka liang, ki wan khamtam ban ïaleh pyrshah ïa U. la pynithuh shaphang jong ki da kito kiba kham-ieit ïa ka jingdum ban ïa ka jingshai. Ki shem ba ka long kaba eh ban pdiang ïa ki jingikai jong U ne ki ïohi ïa U kum U Nongpynkheiñ ïa ki dustur ki rukom ba rim bad Ubym pynhun ïa ka jingkhmih lynti jong ki. Ki ïeng ban bishar ïa U ha ka jaka ban shah ba ka jingshai jong U kan bishar ïaki. Kane ka jingsngew bad ka rukom pyrkhat, la ïohi bun bun sien ha ka jinglong ki nong[alam niam, kiba la dei ban long ki nongïalam ha ka jingim bakynja-mynsiem jong ka ri bad ka jait-bynriew, kiba la dei ban long kiba nyngkong ban pdiang ïa U Jisu.

`Ha kano ka rukom phi im ïa ka jingngeit ha U Jisu, hato da kaba shu pdiang ïa U tang kum U Mesaiah? Balei ba ka long kaba donkam ban ithuh ïa ka jingïapher?(Peit Mathaios. 7:21–23.).`