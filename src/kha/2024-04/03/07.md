---
title:  Pule Shuh Shuh
date:   18/10/2024
---

“Ellen G. White, “‘U Blei lem bad ngi,’” Ka Jingthrang Ki Arta.

“U Trai Jisu Khridt, U Khun jong U Blei, U la don naduh bymjukut, U person ba kyrpang, hynrei Uba shitylli bad U Kpa. U la long ka burom bakhraw eh jong ka bneng. U la long U nongïalam ka kynhun ki jingthaw bastad jong ka bneng, Uba long ruh ïa Uba la ieit bad burom da ki angel bad U la ju pdiang ruh ïa ka jingleh burom jong ki kumba ka dei ïa U ban pdiang. Kane kam dei ka jingknieh burom na U Blei [La sot na proberb 8: 22-27].

“Ka don ka jingshai bad ka jingshisha ba U Khrist U la don bad U Kpa naduh shuwa ba yn seng nongrim ïa ka pyrthei. kane ka dei ka jingshai kaba tynshaiñ ha ka jaka ba dum, kaba la pynlong ïa ka kaba dap daka jingphyrnai itynnad da ka burom bakynja-blei, kaba long ka burom tynrai. Kane ka jingshisha, kaba bymjukut bad kaba maïan eh ha ka hi, ka pynshai ïa kiwei pat ki jingshisha bad ki jingmaïan kiba ngim lah ban sngewthuh, katba ïa ka la pynkup da ka jingshai kaba ym lah ban kot ne ban sngewthuh shai”. -Ellen G. White Comments, The Seventh-day Adventist Bible Commentary, vol. 5, p. 1126.

“U Jisu U la ong, ‘Nga te ynda la kyntiew ïa Nga na khyndew, Ngan pynwan ïa ki briew baroh ha lade’Ioannis 12:32. Ïa U Khrist dei ban pynpaw sha ki nongpop kum U Nongpynim Uba la ïap na ka bynta ka pop jong ka pyrthei; bad katba ngi peit sha U Khun-langbrot jong U Blei halor ka diengphna Calvary, ïa ka jingmaïan jong ka jingsiewspah yn sdang banplié ha ki jingmit jong ngi ïa ka jingbha jong U Blei kaba ïalam ïa ngi sha ka jingkylla kabamut. Ha ka jingïap na ka bynta ki nongpop, U Khrist U la pynpaw ïa ka jingieit kaba ym lah shuh ban shemphang, ba katba ki nongpop ki ïohi ïa ka jingieit, ka pynjem ïa ka dohnud jong ki, ka ngam ha ka jingmut, ka kyrsiew ïa ka dohnud ban sngewrit ….ha kano kano ka por ha kaba ki briew ki thmu ban wanrah ka jingkylla, da ka dohnud kaba thrang ban lah ïa kaba dei, ka dei ka bor jong U Khrist kaba khring ïa ki sha U. ka bor kta kaba kim lah ban sngewthuh kaba ïaitrei ha ka mynsiem jong ki, bad ïa ka jingïatiplem jong ki la pynkhlaiñ, bad ïa ka jingim ba paw shabar la pynbha. Bad katba U Khrist U khring ïa ki ban peit sha ka diengphna , ban khmih ïa U ïa Uba ka pop jong ki ka la sahnarphna, ka hukum jong U ka wan sha ka jingïatiplem jong ki.”—Ellen G. White, Steps to Christ, pp. 26, 27.

**Ki Jingkylli ban ia Puson**:

`Balei ba u Ioannis u la sdang ban kren shaphang U Jisu kum U Nongthaw?`

`Kaei ba kane ka kren ha ngi shaphang ka jingpynlong ha baroh ka jinghikai Theology?`

`Balei ruh ngi donkam ban don ka jingsngewthuh kaba beit shaphang ka jingpynlong katkum ka Jingthoh Bakhuid?`

`Peit biang ïa ka jingkylli na kaba kut jong sngi Robibar. Kaei kaban jia ha ka diengphna lada ha ka jaka jong ka jingïap U Blei halor jong ka, yn ïap noh da u jingthaw? Ngin duh aïu lada U Jisu Un dei da Uwei pat ha ka jaka ban long U Blei bymjukut?`