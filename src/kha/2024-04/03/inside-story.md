---
title:  Ka Jingiathuhkhanna kaba Jia shisha
date:   18/10/2024
---

### U Symbai Sabbaton

_Da u Andrew McChesney_

Uwei u nong America (Native American) u la ïaid sha ka jaka ban sdang ïa ka jingtei. “Phi ïa shna aïu hangne” u la kylli, katba u la peit ïa-ki ba ki pynïeng ïa ki dieng sawdong ha ka kynroh jong ka nongrim jong ka All Nations Center ha Wapato, ka shnong ha America ha ka jylla Washington. “Sa kawei ka ïieng-mane?” u la ong, u la kyrngah la ka khlieh. “Phi te phim tip wat kano ka sngi ban rakhe khuid.”

U nongïalam ha ka jingtrei uba kyrteng u Jeff WeiIoannis, u la sdang ban ïakren bad une u briew, ubym pat shym la ïohsngew shaphang ki Seventh-day Adventists. Une u briew u la nang pyrkhat ba kin tei sa kawei ka ïing mane na ka bynta kiba leit jingïaseng ha ka sngi robibar, hynrei uba la ngeit pat ba kiba ngeit shaphang U Nongthaw ki dei ban leit jingïaseng bad mane ha ka sngi Sabbaton.

U Jeff u la sngewlyngngoh shibun. “Ka la dei ka sien kaba nyngkong ba ngan ïohsngew ba ki nong America ki ba dei shisha ki trai shnong kin tip shaphang ka history jong ka jingmane ha ka sngi Sabbaton,” u Jeff u la ïathuh ha ka interview.

Hadien kane, u Jeff u la wad na ka history ïa ka jingpynshai shaphang ki briew ba long trai shnong ha America. U Nongthoh history u la pynthikna ba ki don katto katne ki jait-bynriew ba don haYakama Indian Reservation, ha kaba ka Wapato ka don, kine ki briew ki ngeit ba ka sngi ba-hynñiew ka dei ka sngi jong U Nongthaw bad dei ruh ban mane ïa U Nongthaw ha kane ka sngi.

Ka jingsngewthuh ba U Blei U la thung ïa u symbai Sabbaton ha ka dohnud jong kine kiba long ki trai shnong, ïa u Jeff bad ïa ka lok jong u ka Terri la ai mynsiem shibun eh, na ka bynta ka mission sha kine ki trai shnong America (Native Americans.

Ïa ka kam mission la lah ban sdang lyngba ka jingïarap na ka jingkynshew khat-lai sabbaton jong u snem 1990. Kawei na kita ki prokram ka dei kane ka jingtei ïa ka All Nations Center, ba la plié ha u snem 2001 bad la pynwandur ïaka kum ka jingtei na ka bynta bunjait ki jingdonkam. Ka don ka jaka ban long jingïaseng, ka jaka ba ki briew ki lah ban ïa lumlang ban mane man la ka step Sabbaton; ka jaka bam, ka jaka ban ai bam ïa ki briew, bad ha ka sngi ki long-kmie kaba la pynkhreh ban bam kham sngi ka la khring kumba 300 haduh 400 ki briew; ka jaka ïaleh kai volleyball bad basketball courts, ha kaba kumba 200 ngut ki khynnah bad ki long-kpa long-kmie ryngkat bad ki khun jong ki ki lah ban ïaleh kai mynmiet ruh. Kane ka jaka ka ai ruh ka jaka long camping wat ha ki por mynsngi, ka don ki jingpule Baibl por shuti, bad ban ïarap hikai ïa ki khynnah hadien ba wai skul.

Ki Trai shnong America bad kiwei de ki lah ban shim wai ïa ki jaka hangta. “Kawei na ki daw ba kongsan ka long ba kim don da kawei pat ka jaka ha kaba ki lah ban ïa kynduh ha kane ka dur.” La ong u Jeff.

Ha kawei na ki jingjia ba kyrpang, uwei u Nong America ba long trai shnong um jied da ka Casino kaba la longtrai da uwei u trai shnong America ban pynlong ki seminar, u la ong ka jingïakhalai ka pynjot ïa ki briew.

“Ka la long ka jingphla kaba khraw eh ba um mon ban don bynta ei ei bad ka casino,” la ong u Jeff.

Kane ka jaka kaba don ka jingktah ïa ka jingsngew jong ki briew ka long shisha ka jingjop kaba khraw, bad kane ka la pur shaduh Canada, u la ong.

Khublei ïa ka jingkynshew khat-lai sabbaton kaba la wanrah ka jingpynkylla. Duwai ba U Blei Un ïai pyndonkam na ka bynta ban pynphriang ïa ka Gospel ba ngi lah ban kot sha baroh ki jait ki kynja ki ktien ki thylliej bad sha baroh ki briew kat sha ba ki shong.