---
title:  Ka matpdeng ba-ïaipaw –Ka Burom
date:   17/10/2024
---

`Pule Ioannis 17:1–5. U Jisu U mut aïu haba U la ong, “Ko Pa, kata ka: por ka la jia; to pyndonburom ïa U Khun jong Me, ba Uta U Khun ruh Un pyndon burom ïa Me”?`

Ha ka jingpule mynhynnin ngi la peit ïa ka bynta ka jingïathuh khana ba ïadei bad ka long-briew man-briew ha ka Gospel jong u Ioannis ryngkat ka jingïapyrshah hapdeng ki briew, kaba tawiar ha kane ka mat: U Jisu U dei U ei bad kaei ba U leh. Ha ka jingpule mynta pat ngin peit bniah ïa ka bynta bakynja-mynsiem kaba ktah ïa ka bneng jong ki bneng kaba ngi lah ban shem ha ka Gospel u Ioannis.

Ka jinglamphrang ka sdang da kata ka jingïathuh khana bakynja-bneng.Ïa U Jisu la pynithuh kum U Khun Jong U Blei, U Nongthaw ka bneng jong ki bneng.Sa shisien, ba kiei kiei kibym shym la long ki la long lyngba U Jisu. “Da U la long kiei kiei baroh; bad khlem ma U ym shym la long kaei kaei ruh kaba la long” (Ioannis 1:3).Hynrei ka nang bteng shuh shuh ban pynpaw ruh ïa ka burom jong U ha ka jingwan long briew jong U (Ioannis 1:14). U Ioannis u la pyndonkam ïa ka kyntien Burom (Doxsa: Ka jingphyrnai, Ka jingtynshaiñ, ka nam, ka kyrdan) bad kaba pyndonburom (Doxsazo: ka jingïaroh, ka burom, ka jingkyntiew burom, ka jingpyndonburom) ban kren ïa baroh ar ka jingpdiang burom na ki briew bad ban ïoh ruh ka burom na U Blei.

Ha u Ioannis, ka jingmut ban pyndonburom ïa U Jisu ks fon ks jingïadei bad ka por jong U; kata ka dei ka jingïap jong U (ïanujor bad Ioannis 2:4, Ioannis 7:30, Ioannis 8:20, Ioannis 12:23–27, Ioannis 13:1, Ioannis 16:32, and Ioannis 17:1).Ka diengphna ka dei ka por ka burom jong U.

Kane ka jingpyrkhat ka long kaba marïapyrshah namar ba ka jingshahsah narphna ka dei kaba jahburom tam eh bad kaba pynpohdor eh ha ka rukom jingpynïap da ka pyrthei Roman ha kito ki por. Ka long kaei kaei kaba marpyrshah, U Blei ha ka diengphna, ka pynpaw ïa ka jingïasnoh ka jingshetshukor jong ka jingpyrkhat briew bad ka kam jong U Blei.

Ka jingjingpeit briew, U Jisu U la ïap ha ka jingjynjar bah, u nongkam sniew ba la shah-ibeiñ bad bat lot bor uba la lynñiar, “’Ah Blei jong Nga Ah Blei jong Nga balei Me iehnoh ïa Nga’? Kane ka bynta jong ka jinglong briew kaba dum jong ka diengphna ka long kaba la pynpaw da u Mathaios bad u Markos (Mathaios. 27:46, Markos 15:34).

Hynrei kabynta ba donburom jong ka diengphna la pynpaw da u Loukas bad u Ioannis (Loukas 23:32–47, Ioannis 19:25–30).Ka dei ka jaka jong ka jingpynim, jong ka jingisynei, ha kaba U Khun jong U Blei U la aiti ïalade sha U Kpa.

Ka long kaba i-phylla ba ïa ka burom bakhraw tam jong U Blei la pynpaw ha ka jingjahburom bakhraw eh—ban kit noh ïa ka pop jong ka pyrthei halor lade.

`Pyrkhat ka mut aïu ba ka donkam ban shim kum kane ka sienjamkaba shyrkhei. U Blei da lade ha ka diengphna, ban pynim ïa ngi na ka pop. Kaei ba kane ka ïathuh ha ngi kaba katno ka jingsniew ba shyrkhei eh jong ka pop?`