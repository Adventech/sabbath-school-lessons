---
title:  Ïohsngew Ne Ym Ïohsngew Ïa Ka Ktien
date:   15/10/2024
---

`Pule Ioannis 1:9–13.Kaei ka jingai jubab kaba khor kaba u Ioannis u la pynpaw hangne kaba ki briew ki ai sha U Jisu?`

Ka kyntien lamphrang u Ioannis 1:1–18, ka batai ym tang shaphang Uei U Jisu, Ka kyntien (Logos), ka dei hynrei ka rukom ha kaba ki briew ha ka pyrthei ki pynïadei bad U.

Ha.Ioannis 1:9, la khot ïa U U Jingshai ba-shisha, Uba la pynshai ïa baroh kiba la wan long briew sha pyrthei.ka jingshai ka pynshai ïaka pyrthei, a pynlong ïaka ban sngewthuh. Kumba ong u C. S. Lewis bad u la buh ha kane ka rukom “Nga ngeit ha ka jinghikai Khristan kumba nga ngeit ba ka sngi ka la mih, ym tang na ka daw ba nga la ïohi ïaka, hynrei ba da ka nga lah ban ïohi ïa kiei kiei baroh.” –“Hato ka Theology ka dei ka poetry?”—“Is Theology Poetry?”(n. p.: Samizdat University Press, 2014), p. 15, originally presented in 1944.

Peit ruh kaei ka jingpynïadei kaba Ioannis 1:9 ka kren hangne. Ka jingshai ka la wan sha baroh, hynrei ym baroh kiba pdiang sngewbha ïaka. Kaba ngin ïohi ha ka jingpule lashai, ka matpdeng kaba khraw ha ka Gospel jong u Ioannis ba kumno ki briew ki pdiang ne ki kyntait ïa U Jisu.Kata ka matpdeng ka sdang hangne.

Kaba sngewsih ka long kane ba U Mesaiah U la wan sha la ki briew, ki Israel bad kiwei de kim pdiang ïa U kum U Mesiah.

Ha Rom 9-10, u Paul u kren ïa kajuh ka matpdeng ba-sngewsih, na ka bynta kiba bun ki jiw kiba kyntait ïa U Jisu. Hynrei u Paul u khlem pynkut ha ka rukom ba-sngewsih, da kaba ong shisha kiba bun ki jiw, ryngkat bad ki jentil ruh kin pdiang ïa U Jisu kum U Mesaiah. Shisha, u la maham ïa ki jentil ba kim dei ban kren ne sngewsarong pyrshah ïa ki jiw. “Namar lada la ot noh ïa me na ka jong uta uba long na la ka jinglong tynrai u dieng olib khlaw, bad da kaba kumwei pat na kaba julong la pyndait ïa me ha u dieng olib babha, te kaba katno tam ïa kine kiba long ki tnat trai, yn pyndait ïa ki ha u dieng olib jong ki hi?(Rom. 11:24, NKJV).

Ha kajuh ka rukom, u Ioannis u ong ba baroh kiba pdiang ïa U Jisu kum U Nongsiewspah jong ki ki long ki khun U Blei. kane ka jia da ka jingngeit jong ki ha ka kyrteng jong U.(peitIoannis 1:12, 13.)

Hangne ka don ka jingïadei hapdeng ka jinglamphrang bad ka jingpynkut ïa ka Gospel. HaIoannis 20:31, u apostol u la pynpaw da kaba thoh—khnang ba phi lah ban ngeit ba U Jisu U dei U Khrist, U Khun jong U Blei, bad ba kaba ngeit ha U phi lah ban ïoh ka jingim ha ka kyrteng jong U. kumta, ka jinglamphrang bad ka jingpynkut ki don ka jinglong ba shitylli ha ka jingryntih. Ki dei ki jinghikai kiba don ka jingïadei hapdeng jong ki. Kane ka jingïadei ka ïalam sha ka thong jong ka Gospel u Ioannis—ba ïa ki briew lah ban pynim da ka jingngeit jong ki ha U Jisu Khrist Uba long U Nongpynim. jong ki.

`Kumno ba ïa ka jingim jong phi la pynkylla da ka jinglong u ne ka khun jong U Blei?`