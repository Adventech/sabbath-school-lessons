---
title:  'Ka Nongrim Jong Kane: Ka Kyntien Lamphrang'
date:   12/10/2024
---

### Dkhot Baibl ban pynkhreh ia ka Lynnong
Ioannis 1: 1-5, Jenesis 1:1, Ioannis 1:1-13; 3:9-13; 9:35-41; Mathaios 7: 21-23; Ioannis 1-5.

> <p>Dkhot Spel-lyndet</p>
> “Ha kaba mynnyngkong U la don U Ktien, bad Uta U Ktien U la don bad U Blei, bad Uta U Ktien U la long U Blei” (Ioannis 1: 1).

Ka taïew kaba nyngkong ka ktah ïa ka bynta ba khatduh jong ka Gospel katkum u Ioannis, kaba batai pynshai balei ba u thoh ïa ka Gospel jong u. ha kane ka lynnong jong kane ka taïew ngi leit phai biang sha kaba sdang jong ka Gospel, ha kaba u Ioannis u la thmu ban lam lynti kaba u mut, da ka jingïalam U Mynsiem Bakhuid ban btin ïa ki nongpule. Ha ki kyntien ba hakhmat bad ka paragraph ba nyngkong ka jingthoh jong ki. Ki nongthoh jong ka Teatament Ba-thymmai ki wanrah ïa ki mat ba kongsan kiba ki thmu ban pynshai. Kumta ruh la leh da u Ioannis, ki mat ba kongsan jong u ki long shibynta na ki jingshisha bakhraw shaphang U Jisu-ki jingshisha kiba lah ban kot wat shaduh shuwa ka jingpynlong.

Kane ka jingpynpaw, ha kaba sdang jong ka kitab, ka ai-lad ïa ki nongpule, kiba la tip lypa ba U Jisu U dei U Mesaiah, ka long ka kabu ba kyrpang kaba kiwei pat ki briew kim ïoh bynta. Ki nongpule ki ïohi shai ïa kimat ba kongsan tam ba u evangelist u pyrshang ban ïohi katba u ïathuh shaphang U Jisu. Ïa ki mat ba kongsan tam la buh ryntih ha ka por katba U Jisu U dang don ha ka pyrthei.

Ka lynnong jong kane ka taïew ka sdang da ka jinglamphrang (Ioannis 1: 1-18) bad ka ai ki jingbatai lyngkot ïa ka matpdeng ba kongsan tam. Ïa kine ki matpdeng ba kongsan yn sa ïohi ruh ha kiwei pat ki bynta jong ka Gospel jong u Ioannis ruh.

_*Pule ïa ka lynnong jong kane ka taïew ban pynkhreh na ka bynta ka sabbaton October 19._