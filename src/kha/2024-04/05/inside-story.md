---
title:  Ka Jingiathuhkhanna kaba Jia shisha
date:   01/11/2024
---

### Ka kot kaba khlem da pan ha ka dak (mail)

_Da: U Andrew McChesney_

Kaba kham bun haka jingim jong u, u Rob Schetky, u briew uba la shongthait na ka kam Navy Officer ha US u la ialeh ban sngewthuh ia ka bible bad ia ka jingmut jong ka. Shisien u la long u briew uba ong ba ngim lah ban tip ei ei shaphang U Blei, u Rob u la wad ia ka mon jong U Blei, hynrei ka sabaton ka la long ka jingeh. U bitar haba ki briew ki pep jingiaseng bad ba ki bunkam ha ka jingtrei ba manla ka sngi ha ka sngi Sunday. U ju kylli, “Balei ba phi ialeh kai golf ha ka sngi Sunday?” hynrei shapoh u sngew lyngngoh, hangno ha ka bible ba U Blei u la pynkylla ia ka sabaton?

U Rob u la sangeh ban leit sha ing mane. U dang wad ia ka ingmane kaba thymmai ha Fairbanks, ha US, ka state jong ka Alaska, haba ka kot kaba um shym la pan ka la poi ha ka synduh shithi jong u ha post office. “Kata ka long ka kyrteng kaba sngew khring,” u la pyrkhat, da kaba peit bha ia kata ka kot. “Nga sngew lyngngoh kaei ba kata ka jingialeh bakhraw ka dei.”

Da kaba leit phai noh na ing dak u iaid lyngba ia ka thup jong ki kot Jingialeh bakhraw ba ki briew ki la kyntait hangta. Ka la long ka jingphah kaba bun.

Ha ing, U Rob u la sngewtynnat ha kata ka kot. U la sngew shongshit katba u pule, kumno ba u briew ym dei U Blei uba la pynkylla ia ka sabaton ka sngi mane Blei. Wow! U la pyrkhat, don uba la iathuh ia ka histori jong ka balang ha ka rukom kaba don jingmut.

U la kren ia u paralok jong u, u la ong, “nga la lap ia ka histori kaba khraw jong ka balang khristan. La khot ia ka ‘ka jingialeh bakhraw.” Hadien nangta uta u paralok u la phone kylla, “me donkam ban iehnoh,” u la ong. “kata ka dei ka Balang Seventh day Adventist. Ki dei ki jait niam kiba bakla!

U Rob u la lyngngoh. Um shym la tip ia ka kyrteng jong ka nongthoh, ka Ellen White, bad um shym tip ba ka dei ka nongseng jong ka balang Adventist. “Em kim dei ka kynhun kaba bakla,” u la ong. “ki shu ngeit ha ka ktien ka jong U Blei.”

Hadien jong ka jingiakren, u Rob u la pyrkhat lada don ki Adventist kiba ia long jingiaseng ha Fairbank. Da kaba peit na online, u la lap ia ka ing mane kaba shimpor ban leit nangta da ka kali tang kumba 10 minit ei ei. Ha ka sngi sabaton u la shim ia ka baibl jong u bad ia ka kot ka jingialeh bakhraw bad u la leit sha jingiaseng. U la pule ia kata ka kot lajan baroh shibnai.

Kaba nyngkong eh ban ai khublei ia u ka dei ka nonghikai sabat skul, ka Helen. Ka la pynpaw ia ka jinglyngngoh haba ka la tip ba u la wan jingiaseng na ka daw jong ka kot ka jingialeh bakhraw . “phi la pynduh ia ka jingkhnium jong nga,” ka la ong.

Ka la khuslai ba ka jingrit jong ki jingthoh kan pynlong ba ki briew kin ym lah ban pule. Hynrei u Rob u la dep pule lai bynta na ka saw bynta jong ka kot – bad u la wan sha ing mane ban nang shuh shuh.

Mynta, hadien hynniew snem, u Rob u la dap 70 snem, bad u long u tymmen basan. U dang iai pule ia ka baibl bad ia ki jingthoh jong ka Ellen White man ka sngi. “Haba nga la shem ia ka Balang Seventh-day Adventist, nga la shem ia ka iing, bad nga la shem ia ka jingshisha,” u la ong.