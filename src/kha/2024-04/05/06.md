---
title:  Ka Jingphla jong ka Nong Samaria
date:   31/10/2024
---

`Pule Ioannis 4:27 – 29. Kaei ka jingleh kaba la pynlyngngoh ba ka riew kynthei ka la leh?`

Ka jingiakren jong u Jisu bad ka briew ka la thut noh da ka jingwan jong ki synran. Watla ki la lyngngoh ba u iakren bad ka briew, kim shym kylli ei ei ruh ia u. Ha ka jaka kata ki la kyntu ia U ba un bam.

Ka briew, ha ka juh ka por, ka la iehnoh ia u khiew um jong ka, bad ka la mareh sha ka nongbah ban iasam bad kiwei ia kaei kaba ka dang shu iashem bad U Jisu.

`Pule Ioannis 4:30 – 42. Kaei kaba bud ia kane ka jingjia, bad kaei ba ka hikai shaphang kumno ia ka kospel lah ban pynphriang?`

Ka I long phylla ba ka jingkren jong U Jisu shaphang ka jingot kan pynwit ia ka jingiathuh khana jong ka jingiakren jong kiba bun ha ka nongbah. Hynrei u Ioanis u kwah iangi ba ngin iohi kumno U Jisu u la sngewthuh ia kaei kaba la jia. Kaba iasam ia ka jingthmu jong ka jingpynim bad ka nong samaria ka long kaba kham donkam ia u ban ia kaba bam. Ban ialam ia ki mynsiem sha ka jingpynim ka long ka jingthmu, bad u pyndonkam ia kane ka jingjia ban hikai ia ki synran jong u ia ka jingkyrkieh ban iasam ia ka kospel sha baroh ki briew, wat bad kito ruh ki bym long kum maki.

Don shibun ki mat kiba donkam ha ka kospel jong u Ioanis. Ioannis 4:39 – 42 ka dei ka wei na ki. Bun ki nong Samaria ki la ngeit na ka daw ka jingphla jong ka khynthei. “U la iathuh ianga ia baroh kaba nga la leh” (Ioannis 4:39)

Ki nong Samaria ki la kylli ia u Jisu ba un sah bad ki. Ka jingmih ka long ba shibun kiwei pat ruh ki la ngeit namar ki kyntien jong u Jisu.“ha kata ka briew te ki la iaong, Mynta ngi ngeit, ym namar kata ka jingong jong pha shuh: naba ngi la iohsngew ma ngi hi ia u, bad ngi iatip ba une u long shisha U Khrist U Nongpynim jong ka pyrthei.” (Ioannis 4:42)

`Kaei ba kane ka jingiathuh khana ka don ban iathuh iangi shaphang haduh katno ka jingkhlain bor jong ka jingsakhi uwei/kawei ka briew ka lah ban long? Haduh katno phi long u sakhi uba khlain halor kaei ba U Jisu u la leh ha ka jingim jongphi?`