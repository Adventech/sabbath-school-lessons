---
title:  Pule Shuh Shuh
date:   01/11/2024
---

“Pule Ellen G. White, “At Jacob’s Well,” pp. 183– 195, in The Desire of Ages.

“Shen hadien ba ka la shem ia u Nongpynim, ka kynthei nong Samaria ka la wallam ia kiwei sha u. ka la pynshisha ialade ba ka long ka mishoneri kaba kham treikam ban ia ki synran jong u. ki synran kim shym la iohi ei ei ha Samaria ban pyni ba ka long ka lyngkha kaba don jingkyrmen. Ka jingpyrkhat jong ki ka la neh ha ka kam kaba khraw ban leh ha ka lawei. Kim shym la iohi ba sawdong jong ki ka don ka jingot ba dei ban lum. Hynrei lyngba ka briew kaba ki la ibein, ia ka nongbah baroh la wallam ban iohsngew ia u nongpynim, ka la rah ia ka jingshai shisyndon sha ki rangbah jong ka ri.

“Kane ka briew ka iengpli ia ka jingtrei jong ka jingngeit kaba shisha ha U Khrist. Manla uwei pa uwei u synran uba shisha la kha ia u sha ka hima jong U Blei kum u Mishoneri. Uta uba dih na ka um ka jingim u kylla long ka umpohliew jong ka jingim. U nongioh pdiang u kylla long u nongai. Ka jingaiei jong U Khrist ha ka mynsiem ka long kum ka umpohliew ha ka rishyiap, ka mih ban pyntngen ia baroh, bad ka pynlong ia kito kiba la jan iap ba kin thrang ban dih ia ka um jong ka jingim.” – Ellen G. White, Ka jingthrang jong ki rta. Sla. 195.

**Ki Jingkylli Ban Ia Puson**:

`Ha klass, peit ia ki jubab jongphi ia ka jingkylli ba khadduh jong ka sngi Sunday.Kren beit ia kaba shisha. Kiei ki jing ngeit bieit bad ki jinglong kynriang ba phi shem ha ka dustur jongphi kiba lah ban pynwit shisha ia ka jing sakhi jongphi sha kiwei?`

`Balei phi tharai ba U Jisu u ioh ia ka jingpdiang sngewbha hapdeng ki nong samaria mar khongpong ia ka jingpdiang sngewbha hapdeng jong ki briew jong u hi?`

`Buh ialade ha ka jaka jong kata ka kynthei nong samaria. U nongwei paka u wan bad u iathuh ba u tip ia kiba rieh tam jong ka jingim jong ka. Kumno ba uno uno u nongwei un lah ban tip ia kine kiei kiei. Khlem artatien la ktah ia ka da U Jisu. Kaei ba kane ka jingiathuh khana ka iathuh iangi shaphang kumno U Trai u tip lut ia kiei kiei baroh shaphang jong ngi, wat ia kaba rieh tam kaba ngim kwah iano iano ban tip? Kaei ba ka rukom ba u leh ia kane ka briew ka iathuh iangi shaphang kumno u kwah ban leh iangi, watla u tip ia ki barieh jong ka jingim jong ngi? Ka jingpyntngen aiu ba ngi lah ban ring na kane ka jingshisha?`

`Ka matpdeng aiu ha ka kospel u Ioanis kaba ngi la pule baroh shi katta ba lah ban shem ha ka jingtrei jong U Jisu ban kot sha ka kynthei nong samaria harud ka pung?`