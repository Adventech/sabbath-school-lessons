---
title:  Ka Jingpynpaw jong U Jisu
date:   30/10/2024
---

`Pule Ioannis 4:16 – 24. Kaei kaba U Jisu u leh ban pyni ia kane ka briew ba u tip ia ka barieh tam jong ka, bad mynta hato ka jubab?`

Ka jingshai ka long kaba thaba ban peit pyrshah. Katba ka la ithuh ia U Jisu kum u nongiathuhlypa, kane ka briew ka la pyrshang ban kiar biang sa shisien. Ka kylli ia U Jisu ia ka jingkylli jong ka jingiapyrshah niam hapdeng ki Jiw bad ki nong Samaria – ia ka jaka kaba dei ban mane.

Ha kaba jubab ia kane, U Jisu u kdew shai ba ki nong Samaria kim tip ia kaei ba ki ia mane. Ka jingmane jong ki ka long ka jingiakhleh lang jong ka niam Jiw bad ka jingmane bleithaw. Ki Jiw ki mane ia U Blei Uba pynpaw ialade – sa kawei pat ka jingpdiang kaba donkam na ka bynta ka nong samaria.

Ka jingmane ia U Blei Uba shisha kam buh kyndon halor ka jaka. Ka jingiatai, namarkata, shaphang ka jaka mane kam iahap ha ka jingiakren. Namar U Blei U long U Mynsiem, bad kito kiba mane ia U ki dei ban mane ha ka mynsiem bad ka jingshisha. Ka riewkynthei ka la pdiang ia ka jingshisha kaba shai ba la ai da U Jisu bad ka long kaba la kloi shuh shuh.

`Pule Ioannis 4:25, 26. Kumno U Jisu u pynpaw ialade ha ka?`

Ha baroh ki saw kospel, dei tang kane ka jingthoh ha shwa jong ka jingtynjuh kaba U Jisu u la kren shai ba u long u Mesiah. Bad u la leh ia kane ym dei hakhmat ki paidbah kiba bun lane ha ki briew kiba paw hynrei tang ha ka kynthei nong Samaria bym shym la pynpaw kyrteng ha ka pung u Jakob. U kham sngewtynnat ia ki mynsiem kiba long marwei kibala sngew shah kyntait.

Kumta, sha kane ka briew, ym tang ba ka long na ka dustur nongwei, bad ruh ka bym don ia kata ka jinglong ka nam kaba bha, U Jisu u pynpaw shynna ialade uei ba u long. Bad haba u la pynpaw sha ka ia ka jingtip jong u ia ka jinglong barieh tam jong ka, u la ai ruh ia kane ka briew ia ka daw kaba khraw ba kan ngeit ruh ha u.

`Kaei ba kane ka jingiathuh khana ka don ban hikai iangi shaphang balei ba ka kospel ka donkam ban pynpra ia ki kynroh ba ngi ki briew ngi pynlong hapdeng para mangi?`