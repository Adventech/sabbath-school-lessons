---
title:  Ka Jingphla Jong Ki Nong Samaria
date:   26/10/2024
---

### Dkhot Baibl ban pynkhreh ȉa ka Lynnong
Ioannis 4:1–42, Ioannis 3:26–30, Jeremiah. 2:13, Zechariah. 14:8, Ezekial. 36:25–27.

> <p>Dkhot spel lyndet</p>
> “Ha kata ka briew te ki la iaong, Mynta ngi ngeit, ym namar kata ka jingong jong pha shuh: naba ngi la iohsngew ma ngi hi ia u, bad ngi iatip ba une u long shisha U Khrist U Nongpynim jong ka pyrthei.” (Ioannis 4:42, NKJV).

Kiei ki nong Samaria? Ia ka hima ba shaphang shatei jong ka Israel la ring mraw da ki nong Assyria ha u snem 722 B.C. Ban pynbeit bad pynkhlain ia ka synshar khadar, ki nong Assyria ki la pyllait noh ȉa ki mraw na ka hima jong ki. Kumjuh ruh ki mraw na kiwei kiwei ki ri la wallam ban pynbun paid ȉa ka hima ba shatei, bad kine ki kylla long ki nong Samaria, kiba leh la ka jong ka rukom lehniam jiw.

Kam da don ka jingȉadei kaba bha hapdeng jong ki bad ki Jiw. Kum ka nuksa, ki nong Samaria ki long pyrshah ȉa ka jingtei pat ȉa ka Temple ha ka jingwanphai pat jong ki Jiw na Babylon. Ki nong Samaria, ha ka juh ka por ki la tei la ka jong ka Temple, ha u lum Gerisim. Hynrei ȉa kane ka Temple la pynjot da u nongsynshar jong ki Jiw U John Hyrcanus ha u snem 128 B.C.

Ha ka por jong U Khrist, kane ka jing ȉa isih ka dang bteng. Ki Jiw ki kiar bha na ka samaria katba lah. Watla ka jingȉadie ȉathied ka bteng. Ki Jiw kim ju pan kylliang na ki nong Samaria lane ba kin pdiang jingȉarap na ki. Halor jong kane ka jingsngewthuh, u Ioannis u ȉathuh ȉa ka jingjia hapdeng jong U Jisu, ka kynthei ha ka pung, bad ki briew jong ka nongbah Samaria ha Sikhar.

_*Pule ia kane ka lynnong ban pynkhreh na ka bynta ka Sabbaton, November 2._