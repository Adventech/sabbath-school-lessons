---
title:  “‘Ko Kynrad, To Ai Ha Nga Ia Kane Ka Um’ “
date:   29/10/2024
---

`Pule Markos 5:21-24. Kaei ka jinglong kaba paw kaba shaphang u Jairos?`

“‘Bad ngan synreit ȉa phi da ka um khuid, te phin long khuid: na ka jakhlia jong phi baroh, bad na ki bleithaw jong phi baroh, ngan pynkhuid ȉa phi. Ngan ai ruh ka dohnud thymmai ha phi, bad ka mynsiem' thymmai de ngan buh hapoh jong phi: bad ngan khlaw ȉa ka dohnud maw na ka doh jong phi, bad ngan ai ka dohnud doh ha phi. Bad ngan buh ȉa u mynsiem jong nga hapoh jong phi, bad ngan pynȉaid ȉa phi ha ki aiñ jong nga, te phin rakhe ȉa ki jingbishar jong nga bad phin leh ruh ȉa ki’ “(Esikiel 36:25 – 27)

`Kumno ka kitab Esikiel 36:25 – 27 ka phalang ȉa ka jingshisha ba U Jisu u pyrshang ban ai sha u Nikodimos bad sha ka briew harud ka pung?`

Ha baroh ar ki jingjia, u Jisu u la pyrshang ban kot sha kine ki briew da ka jingshisha ba kynja mynsiem, watla u pyndonkam ia ki jingbatai na ka jinglong tynrai ka pyrthei ban leh ia kata.

Ha kaba nyngkong, kine kim shym la sngewthuh ia kaei ba U Jisu u mut. Kumno, la kylli u Nikodimos, lah ban kha pat ia u briew haba u la tymmen? Kata ka long, kumno u phai pat sha ka kpoh ka kmie? U Nikodimos da kaba shai u la sngewthuh kum u briew katkum ka jinglong ha ka pyrthei, watla U Jisu u la kdew shai sha u ia ki jingshisha bakynja mynsiem. Kane ka briew ruh, ka la shim ia ki ktien jong U Jisu shaphang ka um, ha ka jingsngewthuh ba ka long ka um shisha, haba U Jisu u la kren shai shaphang kaei kaei kaba kynja mynsiem.

Ka jingjubab jong kato ka kynthei ia ka jingtyrwa jong U Jisu ia ka um kaba im ka long, “to ai ha nga ia kane ka um, ba ngan ym sliang, lymne wan shane ban tong” (Ioanis 4:15). Ka pyrkhat ba ka um kaba U Jisu u tyrwa kan iarap ba kan ym donkam shuh ban leit sha kata ka pung, te kan pynduna na kaba khein duh na kaba iakynduh ia ki briew. Ka long kaba pynkyndit ba ka jingiakren kaba kloi bha na kaba U Jisu u pan um na ka ban dih, sha ka briew kaba pan na U ia ka um ban dih.

`Pule Ioanis 4:16. Kumno U Jisu u jubab ia ka jingkyrpad jong kane ka kynthei?`

Kynsan kynsan U Jisu u la kylla ia ka subjek jong ka jingiakren, da kaba ong ia kane ka kynthei ban leit khot ia u tnga jong ka bad ba kan wan biang. Balei ba ka jing kylla ia ka subjek ka long mar kumta hi? Ka rukom leh jong kane ka briew ka pynpaw ba ka kwah ban kiar. U Jisu u lah ban pule ia ka dohnud jong ka. Ka donkam ban iaid lyngba ia kata ka jingiashem ba kan ioh ia ka jingpynkhiah. “Shwa ba kane ka mynsiem kan ioh diang ia ka jingai ba u kwah ban ai, ka donkam ban ithuh ia ki pop jong ka bad ia u nongpynim,” – Ellen G. White, Ka jingthrang jong ki rta, sla 187.