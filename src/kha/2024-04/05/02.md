---
title:  Ka Jinglong Jong Ka Jingjia
date:   27/10/2024
---

`Pule Ioannis 4:1 – 4. Kaei ka jingeh sha lyndet kaba ȉalam ȉa u Jisu lyngba ka Samaria?`

Ki Pharisi ki lap ba ki synran jong U Jisu ki la pynbaptis khambun ki briew ban ȉa kito kiba la pynbaptist da u Ioannis nong pynbaptist. Kane ka jinglong jingman ka lah ban wanrah ȉa ka jingeh hapdeng ki nongbud jong U Ioannis bad ki nongbud U Jisu. Ki synran jong u Ioannis, ki la bishni ȉa ka nam bad ka kyrdan jong u kynrad jong ki (ȉa nujor Ioannis 3:26 – 30). Ka jubab kaba sngewhun jong u Ioannis ka long ba ka dei ȉa u ban man rit, hynrei ba u Jisu un man khraw (Ioannis 3: 30). Ka lah ban long, ba khnang ban kiar na ka jingȉaleh pyrshah, u Jisu u la mih noh na Judea ban leit sha Kalilaȉa. Na Samaria ka don ka lynti kaba kham beit hapdeng kine ki artylli ki shnong, hynrei kam dei tang kane kawei ka lynti kaba lah ban leit. Ki Jiw kiba bat niam bha ki ju leit da ka lynti kaba jngai bad kyllain, ki ju leit sha liang mihngi lyngba ka Peria. Hynrei U Jisu u don ȉa ka kam ha Samaria.

`Pule Ioannis 4:5 – 9. Kumno U Jisu u pyndonkam ȉa kane ka lad ban ȉakren bad kane ka briew harud ka pung?`

Ka pung u Jacob ka don hajan Shekhem, katba ka Sikhar, kaba dei ka shnong jong kane ka briew, ka don kumba shimer nangta (1.5km). U Jisu u la shong harud kata ka pung katba ki synran jong u ki ȉa leit sha ka nongbah ban thied jingbam. Um lah ban kot shaduh ka um jong kata ka pung. Haba kata ka briew ka la wan ban tong um, u la pan na ka ban dih.

Ha u Ioannis 3, ka long kaba phylla ba u Nikodimus, u nongsynshar jong ki Jiw, u nonghikai, un pyndem [alade ban wan sha U Jisu. U la wan ha ka por mynmiet ban ym don mano mano ba ȉohi. Hynrei ha U Ioannis 4, ka riew kynthei ka la rieh ialade ha ka por mynsngi, lehse da kaba kiar ban ȉakynduh bad kiwei pat ki para kynthei kiba wan ha ka por mynstep ne janmiet ka por ba kham pyngngad. Halor baroh, balei ba ka leit kat kata ka jingjngai ban leit tong um, ha ka por shiteng sngi, ka por ba dang shit bha? Kam pher kaei ka daw ba ka don hangta, kaba ȉakynduh ȉa U Jisu kan pynkylla ȉa ka jingim jong ka.

Ka jingȉohi aiu kaba la plie hadien? Ia u nonghikai jong ki Jiw la pyniasyriem bad ka kynthei nong samaria kaba la shah peit poh. Katno ka long kaba iapher! Hynrei ha kane ka bynta, ȉa ka jingjia kaba kongsan la pynpaw.

`Kiei ki katto katne ki jingngeit bieit ha ka dustur jongphi kiba lah ban khanglad ȉa ka jingphla jongphi sha kiwei? Kumno ngin nang ban ȉaid lait na kita? Wanrah ȉa ka jubab jong phi sha klass ha ka sabaton.`