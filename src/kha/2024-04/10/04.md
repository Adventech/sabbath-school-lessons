---
title:  Nga Uba Long Kata Ka Lynti, Ka Jingshisha, Bad Ka Jingim De
date:   03/12/2024
---

`Pule Ioannis 14:5, 6. Kaei ka jingwad jingtip kaba U Thomas u pynlong shaphang ba shano U Jisu un leit? Kumno U Jisu ula jubab?`

Ka jingkylli jong u Thomas ka long kaba shongnia. La da phim tip shano ba un leit uta u briew, kumno phin tip ia ka lynti ban bud ia uta u briew? U Jisu u la plie ia ka jingkylli da ka ba U kdew ba U hi U laong kata ka lynti. ka lynti sha kaei? Ka lynti sha U Kpa. Ha ka jinglamphrang (Ioannis 1:1–18), ka jingiadei ka ba jan ha pdeng U Ktien (logos), U Jisu Khrist, bad U Kpa la pynpaw jur.

Ioannis 1:18 ka ong ba U long ma U uba U Blei tang Marwei u ba long marwei uba la pynlong ȉa U Kpa ban tip. Ban pyntip ha kane ka dkhot ha ka Greek verb exēgeomai, ka mut ban batai bniah, batai ȉa ka jingmut, pynpaw. Ngi ȉoh ȉa ka kyntien exegesis na kane ka ktien. Ka mut ban pynpaw shabar ȉa ka jingmut, kumta, U Jisu Khrist, u long ka jingȉadei sha U Kpa, u ba long u nong batai bniah ne u nongbatai jingmut ȉa U Kpa sha ka pyrthei ba la hapnoh. Namarkata, U long ka lynti sha U Kpa. Khlem ma U, ngi long ki bym biang ka jingshemphang.

`Pule Ioannis 14:7–11. Kumno U Jisu U pynshai ȉa ka jingbym sngewthuh jong u Philip?`

U Philip u la pan ban ȉohi ȉa U Kpa, don kiei kiei kiba u briew ba pop um lah ban leh bad ban im (ȉanujor bad Exod. 33:17–34:9, Ioannis 1:18). U Jisu u la mai ȉa ka jingduna ka jingshemphang bad u la pynpaw ba lada u la ȉohi ȉa U, phi la ȉohi ȉa U Kpa (Ioannis 14:9). Namar kata, ka long kaba shai ba U Jisu U long ka lynti sha U Blei. Khlem ma U, ka lynti ka long kaba dum bad ka bym thikna. U long ka jingshai kaba pynshai ȉa ka lynti sha U BLei.

U Jisu u la pyniasoh lang ȉa ki lai tylli ki kyntien: ka lynti, ka jingshisha, bad ka jingim. Ka kyntien lynti la thoh tang ha u Ioannis 1:23 ha kaba ȉadei bad u Ioannis nongpynbaptis ba pynkhreh ȉa ka lynti na ka bynta U Jisu, bad la pyndon kam ha u Ioannis 14:6. Hynrei ka jingshisha bad ka jingim ki long ki mat ba kongsan ha ki Gospel. Ka jingȉapule ha ka sngi basan kan pynshai ȉa ka jingmut jong ka jingshisha, ka mat kaba donkam bha, kyrpang eh ha ka pyrthei ha kaba ia ka jingmut jong ka “jingshisha” la buh jingkylli.

`Balei ba ka long kaba sngewtynnad ban tip ba U Jisu u long ka jingpynpaw ba bha ka ba ngi don ba U Blei ba U Kpa u long uei?`