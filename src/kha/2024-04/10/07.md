---
title:  Pule Shuh Shuh
date:   06/12/2024
---

Pule Ellen G. White, “‘Ka jingshai jong ka jingim,’” pp. 463–475, ha Ka Jingthrang Jong Ki Arta; E. Edward Zinke, “ka bor jong ka Baibl bad ka jinglong tikna jong ka jingwan arsien,” Ka Jingtikna jong ka jingwan arsien (Hagerstown, MD: Review and Herald Publishing Association, 2000), pp. 23–36.

Haba U Jisu u la kren, “Nga long ka jingshai jong ka pyrthei,” “U Jisu u la don ka phyllaw jong ka temple ha ka jingiadei kyrpangeh bad ka jingleh niam jong ka jingkhawai niam ki ȉingtrep. Ha pdeng jong kane ka phyllaw la don ar tylli ki paia bah, kiba kyrshan ȉa ki dieng pynieng sharak kiba heh. Hadien ka jingkñia jong ka por jan miet, ia baroh ki sharak la pynmeh. Ki da pynshai sha kylleng ki bynta jong ka Jerusalem. Kane ka jingleh niam ka la long ka jingkynmaw ȉa u rishot jingshai uba la ialam ȉa ki Israel ha ka rikhlaw, bad la ñiew ruh kum ka jingkdew sha ka jingwan jong U Messiah. Ha ka por janmiet haba la pynmeh ia ki sharak, ka phyllaw jong ka templ ka la long ka jaka jong ka jingkmen kaba khraw…”

“Ha ka jingpynshai ȉa ka Jerusalem ki paitbah ki la pynpaw ȉa ka jingkmen jong ki ȉa ka jingwan jong U Mesiah ban pynshai ȉa ka jingshai jong U halor ki Israel. Hynrei ha U Jisu ka ta ka jingȉohi ka la don ȉa ka jingmut kaba kham ȉar. Kum ki sharak jong ka templ ki la pynshai baroh sawdong jong ki, kumta ruh U Khrist, u tynrai jong ka jingshai bab kynja mynsiem. U pynshai ȉa ka jingdum jong ka pyrthei. Nalor kata ruh , ka pharshi ka long ka bym janai. Kata ka jingshai kaba khraw ha kaba ma U hi U la thaw ka la long ka jingmihpli kaba kham shisha ia ka burom jong ka kam jong ka jingtrei jong U”.

“Ha ka por mynstep: ka sngi ka la dang shu mih na kliar u Lum Olib, bad ki kjat jingshai jong ka da ka jingphyrnai ki thaba ha ki khet mawleiñ bad la pynthaba ruh ȉa ka templ bad ȉa ki kynroh rong ksiar jong ka, haba U Jisu, da kaba kdew sha ka, U la ong. “nga long U Jisngshai jong ka pyrthei”.”—Ellen G. White, Ka Jingthrang Jong ki Arta. Ka JingThrang , jong ki Arta, pp. 463, 464.

**Ki Jingkylli ban ia puson**:

`Ha ka klass iakren sha phang ka jubab jong phi ha ka sngi ba san jong ka jingkylli ba khatduh. Kaei ka jingdon kam jong ka jingshisha kaba la hikai da ka Baibl kaba ngim ju ioh, wat ha ka jinghikai, kaba ngi pule ha ka science? Kum ka nuksa, ka Diengphne? Lane ka Jingmihpat? Lane ka jingwan arsien? Kiei kiwei ki ba donkam ki jingshisha na ka Baibl, dei ban pynpaw ha ngi – lym kumta, ngim ym tip ia ki.?`

`Pyrkhat ia ka jinghap ka jong U Lucifer, u jingthaw ba janai bad ki jingtip ba bun jong U Blei bad kumno U Blei u long. Bad pynban, wat kita kiei kiei, u la ialeh pyrshah ia U. Kaei ba kine ki iathuh ia ngi shaphang ka jingshisha jong ka mon ba laitluid, bad ka juh ka mon ba laitluid kaba ngi don – bad balei, khyndiat pa khyndiat, ngi dei ban jied ban pyndem ia kata ka mon sha U Blei?`