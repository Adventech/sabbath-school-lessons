---
title:  Nga Long Ka Jingshisha
date:   04/12/2024
---

`Pule Ioannis 1:14, 17; Ioannis 8:32; Ioannis 14:6; bad Ioannis 15:26. Kumno u Ioannis u buh ȉa ka jingmut jong ka jingshisha beit beit sha U Jisu?`

Na kawei ka bynta sha kawei ka bynta ha ka Gospel u Ioannis, ȉa ka jingshisha la pynȉasoh sha U Jisu, sha U Kpa, bad sha U Mynsiem Bakhuid. Ka jingshisha la pynȉasoh bad U Jisu, U Ktien (logos), bad ka Jingshai – kaba ȉa pyrshah bad ka jingdum (Ioannis 1:1–14, Ioannis 3:19–21). Bad, kumjuh ruh, ka jingbakla la pynȉasoh bad jingsniew bad ka pop (Ioannis 8:44–46). Ka jingmih, ka jingshisha ha U Ioannis kam dei tang ka bynta jong ki jingshisha bad ki jingtip. Ka don ruh ka jingȉadei bad kine kiei kiei, hynrei, kaba kham palat ȉa kane, ka jingmut jong ka jingshisha ka kynthup ȉa ka jingȉadei ba bha jong ka jinglong ba ȉaineh ha U Blei bad ha ka mon ka jong U.

“Ki don shibun ki briew kiba khot kyrpad sha U BLei Uba im, kida thrang ei ȉa ka jingdon jong ka burom ba kynja Blei. Ka jinghikai ka jingstad briew lane ki jingthoh ba khraw, kam pher katno ka jingsngewtynnad kim lah ban pynhun ȉa ka dohnud. Ki jinglong ba skhem bad ki jingshem thymmai jong ki briew kim don dor ei ei. Ai ba ka ktien ka jong U Blei kan kren sha ki briew. To ai ba kito kiba ju ioh sngew tang ki jinghikai pateng bad ki jinghikai ba kynja briew bad ki dustur jong ki kin ȉoh sngewnoh ȉa ka jingkren jong U ta uba ka ktien jong U ka lah ban pynthymmai ȉa ka mynsiem sha ka jingim ba bymjukut.” —Ellen G. White, Christ’s Object Lessons, p. 40. (Khasi sla 23).

Pyrkhat shaphang kaei ka mut na ka bynta U Jisu uba long ka jingshisha. U Jisu u long logos, U Ktien uba la long bad U Blei na duh kaba nyngkong, bad uba la long u nongthaw ȉa kiei kiei kiba u la thaw (Ioannis 1:1–4). U ba la long bad U Blei na duh kaba bymjukut sha duh kaba bymjukut, U Jisu U don ȉa ka jinglong ka jong U Kpa, bad kumta ruh u long uba “NGA LONG”. Ka jinglong jong U ym shem la thew ȉano ȉano ruh. Ym don kaba la mih, kynthup ȉa ka jingtip, kiba la mih shi bynta na U. Bad baroh kiba la mih, kiba la thaw, la thaw tang da U Jisu bad ki mih tang ha U, kum juh. “Na ba ha u la thaw ȉa kiei kiei baroh, ha ki bneng bad ha ka khyndew, kiei kiei kiba lah ban ȉohi bad kiei kiei kibym lah ban ȉohi, la ki khet lane ki hima lane ki jingsynshar lane ki bor; ȉa kiei kiei baroh kein la thaw da u, bad ia u; 17 bad u long mynshuwa kiei kiei baroh, bad ha u kiei kiei baroh ki ȉa neh lang.” (Kolssai. 1:16, 17, NKJV).

U Jisu ym dei tang ka met jong ka jingshisha; U long ka jingshisha. Ka jingshisha kam dei ka jingmut ne ka jingpynlong. U dei u main long rynȉeng!

Ka Jingshisha, U Jisu Khrist, ngi lah ban pyniadei bad ka sngi kaba pynshai ka pyrthei (Ioannis 8:12). Ka ia iaid lang bad kaei ba U C. S. Lewis u kren sha phang ka jonglong Khristan. “Nga ngeit ha ka jinglong Khristan kum ba nga ngeit ba ka sngi ka la mihpat, ym dei tang ba nga iohi ia ka, hynrei namar da ka ngi iohi ia kiei kiei”. Is Theology Poetry?” (n. p.: Samizdat University Press, 2014), p. 15, originally presented in 1944.

`Dei da U Jisu, ȉa ka Jingshisha, ba ngi lah ban batai pynshai ȉa ka pyrthei sawdong jong ngi da ka ba dei.`