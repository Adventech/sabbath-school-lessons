---
title:  Nga La Ai Ha Phi Ka Nuksa.
date:   01/12/2024
---

Ka jingkren ai khublei (Ioannis 13–17) ka ai ka jingbatai na ka bynta ki synran jong U Jisu ka ba dei sha phang ka lawei. Ka dei ka jingthoh ba la buh nuksa kaba ȉa syrȉem ȉa ka jingai khublei U Moses ha Deuteronomy lane ka jingkyrkhu u Jakob ȉa ki khun jong u (Genesis 47–49) lane ka jingbthah U Devid ȉa u Solomon (1 Chronicles 28, 29). U Jisu u pyntngen ȉa ki synran shuwa ka jingleitnoh jong U. U la kular ȉa ka jingphah bujli ban wan na ka bynta jong U (U Mynsiem Bakhuid Ioannis 14–16). U la ȉa thuhlupa ba ki jingsngewsih ki ban wan (Ioannis 15, 16), bad U kyntu ȉa ki synran ban ȉaineh skhem (Ioannis 15).

`Pule Ioannis 13:1–20. Kaei kaba la jia hangne, bad balei ba kane ka jingȉathuhkhana ka long ka ba donkam? Kaei ka jinghikai kaba U Jisu wad ban hikai?`

Ha kito ki bynta jong ka pyrthei ha ki sngi ki jong U Jisu, ki briew ki phong da ki sandal ne ki ȉaid da ka kjat suda. Ki kjat ki long kiba jakhlia bad kiba pum-pum. Ka long ka dustur ba ki shakri ne ki mraw ki sait ȉa ki kjat jong kito kiba wan bam sha ka jingbam lang. Bad ym don shakri ba don ha kane ka jingkhawai ha kata ka miet ba U Jisu U bam jingbam khatduh bad ki synran jong U ha shuwa ka jingshah kem jong U.

Baroh ki la lyngngoh, U Jisu da lade U la ȉeng joit na ka jingbam ja miet bad U la sait ȉa ki kjat jong ki baroh. Ioannis 13:4, 5 ka ȉathuh ȉa ka jingleh jong U Jisu ter ter. La ȉathuh bniah ban shon jur ȉa ka jingleh ka jong U Kynrad ȉa ka kam jong ka jingsngewrit ka bym lah ngeit.

Da ka jingȉathuh sha phang ka jingjubab jong u Petros, ha u Ioannis 13:8–11 ka jingduh jingkyrmen ka la ngam ha ka jingpyrkhat bad ka jingbym shemphang jong ki synran ha ki jingleh ki jong U Jisu. Kumno U Jisu, U Kynrad, U Messiah, u leh ȉa ki kam kiba poh? U Petros u la kyntait ban shah ȉa U Jisu ban sait ȉa ki kjat jong u. Tang da ka jingong jong U Jisu ba lada um ȉa don bynta lang, un ym don bynta bad U Jisu. Bad u Petros u la kylli shuh, da kaba pynpaw ȉa ka jingthrang ban ȉaineh bad U Jisu baroh shi linter ka lynti.

Ka jingmut jong ka jingleh ka jong U Jisu ka kren ba u dei U ei. U la kren ha u Ioannis 13:13 ba u dei u nong hikai bad U Trai, kata ka long ba ki la khot ȉa U, bad U pynpaw bad ba U long ma U. kane ka kyrteng ka pynpaw ȉa ka jingdonbor bad kabor.

Pynban, U Jisu U hikai ba ka bor bad ka jingdonbor ka long ban pyndonkam na ka bynta ka jingshakri, ym dei na ka bynta ban pynkhraw ȉa ka bor lade. Ka Balang Adventist ka bat skhem ia kane ka nuksa U Jisu, shim ia kaba la khot ka aiñ jong ka jingsngewrit kum ka jingpynkhreh ia ka kam shakri na ka bynta ka jingkhawai U Trai.

`Kiei ki aiñ jong ka jingsngewrit ki hikai ȉa phi shaphang kaba bud ȉa ki dien jad jong U Jisu bad kumno ban shakri ȉa kiwei da ka jingleh rit?`