---
title:  Ka Jingiathuhkhanna kaba Jia shisha
date:   06/12/2024
---

### Ka Jingai Sngewbha Sha Ka Briew Kaba Riam Bha

_Da: Andrew McChesney_

Ka briew kaba la riam bha ka la ñiah ia ka kali jong ka sha ka jaka pynieng kali jong ka balang the Seventh-day Adventist Upper Magdalena Conference ha Bogota, Colombia. Hato phi dei u Khristan? Ka la kylli ia uta uba peit ia ka jaka ȉeng kali.

Hooid, la jubab U Ruben Campos ba 52 snem. Phi long niam aiu? Ka la kylli.

Ngi dei ki Seventh-day Adventists, u la ong, hato nga lah ban iarap ia phi. Don ba ong ia nga ba ki Adventist kim kwah ban iarap ia kiwei, ka la ong.

U Ruben u la lyngngoh. Shah ngan iarap ia phi, u la ong, ngi long kiba la kloi ban shakri. Kata long kmie ka ong lada nga lah ban set ia ka kali jong nga hangne ha ka jaka ȉing mane, namar ka jaka sah jong ka kam jngai nangta, bad hangta ym don jaka pynieng kali, bad kam long kaba shngaiñ ban set ha surok mynmiet.

Hooid phi lah ban set hangne, la ong u Ruben. Katno nga hap ban siew ka la kylli. Ym don kam ban siew ei ei ruh, u Ruben u la ong, kan long kum ka jingai sngewbha jong ngi ia phi.

Khublei la ong kata ka briew, ha kata ka miet, ka la ieh ia ka kali jong ka hangta, bad ka la wan ha ka miet kaba lai, bad ka la pan Baibl na U Ruben .

Kumta kine ar ngut ki la ia sdang ban ia pule ia ka Baibl. U Ruben u la wanrah ia ka ka shuki, bad u la shong ha ka jaka peit kali jong u kat ba ki dang ia pule Baibl bad ka, hadien shi bnai, kata ka kynthei ka la kwah ban pynithuh ia U Ruben ha u lok jong ka. Bad ka la khot lyngba ka phone jong ka, bad ka la ong ba dei ma u uba nga la ia pula Baibl, bad nga la kwah ban shah pynbaptist, ka la ong.

U lok jong ka u dei military officer ha Colombia, bad u la leit trei shipor sha jngai na ȉing. Bad u la ong ba u ruh u kwah ban ia pule Baibl. Ngi lah ban ia pule yn da nga la wan phai sha Colombia, u la ong.

U Ruben u la long u nong ap jaka ȉeng kali uba kmen ha Colombia, haba kata ka kynthei ka la shah pynbaptist ha Bogota. Bad mynta u dang ap ia u lok jong ka ban wan phai ban sdang ia ka jingia pula Baibl.

U Jisu u pyndonkam ia ka jingialap ban shakri ia ki wei bad u la ong “U Khun u briew, um shem la wan ba yn shakri ia U, hynrei ba un shakri”. (Matt. 20:28, NKJV). U Ruben u la wad ban bud ia ki nuksa jong U.

Ngi lah ban don ia ka jingktah ha kiba bun ki jingim briew tang la da ngi shakri, la ong u Ruben, u ba la trei kum u nongap jaka ȉeng kali la phra snem. Lada don kiba wan sha phi, hato phi long kiba la kloi ban shakri, lada dei mano manor uh?