---
title:  Ki Jingthoh bad ka Jingshisha
date:   05/12/2024
---

Ha baroh kawei ka Gospel, ka jingthoh ka trei ȉa ka kam kaba donkam ban ȉatuh ȉa ngi shaphang uta U wei uba long ka lynti, ka jingshisha, bad ka jingim. Ha baroh ki Gospel, kumba ha baroh kawei ka Baibl, ha ka Testement Barim bad Bathymmai, ka jingthoh ka trei kam ha kaba pynpaw ȉa ka jingshisha. Kane ka longshisha kaba shisha ha kaba ȉadei bad ka jinghikai ȉa ngi sha phang U Jisu U long uei bad kaei ka ba U wan ban trei.

`Pule Ioannis 5:38–40. Kaei kaba U Jidu u ong hangne shaphang ka jingthoh ka Baibl?`

U Jisu bad ki synran jong U ki kdew sha ka jingthoh na kapor sha ka por ban pynshisha sha phang jong U kum U Messiah, U Khrist U ong Namar lada phi la ngeit ha U Moses, phin da ngeit ha nga ruh: namar uta u la thoh shaphang jong nga. Hynrei lada phim ngeit ȉa kita ki jingthoh jong u, kumno phin ngeit ȉa kita ki ktien jong nga (Ioannis 5:46, 47, NKJV).

`Pule Lukas 24:27. Balei ba ka long kaba donkam ba U Jisu u kdew sha ki jingthoh ha ka ban pynpaw ȉa ka jingdonkam jong ka Jingtrei jong U?`

Ha kawei ka bynta, ȉa kaba la sot na ka kitab jong Exodus U Khrist u ong, “phim shym la pule ia kata ba la ong U Blei ha phi … ? (Matt. 22:31, NKJV). U Zecharias u kdew sha ka jingkular jong U BLei ba “U (Blei) la kren da la ka shyntur jong ki nongȉathuhlupa ba khuid jong U, Uba la long na duh ba ka pyrthei ka la long (Lukas 1:70, NKJV). Ha ka jingialap ha ka sngi Pentekos, U Petros u la ong “ȉa kata ka jingthoh, ȉa kaba U Mynsiem Bakhuid u la kren mynshuwa da ka shyntur U da David” (Ki kam 1:16, NKJV).

Ka Baibl kam dei ka kot pule ha ka sience. Kam shem la batai kumno ban pharia ȉa u atom lane ban puid ia ka jabiang. Hynrei ka la leh ei ei kaba kham don jingmut shuh shuh. Ka ai ȉa ka tynrai kaba don ha poh ka pyrthei bneng jong ngi kaba don jingmut. U long u shabi uba plie ȉa ka jingkhang, ka jingshai kaba pynlong ban lah ban ȉohi. Khlem ma ka, ngin long ha kata ka jingdum shaphang ka jingdon ka jong U Blei. Ka jingtrei ha ka Pyrthei bneng, ka jingsdang jong ngi, ka jingsdang jong ka jingim, bad ȉa ka lawei.

`Kiei ki katto katne ki jingshisha kiba hikai ha ka Baibl ba ka Science, wat la ha ka jingbatai ne pynshongnia kam lah ban hikai ia ngi?`