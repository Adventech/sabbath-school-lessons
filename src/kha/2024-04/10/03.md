---
title:  Da Shisha Ngan Wan
date:   02/12/2024
---

`Pule Ioannis 14:1–3. Ha kaei ka nongrim ba U Jisu U kren ȉa kine ki kyntien?`

Ha ka ba kut jong u Ioannis 13, U Jisu U ong ba un sa leit noh (Ioannis 13:33). Kane ka jingpynmih jong u Petros ban kylli shaphang ba shano Un sa leit (Ioannis 13:36). Ki synran kim shym sngewthuh ba U Jisu U kren sha phang ka jingȉap jong U, ka jingmihpat, bad ka jingkiew. U Petros u ong ba u la kloi ban ai ȉa la ka jingim na ka bynta jong U (Ioannis 13:37). Ka dei kane ba U Jisu U la ȉathuhlupa ȉa ka jinglen jong u Petros (Ioannis 13:38).

Ka dei ha kane ka nongrim ba U Jisu U la ȉathuh ȉa ki synran, wat khih khuslai na ka dohnud jong phi (Ioannis 14:1). Ka verb Khuslai ia kaba la pynkylla ha ka Greek kum ka tarassō , kaba mut ban pynkhih, ban pynwit, ban ym shongthait, kaba wan rah ia ka jingklumar. Kam dei ka jingphylla ȉa ki synran yn ieh ha ka jingklumar ha ki kyntien jong U Jisu.

Hynrei, ban ȉaleh pyrshah ȉa ka jingtieng jong ki, U la kren sha phang ka ȉing jong U Kpa jong U, kaba don shibun ki kamra, (ym dei ki ȉing hynrei ki kamra kum ha ki ȉing sah miet). Un keit hangtei ban pynkhreh ka jong ka shongneh na ka bynta jong ki. Ki kyntien jong U ki kdew sha lyndet ka jingwan jong ka jingȉap ka diengphna sha duh ka jingwan phai jong U ban siewspah ȉa ki briew jong U. U peit sha duh ka por ha kaba kane ka jingjia ba sngewsih bad ka pop yn pynkut noh tang shisien ȉa baroh (Peit Dan. 7:27).

U Jisu u ong, “Ynda nga la leit noh, ... ngan wan pat, bad ngan shimti ia phi ha lade hi, ba ha kaba nga long ma nga, phi ruh phi lah ban long. (Ioannis 14:3, NKJV). Ka dei ka jingkular kaba shai ȉa ka jingwan arsien jong U.

Kaei ka tynrai ka jingsngew skhem ha kata ka jingkular? Kiba bun kin ong ba ka dei ka jingpyndep ȉa ka jingiathuhlupa jong ka Baibl, kata ka long da shisha kaba shisha. Hynrei ha u Ioannis 14:3, ka jingkren ka ia pher. Ha kane ka dkhot, ngan wan pat ha ka jingshisha kadei ka ia ka mynta (present tense) ha ka Greek (ngan wan noh). Kane kadei ka jingpyndon kam ia ka mynta (present tense) ha ka Greek kaba la khot ka futuristic present. (ia ka ban sa wan). Ka dei jingjia ia ka lawei ia kaba la kren da ka jingsngew skhem ia kaba la batai ba ka i kum kaba la dep jia. Kumta, ka long kaba bha ban pynkylla ia kine ki kyntien kum, da shisha ngan wan pat.

Ka tynrai jong ka jingkyrmen jong ngi ȉa ka jingwan jong U Trai jong ngi kam dei tang ka jingpyndep ȉa ka jingȉathuhlupa. Ka dei ruh, bad kaba la kham pynskhem, bad da kaba buh ha ka jingshaniah ha uta u briew uba pynlong ȉa ka jingkular. Bad U la ong ba da shisha ngan wan phai na ka bynta ki briew jong U. ngi lah ban buh ȉa ka jingshaniah jong ngi ha kata ka jingkular namar U la pynlong ia ka.

`Kaei ba ka diengphna ka hikai ȉa ngi shaphang ka jingskhem jong ka jingwan arsien jong U Khrist. Khlem ka jingwan arsien, kaei ka jingbha jong ka jingȉap jong U Jisu ka leh ȉa ngi ha ka jingwan kaba nyngkong jong U?`