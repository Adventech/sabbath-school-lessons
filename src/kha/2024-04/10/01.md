---
title:  Ka Lynti, Ka Jingshisha, Bad Ka Jingim
date:   30/11/2024
---

### Dkhot Baibl ban pynkhreh ȉa ka Lynnong
Ioannis 13:1–20; Ioannis 14:1–3; Dan. 7:27; Ioannis 14:5–11; Ioannis 1:14; Col. 1:16, 17; Ioannis 5:38–40.

> <p>Dkhot Spel-lyndet</p>
> “Ym don mano mano ruh ba la ȉohi ȉa U Blei mynno mynno ruh; uta U Khun ba la kha marwei, uba long ha ka shadem U Kpa, u hi u la pynpaw ȉa u..” (Ioannis 1:18, NKJV).

Ia Ka Gospel jong U Ioannis la pynȉabynta ha ki saw bynta kiba kongsan: Ka Jinglam phrang (Ioannis 1:1–18), Ka Kitab jong ki Dak (Ioannis 1:19–12:50), Ka Kitab jong Ka Burom (Ioannis 13:1–20:31), bad ka Jingpynkut ȉa kaei kaba la jia (Ioannis 21:1–25). Ia ka jingȉapule jong ngi baroh ngi la ȉa pynleit jingmut khambun ha ka jinglamphrang bad ȉa ka Kitab jong ki Dak, kaba ȉathuh U ei U Jisu bad ki kam phylla (ki dak), ki jingȉakren, bad ki jinghikai. Ha kane ka lynnong mynta kyrpang eh sha ka bynta kaba lai jong U Ioannis, ka Kitab jong ka Burom.

Kaba kham sngew tynnad, ka long ȉa ki hynñiew tylli kiba kongsan “NGA LONG” ki kyntien kiba la pynȉasohlang ȉa ka Kitab jong ki Dak bad ka Kitab jong ka Burom. Kine ki long “U Kpu jong ka jingim” (Ioannis 6:35, 41, 48, 51), “ka jingshai jong ka Pyrthei” (Ioannis 8:12, Ioannis 9:5), “ka jingkhang” (Ioannis 10:7, 9), “u nongap langbrot babha” (Ioannis 10:11, 14), “ka jingmihpat bad ka jingim” (Ioannis 11:25), “ka lynti, ka jingshisha bad ka jingim” (Ioannis 14:6), bad “u dieng soh waiñ ba shisha” (Ioannis 15:1, 5).

Ha kane ka lynnong mynta ka taiew ngin ȉa kren shaphang ka jingthmu jong ka jingkren ai khublei bad da kaba sdang da ka jingjia kaba donkam kaba U Jisu ula leh da kaba u la sait ȉa ki kjat jong ki synran jong U. Bad nangta ngin phai sha u “NGA LONG” kaba la kren ha ka lynnong 14 (“Nga long ka lynti, ka jingshisha, bad ka jingim”).

_* Pule ia kane ka lynnong mynta ka taiew ban pynkhreh na ka bynta ka Sabbaton, December 7._