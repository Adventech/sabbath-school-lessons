---
title:  Pule Shuh Shuh
date:   08/11/2024
---

Pule Ellen G. White, “The Crisis in Galilee,” pp. 383–394; “In the Outer Court,” pp. 621–626, in The Desire of Ages.

“Shano ngin ia leit?’ Ki nonghikai jong ki Israel ki la long mraw ha ka jing sumar ia ki rukom (formalism). Ki pharisi bad ki sadusi ki iai don ha ka jingiasaid. Ban ieh ia U Jisu ka long, ban hap hapdeng kiba bat ia ka rukom lehniam leh rukom, bad ki briew kiba thrang ban ioh burom ialade. Ki synran ki la shem ia ka jingsuk bad jingkmen kaba kham bha naduh ba ki la pdiang ia U Khrist, ban ia ha ka jingim ba leit noh jong ki. Kumno kin leit phai pat sha kito kiba la niew bein bad kiba la pynshitom ia u paralok jong ki nongpop? La slem ki la ap khmih ia U Messiah, mynta u la wan, bad kim lah ban phai na ka jingdon jong u sha kito kiba la beh ia ka jingim jong u, bad kiba la pynshitom bein ia ki namar ba ki la long ki nongbud jong U.”

“Shano ngin ia leit?’ Ym dei na ki jinghikai jong U Khrist, ki jinghikai jong ka jingiet bad jingisynei, sha ka jingdum jong kito ki bym ngeit, Ka jingbymman jong ka pyrthei. Katba ia U Nongpynim la iehnoh da kiba bun kiba la iohi ia ki kam ba phylla jong U, U Petros u la pynpaw ia ka jingngeit jong ki synran, - “Me long U Khrist.” Ka jing pyrkhat ban duh noh ia une u narbah jong ka mynsiem jong ki, ka la pyndap ia ki da ka jingsheptieng bad ka jingpang mynsiem. Ban duh ia U Nongpynim, ka long ban shah rong ha ka jingdum jong ka jingat phyllung ka duriaw.” – Ellen G White, ka jingthrang jong ki rta, sla. 393.

**Ki Jingkylli Ban Ia Puson**:

`Ha klas, kren shaphang ka jingkylli kiba eh ba balei katto katne ki briew, haba la pynpaw ia kisabutshaphang u Jisu kum U Messiah bad na ka bynta ka jingshisha jong ka jinglong Khristan, ki pdiang ia ka da ka jingkmen, bad balei kiwei pat haba la pynpaw ia kijuh ki sabut, ki kyntait ia ki?`

`Kaei kawei pat ka jingshisha kaba donkam nalor kata ba U Jisu Khrist U la iap namar ki pop jong ngi? Hynrei, kumno ngi kylla tip ia kane ka jingshisha kaba donkam? Da ka saian, ka ain tynrai, ka theology tynrai, ka jingstad, ka jingsngewthuh lyngba ki daw? Katba kine kiei kiei ki lah ban ialam iangi ban ngeit ha U Blei Nongthaw, kaba nyngkong, ka bym lah ban khih ka khih, lane kawei pat kaei kaei, ym dei kawei ruh na kine ki jinghikai, la ka long marwei ne baroh, kiba lah ban hikai iangi ia ka jingshisha kaba donkam tam ba ngi donkam ban tip; U Khrist u la iap namar ki pop jong ngi. Kaei ba kane ka jingshisha - ba baroh kine ki jinghikai, wat ha ka nongrim, kim lah ban ialam iangi sha kata kaba ngi donkam ban tip – ka hikai iangi shaphang katno ka long kaba donkam ban pynlong ia ka Baibl kum ka bor/thymmei kaba hakhlieh duh ha kaba iadei bad ka jingngeit.`

`Balei ba ka long kaba donkam shisha na ka bynta ka jingngeit jong uno uno ban kynmaw ia kiei kiei kiba U Blei U la leh ha ka jingim jong u/ka briew?`