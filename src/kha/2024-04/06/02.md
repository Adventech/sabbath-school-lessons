---
title:  'Ka Jinglong Rit Jong Ka Mynsiem: U Ioannis Nong Pynbaptist U Phla Biang'
date:   03/11/2024
---

Ka lynnong kaba 2 ka batai kumno ki sakhi jong u Ioanis nongpynbaptist ki la wallam ia ki synran kiba nyngkong – U Andrew bad U Ioannis, U Petros, Philip, bad U Nathanial – sha U Jisu. Don ki ban khmih lynti ba u Nongpynbaptist, uba la ai ka jingphla, un kynriah noh na ka jingiohi. Hynrei la iohi biang ia u bunsien ha ka kospel u Ioannis.

`Pule Ioannis 3:25 – 36. Kumno u Ioanis Nongpynbaptist u la ia nujor ialade bad U Jisu?`

Ka jingiania ka la mih hapdeng ki synran jong U Ioanis nongpynbaptist bad u Jiw bym shym tip kyrteng shaphang ka jingpynkhuid, lah ban dei ka jingkylli halor ka jingkhraw jong ka jingpynbaptist (ianujor bad markos 1:4, 5). Kaba sngewtynnat ka long, haba ki synran jong u ki la wan sha u Ioanis, khlem artatien ban pynbeit ia ka jingkylli, ki la wallam shaphang U Jisu, da kaba ong, “uta u pynbaptis, bad baroh ki ialeit ha u,” (Ioannis 3:26). Kam long kaba eh ban pule hapdeng ki lain; ki ia bishni ia u Jisu – ki bishni na ka bynta u kynrad jong ki, bad ki hi dalade ruh ki don ia ka jingbishni.

Kan long kaba suk ia U Ioanis ban ngop ha ka jingbishni, hynrei um leh kumta namar u tip kaei ka mishon jong u. Ha ka jaka kata u pynkynmaw ia ki synran jong u ba um ju kam ba u dei u Khrist. Ha kawei ka liang: u wan ban kdew sha u, ban pynkhreh ȉa ka lynti na ka bynta jong u, ban long u sakhi shaphang jong u (Ioannis 1:6 – 8).

Da kaba pyndonkam ia ka jingbatai jong ka jing shongkurim, u khot ialade, u paralok jong u nongleit kurim, bad u Jisu u dei u nongleit kurim. Ka nongleit kurim ka dei, ki briew ki jong u Blei (ia nujor bad Hosea 2:16 – 23 bad Isaiah 62:1 – 5). Ha ki kyntien, kata ka pyni ia ka jingkhraw kaba shisha jong U Ioanis, u ong, “Ka dei ia u ban man khraw, hynrei ia nga ban man rit” (Ioannis 3:30)

Ioannis 3:31 – 36. – Ka bteng ia ka jing ianujor hapdeng U Jisu bad U Ioanis, kaba pyni ia ka jinglong halor jong U Mesiah halor jong u nonglam ktien. Da ka jingphla jong U Ioanis kaba kdew sha U Jisu, ia ka jingmut jong ka jingsakhi la nang iai ban. Kito kiba la iohsngew ia kata ka jingphla bad kiba ngeit ha u Jisu ki don ia ka jingim bymjukut. Kito ki bym shym la pdiang ia U ki dang sah hapoh ka jingbitar jong U Blei. Kata kadei kaba ka dkhot ka kren. U Blei U ieit ia ka pyrthei bad u la phah iala u khun ba un siewspah ia ka pyrthei (Ioanis 3:16, 17). Hynrei kito kiba kyntait ia ka jingai ba la tyrwa ha ki, ki hap ban siew ia ka bainong na ka bynta ki pop jong ki hi – ka jingiap ba bymjukut.

`Kumno ngin nang ia ka jinghikai jong ka jingsngewrit hakhmat U Blei bad u briew? Kaei ba ngi lah ban nang na ka nuksa jong U Ioanis hangne shaphang ka jingsngewrit jong ka mynsiem?`