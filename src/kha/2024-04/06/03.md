---
title:  Ka Jingsngewthuh Ba Thymmai Ia U Messiah
date:   04/11/2024
---

`Pule Ioanis 1:32 – 36. Kaei ba U Ioanis Nong pynbaptist u ong hangne shaphang U Jisu ba ki briew kim shym la khmih lynti shaphang U Messiah uba ki la ia ap la slem?`

Ki Jiw ki apkhmih ia U Messiah ba un wan ban pyllait na ka jingsynshar jong ka Rome. Slem hapoh ka jingshah ban bein, ki Jiw ki ngeit ba U Messiah un nym shu pynkyllon ia ka Rome hynrei ba un pynskhem ia ki kum ka hima kaba khraw bad kaba donbor. Ki kyntien jong U Ioanis namarkata, da kaba khot ia U Jisu, “U khun langbrot jong U Blei,” watla ka kdew beit ia ka jingknia ba pyniasuk jong u, la sngewthuh bakla da kiba bun ki briew. Ki lah ban ym tip satia ia kaei ba u la kren.

Kumta u Ioanis da ka Kospel jong u, u la kwah ban pynkylla ia ka jingpyrkhat jong ki ia u Messiah khnang ba ki lah ban iohi ha U Jisu ia ka jingpyndep ia ka jingiathuh lypa ha kaba iadei bad u syiem u ban sa wan bad kaei ba un leh. Um shym la wan kum u nongsynshar ne u nongialam shipai hynrei ban aiti ialade kum ka jingknia na ka bynta ki pop jong ka pyrthei. Kata ka dei ka jingthmu jong u. Dei tang hadien kata, haba ia baroh la pyndep, ba ka hima kaba khadduh kan wan (Daniel 7:18).

“Haba ha ka jing pynbaptist ia U Jisu, u Ioanis u la kdew sha U Kum U Langbrot jong U Blei, ia ka jingshai ba thymmai la pyni ha ka kam jong U Mesiah. Ka jingmut jong u nong iathuh lypa ka leit beit sha ki kyntien jong U Isaiah, “kum i khun langbrot ba la ialam sha ka jingpyniap, Isaiah 53:7.” -Ellen G White, ka jingthrang jong ki rta. Sla. 136.

Ha U Ioanis 1:31, U Ioanis u ong, “ngate ngam pat shym la ithuh ia u”. Te kumno pat ba U Ioanis u sdang ban ithuh ia U Jisu kum U Messiah? Ka jubab ka long ba U Trai uba la phah ia U Ioanis u la ong ha u mynshuwa, “Uta halor uba men iohi ia U Mynsiem ba u hiar bad ba u sah halor jong u, dei uta kein uba pynbaptist da u Mynsiem Bakhuid.” Bad nga la iohi bad nga la phla b aune u long u khun jong U Blei.” (Ioanis 1:33, 34). Ha kiwei ki kyntien, U Blei u la pynpaw ha u Ioanis ba U Jisu u dei u Messiah.

“U Khrist u long ka bor bad ka jingstad jong U Blei” (1 Korinth 1:24). Ka jingtip ba U Jisu u dei u Khrist, ka wan na U Blei hi lyngba ka jingktah ka bor U Mynsiem Bakhuid. Kane ka matpdeng ka paw man la ka por ha u Ioanis. Ka jingpynim kam wan na ka jingstad pyrthei, ka saian, lane na ki jingtip kiba kham shaneng. Ka wan tang na U Blei sha ka dohnud ba la aitilut ha ka jing ngeit bad ka jing kohnguh ia U Jisu.

`Kumno ngin tip ia ka jingshisha shaphang U Jisu kum ka jingkhnia ba pyniasuk jong ngi lymda la pynpaw hangi? Balei kein ba kaba tip ia ka Baibl bad kaei ba ka hikai shaphang U Jisu ka long kaba donkam bha?`