---
title:  Ka Jingsakhi Jong Ki Paidbah
date:   07/11/2024
---

“Te ha ka sngi kaba khadduh, ka sngi kaba khraw jong ka jingkhawai niam. U Jisu u la ieng, bad u la pyrta u da ong, Lada uno uno ruh u sngewsliang, ai ba un wan ha nga ba un dih ruh: jar uba ngeit ha nga, kumba la ong ka jingthoh, ki wah um baim kin iatuid noh na ka dohnud jong u,” (Ioannis 7:37, 38).

U Ioanis u la buh jingkynmaw bunsien, ba U Jisu u la kren ia ki jingkren jong u shaphang ialade da ka jingshlur, shaphang Uei ba U la long bad kaei ba U la wan ban leh.

Ki lain kiba la sot haneng na u Ioannis 7:37, 38, ki dei ki nuksa jong kaei ba U Jisu U kam shaphang ialade bad shaphang kaei ba un leh ia kito baroh kiba wan ha U. Kine ki dei ruh kita ki jingkam kiba phylla.

`Haba U Jisu u la kren sha ki Jiw, haba u la wan sha ka jingkhawai niam jong ki iingtrep, kaei ka jing jubab jong kiba bun napdeng ki paidbah? (Ioannis 7:37 – 53)`

Katto katne ki ong ba u long u nongiathuh lypa kumba U Moses u la iathuh lypa la slem (Deuteronomi 18:15 – 19). Kiwei ki pyrkhat ba U Jisu U la long Uta u Khrist. Hynrei kane ka la wanrah ia ka jing iatai ba U Messiah un ym wan na Kalilaia, ba u dei ban long na ka lain u Dabid, bad ba dei ban kha ia u ha Bethlehem – baroh kiba long kiba shisha shaphang U Jisu (Ianujor bad Mathaios 1 – 2), watla kiba bun I kumba kim tip ia kane.

Wat kito ki nongtrei kiba kem ia U la pyn Thanda da U bad da ki kyntien stad ba U kren. Ki Pharisi ki la kren ia ki nongtrei (officers) da kawei pat ka jingkylli, “Don ne em uno uno ruh na ki nongsynshar lane na ki Pharisi uba la ngeit ha u?” (Ioannis 7:48). Kane ka jingkylli na ki Pharisi ka ai ia u Ioanis ka lad sa shisien ban wallam ia U Nikodimos, uba hadien ba u la iakynduh bad U Jisu, u la pyrshang ban iada ia U Jisu na ka jing iasuh buit jong ki. “Hato ka hukum jong ngi ka pynrem ia u briew, lymda kan iohsngew shuwa na u, bad ba kan tip ia kaei ba u la leh?” (Ioannis 7:51)

Hato u Nikodimos u la pdiang ia U Jisu kum uta U Messiah? Watla kane ka bynta kam pynshisha ba u la leh kumta, hapdeng kane ka jingleh bad kaei kaba u la leh hadien ba U Jisu U la iap (Ioannis 19:39, 40), ka bible ka ai hangi ia ka sabut kaba khlain bha ba U Nikodimos u la ngeit ha U.

Kumta ka jubab ia ka jingkylli jong ki ka long, hoid, ha ka jingshisha, uwei na ki pharisi u la ngeit ha U.

`Pule Ioannis 7:49. Kaei ba ki nongialam ki ong kaba pyni ba ki niew bein ia ki paidbah kiba la bud nadien U Jisu? Ka jinghikai aiu kaba lah ban don hangne na ka bynta jong ngi?`