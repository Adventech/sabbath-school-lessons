---
title:  Ka Jingsakhi Jong U Kpa
date:   06/11/2024
---

Ka kospel jong U Ioannis ka sdang da kaba kren shaphang u Ktien (logos) ba u long bad U Blei, kata ka long, ba u long bad U Blei uba U Kpa (Ioannis 1:1). Haba U Ktien u la kynja doh, U Mynsiem u la phla shaphang U Jisu da kaba u la shong ha u ha ka por jong ka jingpynbaptist (Ioannis 1:32 – 34). Hynrei U Kpa ruh U phla shaphang U Jisu ha ka por jong ka jingtrei jong U ha kane ka pyrthei.

`Pule 5:36 – 38. Kaei ba U Jisu u ong hangne shaphang U Kpa?`

U Jisu u pyniasoh bad U Kpa ha ka kam bad ki kambah kiba u la leh. U tip shai ba U Kpa u la phah ia u bad ruh ba u la phla ia U.

`Pule Mathoios 3:17; Mathaios 17:5; Markos 1:11; bad Loukas 3:22 (peit ruh 2 Petros 1:17, 18). Kaei kaba U Kpa U ong shaphang U Jisu?`

Ha ka jingpynbaptist ia U Jisu, U Kpa bad U Mynsiem ki la iasnoh lang bad U Khun ha kaba buh dak ia kane ka jingjia kaba donkam: ka jingsdang jong ka kam jong U Jisu. U Kpa u la ong ba U Jisu u dei u khun uba ieit eh jong U ha uba u sngewbha. Hynrei, ha ka por ba donkam eh, ha ka jingtrei jong U Khrist, U Kpa u la kren biang, ha kane ka por kumba la buh jingkynmaw ha ka Kospel U Ioannis.

Kiei kiei ki la poi shaduh ka jingdap pura ha ki sngi kiba kut jong kata ka jingtrei. Ki nongialam niam kim shym la lah ban pynsangeh ia U (Ioannis 12:19), mynta ki la kwah ba un iap ioh, kham palat ban ia kaba mynno mynno. Ki paidbah ki la nang wan ha u, khamtam katba ki briew ki la nang iohsngew shuh shuh ia ka jingphla jong kito kiba la iohi ia U ba U pynimpat ia U Lazarus na ka jingiap (Ioannis 12:17, 18), ki la sdang ban bud ia U Jisu. Wat ki Krik hangto, na ka bynta ki jinglehniam, ki kwah ban iohi ia U Jisu.

Ha kane ka bynta, kum ka jing jubab ia ki kyntien U Jisu ha U Ioannis 12:28, “Ko Kpa, pyndon burom iala ka kyrteng,” U Kpa sa shisien pat u la kren na bneng, “Nga la pyndon burom te, bad ngan pyndon burom ia ka pat” (Ioannis 12:28).

Kumba ngi la iohi, ka por jong ka burom U Khrist ka long ka diengphna. Kumta ka jingphla jong U Kpa shaphang jong U Jisu ka kdew sha ka jingknia kaba khraw jong U khun langbrot U Blei na ka bynta ki pop jong ka pyrthei. Ka dei kaba kut jong ka kam jong u ha pyrthei. Ka jingiap jong U na ka bynta jong ngi ka siewdep ia ka ram na ka bynta ki pop jong ngi baroh, bad ha u, da ka jing ngeit, ngim donkam shuh ban siew ia kata ka ram.