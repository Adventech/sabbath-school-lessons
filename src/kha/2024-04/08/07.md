---
title:  Pule Shuh Shuh
date:   22/11/2024
---

Pule Ellen G. White, “‘Let Not Your Heart Be Troubled,’” pp. 662–680, ha Ka Jingthrang Jong Ki Arta.

“Kum ka jingkynshew ksiar, ȉa ka jingshisha la aiti ha ki Hebru. Ka niam Jiw, kaba don ȉa ka shap jong ka bneng, bad ki dur ȉa ka jingshisha ba khraw jong ka jingkynshew la kah pyrda. Pynban ha ba U Khrist u la wan, ki Jiw kim shym la ithuh ȉa U ȉa uba baroh kine ki dur pharshi ki kdew. Ki la don ȉa ka ktien jong U Blei ha ki kti jong ki; hynrei ki jinghikai pateng ȉa kiba la ai na kawei ka pateng bynriew sha ka wei pat ka pateng bynriew, bad ka jingbatai ba kynja briew ȉa ki jingthoh, ki la buhrieh na ki ȉa ka jingshisha kumba ka long bad paw ha U Jisu. Ia ka jingdonkam ba kynja mynsiem jong ki jingthoh ba kyntang la jahnoh. Ia ka ȉing jingkynshew jong ka jingtip jingshemphang baroh la plie wang ha ki, hynrei kim shym la tip ȉa kata.”

“U Blei um buhrieh ȉa ka jingshisha na ki briew. Da ka rukom im bad ka jingleh jong ki hi ki pynlong ȉa ka kaba kah dum ha ki. U Khrist u la ai ȉa ki Jiw kyrhai ki sakhi sabut ba u la dei U Messiah; hynrei ka jinghikai jong U ka la dawa ȉa ka jingkylla bak-ly-bak ha ka jingim jong ki. Ki la ȉohi ba lada ki la pdiang ȉa U Khrist, ki la dei ban kyntait noh ȉa ki dustur bad ȉa ki jinghikai pateng ba ki ieit bad ñiewkor eh, ȉa ki jingleh ba khwan lade bad bym riewblei jong ki. Ka dawa ȉa ka jingkheiñ duh ban pdiang ȉa ka jingshisha ka bym kylla, kaba neh bymjukut. Namar kata kim shym la mon ban pdiang ȉa ka sakhi kaba skhem tam kaba U Blei ula lah ban ai ȉa ka ban pynskhem ȉa ka jingngeit ha U Khrist. Ki la phla ba ki ngeit ȉa ka jingthoh ka Testement Barim, pynban ki kyntait ban pdiang ȉa ka jingphla kaba don ha ki shaphang ka jingim bad ka jinglong jong U Khrist. Ki la sheptieng ba ȉa ki yn pynngeit pynkohnguh ȉoh ba kin kylla ka bamut bad ba yn pynbor ȉa ki ban iehnoh ȉa ki jingsngew kiba la pyrkhat lypa. Ka jingkynshew jong ka Gospel, uta uba long ka lynti, ka jingshisha, bad ka jingim, U la don ha pdeng jong ki, hynrei ki la kyntait ȉa kata ka jingai sngewbha kaba khraw tam kaba k a Bneng ka la lah ban ai.” — Ellen G. White, Christ’s Object Lessons, p. 105.

**Ki Jingkylli ban ia Puson**:

`Kumno ȉa kine ki jingȉathuhlupa la pyndep ha ka jingim U Khrist ban tei ȉa ka jingngeit?`

`Kiei ki lai ne saw tylli ki jingeh ba khraw kiba ȉeng ha ka liang jong ki nongialam niam ban ngeit ha U Jisu? Kumno kine ki juh ki jinglong ki pynpaw ha kine ki sngi?`

`Shim ȉa ka jingkheiñ marwei jong phi hangno ka jingsngew skhem jong phi ka don ha kina ki sngi. Kiei ki sien jam kiba phi pyrkhat kiba lah ban pynkhlaiñ ȉa ka jingngeit jong phi?`

`Kaei ka dei ban longka jubab ȉa ka jingkylli ha kaba kut jong ka jingpule ha ka Monday ka hikai ȉa ngi shaphang ka bor jong ka jingthoh, bad balei ba ngi dei ban kyntait ȉa kiei kiei kiba wanrah ȉa ka jingartatien ȉa ka bor kaba khatduh jong ki Jingthoh Bakhuid?`