---
title:  Ki Dak, Ki Jingtrei, Bad Ki Jingphylla
date:   17/11/2024
---

Haba kdew beit sha ki kambah kiba u Ioannis u pyndonkam ban kdew sha U Jisu kum U Messiah. U la buh jingkynmaw ruh ia ki jingiakren ba iar shaphang ki dak, ki jingtrei, bad ki kambah k iba U Jisu u la leh.

Ki dak bad ki Jingphylla, ha ki hi, kim long ki jingpynshisha ia ka jinglong Messiah jong U namar bun ki nongiathuhlupa, bad don ruh ki ba iathuhlupa bakla ruh ki leh ȉa ki kam bah. U Ioannis um shem la thoh ia ki dak namar ki kdew tang ia ki nongleh ia ki kambah. Hyrei ki dak kiba u Ioannis u thoh ki long shaphang ka jinglong kyrpang kiba kdew sha U Jisu kum U Messiah bad ban pyni ba ma U, da shisha, U wan na U Blei uba U Kpa hi.

`Pule Ioannis 5:17, 20, 36–38. Kumno kine ki dkhot ki batai ia ka jingiadei hapdeng U Jisu bad U Blei ba U Kpa, kyrpang eh ha ka jingiadei bad ki dak?`

U Jisu u pyndonkam ia ki dak ban pyni ia ka jingtrei ba ȉa jan jong U bad U Kpa. Ki ar ki long U wei. Ka jingtrei ki pyni “ba uta U Kpa u ha nga, bad nga ruh ha U.” (Ioannis 10:38, NKJV; peit ruh Ioannis 14:10, 11.)

Ka jingthmu jong ka jingwan jong U Jisu ka long ban trei ia U ta uba la phah ia U, ha kaba kine ki jingtrei ki pynlong ka jingphla sha ka pyrthei. Kata ka long, ba U la wan ban trei ia kata ka kam kaba U Kpa U la phah ia U ban leh, bad ka jingtrei jong U ka la long ka jingphla, shai kdar, ba U la long na U Blei.

Bad pynban, kumba ngi la ȉohi, wat ryngkat kita ki dak kiba donbor bad ki jingphla na kiba bun ki briew, bad ki briew ki jied ban ym ngiet.

Ki nongialam niam ki kylli ia U Jisu, “Tad lano men pynlyngngoh ia kaba mut jong ngi? lada me long uta U Khrist to iathuh shynna ha ngi. 25 U Jisu, u la iathuh ha ki, Nga la ong ha phi, hynrei phim ngeit: kita ki jingleh ruh ia kiba nga leh ha ka kyrteng U Kpa jong nga, kita kein ki iaphla shaphang jong nga” (Ioannis 10:24, 25, NKJV).

Lada U wan beit beit bad ong ba U dei U Messiah, ki nongialam niam – kin wad ȉa ki lad ba bun jait ban ȉa pyrshah ȉa U – kin jyn da la kinthih halor jong U. Da kaba tip ia kane, ha ka jaka kata U Jisu u la kdew sha ki kam kiba U la leh. Lada U Jisu un jynda la ong ba U dei U Khrist, ki la lah da kaba suk ban kyntait ia kata. Hynrei kumno kin kyntait ia ki dak, ki kam, bad ki jingphylla? Kine ki la long ki jingphla ba donbor ba u long U ei bad nangno u la wan.

`Kumno ngi lah ban ȉada ȉa lade na ka jingdon jong ka jingeh dohnud ngi iohi ha ki nongialam niam? Ha kano ka rukom ngi lah ban ȉa lehpyrshah ȉa ka jingtrei jong U Blei ha ka jingim jong ngi?`