---
title:  Kiba Na Tbian
date:   21/11/2024
---

Ha ka jingpule jong ngi ȉa u Ioannis, ngi la ȉohi ba u Ioannis u la pyni kumno U Jisu, dashisha, u dei U Messiah ba la kular, ka jingkyrmen bakhraw ba ki briew Jiw ki la ȉa khmih lynti.

Bad pynban, kiba bun na ki nongialam Niam, kum ki nongialam ba kynja mynsiem jong ki briew, ki la long pynban ki nongshun ba khraw eh jong U. Balei?

`Pule Ioannis 8:12–30. Kiei ki ba kham donbor hangne hapdeng U Jisu bad kine ki nongialam niam? Kiei ki dkhot kiba batai bha ba balei kiba bun ki kyntait ia U?`

U Jisu u ong ba kim ithuh ȉa U lem ne ȉa U Kpa (Ioannis 8:19). Kin jinda la ithuh ia baroh ar, hynrei kine ki briew ki la shukor ȉa lade. Ki la sngew biang ȉa ki jingleh pateng jong ki bad ki jingstad pynshongnia jong ki wat la U Jisu u don ha khmat jong ki, ki leh ȉa kiei kiei kiba U la leh bad ki ong ȉa kiei kiba U ong – baroh ki jingpynpaw ia ka jingkhraw jong U Kpa – la katta ruh ki kyntait ȉa U.

Ka ba-ar, U Jisu u la ong ha ki, “Phi phi long kiba na tbian,” (Ioannis 8:23, NKJV). Ha kawei pat ka kyntien, la ki lah ban long kiba riewniam, kine kim long kiba dei ȉa ka mynsiem, kiba riewblei. “Kiba don ka dur ka jingriewblei, (2 Tim. 3:5), hynrei ka la long tang kata. Ki don ȉa ka jingbha kaba paw shabar bad sha poh ȉa ka jingbym ngeit.

Kane kam dei kaba thymmai. “Namar kat kumba Une u paidlang u wan hajan jong nga, bad da la ka shyntur bad da la ki rmiang shyntur ki burom ia nga, hynrei ki la pynjngai noh ȉa ka dohnud jong ki na nga, bad ka jingsheptieng jong ki ȉa nga ka long ka hukum briew ba la hikai ȉa ki:” (Isa. 29:13, NKJV). Ia kine ki jingpyrkhat la kren da U Jisu ha ki spahsnem kiba ha dien, ha kaba u la ong, “Hynrei ki mane thala ȉa nga, haba ki hikai ki jinghikai ȉa ki hukum jong ki briew:” (Mark 7:7, NKJV). Ki jinghikai ba kynja briew, ki hukum ba kynja briew, kiba long “ki jong kane ka pyrthei” (Ioannis 8:23) bad, kumta U Jisu u la ong “ngam long na ka jong kane ka pyrthei” (Ioannis 8:23). Ka la Sniew la biang ba kine ki briew ki la lah shukor ȉa lade; ka jingjia ba sngewsih ka la kham sniew namar ba ki la ȉalam bakla ȉa kiwei ruh, ȉa kiba u Ioannis u la thoh kum ka jingȉohi kaba la pynpaw ha kine ki dkhot, “Shibun ki la ngeit ha U” (Ioannis 8:30, NKJV).

Kumta, wat la ka jingisih jong ki nongialam, pynban shibun ki Jiw ki la lah ban jam sha lyndet bad ȉohi, dalade, U Jisu u long uei?

`Ka jinghikai aiu phi lah ban ȉoh na ka jingȉakren U Jisu bad ki nongialam niam? Kumno ngi lah ban long “kiba na sha neng” bad ym dei “kiba na sha tbian” – bad kumno ngi lah ban tip ȉa ka jingȉapher?`