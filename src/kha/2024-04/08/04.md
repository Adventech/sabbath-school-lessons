---
title:  'Ki Jingȉathuhlupa Ka Testement Barim ȉa U Jisu: Bynta I'
date:   19/11/2024
---

Ha ka jingiatainia bad ki nongialam niam shaphang jingpynithuh jong U, U Jisu u pynskhem ia ka bor jong ka Jingthoh Bakhuid. Ha kaba nyngkong, ka I kum ba ym donkam ia U ban leh ia kata namar ba ki nongialam niam ki ngeit ȉa ka Jingthoh. Wat la katta ruh, wat bad ki, U Jisu un ban jur ȉa ka bor jong ka Jingthoh Bakhuid bad u la leh ȉa kata ban pynpaw ȉa ki ba U dei uei – kam pher katno ki long kiba eh dohnud, bad kam pher katno ki pyrshang ban ia leh pyrshah ia ka jingsngew jong ki.

Ha kajuh ka por, U Ioannis u la buh jingkynmaw ȉa shibun ki jingthoh kiba la shim beit beit bad ba ka kdew sha ka Testement Barim kiba thew sha U Jisu kum ka jingpyndep ia ka jingkular ia U Messiah ha ka Testement Barim.

**Kumno ki dkhot harum na ka Testement Thymmai bad Testement Barim ki don ka jingȉadei? Kata ka long, kumno ka Testement Bathymmai ka pyndonkam ȉa ki dkhot kiba ȉeng sakhi ȉa U Jisu?**

`Ioannis 1:23, Isa. 40:3`

`Ioannis 2:16, 17; Ps. 69:9`

`Ioannis 7:38, Jer. 2:13`

`Ioannis 19:36, Num. 9:12`

Ymdei tang u Ioannis, hynrei u Petros, u Paul, u Matthew, u Mark, u Luke, bad baroh ki nongthoh ȉa ka Testement Bathymmai, hapoh ka jingpyrsad mynsiem jong U Mynsiem Bakhuid, na ka por sha ka por ka ban jur ȉa ka jingim jong U Jisu ka Nazareth , ka jingȉap, ka jingmihpat, bad ka jingkiew sha ka khet jong U Blei kum ka jingpyndep ȉa ka jingȉathuhlupa jong ka Teatement Barim.

Bad ha baroh U Jisu u ȉai kdew ȉa ki synran sha ka jingthoh, ka ba la ȉathuhlupa ȉa ki jingtrei jong U – naduh mynno ki synran ki sngewthuh ba ka jingthoh Bakhuid ka kdew sha ka jingȉap bad ka jingmihpat jong U? Ka la long hadien ka jingȉap bad ka jingmihpar bad u la paw ha ki, bad ha kaba khatduh ki sa sngewthuh. Namar kata ynda la pynmihpat ia u na kiba iap, ki synran jong u ki la iakynmaw ba u la lah ong ia kane ha ki; te ki la ngeit ia ka jingthoh, bad ia kata ka ktien ia kaba la lah ong U Jisu. (Ioannis 2:22, NKJV; peit ruh Ioannis 20:9).