---
title:  Ka Bynta Ba Donbor Jong ki Jingthoh Bakhuid
date:   18/11/2024
---

Ha kaba pynȉasoh lang sha ka jingkdew beit ia ki dak bad ki jingphla kiba u Ioannis u pyndonkam ban kdew sha U Jisu kum U Messiah, u Ioannis ruh u kdew sha ka jingdonbor ka Testement Barim bad sha ki jingȉathuhlupa, kiba la ȉathuhlupa ȉa ka kam jong U Khrist. Ka Testement Barim ka long ka pdeng, ym dei tang sha ka Gospel u Ioannis hynrei sha baroh ka Testement Bathymmai. Ka jingpynksan ȉa U Khrist, ȉa kaei kaba u la long, nangno U la wan, kaei ba U la leh, bad kaei kaba un sa leh – la pynshong nongrim na ka jingthoh bakhuid, ȉa kane ka bynta na ka Testement Barim.

`Pule ia kine ki dkhot : Ioannis 5:39, 40, 46, 47. Kumno kine ki dkhot ki hikai ia ngi shaphang jingsngew U Jisu shaphang ka bor jong ka jingthoh bakhuid?`

Lyngba baroh ki Gospel, na ka por sha ka por, U Jisu u kdew sha ka jingdonbor jong ka Jingthoh bakhuid kum u shabi jong ka jingphla sha U. kum ka nuksa, U Jisu man ka por u pyndonkam ȉa ki jingjia na ka Testement Barim ban ȉarap ban kdew sha lade hi bad sha kaei kaba U Leh. Kane ha rum ka long ka jingjia, ha kaba u la shim ȉa ka jingjia na Jingkheiñ 21:5-9. “Kumba U Moses ruh u la kyntiew ȉa uta u bsein ha ka ri khlaw, kumta ruh ka dei ba yn kyntiew ȉa U Khun u briew:” (Ioannis 3:14, NKJV). Hangne, kam dei ba U Jisu U kdew sha ka jingȉathuhkhana, hynrei da ka jingpyndonkam ȉa ka U kdew sha lade, U la ai ȉa ngi ȉa ka bor ba kongsan jong ka jingpynshai ȉa kaei ba ka jingȉathuhkhana ka don ban ȉathuh.

Bad ymdei tang U Jisu, hynrei kiwei, ruh kumjuh, la pyndonkam ȉa ka Testement Barim ban kdew sha U Jisu. Kum ka nuksa, ha u Ioannis, ngi pule ia ki kyntiem jong u Philip. “Ngi la shem ia uta uba U Moses ha ka hukum, bad ki nongiathuhlypa, ki la thoh shaphang jong u,” (Ioannis 1:45, NKJV).

`Pule ki dkhot ha rum: Ioannis 13:18; Ioannis 17:12; and Ioannis 19:24, 28, 36. Kumno kine ki dkhot ki hikai shaphang ka bor jong ka Jingthoh kumba la sngewthuh da U Jisu bad u Ioannis? Kaei ba kine ki ȉathuh ȉa ngi ȉa ki bynta ba don kam ha baroh ka jingthoh kiba don na ka bynta ka jingngeit jong ngi, ruh?`

`Kiei kibor ha kine ki sngi kiba trei haba rieh bad haba paw ban pynhiar ia ka jingngeit jong ngi ha ka bor jong ka Baibl? Wanrah ia ka jubab jong phi sha ka klass ha ka sngi Sabbatoh.`