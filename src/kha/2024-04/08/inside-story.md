---
title:  Ka Jingiathuhkhanna kaba Jia shisha
date:   22/11/2024
---

### Ka Por Kaba Biang U Blei Ha Tbilisi

_Da: U Andrew McChesney_

U Zurap u la kheiñ ȉa lade kum u Khristan, hynrei ka jingiadei jong u bad U Blei ka long tang kum ka jingthang mombati ha ka cathedral ha Soviet Republic jong ka Georgia. U don ȉa ka Baibl ha ȉing, hynrei u shu shim tang ban pynkhuid ȉa ki pum pum na ka.

Kymta ka jingsngew ban ktah ȉa u, bad u la pyrkhat, lada nga dei u Khristan, balei ngam pule ȉa ka Baibl? Ka jingthrang ka la pyndap ȉa u ban pule ia ka Baibl.

U la shim ȉa ka Baibl bad u la pule ȉa ka naduh ba sdang ha duh kaba kut. U la tip ha ka sien kaba nyngkong shaphang ka sngi kaba hynñiew ka Sabbaton. Da kaba lyngngoh, u la peit na ka internet ban wad jingtip shuh shuh. U la peit la kumba 100 tylli ki jingȉalap ha ka You Tube bad la ȉalam ȉa u sha u nongialap Seventh Day Adventist bad u la ong ba ki dkhot balang ki don da ki millions kiba sumar ȉa ka Sabbaton.

Zurab um pat ju ȉoh sngew ia ki Adventist, bad u la kut jingmut ban long uwei na ki. Kiba bun na ki nong Georgia ki pyrkhat ba ki Adventist ki don ha ka kynhun jait niam ba ȉa pait. Bad u la wad ha ka Internet sa ȉa ka wei pat ka balang kaba mane ha ka sngi ba hynñiew ka Sabbaton bad kiba leh ȉa ka jingshisha ka Baibl.

Kumta, ha kawei ka step Sabbaton, u la leit sha ka ȉing mane Adventist ha nongbah Georgia, Tbilisi. U la ȉeng sha bar, u la kwah ban rung sha poh bad um kwah ban rung sha poh. Kumta ka jingkhang ka la plie, bad don mano re mano ba la khot ȉa u ban rung sha poh. Bad u Zurab u la ȉoh ȉa ka jingpdiang sngewbha.

Hato kane ka dei ka sien kaba nyngkong ban wan sha ka balang Adventist? Don ba la kylli ȉa u. Hooid , ka dei ka sien kaba nyngkong, u la ong.

Ka bha! La don ba ong, sa wan ruh sha ka jingȉaseng ialap”

Ka la long ruh ba ka balang kan pynlong ȉa ka jingȉaseng ȉalap ha ka ta hi ka janmiet. U Zurab u la shong jingȉaseng ha ka por step bad ha ka por jan miet ruh, bad ha dien ka ta u la wan man la ka miet ha ki ar taiew, bad nangta u la shah pynbaptist.

Mynta ka sngi ka la long, hadien 36 snem u Zurab u la don ka jingȉadei kaba thymmai bad U BLei. U la pule ȉa ka Baibl man ka sngi bad u la ȉasam ȉa ka bad la ka lok bad ki khun shynrang jong u ar ngut, kiba la leit jingȉaseng bad u man ka Sabbaton. Ka jingthrang jong u ban pule ȉa ka Baibl, ka jingshem jong u ȉa ka Sabbaton bad ȉa u nongȉalap ha ka Internet, ka jingleit jong u sha ka ȉing mane Adventist ha ka juh ka sngi ka don ȉa ka jingȉaseng ȉalap. Ym shym leit sha ka ȉing mane na ka jingtrrei jong no jongno. Hynrei ki dkhot balang ki la don ȉa ka mynsiem jong ka kam mission la pynlong ȉa u ban sngew kum ha la ȉing. Bad ka la long kaba bha shisha ȉa u, u la ong.