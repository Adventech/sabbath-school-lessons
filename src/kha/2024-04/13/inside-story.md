---
title:  Ka Jingiathuhkhanna kaba Jia shisha
date:   27/12/2024
---

### U Shabi Sha Ki Nong Shnong Kyndong Ka Alaska

_Da: Andrew McChesney_

U pilot jong ka Mission u Jim Kincaid u shem ba ka long ka kam kaba eh ban her liengsuin na kawei ka shnong kaba jngai sha kawei pat ka shnong kaba don ha ka jylla Alaska jong ka U.S. Ka jingkiew bad jinghiar ha khlaw ka long ka bynta kaba suk. Ban wad ia ki dohnud jong ki trai ri Alaska kiba pdiang ia ka khubor gospel ka la kham eh.

Ka la long kum ka jingeh haba u Jim u la pynhiar ia ka liengsuin rit jong u ha kawei ka jaka shong kaba jngai kumba 150 mail shaphang shathie na Fairbanks. U la pynher ia ki nongialap kot na kawei ka shnong sha kawei pat ban die ia ki Baibl bad kiwei kiwei ki kot Khristan. Katba u dang ieng, ki kali ba iaid kylleng ki jaka ki la iaid sawdong jong ka liengsuin. Ki nongshong ki long

ka jingbym pdiang sngewbha.

"Phi dei mano?" uwei u la ong.

“Phi leh aiu hangta?” la ong uwei pat.

Ha kata ka por, u Jim u la kynmaw ia kawei ka kyrteng. Uwei u briew na kata ka shnong u la leit sha kawei ne ar tylli ki jingiaseng ialap ba u Jim u la ialam ha Fairbanks katto katne por mynshuwa. U Jim u la phai sha ki nongap khyrdop shnong.

“U Robert Frank u don ha sor?” u la kylli.

Mar kumta hi, ki dur khmat jong ki ki la kylla. Ki khmat kiba bitar ki la ailad ia ka jingkwah tip bad nangta ia ka jingpdiang sngewbha.

“Oh, phi tip ia u Robert Frank?” la ong uwei.

“Ngin ialam ia phi ban leit peit ia u!” la ong uwei pat.

La ialam ia u Jim ban leit jngoh ia u Robert. Ka la long kumba u don ia u shabi jong ka shnong.

U Robert u dang bam jingbam ha ka por ba u Jim u la poi, bad sngewsih ba um shym la ithuh mardor ia u nongniah liengsuin. U Jim u la dei ban pynkynmaw ia u shaphang kumno bad balei ki iatip iwei ia iwei pat. Hynrei nangta u Robert u la kynmaw, bad u la long uba sngewbha shibun. U la tyrwa ia u Jim ia ka doh bear kaba dang thymmai.

Bad kumta ka la long ba u Jim bad ki nongpynbna khubor jong ki kot ki sla ki la ioh rung sha kawei ka shnong kaba thymmai kaba lym kumta kan jin da la long kaba lait na ka jinglah ban poi. Baroh kaba ka la shim por ka long tang ban tip ia ka kyrteng jong uwei.

U Jisu u tip ruh ia ki kyrteng jong ki briew. U Jisu U ong ba U, U Nongaplangbrot Babha, “U khot ia ki langbrot jong U da ka kyrteng bad U ialam shabar ia ki” (loan. 10:3, NKJV).

Lada U Jisu u tip ia ki kyrteng, hato ka lah ruh ban long kaba bha ia ki nongbud jong U ban bud ia ka nuksa jong U?

“Ka jingtip ia u briew ha ka shnong, wat la ka long tang ka jingtip ia ka kyrteng jong u briew ha ka shnong, ka lah ban ai ia phi ia ka jingiadei bad ka shnong baroh kawei,” la ong u Jim. “Ka long kum ha kano kano ka kolshor. Lada phi kynmaw ia ka kyrteng jong uwei, ka leit sha ka lynti kaba jngai.”

Ka bynta jong kane ka quarter jong ka Jingknia Sabbaton kaba Shiphew kan iarap ban plie ia ka pdeng jong ka jingsynshar na ka bynta ki trai shnong Alaska ha Bethel, Alaska.

Khublei shibun ba phi la thmu ia ka jingainguh kaba sngewrit ha kane ka Sabbaton