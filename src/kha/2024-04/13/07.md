---
title:  Pule Shuh Shuh
date:   27/12/2024
---

Ka jingpeit jong U Blei ka pher bak-ly-bak na ka jong ki briew. U Blei U ȉasam ȉa ka jingpeit jong U bad ngi lyngba ka Ktien jong U, ka Baibl, hapoh ka bor U Mynsiem Bakhuid. Ka dei ka jingjied jong ngi la ngi kwah ban ȉaid ha ka jingdum ne ban pdiang ȉa ka jingshai kaba wan na U Jisu Khrist kumba la pynpaw ha ka Ktien.

Ka bynta kaba kongsan ha kane ka jingjied ka long ka jingaiti shimet jong ngi hi ha U Jisu Khrist, U Khun U Blei bad U Nongsiewspah jong ka jinglong briew. Da ka bor U Mynsiem Bakhuid, U Blei U Kpa U la pynpaw ha ngi — ha ka jingim, ka jingȉap bad ka jingmihpat U Jisu — ȉa ka jingjylliew jong ka jingieit jong U. Bad ngi tip shaphang U Jisu namar ȉa ka jingim, ka jingȉap bad ka jingmihpat jong U la thoh ha ka Ktien U Blei.

“Ki angel U Blei ki ju ȉaid na ka khyndew sha bneng, bad na bneng sha ka khyndew. Ia ki kambah U Khrist na ka bynta kiba shah shitom bad kiba shah shitom la leh da ka bor U Blei lyngba ka jingshakri ki angel. Bad dei lyngba U Khrist, da ka jingshakri jong ki nonglam khubor jong U kiba na bneng, ba ka jingkyrkhu baroh ka wan na U Blei sha ngi. Ha kaba shim ȉa lade ȉa ka jinglong briew, U Nongpynim jong ngi U pyniasoh ȉa la ki jingmyntoi bad ki jong ki khun shynrang bad kynthei kiba la hap jong u Adam, katba lyngba ka jinglong blei jong U U bat ȉa ka khet U Blei. Bad kumta U Khrist U long ka lad jong ka jingȉakren jong ki briew bad U Blei, bad jong U Blei bad ki briew.”—Ellen G. White, The Desire of Ages, p. 143.

**Ki jingkylli ban ia Puson**:

`Na ki jingȉathuhkhana baroh ha ka kitab u Ioannis, kaei kawei kaba kren kham jam ȉa phi shaphang ka jingieit bad ka jinglong U Blei? Iasam bad ka klas jong phi balei ba phi shem ba kata ka jingȉathuhkhana ka long kaba sngewtynnad.?`

`Ha ka rukom treikam, kumno u briew u dei ban iaid shaphang ka jingwad ȉa ka ka hok?`

`Balei ba ka long kaba eh ban buh sharud ȉa lade kum u nongbishar jong ka jingshisha? Hato ngi lah ban leh pura ȉa ka, ne ngin leh ȉa ka jinglong briew jong ngi, ha ki katto katne bynta, ka treikam ȉa ka rukom peit jong ngi ȉa ki Jingthoh Bakhuid? Balei ngi dei ban ithuh ȉa kane ka jingshisha, bad kumno ka jinglong sngewrit ka wan ban ȉarap ȉa ngi ban aiti ȉa ki jingsngew pyrshah jong ngi sha ka Ktien U Blei?`

`Ka histori jong ka niam Khristan jong ka ri Sepngi ka dap da ki nuksa kiba shyrkhei jong kaei kaba jia haba la pynlong ȉa ka Ktien U Blei ban long hapoh ka saiñ hima sima bad ki jingsngew pyrshah jong ki briew. Kiei ki katto katne na kita ki nuksa, bad kaei ka jinghikai kaba ngi lah ban ioh na ki mynta shaphang katno ka long kaba ma haba ki jingpyrkhat jong ki briew ki kylla long ka jingpynkhuid kaba kongsan ban “pynkylla” ȉa ka Baibl?`

`Pynkut da ki ktien jong phi hi ȉa ka dur kaba khraw jong ka Gospel u Ioannis. Kaei ka khubor pdeng jong ka na ka bynta jong ngi mynta?`