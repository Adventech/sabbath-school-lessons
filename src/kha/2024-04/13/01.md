---
title:  'Ka Jingpynkut: Ka Jingtip Ia U Jisu Bad Ia Ka Ktien Jong U'
date:   21/12/2024
---

### Ki Dkhot Baibl Ban Pynkhrah ia ka Lynnong
Ioannis 21; Ioannis 11:9, 10; Ioannis 8:42–44; Ioannis 4:46–54; 2 Tim. 3:16; Ioannis 15:1–11.

> <p>Dkhot Spel lyndet</p>
> “Phi ïit bha la ki jingthoh, naba ha ki phi mut ba phi ȉoh ka jingim bymjukut; kita ruh ki long kiba ȉaphla ȉa nga.” (Ioannis 5:39, NKJV).

Ka Gospel u Ioannis, kum ka jong u Markos, ka kut ha ka jingȉalang ha Galilaia. Kane ka jinghikai kaba khatduh shaphang u Ioannis ka ȉadei bad kata ka jingialang hynrei ka pynȉasoh ȉa ka bad ka phang kumno ngi ithuh ȉa U Jisu bad ȉa ka Ktien U Blei — ka jingmut kaba ȉaid lyngba ka Gospel kaba saw.

Wat la ki la don bad U Jisu palat lai snem, ki synran ki dang long ki bym shym la pynkhreh na ka bynta ka Jingsahnarphna bad Jingmihpat, wat la U Jisu u la ȉathuh biang biang ȉa ki ȉa kaei kaban sa jia.

Kaba sngewsih ka long ba kim shym la shim ȉa ka ktien jong U.

Ngi ruh mynta ngi lah ban don ha ka jingma ban leh ȉa kajuh ka kam: ban ȉohsngew ne wat ban pule ȉa ka Ktien U Blei hynrei ngim sngap ȉa ka, ngim ȉaineh ha ka, bad ngim kohnguh ȉa ka. Kata, ban ym pdiang ȉa ka kum ka jingshai kaba dei ban ȉalam ȉa ngi. ki jingpyrkhat bad ki jingleh. Kane, kaba sngewsih, ka long ha kaba, lehse khlem da tip, bun palat ki Khristan ki don.

Ha kane, ka taiew kaba khatduh jong ngi ha u Ioannis, ngin sa peit ȉa ki katto katne ki mat ba kongsan jong kane ka Gospel, kiba lah ban ȉarap ȉa ngi ban ȉaid shalyndet ka jingtip jong ngi ȉa U Jisu, ha ka jaka kata, ban tip ȉa U kham bha bad kham jan ban ȉai sah ha U bad ha ka Ktien jong U.

_* Pule ia kane ka lynnong ban pynkhreh na ka bynta ka Sabbaton, December 28._