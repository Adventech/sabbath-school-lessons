---
title:  Buh Ia Ki Khmat Ha U Jisu
date:   23/12/2024
---

`Pule Ioannis 21:20-22. Kaei ka jingkylli kaba la ȉalam ȉa u Petros ha ka lynti kaba bakla? Kumno U Jisu u la pynbeit ȉa ka lynti?`

U Jisu u dang shu pynphai biang ȉa u Petros sha ka jingshakri bad u la ong ȉa u, “To bud ȉa nga” (loannis. 21:19). Ka la long lehse ka jingbud kaba shisha ȉa U Jisu sha rud duriaw. Bad kata ka long namar ba u Petros u phai bad u ȉohi ȉa u Ioannis ba u bud ȉa U Jisu ruh kumjuh, bad u kylli shaphang u Ioannis. “Hynrei, ko Trai, kumno shaphang une u briew?’” (Ioannis 21:21, NKJV).

Ha kaba pynphai biang ȉa u Petros sha ka jingshakri, U Jisu u la ȉathuhlypa ȉa ka rukom ȉap jong u Petros (Ioannis 21:18). Ka long kumba u Petros u la sngew lyngngoh shaphang ka jingȉap u Ioannis, kumjuh. U Jisu u pynkylla ȉa ka jingpyrkhat jong u Petros ha ka jaka kata sha ka mat ban bud ia U, ban ym khuslai ȉa kaei kaban sa jia ȉa uwei pat u synran.

`Pule Ioannis 21:23-25. Kumno la sngewthuh bakla ȉa ka jingong jong u Jisu? Kumno u apostol Ioannis u la pynbeit ȉa kata ka jingsngewthuh bakla?`

Ki briew ki sngewthuh bakla ȉa kaei kaba U Jisu u mut haba U ong, “‘, Lada nga mon ba un sah tadynda nga wan, ka pher aiu ȉa me? to bud ma me ȉa nga!’” (Ioannis 21:22, KA JINGPYNBNA). Ki la pyrkhat ba ka mut ba U Jisu un wan pat shuwa ba u Ioannis un ȉap. Katba nang ȉaid ka por bad u Ioannis u nang tymmen, kan sa long ka jingeh lada u ȉap (kaba, shisha, u la leh) bad U Jisu um shym la wanphai. U Ioannis u pynbeit ia kane ka jingsngewthuh bakla da kaba pyni ba ka dei ka kam jong ka mon U Jisu, ym ka jingȉathuhlypa ȉa kaei kaban sa jia.

Ka jingpyrkhat ban pynleit jingmut ha U Jisu, ha ka jaka ban pynleit jingmut ha kiwei pat ki briew, ka long ka jingïalam kaba khlaiñ sha ka jinghikai kaba sah ha kane ka lynnong mynta ka taiew. U Jisu, bad tang U Jisu hi, U long U Nongpynim jong ngi. Ki briew khlem pep kin pynduh jingkyrmen ruh ȉa phi, lehse wat ban pynmynsaw ȉa phi, kumjuh.

Ki jingshisha ba la kdew na ka bynta ka sngi Ba lai haduh ka sngi Thohdieng kin shim ȉa ka mat jong ka jingsngewthuh ȉa ka Ktien U Blei, da ka jingthmu ban tip bad bud ȉa U Jisu, uba dei tang ma u uba dei ban long u Kynrad bad U Nongȉalam jong ngi — khlem da kheiñ ȉa ka jingȉarap, jingai jingmut bad jingpynȉaid ba kiwei ki lah ban ai ȉa ngi.

`Katno sien kiwei pat, kiba phi lah ban peit bniah, ki la pynduh jingkyrmen ȉa phi? Kiei ki jinghikai, wat la ki long kiba eh katno katno ruh, kiba phi la ȉoh na kata ka jingjia?`