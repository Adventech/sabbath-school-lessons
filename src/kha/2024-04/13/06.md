---
title:  Iaisah Ha U Jisu
date:   26/12/2024
---

`Pule Ioannis 12:32. Ha kiei ki rukom kane ka jingong kaba phylla ka batai ȉa ka bor U Jisu Khrist?`

Kumba ngi la ȉohi ha baroh ki jinghikai jong kane ka quarter, ka Gospel u Ioannis ka khring ȉa ngi sha U Jisu, hynrei tang lada ngi kloi ban tip ȉa U Blei bad ban leh ȉa ka mon jong U. Ha ka Gospel u Ioannis baroh kawei, ki briew kiba ȉakynduh ȉa U Jisu ki pdiang ȉa ka jingshai bad ki nangroi ne ki kyntait ȉa ka jingshai bad ki kylla matlah. U Nikodimos, ka kynthei hajan ka pukri, u nongsynshar syiem, u briew ha ka pung Bethesda, ki 5000 ngut ki kpu bad ki dohkha ba la ai bam, ki para u Jisu, ki nongialam niam, u briew ba la kha matlah, ka Mari bad ka Martha, u Pilat — baroh ki la ȉakynduh ȉa U Jisu bad la pynlong ka jingjied shaphang ka jingshisha bad ka jingshai kaba U la wanrah.

Ka Theology na shapoh ka sdang da ka jingȉasaid nia u briew ban pynthikna bad bishar bniah ȉa ka jingdon bad ka jinglong U Blei. Ka jingpeit jong u briew— kaba bakla, kaba la hap bad kaba la sngewthuh bakla— ka shim kham ha khmat eh ban ȉa kaba kynja Blei, kaba khuid, kaba janai bad kaba tip lut. Ka Theology na shapoh ka long kaba thikna ba kan ȉalam ki briew kiba bakla, kumba ka la leh ha ki por ba la leit noh bad kan sa leh ha ki por ban wan (peit Jingpynpaw 14:1–12), haba ka jingstad briew, kaba wad ban weng noh ȉa ka jinglong Blei, kan pyrshang ban pynbor ȉa ka jingmane ba bakla halor ka pyrthei.

`Pule Ioannis 15:1-11. Kaei ka barieh jong ka jingsan ha ka jingkoit jingkhiah bad ha ka mynsiem?`

Ka ba rieh jong ka jingpynkyntang ka long ban ȉaisah bad U Jisu. U long U Ktien U Blei, U Kpu ka Jingim, U Jingshai jong ka pyrthei, U Jingkhang jong ki langbrot, U Nongaplangbrot Babha, U Jingmihpat bad ka Jingim, ka Lynti, ka Jingshisha, bad ka Jingim, bad U Dieng Sohwain Bashisha.

Ki Dkhot jong ka Jinglong Blei bad ka Ktien jong ki, ka Baibl, ki long kum ki magnet. Lada ym pyrshah, kin khring ia ngi sha ki. “Ka sur U Blei ka kren ha ngi lyngba ka ktien jong u, bad ki don shibun ki sur kiba ngin sa ȉohsngew; hynrei U Khrist U la ong ba ngi dei ban husiar na kita ki ban ong, Hangne U don U Khrist ne hangta U Khrist. Te kumno ngin tip ba kim don ȉa ka jingshisha, lymda ngi wallam ȉa kiei kiei baroh sha ki Jingthoh Bakhuid?”—Ellen G. White, The Advent Review and Sabbath Herald, April 3, 1888. Bad nangta, ngi dei ban aiti ȉa la ki jong ki jingpyrkhat ha kito ki. la pyni ha ka Ktien U Blei.