---
title:  Ka Dak Kaba Ar Ha Galilaia
date:   30/09/2024
---

Ha baroh ki kam shakri jong U ha ka pyrthei, U Jisu U leh ȉa ki kambah kiba ȉarap ȉa ki briew ban ngeit ha U. U Ioannis u buh jingkynmaw ȉa kine ki kambah khnang ba kiwei ruh kin ȉoh ngeit ha u Jisu, kumjuh.

`Pule Ioannis 4:46-54. Balei ba ki Ebanjalis ki pynlong ka jingpynȉasoh shadien sha ka kambah ka jingkhawai shongkurim?`

Haka jingbuh jingkynmaw ȉa ka dak kaba ar ȉa kaba U Jisu ula leh ha Galilaia, u Iohnnis u kdew shadien sha ka dak kaba nyngkong ha ka jingiathoh shongkurim ha Kana. Ka paw kumba u Ioannis u ong, ki dak kiba U Jisu u leh kan ȉarap ȉa phi ban ȉohi ba U Jisu u dei uei. Nangta, u Ioannis u ong shuh, “ȉa kane pat ka kambah kaba ar U Jisu u la leh, hadien ba u la wan na Judia sha Galilaia” (Ioannis 4:54).

Ha kaba nyngkong, ka jingjubab U Jisu ȉa ka jingkyrpad une u rangbah syiem ka I kumba jubab khlem akor ne khor. Pynban, une u rangbah syiem ula pynlong ȉa ka jingpynkhiah ȉa u khun jong u kum ka jingthew jong ka jingngeit jong u ha U Jisu. U Jisu u la pule ȉa ka dohnud jong u bad kdew pyrshah ȉa ka jingpang kaba kynja mynsiem kaba kham jylliew ban ȉa ka jingpang u khun jong u, kaba lah ban shim ȉa ka jingim. Kum ka jingthaba ka liehlieh kaba mih kynsan ha ka suin bneng kaba shai, une u briew ula kyndit bad u sngewthuh ba ka jingduk ba kynja mynsiem jong u ka lah ban ktah ȉa ka jingim u khun jong u.

Ka long kaba donkam ban ithuh ba ki kambah, da ki hi, kim pynshisha ba U Jisu u dei U Messaiah. Ki wei ruh ki leh ȉa ki kambah. Don katto katne ki dei ki nongȉathuhlypa kiba shisha, kiwei pat kiba shukor. Ki kambah ki pynpaw tang ia ka jingdon jong ka bor ka bym shym thaw da u briew; kim lah na lade ban mut ba U Blei u leh ȉa ki. (u soitan u lah ban leh ia ki “kambah” lada da kane ka kyntien “kambah” ngi mut ka kam da ka bor ka bym shym thaw da u briew)

U ryngbah syiem ha ka jingsaja mynsiem u la bret ȉa lade ha ka jingisynei U Jisu, u la kyrpad ȉa U Jisu ban pynkoit ȉa u khun jong u. U Jisu u jubab da ka jingpynskhem thymmai. U ong, “To khie leit noh; u khun jong me u la im” (Ioannis 4:50) ka verb “u la im” ha ka krik ha ka jingshisha ka dei ka present tense. Ka jingpyndonkam kaba kum kane la khot ȉa ka “futuristic present,” ha kaba ia ka jingjia ka ban sa jia la kren ia ka ha ka rukom kaba tikna kumba ȉa kaba lah dep jia. Uta u briew u khlem mareh sha ȉing hynrei, da kaba ngeit ha U Jisu, u la wan phai sha ȉing ha ka sngi kaba bud – u la ȉoh jingtip ba thik ha ka por ba U Jisu u ong ȉa kito ki kyntien, kata ka jingpang shit ka iehnoh ȉa u khun jong u.

Katno kaba khraw ka daw ban ngeit ha U Jisu!

`Wat lada ngi lah ban ȉohi ȉa ki kambah, kiei de ki jingthew kiba ngi dei ban khmih ne peit bha shwa ba ngin antad ne tharai ba ki dei na U Blei?`