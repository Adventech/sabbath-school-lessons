---
title:  Ki Dohnud Ba Eh
date:   02/10/2024
---

Ki dak, ki kam phylla bad ki kambah, ha lade bad da lade, kim pynshisha ba kiei kiei ki wan na U Blei. Hynrei ha ka wei pat ka liang, haba ki dei ki jong U Blei, ka long kaei kaei kaba ma ban kyntait ȉa ki.

`Pule Ioannis 5:10-16. Kiei ki jinghikai kiba ngi lah ban shim na ka jingeh dohnud kaba phylla jong ki nongȉalam niam ha kaba ȉadei bad U Jisu bad ki kambah kiba u dang shuh dep leh.`

Haba U Jisu u pynithuh ȉa lade sha u briew uba la ȉoh khiah, uta u briew mar mar hi ula iathuh sha ki nongialam niam ba u dei U Jisu. Phi lah ban pyrkhat ba kane ka dei ka por ban ȉaroh ȉa U Blei, hynrei pynban ki nongȉalam niam “ki la ȉaleh beiñ ȉa U Jisu, bad ki la ȉawad dong ȉa kaban pynȉap noh ȉa u, naba u la leh ȉa kine kiei kiei ruh ha ka sabbaton,” (Ioannis 5:16).

Shah ban pynkhiah ha ka sabbaton tang lada don ka jingjia kaba khyndit ba khlem khmih lynti. Une u briew u la dkoh 38 snem, kumta ka jingpynkhiah ȉa u kam long kaba kyrkieh. Bad kumta ruh, kaei ka jingdonkam ban phah rah ȉa ka jingthiah jong u? Phi lah ban pyrkhat uta uba don ka bor na U Blei ban leh ȉa ki kambah, u dei ban tip ruh hato shah ne ym shah ban rah ȉa la u shylliah sha ȉing ha ka sngi sabbaton. Ka long kaba shai ba U Jisu u pyrshang ban ȉalam ȉa ki sha ka jingshisha kiba kham jylliew na ka baibl sha lyndet ki hukum bad ki aiñ kiba thaw da ki briew, kaba la juh don ki jingjia ba ki set noh ȉa ka jingngeit kaba shisha.

`Kaei ba kine ki wei pat ki jingȉathuh ki hikai shaphang kumno ki briew ki lah ban long kiba eh ha ka jingim ba kynja mynsiem, khlem khein ne bym patiaw ȉa kaei kaba ȉohi shai kdar? (Pule Ioannis 9:1-16; Markos 3:22,23; Mathaios 12:9-14)`

Kumno kine ki nongȉalam niam ki lah ban long kiba matlah haduh katne? Ka jubab kaba lah ban dei ka long namar ka dohnud sniew jong ki, ka jingngeit bakla jong ki ba u Messiah un wan ban pyllait ȉa ki na ka Rom mynta, bad ka jingieit jong ki ȉa ka bor bad ka jingduna ban aiti noh ȉa lade sha U Blei. Baroh kine ki ȉarap ban pynlong ȉa ki ban kyntait ȉa ka jingshisha ka ba ȉeng hakhmat jong ki.

`Pule Ioannis 5:38-42. Kaei ka jingmaham U Jisu? Kaei ba ngi lah ban nang na kine ki kyntien? Kine ki dei kiba lah ban don ha ngi, kiba lah ban pynmatlah ȉa ngi sha ka jingshisha kaba ngi donkam ban tip bad pyndonkam ha ka jingim jong ngi?`