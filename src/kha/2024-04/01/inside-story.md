---
title:  Ka Jingiathuhkhanna kaba Jia shisha
date:   04/10/2024
---

### Ka Jingsngewkhia hapoh ka Kamra ha kamp

_Da: Andrew McChesney_

Ka jingsngewkhia kaba ngiew la don ha ka iingjain kaba la shna da ki dieng ba saw, katba phra ngut ki khynnah kynthei kiba ka tynrai jong ki, ka dei na Alaska ki pynkhreh ia ki jingthiah jong ki ha ka miet ba nyngkong jong ka seventh-day Adventist kamp ha Polaris, ba ki juh pynlong ha ka por lyiur

ha kaba shathie lam sepngi ka Alaska. Baroh na kita ki khynnah kynthei ryngkat bad arngut ki nongiasyllok ha kata ka kamra ki sngew ia ka jingsngewkhiah, kaba shyrkhei jong ka jingsniew bad ka jingma.

Kawei na ki nongiasyllok, ka Rachel, kaba don 21 snem ka rta, ka la thait bha tangba kam ioh thiah ha kata ka miet. Ka sngew ia ka jingdon jong ki angel basniew kaba kham jur ha kata ka miet. Ka la sdang ban pyrkhat shaphang kita ki phra ngut ki khynnah kynthei hapoh kata ka kamra, kiba bun na ki kiba la shah khniot bein, kiba juh pyrshang ban pynshitom ia lade bad kiba la ialeh shitom pyrshah ia ki droks. U mama jong kawei na kita ki kynthei u long u nongleh byrtong.

Ka Rachel ka khie joit bad ka sliew ding ha dpei, wat la ka dei ha ka por lyiur, ha u bnai August, ka miet ha Alaska ka long kaba kham khriat. Ka la sdang ban rwai shaphang U Jisu. Ka Rachel ka long ka briew kaba lehrain, kam sngew tynnad eh ban rwai, khamtam haba ka don tang marwei. Tangba ha kane ka por, ka shuh sdang ban rwai bad kumjuh ruh ka la leit sha ki jaka thiah jong kita ki kynnah kynthei bad ka la sdang ban duwai bad ki. Ynda ka la dep baroh ki la ioh thiah.

Kumta manla ka miet, ka Rachel ka rwai bad duwai bad ki. Ha kawei ka miet, katba ka leit ban duwai ia kawei ka khynnah kynthei, ka Rachel ka la kylli lada don kaei kaei ba ka lah ban duwai ia ka, te kata ka kynthei ka la ong, “haooid, nga kwah phin duwai ba ngan long shngain bad ban ioh jingiada”. “jingiada na kaei?” ka Rachel ka kylli. Kata ka khynnah kynthei ka la iathuh ba ha ka jingdum jong ka miet ba lah dep, don ba bat eh ia ka na ryndang, bad katba ka dang ialeh ban ring mynsiem, ka iohi ia ka jingshai ba phyrnai, kam tip kaei kata tangba ka la lait na kata ka jingbat na ryndang. Ha kata ka jingshai don u angel uba ong, “wat sheptieng”. Mar kumta hi, ka sngew ia ka jingsuk, bad ka la ioh thiah. Ka khlem iathuh ia kane ka jingjia tad haduh mynta, ka la iathuh ia ka Rachel.

Hadien ba ka Rachel ka duwai bad ka, kane ka kynthei ka la sdang ban sngewtynnad ban tip shuh shuh shaphnag U Jisu ha kane ka kamp. Ka dei ka kynthei ka bym da kren than tangba ka long kaba tikna ba ia u symbai la bet ha dohnud jong ka.

Hadien katto katne snem, ka Rachel ka la sngewbha eh haba kata ka khynnah kynthei ka la wanphai biang sha ka camp ban ioh jinghikai ban long kawei na ki dkhot trei kam ha ka ta ka kamp.

Ka Rachel Carle, kaba long mynta ka nonghikai skul ka balang Seventh-day Adventist Sitka, Alaska, ka dang iai long ka nongiarap kum ka nongiasyllok ba dang samla ha kata ka kamp ha Polaris, ka jaka ha kaba ka sakhi ia ka jingshisha jong ka jingialeh bakhraw hapdeng kaba bha bad kaba sinew.

“Kaba trei ha Polaris ka la pyni ia nga ba dang don ki briew hapoh USA ki bym pat ithuh ia U Jisu”, ka la ong, “kaba trei ha kane ka kamp ka pynlong ia nga ban shim ia ka rai ban hikai ha Alaska”.

Khublei ia ka jingkynshew 13 th sabbaton jong phi jong u snem 2016, kaba la iarap ban maramot bad pyniar ia ka kamp Polaris khnang ba bun ki khynnah kin ioh ban iashim bynta. Shi bynta na ka jingkynshew 13 th sabbaton jong kane ka kwatar kan iarap ban pli ia ka pdeng trei kam ka Balang Adventist ha Bethel, Alaska. Ka balang Bethel ka phah ia ki khynnah na shnong ki bym dei Adventist sha ka kamp Polaris manla u snem.