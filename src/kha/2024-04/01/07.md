---
title:  Pule Shuh Shuh
date:   04/10/2024
---

“U Jisu um shym la ia jingkular skhem ha u ia ka jingiarap bakynja-blei. Une u briew u la lah ban sangeh ha ka jingartatien, bad da kata ban duh syndon ia ka lad ban ioh jingkoit-jingkhiah, hynrei u la ngeit ia ka ktien jong U Khrist, bad ha kaba leh kat kum kata ka ktien u la ioh ia ka bor ba ka jingkhlain bha.

Lyngba kajuh ka jingngeit ngi lah ban iohpdiang ia ka jingpynkhiah bakynja mynsiem. Da ka pop la pyniakhlad noh ia ngi na ka jingim jong U Blei. Ki mynsiem jong ngi ki la iapshiliang. Na lade hi ngim lah ban im ka jingim kaba khuid kumba u briew uba pang iap shiliang um lah ban iaid…Ai ba kine ki briew kiba duh jingkyrmen, kiba ialeh shitom kin peit sha jrong. U Nongpynim u dem ban khmih ia kito kiba la thied da ka snam jong u, u da ong da ka jingieit bad ka jingisynei bym lah ban batai, “Me kwah ban khiah”? U phah ba phin ieng joit ha ka jingkoit-jingkhiah bad ka jingsuk. Wat ap tad haduh ba phin sngew ba phi la ioh khiah. To ngeit ia ka ktien jong u, te yn pyndep ia ka. To buh ia ka mon jong phi ha ka liang jong U Khrist. Don ia ka mon ban shakri ia u, bad ha kaba leh ia ka ktien jong U phin ioh ia ka bor bad ka jingkhlain. kam pher kaei ka jaid jingmlien ba sinew, ka jingkwah brai bakhlian kaba da ka jingkyrni kaba la slem ka the ia baroh ar, ia ka mynsiem bad ia ka met, U Khrist U lah bad U thrang ban pyllait. Un ai ia ka jingim ha ka mynsiem kaba “la long iap da ki jingryngkang bad ki pop.” Ephesos 2:1. Un pyllait ia u mraw ia uba la the da ka jingtlot bad ka jingkyrduh bad da ki kynjri jong ka pop.” – Ellen G White, Ka Jingthrang Jong Ki Yrta, sla 243,244.

“U Jisu U la kytait bak ia ka jingujor ba U krenbein Blei. Ka bor ka iktiar jong nga, U la ong, ha kaba leh ia kata ka kam shaphang kaba phi mudui ia nga, ka long ba nga dei U khun jong U Blei, Uba long shi tylli bad U ha ka jinglong tynrai, ha ka mon, bad ha ka jingthmu.” – Ellen G White, Ka Jingthrang Jong Ki Yrta, sla 252.

**Ki Jingkylli ban ia Puson**:

`To ngin puson ia ka jingpule jong ngi mynta ka taiew. Ka jingngeit ka dei ka daw kaba kongsan kaba pynlah ia ka jingpynkhiah. Haba phai pat sha ki nongialam, da markhongpong ka pynpaw ia ka jingma ban long kiba artatien bad ki bymngeit. Balei ba ngim dei ban don ka jingbakla hapdeng ki jingkylli (kiba baroh na ngi ngi don) bad ka jingartatien? Balei ba kim long ka juh, bad balei ba ka long kaba don kam ban tip ia ka jingiapher hapdeng jong ki?`

`Peit ha ka sngi ba san ka jingkylli kaba khatduh. Balei ba kum ki Seventh-day Adventist, ngi dei ban long kiba husiar bha shaphang kane ka jingma? Wat la ka long kaba donkam bha, kum ka nuksa, ban tip bad ban shong sngi ha ka sngi sabbaton kaba shisha, ne ban nang shaphang ka jinglong kiba iap – Balei ba kine ki jingshisha kim pynim ia ngi? Kaei kaba pynim ia ngi bad kumno?`

`Peit bniah bha ha Ioannis 5:47. Kumno kito kiba mynta, kum ka nuksa kiba len ia ka jingshlei um ka pyrthei baroh kawei ne ne ka jingpynlong ia ka pyrthei bad baroh kiba ha ka tang hynriew sngi, kiba leh thik ia kaei kaba U Jisu U maham pyrshah hangne?`