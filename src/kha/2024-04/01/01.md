---
title:  Ki Dak Kiba Kdew Ia Ka Lynti
date:   28/09/2024
---

### Ki Dkhot Baibl ban Pynkhreh ïa ka Lynnong
Ioannis 2:1–11; Ioannis 4:46–54; Ioannis 5:1–16; Mark 3:22, 23; Matt. 12:9–14; Ioannis 5:16–47.

> <p>Dkhot Spel-lyndet</p>
> “Te bun ruh kiwei kiwei ki dak U Jisu u la leh ha khmat ki synran jong u, ia kibym shym la thoh ha kane ka kitab: hynrei la thoh ia kine kiei kiei ruh, ba phin ioh ngeit ba U Jisu u long uta U Khrist, U Khun U Blei: bad ba, haba da ngeit, phin ioh ka jingim ha ka kyrteng jong u..” (Ioannis 20:30, 31, NKJV).

Balei ba u Ioannis u thoh ȉa ka gospel? Hato u kwah ne angnud ban shon jur ȉa ki kambah U Jisu ne ban kdew kyrpang ȉa ki katto katne ki jinghikai U Jisu? Kaei ka daw ba la pynlong ȉa u ban thoh kumba ula thoh?

Hapoh ka bor bad ka jingȉalam u Mynsiem Bakhuid, u Ioannis u batai balei. U ong ba wat la shibun lah ban thoh shaphang ka jingim U Khrist (Ioannis 21:25), ki jingȉathuh khana kiba la kynthup la thoh ȉa ki “ba phin ȉoh ngeit ba U Jisu u long uta U Khrist, U Khun U Blei; bad ba, haba da ngeit, phin ioh ka jingim ha ka kyrteng jong u” (Ioannis 20:31)

Ha kane ka taiew ngin ȉa peit ȉa ki jingȉathuh ne jingthoh u Ioannis shaphang katto katne ki kambah kiba U Jisu u la leh ha kaba sdang - naduh ka jingpynkylla waiȉ ȉa ka um ha ka jingkhawai shongkurim sha ka pynȉoh pat ȉa ka jingkoit ȉa u khun uba pang jong uwei u briew, sha ka jingpynkhiah ȉa u briew haka pung Bethesda.

U Ioannis u khot ȉa kine ki kambah “ki dak” um shym mut ȉa kaei kaei ka dak kaba ha surok, hynrei pynban ki jingjia kiba phylla kiba kdew sha ka jingshisha kaba jylliew: U Jisu kum u

Messaiah. Ha baroh kine ki jingbuh jingkynmaw ne jingthoh, ngi ȉohi ȉa ki nuksa jong ki briew kiba jubab ne pdiang da ka jingngeit. Bad kine ki nuksa ki khot ȉa ngi ban leh kumjuh.

_* Pynkhreh ïa kane ka Lynnong na ka bynta ka Sabbaton, October, 5_