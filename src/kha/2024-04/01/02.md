---
title:  Ka Jingiathoh Shongkurim Ha Kana
date:   29/09/2024
---

`Pule Pule Ioannis 2: 1:11. Kaei ka dak kaba U Jisu u la leh ha Kana, bad kumno kane ka ȉarap ȉa ki synran ban wan ngeit ha U?`

Kaba ȉohi ȉa U Jisu ba u leh ȉa ka kambah jong ka jingpynkylla ȉa ka um sha ka waiñ ka wan rah ka sakhi kaba pynskhem ȉa ki synran kiba rai ban bud ȉa U Jisu. Kumno ba kam lah ban long ka dak kaba khraw kaba kdew sha U kum uwei uba wan na U Blei? (Ki synran lehse kim pat long kiba la kloi ban sngewthuh ba U dei U Blei.)

U Moses u dei u nongȉalam jong ki khun Isreal, bad u la ȉalam ȉa ki Isreal na ka ri Egypt da kiba bun ki dak bad ki kam phylla” (Deut. 6:22, Deut. 26:8,). U Blei U la pyndonkam ȉa U Moses ban pynlait ȉa khun Isreal na ki nong Egypt. (ma u ha kawei ka liang u dei u nongpynim jong ki)

U Blei U la ȉathuhlypa lyngba u Moses ba u nongȉathuhlypa un wan uba kum u Moses. U Blei U ong ȉa ki khun Isreal ban sngew ȉa u (Deut. 18:15, Mathaios 17:5, Ki Kam 7:37). Uta u nongȉathuhlypa u dei U Jisu bad ha u Ioannis 2, U Jisu ula leh ȉa ka dak ba nyngkong jong U, kaba kdew hi sha ka jingpynllait ȉa ki khun Isreal na Egypt.

Ka wah Nile ka dei ka thymmei ne lad ban kyrshan ȉa ka ȉoh ka kot bad ka dei ruh ka blei jong ki nong Egypt. Kawei na ki khlam la pynȉaid ha kane ka wah – ka jingpynkylla ȉa ka um sha ka snam. Ha Kana, U Jisu ula leh ȉa ka kambah kaba syriem hynrei, ha ka jaka ban pynkylla ȉa ka um sha ka snam U la pynkylla ia ka sha ka waiñ.

Ka um ka wan na ki hynriew tylli ki khra um kiba ju pyndonkam haka ba pynkhuid katkum ka jinglehniam leh rukom jong ki Jiw. Kaba pynȉasoh ȉa kane ka kambah khamjan sha ka matpdeng jong ka baibl kaba dei ka jingpynim. Da kaba ñiew pat sa shisien ȉa kane ka jingjia jong ka jingpynkylla ȉa ka um sha ka waiñ, bad da kaba kdew shadien sha ka Eksodos, u Ioannis u kdew sha U Jisu kum uta u nongpyllait.

Kumno uta u nongsynshar ka jingkhawai ula pyrkhat shaphang kata ka waiñ kaba khlem pdem kaba U Jisu ula pynkhreh? U la kyndit da ka jingbha jong kata ka jingdih bad u khlem tip ȉa kata ka kambah kaba U Jisu U la leh hangta, ula pyrkhat ba ki la pynsah ȉa kaba bha ha kaba khatduh.

Ka kyntien Greek Oinos ka thew ȉa ka umsoh- krep kaba sngur bad ruh ȉa ka umsoh- krep kaba la pdem (Peit na ka Seventh-day Adventist Bible Dictionary,p 1177). Ka Ellen G White ka ȉathuh ba ka umsoh kaba la pynmih na kane ka kambah ka dei ka bym pynbuaid. (Peit “Ha ka jingkhawai shong kurim,” Ka jingthrang jong ki Yrta, sla.172). kam don ka jingartatien, ba kito kiba tip kaei kaba la jia ki la sngew lyngngoh ȉa kata kaba la jia.

`Kiei ki daw jong phi kaba pynlong ȉa phi ban bud ia U Jisu? (La ai ha ngi shibun ki daw, ym dei kumta?)`