---
title:  Ka Kambah Ha Ka Pung Bethesda
date:   01/10/2024
---

Ka dak kaba bud kaba u Ioannis ula buh ha ka jingthoh ka jai ha ka jaka jong ka pung ha Bethesda (Ioannis 5:1-9). Ka la don ka jingngeit ba u angel u ju pynkhih ȉa ka um: ynda kumta jar uba la leit nyngkong hadien ka jingkhih jong kata ka um un ȉoh khiah. Na kane ka daw, ȉa ka baranda jong kata ka pung la pynkhapngiah da kito kiba kyrmen ban ioh khiah ha ka sien kaba bud ba kane ka pung kan khih. U Jisu u leit sha Jerusalem, bad katba u ȉaid lynti na kata ka pung, u ȉohi ȉa ki paitbah kiba ap.

Katno ka jingȉohi kaba phylla ka lah ban long ruh! Ba baroh kita ki briew, katto katne kiba shitom jur shisha, ki ap bad ȉai ap harud ka um ȉa kata ka jingkhiah kaba tikna ba kan ym wan. Ka long ka kabu ȉa U Jisu!

`Pule Ioannis 5:1-9. Namar mano mano kiba ha kata ka pung la sngewthuh ba ki kwah ban ȉoh khiah, Balei U Jisu ula kylli ȉa uba pang ȉap shilliang lada u kwah ban ȉoh khiah. (Ioannis 5:6).?`

Laba don kiba pang la slem, ka jingpang kala long kum ka jinglong kaba ju long barobor. Bad phi lah ban sngew phylla, hynrei teng teng ka lah ban long ka jingwit jingthut ban iehnoh ȉa kine ki jingdkoh ne jingtlot shadien. Une u briew u pyni ha ka jubab jong u u kwah khiah. Ka jingeh ka long ba u wan wad ȉa ka haka jaka kabym dei – katba uta uba thaw ȉa ki kjat briew u ȉeng beit ha khmat jong u. Khyndiat ba une u briew u tip mano ba la kren ȉa u; wat la hadien ka jingpynkhiah, u lah ban sdang sngewthuh U Jisu u dei uei, da shisha, mano re mano ba kyrpang bha.

“U Jisu um shym la ong ȉa une u nongpang ban don ka jingngeit ha U, U shuh ong, “To ȉeng, rah ȉa la ka jingthiah, to ȉaid ruh” hynrei ka jingngeit une u briew ka la bat khak ha kane ka ktien. Uwei-pa-uwei u thied. Kawei pa kawei ka dohksah la khih da ka jingim bathymmai bad ka jingkoit jingkhiah ka la wan sha ki dkhot-met baȉap shilliang jong u. Khlem jingkylli ei-ei u la pyndem ȉa la ka mon ban kohnguh ia ka hukum U Khrist, bad baroh ki dohksah jong u ki la trei kam kat kum ka mon jong u hi. Da ka jingrynsied u la ȉeng joit, u shem ȉa lade ba u long u briew uba shait bad khlaiñ pura. U Jisu um shem la ȉa jingkular skhem ha u ȉa ka jingȉarap bakynja-blei. Une u briew u lah ban sangeh ha ka jingartatien, bad da kata ban duh syndon ȉa ka lad ban ȉoh jingkoit jingkhiah, hynrei u la ngeit ȉa ka ktien U Khrist, bad ha kaba leh kat kum kata ka ktien u la ȉoh ȉa ka bor bad ka jingkhlaiñ bha.” – Ellen G. White, Ka Jingthrang Jong KI Yrta, sla 243.

`Hadien kata U Jisu u shem ȉa u ha la templ bad u la ong ha u, “Ha khmih, la pynkhiah ȉa me: wat leh pop shuh, ȉoh kan jia ha me kaei kaei ruh kaba kham sinew.” (Ioannis 5:14). Kaei ka jingȉadei hapdeng ka jingpang bad ka pop? Balei ba ngi dei ban sngewthuh ba ym baroh ki jingpang kiba mih na ka daw jong ka pop ha ka jingim jong ngi?`