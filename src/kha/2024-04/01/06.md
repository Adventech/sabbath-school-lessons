---
title:  Ka Jingdawa U Jisu
date:   03/10/2024
---

Ka kambah harud ka pung Bethesda ka ai ȉa ka kabu kaba bha tam ȉa u Ioannis ban shon jur shaphang U Jisu u dei uei. U Ioannis u shim khyndai ki dkhot ban batai ȉa ka kambah bad kumba 40 ki dkhot (peit harum) ban batai ȉa Uta u ba leh ȉa kata ka kambah.

`Pule Ioannis 5:16-18. Balei ba la pynshitom ȉa U Jisu ȉa ka jingleh jong U ha ka sabbaton?`

Ioannis 5:18 ka lah ban long kaba pynkulmar namar I kumba ka ong ba U Jisu u pynkhieñ ia ka Sabbaton. La katta ruh, ka jingpeit kaba kham bniah ȉa u Ioannis 5:16-18 ka pyni ba U Jisu u ȉatai nia ba ki “kam” jong u ha ka Sabbaton ki long marryngkat bad U Kpa jong U. U Blei um sangeh ban kyrshan ȉa ka jingim ha ka pyrthei bad ȉa ka haw haw baroh kawei ha ka Sabbaton. Ka jingmih na kane ka long ba ki kam ba U Jisu u leh ha ka Sabbaton ka long shi bynta na ka jingdawa jong ka jinglong Blei jong u. ki nongȉalam niam ki pynshitom ȉa u ha ka nongrim ba tharai ba pynkhieñ Sabbaton bad ka jingdawa ba ryngkat bad U Blei.

`Pule Ioannis 5:19-47. Kaei kaba U Jisu u ong ban iarap ia ki nongialam ban iohi ia U ia uei u long shisha, ka jingdawa kaba khrawbor kaba sakhi ne pynshisha da ka kambah kaba U dang shuh dep leh.`

U Jisu u ȉada ȉa ki jingleh ne ki kam jong u ha ki lai mat. Nyngkong, U batai ȉa ka jingȉadei kaba jan eh jong U bad u Kpa jong U (Ioannis 5:19-30). U Jisu u kdew ne pyni ba ma U bad U Kpa jong U ki ȉa trei da ka jingȉadei kawei ka sur, haduh ka jinglong ba U Jisu u don ȉa ka bor ban bishar bad ban pynmih pat ȉa ki ba ȉap. (Ioannis 5:25-30)

Ka Ba ar, U Jisu u khot ȉa ki saw ngut ki “nongsakhi” kiba bud stet ter ter ban ȉada ȉa U – U Ioannis nongpynbaptis (Ioannis 5:31-35), ki Kambah kiba U Jisu u leh (Ioannis 5:36) U Kpa (Ioannis 5:37,38) bad ki jingthoh (Ioannis 5:39). Kawei pa kawei na kine ki “nongsakhi” ki ai ȉa ka jingphla kaba kyrshan ȉa U Jisu.

Ha kaba kut, ha u Ioannis 5:40-47 U Jisu u buh ha khmat kiba mudui ȉa u ka rai pynrem jong ki hi, kaba pynpaw ka jingȉapyrshah hapdeng ka kam shakri jong U bad ka jingwad myntoi tang ȉa lade jong ki. Ka rai pynrem ȉa ki, U ong kan wan na u Moses (Ioannis 5:45-47), ha uta uba ki la buh ȉa ka jingkyrmen jong ki.

`Kumno ngi lah ban long kiba husiar ban ym hap sha ka jingriam ban ngeit ha U Blei, ban don ruh ȉa ki jinghikai ne nongrim kiba dei, hynrei kiba khlem aiti lut ha U Khrist? Wan rah ȉa ki jubab jong phi sha ka klass sabbat skul.`