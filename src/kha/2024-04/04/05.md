---
title:  U Philip BadU Nathanael
date:   23/10/2024
---

`Pule Ioannis 1:43–46. Ka khubor aïu jong u Philip kaba pynpaw ïa ka jingngeit kaba u la don shaphang U Jisu?`

U Philip u dei na Bethsaida, kumba long u Andrew bad u Petros. U la shem ïa u paralok jong u u Nathnael, bad u la ïathuh ha u shaphang U Jisu. U Ioannis u la khot ïa U “U Khun langbrot jong U Blei”. U Andrew u la ïathuh ha u Petros ba u la shem ïa U “Mesaiah”. Hynrei u Philip pat u la khot ïa U Jisu, Uba u Moses bad ki nongïathuh-lypa ki la thoh shaphang jong “U Jisu jong ka Nasareth”. Ka jingpynïadei bad ka Nasareth ka la wanrah ka jingïapyrshah na ki lok jong u.

U Nathnael u don ka jingtharai sniew ïa ka nongrit Nasareth. Shisha U Syiem Un ym mih na kane ka nongkyndong. Ka jingtharai sniew bunsien kaba don ha ki khmat jong ngi ka pynmatlah na kaba ïohi ïa ka dor ba-shisha jong kiwei. U Philip i-kumba u la sngewthuh, lehse na ka jingïakren ba mynshuwa bad u Nathnael, ba ka jingpynbeit ïa ka jingtharai sniew kam dei ka sengpyrkhat kaba la kyntiew burom ne ka jingïatai nia bakynja-niam hynrei da kaba khot sngewbha ïa ki briew ba kin mad da lade hi. U shu ong, “To ale, to khmih ruh”.Bad kata kaba u Nathnael ruh u la leh.U la leit bad u la ïohi.

`Pule Ioannis 1:47–51. Kumno U Jisu U pynngeit ïa u Nathanael ba U Gei Uei, bad kumno u Nathanael u pdiang ïa ka?`

Ka jah noh hapdeng ka dkhot 45 bad 47 ka dei ka jubab kaba donkam eh ka jong u Nathanael ha ka jingïawer jong u Philip. U la ïeng joit ban leit peit, Katba ka jingïaieit hapdeng u Nathanael bad u Philip ka la nang kham skhem bam ïa ka jingtharai sniew, bad ïa ka jingim jong u la pynkylla naduh kata hi ka por.

U Jisu U la kren ïaroh shibun ïa u Nathanael, U la khot ïa u u Israel ha uba ym don ka jingarsap (Ioannis 1: 47), kaba long marpyrshah ïa kaei kaba u Nathanael u la ong shaphang U Jisu (Ioannis 1; 46). U Nathanael u la sngewlyngngoh eh ïa kaei ba u la ïohsnngew namar um pat ju khynduh ïa U Jisu mynshuwa. Kane ka jingkren lyngkot ka la pyngngeit ïa u Nathanael, da ka jingtip bakynja-blei, U la ïohi ïa u Nathanael ba u duwai, bad ba u wad ïa ka jingshisha hapoh uta u dieng. (pule Ellen G. White, The Desire of Ages, pp. 140, 141). Kumta u Nathanael u la pynlong ka jingphla kyntiew burom, bad u la khot ïa U Jisu U Rabbi ne U Nonghikai, U Khun jong U Blei, bad U Syiem ki Israel. Peit bha ba kane ka jingkren kaba rit eh ka la ïalam sha ka jingphla kaba khraw shibun eh.