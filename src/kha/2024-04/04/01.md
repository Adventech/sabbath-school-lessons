---
title:  Ki Jingphla Jong U Khrist Kum U Messiah
date:   19/10/2024
---

### Ki Dkhot Baibl ban Pynkhreh ïa ka Lynnong
Ioannis 1:19–23, Isaiah 40:1–5, Ioannis 1:29–37, Rom. 5:6, Ioannis 1:35–39, Ioannis 1:43–51, Ioannis 3:1–21.

> <p>Dkhot Kynmaw</p>
> “U Jisu U la jubab bad ong ha u.‘Shisha shaisha Nga ong ha me, lymda kha pat ïa u briew na ka um bad na U Mynsiem, um lah ban leit hapoh ka hima U Blei’”(Ioannis 3:3).

Khlem artatien. U Jisu U la pyni ha ki briew shibun ki jingpynshisha na ki jingthoh kiba shai kiba lah ban kyrshan ïa ka jingphla jong U shaphang ïa lade, kaba kynthup “Shisha shisha, Nga ong ha phi, jar uba ngeit ha Nga u don ka jingim bymjukut”(Ioannis 6:47).

Hynrei don bun kiei kiei: ka jingpynkylla waiñ ïa ka um; ka jingbsa ïa ki hajar da ki khyndiat ki kpu; ka jingpynkhiah ïa u khun jong u briew ba khraw kyrdan; ka jingpynkhiah ïa u briew harud ka pung Bethesda; Ka jingpynpeit pat ïa u briew ba kha matlah; ka jingpynim pat ïa u Lasaros. U nongïalap u kren shaphang kiba bun ki jingjia; bad ki briew—ki jiw, ki jentil,kiba duk, kiba riewspah, ki shynrang, ki kynthei, ki nongsynshar, ki riewpaidbah, kiba la pule skul, kiba khlem ju leit skul—ban phla shaphang U Jisu U dei Uei.

U Ioannis u kdew ruh wat ïa ka jingphla jong U Kpa hi da lade, bad lyngba ki jingthoh, baroh ki pynshisha shaphang U Jisu.

Ha kane ka taïew ka sdang da ka jingphla jong u Ioannis nongpynbaptist. Sa kiwei de ki sakhi kin sa paw hadien. U Andrew bad u Petros, u Philip bad u Nathniel, bad kawei de ka jingphla kaba khlem da khmih lyntina u pharisi: u Nikodimos. Sa uwei de u sakhi u ïeng ha ka jaka kabym da paw eh bad uta u synran ryngkat bad u Andrew, (haIoannis 1:35, 40)—u Ioannis.

_*Pule ia kane ka lynnong ban pynkhreh na ka bynta ka Sabbaton, October 26._