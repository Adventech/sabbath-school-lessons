---
title:  Ka Jingphla U Nikodimos
date:   24/10/2024
---

`Pule Ioannis 3:1–21. Kumno ba ka jingphla jong u Nikodimos ka kyrshan ïa ka Gospel u Ioannis?`

U Nikodimos u dei u nonghikai ba la burom eh bad uba riewspah ruh u la long u dkhot ka Sanhedrin. Ka jingphla jong u ka don ka bynta kaba khraw eh ban kyrshan ïa ka Gospel jong u Ioannis na ka bynta katto katne tylli ki daw. U la khot ïa U Jisu da U “Nonghikai” “Rabbi” bad u la kdew ruh sha ki dak baroh kiba pynthikna ba U don ka kam bakynj-blei kaba khraw ba U la wan khnang. Kumta wat ha shuwa ba u Nikodimos un sngewthuh bha ïa kaei kaba U Jisu U la leh, U la ai lypa ki jingpynshisha ba U dei U Mesaiah.

U Nikodimos u la ïohi na ki kam kum ki jingpynshisha ïa ka jingkhot bakynja-bneng hynrei u khlem pat da sngewthuh ba U Jisu U la wan ban pyndep ïa baroh ki jingïathuhlypa kiba ha ka Testament Barim ha ka jingïadei jong U kum U Mesaiah. Kumta u Nikodimos u la wan sha U bad katto katne ki jingartatien; bad um pat pdiang ïa U Jisu ha kane ka por kum U Khrist.

`PuleIoannis 3:3–21. Kaei kaba U Jisu U la ong ha u Nikodimos kaba pynpaw ba U ïohi lyngba lyngba u?`

U Jisu U tip lut ïa uwei pa uwei u briew. Ka jubab ba u la ai ha u Nikodimos ka lah ban i-kum kaba kren kyrkieh, hynrei U kdew beit beit sha ka mat. Watla ki Jiw ki ngeit ba ki jentil ki donkam ban kylla kaba mut, kiba bun hi na ki ruh kim sngewthuh ba maki ruh ki donkam kumjuh, ki briew ba la jied, ki donkam ban don ka jingïashem jong ka jingkylla kaba mut. Ym don uwei ruh ba la kha kum uba la pynim lypa, kampher u dei uei, ka jait-bynriew, ka niam, ne ka balang ha kaba la pynheh pynsan ïa u.

Khlem kano kano ka jingartatien, ki Jiw kiba long ka jingïoh kynti ba phylla, lyngba u Abraham, ka la ai ha ki shibun eh ka kabu (peit Rom 3: 1, 2). Hynrei, kata hi, kam pat biang. U Jisu U l Ïathuh ha u Nikodimos ïa kaei kaei kaba um lah shuh ban mutdur--- ba ma u uba long u nonghikai bad u nongsynshar ha Israel u dang donkam ban shah kha-patda ka bor ba najrong!

U Jisu U pynshai ha u ïa ka jinglong bymtip jong u ïa kiei kiei kiba kynja-mynsiem: “Me long u nonghikai ha Israel bad mem tip ïa kine kiei kiei ruh?”(Ioannis 3: 10). Kumno ma-me u nonghikai ba la burom eh mem tip ïa kine kiei kiei? Ka la long ka jingkren pynrem kaba la pynkyndit thret.

Kam pher kata ka jingartatien kaba u don shaphang U Jisu ha kata ka por,pynban ha kaba kut u la don ha ka liang ki synran jong U Jisu (peit Ioannis 19:39).

`Kamut aïu ban “Kha pat”, balei ba U Jisu U ban jur ïa kane?`