---
title:  Ka Jingiathuhkhanna kaba Jia shisha
date:   25/10/2024
---

### Ka Bor Jong Ka Jingduwai Ha Uzbekistan

_Da: Andrew McChesney_

Ka kali kit nongpang ka la ïaid stet ban kit ïa ka briew ba la dap 36 snem kaba kyrteng ka Nigora sha aspata ha Tashkent, Uzbekistan. Kam lah shuh ban kren.Ki kti jong ka ki la tyrsaiñ. Ka la ïaleh da kaba eh wat ban nguid. Ki doctorkim lah ban shem ïa ka daw.

Ka Nigora ka la nang kham jur pynban haduh u bnai ba bud katba ka dang don ha aspata. Kam lah ban thiah tam ïa ka 15 minutes man la ka sngi. Ki X-rays ki pyni ba ka don ka jingtrei kam ha ka jabieng.

Kumta u doctor uba ar u la ong ba ka Nigora ka don ka jingpang kaba lah ban poi sha duh ka jingïap. Um ïohi jingkyrmen shuh.

Ka Nigora ka khlem pat ngeit ha U Jisu, hynrei ka don ki para marjan pat kiba dei ki Seventh-day Adventist kiba la ngeit. Kila leit sha intensive care bad pan jingbit ba ki lah ban leit duwai ryngkat bad u church pastorna ka bynta jong ka. “Em Em,” la ong ka Nigora.“Ngam khlaiñ. I-shyrkhei ban peit ïa nga. Ong ïa u ban wan ynda nga la kham khlaiñ.”

Hynrei kita ki marjan ki pynbor ïa ka.“Shah un wan ban duwai na ka bynta jong phi” Ki la ong.

Da ka jingbymbanse, ka la mynjur.Ha ka sngi kaba bud u pastor bad ka lok jong u ki la leit sha ka jingthiah jong ka Nigora. U pastor u la pule na Ki Salm 23, bad u la pynsleh ïa ka shalangmat jong ka da ka umphniang, bad u la duwai, “Ah Trai sngeewbha ai jingkhiah ïa kane ka para jong ngi. Sngewbha ai ka jingkhiah kaba pura ba kan khlaiñ bha.” Ka Nigora kam sngew kano kano ka jingpher ei ei lyngba kata ka jingduwai.

Ha ka sngi kaba bud, u padtor bad ka lok jong u ki la leit biang. Sa shisien u la pule na ka Baibl, u la pynsleh bad duwai.Sa shisien biang kam sngew don kano kano ka jingpher ei ei.Hynrei ha kata ka miet, ka la ïohthiah bun kynta, yndei shuh tang 15 minute.

Ha ka sngi kaba lai, u pastor bad ka lok jong u ki la leit biang. Ki la pule biang na ka Baibl, ki pynsleh, bsa duwai. Sa shisien ruh kam sngew don kano kano ka jingpher. Hynrei ha kata ka miet ka la ïohthiah baroh shimiet. Hadien kata ka la ïohthiah bha man la ka miet.

U pastor bad ka lok jong u ki ïaileit. Suki pa suki, ka Nigora ka lah ban kren kham shai.Ki kti ki kjat jong ka ki la sdang ban ïoh bor. Ki X-rays ha aspata ki la sdang ban pyni ba ka jabieng jong ka ka la long kumba ka dei ban long. Ki doctor ki la lyngngoh.

“Ka long kabym lah ban ngeit ba phi la khlaiñ kloi eh,” u la ong.

Saw bnai hadien ba u pastor u la duwai, ka Nigora ka la lah ban ñiah kali hi ban leit trei.

Ka briew kabym ngeit ha U Blei ka la ai ka burom sha U na ka bynta ka jingpynkhiah ba ka la ïoh.

“Kane ka dei ka kam bah jong U Blei,” ka la ong.

Ka la kmen eh ba ka don ki marjan kiba sngewlem ïa ka. “Nga sngewnguh eh ba U Blei U la ai ha nga kine ki paralok kiba sbun, kiba long kum ki bahaïing,” ka la ong, ka la kren suki hynrei da kaba shai bha ha kita kiba wan ban interview ne kylli jingkylli ryngkat ki nongtrei Adventist Mission.

Watla ka Nigora la ngeit ha U Blei, hynrei ka khlem pat ai la ka dohnud sha U. Kaei kaei kaba sngewsih ba ha kiba bun ha Uzbekistan ki pyrkhat ba ki Seventh-day Adventists ki dei kiba sngeit klumar bad ngeit bieit. Sngewbha ban duwai na ka bynta ka Nigora bad ïa kiwei de kiba kum ma-ka ha kiba ka la phla ba ha ka jingim jong ka ka la shem ïa ka bor U Blei ba ka ruh ka lah ban aiti la ka jingim sha U. Ka ‘Nigora’ka dei ka kyrteng ba la shu buh.