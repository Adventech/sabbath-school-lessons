---
title:  Ka jingphla jong u Ioannis Nongpynbaptist
date:   20/10/2024
---

Kumba ngi la ïohi na ka lynnong ba ngi dang dep pule kaba la pynpaw, ka Gospel u Ioannis ka sdang bad U Jisu Khrisr, U Ktien, ha ka jinglong ba-bymjukut jong U shuwa ka jingpynlong. Hynrei ha kata ka juh ka jinglam phrang, u Ioannis nong pynbaptist u paw kum u sakhi na ka bynta U Jisu. Katto katne na ki jiw ha kito ki sngi, ki la nangkhmih lynti ïa u Mesaiah, uba long u lyngdoh bad u syiem. U Ioannis da kaba shai kdar u la hikai ba u Ioannis nongpynbaptist um shym la kam ba u dei uwei na kine, hynrei tang kum u sakhi shaphang U Mesaiah ba shisha.

`Pule Ioannis 1:19–23. Kumno u Ioannis nongpynbaptist u batai shaphang ka kam bad ka mission jong u?`

Ki nongïalam niam ki la phah ïa ki lyngdoh bad ki lebi ban kylli ïa u Ioannis u dei uei? Da ka jingkhmih lynti ïa u Mesaiah ha Judia, ka long kaba kongsan ïa u Ioannis nongpynbaptist ban pynshai ïa ka jingïadei jong u bad kata ka jingkhmih lynti jong ki. Um dei u jingshai, hynrei la phah ïa u da U Blei ban long u nongphla ïa u jing shai bad ban pynkhreh na ka bynta U Mesaiah uban sa wan (Ioannis 1: 6-8). Na kata ka daw u la jubab da kaba shai katba u lah, da kaba ong: Ngam dei U Khrist” (Ioannis 1:20).

Shuh shuh, u Ioannis u la pynbaptist da ka um, hynrei U Khrist Un pynbaptist da U Mynsiem (Ioannis 1:26, 33).u Ioannis um long uba bitdor wat tang ban loit ïa ki ksai-juti jong U Jisu (Ioannis 1:27).Ïa UKhrist la kham pdiang sngewbha namar U la long shuwa ban ïa u Ioannis(Ioannis 1:30).U Jisu U long U Khun jong U Blei, katba u Ioannis pat u shu kdew sha U(Ioannis 1:34).

`Pule Isaiah 40:1–5 bad Ioannis 1:23. Kumno u Ioannis u pyndonkam ïa kine ki dkhot?`

Ha ki sngi ba ki surok ki dap tang da ki maw bad ki khyndew, ïa ki shakri bunsien la phah hashuwa ka jingwan jong ki syiem ban pynjlih ïa ka surok bad ban pynbeit ïa ki lynti kiba kdor kumta ba ka u syiem u lah ban leit da kaba suk. Kumta, ha ka jingpyndep ïa ka jingïathuhlypa, u Ïoannis u la wan ban pynkhreh ïa ka dohnud jong ki briew na ka bynta U Jisu.

`Kumno mangi ruh ki Seventh-day Adventists, ngin leh kajuh ka jingshakri kum ka jong u Ioannis nongpynbaptist? Kiei ki kam ban ïasyrïiem kib ngi lah ban leh?`