---
title:  U Khun Langbrot Jong U Blei
date:   21/10/2024
---

Ki Hebru kum ka jaitbynriew ki la ap-khmih lynti ïa u Mesaiah Uban sa pynlait ïa ki na ka bor jingsynshar ka Rome.Ka thong jong ka Gospel u Ioannis ka dei ban pynkylla ïa ka jingsngewthuh shaphang U Mesaiah kumta ba ki lah ban ithuh ba ha U Jisu katkum ka jingïathuhlypa shaphang U Syiem uban sa wan. Uta U Mesaiah Um dei U Syiem Uba kynja-pyrthei. U la wan ban pyndep ïa baroh ki jingïathuhlypa shaphang ïalade kaba la thoh ha ka Testament Barim, kaba kynthup ïa ka jingshah-kñia na ka bynta jong ka pyrthei, bad ban pynthymmai ïa ka jingïadei hapdeng ki briew bad U Blei.

`Pule Ioannis 1:29–37. Kaei ka jingpynbna kaba uIoannis nongpynbaptisu kren shaphang U Jisu? Ka dur aïu kaba u la pynpaw hangne shaphang jong U,bad balei ba ka long kaba donkam ban sngewthuh U Jisu U dei Uei bad kaei ka mission jong U?`

Ka jingkren jong u Ioannis shaphng U Jisu kum U Khunlangbrot jong U Blei ka kyrshan ïa ka Gospel jong u Ioannis, kaba wanlam ka jingsngewthuh kaba shai shaphang ka jinglong bad kam jong U Mesaiah. U Jisu da shisha Un pyndep ïa ka jingïathuhlypa ïa ka jingkular jong ka hukum ka jingkñia jingkhriam, da kaba phai dien sha ka jingkular ïa U Nongpynim ba la ai nyngkong ha Jenesis 3: 15.

“Haba ha ka jingpynbaptist jong U Jisu, u Ioannis u la kdew sha U kum U Khun langbrot jong U Blei, ka jingshai kaba thymmai ka la phalang ha ka jingtrei jong U Mesaiah. Ïa u jinmut jong u nongïathuhlypa la ïalam sha ki kyntien jong u Isaiah.‘Kum i khun langbrot ba la ïalam sha ka jingpynïap.’Iasaiah. 53:7.”—Ellen G. White, The Desire of Ages, p. 136.

`Pule Markos 10: 45, Rom 5:6, and 1 Petros 2:24. Kumno kine ki dkhot ki ïarap ïa ngi ban sngewthuh shaphang ka bynta U Jisu kum “U Khun langbrot jong U Blei”?`

Wat la katta ruh u Ioannis nongpynbaptsit u dang donkam shibun ban tip shuh shuh shaphang ka kam jong U Jisu, u la thikna ba U Jisu U dei U Mesaiah, Uba la wan ban pyndep ïa ka jingïathuhlypa.

`Pyrkhat jylliew shaphang U Jisu bad ïa ka jingmut kata ka kyrteng “U Khunglangbrot jong U Blei”.ka dur aïu kaba wan ha ka jingmut, bad kumno kane ka ïadei bad ki jingkñia jingkhriam ha ka Testament Barim kaba ïarap ïa ngi ban sngewthuh ïa ka dor ba la siew na ka bynta ka jingpynim jong ngi?`