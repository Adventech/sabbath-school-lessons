---
title:  Pule Shuh Shuh
date:   25/10/2024
---

Pule Ellen G. White, “Nicodemus,” pp. 167–177, ha ka kotThe Desire of Ages.

U Nikodimos “U la wad na ki jingthoh ha ka rukom kaba thymmai, ym na ka bynta ba un ïoh ïatai nia ïa ki sengpyrkhat ba-pher ba-pher, hynrei na ka bynta ba un ïoh ka jingim na ka bynta ka mynsiem. U la sdang ban ïohi ïa ka hima ki bneng katba u la aiti lut ïalade ha ka jingïalam U Mynsiem Bakhuid…..”

“Lyngba ka jingngeit ngi pdiang ïa ka jingaiei U Blei; hynrei ka jingngeit jong ngi kam dei ka nongpynim.kam lah ban kamai ei ei. ka dei tang ka kti da kaba ngi snoh ha U Khrist, Uba lah ban ai ïa ka hok jong U, kaba long ka jingpynkhiah na ka pop….ka jingkylla-kabamut ruh ka wan na U Khrist kumba long ka jingmap ruh.”

“Kumno haba kumta ïa ngi la pynim? ‘Kumba u Moses ruh u la kyntiew ïa uta u bseiñ ha ka ri khlaw, kumta ruh ka dei ba yn kyntiew ïa U Khun u briew’ te kumta ba uno uno uba la shah shukor bad shah puh ha u bseiñ u lah ban peit bad ban im”. Hakhmih U Khun langbrot jong U Blei, Uba kit noh ïa ka pop jong ka pyrthei’. Ioannis 1: 29. Ka jingshai kaba tynshaiñ na ka diengphna ka pynpaw ïa ka jingieit jong U Blei. ka jingieit jong U ka khring ïa ngi sha U. Lada kyntait ïa kane ka jingkring, yn sa khring ïa ngi sha trai ka diengphna da ka jingkylla kaba mut ba ngi la sah narphna ïa U Nongpynim. Te U Mynsiem jong U Blei lyngba ka jingngeit kan pynmih ka jingpynthymmai jong ka jingim ha ka mynsiem. Ka jingmut bad ki jingangnud ki ïalam sha ka jingkohnguh ha ka mon U Khrist. Ïa ka dohnud bad ka jingmut yn thaw thymmai ha ka dur jong Uta Uba pyntrei ha ngi ban synshar ïa kiei kiei baroh ha Lade hi. Kumta ïa ka hukum jong U Blei la thoh ha ka dohnud bad ha ka jingmut, bsd ngi lah ban ong bad U Khrist, “Nga sngewbha ban leh ïa ka mon jong Me Ah U Blei jong nga’ Salm 40: 8”—Ellen G. White, The Desire of Ages, pp. 175, 176.

**Ki Jingkylli Ban Ia Puson**:

`U Ioannis Nongpynbaptist u la wan ban pynkhreh ka lynti na ka bynta U Jisu. Hato phi lah ban mutdur katno u la long uba jop ha ka jingshakri jong u, la kumno kumno na ka rukom pyrkhat briew?`

`Shuh shuh, katba ngi pyrkhat ïa ki jubab jong phi, kylli kane ka jingkylli kaba donkam: kumno phin batai shaphang ka “Jingjop” ha ka jingïadei ba kynja-mynsiem?`

`Hadien katto katne por u Ioannis u la pynpaw ïa ka jingartatien (Mathaios 11: 2, 3; Loukas 7: 19). Kaei kaba la pynlong ïa u ban artatien kumne, bad kaei kaba ngi lah ban nang ei ei na kane ban pynskhem ïa ka jingngeit jong ngi?`

`Ha ka klas, ïa kren lang kumno ba kum u Nikodimos, uba long u nongïalam ha ka balang ba shisha, uba la don shibun ka jingtip, u dang lah ban long pat uba duna ka jingtip bakynja-mynsiem shaphang kaei kaba donkam eh, kaei kaba ngi lah ban shim jinghikai na kane ka jingjia?`