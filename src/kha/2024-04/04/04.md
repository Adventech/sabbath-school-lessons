---
title:  Ki Ar Ngut Ki Synran U Ioannis
date:   22/10/2024
---

Ar ngut na ki synran jong u Ioannis nongpynbaptist kiba la ïeng ha jan jong u ha ka khyllipmat ba U Jisu U la ïaid najan jong ki, u Ioannis u la kren jam, “Hakhmih U Khun langbrot jong U Blei!’” (Ioannis 1: 36). Ar ngut na ki synran jong u kiba la shahshkor ïa ka jingïalap jong u Ioannis shaphang U Khrist, Uban sa pyndep ïa ki jingïathuh-lypa ha ka Testament Barim shaphang U Mesaiah. Kine ki ar ngut ki synran ki la ieh noh na kaba bud ïa u Ioannis ban bud noh ïa U Jisu, da kaba tip ba U long kham khraw ban ïa u Ioannis nongpynbaptist bad ba U dei ruh ka jingpyndep ïa ka khubor ba la ïalap da u Ioannis.

`Pule Ioannis 1:35–39. Kaei ba la leh da kine ki ar ngut ki synran hadien ba ki la ïohsngew na ka jingphla jong u Ioannis shaphang U Jisu?`

Da kaba thrang eh ban don bad U Jisu, kine ki ar ngut ki la sah lang bad U ha kata ka sngi. Mano ba lah ban tip kaei ba ki la nang bad la ïoh jinghikai ha kata ka por!

Ka lah ban long kaei kaei kaba khraw namar ki la kwah ban ïasamnoh sha kiwei ïa ka jing shem jong ki. U Andrew uwei na ki, tang shu ïashem bad u para jong u, u Simon, ia ong: “Ngi la shem ïa U Mesaiah” (Ba la pynkylla ktien U Khrist)(Ioannis 1:41, NKJV).Hab u Andew u la wan lam ïa u para sha U Jisu, U Jisu U la pynpaw noh ba U la ithuh ïa u bad U la ong ‘Me long u Simon u khun u Jonah. Ïa me yn sa kht u kephas’” (Ioannis 1:42). U Jisu U la tip bad ithuh ïa u Petros. Ba U Jisu U tip bha shaphang uei pa uwei u briew ka long shibynta na ka jingpynitynnad ha ka Gospel u Ioannis, Ioannis 2:24, 25.)

“Lada u Ioannis bad u Andrew kin don ka dohnud bym-ngeit kum ki lyndoh bad ki nongïalam, kin ym jyn-da-la poi kum kiban shah hikai ha ki kjat jong U Jisu.

Kin jyn-da-la wan sha U Jisu kum ki nongkemdaw, ban bishar ïa ki ktien jong U hynrei kine ki synran ba-nyngkong kim shym la leh kumta.

Ki la pdiang ïa ka jingïalam U Mynsiem Bakhuid lyngba ka jingïalap u Ioannis nongpynbaptist. Mynta ki sngewthuh ïa ka khubor jong U Nonghikai ba na bneng… bad ka jingshai ka la tynshaiñ kaba pynshai ïa ka jinghikai ba la thoh ha ka Testament Barim. Ki nongrim jinghikai bad ki jingshisha ki mihpaw ha ka jingshai kaba thymmai.”—Ellen G. White, The Desire of Ages, p. 139.

Ka jingban jur jong u Ioannis ha ka gospel jong u ka long ban wanrah a jingshai shaphang U Jisu U dei Uei, bad ba ïa kane ka khubor babha dei ban pynphriang sha ka pyrthei baroh kawei.

`Ha kano ka rukom ba U Khrist, bad ba ka jingngeit jong phi ha U, ka lah ban pynkylla ïa ka jingim jong phi?`