---
title:  Ki Kyntien jong ka Jingim Ba Bymjukut
date:   25/11/2024
---

`Pule Ioannis 6:61–68. Haba U Jisu ula kylli ȉa ki Synran, lada ki iehnoh ȉa U, kaei ka jingmut jong ka jingjubab jong U Petros?`

Ki kyntien ki jong U Petros shaphang “Ka Jingim Bymjukut” ki don ȉa ka mat pdeng kiba ȉaid lyngba ȉa ka Gospel u Ioannis baroh kawei. Ha ka jingpynleit jingmut ha kine ki kyntien sha phang ka jingim bymjukut kaba paw ha u Ioannis 6, ha kaba ȉa dei bad ka jingbsa ȉa ki 5000. (Ioannis 6:27, 40, 47, 54, 68). U Jisu u la ong ba U dei U Kpu jong ka Jingim (Ioannis 6:35), kaba mut Ka jingim jong U, ka jingȉap jong U, bad ka jingmihpat jong U ki long ka tynrai jong ka jingim bymjukut.

Ka Kyntien Jingim bymjukut ka don la kumba 17 sien ha ka Gospel jong u Ioannis. Kane ka kyntien kam kdew sha ka jingmih jong ka mynsiem, lane ban long shi bynta jong ka jinglong baim bymjukut lane ȉa ki katto katne kiwei ki jingpyrkhat ba kynja mynsiem. Ka thew sha ka bor jong ka jingai jingim kaba wanrah ia ka jingpynim bad ka ba mut sha ka jingdon jong ka jingim jong ngi mynta bad sha ka jingim ba khlem kut shuh ynda haba U Trai un wan phai. Kumba U Jisu u la wan long doh, kumta ruh ka jingmihpat kaba U Jisu u la kren kan jia ha kata kapor bad kan long ha kum ha kane ka met. Ka dei ka jingmihpat na ka jingȉap, ka jingpynthymmai jong ka jingim ȉa kaba shisien ngi la don ha ka Eden.

`Kumno ngin ȉoh ȉa ka jingim ba bymjukut? Ioannis 3:15, 16; Ioannis 5:24; Ioannis 6:40, 47; Ioannis 8:31; Ioannis 12:46; Ioannis 20:31.`

Da ka jingngeit hi ngi ngeit ba U Jisu Khrist u la wan ban im bad ban iap na ka bynta jong ngi. Kane ka jingngeit ka wan sha ngi kum ka jingai sngewbha, hynrei ngi dei ban jied da ka jingsngewthuh ban pyndem ȉa lade sha U Jisu, ban kylla kabamut, bad ban shim ȉa ka Snam jong U kum ka jingmap bad ka jingpynkhuid ȉa ka Pop.

Haba U Jisu u la kylli ȉa u Petros, hato ma me ruh men leit noh na nga, u Petros u ȉathuh ha u, “Ko Trai, dei hano pat ngin ȉa leit? me me don ki ktien ka jingim bymjukut,” (Ioannis 6:68, NKJV), ka jingdonkam ȉa ka tynrai jong ka jingpynim bad kumno ngi pdiang ȉa ka. Namar kam shem la wan na ka jingstad pyrkhat, na ka Histori, lane na ka Saian – ne da ki jinghikai briew baroh. Kane ka wan na U Jisu, u ba don ha lade hi ȉa ka jingim kaba bymjukut – u ba la tyrwa ei ha baroh, bad kiba ȉoh sngew ȉa U Mynsiem Bakhuid, kin pdiang ȉa ka.

`Kumno baka jingkular ban ȉoh ȉa ka jingim bymjukut ka shon jur eh ba kumno ngi khmih ȉa ka jingim jong ngi hangne? Kumno ka shon jur ha ngi ba ngin ȉohi ȉa ka?`