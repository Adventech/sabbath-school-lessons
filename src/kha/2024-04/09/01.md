---
title:  U Tynrai Jong Ka Jingim
date:   23/11/2024
---

### Dkhot Baibl ban pynkhreh ia ka Lynnong
Ioannis 1:4; Ioannis 10:10; Ioannis 1:12, 13; Ioannis 6:61–68; Jingkheiñ.13:23–33; Matt. 4:1–4.

> <p>Dkhot Spel-lyndet</p>
> “U Jisu u iathuh ha u, Nga uba long kata ka lynti, bad ka jingshisha, bad ka jingim de: ym don uba wan ha U Kpa, hynrei tang da nga.” Ioannis 14:6.

Ha ka Gospel u Ioannis, haba la kylli u dei uei, U Jisu ula jubab da ki ktien kiba kdew ia ka jinglong Blei jong U. “NGA LONG” kaba kdew khlem bakla sha U Trai Hi, uba la mihpaw ha U Moses ha ka khlaw bniap ba ing. “NGA LONG UBA NGA LONG” U la ong ha u Moses (Exod. 3:14). Bad une u juh U Blei, U “NGA LONG” kumta “Uta U Ktien te u la kynja doh, bad u la shong sah hapdeng jong ngi; bad ngi la ȉoh khmih shaiñ ia ka burom jong u, ka burom kaba da kat ka jong uba la kha marwei na U Kpa, ba la dap da ka jingaiei bad ka jingshisha.” (Ioannis 1:14, NKJV).

Ka mat pdeng “NGA LONG” la pynȉasoh habaroh ka Gospel u Ioannis. Ka dkhot kynmaw ha kane ka taiew ka pynpaw ȉa ka mat pdeng: “Nga uba long kata ka lynti, bad ka jingshisha, bad ka jingim de:” (Ioannis 14:6, NKJV). U “NGA LONG” U long ka jingshai jong ka pyrthei, U Kpu jong ka Jingim, ka Khyrdop lane ka Jingkhang jong ki langbrot, U Nongap Langbrot Babha, bad U Dieng Soh Waiñ ba Shisha.

Kane ka taiew ka bteng bad ka jingpynpaw jong U Blei kumba la ai ha ngi ha u Ioannis. Ngin ȉa khmih kham bun ȉa kine kiei kiei, nalor kata, haba la don ki sakhi kiba khraw na ka bynta U Jisu kum U Messiah, katto katne ki kyntait ȉa U. Ngin ȉa pule ȉa kane ka jingmut jong ki ar tylli ki daw. Ban kiar na ki juh ki jingbakla, bad ban pyrkhat kumno ngi lah ban kot sha kito kiba ki don ha ka jingma da kaba ki lah ban leh ia ka juh ka jingbakla.

_* Pule ia kane ka lynnong ban pynkhreh na ka bynta ka Sabbaton, November 30._