---
title:  Ha U La Don Ka Jingim
date:   24/11/2024
---

Ha U Ioannis 1:1 u apostol u kren shai ba U Jisu U dei U Blei, U Khun U Blei. Ka jingdon ka jingthoh, ha u Ioannis 1:4 - “Ha u la don ka jingim; bad kata ka jingim ka la long ka jingshai jong ki briew.” Kaba thew sha ka jingim hangne ka dei ban long ka jingim ba kynja blei, U ba la long hi na duh ki bymjukut. namar U don ȉa ka jingim ha lade hi, bad U lah ban aiti ȉa la ka jingim bad ban shim pat ȉa ka (Ioannis 10:17). Bad namar ba u don ka jingim ha lade hi, u lah ban ai ia ka jingim hano ha kaba u mon. (Ioannis 5:21; ȉa nujor bad Ioannis 14:19).

Ka kyntien Jingim (zoē) ka paw 36 sien ha ka Gospel u Ioannis, la kumba 25% la pyndonkam ha ka Testement Bathymmai. Ha Ioannis 1: 4,5, ka kdew sha u tynrai jong ka jingim ha ka pyrthei jong ngi, kane ka kyntien ka don ka jingȉadei ba kdew sha ka jingpynim. Haba roh ka Gospel u Ioannis, kane ka jingmut jong ka jingim (zoē) la batai bun sien kum ka jingim ba bymjukut, bad ka jingkular jong ka jingpynim (peit Ioannis 3:15, 16, 36; Ioannis 4:14, 36; Ioannis 6:27, 40, 47, 54, 68; and Ioannis 10:27, 28). Kumta, uta uba ai ȉa ka jingim ha ka jingpynlong u dei U juh uba wanrah ia ka jingpynim, bad ka jingim ba bymjukut, sha ka pyrthei kaba la Jahnoh.

`Balei U Jisu u wan sha kane ka pyrthei? Ioannis 1:29, Ioannis 3:16, Ioannis 6:40, Ioannis 10:10, Ioannis 12:27.`

“‘Kumba U Moses ruh u la kyntiew ia uta u bsein ha ka ri khlaw, kumta ruh ka dei ba yn kyntiew ia U Khun u briew: ba uei uei ruh uba ngeit ha u, un ym jot shuh, hynrei un ioh ka jingim bymjukut.’” (Ioannis 3:14, 15, NKJV).

Kumba u bseiñ rynnong u la shim ȉa ka jaka jong ki Khun Israel ȉa kiba la shah puh da ki bseiñ, kumta ruh U Jisu u la shim ȉa ka jaka jong ngi, ȉa ngi keiñ kiba la shah ktah da ka pop. U la shim ȉa ka jingjynjar kaba long ka jong ngi khnang ba ngin lah ban ȉoh ȉa ka jingim kaba long ka jong U.

U Khrist u da thrang eh ba ngin ȉoh ȉa ka jingim bad ban ȉoh kyrhai ruh ia ka (Ioannis 10:10 kumta, “Kat kiba la pdiang ȉa u, ha kito u la ai bor ban long ki khun U Blei, kata ha kita kiba ngeit ha ka kyrteng jong u; kiba la kha, ym na ka snam, lymne na ka mon ka doh, lymne na ka mon u briew, hynrei na U Blei.” (Ioannis 1:12, 13, NKJV).

U Khrist u la wan ban pynpaw ȉa U Kpa ha ngi. Kumta, “Ym don mano mano ruh ba la ȉohi ȉa U Blei mynno mynno ruh; uta U Khun ba la kha marwei, uba long ha ka shadem U Kpa, u hi u la pynpaw ȉa u.” (Ioannis 1:18, NKJV). Da kaba ȉohi ȉa ka jinglong jingim jong U Jisu, ngi lah ban ȉohi ȉa U Kpa.

`Kaei kaba ngi lah ban nang na ka jingim jong U Jisu sha phang ka jinglong jong U Kpa? Balei ba kane ka jingpynpaw ka long ka khubor ba bha.?`