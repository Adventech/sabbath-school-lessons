---
title:  Kaba Ngeit Bad Ka Jingkha Thymmai
date:   26/11/2024
---

`Pule Ioannis 1:12, 13. Kiei ki mawjam kiba batai hangne shaphang kumno ban long U Khristan?`

Ioannis u thoh ȉa ka Gospel jong u khnang ba ngin ngeit ha U Jisu bad da kata ka jingngeit ngi lah ban ȉoh ȉa ka jingim bymjukut ha ka kyrteng jong U. (Ioannis 20:31). Ha u Ioannis 1:12, 13, ȉa kane ka lynti la batai ha ki artylli ki jingjam, kaba nyngkong, ngi pdiang ia U, kata ka long, ngeit ha U. Kaba ar, U ai ȉa ngi ȉa ka iktiar lane ka bor ban long ki khun U Blei, la batai ha ka dkhot kaba 13 da kaba u long u ba la ieit eh da U Blei. Kumta, ka don ka jinglong briew bad ka jingiohi ba kynja blei ban long U Khristan. Ngi dei ban pyni da ka jingngeit, pdiang ȉa U, bad ban plie sha ka jingshai, hynrei u dei ma U hi uba kyrsoi ha ka dohnud.

Ha ka jingshisha, ka jingngeit da lade hi ka long ka jingai jong U Blei kaba wan da kaba ȉoh sngew ia ka Ktien jong U (Rom. 10:17). “Ha kaban don ia ka jingshisha, ka jingngeit ba ȉaineh ha U Khrist, ngi dei ban ithuh ȉa U kumba U la mih bujli ha ka ktien” Ellen G. White, Fundamentals of Christian Education, p. 433. “U Mynsiem u trei and u ai jingshai ha ka jingmut ki briew, u pynlong ȉa ka jingngeit ha U Blei.”—Ellen G. White Comments, The Seventh-day Adventist Bible Commentary, vol. 7, p. 940.

Kito kiba ngeit bad kiba pdiang ȉa U Khun kum U Messiah ki ȉoh pdiang ȉa ka jingim bymjukut. U Ioannis u ban jur ba kaba pdiang ne ngeit ha ki Ktien kiba U Jisu U Kren (Ioannis 5:24, 38, 47). Ka long ka kam ka jong U Mynsiem Bakhuid ban wanrah ȉa ka jingngeit ba skhem (Ioannis 16:7, 8; compare with Rom. 8:16).

`Pule Rom 8:16. Kaei ka aiñ jinghikai sha phang ka jingpynim ha U Jisu bala shem hangne?`

Ka jingngeit, bad ka jingngeit ha ka Baibl, la seng nongrim ha ka jingtrei jong U mynsiem Bakhuid ha ki dohnud jong ngi, ka long ka nongrim jong ka jingngeit jong ngi. “Ka jingngeit ka long … ka jingkyrkhu ba khraw – ki khmat kiba ȉohi, ki shkor kiba ȉoh sngew”—Ellen G. White, In Heavenly Places, p. 104. Ka jingjan jong ka jinglong briew sha ka jinglong jong ka jingngeit ngi dei ban shem ia ka nongrim, ki kyndon na ka bynta ka jingngeit bad nangta sa ngeit. Ha kaba ia pyrshah, ia ka jingjan lyngba ka ktien ka jong U Blei ka pynpaw ba ka jingngeit ka long ka nongrim, ka jingai na U Blei (Eph. 2:8, 1 Cor. 1:17–24, 1 Cor. 2:1–6). Ngi sdang da ka nongrim jong ka jingngeit, bad nangta ngi san ha ka jingsngewthuh bad ka jingaiei.

`Lada ki kylli ia phi hangno phi pynshong nongrim ia ka jingngeit jong phi, kumno phin jubab?`