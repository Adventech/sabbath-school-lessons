---
title:  Pule Shuh Shuh
date:   29/11/2024
---

Pule Ellen G. White, “‘U Blei Lem bad Ngi,’” pp. 19–26; “Ka Jingialeh,” pp. 601–609, ha Ka Jingthrang Jong ki Arta.

“Ha ka jingpynrit ȉa lade ban shim ia ka jinglong briew. U Khrist u la pynpaw ȉa ka jinglong kaba mar pyrshah ȉa ka jinglong jong u Soitan. Hynrei u la hiar kham ha poh ha ka jingleh jong ka jingsngewrit. “te haba la shem ia u ha ka rukom kum u briew, u la lehrit ia lade, haba u la jia long uba kohnguh wat haduh ka jingiap, hooid, ka jingiap ka diengphna kein.” Phil. 2:8. Kumba u rangbah lyngdoh u law noh ȉa ki jaiñphong ba itynnad bad ba iphieng ka burom jong u bad u trei da kaba u phong da ki jaiñ ba lieh kum ki jong u lyngdoh uba hapoh, kumta ruh U Khrist u la shim ȉa ka dur u mraw, bad u la wan lam ȉa ka jingkñia. Ma U hi U lyngdoh, ma U hi U la shah kñia. “Hynrei la pynmong ia Une namar ki jingryngkang jong ngi, la pynlwet ia u namar ki jingleh bymhok jong ngi: ka jingpynshitom ka jingsuk jong ngi ka la long halor jong u; bad da ki jingjngem snam jong u la pynkhiah ia ngi.” Isa. 53:5.

“La leh ȉa U Khrist kaba dei hok ȉa ngi, khnang ba yn lah ban leh ȉa ngi kaba dei hok ȉa U namar ki pop jong ngi, ha ki ba um shem la don bynta, ba ȉa ngi la pynksan da ka hok jong U, ha kaba ngim shem la don bynta. U la shah ȉa ka jingȉap kaba long ka jing ngi, khnang ba ngin ȉoh pdiang iȉa ka jingim kaba long ka jong U. da ki jingjngem snam jong U la pynkhiah ia ngi”. —Ellen G. White, Ka Jingthrang Jong Ki Arta, sla. 18.

**Ki jingkylli ban ia puson**:

`U Jisu u la ai shibun eh ban pynim ȉa ka pyrthei. Kaei ka jingpyrkhat ba bha tam bad ki lad ki lynti ban ȉa rap ȉa kiwei ba kin ȉohi ȉa ka jingshisha ba phylla ba kin wan ha ka jingngeit sha U?`

`Kiei ki mat ba ȉa pher ha kaba pynlong ȉa ka jingrai ha u briew, ka jinglong ba kynja pyrthei pyrshah ȉa ka jingjied ȉa ki tynrai jong ka jingpynpaw ba kynja blei?`

`Kumno kine kiei kiei ki jingstad bad ki daw ki long kiba biang ban sngewthuh ȉa ka Ktien U Blei? kumno ki jingpynshongnia bad Ki jingstad pyrkhat ba ȉahap ha ka jingmut kiba ngi don ha kaba wan sha ka jingngiet? Kumno kine kiei kiei ki long kum ka jingpyndep ȉa ki jingȉathuhlupa lane kaba sngew phylla ȉa ka jingitynnad bad ki jingpyrkhat ȉa ka jingthaw ȉa ka pyrthei kiba kdew ȉa ngi sha ka jingstad bad ka jingpyrkhat sha ka jingdon ka jong U Blei bad sha ka jingshisha jong ka jingthmu jong ka jingpynim?`

`Ha ka klass, kren shaphang ka jingjubab jong phi ȉa ka jingkylli ha kaba kut jong ka sngi balai. Kaei ka jongpynshong nongrim jong ka jingngeit jongphi? Lada mano mano ki kylli ȉa phi balei phi ngeit ha U Jisu bad phi ngeit ha ka Gospel, bad kumno phin jubab?`