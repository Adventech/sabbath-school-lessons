---
title:  Ka Jingiathuhkhanna kaba Jia shisha
date:   29/11/2024
---

### “Sngewbha Sah”

_Da: U Andrew McChesney_

Ha ka por 8 p.m jan miet, ar ngut ki temmen shi lok ki la tied ia ka jingkhang jong ka jaka shong jong ki riewniam ha jan ka ȉing mane jong ka balang Seventh Day Adventist ha Savoonga, Alaska. Ym pat shem la miet. Ka sngi lyiur ka dang shai bha. Kan sa sep ha duh ka por 2:30 a.m. ki nong Siberian Yupik ki shong ha dewlynnong St. Lawrence. Kaba jngai tang 36 miles mihngi na Russia ha ka duriaw Bering, ki lah ban thiah bun kynta.

U Eugene bad ka Marie, kiba la don ha ki 80 snem kim shem la ap iano iano ban plie ia ka ȉing, hangne ym ju don ba plie ia ki jingkhang ha kane ka shnong kaba don ta 835 ngut ki nongshong shnong. Ki tied jingkhang bad ki rung la ka rung ym juap ban da wan plie. Ki kwah ban ia kren bad kine kiba sah ha kane ka ȉing. Namar nga lum ia ki jingiathuh khana ia ki ka jingtrei jong ki Adventist bad nga la leit sha kane ka dew lynnong.

Ka Marie ka la kren beit, “phi dei U Pastor?” ka la kylli ia nga. Ia ka khmat jong ka la ktah da ka jingidiaw haba nga la kyrngah ia la ka khlieh, ka la ong sngew sah, ka la ong, da kaba jem. “ngi don kam ban plie ia ka ȉing mane bad ban hikai ia ngi.”

Ia ka ȉing mane la ju khang khyrdep la bun sien na duh bala shna ia kane ka ȉing sah jong ki nongtrei na duh ka snem 1972. Ki pastor kiba la shong hangne ki la ialap bad ki la leitnoh, ki nongwan jingiaseng ki la nangduna ha duh bym don shuh ban wan jingiaseng la kum ba 20 snem. Ha ka 2010, ka ȉing mane ka la plie biang ha kaba ki ar ngut ki nurse kiba la shong thait ki la wan na North Carolina, u Bill bad ka Elouise Hawkes, ki la poi kum ki nongtrei Baibl bad ka Alaska Conference’s Arctic Mission Adventure outreach program sha ki trei shnong Alaska. U Bill u la iap ha ka 2016, bad ka Elouise ka dang iai sah hadein baka la shitom ka la leit phai noh ha shuwa ba ngan poi.

Ka Marie ka la sngew duh ia ka Elouise, bad ka la batai kumno ka la khot sngewbha ia ki trai shnong sha ȉing jong ka ban song ia ki jingbam. Ngi don kam ia ka “ka la ong”.

Ngam shym la ia shem ia ka Eouise ka la long kaba kloi ban iarap ia nga na ka bynta kane ka jingwan ka jong nga, bad nga la burom ia kane ka long kmie, haba nga la iohsngew ia ki kam jong ka ba ka ieit ia ki nongshong shnong.

Katba ngi dang iakren ka la poi sha duh ka 9 P.m, ka Marie ka la peit sha nga bad ka la ong sngewbha “sah ngi don kam ia no re iano ban hikai ia ngi ia ka ktien ka jong U Blei” da ka jingkyrpad jong ka, nga la don ia ka jingsngew synei kaba U Jisu u la sngew ha ka jingshakri jong U. “Bad haba u la iohi ia ki paitbah, u la sngewsynei namar jong ki, naba ki long kiba la sakma bad kiba la saphred ruh, kum ki langbrot ki bym don u nongsharai.” (Matt. 9:36, NKJV). Ngam shym la kwah ban leit phai noh, ka dohnud jong nga ka la pang na ka bynta kine ki briew ba kordor ha Savoonga bad ia kiwei kiba don kumba 200 ki shnong ha Alaska. Tang ha ki 11 tylli ki shnong ki don ki Adventist.

Haba ka dohnud jong U Jisu la ktah “Ynda kumta u la ong ha ki synran jong u, Ka jingot kaba bun shisha, hynrei ki nongtrei ki khyndiat; namar kata to kyrpad ia U Trai ka jingot, ba un phah noh ia ki nongtrei sha ka jingot jong u.” (Matt. 9:37, 38, NKJV).