---
title:  “‘La Pyndep’”
date:   17/12/2024
---

Ha u Ioannis 19:17–22 ka pyni, ba u Pilat u la thoh ȉa ka jingthoh ha ka ktien Latin, Grik bad Hebru kaba ong, “‘U JISU U NONG NASARET, U SYIEM KI JIW.’” (Ioannis 19:19, ESV). Ki nongȉalam niam ki kwah ba pynkylla. U Pilat un ym pynkylla ei ei na ki, bad ȉa ka jingthoh la pynneh, ka jingsngap jar ka long ka sakhi ȉa ka jingshisha shaphang U Jisu bad kawei na ki dak ba la kyntiew ȉa U Jisu halor ka diengphna kum U Syiem. Hangne u Jisu, da shisha u Syiem jong ki, u Syiem jong ki Jiw, ȉa u la sahnarphna ha ka diengphna kum u nongleh kam sniew.

“Ka bor kaba kham ha jrong ban ȉa u Pilat lane ȉa ki Jiw ka la ȉalam beit ȉa ka ta ka jingbuh ȉa kata ka jingthoh ha neng ka khlieh jong U Jisu. Ha ka jingȉalam beit jong U Blei, ka la dei ban pynkyndit bynriew ȉa ka jingpyrkhat, bad ȉa ka jingkhmih bniah ȉa ki jingthoh.” .”—Ellen G. White, The Desire of Ages, p. 745.

`Pule Ioannis 19:25-27. Kaei ka jingjia kaba ktah mynsiem shaphang ka kmie U Jisu kaba la jia ha ka diengphna?`

Napdeng kiba la ȉeng ha kjat ka diengphna ha kata ka sngi ki long u Ioannis, u synran ba ieit eh ryngkat bad ka Mari, ka kmie U Jisu, bad kiwei kiwei. Bun bun snem mynshuwa, u Simeon u la ȉathuhlypa ȉa kane hi ka jingjia haba u Joseph bad ka Mari ki la ȉalam ȉa U Jisu sha ka templ ban pynkyntang ȉa U (ȉa nujor bad u Loukas 2:34, 35). Mynta ha ka khyllipmat ba U la jan ȉap, U Jisu U kren ha la ka kmie: “‘Ko kynthei, ha khmih u khun jong pha!’” Ha u Ioannis U ong, “‘Ha khmih ka kmie jong me!’” (Ioannis 19:26, 27, NKJV).

`Pule Ioannis 19:28–30. “Ki ktien kiba don jingmut jong U Jisu ha shuwa ba un iap u ong “La pyndep”?`

Ha ka Greek ka Verb teleō (ban pyndep, la pyndep lut, pyndep) ha Ioannis 19:28 (“baroh la dep mynta,” ESV) ka dei kajuh ka verb kaba la pyndonkam ha ka dkhot 30 (“La pyndep”). Shuh shuh, ka ktien kaba ȉadei, ka teleioō (ban pyndep, pynjanai) ka paw ruh ha ka dkhot 28 ha kaba ȉadei bad ka jingpyndep ȉa ka Jingthoh Bakhuid (“ban pyndep ȉa ka Jingthoh Bakhuid,” ESV). Katno ka jingjia ka long kaba shyrkhei, baroh ki la nang pyndep, la pyndep bad la pyndep lut.

Haba U Jisu u ong, “La pyndep!” U la dang pyndep, pynjialong, ȉa ka kam kaba U Kpa U la ai ha U ban leh.

`Haba U Jisu u ong, “La pyndep” kata ka mut aiu ȉa ngi iwei pa iwei? Kaei kaba la pyndep, bad kumno kata ka ȉadei bad ka jingim jong ngi?`