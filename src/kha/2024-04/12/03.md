---
title:  Ha Khmih Uta U Briew!
date:   16/12/2024
---

`Pule Ioannis 18:38–19:5. Kumno u Pilat u la pyrshang ban pynsngewthuh ȉa ki briew ban pan ȉa ka jingpyllait ȉa U Jisu?`

Pilat um shym la ap ȉa ka jubab na U Jisu shaphang ka jingshisha. Ha ka jaka kata, u la mih biang shabar ban pyrshang ban pynsngewthuh ȉa ki briew. Da kaba iakren bad ki ha ka jaka ban shu pyllait ȉa U Jisu, u Pilat u la buh ȉa lade ha ka jingeh. Ki nongialam niam ki ȉthuh ba ki lah ban pynkhih ȉa u lyngshkor lyngba ki paidbah.

U Pilat u kdew shaphang ka rukom pyllaitluid ïa u koidi ha ka por ka Jingkhawai Niam ka Jinglait bad u kylli la ki briew ki kwah ne em ba un pyllait ïa “U Syiem ki Jiw.” Kaba phylla, bad kaba sngewsih shibun, ka long ba ki briew ki pan ban pyllait ȉa u nongtuh uba kyrteng u Barabbas ban ȉa u Jisu uba khlem pop.

Mynta ka sdang ka jinglehbeiñ bad jinglehraiñ ȉa U Jisu. Ki shipai Rome ki shna ȉa ka pansngiat da ki shiah, ki pynphong ȉa ka jainkup kaba saw ha U, bad ki ȉai wan bad ki ȉaroh ȉa U kum u Syiem jong ki Jiw da kaba rkhie beiñ. Kane ka jait jingai khublei da ki shipai kan long kumjuh kum ka rukom ai khublei jong ki ȉa u syiem, hynrei hangne la leh da kaba rkhie beiñ.

Da kaba lehkai ȉa ka jingsngewsynei jong ki briew, u Pilat u i kumba u wad ȉa kano kano ka lad ban pyllait ȉa U Jisu. U pynmih ȉa U Jisu shabar da kaba phong ȉa ka pansngiat shiah bad ka jaiñkup kaba sawbthuh. Ka jingjia, kaba khlem da ai jingmut da u Ioannis, ka pyni ȉa U Jisu ha ka jaiñ syiem kaba la lehbeiñ, ha kaba u nongsynshar u khot ȉa ki briew ban “Ha Khmih uta u briew!’” (Ioannis 19:5, ESV). Kane ka pynkynmaw ȉa u nongpule ȉa ki kyntien jong u Ioannis 1:29, ESV, “‘Ha khmih, U Khunlangbrot jong U Blei, uba kit noh ȉa ka pop jong ka pyrthei!’” Ka long kaba sngewsih ba u nongsynshar niam bleithaw u pyni ȉa U Messaiah ha kane ka jaiñkup syiem ha khmat jong ki Israel.

Hynrei, kumba Ioannis 19:6–16 ka pyni, ka kynhun ka khot ȉa ka jingshah sahnarphna ȉa U Jisu, da kaba pynshong nongrim ha ka jingong jong U ba U long U Khun U Blei. Kane ka pyntieng ȉa u Pilat, uba wad shuh shuh ban pynbeit ȉa ka jingpyllait ȉa U Jisu. Hynrei ki nongialam ki pynskhem ȉa ka jinglong jong U Jisu da kaba kam ba ban pyllait ȉa U ka long ban pyrshah ȉa u Kaisar. Ki tip ba ka jinglong ba ȉaineh jong u Pilat ha u Kaisar kan mut ba um lah ban pyllait ȉa u briew uba dawa ȉa kajuh ka bynta. Ki nongialam ki ong ba kim don u syiem hynrei tang u Kaisar. Kumta, ka jingshun kaba jur jong ki ȉa U Jisu ka la kham khraw ban ȉa ki jingangnud jaitbynriew jong ki. Ban pynduh ȉa lade na une u Jisu, ki la kloi ban aiti ȉa ki jingdawa ȉa ka jingsynshar hi jong ka ri.

`Katno ka long kaba shyrkhei — u nongsynshar ba mane bleithaw u kwah ban pyllait ȉa U Jisu katba ki nongȉalam ba kynja mynsiem jong ka jaitbynriew, kiba la dei ban ithuh ȉa U, ki kwah ba yn sahnarphna ȉa U pynban! Kiei ki jinghikai kiba ngi lah ban shim na kane na ka bynta jong ngi?`