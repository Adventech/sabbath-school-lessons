---
title:  Kaei Ka Jingshisha?
date:   15/12/2024
---

Ha u Ioannis 18:33-32, ȉa ka jingtynjuh ȉa U Jisu ym shem la batai bniah. Ka thymmei ka long ha ka jingwanrah ȉa U Jisu ha khmat jong u Pontius Pilat.

`Pule Ioannis 18:33–38. Shaphang kaei ba U Pilat bad U Jisu ki ȉakren?`

U lyngshkor u la kylli ȉa U Jisu lada me dei u syiem jong ki Jiw (Ioannis18:33). Ka dei ka jingkdew kaba nyngkong sha kane ka kyrdan hynrei kan ym long kaba khatduh. U Jisu u la kylli ȉa u Pilat lada u la kylli ȉa kane na lade hi ne ba kiwei ki ong ba U long. Ka jingkylli ka phai biang sha u lyngshkor, da kaba U kylli lada u sngewthuh bad no u ȉa kren. Ki nongpule ki la dep tip ba U Jisu u dei U Syiem. Hato u Lyngshkor u sngewthuh?

U Pilat u la ȉathuh, “Nga long Jiw ma nga mo? Ki parakher paramer ki jong me hi bad ki rangbah lyngdoh ki la ȉa aiti noh ȉa me ha nga: me la leh aiu?” (Ioannis18:35, NKJV). Ka la long ka jingiaid kiar da ki buit thok, la ngam jylliew da ka jingisih ha kaba kut jong ka jingbuh jingkylli jong U Jisu. Ka la long ba u lyngshkor u la kynran dien noh na ka jingshisha, da kaba shah ȉa ka jingsarong ban kah ȉa ka jingȉohi jong u.

U Jisu u la jubab ba ka hima jong U kam long na ka jong kane ka pyrthei (Ioannis18:36). U Pilat kumta u la sngewthuh da kaba ring jingmut ba U Jisu u kam ba u long u syiem (Ioannis18:37). Kane ka ȉalam sha ka jingpynshai kaba don kam U Jisu ba la kha ȉa U ban long ka jingphla sha ka jingshisha bad kata ba uwei pa uwei u ba long na ka jingshisha ki ȉoh sngew ia ka ktien jong U (Ioannis18:37).

Kumta u Pilat u la kylli, “kaei ka jingshisha”? (Ioannis18:38, NKJV). Hynrei um shem la ap ȉa ka jubab. Kumta, u la mihnoh sha bar ban pyrshang ban pyllait ȉa U Jisu na ki paitbah.

Ka jingshisha ka long ka mat pdeng jong ka Gospel U Ioannis. Kum U Ktien ba bymjukut (logos, Ioannis1:1–5), U Jisu u long ka Jingshai bad ka Jingshisha. Baroh kine ki long ka jingȉapyrshah ȉa ka jingdum bad ka jingbakla. U long uba dap da ka jingaiei bad ka jingshisha (Ioannis1:14). Ka jingaiei bad ka jingshisha ka wan lyngba jong U (Ioannis 1:17). U Ioannis nongpynbapptist u long u nongphla ȉa ka jinshisha (Ioannis 5:33). U Jisu U pynskhem ba U Kpa jong U u long uba “shisha” (Ioannis 7:28). U Jisu da lade hi u la ȉoh sngew ȉa ka jingshisha na U Kpa jong U (Ioannis 8:40). U Jisu u long “ka lynti, ka jingshisha bad ka jingim” (Ioannis14:6). Ka Ktien jong U Blei ka long ka “Jingshisha” (Ioannis17:17). Nalor ki jingkylli jong u, u Pilat u la duh ȉa ka lad ban tip ȉa ka jingshisha namar ka jingsarong jong u, ka jingrai mynshuwa, bad da ka jingban jur kaba la long halor jong u.

`Kumno ngi sngewthuh ȉa ka jingmut jong U Jisu kum ka Jingshisha?`