---
title:  'Ka Kynta Jong Ka Burom: Ka Diengphna Bad Ka Jingmih Pat'
date:   14/12/2024
---

### Dkhot Baibl ban pynkhreh ia ka Lynnong
Ioannis 18:33–19:5; Ioannis 19:17– 22; Ioannis 19:25–27; Lukas 2:34, 35; Ioannis 20:1–18; 1 Korinth. 15:12–20.

> <p>Dkhot Spel-lyndet</p>
> “Namar kata U Pilat u la ong ha u, Ma me me long u syiem te? U Jisu u la ȉathuh, Me ong keiñ ba nga long ma nga u syiem. Ia kane khnang la kha ȉa nga, bad ȉa kane khnang nga la wan sha ka pyrthei, ba ngan ȉoh phla skhem ȉa ka jingshisha. Uei uei baroh uba da long na ka jong ka jingshisha u shah shkor ȉa ka ktien jong nga.” (Ioannis 18:37, ESV).

Ka jingsahnarphna bad ka jingmihpat jong U Jisu ka long ka jingkren ba khatduh eh jong U Ioannis. Ha ki shi phew lynnong kiba sha khmat ka kren kyllum ȉa ki lai snem shiteng; ha ki lynnong 11-20, kaba ȉa pher ka long, ba ka kyllum tang shaphang ka shi taiew sha duh ka taiew kaba ar.

Ki saw Gospel ki ȉathuh ȉa ka jingȉap jong U Jisu ha ki rukom kiba ȉapher. Wat la ki jingbuh jingthoh ki long ki ba ȉa mynjur lang, uwei pa uwei u nongthoh ki shon jur ȉa ki mat ba kongsan kiba pynsawa ryngkat bad ki mat ba kongsan ha ka Gospel jong u. U Mathaios u shon jur ia ka jingpyndep ȉa ka Jingthoh ka ktien U BLei; U Markos U shon jur ȉa ka jingphai lang sha ka juh ka phang ha pdeng ka jingpynbaptis jong U Jisu bad ka Diengphna; bad U Lukas u pynleit jingmut ha ka Diengphna kum ka jingpynkhiah bad ka jingpynim (ka jingȉathuhkhana jong u nongtuh halor ka diengphana).

Hynrei u Ioannis u pynpaw ȉa ka diengphna kum ka jingpynlong syiem ne kyntiew khet ȉa U Jisu, kyrpang eh kaba ȉadei bad ka jingmut jong kata ka kynta, kaba la kdew bun bun sien lyngba kane ka kitab (Ioannis 7:30, Ioannis 8:20, Ioannis 12:27). Kane ka jingmut jong ka jingpynlong syiem ka long ka dur jong ka jingshah kren beiñ, namar ka jingshah sahnarphna ka long ka lynti ka jinglehraiñ bad ka jingjah burom ban ȉap da ka lynti kaba ki Roman ki pyndonkam. Kine ki mat kiba ȉapyrshah sha ka jingshah kren beiñ ba la ring dur ba u Ioannis u la pynpaw: U Jisu u la ȉap ha ka jingjahburom, hynrei ka long, ha ka juh ka por, ka long ka jingpynlong syiem kaba donburom kum U Nongpynim.

_* Pule ia kane ka lynnong ban pynkhreh ia ka Sabbaton December 21._