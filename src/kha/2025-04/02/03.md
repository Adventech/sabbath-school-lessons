---
title:  Ka Jinglong Babha Ha Ki Jaka Bym Khmih Lynti
date:   06/10/2025
---

`Pule Joshua 2:2–11, Hebru 11:31 bad Jakob 2: 25. Kaei ba kine ki dkhot ki ïa thuh ïa ngi shaphang ka Rahap?`

Ka pdeng jong ka jingïathuhkhana jong ka Rahap ka long ka ba la ïathuh thok kaba la kren ban ïada ïa ki nongsyntiat. Ha ka ba pyrkhat ïa ka jingthok jong ka, ngi hap ban sngewthuh ba ka la shah pynrung ha ka imlang ka sahlang kaba la long kaba pop palat, kaba la pynlong khatduh ïa ka rai jong U Blei ban bishar ïa ka ta ka imlang ka sahlang (Jenesis 15:16, Deuteronomi. 9:5, Lebitikos 18:25-28). Wat la ka long kaba shisha ba ka Testement Bathymmai ka ïaroh ïa ka jingngeit jong ka, hynrei ka jingbishar bniah ïa ki jingkdew jong ka Testement Kabarim sha phang ka jingleh jong ka Rahap ba ym don uba kyrshan ïa baroh shaphang jong ka, bad ym don uba pynskhem ïa ka jinglamler jong ka.

Ki Hebru 11:31 ka pynskhem ïa ka jingngeit jong ka ha kaba buh ïa ka jingrai jong ka bad ki nongsyntiat ha ka jaka ban jied ban bat ïa ka kolshor kaba sniew. Jakob 2:25 ka ïaroh ïa ka jingtyrwa jong ka ïa ka jaka sah ïa ki arngut ki nongsyntiat Israel bad na ka bynta ban ai jingbthah ïa ki kumno ban leit phai da ka lynti kaba shngaiñ. Hapdeng ka kolshor kaba la jot bad ka jingim pop jong ka Rahab hi, U Blei, ha ka jingaiei jong U, u la ïohi ïa ka jingshai jong ka jingngeit lyngba kaba U lah ban pynim ïa ka. U Blei u la pyndonkam ïa kaei kaba bha ha ka Rahab — kaba long ka jingngeit kaba paw ha U bad ha ka jingjied jong ka ban long ka jong ki briew jong U — hynrei um ju ïaroh ïa kiei kiei baroh kiba ka la leh. U Blei u la kheiñ kor ïa ka Rahab namar ka jingshlur ba kyrpang jong ka, namar ka jingngeit ba shlur jong ka, namar ba ka long ka nongtrei jong ka jingpynim, bad namar ba ka la jied ïa U Blei jong ki Israel.

Hadien ba ka la ïohi ïa kaei kaba jia, ka la pynbna, “Naba U Trai U Blei jong phi u long U Blei ha bneng shajrong, bad ha ka khyndew shapoh.” (Josh. 2:11). Ka long kaba kongsan ban ïohsngew ïa ka kynthei nong Kanaan kaba kam ba U Yahweh u dei tang ma u U Blei, khamtam eh halor ka tnum ïing ha kaba, ha ka niam ba mane bleithaw jong ka, ha kaba la ju ai jingduwai sha kiei kiei kiba ki ngeit ba ki dei ki blei bneng .

Ka jingpynpaw jong ka Rahab la shem mynshuwa tang ha ka jinglong jong ka hok kyrpang jong U Blei ban ïoh ïa ka jingmane (Eksodos20:4, Deuteronomi 4:39, Deuteronomi 5:8). Ki ktien jong ka ki sakhi ïa ka jingjied kaba la pyrkhat lypa, kaba la pyrkhat jylliew ban pdiang ba U Blei jong ki Israel u long tang ma u hi uba shisha. Ka jingphla pop jong ka ka pyni ïa ka jingsngewthuh jong ka ïa ka jingïadei kaba jan hapdeng ka jingsynshar U Blei bad ka jingbishar ha kaba la pynjot ïa ka Jerikho.

Ka jingjied ïa ka jinglong babha la ithuh ïa kata, ha ka jingshai jong ka jingbishar U Yahweh, ki don tang ar tylli ki lad: ban bteng ha ka jingleh pyrshah ïa U bad ban shah pynduh jait, lane ban jied ban aiti noh ha ka jingngeit. Da kaba jied ïa U Blei jong ki Israel, ka Rahab ka la long ka nuksa ïa kaei kaba lah ban long ka jingkut jong ki nongshong shnong Jerikho baroh lada ki la phai sha U Blei jong ki Israel ban ïoh jingisynei.

`Kaei ba kane ka jingïathuhkhana ka hikai ïa ngi shaphang ba kumno U Blei U dei ban don ïa ka jinglong ba shisha kaba kut jong ngi?`