---
title:  Ka Jingpyrkhat shuh shuh
date:   10/10/2025
---

Pule Ellen G. White, “Kaba kam sha Shiliang ka Jordan,” pp. 482–483, Ki Kpa Tymmen Bad Ki Nongïathuhlypa.

Hadien kane ka jingïathuhkhana shaphang ka Rahab bad ki nongsyntiat, kiwei pat ki bynta jong ka Testament Barim ki sngap jar shaphang jong ka haduh ba kan da mih biang ha ka thup jingkha pateng la pateng U Jisu. La ïathuh ba ka la long ka tnga jong u Ki Salmon (na ka jait Judah), ka kmie jong u Boas, bad ka kmie-rad jong kawei pat ka kynthei kaba phylla kaba la kdew ha kajuh ka thup jingkha pateng: ka Ruth (Mathaios 1:5; ïanujor bad ka Ruth 4:13, 21). Lyngba ka jingngeit jong ka ha U Blei, ka nongkhaii met jong ka Jerikho, kaba la shah pynrem sha ka jingpynjot thïaw, ka kylla long kaba kongsan ba la pynïasoh ha ka jait syiem jong u Dabid bad ka kmie tymmen jong u Messaïah. Kane ka long kaba U Blei U lah ban pyndep lyngba ka jingngeit, wat la ka lah ban long tang kat u symbai tyrso (Mathaios 17:20, Lukas 17:6).

“Bad ka jingkylla ka bamut jong ka kam shem la long ka jingïashem tang ma ka hi ïa ka jingisynei jong U Blei ïa ki nongmane bleithaw kiba la pdiangithuh ïa ka iktiar ba kynja blei jong U. Hapdeng jong ka ri , shibun u paitlang – ki nong Gibeon – ki la iehnoh bak ïa ka jingmane bleithaw jong ki, bad ki la ïasoh bad ki Israel, kida ïa ïoh bynta lem ïa ka jingkyrkhu jong ka Jutang.

“ymdon ka jingpynïapher na ka daw jong ka jait, ka kynja, ne ka jinglong kur, ba la ïthuh da U Blei. U long U Nongthaw ïa baroh ka kynja bynriew, baroh ki briew ki long kawei ka longing da ka jingpynlong, bad baroh ki ïa long kawei da ka jingsiewspah. U Khrist u la wan ban pynduhnoh ïa ka wei pa kawei ka kynroh jong ka jingpynïakhlad, ban plie wang ïa kawei pa kawei na ki kam ra jong ka Templ, khnang ba baroh ki briew kin ïoh wan laitluid sha U BLei. Ka jingieit jong U ka ïar, ka jylliew, ka dap katta katta, kat haduh ka la pyïar ban phrïang kylleng. Ka pyllaitnoh na ka bor ktah jong U Soitan ïa kito kiba la ïalam bakla da ki jingshukor jong u, bad ban buh ïa ki ha ka ba kin lah ban kot sha ka khet jong U BLei, ka khet ïa ka ba la tawïar da u siempyllïeng ka jingkular. Ha U Khrist ym don u Jiw ne U Krik, ym don u mraw ne uba laitluid.” - Ellen G. White, Ki Nongïathuhlypa bad ki Syiem, pp. 369, 370.

**Ki Jingkylli ban ïa Kren Lang:**

`Ïakren ïa ka jingkylli baroh kawei shaphang “ka lad kaba ar” (bad kiwei kiwei) bad kumno ngi dei ban pynïar ïa ki sha kiwei pat. Ha kajuh ka por, kumno ngi lah ruh ban husïar ban ym pyndonkam bakla ïa kane ka jingmut? Pyrkhat kum ka nuksa, shaphang kawei ka kynthei kaba don ha ka jingïadei kaba shah lehbein, ha kaba la ai jingmut ïa ka ban ïai bteng ban leit phai biang (“ka jingaiei”), tang ha ki katto katne ki khep ba ka jingshah lehbeiñ kan ïai bteng? Kumno ngin shem ïa ka jingthew kaba biang hangne?`

`Ïa kren ïa ka Rahab kum ka nuksa jong ka jingngeit. Kumno ngin ñiew burom ïa ka jingplie jong ki briew sha U Blei, wat la ka rukom im jong ki ka jngai na ka jingthmu jong ka Baibl? Kumno ka long kaba lah ban sngewnguh ïa ka jingngeit jong ki katba ngim pdiang ïa ki katto katne ki jingleh jong ki?`

`U Joshua u la lah ban pynïasoh lang ïa ka hok bad ka jingaiei ha ka rukom kaba lah ban leh khnang ban pynbeit ïa ka jingeh kaba la wanrah da ka jingleh thok jong ki nong Gibeon bad lyngba ka jingbym shimkhia jong u hi ha kaba um shym la wad jingmut na U Trai. Pyrkhat ïa ka jinglong ha ka jingim jong phi kaba donkam ïa ka hok bad ka jingaiei. Kiei ki katto katne ki lad kiba lah ban pynïasoh lang ïa kine ar tylli?`