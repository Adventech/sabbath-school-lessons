---
title:  Ka Jingïathuhkhanna Kaba Jia Shisha
date:   10/10/2025
---

### “Wat Ym Khysai. U BLei Un Ïarap”

_Da: Andrew McChesney_

Kawei ka kynthei ka la kren da ka jingisih haba u Inácio Manoel u la tied ïa ka jingkhang jong ka ban ai ïa ki kot jong ki Seventh-day Adventist ha Brazil. “Nga isih ïa ki Khristan!” ka la pyrta.

U Inácio u la lyngngoh. Ka la long ka ïing kaba nyngkong eh jong u ha ka sngi kaba nyngkong eh jong u ban trei kum u nongïalap da kaba sam kot uba ai ïa ki kot bad ki jinghikai Baibl.

Ma u bad uwei u paralok ki la leit sha ka ïing kaba marjan. Uwei u ksew uba heh u la wïar shyrkhei na phyllaw. U paralok jong u u la kren khñium shaphang ka ïing kaba nyngkong kaba don ka kynthei kaba bitar bad ka ïing kaba ar kaba don u ksew uba bitar.

“Wat nym khuslai,” la ong u Inácio. “U Blei u don ryngkat bad ngi.”

Kawei ka kynthei ka la mih na ïing bad ka la ïalam ïa uta u ksew sha jngai. Nangta ka la khot ïa u Inácio bad ïa u paralok jong u ban wan rung, ki lai ngut ki la ïakren naduh ka dohnud, bad kata ka kynthei ka la ïathuh ïa ki jingeh jong ka naduh ba la rah sha phatok ïa u tnga jong ka. Ha ka Sabbaton kaba bud, kata ka kynthei ka la wan sha ïingmane ryngkat bad ki lai ngut ki khun kiba dang rit. U Inácio u la lyngngoh. U la ïathuh ha U Blei ba u kwah ban ïalam ïa ki briew sha U ha ka jingim jong u baroh kawei.

Ka jinglyngngoh kaba khraw ïa u Inácio ka la wan na ka ïing kaba lai kaba ma u bad u paralok jong u ki la leit jngoh ha kata ka sngi trei kaba nyngkong. Ka kynthei kaba shong hangta, kaba kyrteng ka Edileuza, ka la mynjur ban leit pule Baibl ha ki sngi Saitjaiñ mynstep. Katba ki dang pule shi taiew hadien shi taiew, ki la poi sha ka jingshisha jong ka Baibl shaphang ka Sabbaton kaba hynriew sngi. Ka Edileuza ka trei kum ka nongpynbeit kti bad ka nongap ïing, bad kam shym la ïohi ïa ka lad ban shongthait ha ki sngi Saitjaiñ.

“Nga kamai bun tam ha kata ka sngi jong ka taiew,” ka la ong. “kumno ngan leh?”

“Wat nym khuslai,” la ong u Inácio. “U Blei un ïarap. U don kaei kaei kaba kham bha.”

Ha ka jingpule Baibl kaba bud, ka Edileuza ka la ong ba ka la ïakynduh ïa u briew uba kam tip ha surok uba la kylli la ka tip ne em ïa ka nongtrei ïing kaba bha. Ka kam kaba ym donkam ban trei ei ei ha ki kynta Sabbaton naduh ka sngi sep sngi ha ka sngi pynkhreh haduh ka sngi sep sngi ha ka sngi Saitjaiñ.

Ka Edileuza ka la rkhie beiñ katba ka dang ïathuh ïa ka jingïathuhkhana bad u Inácio. “Mynta ka tulop jong nga ka la tam lai shah ïa kaba nga ïoh kum ka nongtrei manicure bad ka nongtrei iing”, ka la ong.

La pynbaptis ïa ka Edileuza. Hadien, kiwei pat ki ba haïing jong ka ki la bud ïa ka.

U Inácio, uba la dap 68 snem mynta, u la ïalam ïa saw haduh 11 ngut ki briew ban shah pynbaptis man la u snem ha kine ki 36 snem ba la leit noh. Hangno hangno ba u leit, u rah ryngkat bad ki jinghikai Baibl. Ka jingduwai jong u man ka miet ka long: “Ko Trai, buh ïa uwei ha ka lynti jong nga, khnang ba ngan ïoh ïasam ïa ka jingieit jong Me.”

“Nga lah ban im khlem kaei kaei ha ka pyrthei, hynrei ym khlem ki jingpule Baibl”, u la ong.

Kawei na ki projek mishon jong ka Khatlai Sabbaton na ka bynta kane ka lai bnai ka dei ka Balang ha Pernambucano Adventist Academy ha ka jylla Pernambuco jong ka Brazil, ha kaba u Inácio Manoel u shong u sah. Khublei shibun ba phi la thmu ïa ka jingai kaba kylluid mynsiem. Peit ïa ka YouTube video ba lyngkot jong u Inácio ha: https://bit.ly/Inacio-Brazil.