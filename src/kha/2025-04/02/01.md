---
title:  La Pynlyngngoh da ka jingaiei
date:   04/10/2025
---

### Ki Dkhot Pule Na Ka Bynta Ka Jingïapule Mynta Ka Taïew

Joshua. 2:1–21, Jingkheiñ 14:1–12, Hebru 11:31, Exodos. 12:13, Joshua 9, Nehmaïah 7:25..

> <p>Dkhot Spel-lyndet</p>
> “Da ka jingngeit ym shym la pynjot noh ïa Ka Rahab ka nuti lem bad kita kibym kohnguh, haba ka la pdiang ïa kita ki nongsyntiat da ka jingsuk.” (Hebru 11:31).

Balei nga leh biang ïa kane? Lehse baroh ngi la ju pynmih ïa kine ki kyntien. Hadien baroh, ym dei tang ba ka histori ka ïai jia ne long biang sa shisien, hynrei kumjuh ruh haka jinglong briew kyllum lang bad ngi hi khamtam. Kumno ba bunsien ngi ïai leh ïa ka juh ka jingbakla!

Ki Israel ki don ka lad kaba ar ban rung sha ka ri jingkular, bad u Joshua u shim khia bha ïa kane ka kam. Ka sienjam kaba nyngkong ka long ban don ka jingsngewthuh kaba shai ïa kaei kaba u Joshua bad ki Israel ki ïakynduh. U Joshua u phah arngut ki nongsyntiat ban wanrah ïa u ïa ki jingtip kiba biang shaphang kata ka ri: ka rukom ïada jong ka, ka jingpynkhreh shipai, ka jingpynbiang um, bad ka jinglong jong ki nongshong shnong ha khmat ka kynhun shipai kiba wan hïar thma.

Don uba pyrkhat ba ka jingkular U Blei ban ai ïa ka ri ha ki Israel kam donkam kano kano ka jingpyrshang na ki. Hynrei ka jingpynthikna jong ka jingkyrshan ba kynja blei kam pynrem ïa ka jingkitkhlieh jong u briew. Ki Israel ki ïeng ha u pud u sam jong ka ri Kanaan ha ka sien kaba ar. Ki jingkhmih lynti ki ïaid shaphrang, hynrei ha ka sien kaba khatduh ba ki Israel ki don ha khappud bad ki la don ïa kajuh ka kam, hynrei ka jingmih ba sniew jong ka jingshahrem ba khraw.

Ha kane ka taiew, ngin wad bniah ïa ar tylli ki jingïathuhkhana kiba sngewtynnad tam jong ka kitab u Joshua bad ngin lap ïa ka jingïadei jong ki bad ka jingngeit jong ngi mynta ki sngi. Ka jingaiei U Blei ka don ki lad ki lynti ki bym kut ban pynlyngngoh ïa ngi.

_*Pule pynkhreh ïa kane ka Lynnong na ka bynta ka Sabbaton, October 11_