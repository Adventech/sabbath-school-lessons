---
title:  "Ki Radbah jong ka jingngeit: U Joshua bad U Kaleb"
date:   15/11/2025
---

### Ki Dkhot Pule Na Ka Bynta Ka Jingïapule Mynta Ka Taïew

Jingkheiñ. 13:6, 30–32; Joshua 14:6–14; Lukas 18:1–5; Joshua 19:49–51; 2 Korinth 3:18; Rom 12:1, 2.

> <p>Dkhot Spel-lyndet</p>
> “To kynmaw ïa kita kiba la synshar halor jong phi, kiba la kren ha phi ïa ka ktien U Blei: da kaba pyrkhat ruh ïa kaba kut ka jingim jong ki, to phin ïapyr-thuh bud ïa ka jingngeit jong ki.” (Hebru 13: 7,).

Man la ki kmie ki kpa ki tip ba ki khun jong ki ki nang da ka nuksa, hato kam dei kumta? Katno ngut ki kmie ki kpa ki la sngewsih ban ïohi ba ki khun jong ki ki bud ïa ki jinglong basniew jong ki ha ka jaka jong ki jinglong babha jong ki? La ngi don ha kano kano ka rta, ngi shem ba ka kham suk ban leh ïa kaba bakla ban ïa kaba dei. Ka long tang ka bynta jong kaei kaba mut ban long ki jingthaw kiba la hap. “Namar ïa kata kaba nga leh, ngam shemphang; namar ym ïa kata kaba nga mon, ïa kata nga leh;” (Rom 7:15, NKJV). Mano bym lah ban ïathuh?

Naduh ba kha, ïa ki briew la pynwan dur da ka bor jong ka nuksa. Ngi nang ban leh ïa kiei kiei kiba kongsan tam ha ka jingim — kum ka jingïaid, ka jingkren bad ka jingpynpaw ïa ki jingsngew jong ngi — da kaba ngi leh kum kito kiba ïajan eh bad ngi. Kum ki rangbah, ngi dang donkam ïa ki nuksa ban bud, bad wat lada kim long kiba janai, ngi lah ban sngewieit bad kohnguh ïa kita ki jinglong ba kynja mynsiem kiba la pynlong ïa ki ki riewkhraw jong ka jingngeit.

Ha kane ka taïew, ngin sa peit bniah ïa ki nuksa shimet jong arngut ki ratbah jong ka jingngeit ha ka kitab u Joshua: u Kaleb bad u Joshua. Kaei kaba la pynlong ïa ki ban pawnam ha ka pateng jong ki bad ban don ka bynta kaba kongsan ha ka jingim jong ki briew U Blei ha kawei na ki por kiba kongsan tam ha ka histori jong ki Israel?

_*Pule ïa kane ka lynnong ban pynkhreh na ka bynta ka Sabbaton, November 22._