---
title:  Ka Jingpyrkhat shuh shuh
date:   21/11/2025
---

“Ka jingngeit jong U Kaleb ka la long thik kumba ka la long mynba u la ai ka jingphla kaba ïa pyrshah ïa ka jingai khubor ba sniew jong ki nongsyntiat. U la ngeit ïa ka jingkular jong U Blei ba un buh ïa ka jingpdiang ïa ka jingïoh kynti ïa ka Kanaan, bad ha kane u la bud ïa u Trai. U la shah shitom bad ki briew jong u lyngba ka jingïaid wir ba slem ha ka ri khlaw, kumne u la ïa shim bynta lang ïa ka jingduh jingkyrmen bad ïa ka jingkit ba khia jong kito kiba la leh pop. Pynban um shym la khñium ïa kane pynban u la kyntiew burom ïa ka jingisnei jong U BLei kaba la pynim ïa u ha ka ri khlaw haba ki para jong u ki la ïap noh. Hapdeng baroh ki jingshitom, ki jingma bad ki jingïap them jong ka jingïaid sakma ha ka ri shïap, bad lyngba ki snem jong ka jingïaleh thma na duh ba la rung sha Kanaan. U Trai u la pynsahim ïa u, bad mynta u la palat shibun ïa ka phraphew snem ka bor jong u kam shym la duna. Um shem la pan ïa ladei ïa ka bynta jong ka ri kaba la dep jop, hynrei ïa ka jaka kaba palat ban ïa kiwei pat ki nongsyntiat ba ki la tharai ba kin ym lah satia ban jop bad ban pyndem. Da ka jingïarap jong U BLei un knieh ïa kane ka kut ba skhem na kita hi ki ratbah kiba ka bor jong ki ka la pynkhynniuh ïa ka bor jingngeit jong ki Israel. Kam shym la dei ka jingkwah nam bad ka burom bad ka jingpynriewbha ïa lade kaba la pynkhih ïa kane ka jingkyrpad jong u Kaleb. U ne u riewthma ba tymmen ba shlur u la thrang ban ai sha ki briew ïa ka nuksa kaba ai burom ïa U BLei, bad ban pynshlur ïa ki jait ban pyndem lin ïa kata ka ri ïa kaba ki kpa jong ki ki la ñiew ka bym lah ban jop. Ellen G. White, Patrïarchs and Prophets, pp. 512, 513.

“Dei ka jingngeit jong u Kaleb ha U Blei kaba la ai jingshlur ïa u, kaba la pynsah ïa u na ka jingtïeng ïa u briew, bad kaba la pynlah ïa u ban ïeng shlur bad khlem artatien ha kaba ïada ïa ka hok. Lyngba ka jingshaniah ha kajuh ka bor, U Nongïalam ba donbor jong ki shipai jong ka bneng, uwei pa uwei u shipai bashisha jong ka diengphna u lah ban ïoh ïa ka bor bad ka jingshlur ban jop ïa ki jingeh kiba I kumba ym lah ban jop.” insurmountable.”—Ellen G. White, Advent Jingpynpawiew and Sabbath Herald, May 30, 1912.

**Ki Jingkylli ban ïa Kren Lang:**

`Ïa kren shaphang ka bor jong ka jingpynbor jong ki paralok bad ka jingshlur kaba donkam ban kren haba kiwei kim kren. Kaei ka kundon jong ka jingshlur ha kaba pyntreikam ïa ka jingngeit jong ngi? Kumno ngin kiar na kaba leh khlem akor katba ngi Dang ïeng na ka bynta kaei kaba ngi ngeit ba ka long kaba dei?`

`Ïasam ha ka klas jong phi katto katne ki nuksa jong ka jingngeit na ka balang ne ka shnong jong phi kiba la pynwan dur ïa ka jingim bad ka jinglong jong phi. Kiei ki jinglong ba kyrpang jong kine ki briew kiba shongdor ban bud?`

`Pyrkhat bad ïakren ïa ka jingktah jong ki lad pathai khubor ki don ha ka jingim jong ngi. Kumno ngin kiar na ka jingktah kaba sniew jong ka katba ngi Dang pyndonkam ïa ka jinglah jong ka na ka bynta ki jingthmu kiba bha?`

`Pyrkhat kham bun shaphang ka jingsngewrit jong u Joshua kum u nongïalam bad ka jingkwah jong u ban shong hajan ka jaka kyntang. Ha kino ki rukom ka nuksa jong u ka kren ïa phi?`