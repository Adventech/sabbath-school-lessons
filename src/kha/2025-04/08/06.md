---
title:  La Pynkylla Da Ka Jingpyrkhat Bniah
date:   20/11/2025
---

`Da ka jingpyrkhat bniah ïa ka jingim jong ki riewshlur bakhraw kum ka nuksa jong ka jingngeit ka long kaba donkam eh na ka bynta ka jingroi ba kynja mynsiem jong ngi. Ha kajuh ka por, ka nuksa ba khatduh jong ngi ka long U Jisu Khrist — ka jingim bad ki jinghikai jong U. Kumno ka Jingpynleit jingmut ha ka jingim U Jisu ka pynkylla ïa ngi? Peit Hebru. 12:1, 2; 2 Korinth. 3:18.`

U Marco Ïacoboni, uba dei u neuroscientist ha ka University of Californïa, Los Angeles, u la wad bniah ïa ka jingtreikam jong ki mirror neurons. Kine ki cell kiba rit ki treikam ha baroh ar haba ngi leh ïa kano kano ka kam—kum ka jingrkhie ne ka jingkdup ïano re ïano—bad haba ngi peit thuh ïa u briew uba leh ïa kajuh shi kajuh ka kam. Ka jingtreikam jong kine ki neurons ka pynduna ïa ka jingïapher hapdeng ka jingïohi bad ka jingleh.

Ka Ellen G. White ka kren shaphang ka jingdonkam ban peit ïa ka jinglong U Jisu: “Da kaba peit sha U Jisu ngi ïoh ïa ki jingpeit kiba kham shai bad kiba kham pher shaphang U Blei, bad da kaba peit ngi kylla long kiba la kylla. Ka jingbha, ka jingieit ïa ki para briew, ka kylla long ka jinglong ba kynja met jong ngi. Ban nangsan ha ka jinglong ka jong U, ngi pynïar ïa ka jinglah jong ngi ban tip ïa U Blei. Kham bunsien ngi rung sha ka jingïasyllok bad ka pyrthei ba kynja bneng, bad ngi ïoh ïa ka bor kaba nangroi nangsan ban ïoh ïa ka jingriewspah jong ka jingtip bad jingstad jong ka bymjukut.” — Christ’s Object Lessons, p. 355.

`Pule Rom 12: 1, 2. Kiei ki ar tylli ki rukom treikam kiba treikam na ka bynta ki jingthmu kiba ïa pyrshah ha ka jingim jong ngi? Kumno ngin sngewskhem ba ngi ai jaka ïa kaba dei??`

Ha ka lynnong ba la pynkut jong ka Shithi sha ki nong Rom jong u, u apostol Paul u kren shaphang ar tylli ki bor kiba ïaleh pyrshah kiba pyrshang ban pynwan dur ïa ka jingim jong ngi. Ha kawei ka liang, ka pyrthei sawdong, ryngkat bad ki jingktah bapher bapher jong ka, ka pyrshang ban pynbor ïa ngi man ka sngi sha la ka jong ka dur, ka pynlong ïa ka jinglong ha ngi kaba trei na shabar ka rung shapoh.

Ban ïaleh pyrshah ïa kane ka jingktah, U Mynsiem Bakhuid U lah ban pynkylla ïa ngi na shapoh shabar ha ka rukom kaba ïadei dur bad ka rukom ba u ñïangñiuh u kylla dur sha ka thabbalieh kaba itynnad. Hynrei khnang ba kata ka process kan long, ngi donkam ban pynkyntang ïa lade ha U Blei bad kyrpad ïa U ban bteng ïa ka kam babha kaba U la sdang ha ngi (Phil. 1:6). Ha kaba kut, ngi hap ban jied da kaba sngewthuh, suki pa suki, ban ïaid ha U Mynsiem.