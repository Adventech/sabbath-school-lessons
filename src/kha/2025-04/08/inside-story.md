---
title:  Ka Jingïathuhkhanna Kaba Jia Shisha
date:   21/11/2025
---

### U Missionary U Ba Shu Jia Ryngkhat

_Da: Andrew McChesney_

U Kim Sun um lah ban ngeit ba uta u briew u la khang eh ïa ka jingkhang ha ka khmat jong u.

Une u samla pule uba dang 19 snem ka rta uba na South Korea u la leit sna kawei ka ïing sha kawei ka ïing ban khot sngewbha ïa ki briew sha ki jingïaseng ïalap ha Philippines. Bun ki briew ki la jubab sngewbha haba ma u bad ki paralok jong u ki la tied ïing. Hynrei ha kane kawei ka ïing, utei u rangbah uba dang 25 snem ka rta u khlem kren bha ïa ki nongwan sha ïing jong u. Um shym la jubab haba uwei u la kylli lada ki lah ban rung ban ïa kren. U shu khang eh ïa ka jingkhang.

U Sun u la sngew lehraiñ bad sngewsih. Kiwei pat ki khynnah skul, pynban, kim shym la sngewthuh. U Sun um lah ban sngewthuh balei. U la ai jingmut ba kin wan phai biang ha ka sngi kaba bud. Ka dei ka sngi monday, bad ki jingïaseng ïalap kan long haduh ka sngi Sabbaton.

Ha ka sngi Tuesday, ki samla pule ki la tied biang ïa ka jingkhang. Ujuh u briew u la wan ha ka jingkhang bad u la ithuh mardor ïa ki ba la wan. U la peit sngewlehraiñ bad u la khot ïa ki ban rung, “Nga sngewsih ba nga la khang ïa ka jingkhang hynnin ka sngi,” u la ong.

Ki khynnah skul ki la kren shaphang ka jingieit U Jisu bad ki la khot ïa u sha ki jingïaseng. Ki la ïakynduh biang ïa u ha ka sngi balang, sngi Palei, bad ka sngi Thohdïeng. Ha ka sngi Saitjaiñ ka Sabbaton, uta u briew u la rai ban aiti ïa la ka dohnud ha U Jisu ha ka jingpynbaptis.

“Nga ieit ïa U Jisu Khrist,” u la ong. “Nga kwah ban im ka jingim kaba thymmai.”

U Sun u la lyngngoh. Katba u Dang peit ïa ka jingpynbaptis, u pyrkhat, Une u briew u la kylla haduh katta katta. U dei u briew uba pher bak-ly-bak haba ïanujor bad ka sngi Nyngkong. Hato ka long kaba lah ba uwei u lah ban kylla haduh katne?

U Sun u la long u mishoneri uba la jia ryngkhat. Um shem la wan sha Philippines ban wad jingpynbaptis. U la im la ka jong ka jingim ha South Korea ha ka por ba ki kmie ki kpa jong u ki la kren. Ki la phah ïa u sha Philippines ban pule phareng bad ban long u nurse, nangta ki kwah ïa u ban trei sha ri America.

Haba poi ha ka skul ba ki kmie ki kpa jong u ki la jied, kata ka Adventist University of Philippines, u Sun u la lyngngoh ban ïohi ba ki para klas jong u ki leit jingïaseng ha ka sngi Saitjaiñ. U la pyrkhat ba baroh ki Khristan ki mane ha ka Sngi sunday. Hynrei la bthah ïa u ban leit jingïaseng, kumta u la leit sha kawei ka jingïaseng kaba kren Korea ha ka campus. Ki samla na ka balang ki la pynlong ïa ki jingïaseng ïalap bad ka 1000 Missionary Movement, ka seng kaba dei ka bynta jong ka Balang Seventh-day Adventist jong ka Southern Asïa-Pacific Division. U Sun um nang ban kren phareng bha, bad um tip bha shaphang ka Baibl. Hynrei u la ïasoh bad ki samla pule ha kaba leit sha ki ïing sha ki ïing ban khot sngewbha ïa ki briew sha ki jingïalang. Ha kaba wad ïa uta u briew uba la khang ïa ka jingkhang, u la kylla long u mishoneri uba shu jia ryngkhat.

U Kim Sun u dei u nongïarap jong ka seng 1000 Missionary Movement, kaba ïa ka jaka treikam jong ka ha Silang, Philippines, la tei da ka jingïarap jong ka jingkynshew khatlai Sabbaton jong u snem 1996. Pule shuh shuh ha ka taïew ban wan.