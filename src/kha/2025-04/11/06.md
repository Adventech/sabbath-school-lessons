---
title:  Ka Jingpynbeit Ïa Ki Jingïaleh
date:   11/12/2025
---

`Pule Joshua 22:30 – 34. Kumno kine ki jingïashem ka ai ïa ngi ïa ki katto katne ki jingshai sha ka jingpynbeit ïa ki jingïaleh bad ki lynti kiba pyntikna ïa ka jingïatylli jong ka Balang?`

Ka jingïathuhkhana jong u Joshua 22 ka don katto katne ki nongrim jong ka jingïakren kiba lah ban trei kam ha ki jingïadei para briew kaba man ka sngi ha ka ïing ka sem, ka balang, bad ka imlang sahlang.

1. Haba kiei kiei ki ïaid bakla, ne i kumba kin ïaid bakla, kaba bha tam ban leh ka long ban ïakynduh ha ka jaka ban pynduh ïa ki jingpeit bniah jong ngi haduh ba kin da pawpyrthei. Ka long kaba bha ïa ki briew jong U Blei ban ym sah ha ka jingïapher haba ki jingeh ki i kumba kin mih. Hooid, lada ki ar jait shiteng kiba don sha Shiliang ka Jordan ki la pynsngew ïa ka jingthmu jong ki ban tei ïa ka duwan, ïa ki jingeh baroh lah ban kiar.
2. Wat lada uwei u sngewskhem shaphang ka jingbishar jong ki, wat nym rung sha ki jingpynkut kiba kyrkieh. Ki jait ki ba don ha Jordan Sepngi ki la kloi ban ngeit ïa ka khubor kaba la poi ha ki shkor jong ki bad ban shim ïa ka jingrai kaba bakla ba ki jait ha Jordan Mihngi ki la phaidien.
3. Kren shaphang ki jingeh kiba shisha ne sngewthuh ha shwa ba phin leh ha jingpynkut jong phi.
4. To long kiba kloi ban kheiñduh khnang ban ïoh ïa ka jingïatylli. Ki jaitbynriew jong ka Jordan Sepngi ki la kloi ban iehnoh ïa ka bynta jong ka jaka jong ki ban pynsah ïa kiwei pat ki jaitbynriew, lada ka jingdon sha kawei pat ka liang jong ka Jordan ka long ka daw jong ka jingphaidien jong ki da kaba shu tharai.
5. Haba la kynnoh, da kaba lamler ne da kaba hok, ai ïa ka jingphai ktien kaba jem kaba pynphai noh ïa ka jingbitar. Ban jubab ïa ka jingkynnoh da ka jingkynnoh pyrshah kan ym ïalam satia sha ka jingsuk. Jied ban sngewthuh shwa ban pyrshang ban shah pynsngewthuh.
6. To kmen bad to kyrkhu ïa U Blei haba la pynlong biang ïa ka jingsuk. Ka long kaba phylla ban ïohi ïa ka jingïalang ba ha kongsan jong ki Israel ka la mad ïa ka jingkmen kaba shisha haba ki la tip shaphang ka jingthmu bashisha jong ki ar jait shiteng. Kim shym la sngew sarong haduh katta katta ïa ka jingbishar jong ki ba kim lah ban kam ba ki bakla ha kaba pynlong ïa ka rai jong ki.

`Lada ki jait jong ka Jordan Mihngi ki la phaidien na la ka jingngeit, ki briew Israel kin jin da la pyntreikam ïa ki jingdawa jong ka jutang. Ka jingïatylli kam lah satia ban long ka jingïakren ban pynsniew ïa ka jingshisha ne ban iehnoh ïa ki nongrim jong ka Baibl. Hynrei ka jingpynbeit jong ka balang ka dei ban long beit ka lad kaba khatduh (bad ym kaba nyngkong), hadien ba ki jingpyrshang ban pynbeit bad ka jingïarap u pastor kaba la pynshong nongrim ha ka Ktien U Blei ki la pulom. Katno ki Balang jong ngi kin long kiba pher lada la pyntreikam beit ïa kine ki nongrim kiba suk!`