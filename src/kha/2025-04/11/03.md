---
title:  Ki Jingkynnoh
date:   08/12/2025
---

`Pule ïa ka jingïathuhkhana shaphang ki jaitbynriew kiba wan phai ha U Joshua 22:9-20. Kiei ki jingkynnoh ba ki jait na Sepngi jong ka Jordan ki pyrshah ïa ki jaitbynriew sha Mihngi jong ka Jordan? Haduh katno kine ki jingkynnoh ki long kiba la pynshong nongrim?`

Ka jingïapher bad ka dkhot 1, ha kaba ïa ki jaitbynriew kiba don ha ka liang mihngi la khot da ki (Ki Reuben, ki Gad, bad kiwei kiwei), hangne la pyndonkam ïa ka jingleh kaba pher: “ki khun U Reuben,” “ki khun Gad,” bad “ka shiteng jait u Manasseh,” kaba la pynlong ka jingïapher bad ki “ki khun Israel, (Joshua 22:11). Kumta la pynpaw ïa ka jinglong ba ïapher.

Ha ka jingïathuhkhana, la ïathuh “ha ka jingïaseng Israel baroh kawei” ka thew tang ïa ki khyndai jait shiteng ki ba don sha sepngi ka Jordan, kaba pynpaw ïa ka jingkhlad kaba la mih hapdeng ki ar kynhun. Hooid, ka jingkylli kaba don hapoh jong ka jingïathuhkhana kaba bud ka long hato lah ne em ban ïohi ïa ki jait kiba don shaphang mihngi jong ka wah kum ki Israel.

Ngin khmih lynti ïa ka jingpynkut kaba sngewtynnad ïa ka jingïathuhkhana; hynrei ka jingeh ka mih namar ba ki jait na mihngi ki la tei ïa ka duwan ha Jordan. Ka jingthoh hangne kam ai kano kano ka daw jong ka jingleh, bad kam batai ruh ïa ka jingtrei kam jong ka duwan ne ïa ka jingtrei kaba kyrpang kaba ïadei bad ka. Ka jingbymshai shaphang ka jingmut jong kane ka duwan ka nang jur shuh shuh lada ngi peit bad kynmaw shaphang ka jingkam ba nyngkong eh sha Shiliang ka wah Jordan, ha ka lynnong 3 bad 4, ha kaba ki Israel baroh ki la rung sha rud jong ka wah Jordan ban ïaid lyngba ïa ka wah sha ka ri Kanaan. Hangne kawei ka kynhun jong ki Israel ka leit sha ka thaiñ jong ka Jordan, hynrei mynta ban kam sha Shiliang ka wah ha ka phang ba ïa pyrshah.

Ha baroh ar ki khep, ïa ki maw la pynïeng. Kaba nyngkong ka pyni kum ka jingpynsah jingkynmaw, katba kaba ar pat tei ba kan long ka duwan kaba itynnad. Ka jingkylli kaba khlem pep ka wan ha ka jingmut jong nga ka long: “Kine ki maw ki mut aiu?” (ïanujor bad Joshua 4:6, 22). Hato kane ka duwan la tei na ka bynta ki jingkñia, ne ka long tang kum ka jingpynsah jingkynmaw? Hato kine kiwei pat ki jait ki la sdang ban hap ha ka jingphaidien?

Ka jingbym ïamir jingmut bad u Joshua, u Eleasar, ne ki nongïalam na ki jait ka pynlong ïa ka jingbym ïasngewthuh jingmut kaba lah ban wanrah ïa ka jingïaleh kaba shyrkhei.

`Kiei ba U Jisu bad U Paul ki kdew haba ki sneng ïa ngi ban kiar na kaba bishar ïa ki wei? Pule Loukas 6:37, Ioannis 7:24, bad 1 Kor. 4:5. Balei ka long kaba suk ban rung sha ki jingpynkut kiba bakla shaphang ki jingthmu jong kiwei pat?`