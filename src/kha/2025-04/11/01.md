---
title:  Ka ba shong ha ka ri
date:   06/12/2025
---

### Ki Dkhot Pule Na Ka Bynta Ka Jingïapule Mynta Ka Taïew

Joshua	22; Ephesos. 6:7; Ioannis 7:24; Jingkheiñ 25; Proberb 15:1; 1 Petros 3:8, 9.

> <p>Dkhot Spel-lyndet</p>
> “Ka Jingphai ktien kaba jem ka pynphai noh ïa ka jingbitar: hynrei ka ktien kaba eh ka pynkhih ïa ka jingbitar.” (Proberb 15: 1).

Kaba im ha ka imlang ka sahlang ha ka juh ka por, ka lah ban ïalam sha ka jingïakajia bad ka jingkhuslai. Kane ka long kaba shisha ha ka imlang ka sahlang, kum ka balang, ha kaba ki ba bun ki briew na ki babun ki jinglong jingim bad ha ka kyrDanial ka imlang ka sahlang – bad teng teng kiba long kiba wanrah ïa shibun ka jingïapher ha ki dustur – kaba im bad ban ïa trei lang na ka bynta kawei ka jingthmu.

Ha kane ka taïew ngin ïa pule ïa U Joshua 22 bad ka jingïakob kaba mih ha ka jingbym ïa sngewthuh jingmut kaba khraw ha pdeng ki briew. Ha kaba sdang jong ka kitab, u Joshua u la hukum ïa ki katto katne ki jait ban jam ïa ka Jordan bad ban ïashim bynta ha ka ban jop, ryngkat bad ki jait ha ka liang sepngi jong ka Jordan (Joshua 1: 12-18). Mynta ïa ka kam la pyndep, ki la laitluid badn wan phai. Hynrei, sha ka liang mihngi jong ka Jordan, ki la tei ïa ka duwan kaba ïeng kyrpang ha pdeng ki jait kiba don ha ka liang sepngi ka Jordan.

Balei ka long kaba ma ban shu leh kyrkieh ban pynkut jubor sha phang ka jinglong jong kiwei? Kumno ngi lah ban hikai ïa ka jingïatylli ha ka balang? Balei ba ka long kaba donkam ban buh ha ka jingmut ïa ka jingkhot ba ïar jong ngi bad ym dei ban shah rïam ha ki jingpynthame? Ki don katto katne ki jingkylli kiba ngi hap ban ïa kren ha kane ka taïew.

_*Pule ïa ka lynnong ban pynkhreh na ka bynta ka Sabbaton, December 13._