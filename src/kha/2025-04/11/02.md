---
title:  Ka Jingaitilut
date:   07/12/2025
---

`Pule Joshua 22:1 – 8. Kaei ba kine ki skhot ki hikai ïa ngi sha phang ka jingaitilut jong ki jait Reuben, ki jait Kad, bad shiteng na ka jait jong U Manasseh?`

U Joshua u pynskhem ba ki jaitbynriew na sha liang jong ka Jordan ki la ki la sngewhun ïa kaba la buh da u Moses bad ma u hi, kaba mut ka jingaiti kaba kongsan, bad ka jingkheiñduh na ka bynta ka kam ba ïadei lang jong ki Israel. Ki la ïaleh thma ryngkat bad ki para jong ki “bun sngi,” kaba ha ka jingshisha ka mut kumba hynriew haduh hynñiew snem (ïa nujor bad Joshua. 11:18, Joshua. 14:10, Deuteronomi. 2:14). Ïa ki tnga bad ki khun jong ki ki la iehnoh ha ïing, ha ka liang mihngi jong ka Jordan, hynrei ki la rai ban ïaleh da ka jinglong ba ïaineh ryngkat bad ki hynmen jong ki, da kaba ïakynduh ïa ka jingma jong ka jingmynsaw bad jingïap ha ka thma.

Kine ki dkhot ki pynpaw shynna beit ïa ka jingdonkam jong ka jingïatylli jong ka jaitbynriew bad jong ka ri. Ki pynkhreh ruh ïa ka lynti na ka bynta ka jingïathuhkhana kaba hadien, kaba ha kaba kut ka long shaphang ka jingïatylli. Hato ki jaitbynriew Israel kin ïai sah kiba ïatylli, wat hapdeng u pud u sam ba khlaiñ jong ka ka wah Jordan kaba la thaw hapdeng jong ki? Hato kin ailad ïa ka kiei kiei kiba don ha ka ban buh ïa ka dak jong ka ha ka jinglong jaitbynriew jong ki, ne kin ailad ïa ka jingmane lang jong ki ïa U Blei uba marwei kan bat ïa ki kum ka jaitbynriew ba la jied jong U, kaba ïatylli bad kaba khlaiñ hapoh ka jingsynshar jong ki lyngdoh jong U?

U Joshua u batai tang kawei ka lad ba kum kata ka jinglong bashisha ka la long kaba lah: Kim shym la shakri ïa ki para Israel hynrei ïa U Yahweh hi, uba la aiti ïa ki kam ha ki ryngkat bad ka jingthmu jong ka kam.

Ha ka jingim kaba man la ka sngi, bunsien ngi shem shibun ki jingïaleh bad ki jingeh kiba lah ban pynduh mynsiem ïa ngi bad ki ba pynlong ïa ngi ba ngin iehnoh ïa ka jingïaleh. Wat la ka long kaba i suk ha ka juh ka por ban leh. Wat la katta ruh ngi lah ban pan ïa ka bor jong U Trai, ïa uba la kular ban don ryngkat bad ngi bad ban pynlah ïa ngi ban leh ïa kaei kaba U kwah ïa ngi ban leh. Lada ngi ai ïa ka jingkhot ba sha jrong ha khmat jong ngi, yn ai mynsiem ïa ngi ba ngin ïaid sha phrang, wat la ryngkat ki jingtynjuh bad ki jingduh jingkyrmen kiba long shi bynta jong ka jingïashem jong ka jinglong ba la hap kiba la don hangne.

`U Joshua 22:5, 6 ka ïathuh ba u Joshua u la kyrpad ïa ki jait kiba leit noh ba kin ïai sah kiba ïaineh ha U Trai, bad nangta u la kyrkhu ïa ki. Kumno ka jingïadei jong ngi ha ka balang yn pynkylla lada ngi duwai na ka bynta iwei ïa iwei pat kham bun ban ïa kaba ngi la ju duwai?`