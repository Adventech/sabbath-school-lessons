---
title:  Ka Jingpyrkhat shuh shuh
date:   12/12/2025
---

Pule ïa ka jingthoh ka Ellen G White, “Ka Jingïabynta ïa Ka Kanaan” sla. 517 – 520 Ha Ki Kpa Tymmen bad Ki Nongïathuhlypa.

“Katba ka long kaba donkam ha kawei ka liang ba ïa ka jingsynjor ha kaba leh tyngeh ïa ka pop dei ban kiar, ka long ruh kaba don kam kumjuh ha ka wei pat ka liang ban kiar na kaba bishar tyngeh bad kaba suba sniew khlem ka daw kaba biang…

“ka jingstad ka ba la pynpaw da ki khun u Rueben bad ki paralok jong ki ka long kaba bitnam ban ïoh ïa ka jingpyrthuh bud. Katba ki wad ïaineh ban pynïaid sha phrang ïa ka jingtrei jong ka niam ba shisha, la bishar bakla ïa ki bad la pynrem jur eh, pynban kim shem la pynpaw jingdom jingbitar ei ei. Ki la shah shkor don akor da ka jingïaishah sha ka jingkynnoh ba sniew jong ki para jong ki shuwa ban pyrshang ban saitda ïa lade, te ki la batai janai ïa ka jingthmu jong ki bad ki la pyni ïa ka jinglui lui jong ki. Kumne ïa ka jingeh kaba la pynma ïa ka jingmih kaba sniew shyrkhei eh la pynbeit ha ka mynsiem ka jingieit jingsuk bha.

“Wat la ha ka jingmudui jong kito kiba don ha kaba dei ki lah ban long kiba jai jai bad kiba pyrkhat sani. U Blei U tip ïa baroh ki kam ba la sngewthuh bakla bad ba la batai bakla da ki briew, te ngi lah ban ieh suki jai ïa ki jingeh jong ngi, ïa ka kam jingshaniah jong ki ha U kumba U la wad bad la shem ïa ka pop jong U Akhan. Kito kiba la pynkhih da ka mynsiem jong U Khrist ki don ïa kata ka jingieit kaba ïaishah slem bad bas bun.

“Ka dei ka mon jong U Blei ba ka jingïatylli bad ka jingïaieit kum shipara ka dei ban don ha pdeng jong ki briew jong U. ka jingduwai jong U Khrist shuwa ka jingsahnarphna jong U ka la long ba ki synran jong U kin ïa long shitylli kumba u long shi tylli bad U Kpa, ba ka pyrthei kan ngeit ba U Blei u la phah ïa U. Kane ka jingduwai kaba ktah mynsiem bad ba phylla tam ka pyïar sha ki atra baroh, wat sha duh kine ki sngi jong ngi, namar ki ktien jong u ki la ong, “ Ngan kyrpad tang na ka bynta kine hi, hynrei na ka bynta kita ruh kiba ngeit ha nga da ka ktien jong ki” Ioannis 17:20. Katba ngim dei ban kñïa pynduh noh ïa kawei ruh ka aiñ tynrai jong ka jingshisha, ka dei ban long ka jingthmu bakhlem kut jong ngi ïa kane ka jong ngi ban kot ïa kane ka kyrDanial jong ka jingïatylli”. – Ellen G. White, Patrïarch and Prophets, p. 519-520.

**Ki Jingkylli ban ïa Kren Lang:**

`Kumno ka jingsneng jong u Paul ban “da ñiew phi ïa ki paralok kiba kham bha ban ïa lade” (Philipi. 2:3,) kan ïarap ïa ngi ban kiar na kaba pyrkhat sniew shaphang ki parabangeit shyrang bad kynthei jong ngi?`

`Balei ba bunsien ngi ju leh kyrkieh ïa kano kano ka jingïashem namar ki jingshah jop ne ki jingbakla jong ngi ha ki por ba la leit noh? Kumno ngin kiar na kane ka jinglong?`

`Ïa kren shaphang ka jingdonkam ban shah shkor ïa ka jingmut jong kiwei. Kumno ngi lah ban pynsan ïa ka jinglong jong ka jingshah shkor ha ka balang jong ngi? (Ïanujor bad u Jakob 1:19).`

`Ngi im ha ka imlang sahlang ha kaba ki jingdonkam jong ka jingim ba shimet jong ngi, ki jingkitkhlieh ha ka longïing, ki jingkular kiba ïadei bad ka balang, bad kiwei kiwei ki kamram ki lah ban long kiba eh palat. Ha kano nongrim ban lah ban leh ïa kiei kiei baroh kum ha U Trai ba kan ym pynlong tang ïa ngi kiba kham kitkhlieh hynrei kan wanrah ruh ïa ka jingsuk mynsiem?`