---
title:  U Nongbishar Ba Ha Khlieh Duh
date:   27/10/2025
---

`Pule Jenesis 18:25; Ki Ki Salm 7:11; Ki Salm 50:6; Ki Salm 82:1; Ki Salm 96:10; bad 2 Timothi 4:1, 8. Kaei ba kine ki dkhot ki ïathuh ïa ngi shaphang ka jinglong U Blei? Kumno ka bynta jong U Blei kum U Nongbishar ka ïarap ïa ngi ban sngewthuh ïa ka jingkylli jong ka thma ba kynja blei?`

Ka jingkhuid jong ka jinglong jong U Blei kamut ba Um shah ïa ka pop. U Blei u ïaishah slem. Kumta, ka pop hi kan ïoh ot ïa la ka baiñong, kaba long ka jingïap (Rom. 6:23). U Jehobah u la pynbna ïa ka thma pyrshah ïa ka pop, watla haei la shem ïa ka, la ka dei ha Israel lane hapdeng ki nong Kanaan. Ïa ka Israel ym shym la pynkyntang lyngba ka jingïashim bynta ha ki thma kham bun ban ïa kiwei pat ki jaid bynriew (Deuteronomi. 9:4, 5; Deuteronomi. 12:29, 30), watla ki la long kum kata ka rukom bishar U Jehobah pyrshah ïa ka jaidbynriew ba U la jied. Kaba pher na ki wei pat ki jaitbynriew hyndai jong ka Near Eastern, ki Israel ki la mad ïa ka jingkylla jong ka thma bakhuid haba U Blei um shym la ïaleh ka ka bynta jong ki hynrei pyrshah ïa ki, da kaba ailad ïa ki nongshun ban banbeiñ ïa ki (nujor bad Joshua 7).

Ïa ka jingmut jong ka thma bakhuid lah ban sngewthuh tang lada ngi ïohi ïa ka kam jong U Blei kum u nongbishar. Haba peit kumne, ki thma ba ki Israel ki jop ki long kiba pher bak-ly-bak. Ka jingïapher na ki thma saiñ hima jong ka jingpynkhraw ïalade (bad jong ngi mynta), ïa ki thma jong ki Israel ym shym la thmu ban pyndep na ka bynta ka burom ïalade hynrei ban pynskhem ïa ka hok jong U Blei bad ïa ka jingsuk ha ka ri. Namarkata, ha ka pdeng jong ka jingsngewthuh ïa ka jingmut jong ka thma bakhuid ka ïeng ka jingmut jong ka jingsynshar U Blei bad ka jingkhrawbor jong U.

U Yahweh kum u nongïaleh thma u long uta uba, kum u nongbishar, u aiti ban pyntreikam, pynskhem bad kaba pynneh ïa ka jingsynshar jong ka aiñ, kaba phalang ïa ka jinglong jong U.

`Pyrkhat ïa U Blei kum u nongbishar bahok u bym lah ban shah thok lymne pynkhih da ka jingniew Shiliang khmat. Kumno U Blei u bym shah ïa ka pop, ka jingshahbanbeiñ, ka jingjynjar jong kiba lui lui, bad ka jingshim kabu ïa kiba la shah banbeiñ ka long shibynta na ka kam jong ka Gospel?`