---
title:  U Syiem Ka Jingsuk
date:   30/10/2025
---

`Pule Kumno kine ki dkhot ki batai ïa ka lawei ba U Blei u la ïohi lypa na ka bynta ki briew jong U? Isaïah 9:6, Isaïah 11:1–5, Isaïah 60:17, Hosia. 2:18, Mikah 4: 3.`

Watla ka jingthmu ba kongsan jong kane ka taïew ka kynthup ïa ki thma ba la hukum bad ïarap da U Blei jong ka Testament Barim, ngi dei ban kdew ïa ka ka jingdon jong kawei pat ka matpdeng kaba donkam ha ka jingïathuhlypa jong ka Testament Barim: ka jingïohipaw ïa ka juk basuk jong U Messïah. U Messïah u ïeng pli kum “U Syiem jong ka jingsuk” (Isaïah. 9:6). Un sa pyni ïa ka hima kaba la synshar da ka jingsuk, ha kaba u sing bad I khunlangbrot kin ïa bam phlang hajuh (Isaïah. 11:1–8), ha kaba ym don shuh ka jingpynjot lane ka jingpynmynsaw (Isaïah. 11:9), bad hangta ka jingsuk kan synshar (Isaïah. 60:17) bad tuid kum ka wah (Isaïah. 66:12).

`Pule Ki Syiem 6:16–23. Kiei ki jingsngewthuh kiba kane ka jingïathuhkhana ka ai shaphang ka jingthmu kaba kham jylliew jong U Blei na ka bynta ki briew jong U?`

Pyrkhat ïa ka jingbsa ïa ki shipai Syria ha ka por jong u Elisha. Ha ka jaka ban pynïap ïa ki (2 Ki Syiem 6:22), u la pyni sha ki ïa jingthmu bakhraw, ka jingsuk, kaba la ju long ka jingkwah jong U Blei ïa ki briew jong U. Ka long kaba sngewtynnad ban peit ba u Elisha u tip pura ïa ka jinglong ba halor jong ka kynhun shipai bym lah ïohi kaba sawdong ïa u nongshun (2 Ki Syiem 6:17). Katba U Blei u don bynta lang ha kane ka jingïaleh kaba ktah ïa ka pyrthei jong ngi, ka thong jong ka jingpynim kam dei ka jingïaleh ka ban neh sah ne ka jingpyndem bymjukut jong u nonshun ha ka jinglong mraw hynrei, ha ka jaka kata, ka jingsuk bymjukut. Katba ka jinglehjubor ka pynkha ïa ka jingleh jubor (Matt. 26:52), ka jingsuk ka pynmih ïa ka jingsuk. Ka jingïathuhkhana ka pynkut da kaba ong ba ki “ki paidbah Syrïa kim shym la wan shuh sha ka ri Israel” (2 Ki Syiem 6:23).

`Pyrkhat ïa ki lad baroh kiba ngi lah, da kaba wad ban kohnguh ïa U Jisu, ban long ki atiar jong ka jingsuk. Kumno shaphang ka jingim jong phi mynta? Ha kino ki rukjom, ha kano kano ka jingïaleh kaba phi ïa kynduh, hato phi lah ban long u atiar jong ka jingsuk ha ka jaka jong ka jingïaleh?`