---
title:  Ka Jingjied Laitluid
date:   29/10/2025
---

`Pule Deuteronomi 20:10, 15–18; Deuteronomi 13:12–18; bad Joshua 10:40. Kumno ka aiñ jong ka jingïalehthma bad ka rukom trei kam pyrshah ïa ka shnong ba mane bleithaw ha Israel, kaba la pynpaw ha ka Deuteronomi, ka ïarap ïa ngi ban sngewthuh ïa ka jingbym pynjot pura ha ka thma kaba ki Israel ki la ïa don bynta lang?`

Ka jingthoh Hebru ka pyndonkam ïa ka kyntien kaba kyrpang ban batai ïa ka jingpynjot ïa ki briew ha ka thma: cḥerem. Kane ka kyntien ka thew ïa kaei ba “la khang,” “la pynrem,” lane “la aiti sha ka jingpynjot thïaw.” Bunsien hi, ka pyni ïa ka jingbuh pura bad bym lah pynkylla ïa ki briew, ki mrad, lane kiei kiei kiba khlem jingim ha ka hima U Blei, kiba la kynthup lang ha ka thma, ha kiba bun ki khep, ka jingpynjot ïa ki. Ka jingmut jong ka cḥerem kum ka jingpynduh jai tba pura ïa ka jaitbynriew ha ka thma kaba donkam ban sngewthuh ha ka jingïaleh jong u Yahweh bad ki bor jong ka jingsniew, ha kaba ka jinglong bad ka nam jong U ki don ha ka jingma.

Sa shisien, naduh ba la mih ka pop ha ka pyrthei, ym don jinglong pdeng: un don ha ka liang U Blei ne pyrshah ïa U. kawei ka liang ka ïalam sha ka jingim, ka jingim bymjukut, bad kawei pat sha ka jingïap, ka jingïap bymjukut.

Ka kam jong ka jingpynjot ba pura ka batai ïa ka jignbishar hok U Blei pyrshah ïa ka jingsniew bad ka pop. U Blei u la pynbynta kyrpang ïa ka jingtreikam jong ka jingbishar jong U ïa ka jaidbynriew ba la jied jong U, ka Israel hyndai. Ka jingaiti sha ka jingpynjot ka long ha ka jingtehlakam ka bor jong U, kaba la buh pud tang ha ka por jong ka histori, ka jingjop, bad ka jak aba la batai bha, ka Kanaan hyndai. Kumba ngi la ïohi ha ka jingpule hynnin ka sngi, kito kiba la wan hapoh ka jingkhang jong ka jingpynjot ki la ïai ïaleh pyrshah ïa ki jingthmu U Blei bad kyntait ïa ki, khlem da kylla ka bamut.

Namarkata, ka rai jong U Blei ban pynjot ïa ki kam long kaba thurmur lymne ieit tang kawei ka jaidbynriew.

Shuh shuh, ki Israel kin khmihlynti ïa ka juh ka rukom leh lada ki bud ïa ka juh ka rukom im kum ki nong Kanaan (nujor bad ka Deuteronomi 13). Watla ka I kumba buh lypa ïa ki kynhun kiba don ha ki arliang jong ka ka thma blei (ki khun Israel kin ïohkynti ïa ka ri bad ki Kanaan kin shah pynjot), ka don lad ban ïaid na kawei ka liang sha kawei pat, kumba ngin sa peit ïa kaba jia ïa ka Rahab, u Akhan, bad ki nong Gibeon.

Ïa ki briew ym shym la ai jingïada thurmur lane buh hapoh ka jingkhang lad. Kito kiba la myntoi na ka jingïadei bad u Yahweh kin duh noh ïa ka kabu jong ka kyrDanial lyngba ka jingïaleh pyrshah, bad kito kiba hapoh ka jingkhang lad kin aiti ha ka bor U Yahweh bad kin im.

`Kiei ki jingmut ba kynja mynsiem jong ka jingpyrshah jong ki nong Kanaan ïa U Blei na ka bynta jong ngi mynta ki sngi? Kata ka long, kiei ki jingma kiba mih na ka jingjied laitluid jong ngi shimet shimet?`