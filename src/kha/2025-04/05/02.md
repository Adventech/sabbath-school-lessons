---
title:  Ka Jingbymman Jong Ki Nong Kanaan
date:   26/10/2025
---

`Pule Jenesis 15:16, Lebitekos 18:24–30, Deuteronomi 18:9–14, bad Esra 9:11. Kaei ba kine ki dkhot ki ïathuh ïa ngi shaphang ka jingthmu ba kham khraw jong U Blei ha kaba tyrwa ïa ka Ri Kanaan sha ki khun Israel?`

Ngi dei ban peit sha lyndet jong ka kitab U Joshua ban sngewthuh pura ka mut aiu ka jingbymhok ki jaidbynriew kiba shong ha Kanaan. Ki jingleh ba ijli jong kine ki jaidbynriew kum ka jingkñïa ïa ki khunlung, ka jingai ksuid, ka jingleh byrtong, ka jingïakren bad kiba ïap, bad ka jingmane ïa ki mynsiem kiba la ïap ka ai ïa ngi ban don ka jingsngewthuh (Deuteronomi. 18:9–12).

Ka jinglap ïa ka jingthoh Ugaritic hyndai (na Ras Shamra) ka ai ka jingsngewthuh kaba kham bniah shaphang ka niam bad ka imlang sahlang jong ki nong Kanaan, bad ki pynpaw ba ka jingpynrem ïa kane ka kolshor kam long tang kaba lah ban sngewthuh hynrei—katkum ki kyndon aiñ jong ka Testament Barim ruh ka la kubur.

Ka niam jong ki nong Kanaan ka dei kaba la pynshong nongrim ha kaba ngeit ïa ki jingjia ha ka mariang, kaba pynthikna ïa ka jingkha khun, ba la pynïaid da ka jingïadei ha ka jingshongkha hapdeng ki blei shynrang bad ki blei kynthei. Kumta, ki la thmu ba da ka jingshongkha jong ki blei jong ki ki la don bynta ha ki jingleh niam khnang ban pynkhih ïa ki blei shynrang bad blei kynthei ban leh kumjuh. Kane ka jingsngewthuh ka pynmih ïa ka jingleh awrïa “bakyntang”, kaba kynthup ïa ki shynrang bad ki kynthei ha ki jinglehniam ba awrïa, baroh kum ki jinglehniam jong ki hi!

Ka jaidbynriew kam lah ban kiew sha ka nongrim jong ka burom ka akor kaba kham halor ban ïa kaba ki blei ba ki briew ki mane. Kum ka jingmih na kane ka jingsngewthuh shaphang ki blei jong ki, kam long kaba phylla ba ki jinglehniam jong ki nong Kanaan ki kynthup ïa ki jingkñïa ïa ki khunlung, kaba la maham pyrshah da ka Baibl.

Ki sakhi na ki jingwad bniah ki pynskhem ba kiba shong ha ri Kanaan ki ju knïa man ka por ïa ki khun nyngkong jong ki sha ki blei, dei ki ksuid shisha, kiba ki mane. Ïa ki shyïeng shynrong barit la lap ha ki khiew kiba heh bad ki jingthoh kiba sakhi ïa ka niam ba pynjah burom jong ki bad ka mut kumno ïa kiba bun ki khun jong ki.

Ka jingpynduh jait ïa ki nong Kanaan, kam dei ka jingpyrkhat kaba wan hadien, ka long kaei kaei kaba mih na ka rai jong U Blei ban ai ïa ka ri Kanaan ha ki Israel. Ïa ki nong Kanaan la ai ïa ka lad jong ka jingisynei, ka por jong ka jingisynei la ai ba kin shem ïa U Blei bad ïa ka jinglong jong U lyngba ka sakhi jong ki kpa tymmen kiba im hapdeng jong ki. Ki la ïoh ïa ka lad, hynrei ki la pynsyrwa kai ïa ka bad ki la ïai bteng ha ki kam ba shyrkhei jong ki haduh ba U Trai u la hap ban pynduh noh ïa ki.