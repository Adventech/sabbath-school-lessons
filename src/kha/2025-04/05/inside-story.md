---
title:  Ka Jingïathuhkhanna Kaba Jia Shisha
date:   31/10/2025
---

### “Kane Kam Long Kaba Shu Jia Ryngkhat”

_Da: Laurie Denski-Snyman_

Ka Marïa ka la peit lyngngoh ïa u David katba uta u briew wan shajan jong ki ha ïing jong u ha ka nongbah kaba heh ha ka thaiñ shathie ka Asïa. Ka phone jong uta u briew ka la rikod katba u Dang ap ïa ki ban jubab ïa ki jingkylli jong ka lok jong u shaphang ka jingngeit niam jong ki.

“Kumba nga la ong, ngi dei ki Seventh-day Adventists,” la ong u David.

“Kata ka mut ba phi dei ki khristan?” la ong uta u briew.

U David u la duwai jar jar. U la tip ba shibun ki briew ha kata ka ri kam plie lad ïa ka niam khristan namar ba ïa ki la pynwit da kiba bun ki khristan ki dihkyïad bad bam ïa ki jingbam bymkhuid, kaba ka niam jong ki ka khang pyrshah.

“Shah ngan batai,” la ong u David. “Ngi ngeit ïa kaei ba ka Torah ka ong, ki dkhot kiba kynthup kum ka Deuteronomi 6:4, kaba ong, ‘U Trai uba U Blei jong ngi u long uwei U Trai!’ Ngi ngeit ba don uwei U Blei. Kane ka dkhot ka ïathuh ïa ngi ïa kata.”

“Sngewtynnad,” la ong uta u briew.

“Ngi ngeit ruh ïa ka jingbthah ha ka Torah kaba ong ba ngi dei ban mane ïa U Trai ha ka Sabbaton, kaba sdang na ba sep ka sngi thohdïeng haduh ka kaba sep ka sngi Saitjaiñ,’’ la ong u David.

Te u la kren shaphang ka jingpynrem U Trai ïa ka dohsniang ha u Isaïah 66:17.

Uta u briew u la bteng ban rikod ïa ka jingïakren, hynrei ki ktien kiba u la tyngkai ban krenbeiñ ki la um noh sha ka jingphuh samrkhie.

U David u la bteng, “Ngi ngeit ruh ba ka met jong ngi ka long ka Temple jong U Blei ba la ai sha ngi. Katba ngi Dang don ha ka pyrthei, ngi dei ban sumar ïa ka.”

Uta u briew u la wïat samrkhie eh.

“Ngim ngeit ha ka jingpynshitom ïa ki met jong ngi da kaba dih duma lane dih kyïad.”

Uta u briew u la ong, “Nga ngeit ba ka jingïakynduh jong ngi la buhbeit da U Blei.” U la ïeng joit bad leit noh. U la wan phai bad ka jingbam, u la buh ïa ki halor ka miet bad ong ïa ki nongwan jngoh ban bam. “Kane kam dei kaba shu jia ryngkhat,” u la ïai ban ban ong. “ka dei kaba la buhbeit na jrong.”

Kumta u la duwai da kaba sngewnguh eh ïa ka jingïakynduh ba khlem poi pyrkhat bad ka jingkyrkhu ïa ka bam. Hadien kata, u la ïalam ïa u khun baheh jong u na ka kamra kaba hadien, da kaba ong, “Nga kwah ïa phi ban kynduh ïa kine ki briew.” U la phai sha u David bad ka Marïa, u la ong, “Nga kwah ban ïasam lang ïa ka ïing jong nga bad phi.” U la panmap na ka liang ka ïing jong u ba kim lah ban bam lang namar ba ki shah jingit.

Katba ki Dang ïa bam, u la kylli ïa ki da ki jingkylli shaphang Ka Jingïaleh Bakhraw. U la sngewnguh ïa ki jubab jong ki. Te u la ong, “Ngi kmen eh ba phi ïa wan mynta ka sngi, bad ngi tip ba la phah ïa phi hangne. Kane kam dei kaba shu jia ryngkhat. Ngin long kiba ïaishah bad phi, bad to ka jingsuk kan long lem bad phi.”

Katba ki nongwan jngoh ki thmu ban leit noh, u la kyrkhu ïa ki, da kaba ong, “Phin ïoh ïa ka jingsuk bad ki jingkyrkhu, khamtam katba phi leit sha ki para marjan jong ngi.”

Duwai ïa ki mishoneri katba ki wad ban pynbna ïa ka gospel sha ka pyrthei. Khublei shibun ïa ka jingkynshew Sabbath School Mission kaba kyrshan ïa ki mishoneri.”