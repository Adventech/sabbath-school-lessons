---
title:  U Blei U Ïaleh na ka bynta jong phi
date:   25/10/2025
---

### Ki Dkhot Pule Na Ka Bynta Ka Jingïapule Mynta Ka Taïew

Jenesis 15:16; Lebitekos 18:24–30; 2 Timothi. 4:1, 8; Eksodos 23:28–30; Deuteronomi 20:10, 15–18; Isaïah 9: 6.

> <p>Dkhot Spel-lyndet</p>
> “Ïa kine ki syiem baroh bad ka ri jong ki U Joshua u la jop ha kajuh ka por, namar U Trai, U Blei ki Israel, u la ïaleh na ka bynta ki Israel” (Joshua 10:42).

Ka kitab U Joshua ka don katto katne ki jingjia kiba pynkulmar jingmut. Ki jingkylli kiba eh ki mih na ka jingmut jong ka thma ba kynja blei lane ka thma bakhuid kaba pyni ïa ka kynhun ba la ai bor da U Blei ban pynduh ïa kawei pat ka kynhun.

Ka mat jong ka thma bakhuid ha ka Testament Barim ka long shisha kaba eh ban sngewthuh. U Blei ha ka Testament Barim U paw kum U Trai ba donbor jong ka pyrthei salonsar; namarkata, kaei kaei kaba jia, la kumno kumno ruh, ka dei beit ban ïadei katkum ka mon jong U. Te kumta, ka jingkylli ka long “Kumno U Blei u shah ïa kum kine kiei kiei?” ka long kaba ym lah ban kiar. Mynshem taïew, ngi ïohi ba U Blei u don bynta ha ka jingïaleh kaba kham khraw ban ïa kano kano ka thma ba la ïaleh ha ka histori jong u bynriew, ka thma kaba don ha baroh ki bynta jong ka jingim jong ngi. Ngi la ïohi ruh, ba ki jingjia ha baroh ar ki history jong ka Baibl bad jong ka pyrthei te ngi lah ban sngewthuh pura shaphang kane ka jingïaleh.

Mynta ka taïew, ngi ïai bteng ban wad bniah ïa kiei kiei kiba eh jong ki thma bakhuid ba la buh beit, bad ïa ki jinglong ka thma bakhuid, ïa ka jingïohi ba khatduh ïa ka jingsuk ba la tyrwa da ki nongïathuhlypa ha ka Testament Barim, bad ïa ki jingktah ba kynja mynsiem jong kine ki thma.

_*Pule ïa kane ka lynnong ban pynkhreh na ka bynta ka Sabbaton, November 1._