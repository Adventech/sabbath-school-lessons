---
title:  Ka Jingpyrkhat shuh shuh
date:   31/10/2025
---

Pule Ellen G. White, “Ka jingkyllon jong ka Jerikho,” pp. 491–493, ha Ki Kpa Tymmen bad Ki Nongïathuhlypa.

Kumba long kiei kiei baroh ha ka Baibl, ka jingtip ïa ka bynta kaba jia ha shuwa bad ïa ka tynrai ka long kaba donkam eh. Kumba ngi la ïohi, ka jingïaleh ha pyrthei bad ka rukom U Blei kum u nongbishar ki long kiba kongsan ha kaba sngewthuh ïa kine ki thma pyrshah ïa ki n ong Kanaan.

“U Blei u long uba tud ban bitar. U la ai ïa ki jaidbynriew ba bymman ïa ka lad jong ka jingisnei ba kin tip ïa U bad ïa ka jinglong jong U. Katkum ka jingshai ba ki la ïoh ka la long pynban ka jingpynrem ïa ki namar ba ki la kyntait ban pdiang ïa ka jingshai bad ki jied la ki jong ki lynti ban ïa ki lynti jong U Trai. U Blei u don ka daw balei ba um shym la beh noh shisyndon ïa ki nong Kanaan. Ka jingbymhok jong ki nong Amor kam pat shym la dap pura. Lyngba ka jinglehbymhok jong ki suki pa suki ki la wanrah ïalade shaduh ka kyrDanial ba ka jingïaishah jong U Blei kam trei kam shuh bad ïa ki yn pynduh jait noh. Haduh ban da poi u pud bad ka jingbymhok jong ki ka la dap pura, ka jingpynhïar kput jong U Blei kan pyntud. Baroh ki jaidbynriew ki la don ïa ka lad jong ka jingisnei. Kito kiba ong ba ka hukum kam donkam shuh ki nang kiew na kawei ka kyrdan jong ka jingsniew sha kawei pat. Ki khun kin ïoh pateng ïa ka mynsiem ïalehpyrshah jong ki kmie ki kpa bad kin leh kham sniew ban ïa ki kpa kiba ha shuwa jong ki haduh ba ka jingbitar U Blei kan hap halor jong ki. Ka jingpynshitom kam shym la duna namar ba la punjlan ïa ka por.”—Ellen G. White Comments, The SDA Bible Commentary, vol. 2, p. 1005.

**Ki Jingkylli ban ïa Kren Lang:**

`Ïakren ïa ki jingmut jong ka jinglong nongbishar jong U Blei bad U Nongbishar ba ha khliehduh jong ka pyrthei. Balei phi pyrkhat ïa ka jingshisha ba U Blei long U Nongbishar ka long ka Nongrim ka gospel bad ka jingpynim jong ngi?`

`Kumno ka jingjia ïa ki nong Kanaan ka plie jingkhang ban ngin sngewthuh ïa ka jingïaishahslem bad ka jingbishar hok U Blei? Kumno ngin pynphalang ïa ka jinglong jong U Blei ha ka rukom ïadei jong ngi bad ki para briew?`

`Pyrkhat jylliew ïa ka tynrai jong ka mon laitluid. Balei phi tharai ba U Blei ruh u burom ïa ka jingjied laitluid jong ngi? Kumno ka jingieid bad ka mon laitluid ki don jingïadei kawei ïa kawei pat?`

`Ka Testament Barim ka don shibun ki jingïathuhkhana jong ki thma bad ka jingïaleh, hynrei khatduh ïawai, ka lypa ïa ka jingïohi ïa ka jingsuk. Kaei ka bynta ba ki khristan ki dei ban leh da kaba seng ïa ka jingsuk ha ka sawdong sawkun jong ki?`