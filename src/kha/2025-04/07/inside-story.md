---
title:  Ka Jingïathuhkhanna Kaba Jia Shisha
date:   14/11/2025
---

### Kaba Pynphai Noh Ïa Kiei Kiei Ki Jong U Blei: Bynta 2

_Da: Andrew McChesney_

Katei ka dukan, ka la phah ïa ka trok pynpoi marbam ban leit shim ïa ki tiar ïing kiba u Frank Mukube, ula thied da ka ram bad u kwah ban pynphai biang, wat la u la siew ïa ki. U Frank uba la soi ïa ka kot ba um pan bai lutksan, u la shong ha ka trok sha ka ïing kaba u la ai wai ha Namibïa.

Katba ka trok ka Dang ïaid dadien sha ïing, u trai ïing jong u Frank uba sah hajan u la mareh shajan. “Balei phi leit noh khlem da ïathuh ïa nga?” ka la kylli.

“Ngam shym la khih,” la ong u Frank. “Nga pynphai biang ïa kine kiei kiei ki bym long pura jong nga wat la la siew pura ïa ki. Nga kwah ban ai biang ïa kaba shiphew bad ki jingainguh.”

“Phi ong aiu shaphang kaba shiphew bad ki jingainguh?” ka la dawa.

U Frank u la batai ba ka Baibl ka hikai ba ki briew ki dei ban ai ïa kaba shiphew bad ki jingainguh bad ba um shym la ai eiei ruh em haduh ar snem khnang ban siew man la u bnai ïa kiei kiei baroh kiba u la thied da ka ram.

U trai ïing u la rkhie beiñ ïa u Frank.

Ynda ka trok kit mar bad u Frank ki la wan phai biang sha dukan, u nongpynïaid dukan u la peit katba la pynhap ïa ka jingthïah, ka shuki, ka tnum, ka radio, ka teLebitekosishon, ka nep rug bad wat ki khiew shet jingshet ruh. “Kaei kaba phi pyrshang ban leh shisha hangne?” u la kylli.

“Kine kiei kiei ki la ïeng hapdeng jong nga bad U Blei jong nga namar la thied ïa ki da kaba shiphew bad ki jingainguh jong nga,” la ong u Frank. “Mynta nga sngew suk.”

U Frank u la sngew laitluid. U tip ba khlem jingthïah un hap ban thïah ha maDanial. Khlem u stove, un hap ban wad dïeng bad ki khiew ban shet jingbam janmiet ha ka ding. Hynrei u la sngewbha. U la sngew “la tim da ka jingtim” namar ba u la lute ïa U Blei (Mal. 3:8, 9). Hynrei da kaba wan biang ïa kiei kiei baroh ha ka dukan, u la sngew ïa ka jingsuk bad ka jingbeit bad U Blei.

Ha kata ka miet, u Frank um donkam ban thïah ha maDanial ne wad dïeng bad ki khiew ban bam ja miet. Ka dohnud jong uwei u paralok ka la khih haba u la ïohsngew ïa ka rai jong u Frank, bad u la wanrah kawei ka jingthïah bad kawei ka stove rim bad ar tylli ki khiew.

“U Blei u la pynbiang ïa ka jingthïah. U Blei u la pynbiang ïa ka stove”, la ong u Frank. “Kata ka la pynlong ïa nga ban ngeit ba kaei kaba U Blei U la kular ka long da shisha kaba shisha.”

U Blei u kular ha kito kiba ai ïa ka shiphew bad ki jingainguh, “Bad to tynjuh ïa nga te ha kane, ong U Trai ki paid, la ngan plie ne em ïa ki jingkhang jong ka bneng ha phi, bad theh noh buk ha phi ïa ka jingkyrkhu, kat ban ym ngïam jaka shuh.” (Mal. 3:10, NKJV).

Naduh kata ka sngi, u Frank u la long uba ïaineh ha ka shiphew bad ki jingainguh jong u. Mynta, u shakri kum u nongpynïaid ïa ka kam sumar ïa ka Balang Adventist ha ka thaiñ shathie jong ka Namibïa. U la ong ba U Blei U long uba ïaineh: “U Blei u ong, ‘Lada phi sumar ïa ka kam jong Nga, Ngan sumar ïa ka jong Me. Ynda phi la pynphai ïa ka shiphew jong phi, Ngan sumar ïa ka jingim jong phi”.