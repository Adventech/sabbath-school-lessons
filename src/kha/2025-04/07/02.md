---
title:  Ka Jutang Nyngkong
date:   09/11/2025
---

`Pule Joshua 5:1–7, Balei ba U Trai u la hukum ïa u Joshua ban otsher ïa ka ba arpateng bynriew jong ki Israel ha kaba kum kane ka por jong ka jingjop?`

Hadien ba ki la bishar bniah ïa ka ri, ka kaiphod kaba la ai mynsiem ka jong ki nongsyntiat, bad ka jingjam lyngba ka wah Jordan da kaba phylla, ngin khmih lynti ïa ka jingïaleh mardor bad ki nongshun. Hynrei ka don kaei kaei kaba kham kongsan ban ïa ka jingjop shipai: kata ka dei ka jutang jong ki Israel bad U Blei.

Shwa ba ka pateng kaba thymmai kin shim bynta ha kaba shim ïa ka ri, ki donkam ban tip pura ïa ka jingïadei kaba kyrpang jong ki bad U Kynrad jong ka ri. Ka jingpynthymmai ïa ka dak jong ka jutang ka wan kum ka jingjubab ïa ka jingaiei bad ka kambah jong U Blei ban wanrah ïa ki Israel da kaba suk sha Shiliang ka wah Jordan.

Ka jutang jong ngi bad U Blei ka dei ban long beit ka jubab jong ka jingsngewnguh na ka bynta kaei kaba U la dep pyndep na ka bynta jong ngi, ym dei ka jingleh ban pyrshang ban ïoh katto katne ka jingmyntoi da kaba pyndep ïa ka aiñ bad ki jingdawa jong U. (Kane kajuh ka jingmut, khlem artatien, ka la long kaba kongsan ha ki jingïaleh jong u Paul bad kito kiba pyrshang ban otsher ïa ki shynrang Jentil kiba la kylla niam, kumba la ïohi shai bha ha ka shithi jong u sha ki nong Galatia.)

Ki Israel ki la don ha kaba kut jong ka jingïaleh thma kaba khraw tam ha ka histori jong ka, bad ngin khmih lynti ba ka jaka shong dara baroh kawei kan long kaba bunkam ha ka jingpynkhreh ïa ka thma. Ka la long kumta, hynrei ym ha ka jingpyrkhat jong ka jingïalang ha ka riti dustur. Ha ka jaka ban pyndait ïa ki kulai bad ban pynnep ïa ki waitlam, ki la leh ïa ka niam kaba la pynlong ïa kiba bun ki shipai ïaleh ban shah ktah la kumno kumno lai sngi.

Ki la leh ïa kane khnang ban rakhe ïa ka jingïadei jong ki bad U Blei jong ki, uba la pyllait ïa ki na Ijipt. Balei? Namar ki la ithuh ba ka thma ka dei ka jong U Trai. U long Uba ai ïa ki ïa ka jingjop bad jingkiew sha phrang. U Jisu u la thaw ïa kajuh ka nongrim ha ki kyntien kiba pher khyndiat: “Hynrei to wad shuwa ïa ka hima U Blei bad ïa ka hok jong U, te ïa kine kiei kiei baroh yn sa ai langtam ha phi” (Mathaios 6:33,). Man la ka por, ha ka jingim kaba man la ka sngi ka i kumba ka pynbor ïa ngi da ka jingkyrkieh ïa ki jong kiei kiei kiba bun, kiba kongsan haduh ba ngi klet ban buh hakhmat eh ïa kaba kongsan tam ha ka jingim jong ngi: ïa ka jingpynthymmai ba man ka sngi ïa ka jingaiti jong ngi ha U Khrist.

`Pyrkhat ïa ki por ba phi la lyndet noh ïa ka por bad U Blei namar shibun ki kam ba kham “kongsan”. Balei ka long kaba suk ban leh ïa kane, bad kumno ngin ïaleh pyrshah ïa ka?`