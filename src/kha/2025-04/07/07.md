---
title:  Ka Jingpyrkhat shuh shuh
date:   14/11/2025
---

Pule Ellen G. White “Ka Jingkyrkhu bad ka Jingtim,” pp. 499–503, Ki Kpa Tymmen bad ki Nongïathuhlypa.

“Kat kum ka jingbthah ba la aid a U Moses, ïa u mot la tei da u maw uba heh halor u lum Ebal. Ha kine ki maw ba la pynkhreh mynshuwa da kaba nïat astor, ïa ka hukum la thoh-ym tang ïa ki shiphew hukum ba la kren na klïar u lum Sinai bad ba la thoh ha ki mawlyngknïap, hynrei ïa ki aiñ ba la ai sha u Moses ruh, ïa kiba la thoh da u ha ka kitab. Ha syndah jong une u mot la tei ïa ka duwan da ki maw ki bym shym la shtah, ha kaba ïa ka jingkñïa yn kñïa sha U Trai. Ka Jingshisha ba la tei ïa ka duwan halor u lum Ebal, u lum ha kaba ïa ka jingtim la buh, ka long kaba kit jingmut eh, kaba kdew ba namar ki jingryngkang jong ki ïa ka hukum jong U BLei, ki Israel ki la dei hok ban ïoh ïa ka jingbitar shla jong U, bad ba ïa kata yn pynshitom shi syndon, hynrei la map da ka jingpynïasuk jong U Khrist, ba la mih pli da ka duwan jong ka jingkñïa.”-- Ellen G. White, Patrïarchs and Prophets, p. 300.

Hynrei ka jinglehniam jong ka jingkhawai U Trai kam dei ban long ka por jong ka jingsngewsih kane kam dei ka jingthmu ka jong ka. Katba ki synran ki jong U Trai ki ïa lum sawdong ka miej, kim dei ban ïaikynmaw bd bynñïaw ïa ki jingbakla jong ki. Kim dei ban ïaipyrkhat sha phang ka jingïakren ba kynja mynsiem kaba la dep jong ki, la ka ta ka jingïashem ka long kaba pynkmen lane kaba pynsngewsih. Kim dei ban pynleit jingmut ïa ka jingïapher hapdenng jong ki bad ki para bangeit jong ki. Ka jinglehniam ka jingsait kjat ka wan shuwa ka la kynthup lut ïa kine. Ïa ka jingïit bniah ïa lade, ïa ka jingphla ïa ki pop, ka jingpynbeit ka jingpynïasuk bad kito kiba la ïapher jingmut, ïa kine baroh la dep leh. Mynta ki wan ban ïashem bad U Khrist. Kim dei ban ïeng ha ka syrngiew badum jong ka diengphna, hynrei ha ka jingshai kaba pynim. Ki dei ban plie ïa ka mynsiem ban rung ïa ki kjar jingshai ba phyrnai jong U Sngi ka Hok.” Ellen G. White, Ka Jingthrang Jong Ki yrta, p. 659.

**Ki Jingkylli ban ïa Kren Lang:**

`Ka mut aiu ïa phi ban wad shuwa ïa ka hima U Blei? Kumno kata ka nongrim ka pynwan dur ïa ka jingim ba man ka sngi jong phi?`

`Peit ïa ka jubab jong phi ïa ka jingkylli kaba khatduh jong ka sngi palei shaphang katno ka long kaba suk ban klet ïa U Trai hapdeng ka jingkhihwin jong ka jingim kaba man ka sngi. Ha ka klas, ïakren balei ba ka long kaba suk ban leh. Kiei ki katto katne ki lad jingpynbeit?`

`Kum ki Adventist, ngi ngeit ba U Jisu U shakri na ka bynta jong ngi ha ka jaka kyntang ha bneng. Kumno kane ka jingsngewskhem kan long ka tynrai jong ka jingkyrmen bad jingpynKhlaiñ kaba man ka por? Balei ba ka jingtip ba dei U Jisu uba don hangtei shaneng uba pynlong ïa ka “jingïasaid” (Hebru. 7:25) na ka bynta jong ngi ka ïarap ïa ngi ban sngewthuh ïa kaei ka khubor babha jong ka jingtrei jong U ha ka jaka kyntang ha bneng, khamtam mynta ha ka Sngi Jingpynïasuk kaba shisha ka jong U Khrist?`