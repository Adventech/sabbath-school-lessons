---
title:  Ka Niam Ka Jinglait
date:   10/11/2025
---

`Balei ka long kaba kongsan ba u Joshua u la jied ban rakhe ïa ka Niam ka Jinglait wat hapdeng ka kam kaba eh bad kaba khraw ban shim ïa ka Ri Jingkular? Pule Joshua. 5:10; Eksodos. 12:6; Lebitekos. 23:5; Jingkheiñ. 28:16; Deuteronomi 16:4, 6.`

Ka kam kaba ar kaba kongsan kaba long shuwa ka jingjop ka long ka jingrakhe ïa ka Niam ka Jinglait. Kane kan long ha ka janmiet jong ka sngi kaba khatsaw jong u bnai, da kaba bud bniah ïa ki jingbthah ba la ai da U Blei. Ka dak ba kongsan jong ka jingrakhe ïa ka Jingkhawai Niam ka Jinglait ka ïoh ïa ka ïa ka jingmut kaba kyrpang: ki jingjia ha u Joshua ki pyni dur ïa ki jingjia ha ka Eksodos. Ka Jingkhawai Niam ka jinglait ka pynkynmaw ïa ka miet jong ka jong ka khlam kaba shiphew (Eksodos 12), ha kaba u angel U Trai u la pynïap ïa ki khun nyngkong baroh ha Ijipt bad u la pyllait im ïa ki Israel. Hadien kane la bud sa ka jingmih noh na Ijipt, ka jingïaid lyngba ïa ka Duriaw Basaw, bad ka jingïaid lynti lyngba ka ri khlaw.

Ha ka jingïapher, ka jingïathuhkhana shaphang ka pateng kaba ar ka sdang na ka ri khlaw, ka bteng haduh ka jingïaid lyngba ïa ka wah Jordan, ka kynthup ïa ka jingotsher bad ka jingrakhe ïa ka Niam ka Jinglait, bad ka ïalam sha ka por kaba kongsan ha kaba dei ban khmih lynti sa kawei pat ka jingïarap kaba phylla jong U Trai pyrshah ïa ki nongshun jong ki Israel, ki nongshong shnong jong ka ri Kanaan. Ryngkat bad ki kam baroh kiba la dep, ka jingrakhe ïa ka Niam ka Jinglait ka pyni ïa ka jingsdang jong ka juk kaba thymmai ha ka histori jong ki Israel.

Kumjuh ruh lyngba ka dak jong u khun langbrot ba la knïa, ka Jingkhawai Niam jong ka Jinglait ka kdew biang sha ka jingpyllait im ïa ki Israel na ka jinglong mraw jong ki na ki nong Egypt. Hynrei ka la kdew ruh sha khmat sha ka jingpyndep ïa ka ha U Khunlangbrot U Blei (Ioannis. 1:29, 36; 1 Korinth. 5:7; 1 Petros. 1:18, 19), uba la siewspah ïa ngi na ka jinglong mraw jong ka pop. Ha ka jingkhawai U Trai, shuwa ban aiti ïa lade kum ka Jingkñïa Bakhatduh, U Jisu u la pynkylla ïa ka Niam ka Jinglait sha ka jingkynmaw ïa ka jingïap jong U (Mathaios. 26:26-29, 1 Korinth. 11:23-26).

Hynrei, ka Niam ka Jinglait bad ka Jingkhawai U Trai ki pyni ïa ka jingshisha kaba kham donburom shuh shuh: ka jong u paidbah byllien ba la siewspah uba ïaid sha Kanaan bneng. U Ioannis u nongpynpaw u pyni ïa kane ka ba thew ïa ka “jingïaid lyngba” kaba pher kum ki 144,000 kiba ïaid halor ka duriaw ïit, kumba ïaid ïa ka Duriaw Basaw bad ka wah Jordan, ha khmat ka khet U Blei (Jingpynpaw 4:6; Jingpynpaw 7:9, 10) bad kaba thew ïa ka jingrakhe ïa ka jingkhawai miet jong u Khunlangbrot bad ka jingkhawai shongkurim jong u Trai. 26:29, Jingpynpaw 19:9).

`Kiei ki lad kiba ngi lah ban buh ïa ka jingshisha jong ka Diengphna ha khmat jong ngi man ka por, wat haba ngim rakhe ïa ka Jingkhawai U Trai?`