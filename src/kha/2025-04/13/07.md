---
title:  Ka Jingpyrkhat shuh shuh
date:   26/12/2025
---

Pule Ellen G. White, “Ki Kyntien Ba khatduh Jong U Joshua,” pp. 522–524, ha Ki Kpa Tymmen bad Ki Nongïathuhlypa.

“Hapdeng ki paidbah kiba la mih na Ijipt la don bun kiba la long ki nongmane bleithaw; bad katta ka bor jong ka jingmlien ba la bteng ha kaba rieh ïa kane ka rukom, haduh katto katne ki por, wat hadien ba la shong shnong ha Kanaan. U Joshua u la sngewthuh ïa kane ka jingsniew hapdeng ki Israel, bad u la sngewthuh shai ïa ki jingma kiba lah ban mih. U la kwah eh ban ïohi ïa ka jingpynkylla kaba janai ha pdeng ki Hebrur. U la tip ba lymda ki briew ki shim ïa ka jinglong kaba kut jingmut ban ïeng ban shakri ïa U Trai da ka dohnud jong ki baroh, kin ïai bteng ban pynïakhlad ïa lade kham jngai shuh shuh na U. katba shi bynta na ka kynhun Hebru ki long ki nongmane ba kynja mynsiem, bun ki long tang ki nongmane niam; ym don jingshitrhem ne naduh ka mynsiem kaba pynpaw ïa ka jingshakri jong ki. Katto katne ki long ki nongmane bleithaw ha ka dohnud, ki ban sngewlehraiñ ban kam ïa lade kum kita.”—Ka Ellen G. White, Sign Of The Time, 19 tarik u May, 1881.

“Ïa kane ka jutang ba tlem la thoh ha ka kitab jong ka hukum, ban sumar kyntang ïa ka. Nangta u Joshua u la buh ïa u maw uba khraw hapoh u dïeng oak uba don hajan ka jaka kyntang U Trai. Bad U Joshua u la ong ha ki briew baroh, Ha khmih une u maw un long u sakhi ïa ngi; namar la lah ïohsngew ïa ki ktien U Trai ïa kiba u la kren ha ngi baroh: namarkata kan long ka sakhi ïa phi, ïoh phin kyntait ïa U Blei jong phi. Hangne u Joshua u pynbna shai ba ki jingbthah bad ki jingsneng jong u ïa ki briew kim dei ki ktien jong u hi, hynrei ki ktien jong U Blei. Une u maw ba khraw un ïeng ban sakhi ïa ki pateng kiba hadien ïa ka jingjia kaba la buh ïa u ban pynsah kynmaw, bad un long ka sakhi pyrshah ïa ki briew, lada ki kylla biang sha ka jingmane bleithaw.” —Ellen G. White, Signs of the Times, 26 tarik u May, 1881.

**Ki Jingkylli ban ïa Kren Lang:**

`Ïakren ïa ka jingmut jong kane ka jingkren: “U [U Trai] U long U Blei uba khuid U long U Blei Uba thut shen” (Joshua 24:19,). Ha kano ka jingmut U Blei u long U Blei uba thut shen?`

`Kumno ka jingieit jong ngi ïa U Blei ka ïadei bad ka jinglaitluid ban jied kaba U ai ha ngi? Kata ka mut, hato ngi lah ban ieit shisha lada ngim don shisha ïa ka jinglaitluid? Hato lah ban pynbor ïa ka jingieit bashisha? Lada ym dei, balei ym dei?`

`Kiei ki katto katne ki lad kiba lah ban leh kiba ki nongïalam jong ka balang mynta ki lah ban ai ïa ka sharak sha ka pateng ban wan?`

`Pyrkhat shaphang ka jingim u Joshua bad ka jingpynkut nïa ba ha ka jingim jong u baroh ki Israel ki shakri ïa U Trai. Kaei ka jingpynkut kaba phi kwah ba ki briew kin shim shaphang ka jingim jong phi?`