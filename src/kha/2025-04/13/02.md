---
title:  Me La Don Hangta
date:   21/12/2025
---

“Bad U Joshua u la ïalum ïa ki jaid Israel baroh ha Shikhem, bad u la phah khot ïa ki tymmenbasan ki Israel, bad ïa ki rangbah jong ki, bad ïa ki nongbishar jong ki, bad ïa ki nongkam jong ki; bad ki la ïeng ha khmat U Blei.” Joshua 24:1,).

Ha Shekhem ka la long ka jaka ha kaba U Abraham u la tei ïa ka duwan ha ka jingpoi ha ka Ri bad ha kaba U Blei U la ai nyngkong ha u ïa ka jinkular ïa ka Ri (Jenesis 12:6, 7). Mynta, haba ïa ka jingkular la ai ha U Abraham la pyndep, Ki Israel ki la pynthymmai ïa ka jutang bad U BLei ha ka juh ka jaka ha kaba ïa ka jingkular ba nyngkong la ai. Ka jingkyntu jong U Joshua u pynkynmaw ïa ki kyntien jong u Jakob ruh “Mynta namarkata to iehnoh, u la ong, ïa kita ki blei khyllah kiba hapdeng jong phi” (Joshua 24:23,; ïa nujor bad Jenesis. 35:2–4). Ka jinglong jong ka jaka jong ka jingjia ha lade hi ka pynpaw ïa ka jingkhot ban pyni ïa ka jinglong ba ïaineh ba khlem kylla ha U Trai, da kaba kyntait ïa kiwei pat ki “blei” baroh.

`Pule Joshua 24:2-13. Kaei ka jingmut kaba kongsan jong ka khubor U Blei sha ki Israel?`

U Blei u long ka jingthmu ba kongsan jong ka mynnor ba la bishar bniah: “Nga la shim,” “Nga la ai,” “Nga la phah,” “Nga la pynshitom,” “Nga la leh,” “Nga la wan ïalam ïa phi shabar,” “Nga la pyllait im ïa phi,” bad kumta ter ter. Ki Israel kim dei ka nongïashim bynta ba kongsan jong ka jingïathuhkhana hynrei ka dei ka jingthmu jong ka. Dei U Blei uba la thaw ïa ki Israel. Lada U Blei um shym la tuklar ha ka jingim u Abraham, kin jin da la shakri ïa kijuh ki bleithaw. Ka jingdon jong ka Israel kum ka jaitbynriew kam dei ka jingbha jong uno uno na ki kpa tymmen jong ka hynrei ka dei ka jingtrei kyrpang jong ka jingaiei U Blei. Ka jingshisha ba ki Israel ki la shong shnong ha ka ri kam dei ka nongrim ban sngew sarong hynrei ka dei ka daw hi balei ba ki dei ban shakri ïa U Blei.

Ka jingkren U Trai ka don ka jingkylla kaba jia san sien hapdeng “phi” bad “ki” (ki kpa). Ïa ki kpa bad ïa kane ka pateng ha Shekhem la niew kum kawei. U Joshua u wad ban pyni ïa kaei kaba u Moses u la pynskhem lypa ha Deuteronomi 5:3, ba U Trai um shym la pynlong ïa ka jutang tang bad ki kpa tymmen hynrei bad baroh kiba la don ha ka por ba u Joshua u kren. Kiba bun hangta mynta kim shym la mad ïa ka jingmih noh. ym “baroh” ki la don ha Horeb. La kumta, u Joshua u ong ba baroh ki la don hangta. Ha ka jingkren lyngkot, ki jinghikai jong ki por ba la leit noh ki dei ban long kiba la shim kylliang da kawei pa kawei ka pateng kaba thymmai. U Blei uba la trei na ka bynta ki longshwa mynshwa u long uba kloi ban leh na ka bynta ka pateng kaba mynta.

`Kiei ki lad ki lynti ha kaba ngi lah, kum ka balang, ban don ka jingsngewthuh kaba kham bha shaphang ka jingkitkhlieh jong ka jingïatylli lang kawei—kata, ban shim ïa ka jingmut ba kaei kaba ngi leh ka ktah ïa baroh ha ka balang?`