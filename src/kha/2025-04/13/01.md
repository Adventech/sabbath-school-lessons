---
title:  Jied Ha Kane Ka Sngi
date:   20/12/2025
---

### Ki Dkhot Pule Na Ka Bynta Ka Jingïapule Mynta Ka Taïew

Joshua 24; Jenesis 12:7; Deuteronomi 17:19; Deuteronomi 5:6; 1 Ki Syiem 11:2, 4, 9; 2 Timmothi 4:7, 8.

> <p>Dkhot Spel Lyndet</p>
> “Bad lada kam idei ïa phi ban shakri ïa U Trai, to jied phi ha kane ka sngi ïano phin shakri; ïa kita kiba ki kpa jong phi ki la shakri kiba la don sha Shiliang kata ka Wah, lane ïa kita ki blei ki Amor, kiba phi shong ha ka ri jong ki: hynrei ma nga bad ka ïing jong nga ngin shakri ïa U Trai.” Joshua 24:15,

Ka lynnong kaba khatduh jong u Joshua la buh ha ka jinglehniam ban pynthymmai ïa ka jutang, hynrei ha kane ka kynti la pynïaid da u nongïalam Israel uba la tymmen. Wat la kam dei ka jutang hi hynrei ka dei ka kaiphod jong ka jinglehniam ban pynthymmai ïa ka jutang, ka lynnong ka don ïa ki bynta jong ki jingïateh kular hyndai jong ka ri Mihngi: (1) ka jingkren lyngkot ha kaba la ithuh ïa u Syiem, u nongsdang ïa ka jingïateh; la pynpaw; (2) ka jinglamphrang ha histori, kaba batai ïa ka jingïadei hapdeng u kynrad bad u shakri; (3) ki kyndon jong ka jutang kiba kyrpad ïa u shakri ban pynpaw ïa ka jingshaniah ba pura ha u syiem kaba la pynshong nongrim, bad ba la pynkhih da ka jingsngewnguh; (4) ki jingkyrkhu na ka bynta ka jingkohnguh bad ki jingtim na ka bynta ka jingpynkheiñ ïa ka jutang; (5) ki sakhi ïa ka jingkular jong u Syiem; (6) ka jingbuh ïa ka kot na ka bynta ban pule hadien habud; bad (7) ka jingpynskhem ïa ka jutang.

U Joshua u la jan sha kaba kut jong ka jingim jong u; ym don ka jingmih bujli da uwei pat ha ka jaka jong u ha kata ka por. Ka jingpynthymmai ïa ka jutang ka long ka jingpynkynmaw ïa ki Israel ba u syiem jong ki u long U Yahweh hi bad ba, lada ki ïaineh ha U, kin ïoh ïa ka jingïada jong U. Ki Israel kim donkam ïa u syiem briew. Kum ka jaitbynriew kaba U Blei U long U nongsynshar, ki hap ban buh ha ka jingmut ba tang uwei uba long u syiem jong ki u ta u long U Trai.

_* Pule ïa kane ka lynnong ban pynkhreh na ka bynta ka Sabbaton, December 27._