---
title:  Ka Jingïathuhkhanna Kaba Jia Shisha
date:   26/12/2025
---

### “Kumno Ngi Ïeit Ïa U BLei?”

_Da: Andrew McChesney_

U Kim Sun, ka mishoneri na South Korea, ka la ïathuh ïa ki 15 tylli ki khana shaphang ka jingieid U Blei bad ki nongshong shnong jong kawei ka shnong ba jngai sha kyndong ha Philippines haduh lai bnai.

Ki nongshong shnong ki la lyngngoh ban tip ba U Blei U la thaw ïa kiei kiei baroh ha ka pyrthei na ka bynta jong ki. Ki la sngewphylla ïa ka jingieit U Blei ha ki pharshi shaphang u Nongsamaria babha bad u Khun ba jah rngai. Ka dohnud jong ki ka la ktah ban sngewthuh ba U Jisu u la ïap halor ka diengphna na ka bynta jong ki. Hadien lai bnai, bun ki ong, “Ngi sngewthuh ba U Blei U ieit ïa ngi. Hynrei kumno ngin jubab? Kumno ngi ieit ïa U Blei?”

“Ka long kaba shisha,” u Sun u la pyrkhat da ka jinglyngngoh. “Haba ngi tip ba don kiba ieit ïa ngi, ngi kwah ban pyni ïa ka jingieit ha ka jingsiew kylliang.” Ka la dei ka por ban tih kham jylliew ïa ka Baibl.

Ha ki lai bnai kiba hadien, u la hikai shaphang ka sngi kaba hynñiew ka Sabbaton, ka jingbam kaba khuid bad ka bym khuid, ka jingai kaba shiphew bad ki jingainguh, bad kiwei kiwei ki jingngeit ba kongsan jong ki Seventh-day Adventist. Bun ki nongshong shnong ki la pdiang ïa kaei kaba ki la tip. Ki kwah ban tip kumno ban ieit ïa U Blei, bad ki jinghikai ki pyni ïa ka lynti.

U Sun u la shakri kum u mishoneri haduh 10 bnai: u la ai lai bnai ka jingtrei, khlem jingsiew, lai bnai ki jingïathuhkhana shaphang ka jingieit U Blei, bad lai bnai ban tih kham jylliew ïa ka Baibl. Kata ka la iehnoh shibnai ban ong khublei. U Sun u la pynlut ïa ka taïew kaba khatduh ban leit sha ki jingkhang, ban khot ïa ki briew ban bud ïa U Jisu. “Ngan sa leit noh shen,” u la ong. “Nga kwah ba phin ïasoh bad ka balang jong nga. Ïa Nga la kyrkhu haduh katta katta, bad nga kwah ba phi ruh phin ïoh kyrkhu.” Bun ki nongshong shnong ki la pdiang ïa ka jingkhot jong u.

Ka Ellen White ka ong, “Tang ka rukom U Khrist kan ai ka jingjop kaba shisha ha kaba kot sha ki briew. U Nongpynim u la ïasoh bad ki briew kum uba kwah ïa ka jingbha jong ki. U la pyni ïa ka jingsngewrit na ka bynta jong ki, u la shakri ïa ki jingdonkam jong ki, bad u la jop ïa ka jingshaniah jong ki. Nangta U la hukum ïa ki, ‘To bud ïa nga’ ” (The Ministry of Healing, p. 143). Haduh shiphew bnai, u Sun u la leh ïa ka rukom jong U Khrist: ban ïakynduh bad ki briew, u thrang ïa ka jingbha jong ki, ban pyni ïa ka jingsngewlem, ban shakri ïa ki jingdonkam jong ki, bad ban jop ïa ka jingshaniah jong ki; nangta u khot ïa ki ban bud ïa U Jisu.

Mynta, u Sun u dei u mishoneri ba pura. U trei kum u nongpynïaid ba ïa trei lang jong ka Seng Mishoneri 1000, ka seng kaba dei ka bynta jong ka Balang Seventh day Adventist Southern Asïa-Pacific Division. U hikai da ki spah ngut ki mishoneri man ka snem ha ka jaka treikam jong u, kaba la tei da ka jingïarap jong ka Jingkynshew khatlai Sabbaton jong u snem 1996, ha Silang, Philippines. “ban long u mishoneri ka dei ka jingkhot kaba ha khlieh duh,” u la ong. “Ki mishoneri kim ai tang ki jinghikai Baibl. Ngi donkam khamtam eh ban pyni ïa U Jisu ha ka jingim jong ngi.”

Ha u snem 1996 ka jingkynshew khatlai Sabbaton la ai ha kylleng ka Thaiñ South Asïa-Pacific Division bad shabar lyngba ka jingtrei jong ka 1000 missionary movement, kane ka jingkynshew khatlai Sabbaton jong kane ka quarter ruh ka lah, da ka jingkyrkhu U Blei, ka ba don ka jingktah kaba ïaisaïahh. Khublei shibun ïa ka jingai kylluid mynsiem jong phi ha kane ka sngi Sabbaton.