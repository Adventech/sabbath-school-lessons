---
title:  Ka Syrngiew Bad Ka Met (Ba Ka Syrngiew Ka Phalang)
date:   01/12/2025
---

Ki nongpynkylla ktien ïa ka Baibl kim lah ban rai da ka-mon la jong ïa kaei kaba pynlong ïa ka dur ka syrngiew jong ka Baibl ne kumno ïa kata ka syrngiew ba kyrpang la pyndep ha ka Testament Bathymmai bad sha lyndet jong ka. Ka Baibl hi ka ai katto katne ki jingpynïaid bad ki nongrim kumno ban pyndonkam ïa ki dur pharshi ha ka syrngiew kat kum ka Baibl.

Kumjuh ruh, ka Testament Bathymmai ka pynpaw ïa ka jingpyndep ka met ba ka syrngiew ka phalang ha ki lai tylli ki bynta bapher bapher: (1) Ha ka jingim U Khrist (ka jingpyndep ha ka jingim bad ka jingshakri jong U Khrist), (2) Ha ka jingïashem jong ka balang (ka jingpyndep ha ka jingïashem jong balang), bad (3) Ha kaba kut jong ka por (ka jingpyndep ha ka por kaba kut).

Ngi lah ban shem ïa kine ki Syrngiew bad ki ba ki syrngiew ki phalang lyngba ka Baibl baroh ka wei, bad ki long kiba ïarap shibun ban pyni ïa ki nongpule kumno ban sngewthuh ïa ka Baibl bad kiei ki jingshisha kiba ka Ktien U Blei ka hikai shaphang U Jisu, ka jingpynim, bad ka jingkyrmen kaba kut kaba ngi don.

**Peit ïa kine ki syrngiew ha ka Testament Barim harum: Ka Israel, ka Eksodos, bad ka jaka kyntang. Kumno la pyndep ïa kawei pa kawei ha ki lai tylli ki bynta kiba pyndep ïa ka syrngiew: ha ka jingim bad ka jingshakrei jong U Khrist, ka ïashem jong ka Balang bad ka por jong kaba kut?**

1. Ki Israel.
  - a. Ka bynta kaba ïadei bad ka jingpyndep ha ka jinglong ka jingim bad ka jingshakri jong U Jisu Khrist (Mathaios 2:15)
  - b. Ka bynta kaba ïadei bad ka jingpyndep ïa ka jingïashem jong ka Balang (Kalatïa. 6:16)
  - c. Ka bynta kaba ïadei bad ka jingpyndep ha kaba kut jong ka por (Jingpynpaw 7:4-8, 14)
2. Eksodos
  - a. Ka bynta kaba ïadei bad ka jingpyndep ha ka jinglong ka jingim bad ka jingshakri jong U Jisu Khrist (Matthaiios 2:19–21)
  - b. Ka bynta kaba ïadei bad ka jingpyndep ïa ka jingïashem jong ka Balang (2 Korinth 6:17)
  - c. Ka bynta kaba ïadei bad ka jingpyndep ha kaba kut jong ka por (Jingpynpaw 18:4)
3. Ka Jaka Kyntang
  - a. Ka bynta kaba ïadei bad ka jingpyndep ha ka jinglong ka jingim bad ka jingshakri jong U Jisu Khrist (Ïoannis 1:14, Ïoannis 2:21, Matt. 26:61)
  - b. Ka bynta kaba ïadei bad ka jingpyndep ïa ka jingïashem jong ka Balang (1 Korinth 3:16, 17; 2 Korinth. 6:16)
  - c. Ka bynta kaba ïadei bad ka jingpyndep ha kaba kut jong ka por (Jingpynpaw. 3:12, Jingpynpaw. 11:19, Jingpynpaw. 21:3, Jingpynpaw. 21:22)

“Namar ba ka Jingthoh Bakhuid ka don tang uwei u Nongthoh ba kynja Blei, ki bynta bapher bapher jong ka Jingthoh Bakhuid ki ïadei iwei ïa iwei pat... Baroh ki jinghikai tynrai jong ka Baibl kin ïahap iwei ïa iwei pat; ki jingbatai ïa ki bynta jong kawei pa kawei ka dkhot ki ïadei baryntih bad baroh kawei ïa kaei kaba ka Jingthoh Bakhuid ki hikai shaphang ki subjeck ba la ai.” subject.”—Raoul Dederen, ed., Handbook of Seventh-day Adventist Theology (Hagerstown, MD: Review and Herald Publishing Assocïation, 2000), p. 65.

`Kaei kaba phi leh haba, teng teng, phi shem jingeh ban sngewthuh ïa ka jingmut jong ki katto katne ki dkhot?`