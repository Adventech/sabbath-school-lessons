---
title:  U Joshua ba shisha
date:   29/11/2025
---

### Ki Dkhot Pule Na Ka Bynta Ka Jingïapule Mynta Ka Taïew

1 Korinth 10:1-13; Mathaios 2:15; U Joshua 1:1-3; Ki Kam 3:22-26; Hebru 3:7-4:11; 2 Korinth 10:3-5.

> <p>Dkhot Spel-lyndet</p>
> “Te kine kiei kiei baroh ki la jia ha ki kum ki dak: la thoh te ïa ki ban long ka jingsneng ïa ngi, ha kiba la jia ki jingkut jong ki rta.” ( 1 Korinth 10:11,).	

Ha ka kitab u Joshua, ka don ka jingsngew ba ka jingim jong u nongïashim bynta ba kongsan ka kdew sha lyndet sha ka jingshisha kaba kham khraw shibun ban ïa u briew hi. Ngi ïohi ïa kane ka nongrim baroh kawei lyngba ka Baibl, kum ka ri Kanaan, ka dak jong ka jingkyrmen bymjukut jong ngi ha ka pyrthei kaba thymmai. Bad, shisha, ka jingshakri ha ka jaka kyntang ha ka pyrthei ka la kdew sha ka jingshisha kaba kham khraw: “Hynrei U Khrist haba u la wan long U Rangbah lyngdoh kita Uei kiei kiba bha kiban sa wan, da ka tabenakl kaba kham khraw bad kham janai, ka-bym shym la thaw da ki kti, kata ka long, ym na ka jong kane ka pyrthei,” (Hebru 9:11, NKJV).

Hynrei ka jingkylli ka mih: Ha kano ka rukom u Joshua u kdew sha ka jingpyndep kaban sa wan? Kumno ngin sngewskhem ba kum kane ka jingbatai jong ka kitab ka long kaba dei shisha? Kiei ki nongrim jong ka baibl kiba pynïaid ïa ka jingpyndonkam ïa ka kitab u Joshua ha ki jingshisha jong ka Testament Bathymmai bad ha ki jingjia ha ka por ba khatduh?

Ha kane ka taïew, ngin sa peit ïa ki nongrim jong ka jingbatai ïa ka baibl kaba ïadei bad ki dur pharshi ha ka syrngiew. Ngin sa pule kumno ka Baibl hi ka don ïa ki dak jong ka shaphang ki dur pharshi ha ka syrngiew bad kumno ka jingim u Joshua ka pyni lypa ïa ka jingshakri jong u Messaïah bad ka kdew sha ka jinglong nuksa ba la pyndep ha ka balang bad kumjuh ruh ha ka jingpyndep ïa ka histori jong u briew.

_* Pule ïa kane ka lynnong mynta ka taïew ban pynkhreh na ka bynta ka Sabbaton, December 6._