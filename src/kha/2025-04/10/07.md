---
title:  Ka Jingpyrkhat shuh shuh
date:   05/12/2025
---

“Ïa ka kam ka jingtrei jong U Khrist ym shem la sngewthuh da ki briew jong ka por jong U. Ka rukom wan jong U kam shem la long kat kum ka jingkhmih lynti jong ki. U Trai Jisu U la long ka nongrim jong ka niam Jiw. Ki jingshakri bad ki jingleh niam jong ka ki long ka jingbuh beit ba kynja-blei. La thmu skhem ba kin hikai ïa ki briew ha ka por kaba la buh tikna Uta Uwei Un wan sha kibaroh ki jingleh niam ki la kdew. Hynrei ki Jiw ki la kyntiew burom ïa ki dur bad ki jinglehniam kiba kim shem la ïohi ïa ka jingkdew jong ki. Ki jinghikai pateng, ki dustur bad ki jingbuh beit jong ki briew kiba la buhrieh na ki ïa ki jinghikai kiba U Blei u la thmu ba kin ai. Kine ki dustur bad ki jinghikai pateng ki la kylla long ki dïeng pyngkïang ïa ki jingsngewthuh bad ka jingleh jong ki ïa ka niam kaba shisha. Bad haba uta uba shisha u la wan, ha ka dur bad ka long rynïeng jong U Khrist, kim shem la ithuh ïa U kum ka jingpyndep ïa baroh ki dur pharshi jong ka jinglong doh jong kita ki syrngiew baroh. Ki la kyntait ïa ka met kaba shisha, bad ki la ïai snoh ha ka dur pharshi bad ka jinglehniam bym larkam shuh jong ki. U Khun U BLei u la lah wan, hynrei ki la ïai pan ïa ka dak. Na ka bynta ka khubor, “To kylla kaba mut; naba ka hima ki bneng ka la jan.” ki la jubab pynban da kaba pan ïa ka kambah. … ka Gospel jong U Khrist ka la long ka jingjynthut namar ki la dawa ïa ki dak ha ka jaka U Nongpynim. Ki la khmih lynti ba U Missaïah un pynshisha ïa ki kam jong U da ki kam bakhraw jong ka jingjop thma, ban pynïeng skhem ïa ka hima jong U ha ka jingjot jingtwa jong ka hima ba kynja pyrthei. Ïa kane ka jingkhmih lynti U Khrist U la jubab ha ka pharhsi jong U Nongbet. Ym da ka bor jong ki atiar thma, ym dei da ka jingïaleh ba jubor, ba ka thma jong U BLei kan wan long, hynrei da ka ba pynrung da ka aiñ thymmai ha poh ki dohnud jong ki briew.”—Ellen G. White, Christ’s Object Lessons, pp. 34, 35.

“Ka balang ka donkam ïa ki Kaleb bad ki Joshua kiba ngeit, kiba la kloi ban pdiang ïa ka jingim bymjukut ha ka jinglong kaba suk jong U Blei ha ka jingkohnguh. Ki balang jong ngi ki shah shitom na ka bynta ki nongtrei. Ka pyrthei ka long ka lyngkha jong ngi. La don kam ïa ki mishoneri ha ki nongbah bad ki nongkyndong kiba kham thikna ba la teh da ki nongmane bleithaw jong ka ri Mihngi, ki ba ym shem la ïohi ïa ka jingshai jong ka jingshisha. ka mynsiem mishoneri kaba shisha ka la iehnoh ïa ki balang kiba pynlong ïa ka kam kaba la pynkiew kyrDanial haduh katta katta; ki dohnud jong ki kim don shuh ïa ka jingphyrnai jong ka jingieit na ka bynta ki mynsiem bad ka jingthrang ban ïalam ïa ki sha ka kynhun jong U Khrist ngi kwah ïa ki nongtrei kiba shitrhem. Hato ym don mano mano ban jubab ïa ka jingpyrta kaba kiew na man la ki liang: ‘To wan shane . . . bad ïarap ïa ngi’?”— Ellen G. White, Testimonies for the Church, vol. 4, p. 156.

**Ki Jingkylli ban ïa Kren Lang:**

`Kumno ka jingpule sha phang ki dur pharshi ha ka syrngiew jong ka Baibl ka ïarap ïa phi ban sngewthuh kham bha ïa ka jingshakri U Jisu Khrist na ka bynta jong phi?`

`Ha kano ka liang ka thma ba kynja mynsiem jong ngi ka long kum ka jingjop ïa ka ri Kanaan, bad kumno ka ïapher?`

`Pyrkhat ïa ka jingpyndep kaba kut jong ka dur pharshi ha ka syrngiew jong u Joshua. Kumno ka dur jong ka pyrthei khlem ka jingjynjar, jingjynjar bad jingïap ka ai jingkyrmen shisha ïa ngi ha ki jingïaleh ba man ka sngi jong ka jingim?`

`U Joshua u la pynpaw ïa ka jinglong U Blei haduh katta katta ba u la pyni lypa ïa ka jingshakri U Khrist. Kiei ki katto katne ki lad kiba lah ban leh kiba phi lah ban ailad ïa U Jisu ban pynpaw ïa ka jinglong jong U ha phi kham pura?`