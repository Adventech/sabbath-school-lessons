---
title:  Ka Jingïaid Lyngba ïa Ka Wah Jordan
date:   12/10/2025
---

`Pule Joshua 1:3-5 bad Jingkhieñ 14: 41-44. Balei U Blei u bthah kyrpang ïa ki Isreal ban pynkhreh ïa kaei ka ban sa jia?`

Kane ka dei ka sien kaba nyngkong ba ïa ka synduk ka jutang la buh jingkynmaw ha ka kitab U Joshua. Tad haduh kane ka khyllipmat ha ka jingïathukhana jong ka testament kaba rim ba ka synduk ka jutang ka paw ha ka rukom jong ka jaka kyntang (Eksodus 40:21) ha ka jingïaid lynti jong ki khun Isreal na lum Sinai (Jingkhieñ 10:33-36), bad kata ka jingpulom jong ka jingthmu ban jop ïa ka Kanaan (Jingkhieñ 14:44). Ka dei ka tiar kaba kyntang tam ha ka jaka mane Blei jong ki Isreal, bad ki kynthup ïa ki lai tylli ki tiar, kawei pa kawei ka batai ïa ka jingïadei kaba jan tam jong ki Ireal bad U Blei: (1) Ki maw lyngknïap kiba don ïa ki shiphew hukum (2) U dïengduh jong u Aron, U rangbah Lyngdoh; bad (3) U khiew ba la dap da ka manna (Eksodus 16:33; Hebru 9:4).

Ka tabernekl bad ka jingpynkhreh ban jam sha Shiliang ka wah Jordan ka pynkynmaw ïa ki khun Ireal ba kim shem rung sha Kanaan ha ka rukom bad ka por jong ki hi. Kane ka jingjop kan long tang lada ki bud beit ïa ka lynti bad ïa ka por jong U Blei. U Blei – ïa uba la batai uba shong ha ka khet halor ki kherup kiba tap ïa ka synduk ka jutang (Eksodus 25:22, Jingkhieñ 7:89) bad ka jingïaid jong ki la ithuh da ka jingïaid jong kata ka synduk ka jutang – ka la rung sha Kanaan ha shwa ki khun Isreal kum ka dak jong ka jingjop.

Kane ka kyntien “Pynkyntang” (Joshua 3:5) lane “Pynkhuid” kaba kdew ïa ka por jong ka jingpynkhuid kaba ïa syriem ïa kaei kaba u rangbah Lyngdoh u bud shwa ban un rung ban sdang ïa ka kam ha ka jaka kyntang (Eksodus 28:41, Eksodus 29:1); bad ïa kaei kaba ki Ireal ki la juh rah ha shwa ka jingpaw U Blei ha u lum Sinai (Eksodus 19:10,14) kane ka jingpyntang ka kynthup ïa kaba buh noh sharud ïa ka pop bad ka jingweng noh ïa ki jingmlien ki bym khuid. Ki juh ka hukum ki paw ha ka kitab Jingkhieñ 11:18, kaba ïadei bad ki kambah ki jong U Blei ki ban sa jia. Kum kane ka jingpynkhreh ka dei kaba donkam shwa ban ïaleh ïa ka thma (Deut. 23:14). Ha shwa ba U Blei un ïaleh na ka bynta ki Isreal ha ki thma, ki dei ban pynpaw ïa ka jinglong bashisha jong ki sha U bad ban shaniah ïa U kum U nongïalam.

Ka kambah jong ka jingjam sha Shiliang jong ka wah Jordan kan long kum ka jingpynshisha sha ki khun Isreal ïa ka jingkular ka jong U Trai ban beh noh ïa kine ki briew na kane ka Ri ka long kaba lah ban shaniah. Uta U ba lah ban pynïoh ïa ka lynti kaba ryngkhiang lyngba ka wah Jordan U lah lah ruh ban ai sngewbha ha ki ïa kane ka Ri.

`U Blei un ym pynkat barabor ïa ka wah Jordan. Ka jingïarap jong U kam dei barobor ha ki juh ki rukom. Kumno phi pyrkhat ba ngi lah ban kiew ha ki jingpynkhreh jong ka jingïakynduh ba kynja mynsiem bad ban ailad ïa ka jingtrei kam ki jong U Blei ha ka jingim jong ngi?`