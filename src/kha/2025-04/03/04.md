---
title:  Kynmaw
date:   14/10/2025
---

`Pule Joshua 4. Balei ba U Blei u phah ïa ki khun Isreal ban tei ïa ki maw sah jingkynmaw?`

Ka jingthmu jong kine ki maw ka dei ban long ka “dak.” Ka kyntien Hebru _‘ot_ la juh pynsriem ïa ka bad ka ktien “Phylla” bad lah ban kdew sha ki kam phylla kiba leh da U Blei (peit ka jingpule mynhynnien), kum ki khlam ha Egypt (Eksodus 7:3, Deut. 4:34). Ka lah ruh ban thew jingmut ïa “ki dak” lane “ki shin” kum ki dak kiba paw sha bar na ka bynta ka jingshisha kaba jylliew ne kaba palat. kum ka nuksa, u simpyllïeng u dei ka “dak” jong ka jingïateh kular (Jenesis 9:12,13); ka snam ha ki Shawkat jong ki ïing ki Isreal ruh la khot ka “dak” (Eksodua 12:13), bad kaba kongsan, ka Sabbaton ka dei ka “dak” jong ka jingpynlong bad ka jingdon kyrpang bad kyntang jong U Blei (Eksodus 31:13,17; Esekiel 20:12).

Hangne, ka dak ka trei kam kum ka jingkynmaw, ba pynkynmaw ha manla ka pateng bynriew ïa ka kambah jong ka jingkam Shiliang ïa ka wah. Ka kyntien “sahkynmaw” (zik karon) ka wan na ka kyntien “Zakar”, “ban kynmaw” kaba pyni palat ban ïa kaba shuh kynmaw ïa kaei re kaei. Kaba mut ka jingkynmaw kaba pynbud da ka kam (Deuteronomi. 5:15, Deuteronomi. 8:2). Ka jingpynïeng ïa ki maw sah jingkynmaw (Jenesis 28:18-22) bad ki jinglehniam kiba lah ban wan rah ïa ki jingkylli (Eksodos12:26,27; Deuteronomi 6:20-25) ka dei ka jingjia kaba kynrei ha ka kitab kaba rim. Ha ka jaka ban ïai leh shi ïai leh ïa ki kambah, U Blei U la seng ïa ki jingkynmaw ki ba ai pynmih ïa ki jingkynmaw ïa ki jingleh kiba khraw jong U bad pynmih ïa ki jubab kiba don jingmut. Kumta, ki dak kin ïai don hangta “Junom”, kaba pynpaw ïa ka jingdonkam ban buh ïa kine ki kambah jong U Trai ha ka jinglum lang ïa ki jingkynmaw da ki briew jong U sha bynjukut.

Ka jingkylli kaba lah ban mih ha ka pateng bynriew kaban sa wan ka long kaba donkam namar la wan haka rukom jong ka jingsngew shimet: “Kiei lane balei kine ki maw ha phi?” ha kawei pa kawei ka pateng bynriew ba thymmai ki dei ban pynrung bad ban sngewthuh ïa ka jingmut jong kine ki maw na ka bynta jong ki shimet. Ka jingngeit ha U Blei uba lah ban leh ïa ki kambah lah ban pynneh pynim tang lada kawei pa kawei ka pateng bynriew ka lap biang ïa ka jingdonkam jong ka kam ba khraw jong uYaweh ïa lade. Kum kata ka jingngeit kan pynlong ka jingïapher kaba khraw hapdeng ka jingim kaba ïaineh kaba pynshong nongrim ha ka nongrim jong ka Baibl bad ka jinglong tynrai, ka jingngeit niam kaba ïap, ka pynduh ïa ka jingshongdor ba tynrai ba shitrhem, jong kane ka pateng bynriew ba mynta. Ha kaba kut, ngi donkam ban pynlong ïa ka jingngeit kaba shong tynrai ha ka Baibl ka jong ngi hi. Ym don mano mano, khamtam ki longshwa jong ngi, ba kin ngeit ïa ngi.

`Kiei ki katto katne ki jingkynmaw, ki jingkynmaw shimet, naka jingïaid jong phi bad U Trai kaba ïarap ïa phi ban kynmaw kaei kaba U la leh ïa phi?`