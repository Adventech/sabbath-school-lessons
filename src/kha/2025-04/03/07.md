---
title:  Ka Jingpyrkhat shuh shuh
date:   17/10/2025
---

Pule Ellen G. White, “Ka Jingkam Shiliang ka Wah Jordan” sla. 483,484, Ki Kpa Tymmen Bad Ki Nongïathuhlypa.

“Pule bniah bha ïa ka jingïashem ki khun Isreal ha ka jingïaid lynti jong ki sha Kannan. Pule ïa ka lynnong ba lai bad ba saw jong U Joshua, kaba buh jingkynmaw ïa ka jingpynkhreh bad ban kam sha Shiliang ka wah Jordan sha ka ri jingkular. Ngi dei ban buh ïa ka dohnud bad ka jingmut jingpyrkhat ha ka jingïaipyntbit, da kaba pynthymmai ïa ka bor kynmaw ryngkat ki jingsneng ïa kiba U Blei U la hikai ïa ki mynbarim. Te ha ngi, katba U pynwandur, ka dei ban long sha ki, ka jinghikai ïa ka ktien jong U kan ïai long kaba sngewthynnad bad ka ba shon jingmut.” - Ellen G White comments, ka SDA Bible Commentary, vol. 2, p. 994.

Ki Isreal ba mynta ki don hapdeng ka jingma kaba khraw na ka jingklet noh jong ki ïa U Blei bad ka jingshah ïalam noh sha ka jingmane blei thaw kham palat ban ïa kiba mynbarim. Shibun ki blei thaw la mane wat da kita kiba kam ba ki long ki nongsumar Sabbaton. U Blei u la pynkhamti kyrpang ïa ki mynbarim ban ïada pyrshah ïa ka jingmane blei thaw, namar lada yn sha ïalam noh ïa ki na ka jingmane jong ki ïa U Blei ba im, ka jingtim jong U kan long halor jong ki, hynrei lada ki ieit ïa U da ka dohnud jong ki baroh, da ka mynsiem jong ki baroh, bad da ka bor jong ki baroh, yn kynkhu kyrhai ïa ki ha ki shang bad ha ha ki thiar, bad yn weng noh ïa ki jingpang napdeng jong ki.” Ellen G White, Testimonies for the Church, vol.1, sla. 609.

**Ki Jingkylli ban ïa Kren Lang:**

`Ïa kren hapoh ka klas jong phi shaphang ka kambah jong ka jingjam sha Shiliang ka wah Jordan. Kumno phin batai ïa ki kambah? Balei ba ka paw kumba U Blei Um leh ïa ki kambah kiba kum kine ha ki sngi ba mynta?`

`Kiei ki lynti kiba ba treikam bha kiba phi lah ban ai jingmut ha ka klas jong phi na ka bynta ka jingïada na ka jingklet ba kynja mynsiem, ha ka jingim shimet bad ruh kum ka balang? Watla ka long kaba donkam ïa ka jingïaidon ïa ka jingïadei barhem bad U Blei bad ba ngim tei ïa ka jingïashem khristan jong ngi ha ki jingjia kiba khraw mynshwa, kumno ngin ïaibteng ban pyndonkam ïa ki jingïashem ba la leit noh kum ki jingpynkynmaw shaphang ka jingtrei ka jong U Blei ha ka jingim jong ngi?`

`Kumno phi tharai ka Sabbaton ka lah, ha kawei ka liang, ka ïarap ïa ngi ban kynmaw ïa ka bor pyllait im ka jong U Blei ha ka jingim jong ngi, bad ha kawei pat ka liang, ka ai ha ngi ïa ka jingïohmad lypa ïa ka jingkular jong ka jingshong thait ha ka hima jong U?`