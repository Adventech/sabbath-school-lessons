---
title:  Ka Jingïathuhkhanna Kaba Jia Shisha
date:   17/10/2025
---

### Ka Lynti Jong Ki Ummat Bad Ki Jaiñsaid

_Da: Andrew McChesney_

Ka Tsitsi Zondo kam lah ban ngeit ïa ki khmat la jong. Ka dei ka miet ba dum ha Zimbabwe, hynrei kam lah ban ïohi ïa ka pla jong ki sweatshirt ba kordor ba la kit da ka jhad, ba la bret pathar ha baroh ka surok bah bad ki dur briew ha kaba dum ki mareh ban shim noh ïa kita ki sweatshirt. Ki khmat jong ka ki dap da ki ummat. Ka la shim ram ban theid ïa kita ki Sweatshirt ha south Africa bad mynta kam lah ban siew shuh ïa kata ka ram. Kam don eiei ruh. Kumno kan lah ban pyndap ïa la ki khun la jong?

Ka la duwai, "Trai, Me tip ba nga la leh shitom ban pynlong ïa ka jingkhaïi jong nga kaba jop. Bad mynta kane ka la jia. Na baroh kita ki pla dei tang ka jong ka kaba lah dep plie.

Ka Tsitsi ka la song 60 tylli ki sweatshirt ha ka pla ba heh bad khum ïa ki ha tnum jong ka bus barit ha ka jingïaid lynti na border Zimbabwe bad ka South Africa sha ka shnong jong ka, ka Bulawayo. Hynrei ha mar shiteng kata ka jingïaid lynti, don kawei ka passenger kaba hïar na kata ka bus bad, haba ka ïit ïa la ka pla jong ka, u nongñïah kali u lah plie bad khang bun tylli ki pla ba don ha ka tnum bus. Kumno re kumno, u la klet ban khang ïa ka pla jong ka Tsitsi. Kata ka bus rit ka la bteng ïa la ka jingïaid lynti bad hadein katto katne ka jingjngai, ka la sangeh ha ka jingthaba jong ki jingshai na ka kali rit. U dribar jong kata ka kali rit u la ong ba naduh ka por ba kata ka passenger ka la hïar noh, kata ka bus rit ka lah pynhap shi ïai pynhap ïa ki sweatshirt. Ha ka jingkyndit jong ka, ka Tsitsi ka ïohi ba tang 10 tylli ki sweatshirt ki dang don ha ka pla jong ka.

Uta u nongñïah jong kata ka bus rit u tip ba kadei ka jingkit khlieh jong u, hynrei u la rah ïa la ki kti da jingkyrpad rit, "Map ïa nga", u la ong ïa ka Tsitsi, "Ngam don kat kata ka pisa".

Hadein ka jingduwai, ka Tsitsi ka la ñïad ïa la ki ummat la jong. Ka la long kaba ïaineh ha ka ban pynphai ïa kawei na kaba shiphew bad ha ka ba ai jingainguh na kita ki tiar ba ka lah wallam na South Africa bad ka la sngew tikna ba u Blei un ïada ïa ka.

Ha Bulawayo, ki paralok ki lah ïoh sngew shaphang ka jingshem jong ka Tsitsi bad ki lah ïawan ban ïa duwai lem bad ka. Uwei u la tyrwai ïa ka da ka ram ba kan leit phai sha South Africa bad ban theid shuh ki sweatshirt.

Ka Tsitsi ka la pdiang ïa kata ka jingtyrwa kum ka jingjubab ïa ki jingduwai bad ka la leit phai sha South Africa. Da kita ki sweatshirt thymmai, ka la lah ban pyndep ïa kita ki order na ka bynta kita ki sweatshirt. Ka shim por kumba saw sien ïaid lynti sha South Africa ban siew pat ïa kita ki artylli ki ram, hynrei ha kata ka por, ka Tsitsi barobor ka biang ka pisa na ka bynta ka bam ka dih bad ki jinglut jingsep ha ïing ha sem.Ka la lah ruh ban pynphai ï kawei na kaba shiphew bad ki jingkynshew aiñguh.

Ka Tsitsi kam sngewthuh kumno u Blei u trei, hynrei kam don jingartatein ba u lah ban pyndap barabor.

"Wat haba nga lah duh noh ïa baroh, kiba ha ïing ha sem jong nga bad ma nga, ngim shym hap ban shah thngan. Barabor ngi don ki jingbam halor ka miej", ka ong, "Lada phi long kiba ïaineh, bad phi ai sha u Trai ïa kaba shiphew bad ki jingkynshew aiñguh, U Blei Un ïaid lyngba na ka bynta jong phi".

Peit ïa ka youtube video kaba lyngkot jong ka Tsitsi Zonda haka: https://bit.ly/Tsitsi. Ba la phah da ka General Conference Office jong ka balang Seventh-day Adventist Mission, kaba pyndonkam ïa ka jingkynshew Sabbath School mission ban ïalap ha baroh kawei ka pyrthei. Sa pule ïa kiwei de ki jingïathuh khana man ka sngi na https://AdventistMission.org