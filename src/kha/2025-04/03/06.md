---
title:  Sha Lyndet Jong Ka Jordan
date:   16/10/2025
---

“U la pynkylla ‘dewrkhiang ïa ka duriaw:\
Ki la leit lyngba ïa ka wah da ki kjat:\
Hangta ngi la shadkmen ha u.” (Ki Salm 66:6)

Baroh ar ka jingkam sha Shiliang ka Duriaw Basaw bad jong ka Jordan ki dei ka jingbuh dak ïa ka juk thymmai ha ka histori jong ka Baibl, bad baroh ar ki rah ïa ki dak ba kongsan (peit Ki Ki Salm 66:6, Ki Ki Salm 114:1-7, bad 2 Ki Syiem 2:6-15). Lah don ha ka testamen rim, ki jingthoh kiba pynïasnoh ïa kine ki ar ki jingkam sha Shiliang bad ithuh ïa ka jingmut, kaba kdew sha lyndet ka jingbuh beit kaba shisha. Ha Ki Ki Salm 66, U nong rwai Ki Salm u shat kmen ïa ka kam jong ka jingsiew spah U Blei ha ka jingim jong u (Ki Ki Salm 66:16-19) da kaba kdew sha ka jingï athuh khana pateng la pyni nuksa da ka jingkam Shiliang ïa ka duriaw Basaw bad ka wah Jordan.

Ki Ki Salm 114 ruh ka the lang ïa kine ki ar tylli ki jingjia, kam dei ba u nongthoh um ïohi ïa ki jingthoh kiba pher hapdeng jong ki hynrei namar ka jinglong ba kongsan jong ka jingmut jong ka jinghikai niam ba ki ar ki jingkam sha Shiliang ki ïakynduh lang. Kumta, baroh ar kine ki jingjia la ïohi kum kita kiba noh synnïang sha ka jingkylla ka kyrdan ki khun Isreal, shisien na ka jinglong mraw sha ka jinglong ba laitluid, bad na ki nongïaid wir bym don khyndew sha ka jinglong jaitbynriew. Ha kane ka Ki Salm, ka nuksa jong ki ar ki jingkam sha Shiliang ka pyni nuksa ïa ka jingkylla ka kyrdan u nongthoh na ka jingban bien, ka jingduk, bym don nongïarap, bad ka jingjah burom sha ka jinglongshngaiñ, ka jingbha jingmiat, jingpynim, bad ka burom.

Ka dei ruh harud ka wah Jordan ba ka ka jingrong noh ïa u Elijah ka la jia ha ka phang kaba syrïiem bad ka kambah ba la buh jingkynmaw ha ka kitab U Joshua. Na ka bynta U Elijah, ka jingkam sha Shiliang ka wallam ïa ka jingkylla kyrdan bakongsan ha ka jingim jong u. Na ka bynta u Elisha, kane ka jingkylla ka long ruh kaba donkam: u nongkyrshan ïa u nongïathuhlypa (1 Ki Syiem 19:21) u kylla long u nongïathuhlypa jong ka jaitbynriew (2 Ki Syiem 2:22)

`Pule Mathaïos 3:16,17 bad Markos 1:9. Kumno kine ki nongthoh jong ka Testament Bathymmai ki kdew ïa ka jingmut pharshi, ba kynja mynsiem jong ka wah Jordan?`

Ka kam ïalap bad jingshakri U Jisu ha ka pyrthei, kum u nongmihkhmat jong ki Israel, ka bud ïa ka rukom jong ka khana jong ki Israel mynbarim. U Jisu U ïaid lyngba ka "duriaw basaw" bad ruh ka jingïashem ha ka "wah Jordan". La khot ïa U ban mih noh na Ijipt hadien ka hukum ban pynïap (Mat. 2:14-16); U pynlut por 40 sngi ha ka ri khlaw (Mat. 4:2), syrïiem kum ki Israel hyndai 40 snem, bad, kum ka jingkylla na ka jingim ba jar-jar jong U sha ka jingïalap paitbah, la pynbaptis ïa U ha ka wah Jordan (Mat. 3:16,17: Markos 1:9).

Hadien kata, ha Hebru 3-4 la ithuh ïa ka jingmut pharshi ba kongsan shaphang ka jingkam sha Shiliang ka wah Jordan bad la kdew ïa ka jingrung sha ka Kanaan kum ka syrngiew jong ka "jingshongthait jong ka jingaiei" ïa kaba ki Khristan ki rung da ka jingngeit.