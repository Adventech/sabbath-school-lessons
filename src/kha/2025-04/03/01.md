---
title:  Ki Jingsah jingkynmaw jong ka jingaiei
date:   11/10/2025
---

### Ki Dkhot Pule Na Ka Bynta Ka Jingïapule Mynta Ka Taïew

Joshua 3, Jingkhieñ 14:44, Loukas 18:18-27, Joshua 4, Ïoannis 14:26, Hebru 4:8-11.

> <p>Dkhot Spel-lyndet</p>
> “Naba U Trai U Blei jong phi u la pynrngad ïa ki um ka Jordan ha shwa jong phi, ha ban da phi leit Shiliang, kumba U Trai U Blei jong phi u la leh ïa ka Duriaw Basaw, ïa kaba u la pynrngad na shuwa jong ngi, ha ban da ngi la leit Shiliang: ba ki bynriew baroh ha ka pyrthei kin dup ithuh ïa ka kti U Trai, ba ka long kaba don bor; ba kin dup sheptïeng ïa U Trai U Blei jong phi junom.” (Joshua 4:23, 24).

U pulit ophisar ula ai dak. Ba U John u hap ban sangeh. U ophisar u la pan ïa ka laisen kali, bad ha kata ka khyllipmat, ka wan ha ka jingkynmaw ha u John ba u la klet ïa ka pla thep pisa kaba don lang bad ka laisen ha ophis, u John ula batai ïa kaei kaba la jia, bad u ophiser ula kylli ïa ka jingtrei jong u. U John ula jubab ba u dei u nonghikai skul bah. Katba u ophisar ula ai ka slip phaiñ, ula ong ïa u ba um dei ban pyrkhat ba ka dei ka phaiñ.

“Ka dei tang ka jinghikai” u la ong. “haba ki briew ki kwah ban tip eiei, ki siew ïa ka bai hikai. Kane ka dei ka jinghikai ïa phi ba phin nang ba phin ym dei ban klet ïa ka laisen ha ka por ba phi ñiah kali. To kata sngi ba bha ïa phi nonghikai!”.

Kum ki briew hi, ngi juh mlien ban klet ïa ki tiar ki bym juh don ka ki jingïohi jong ngi. Ngi juh klet wat ban phon kylla, lane ban jubab ïa ki email, wat ban ai um ïa ki jingthung, wat ban phah ïa ki jingai khublei sngi kha bad kumta ter ter. Bad sa kiwei kiwei de. Ka jingklet wat ïa ka jingdonkam jong ka jingim ba kynja mynsiem, watla kata, ka lah ban wallam sha duh u pud ba shyrkhei ban ïa kaba shah phaiñ, khamtam namar haba ïa dei bad ka jingim ba bymjukut.

To ngin ïa pule ïa ka jingkam Shiliang jong ka wah Jordan da ki nong Hebru bad ban peit kaei kaba ngi lah ban nang na ki jingïashem jong ki.

_*Pule ïa ka lynnong jong kane ka taïew ban pynkhreh na ka bynta ka sabbaton October 18._