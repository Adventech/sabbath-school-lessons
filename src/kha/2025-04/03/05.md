---
title:  Ka Jingklet Biej
date:   15/10/2025
---

`Pule Joshua 4:20-24 da kaba peit ïa kine ki dkhot harum: Nongbishar 3:7; Nongbishar 8:34; Ki Ki Salm 78:11; Deuteronomi. 8:2,18; Ki Ki Salm 45:17. Balei ka long kaba donkam ban kynmaw ïa ki kam bakhraw jong U Trai?`

Khmih thuh ka jingkylla ha u briew ha Joshua 2:23. Ka um jong ka wah Jordan la kdew ba ka la tyrkhong ha khmat jong “phi,” kata, ha khmat baroh ki khun Isreal kiba dang shuh kam sha Shiliang ka wah Jordan. Ha ka jingïapher, ka duriaw ba saw la ong ba ka la tyrkhong ha khmat jong “ngi,”kito kiba dang don naduh ka pateng bynriew kaba nyngkong bad kiba ïoh mad ïa ka Eksodus. Ïa kine ki ar tylli ki jingjia la ïoh mad da ki ar tylli ki pateng bynriew kiba pher ki ïa syriem ha ka jingkongsan, kaba pynlah ïa ka pateng bynriew kaba ar, lyngba ka jingphla jong ki kmie ki kpa jong ki, ban lap biang ïa ka juh ka jingmut jong ka jingkam jong ka wah Jordan ïa lade hi.

Barabor, ngi sngew ba ka jingklet biej ka dei kaba juh jia hi ha man la u bynriew, wat la katta ruh, ka jingklet biej ha kaba ïa dei bad ka ba kynja mynsiem ka lah ban ïalam sha ki jingma kiba shyrkhei.

Wat ha kine ki sngi, lada ngi kwah ban pynsah ïa ka jingithuh ïa ngi kum ki briew kiba don ïa ka jingkhot bad ka mishon kaba pher, ngi hap ban thaw ïa ki jingjia ban pynthymmai baroh ar kata ka jinglong shimet bad ka jingkynmaw ba kynja mynsiem khnang ba ngi lah ban pynleit jingmut nangno ngi wan, ngi dei kiei, bad kaei ka daw ba ngi don hangne.

`Pule 1 Korinth 11:24,25 and Ioannis 14:26. Balei ngi hap ban kynmaw barabor ïa kaei kaba U Khrist u la leh naka bynta jong ngi? Kaei kaba long kongsan shisha khlem kane?`

Ka Ellen G. White ka sngewthuh shai ba khlem ka jingpynïad beit ïa lade ha ka jingshai jong ki kam kiba U Blei u la leh bad ki jingpynpaw, ngin sa thikna ban duh noh ïa ka jingpynshlur ban leh ïa ka mishon jong ngi ha ka lawei. “ ngim don eiei ban sheptïeng na ka bynta ka lawei, tang lada ngi klet noh ïa ka lynti kaba U Trai u la ïalam ïa ngi, bad ki jinghikai jong U ha ka mynnor.” – Ellen G. White, Life Sketches, p. 196.

`Wat la ka long kaba donkam ban kynmaw ïa kaba lah dep bad kumno U Trai u la trei kam ha ka jingim jong ngi, balei ba phi dei ban don ka jingïadei ba manla ka sngi bad U bad ka jingshisha jong ka jingieit jong U bad ka jingdon jong U mynta?`