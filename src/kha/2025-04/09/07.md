---
title:  Ka Jingpyrkhat shuh shuh
date:   28/11/2025
---

Pule Ellen G. White, “The Controversy Endedl,” pp. 672–678, in The Great Controversy.

“Ïa ngi yn sa pynim bymjukut haba ngin rung lyngba ki khyrdop shapoh ka nongbah. Nangta ngi lah ban kmen ba ngi la shah pynim, la pynim junom. Hynrei haduh kata ka por ngi donkam ban kohnguh ïa ka jingbthah jong u apostol, bad ban ‘sheptïeng, haba dang sah ka jingkular ban leit bsut sha ka jingjahthait jong u, ïoh kumno re kumno uno uno na phi un imat ban ym kot sha ka. [Hebru 4:1]. ka jingtip ïa ka Kanaan, ka jingrwai ïa ki jingrwai jong ka Kanaan, ka jingkmen ha ka jingkyrmen ban rung sha Kanaan, kam shym la wanrah ïa ki khun Israel sha ki kper sohwaiñ bad ki kper olib jong ka ri jingkular. Ki lah ban pynlong ïa ka ka jong ki ha ka jingshisha tang da kaba shim ïa ka kam, da kaba kohnguh ïa ki kyndon, da kaba pyndonkam ïa ka jingkular jong U sha ki hi." —Ellen G. White, Youth’s Instructor, 17 tarik u February 1898.

“Ha ka Baibl ïa ka jingïoh kynti jong kiba la siewspah la khot “Ka Ri” Hebru 11: 14-16. Hangta U Nongap langbrot ba kynja bneng U la ïalam ïa ka kynhun jong U sha ki pukri ki um b aim. U dïengsoh jong ka jingim u sei ïa ki soh jong u man la u bnai, bad ki sla jong u dïeng ki laong na ka bynta ka jingshakri ïa ki kynja bynriew. Don ki wah ki wah duid kiba tuid da ka um kaba sngur, bad ha syndah jong ki ki don ki dïeng kiba kaweh jai jai bad kiba kah syrngiew ha ki lynti ïaid ba la khreh na ka bynta kiba la siewspah jong U Trai. Hangta don ki pyntha baïar kiba pyïar sha duh ki lum rit jong ka jingitynnad bad ki lumbah jong U BLei ki kyntiew ïa la ki klïar ba jrong. Ha kito ki pyntha ba suk ba jai jai, harud kito ki wah duid ki um b aim, ki briew jong U Blei, la slem slem por kiba la long ki pilgrim bad ki nongïaidwir, kin ïoh ïa ka ïing”—Ellen G. White, The Great Controversy, p. 675.

**Ki Jingkylli ban ïa Kren Lang:**

`Pyrkhat shaphang ka Ri Jingkular kum ka dak jong ka jingim kaba dap kyrhai kaba U Khrist U la kular ha ki nongbud jong U ha Ioannis 10:10. Kumno ki jingmyntoi jong ka jingim ha ka ri kaba riewspah ki pyni ïa ki jingkyrkhu jong ka jingpynim?`

`Kaei ka jingïadei hapdeng ka jinglong nongshong shnong jong kano kano ka ri bad im ïa ka rukom im? Kumno kawei ka ktah ïa kawei pat? Kiei ki katto katne ki jingmut kiba mih na ka jinglong nongshong shnong jong ka hima U Blei?`

`Kum ki briew, ngi ju shah pynduh jingkyrmen ha ki jingkular jong kiwei bad teng teng ha ki jingkular kiba ngi ai ha lade. Balei ngim lah ban shaniah ha ki jingkular U Blei?`

`Kumno ngin lah ban pynlong ïa ka jingkular jong ka pyrthei thymmai kum ka bynta jong ka lawei jong ngi ha ka rukom kaba shisha bad kaba skhem, wat mynta ruh?`