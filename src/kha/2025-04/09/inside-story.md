---
title:  Ka Jingïathuhkhanna Kaba Jia Shisha
date:   28/11/2025
---

### Ym Ka Jingphla Kaba Jop

_Da: Andrew McChesney_

U Kim Sun, u samla na South Korea uba pule ha Adventist University jong ka Philippines, u la pyrkhat hato u lah ne em ban ïoh ïa ka kam na kaba leit sha ki ïing-ki ïing hadien ba uwei u briew uba u la khot sha ki jingïaseng evangelis u la shah pynbaptis. Um dei u Adventist, bad ka la long ka sien kaba nyngkong eh jong u ban leit na ka wei ka jingkhang sha kawei ka jingkhang.

“Kaei kane kaba ngi la leh?” u la kylli ïa uwei u pastor uba la leit ryngkat bad ki khynnah skul da kaba leit na ka wei ka ïing sha kawei ka ïing. “Hato la khot ïa ka ka jingshakri ïa ka imlang sahlang?”

U pastor u la rkhie. “Em,” u la ong. “Ka la khot ka mishon.”

“Hato don ka kam kaba pura kum kane?” U Sun u la ong.

“Hooid,” la ong u Pastor. “Ka dei kaba la khot ka jinglong mishoneri.”

“Nga lah ban ïoh ïa kane ka kam ruh?”

“Hooid. Ka jingïoh kam da long kaba bun, hynrei phi lah ban leh.”

“Kumno ngan leh?”

“Phin hap ban pynkylla ïa ka jingpule jong phi na ka jingpule nurse sha ka jingpule niam ne theology.”

“Oh. Nga’n donkam ban kylli ïa I mei jong nga.”

U Sun u dang pule ha Philippines namar ba ki kmie ki kpa jong u ki la kwah ba un long uei re uei ha ka jingim jong u. Mynshuwa, u la ju im na ka bynta lade.

Ynda u Sun u la ïakren bad la ka kmie, u la kylli lada u lah ban pynkylla ïa ka Major jong u.

Ka kmie ka la sngewthuh bakla. “Kaei kata ka theology?” ka la ong.

“Ka Theology ka long kaba shakri ïa ka balang”, u la ong bad bynrap ba ka jingsiew ka lah ban long kaba duna.

Ka kmie ka ong ba u lah ban shim theology lada u pyndep ruh ïa ka jingpule nurse.

“Hynrei ka jinglong nurse kam don jingmut ïa nga,” la ong u Sun.

Nangta ka kmie ka la don ka jingmut. Ka thong jong ka kam dei ba un long uba riewspah hynrei ban long u briew uba bha. “Lada phi shim ïa ka Theology phi lah ban dih kyïad ne dih duma?” ka la ong.

Ynda u la ong em, ka la pyrta, “Te sngewbha pynkylla ïa ka jingpule jong phi!”

U Sun ieit ïa ka theology. U la nang ïa ka nongrim jong ka Baibl sha phang ka sngi kaba hynniew ka Sabbaton. U la pule ïa ki jingïathuhlypa u Danial bad Jingpynpaw. U la shah pynbaptis.

Haba u la wan phai sha ïing ban leit shuti, u la pyrshang ban pynkohnguh ïa ki kmie ki kpa jong u ban pdiang ïa ki jingngeit thymmai jong u. “Mei bad Pa, shong bad ngan ïa kren bad phi,” u la ong. “Ka Sngi U Trai kam dei ka sngi Sabbaton, ka sngi Saitjaiñ ka dei ka sngi Sabbaton, phi tip ïa ka jingbatai jong u Danial ïa ka jingphohsniew u Nebukhadnessar?”

Um lah ban sngewthuh balei ba ki kmie ki kpa jong u kim long kiba plie jingmut. U la sngewsih haba ka Kmie khatduh ka la kyrpad ïa u ban sangeh noh, da kaba ong, “Phi shim ïa U Blei jong phi, bad ngan shim ïa U Blei jong nga,” ka la ong.

“Hynrei kim long ujuh U Blei!” u la ong. “Ngi hap ban bud ïa ka Ktien U Blei.”

U Kim Sun u dei u assocïate director jong ka 1000 Missionary Movement, kaba ïa ka jaka treikam jong ka ha Silang, Philippines, la tei da ka jingïarap jong ka jingkynshew Khatlai Sabbaton jong u snem 1996. Pule bniah ha ka taïew ban wan.