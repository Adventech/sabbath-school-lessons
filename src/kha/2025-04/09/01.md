---
title:  Ki nongïoh pateng jong ki jingkular, ki nongshah set byndi jong ka jingkyrmen
date:   22/11/2025
---

### Ki Dkhot Pule Na Ka Bynta Ka Jingïapule Mynta Ka Taïew

Jenesis. 3:17–24; Deuteronomi. 6:3; Joshua. 13:1–7; Hebru. 12:28; Lebitekos. 25:1–5, 8–13; Ezekïal. 37:14, 25.

> <p>Dkhot Spel-lyndet</p>
> “To phai noh sha kata ka kut baskhem, phi ki nongsah byndi basah jingkyrmen: wat ha kane ka sngi nga pynbna ba ngan pynburïa ha pha arshah.” (Zecharïah 9:12.)

Ha U Joshua 13–21 ka kynthup ïa ki thup kiba jrong jong ki pud ki sam jong ka jaka kiba pyni ïa ki bynta jong ka ri ba la ai sha ki jait Israel. Na ka bynta u nongpule jong kine ki por, kine ki thup ki lah ban long ki bym don jingmut, hynrei ki long kiba la pynshong nongrim ha ka jingsngewthuh theology shaphang ka Ri Jingkular ka long kaba kongsan na ka bynta jong ngi mynta. Lyngba kine ki thup/list kiba thikna, U Blei U la kwah ban hikai ïa ki Israel ba ka ri kam dei ka jingphohsniew. La kular ïa ki ha ka rukom kaba lah ban ïohi bha, kaba lah ban shim jingkheiñ. Hynrei ki la dei ban pynlong ïa kata ka jingkular kaba shisha da kaba shim ïa ka.

Hooid, Kata ka mut, ba U Blei u ai ïa ka ri sha ki kum ka jingïoh pateng; ka la dei ban long ka jingai sngewbha, kaba la leh ha ka jingpyndep ïa kaei kaba U la kular ha ki kpa tymmen jong ki. “Ha khmih, nga la ai ïa kata ka ri ha khmat jong phi: to leit, to shimti ruh ïa kata ka ri ïa kaba U Trai u la smai ha ki kpa jong phi, ha U Abraham, ha U Isaak, bad ha U Jakob de, ban ai ha ki bad ha ki symbai jong ki hadien jong ki.” (Deuteronomi. 1:8,). Hynrei hooid, ma ki ruh ki don la ka bynta ban leh.

_* Pule ïa kane ka lynnong ban pynkhreh na ka bynta ka Sabbaton, November 29_