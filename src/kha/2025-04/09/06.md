---
title:  Ïa Ka Ri La Pynïohpat
date:   27/11/2025
---

`Pule Jeremïah 24:6; Jeremïah 31:16; Ezekiel 11:17; Ezekiel 28:25; bad Ezekiel 37:14, 25. Kaei ka jingkular jong U BLei ha kaba ïadei bad ka jingwanphai pat jong ki Israel sha ka Ri Jingkular, bad kumno la pyndep?`

Ha ka por jong ka jingshah ringmraw sha Babilon, ki Israel ki la mad ym tang ïa ka jingshisha kaba sngewsih jong ka jinglong khlem nongrim hynrei ka long ruh ka jingkular ba ka jingïadei jong ki bad U Blei, wat la la leh da kaba pynïatylli kawei lyngba ka jingkular jong kata ka ri, ym shym la buh kyndon, buh pud ban ïoh ïa ka ri. Haba ki Israel ki la phla ïa ki pop jong ki, ki la kylla bamut, bad ki la wad ïa U Trai da ki dohnud jong ki baroh, U Blei u la pyndep biang ïa ka jingkular jong U, bad U la wanrah biang ïa ki sha ka ri jong ki kum ka dak jong ka jingpynthymmai jong ki. Kata ka mut, ba U dang long U Blei jong ki, wat katba kim pat don ha ka ri.

Hynrei kumba la kular ba ki Israel kin ïoh kynti ïa ka ri sha ki bymjukut ka long da ka kyndon (Deuteronomi. 28:63, 64; Joshua. 23:13, 15; 1 Syiem 9:7; 2 Syiem 17:23; Jeremïah 12:10-12. Ha kajuh ka por, ki nongïathuhlypa jong ka Testament Barim ki la kdew sha ka jingpynkylla dur biang ba u syiem u ba hïar pateng na u Dabid ha ka lawei un wanrah pat (Isaïah. 9:6, 7; Sekharïah. 9:9, 16). Ïa kane ka jingkular la pyndep ha ka jingim, ka jingïap, bad ka jingmihpat U Jisu Khrist, ha kaba baroh ki jingkular ha ki Israel hyndai kin ïoh ïa ka jingpyndep ïa ki.

Ka jingpyndep kaba kut jong ka jingkular ba kynja Blei jong ka jingjahthait, ka jingbun bad ka jingbha jingmiat ha ka ri kan jia ha ka pyrthei kaba thymmai, kaba la pyllait na ka pop bad ki jingma kiba mih na ka. Ha kata ka jingmut, kum ki Khristan, ka jingkyrmen jong ngi ka long halor ka jingkular U Khrist ba Un wan phai pat bad, hadien 1,000 snem ha bneng, Un seng ïa ka hima bymjukut jong U ha ka pyrthei kaba la thaw thymmai. Kane kan long ka jingpyndep kaba kut ïa ki jingkular baroh shaphang ka ri.

`Pule Ioannis 14:1–3, Titus 2:13, and Jingpynpaw 21:1–3. Kaei ka jingkyrmen kaba khatduh eh kaba la shem na ka bynta jong ngi hangne ha kine ki dkhot, bad balei ba ka jingïap jong U Jisu ka pyntikna ïa ngi ïa ka jingpyndep ïa kane ka jingkyrmen?`