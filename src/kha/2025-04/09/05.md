---
title:  Ka Jubilee
date:   26/11/2025
---

Ka ri ka la long ka pdeng eh ha ka jingdon jong ki Israel kum ki briew U Blei haduh ba ym lah khlem da ïasam ïa ka baroh kawei. La hap ban phïah ïa ka ha kajait, ki kur bad ki longïing (Jingkheiñ 34:13-18) khnang ban khanglad ïa ka ban long ka jong ki katto katne ki briew kiba donbor.

`Pule Leviticus 25:1–5, 8–13. Kaei ka jingthmu jong ka snem jong ka jingshongthait ka Sabbaton bad ka snem jong ka Jubilee?`

Ka don ka jingïapher bad ka ri Egypt, ha kaba ki nongshong shnong ki ju duh noh ïa ka khyndew bad ki kylla long ki mraw nongrep jong u Pharaoh, ka jingthmu jong U Blei na ka bynta ki Israel ka long ba kin ym kylla long bym thikna ne duh noh ïa ka jaka. Ym don mano mano ruh, shabar jong ka jaitbynriew bad ka ïing ha kaba la ai bynta ha kaba sdang, ki long ki trai ïa ka jaka. Ha ka jingshisha, katkum ka jingthmu jong U Blei, ïa ka khyndew ym lah ban die satia; lah ban ai wai tang katkum ka dor jong ka kaba la buh da ka jingbun snem haduh ka Jubilee kaba bud. Namarkata, ki bahaïing hasem jong u briew uba donkam ban “die” ïa ka jaka ki kpa tymmen jong u ki don ka kamram ban siew spah wat shuwa ka jubile (Lebitekos. 25:25)

Ka bynta ba la ai jong ka ri ka kylla long ka jingkhang sha ka dohnud jong U Blei. Kum u Kpa jong ngi uba ha bneng, U kwah ba ki khun jong U kin long kiba kylluid mynsiem bad kito kiba kham duk bad ban ailad ïa ki jaka jong ki ban ai bam ïa ki man la ka snem kaba hynñiew. Ka snem jong ka sabbaton da kaba pyndonkam ïa ka nongrim jong ka hukum Sabbaton ha ka rukom kaba kham ïar. Nalor ba ki kheiñ kor bad pynshlur ïa ka jingtrei shitom, ka jinglong trai ïa ka jaka ka khot ruh ïa ka jingburom bad jinglehsbun ïa kito kiba ïakynduh ïa ki jingeh ha ka liang ka pisa tyngka.

Ka aiñ jong ka jinglong trai ïa ka khyndew la ai ïa uwei pa uwei u Israel ïa ka lad ban pyllaitluid na ki jingeh kiba la hïar pateng ne kiba la pynmih hi da lade bad ban don ka jingsdang kaba thymmai ha ka jingim.

Ha ka jingshisha, kane ka dei ka jingthmu ba kongsan jong ka gospel: ban pyndam noh ïa ka jingbym ïadei hapdeng ki riewspah bad kiba duk, ki nongtrei bad ki nongai jingtrei, kiba ïoh lad bad ki bym ïoh lad, ki buh ïa ngi baroh ha ka jinglong kaba mar katjuh da kaba ithuh ïa ka jingdonkam jong ngi baroh kawei ïa ka jingaiei jong U BLei.

Kaba sngewsih ka long ba ka Israel ka la iehnoh ban bat ïa ka kyrdan ba la buh da U Blei bad, hadien ki spah snem, la pyndep ïa ki jingmaham ïa ka jingïohkynti jong ki la pyndep (2 Khronikl. 36:20, 21).

`Kumno ki nongrim jong ka ri Israel ki lah ban pynkynmaw ïa ngi ïa ka jingbynta ïa ka khyndew ne ka ri bad ïa ka Sabbaton, ha khmat jong U Blei, baroh ngi ïaryngkat? Kumno ka Sabbaton kan ïarap ïa ngi ban ong “em” ïa ki jingkylla kiba pyndonkam bakla, kiba sniew jong ka jingpyndonkam kiba pynshitom ïa kiba bun haka imlang sahlang?`