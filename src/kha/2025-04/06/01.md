---
title:  Ki Nongshun kiba na poh
date:   01/11/2025
---

### Ki Dkhot Pule Na Ka Bynta Ka Jingïapule Mynta Ka Taïew

1 Petros 1:4; Joshua 7; Ki Salm 139:1 – 16; Esra 10:11; Loukas 12:15; Joshua 8:1 – 29.

> <p>Dkhot Pule-lyndet</p>
> “Nga U Trai uba ïit ïa ka dohnud, nga tynjuh ïa ki khyllai, kat ban ai ha uwei uwei baroh katba kum ki lynti jong u, katba kum u soh ki jingleh jong u” (Jeremïah 17:10).

Ha u Joshua 7 lynnnong ngi ïohi ïa ka sien ba nyngkong ha kaba lyngba ka jingïashem ba shyrkhei, ki khun Israel ki sngewthuh na ki jingmih, ïa ka jingïateh kular bad ka jingmut ba jylliew jong ka. Katba ka jingbat ïa ka jingïakut ha ka jingïateh kular ka pynskhem ïa ka jingjop, kaba kheiñ sting ïa ki kyndon jong ka jingïateh kular ka wanrah ïa ka jingshah rem. Ka jingjop jong ka kynhun shipai ki khun Israel ka shong ym ha ka jingbun paid, ki jingnang ha ki rukom ban ïaleh thma, lane ki buit stad, hynrei ha ka jingdon jong u riewshlur bakynja Blei bad ki.

Ha ka por jong ka jingïoh kynti ïa ka ri jingkular, ki khun Israel ki la donkam ban sngewthuh ïa ka jinghikai kaba eh, ba u nongshun uba shykhei jong ki um dei na Shabar jong ka jaka shongdara jong ki, hynrei napdeng jong ki hi. Ka jingeh kaba khraw hakhmat jong ki kam dei ki kynroh jong ki nongbah Kanaan, lane ki kynhun shipai kiba tbit jong ki, hynrei ka mon kaba eh jong ki briew hapoh ki ïing jaiñ jong ki ban ïaid lait ïa ki hukum jong U Trai.

Ha kaba ap ïa ka jing ïohkynti bakynja bneng jong ngi (1 Petros 1:4; Kolosai 3:24), ngi ïakynduh ïa ki jingeh kiba ïasyriem. Katba ngi Dang don ha u pud jong ka ri jingkular, ïa ka jingïaineh jongngi la tynjuh, bad ngi lah ban jop tang lyngba ka jingpyndem ha U Jisu Khrist.

_*Pule ïa kane ka lynnong ban Pynkhreh na ka bynta ka Sabbaton, November 8._