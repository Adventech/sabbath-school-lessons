---
title:  Ka Jingpynkheiñ ïa Ka Jutang
date:   02/11/2025
---

`Pule Joshua 7. Kiei ki artylli ki daw ba kongsan jong ka jingshah jop jong ki khun Israel ha ki nong Ai?`

Ka long kaba itynnat ban peit ba ki nong pule ki tip, naduh basdang, ka daw ba U Yahweh U bitar kumjuh ruh ïa ka kyrteng jong u nong palat. Kumta ïaka jing bym shai jong ka jingïathuhkhana ha ka jinglap ïa ka jingpalat u Akhan la buh da ka jingeh hapdeng ka rukom peit jong u nong pule bad ka jong u Josua bad ki khun Israel. Kum kiwei pat ki lynnong kiba bun jong ka testament kaba rim, Joshua 7 lynnong ka don ïala ka jong ka jinglong tynrai kaba ïaiban. Ka bynta ba hapdeng bad ba kut haka, ka jubab ïa ka jingkylli balei ki khun Israel kim shym lajop ïa ka shnong Ai ha ka jingleit hïar thma kaba nyngkong.

Ki don artylli ki daw ba kongsan na ka bynta ka jingshah jop jong ki khun Israel ha ki nong Ai. Ka pop jong u Akhan, bad ka jingshaniah palat jong ki ha ka bor lajong. Hadien pat ka ïalam sha ka jingïaid lait ban kylli ïa ka mon jong U Trai ha shuwa ka jingleit hiarthma pyrshah ïa ka shnong Ai bad ka jing peit ibeiñ ïa ka bor jong ki nongshun.

Da kaba pynshong Nongrim ha u Joshua 7:1, 11 – 13, ngi lah ban ïohi ba, watla u Akhan u dei uba la leh ïa ka kam shukor ban pynkheiñ ïa ka kular, ka jaitbynriew baroh kawei ka hap ban shah pynshitom na ka bynta kaei ba u la leh. U Blei u batai ïa ka pop jong u Akhan da kaba pyni ïa ka jingkhia jong ka lyngba ka jingïai pyndonkam, ha ka dkhot 11, ïa ka ktien ‘ki la shim ruh’ (even, also). Nyngkong, ka ktien kaba ju ong ïa ka pop, la pyndonkam ‘khata’ nangta ïa ka kam jong ka jingpalat la batai da ki san tylli ki pop ba la kren da ka ktien ‘gam’: (1) ‘abar’ ‘ruh’ ‘ban ryngkang, ba pynkheiñ’ (2) ki la shim ruh (laqakh) na kita kiei kiei kiba dei ban pynjot (kherem), (3) ki la tuh ruh (ganab). (4) ki la shukor ruh (kakhash), bad (5) ki la buh ruh (sim) ïa kita hapdeng jong ki.

Ka jingïateh kular hapdeng jong U Yahweh bad ki Israel ka kynthup ïa ki briew ha baroh arliang, shimet shimet ne kum ka kynhun. Ha ka jingshai jong ka jingïateh kular, ïa ki khun Israel la niew kum ki bym lah ban pynïakhlad kiba shitylli kum ka jaitbynriew bala jied jong U Blei; namarkata ka pop jong uwei, lane katto katne na ki dkhot ka pyntngit ïa ka jaitbynriew ba la ïateh jutang baroh. Kumba U Trai U ong, “ki khun Israel ki la leh pop, bad ki la ryngkang ruh ïa ka jutang jong nga ïa kaba nga la hukum ïa ki (Joshua 7:11).

`Kiei ki rukom ba ka jaitbynriew baroh ka lah ban jynjar, bad ki la shem jynjar, na ka jingleh sniew jong uwei ne arngut hapoh ka kynhun? Ka nuksa aiu ba phi lah ban pyrkhat, bad kumno ka ktah ïa ka kynhun hi baroh kawei?`