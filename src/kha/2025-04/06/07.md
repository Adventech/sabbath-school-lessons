---
title:  Ka Jingpyrkhat shuh shuh
date:   07/11/2025
---

Pule ka jingthoh jong Ka Ellen G. White, “ka jingkyllon jong ka Jerikho. Sla. 493 – 498, ha ki kpa tymmen bad ki Nongïathuh lypa.

Ka pop kaba shyrkhei kaba la ïalam sha ka jingjot U Akhan ka don ïa ka tynrai ha ka jing ikwah, na ki pop baroh, kaba paw bha bad kaba ju kham shim sting…

“U Akhan u la sngewthuh ïa la ka pop jong u, hynrei ynda haba ka la slem palat ïa ka ban phla ban myntoi ïalade. U la ïohi ïa ki kynhun shipai jong ki Israel ba ki wanphai na Ai kiba la shah rem bad kiba la duh jingkyrmen; la katta ruh um shym la wan shakhmat ban phla ïa ka pop jong u. U la ïohi ïa U Joshua bad ïa ki rangbah Israel ba ki dem sha khyndew ha ka jingsngewsih kaba khraw ban batai. Lada Un jin da la phla, u lah ban ai katto katne ka jingpynshisha ïa ka jingkylla bamut kaba shisha, hynrei u ïai sngap jar. U la sngap ïa ka jingpynbna ba ïaka pop kaba khraw la leh, bad u la ïohsngew ruh ïa ka jinglong jongka ba la kren. Hynrei ïa ka shyntur jong u la set. Nangta la wan ka jingtohkit. Katno ka mynsiem jong u ka la kyndeh da ka jingsheptieng katba u la ïohi ba la kdew ïa ka jait jong u, te nangta ïa ka kur ka jait bad ka ïing ka sem, hynrei um kren satia ban phla, haduh ba ka shynrïah ti ka jong U Blei la long halor jongu. Nangta haba ïa ka pop jong u ym lah shuh ban buhrieh, u la ïathuh ïa ka jingshisha. Katno sien la ju leh ïa ki jingphla kiba kum kita. Ka don ka jingïapher kaba khraw ban phla ïa ki jingshisha hadien ba la lap ïa ka jingshisha bad ban phla pop ïa kiba ngi tip tang mangi bad U Blei. U Akhan un ym jin da la phla lada um shym pyrkhat ba da kaba leh kumta yn pynsangeh noh ïa ka jingpynsaja na ka bynta ka jingleh sniew jong u. Hynrei ka jingphla jong u ka shu ïarap ban pynpaw ba ka jingpynshitom ïa u ka long kaba dei. Ym shym la don ka jingkylla kaba mut kaba shisha na ka bynta ka pop, ym shym la don ka jingkylla kaba mut, ym shym la don ka jingshun ïa ka jingsniew.” Ellen G. White, ki kpa tymmen bad ki nongïathuh lypa sla. 496 – 498.

**Ki Jingkylli ban ïa Kren Lang:**

`Ïakren ïa ka jingmut jong ka hukum kaba shiphew (Eksodos 20:17) Ha ka pyrthei kaba dap da ka jingpynbna bad ka jingkwah brai, kumno ngi lah ban pynïapher hapdeng ka jingkwah bad ka jingdonkam, bad balei ba ka jingpynïapher ka long kaba donkam?`

`Pule ïa ka jingduwai jong U Danial ha u Danial 9:4 – 19. Balei ba ka long kaba kongsan ba U Danial, ha ka jingphla ïa ki pop jong ki khun Israel, u la ïai ong “ngi” la leh ïa kine kiba sniew baroh, watla ngim don ïa ki jingbuh jingkynmaw ba u Danial dalade u la ju leh ïa kaba sniew?`

`Pyrkhat shaphang ka jingkylli ha kaba kut jong ka jingpule ïaka sngi kaba san. Balei ba ka jingkohnguh jong ki khun Israel ïa baroh ki aiñ bad ki jingbishar ki long kiba donkam bha ïa ka jingphla jong ki? Kumno ba kane ka juh ka jinghikai ka ïadei bad ka balang jong ngi mynta? Kata ka long, katno kan long kaba bha eh ïa ka jingsakhi jong ngi lada ngi bud ïa baroh ba la ai ha ngi da U Blei?`