---
title:  Ka Sakhi ïa Ka Bor U Blei
date:   06/11/2025
---

Kumba ngi tip, U Blei u la ailad ïa ki jaitbynriew ba mane bleithaw ban tip shaphang jong u bad ban phai noh na ki lynti bymman jong ki (peit ha ka lynnong 5). Ki la kyntait bad ki la mad ïa ka jingbishar jong U Blei.

`Pule Joshua 7:6 – 9, kaba ïadei bad ka jingpynpaw kaba nyngkong jong u Joshua ïa ka jingsniew kaba la wan jia haki. Peit khamtam ha u Joshua 7: 9. Kaei ka jinghikai ba kongsan shaphang U Blei ïa kaba la shem hangne?`

Ha kaba nyngkong u Joshua u sngew long kum ki khun Israel hapdeng jong ka jingeh hadien ba ki la mihnoh na Ijipt: “Ah ban da ngi ngi la ïap da ka kti U Trai ha ka ri Ijipt, mynba ngi la ïashong hajan ki khiew doh, mynba ngi la ïa bam ïa u kpu ha ban da kdang; naba phi la wallam noh ïa ngi ha kane ka ri khlaw, ban pynïap ïa Une u paidbah baroh da ka jingthngan.” (Eksodos 16:3)

Bad hangne U Joshua: “Waw! Ah Trai U Blei, balei ba me la shu wallam ïa une u paidbah sha Shiliang Jordan, ban ai noh ïa ngi ba ka kti ki Amor, ban pynjot ïa ngi? Ah ban da ngi la shu hun, ba ngin da shong ruh sha Shiliang ka Jordan!” (Joshua 7:7)

Shen hadien, u la pynpaw ïa ka jingsngew khia na ka bynta ka jingjot ba ïa ka kyrteng bad ka nam U Blei yn ktah da kane ka jingshah rem. “namar ki Kanaan bad ki traishnong kiba ha ka ri kin ïohsngew ïa kane, bad kin ker sawdong ïa ngi, kin ot noh ruh ïa ka kyrteng jong ngi na ka khyndew: te men leh kumno ïa la ka kyrteng bakhraw? (Joshua 7:9).

Kane ka pynpaw ïa ka matpdeng bad ka jinghikai kaba long pdeng jong ka jingthmu jong U Blei ïa ki Israel. Watla u kwah ïa ka jaitbynriew ba mane bleithaw sawdong jong ki ban ïohi ïa kiei kiei kiba khraw ba U Blei un leh na ka bynta ki briew kiba kohnguh ïa u, ki lah ruh, kumba ka Rahab ka la leh, ka la tip shaphang U Blei ki Israel da ka bor jong ka jingjop thma jong ki briew jong u. Ha kawei pat ka liang, lada kiei kiei kin long kham sniew, kumba ka jia hangne, ki jaitbynriew kin shim ba U Blei ki Israel u long uba tlot bad bym lah treikam. (peit Jingkheiñ 14:16; Deuteronomi 9:28), kaba lah ban pynshlur ïa ka jingpyrshah jong ki nong kanan.

Ha kiwei ki kyntien, wat ha ka jingmut jong ki Hebru ban shimti ïa ka ri, don shibun ki jingeh kiba khraw bad ki jinghikai, kaba kynthup ruh ban wanrah ka burom bad ka jingïaroh ïa u Blei, uba long ruh tang ma u ka jingkyrmen na ka bynta kiba mane bleithaw, kumjuh ruh ïa ki Israel.

`Pule Deuteronomi 4:5 – 9. Ha kano ka rukom ba ngi lah ban ïohi ïa ka jingsyriem hangne hapdeng ki Israel bad ka jingsakhi jongki sha ka pyrthei bad ka jingsakhi jong ngi kum ki Seventh-day Adventist ha kine ki sngi?`