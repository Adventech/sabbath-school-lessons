---
title:  Ka Jingïathuhkhanna Kaba Jia Shisha
date:   07/11/2025
---

### Kaba Pynphai Noh Ïa Kiei Kiei Ki Jong U Blei: Bynta I

_Da: Andrew McChesney_

U Frank Mukube u la duna pisa hadien ba u la kynrïah jaka sha ka shnong kaba thymmai ha Namibïa bad ba u la pynbiang ïa ka ïing wai da kaba u thied shibun kiei kiei da ka ram: ka jingthïah, ki shuki, ka stove, ka radio, ka television bad ki khiew ha ïing shetja.

Kata kam shym la dei ka jingthmu. U Frank u la ïoh ïa ka kam kaba thymmai kum u nonghikai jingkheiñ, bad u la dep kheiñ bha ïa ka jingpynlut shibnai. Ha kaba nyngkong um shym la don jingeh ban ai ïa kaba shiphew bad jingkynshew, bad ban siew ram. Hynrei ki jinglut ba khlem poi pyrkhat ki la shu mih. Ka I kumba kam dap pisa ïa kaei kaei ruh, bad u la sangeh ban ai bashiphew bad jingkynshew. U Frank u la sngew khuslai. U la duwai, “kumno ngan leh?” kan shimpor ar snem ban siew dep ïa ka ram. Hynrei Malakhi 3:8, 9 ka ong, “u briew un lute ïa u Blei ne em? Hynrei me la lute ïa nga! Hynrei me ong, “ha kaba kumno ngi la lute ïa me?” ha kaba shiphew bad ka jingkynshew. Phi long bala tim da ka jingtim kein, naba phi la lute ïanga.”

Arsnem ki la ïaid lait. U Frank u la sngew ïa ka jingkit kaba khia haduh ka sngi ba un siew dep ïa ka ram. Hynrei ha ka jaka ka jingkmen, u la nang kham sngew dukha. U la rai ban pynphai ïa kiei kiei baroh kiba u la thied da ka ram. U briew uba nyngkong uba tip ïa ka jingthmu jong u dei u baheh jong u ha ka skul ba u hikai, u la pan jingbit ban mih na ka campus katto katne kynta. “Nga donkam ban pynphai ïa ki tiar jongnga sha dukan,” u la ong.

“Phim shym la siew ïa ki la kylli u ba halor jong u.”

“Nga la dep siew lut tangba nga kwah ban pynphai ïa ki,” la ong u Frank

“Balei?”

“Ki ïeng hapdeng jong nga bad U Blei jongnga namar ba nga la shah rem ban pynphai ïa kaba dei ka jong u Blei.”

Ka jingrkhie beiñ ka la pyndap ïa ka kamra. “mem lah ban leh kumta” uta u ba halor jong u u ong. “hato me la bieit?” hynrei u la shah ïa U Frank ba un mih na campus.

U Frank u la leit sha ka ïing ba u sah wai bad u la pynbna ïa ka rai jong u ha u para jong u, uba la wan sah lang. u para jong u ruh u la kylli ïa ka jingkoit jingkhiah jong u Frank.

“Ka bha ym ban sah bad ki tiar kiba la tim,” u Frank u la jubab. “Nga la pyndonkam da ka pisa jong U Blei ban siew na ka bynta kine kiei kiei”

Nangta u Frank u la leit sha dukan bad u la ïakren bad u Manager, uba la peit ha ka computer ïa kita ki jingthied bad u la ïohi ba la dep siew lut

“hato me la klumar jingmut?” u la kylli

U Frank u la pyntikna ha u ba u bit u biang. “hynrei ngim lah ban thied biang na me,” u Manager u la ong.

U Frank um shym la sngew ei ei

U Manager u la print ïa ka kot. “sign hangne” u la ong. “ka ong ba me la siew lut ïa baroh hynrei la pynphai biang ïa ki khlem da siew dor shuh.”