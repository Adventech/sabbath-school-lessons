---
title:  Ki Pud Sawdong Kiba Shai
date:   16/12/2025
---

Da kaba pyndonkam ïa kijuh ki kyntien kiba la kren ha u ha kaba sdang jong ka kitab (Joshua 1:7, 8), u Joshua u pynpaw ba ka kam kaba la ap ha khmat ki Israel kam dei ha ka jinglong shipai ban long kaba nyngkong. Ka long kaba kynja mynsiem. Ka don jingïadei bad ka jingkohnguh ïa ka mon ba la pynpaw jong U Blei ha ka Torah.

`Balei phi tharai ba u Joshua u la shim ïa ka nongrim kaba khlaiñ kum kata shaphang ka jingïadei jong ki Israel bad ki jaitbynriew kiba don sawdong (Joshua 23:6-8, 12, 13)?`

Ka jingma kaba ki Israel ki ïa kynduh kam dei ka jingma jong ka jingshun jong ki jaitbynriew kiba dang sah hynrei ka jingma jong ka jingïadei paralok jong ki. Ki tiar ïaleh thma jong ki ki lah ban ym pyni ïa kano kano ka jingpyrshah ïa ki Israel; hynrei ka jingmut bad ki jinglong jong ki (lane ki jinglong pyrshah) ki lah ban pynshisha ba ki kham pynmynsaw ban ïa kano kano ka bor shipai. U Joshua u khring ïa ka jingmut jong ki nongïalam sha ka jingshisha kaba kongsan ba ka jingïaleh kaba ki la ïadon bynta ha kaba nyngkong, bad kaba khatduh eh, kaba kynja mynsiem. Namarkata, ki Israel ka hap ban pynneh ïa ka jinglong kyrpang jong ka.

Ka jingmana ban khot ïa ka kyrteng jong u blei, ban smai da u, bad ban shakri ne dem khrup ha u ka don jingïadei bad ka jingmane bleithaw. Ha ka ri sha mihngi hyndai, ka kyrteng jong u blei ka pyni ïa ka jingdon bad ka bor jong u. Ka jingkhot ne jingkdew ïa ki kyrteng jong ki blei nongwei ha ki jingai khublei ba man ka sngi ne ha ki kam khaïi ka mut ka jingithuh ïa ka bor jong ki bad ka ïarap ban ïalam ïa ki Israel ban wad ïa ka bor jong ki ha ka por ba ki donkam (ïanujor bad ki Nongbishar 2:1-3, 11-13).

Ka jingma jong ka jingshongkurim khleh bad ki nong Kanaan kiba dang sah ka long ban duh noh ïa ka jinglong khuid ba kynja mynsiem jong ki Israel. Ka jingthmu jong ka jingsneng jong u Joshua kam dei ban kyntiew ïa ka jinglong khuid jong ka jaitbynriew ne ka jingïapher jaitbynriew hynrei ban kiar na ka jingmane bleithaw, kaba lah ban ïalam sha ka jingkyllong ba kynja mynsiem jong ki Israel. Ka jingjia ha u Solomon ka long ka nuksa kaba la ïathuhkhana kaba long ka bainong kaba sngewsih ha ka jinglong mynsiem jong ka jingshongkha khleh bad kiwei ki jaitbynriew (1 Syiem 3:1, 1 Syiem 11:1-8); ha ka Testament Bathymmai, la maham shai ïa ki Khristan ban wad ïa ka jingïadei ha ka shongkha bad ki bym ngeit (2 Korinth. 6:14), wat la, ha kaba ïadei bad ki jingshongkurim kiba la don lypa, u Paul um ai jingmut ban ïakhlad noh na u lok u bym ngeit hynrei u khot ïa ki ban im ka jingim Khristan kaba long ka nuksa da ka jingkyrmen ban jop ïa u/ka lok sha U Trai (1 Korinth 7: 12–16 ).

`Ka jingmaham jong u Joshua pyrshah ïa ki jingïadei kiba pynmynsaw kiba khlem pep ka ïalam sha ka jingkylli shaphang ka jingïadei jong u Khristan bad ka “pyrthei.” Kumno ngin shem ïa ka jingpynbiang ha ka jingïadei bad ka imlang sahlang kaba ker sawdong ïa ngi?`