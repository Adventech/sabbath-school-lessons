---
title:  Ka Jingbitar Jong U Trai
date:   17/12/2025
---

`Kumno ngi dei ban batai ïa ki jingbatai shaphang ka jingbitar shla bad ka hok kaba la ai kylliang U Blei ha u Joshua (Joshua 23:15, 16) bad shawei pat ha ka Jingthoh Bakhuid? (Peit ruh Jingkheiñ 11:33; 2 Khronikl 36:16; Jingpynpaw 14:10, 19; Jingpynpaw 15:1).`

Ki Israel ki la mad lypa ïa ka jingbitar U Trai ha ka por ba ki ïaid wir ha ka ri khlaw (Jingkheiñ 11:33, Jingkheiñ 12:9) bad kumjuh ruh ha ka Ri Jingkular (Joshua 7:1) bad ki la tip bha ïa ki bainong kiba lah ban mih na kaba pynmih ïa ka jingbitar U Yahweh da kaba pynkheiñ lypa ïa ka jutang. Kine ki dkhot ki pyni ïa ka jingkut jong ka jingpynïakhlad jong ka jingkren da ki ktien kiba khlaiñ jong u Joshua. Ka long kaba sngewsih ban ïohsngew ba U Trai un pynjot ïa ki Israel, namar ïa kajuh ka kyntien la ju pyndonkam mynshuwa ban kdew ïa ka jingpynduh noh ïa ki nong Kanaan. Da kaba thikna kumba la pyndep hok ïa ki jingkular U Trai shaphang ka jingkyrkhu ïa ki Israel, ki jingtim jong ka jutang (Lebitekos 26, Deuteronomi 28) ruh kin sa long kiba shisha lada ki Israel ki kyntait ïa ka jutang. Ha ka jingshai jong ka jingshahbeh noh bad jingshah pynjot jong ki nong Kanaan, kine ki dkhot ki pyni sa shisien ba U Trai u long ha kaba kut u nongbishar jong ka pyrthei baroh kawei. U pynbna ïa ka thma pyrshah ïa ka pop, khlem da kheiñ ïa ka jaka ba la shem ïa ka. Ki Israel kim shym la pynkyntang, bad kam shym la ïoh ïa ki jingmyntoi ba kyrpang, lyngba ka jingïashim bynta ha ka thma bakhuid kumba ki jaitbynriew nongmane bleithaw ki la leh haba hadien ki la kylla long ka lad jong ka jingbishar jong U Trai pyrshah ïa ka jaitbynriew ba la jied.

Ka shong hapoh ka bor jied jong ki Israel ban pynlong ïa ki jingthikna ba donburom jong ka por ba la leit noh kum ka nongrim ban ïakynduh ïa ka lawei.

Ha ka jingpeit nyngkong, ha ka jinghikai jong ka Baibl shaphang ka jingbitar U Blei ka i kumba kam ïahap bad ka jingpynskhem ba U Blei U long ka jingieit (Ioannis 3:16, 1 Ioannis 4:8). Hynrei, ka dei thik ha ka jingshai jong ka jingbitar U Blei ba ka jinghikai tynrai ka Baibl shaphang ka jingieit U Blei ka nang kham ïadei shuh shuh. Nyngkong, ka Baibl ka pyni ïa U Blei kum uba ieit, uba ïaishah, uba ïaishah slem bad uba kloi ban map (Eksodos 34:6, Mikah. 7:18). Hynrei ha ka jinglong jong ka pyrthei kaba la ktah da ka pop, ka jingbitar U Trai ka long ka jinglong jong ka khuid bad ba hok jong U haba u la ïalehpyrshah ïa ka pop bad ka jingsniew. Ka jingbitar jong u kam ju long da ka jingsngew mynsiem, kaba pynhïar kput, ka jingpynpaw kaba kham palat ïa kaba ym shem la khmih lynti. Ka Testament Bathymmai ka hikai ba U Khrist U la pynlong ka pop na ka bynta jong ngi (2 Korinth 5:21), bad lyngba ka jingïap jong U la pynïasuk ïa ngi bad U Blei (Rom 5:10). Uno uno uba ngeit ha U un ym hap ban mad ïa ka jingbitar U Blei (loannis. 3:36, Ephesos. 2:3, 1 Thessoloni. 1:10). Ka jingmut jong ka jingbitar U Blei ka pyni ïa U Blei kum u nongbishar hok jong ka pyrthei bad Uba kyrshan ïa ka daw jong ka hok (Ki Salm 7:11, Ki Salm 50:6, 2 Timothi 4:8).