---
title:  U Blei U long Uba Ïaineh
date:   13/12/2025
---

### Ki Dkhot Pule Na Ka Bynta Ka Jingïapule Mynta Ka Taïew

Joshua 21:43–45; 2 Timmoti. 2:11–13; Joshua 23; Jingpynpaw 14:10, 19; Deuteronomi 6:5.

> <p>Dkhot Spel-lyndet</p>
> “Kam shym duh ei ei na kiei kiei kiba bha ïa kiba U Trai u la kren ha ka ïing Israel; ka la wan long baroh.” (Joshua 21:45,).

Haba u John F. Kennedy u la kren ha ka ri America ha ka jingpynbna ïa u, ha ka 20 tarik u January, 1961, ka jingkren jong u ka long tang 1,366 kyntien, hynrei ka la iehnoh ïa ka dak bym lah ban pyndam ha ka jingmut jingpyrkhat jong ki nong America. Katba u dang pynshlur ïa la ka ri ban pynleit jingmut ha ki jingkitkhlieh jong ki ha ka jaka jong ki kabu jong ki, u la ong: “Da ka jingsngewthuh kaba bha kaba long tang kawei ka bainong kaba thikna jong ngi, da ka histori kaba long ka nongbishar kaba khatduh jong ki kam jong ngi, to ngin leit shakhmat ban ïalam ïa ka ri kaba ngi ieit, da kaba pan ïa ka jingkyrkhu bad jingïarap jong U, hynrei da kaba tip ba hangne ha pyrthei ka kam jong U Blei ka dei ban long shisha ka jong ngi hi.”

Katba u Joshua, u nongïalam jong ki Israel uba la tymmen, u la sngewthuh ba u la jan sha kaba kut ka jingim jong u, u la rai ban kren ha ki nongïalam jong ka jaitbynriew bad ki Israel (Joshua 23 bad 24). Ha u Joshua 23 ka kham pynleit jingmut ha ka lawei bad kumno ban mane ïa U Blei —kyrpang eh. Ha u Joshua 24 ka bishar bniah ïa ki kam ba ïaineh jong U Blei ha ki por ba la leit noh, da ka jingthmu ban pynlong ïa ka rai shaphang ma U hi marwei U ba dei hok ban ïoh ïa ka jingmane: U dei U Yahweh.

Ha kane ka taïew, ngin ïa pule lang ïa ka jingkren ba nyngkong jong u Joshua, ha kaba u peit biang sha ki jingjop jong ki Israel hynrei ha kajuh ka por u bud ïa ka lynti jong ka jingjop ha ka lawei na ka bynta ki Israel.

_* Pule ïa kane ka lynnong ban pynkhreh ïa ka Sabbaton December 20._