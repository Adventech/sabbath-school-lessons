---
title:  Ka La Wan Long Baroh
date:   14/12/2025
---

`Pule Ha u Joshua 21:43-45, kaei ka dur ba ka kitab ka pyni shaphang U Blei? Kumno kine ki kyntien ki ïadei ym tang bad ka Ri Jingkular kaba la don ha ka histori hynrei bad ka jingshisha jong ka jingpynim jong ngi (2 Timmothi. 2:11-13)?`

Kine ki dkhot ki pynlong ka jingkut jong ka kitab bad ka jinglum lang ne shim kyllum lyngkot sha phang U Blei. Ki pynpaw ïa kawei na ki phang pdeng ba kongsan jong ka kitab baroh kawei: ka jinglong ba ïaineh jong ka jutang jong U Trai, uba bat ïa ki jingkular jong U bad uba pyndep ïa ki jingsmai jong U. Kane ka bynta kaba lyngkot ka lum lang ruh ïa ka thup jong ka kitab baroh kawei haduh mynta. Ha u Joshua 21:43 ka kren shaphang ka jingai bynta bad jingpynbeit ïa ka ri (Joshua 13-21), katba ha u Joshua 21:44 ka thew ïa ki jingjop ba la jop halor ki nongshun bad ka jingsynshar ba la ïoh halor ka ri (Joshua 1-12). Ïa kane ka jingpeit shadien baroh la peit lyngba ka prism (ka dur tylli jong ka ei ba kit duh jong ka ki ïa syriem kumjuh kumjuh) jong ka jinglong bashisha U Blei. Ki Israel ki dei ban kynmaw beit ba kim lah satia ban dawa ïa ki jingjop halor ki nongshun jong ki ne ïa ka ri kum ka jingïoh pateng jong ki — lait noh tang lyngba ka jinglong bashisha jong U Blei ïa ka ktien ba la ai jong U.

U la ai “ïa ka ri baroh” (Joshua. 21:43, la pynskhem), u la aiti noh “ïa ki nongshun jong ki baroh ha ka kti jong ki” (Joshua. 21:44,), bad kat kum “baroh kaba U la smai” (Joshua. 21:44), “Ka la wan long baroh” (Joshua. 21:45,). Ka jingpyndonkam biang ïa ka kyntien kol, “baroh,” hynriew sien ha ki lai tylli ki dkhot (Joshua. 21:43-45), ka pynksan sa shisien ïa ka jingshisha ba ka ri ka long ka jingai jong U Trai (Yahweh), bad ki Israel kim lah ban shim burom ei ei namar ba ki la ïoh ïa ka. Dei U Trai uba la smai ban “ai” ïa ka ri bad uba la “lah ai” ïa ki nongshun jong ki ha ka kti jong ki.

Baroh ka jingjop jong ki Israel ka hap ban long tang ha ka jingdon bad jingshaniah tang sha ka bor ba kynja Blei jong U Blei. Kane ka long kaba dei biang shisha shaphang ka jingpynim jong ngi: “Namar da ka jingaiei la pynim ïa phi, da ka jingngeit keiñ; kata ruh ym na phi hi; ka long ka jingai U Blei: ym da ki jingleh keiñ, ba uno uno ruh un ym ïoh ban sngew sarong”. (Ephesos 2:8, 9,)

Hooid, da kaba pynksan ïa ka jinglong bashisha U Blei, u Paul u la thoh: “Kane ka ktien kaba shisha; namar lada ngi la ïap lem bad u, ngin ïoh im ruh lem bad u; lada ngi ïaishah ngin ïasynshar ruh lem bad u; lada ngin len ïa u, u ruh un len ïa ngi: Lada ngi ki bym neh, u ïaisah ma u uba ïaineh; naba u um lah ban len ïa lade.” (2 Timothi. 2:11–13).

`Kumno ka jinglong baïaineh jong U Blei ha kaba pyndep ïa ki jingkular jong U ka ai ïa ngi ka jingsngewskhem ba ym don kawei ruh na ki jingkular jong U na ka bynta ka lawei kaba lah ban bakla? (Peit 1 Korinth 10:13 bad 2 Korinth 1:18-20).`