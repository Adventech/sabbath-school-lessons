---
title:  U Trai U Long U Nongïaleh Thma
date:   21/10/2025
---

`Pule Eksodos 2:23-25; Eksodos 12:12, 13; bad Eksodos 15:3-11. ka mut aiu ban ong ba U Trai u long u nongïaleh thma?`

Ha ka jingsah slem jong ki ha Ijipt, ki Israel ki la klet noh ïa U Blei bashisha jong ki kpa tymmen jong ki. Katba bun ki bynta jong ki jingleit jingwan jong ki lyngba ka ri khlaw ka la pyni, ïa ka jingtip jong ki ïa U Blei U Abraham. U Isaak, bad u Jakob ki la jah noh, bad ki la khleh lang ïa ki jinglong niam ha ki jingleh niam (ïanujor bad Eksodos. 32:1-4). Hapoh ka jingshah pynshitom bein jong ki nong Ijipt, ki la pyrta ha U Trai (Eksodos. 2:23-25), bad ha ka por kaba biang, U Trai u la don bynta lang bad ki ha ki jingïaleh.

Hynrei, ka jingïaleh kaba la batai ha ki 12 tylli ki lynnong jong ka kitap Eksodos, ki dei tang ka jingpyni bor hapdeng u Moses bad ki pharaoh. Katkum ka jingmut jingpyrkhat jong ka thma hyndai jong ka thaiñ Mihngi, ki jingïaleh hapdeng ki jaitbynriew, la kheiñ ha kaba kut kum ki jingïaleh hapdeng ki blei bapher bapher. Ka Eksodos 12:12 ka pynbna ba U Trai u la bishar, ym tang ïa u pharaoh hynrei ïa ki blei Ijipt ruh, kita ki ksuid kiba donbor (Lebitekos. 17:7, Deuteronomi. 32:17) kiba ïeng shadien bad pyndonkam ïa ka bor ban pynshitom bein bad ka rukom imlang sahlang kaba khlem akor jong ka ri Ijipt.

Khatduh eh, U Blei u don ha ka thma bad ka pop bad un ym shah ïa kane ka jingïaleh kan sah junom (Ki Ki Salm 24:8; Jingpynpaw 19:11; Jingpynpaw 20:1-4, 14). Baroh ki angel kiba la hap, kum kumjuh ruh ki briew kiba la pynithuh thikna bad kiba khlem phai pat ïa lade na ka pop, kin sa shah pynduh noh. Namar kata na kine ki daw, ki thma pyrshah ïa ki nongshong shnong jong ka ri, ki hap ban shim kham kloi ïa ka rai jong kane ka jingïaleh, ka ban poi sha ka tduh jong ka ha ka diengphna bad ka jingpynkut ha ka jingbishar kaba khatduh, haba ka hok bad ka jinglong jong U Blei jong ka jingieit yn sa pynksan.

Ïa ka jingmut jong ka jingpynjot lut ïa ki nong Kanaan dei ban sngewthuh ha ka nongrim jong ka jinghikai jong ka Baibl, ha kaba U Blei U don bynta ha ka jingïaleh hapdeng kaba bha bad kaba sniew kaba don ha kane ka pyrthei. Ha kaba kut, Ka nam jong U Blei bad ka jinglong jong U ki don ha ka jingma (Rom 3:4, Jingpyn 15:3). Namar ba ka pop ka la rung ha ka jinglong briew, ym don mano mano ba lah ban ïeng ha ka jinglong kaba pdeng. Uwei u dei ban long ha ka liang U Blei ne ha ka liang jong ka jingsniew. Namar kata, da kaba pyrkhat ïa kane ka tynrai, ka jingpynduh jait ïa ki nong Kanaan ka dei ban la peit kum ka jingpyni lypa ïa ka jingbishar kaba khatduh.

`Ka jingshisha jong ka jingïaleh kaba khraw ka ailad tang ïa kawei na ki ar ki liang. Kumno phin tip ha kano ka liang phi don shisha?`