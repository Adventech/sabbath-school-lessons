---
title:  Ka Jingpyrkhat shuh shuh
date:   24/10/2025
---

Pule Ellen G. White, ““Ka Jingkyllon jong ka Jerikho,” ha ka kot Patrïarchs and Prophets ka sla 487-493.

Haba ka jingleh pyrshah ïa ka bor U Blei ka la mih ha ka pyrthei, U Blei un hap ban pynkut noh ïa ka jingïaid beit jong ka longbynriew jong U kaba khlem kylla bad kaba la neh junom, bad un hap ban aiti noh ïa ka jingpynïaid ïa ka pyrthei baroh, ha uwei na ki jingthaw ba leh pyrshah jong U. lane Un leit ban long uba khuid, uba hok, U Kpa uba ieit bad uba isynei ïa kiei kiei baroh kiba la don. Ka Baibl ka pyni ïa ka dur kaba ar, bad ha kane ka khep, ka jingïaleh hapdeng ki bor jong ka jingsniew bad ka bor jong U ka long kaba ym lah ban kiar.

Haba ki bor saiñ pyrthei ne imlang sahlang ki pynïadei bad ka jingkulmar bad ki bor pyrthei ban ïaleh pyrshah ïa ka jinglong pyrshah U Yahweh, U, Kum U Trai Nongshynshar uba khlieh ïa ka pyrthei baroh kawei, U la bteng ban leh ïa la ka bynta. Ka jingthmu ka jong U Trai kum u nongïaleh, ka kylla long ka jingpynpaw lypa ïa kata kaba kut kan don ka jingjop, ïa kaba khatduh kan pynkut noh ïa ka jingïaleh hapdeng kaba bha bad kaba sniew (Jpw 20:8-10). Nalor kata, ki thma ba ki Israel ki ïaleh ym tang ba ki pynpaw kum ha ka durkhmih ïa ka jingïaleh hapdeng kaba bha bad kaba sniew, Hynrei ki long shi bynta jong kajuh ka jingïaleh, ka jingbishar ba khadduh jong U Blei ha ka por kaba mynta.

U Blei u la pynlong ïa ka kum ka kabu bad ka kamram jong ki ban rung shapoh ka ri ha ka por ka jong U, hynrei lyngba ka jingbymsuidñiew jong ki ïa kata ka jingbit la weng noh…. Kam shym la long ka jingthmu jong U ba kin ïoh ïa kata ka ri da ka thma, hynrei da kaba kohnguh tyngeh ïa ki hukum jong U.”—Ellen G.White, Ki Kpa Tymmen bad ki Nongïathuhlypa, sla. 392

**Ki Jingkylli ban ïa Kren Lang:**

`Kumno ka tynrai jong ka jingïaleh haka jaka bneng jong ki bneng (cosmic conflict) ka ïarap ïa phi kham bha sngewthuh ïa ka hukum jong U Trai ïa ki Israel ban leit sha ka thma.`

`Ha ka klas, ïakren ïa ki jubab jong phi ïa ka jingkylli jong ka sngi kaba ar ha kaba ïadei bad ka jingïaleh kaba khraw bad kumno ka ïalehkai ha ka pyrthei sawdong jong ngi. Kaei ka bynta jong ngi ha kane ka jingïaleh, bad kumno ban ngi wad ban pyndep ïa ka?`

`Kumno ngi lah ban pyntreikam ïa ka nongrim ban ïeng skhem bad ap ïa ka u Trai ban ïaleh na ka bynta jong ngi ha ka jingim ba kynja mynsiem jong ngi?`

`Bunsien, ha ki jingïakren jong ngi teng teng ka wan ka jingbym ïasngewthuh jingmut ha ka balang, ngi kwah ban ïohi mano ba don ha ka liang jong ngi. Kumno ngi dei ban pynkylla ïa ka jinglong jong ngi haba ngi pule ïa ka kitap u Joshua 5:13-15?`