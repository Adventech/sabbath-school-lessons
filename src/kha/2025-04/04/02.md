---
title:  U Rangbah Shipai Jong U Trai
date:   19/10/2025
---

`Pule Joshua 5:13-15. Kaei kaba kane ka jingthoh ka ong shaphang ka jinglong tynrai jong ka jingjop ïa ka ri Kanaan?`

Ki Israel ki dang shu ïaid lyngba ïa ka wah Jordan bad ki la kiew halor ka jaka jong ki nongshun. Ka kut jong ka Jerikho ka ïeng ha khmat jong ki, ki khyrdop jong ka, la khang skhem (Joshua. 6:1). Ha kane ka por, ki paidbah kim tip ïa kano kano ka buit ban ïaleh thma. Kaba kham sngewkhia shuh shuh ka long ba ki Israel ki don tang ki jri sïat , ki sum, bad ki khnam ban shim ïa ka nongbah kaba la ker kut bha.

Ki jingkylli jong u Joshua shaphang ka jingsngewthuh ka jong u ïa une u nongwei, u ïoh ïa ka jubab ka bym shai: “Em.” Kane ka jubab na u nongwei ka pyni ba um kwah ban pynpaw ne shim bynta ha ki bynta ba la buh ne batai da u Joshua. Ha kiwei pat ki kyntien, ka jingkylli kaba khatduh kam dei hato U don ha ka liang jong u Joshua; hynrei, hato U Joshua u kwah ban don ha ka liang jong U?

`Ïanujor ïa Joshua 5:14, 15 bad 2 Syiem 6:8-17, Nehemaïah 9:6, bad Isaïah 37:16. Kaei kaba phi tip shaphang ka jinglong jong u nongïalam shipai U Trai?`

Katba ka jingong “u rangbah shipai U Trai” ka long kaba pher, ha ka Baibl Hebru, ka jingpynïasoh lang ïa ki kyntien “nongsynshar” bad “ki nongpdiang” ka ju thew ïa u nongïalam shipai. Ka kyntien “host” ha ka Jingthoh Bakhuid ka lah ban thew ïa ki shipai, ïa ki angel, ne ïa ki met bneng .

U Khrist ha shuwa ba un shim ïa ka jinglong briew, u paw ha u Joshua ym tang kum u paralok ne wat kum u Nongsynshar bashisha jong ka kynhun shipai Israel hynrei kum u Nongsynshar jong ki, ka kynhun shipai angel kaba ym pat lah ban ïohi hynrei kaba shisha kaba don bynta ha ka jingïaleh kaba kham khraw ban ïa kata ka jong u Joshua bad ki nong Kanaan. Ka jubab jong u Joshua ka pyni shai ïa ka jingsngewthuh jong u ïa ka jinglong jong u rangbah shipai. U long uba ïaryngkat bad U Blei, bad u Joshua u dem khrup ha khmat jong U kum ka dak jong ka jingburom bad jingmane (Joshua.5:14, Jen.17:3, 2 Sam. 9:6, 2 Khron. 20:18). U Joshua u la khreh ban pdiang ïa ka buit thma na ka bynta ka jingïaleh shipai kaba long ka bynta ba kongsan jong ka ri, ka jingïaleh kaba kham khraw ha kaba U Blei jong ki paid hi u don bynta.

`Kaei ka jingpyntngen kaba ngi ïoh, na kaba tip ba ka. “U rangbah shipai U Trai” u trei ban ïada ïa Ki briew jong u?`