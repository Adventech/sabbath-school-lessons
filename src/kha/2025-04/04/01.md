---
title:  Ka Jingïaleh Hadien jong ki jingïaleh baroh
date:   18/10/2025
---

### Ki Dkhot Pule Na Ka Bynta Ka Jingïapule Mynta Ka Taïew

Joshua 5:13–15; Isaïah 37:16; jingpynpaw 12:7-9; Deuteronomi 32:17; Eksodos. 14:13, 14; Joshua 6:15–20.

> <p>Dkhot Spel-lyndet</p>
> “Bad ym shym don ka sngi kum kata mynshuwa jong ka lane hadien jong ka, ba U Trai u la sngap ïa ka ktien kyrpad u briew: naba U Trai u la ïaleh na ka bynta ki Israel.” (Joshua 10:14,).

Haba ngi pule ïa ki sla jong u Joshua, ngi ïakynduh bad ki jingïaleh ki shipai kiba ishyrkhei kiba la pynlong kat kum ka hukum U Blei, ha ka kyrteng U Blei, bad da ka jingïarap U Blei. Ka jingmut ba U Blei U don shadien jong ka jingjop ïa ka Kanaan, ka jyllei ha ka kitab u Joshua, bad la pynpaw ïa ka ha ki jingpynskhem jong u nongïathuhkhana (Joshua 10:10, 11), ha Ki ktien U Blei hi (Joshua 6:2, Joshua 8:1), ha ki jingkren jong u Joshua (Jos.4:23, 24; U Joshua 8:7), da ka Rahab (Joshua 2:10), da ki nongsyntiat (Joshua 2:24), bad da u paidbah (Joshua 24:18). U Blei u kam ba u long u nongsdang ïa kine ki jingïaleh kiba shyrkhei.

Kane ka jingshisha, ka pynmih ïa ki jingkylli ka bym lah ban kiar. Kumno ngi lah ban sngewthuh ba ki briew ba la jied jong U Blei ki la pynlong ïa kum kine ki jingleh ha ka Testament Barim ? Kumno ka long kaba lah, ban pynïadei ïa ka dur jong U Blei uba “kyrshan ïa ka thma” ryngkat bad ka jinglong jingieit jong U (kum ka nuksa, Eksodos. 34:6, Ki Ki Salm 86:15, Ki Ki Salm.103:8, Ki Ki Salm. 108:4) khlem da pynduna ïa ka jingshaniah, ka bor bad ka jinglong histori jong ka testament kaba Barim?

Ha kane ka taiew bad ha ka taiew ban wan, ngin sa wad bniah ïa ka jingkylli kaba eh jong ka, shaphang ki thma ba la hukum da u Blei ha ka kitab u Joshua bad shawei pat.

_*Pule ïa kane ka lynnong ban pynkhreh na ka bynta ka Sabbaton, October 25._