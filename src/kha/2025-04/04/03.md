---
title:  Ka Thma Ha Bneng
date:   20/10/2025
---

U Joshua u sngewthuh ba ka thma ka long ka bynta jong ka jingïaleh kaba kham khraw. Kaei kaba ngi tip shaphang ka jingïaleh ha kaba U Blei hi U la don bynta?

`Pule Jingpynpaw 12:7-9, Isaïah. 14:12-14, Esekial. 28:11-19, bad Danial. 10:12-14?`

U Blei u la pyndap ïa ka pyrthei da ki jingthaw kiba don ka jingkitkhlieh ha kiba U la ai ïa ka mon laitluid, ka jingdonkam shwa ba kin lah ban ieit. Ki lah ban jied ban leh kat kum ka mon jong U Blei, ne pyrshah ïa ka mon jong U. u angel uba donbor tam, u Lucifer, u la leh pyrshah ïa U Blei, bad u la shim shibun ki angel bad u.

U Isaïah bad u Esekial ki kdew sha ka jingïaleh, wat la ki don ki nongbatai ki pyrshang ban khanglad ïa ka jingmut bashisha jong ka kitap Isaïah 14 bad Esekial 28 daka ong ba dei u syiem jong ka Babilon bad sha uwei u nongsynshar ha Tyros. Hynrei ki don ki dak kiba shai ha ka jingthoh jong ka baibl kaba kdew sha ka jingshisha. U syiem ka Babilon la pyni ba u la don ha bneng ha ka khet U Blei (Isaïah. 14:12, 13), bad la ong ba u syiem Tyros u la shong ha Eden kum ka jaka ïada u kherub halor u lum bakhuid jong U Blei (Esekial. 28:12-15). Na kine ngi sngewthuh ba ka khlem kren ïa kine ki syiem ba shynshar ha Babilon bad Tyros.

Bad ym lah ruh ban ong shaphang ki syiem ka pyrthei ba kiba long klem jingduna bad ki “ba don ïa ka jinglong janai.” Kumta, kine ki dak kdew shabar jong ki hima bashisha jong ka Babilon bad ka Tyros .

U Isaïah u pyni ïa ka “pharshi” (Hib. mashal) kaba pynpaw ïa ka jingmut kaba palat ïa ka jinglong histori kaba marjan. Ha kane ka khep, u syiem jong ka Ka Babilon u la kylla long ka nuksa jong ka jingleh pyrshah, ka jingpyndap ïa lade bad ka jingsarong. Kumjuh ruh u Esekial u pynïapher hapdeng, u khun syiem jong ka Tyros (Esekial.28:2) bad u syiem Tyros (Esekial. 28:11, 12), ha kaba u khun syiem, u long kaba trei kam ha ka pyrthei, ka kylla long ka dak jong u syiem uba trei ha ka bneng.

katkum u Danial 10:12-14, kine ki kynja bneng kiba leh pyrshah ki khanglad ïa ka jingpyndep ïa ki jingthmu U Blei ha ka pyrthei. Ha ka jingshai jong kane ka jingïasnoh jong ka bneng bad ka pyrthei, ngi hap ban sngewthuh ki thma ba la pynskhem da u Blei jong ki Israel. Ngi donkam ban ithuh ïa ki kum ki jingpynpaw pyrthei jong ka jingïaleh kaba khraw hapdeng U Blei bad u Soitan, bad hapdeng kaba bha bad kaba sniew— baroh ha kaba kut da ka jingthmu ban pynphai biang ïa ka hok bad jingieit jong U Blei ha ka pyrthei kaba la hap.

`Kiei ki lad kiba ngi ïohi, ha ka pyrthei sawdong jong ngi bad ha la ka jong ka jong ka ki jingim, ka jingshisha jong kane ka thma ha ki bneng jong ki bneng hapdeng kaba bha bad kaba sniew?`