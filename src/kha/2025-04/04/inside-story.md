---
title:  Ka Jingïathuhkhanna Kaba Jia Shisha
date:   24/10/2025
---

### Phi Kwah Aiu?

_Da: u Laurie Denski-Snyman_

Uwei u mishoneri bad u paralok jong u uba na kajuh ka shnong, ki die ïa ki kot Khristan ha ka ki para marjan bym dei ki Khristan ha kawei ka nongbah kaba heh ha ka thaiñ Asïa ba shathie. Ki lah ban ïohi ba ki dei ki briew ieit niam ki lah ban ithuh na ki jaiñ jong ki, Ki kynthei ki phong da ki jaiñ ha duh ryndang (scarves); ki shynrang pat na ki ñiuhtmoh ba jrong ki. Don ki briew kiba don wat ki dak kaba iong ha ka shyllangmat jong ki namar ki mlien ban dem ka khlieh sha madan ha ka por ba duwai.

Ha kawei ka ïing, uwei u briew uba don ka khmat kaba bitar u la wan sha ka khyrdop “Kaei kaba. phi kwah?” u la kylli da kaba jingdom, khlem da plie ïa ka khyrdop. “Ngi Dang trei ïa ka projek ha ka shnong jong phi bad ngi die kot,” la ong u mishoneri, u Dabid. “Hato phi kloi ban shim katto katne minit ban peit ïa kine ki kot?”

“Ngan sa wan phai tang hadien shi minit,” uta u briew u la ong da kaba kren khor, bad u la leit noh.

Ka paralok jong u mishoneri, ka Marïa, ka la tïeng. “To ngin ïa duwai,” ka la ong.“ i shyrkhei bha ïa u. Nga tharai ba u dei u briew ubym don ka mynsiem sngewrit, bad lehse dei u dkhot ba radbah jong ka jingngeit jong u.”

“Lehse u shu thngan,” la ong u David. Ka dei ka por jong ka snem ha kaba ki briew kiba riewblei ki ju shah jingit shibnai ha ka por mynsngi, Nangta uta u briew u la wan phai. “Balei phim wan rung?” u la ong. Hapoh ïing, u la kren kynsan. "Phi kwa aiu?" u la ong. U David u la sei katto katne ki kot shaphang ka jingkoit jingkhiah na ka pla jong u. U briew u la peit lyngngoh. “Ka tnga jong nga kan sngewtynnad ïa kine namar ka dei ka nongsumar jingbam (nutritionist) ,” u la ong, bad u la khot ïa ka ban wan peit ïa ki kot.

Katba u bad ka tnga jong u ki Dang plied ïa kita ki kot, u la ai jingmut da kaba jingsngewtynnad, “Wow, kane ka long kaba bha shisha,” bad “Kane ka i kumba ka ïarap shisha.”Nangta u la kylli lyngkot, “Phi trei na ka bynta mano? “Ngi dei ki Seventh-day Adventist,” la jubab u David. Kynsan kynsan, uta u briew u la ïeng bad u la leit noh. Nangta u la wan phai, bad u la shong bad u la peit bniah ïa ki. Ka jingsngap jar ka jong u ka la pynlyngngoh ïa ki. Ka tnga jong u ka la pynpra ïa ka jingsngap jar. “Phi tip, nga don ki nongpang kiba dei ki Adventist,” ka la ong.“Ki long ki briew kiba bha. Hynrei shisha ngam tip shibun shaphang jong ki.”U briew u la sdang ban ïaid. U la long kumba u la sngewsih. Nangta u shong biang. “Kiei kita kiwei pat ki kot kiba phi don?” ka tnga jong u ka la kylli.

U David u la plie ïa ka pla jong u bad u la sei ïa ka kot Ka Jingïaleh Bakhraw. “Kane ka kot. ka long baroh shaphang ka jingieit bashisha, ka jingmap bashisha, bad ka jingsuk bashisha,” u la ong.

Ka la peit lyngba jong ka da ka jingkmen. U Dabid ruh u la pyni ïa ka ïa ka kot mawjam sha U Khrist. bad ka kot Ki Jingpyrkhat Na U Lum Jingkyrkhu. U briew u la ïeng, u la peit bniah ïa ka. ki, bad ki la shong. Ka tnga jong u ka la kylli, “Phi ngeit aiu?” Uta u briew u la ïeng biang bad u la ïaid shajan. U la long kumba u la kut jingmut ban sngap. kawei pa kawei ka ktien. Da kaba sei ïa ka phone jong u, u la sdang ban record ïa ka jingïakren.