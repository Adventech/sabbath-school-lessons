---
title:  Ki Nongïohpateng ïa Ki Kular
date:   30/09/2025
---

Ha ka kitab u Joshua 1:2, 3, U Trai U la kren ha u Joshua ba Un ai ïa ka ri ha ki. Ha kiwei pat ki kyntien, U la ong ba U la ai lypa ïa ka. Kaba mut aïu kata?

Ka ri ka la dei ka jingaisngewbha na U Trai, Uba long U Trai shisha jong ka. Ha Joshua 1:2, 3, Arjait ki kyntien la pyndonkam “Ban ai” la pyndonkam,kiba phalang ïa ki arjait ki bynta ban ïoh-kynti ïa ka ri. Kaba nyngkong ka long ka rukom ha kaba kumno ba la ai ïa ka. Tang sha shiliang ka Jordan la shimti da ki Israel. Kaba bun ka bynta jong ka ri, ki khlem pat shimti.

Ha Joshua 1:3 ka verb ba la pyndonkam hangne ka dei kumba ka la dep lypa, ka ai ïa ka jingmut kumba ïa ka ri la dep ai lypa ha ki. Haba U Blei U long U pdeng jong ka kam, ïa ka rukom kren la khot ïa ka, “The prophetic perfect.” Ne “Ka jingïathuhlypa ba la pyndep” kata ka dei na ka daw haba U la kular ha ka Ktien jong U, ka dei ka jingpynthikna kaba lah ban shaniah bad kan urlong beit.

Ki pronouns ha ka dkhot 3, “Ma phi” bad “Jong phi,” ki dei ha ka plural, kumta ba kane ka jingkular kam dei tang ha u Joshua hynrei kadei na ka bynta baroh ka jaitbynriew Israel. Ka jingkular ba la ai ha u Moses ka pynpaw ïa ka jingïai-bteng ka kam jong U Blei.

Shuh shuh ka kyntien kol, “Baroh,” “Manla,” la ïai-ban bunsien ha ka lynnong kaba nyngkong.Ka jingïai-paw kane ka noun ka pynthikna ïa ka jinglong ba ïaineh bad ka jinglah ban shaniah ïa ka thong ba la buh hakhmat u Joshua kaba u dei ban pyndep. Ym don kano kano ka jingïa pynbeit kaba kham bha ban ïa ka jong U Blei, u Joshua, bad ka jaitbynriew Israel khnang ban wanrah ka jingjop kaba thikna ha ka jingïadei bad ka jingjop ïa ka ri Kanaan.

`Pule Joshua 1:4–6 bad Hebru 6:17, 18. Ha kata ka por ka ri jingkular ka dang dei tang ka jingkular hi. Hynrei U Blei pat U khot ïa ka, ka jingïoh-kynti. Kaba mut aïu ban long ki nonghiar-pateng ïa ki kular jong U Blei?`

Ym don kano kano ka kam phylla ha ka jingïadei bad ki jingkular U Blei. Kim don ka bor ha lade ban pyndep bad pynurlong. Ka jingpynthikna ba kin jia shisha ka dei da ka jingdon U Blei “‘Ngan don ryngkat bad phi.’ ” Shisha, ka jingdon U Blei ka dei kaba kongsan tam na ka bynta ka jinglait im ki Israei. Khlem ma U, kin shu long tang kawei na kiba bun kiwei pat ki jaitbynriew, khlem ka jinglong kyrpang bad khlem ka mission (Eksodos. 33:12–16). Ka jingdon U Trai ka dei kaei kaei kaba u Joshua u donkam eh ban ïoh ka jingjop.

Ym don kaei kaei kaba la kylla haduh mynta, na kata ka daw ngi don ki kular jong U Jisu kiba ngi lah ban shem ha Mathaios 28:20.