---
title:  Kiba Manbha Bad Kiba Jop
date:   02/10/2025
---

`Pule Joshua 1:7–9; Jenesis 24:40, Isaïah 53:10, and Ki Salm 1:1–3. Da kaba pynshong nongrim ha kine ki dkhot, ka mut aïu ban long kiba manbha bad kiba jop?`

Ka Kyntien Hebru _tsalakh_, “Manbha” (Joshua. 1:8), ka mut ka jingjop kaba wan katkum ka jingthmu ne ka jingjia kaba wanrah jingsngewtynnat.

Ka kyntien _sakal_, “Ban long stad” (Joshua. 1:8), lah ban pynkylla ktien sha ka jingmut “Kiba manbha” ne “Ban jop.” Hynrei ka lah ruh ban mut “Ban long kiba sïan,” ne “Ban leh sïan.” Ka paw bunsien ha ka kitab u Job, proberb, bad ha ka kitab Ki Salm, ha kaba ka jingsngewthuh shaphang ka jingjop ka don ka jingïadei bad ka jingsheptieng bad ka jingkohnguh ha ka Ktien jong U Blei.

Katkum kane ka jingtip, ïa ka jingjop bunsien la pynïadei bad ka jingroi ha ka jingdon jingem, watla kam jngai na kata ka jingmut. Ka jingjop kadei ruh ka jinglong kaba biang jingthew ha ka jinglong bakynja-mynsiem ha ka jingïadei bad ki nongrim jinghikai kiba long ki aiñ kiba U Blei U la buh ha ka pyrthei bad ba la pynpaw ha ka hukum jong U.

Hooid shisha, ban shaniah ha ki kular jong U Blei, khamtam ka jingkular ïa ka jingim bymjukut lyngba ka jingngeit, bad ka jingkohnguh ha ki hukum jong U, kim long marpyrshah kawei ïa kawei pat. Ki pyni ïa ki arling jong ka juh ka damli.

`Pule Rom 3:31. Kaei ka jingmut ba kane ka dkhot ka kren ha ka jingïadei ka hukum bad ka jingngeit?`

Ban shu pdiang da ka jingngeit ha ka jingïap U Jisu kum ka lad jong ka jingpynim na ka bynta jong ngi, khlem ka jingkohnguh ïa ki hukum, ka long ka jinghikai pyrshah ïa ka jingshisha bad ka long kaba ma shikatdei eh. Ka hukum bad ka jingaiei ki ïadei lang. Da ka jingsngewthuh kaba tang na sla ha ka jingïadei bad ka hukum, ka lah ban ïalam sha ka jingngeit bakla, la kumba ka “Hukum” bad “Ka jingaiei” ki ïeng marpyrshah.

Ki nongthoh jong ka Testament Barim ki don ka jingñiew-burom kaba khraw ïa ka Hukum bad ki ñiew ruh kum ka thymmei jong ka jingsngewbha (Ki Salm 1:2; 119:70, 77, 174). Da ka jingburom bad ka jingpdiang ban leh ïa ki, ka hukum ka lah ban pynïar sha ka jingshemphang ba jylliew ïa la ka jinglong pop la jong. Rom 7:7) bad ka jingsngew-donkam ïa ka hok jong U Khrist (Galatia 3:24).

`Watla katno phi la pyrshang ban sumar ïa ki hukum jong U Blei, kaei ka jingïashem jongphi shimet ba phi dang donkam hi ïa ka hok U Khrist ba kan tap ïa phi?`