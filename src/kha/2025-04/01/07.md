---
title:  Ka Jingpyrkhat shuh shuh
date:   03/10/2025
---

Pule ïa ka jingthoh jong ka Ellen G. White, “Kam sha Shiliang ka Jordan,” in Ki Kpa Tymmen bad Ki Nongïathuhlypa; “Kaba rung sha ka ri jingkular,” ha ka kot ka Jingïathuhkhana jong ka jingsiewspah.

“Ha ka jingkular jong U bad ki jingmaham, U Jisu U pyrkhat ïa nga. Naba U Blei u la ieit katta katta ïa ka pyrthei katba u la aiti noh ïa la U Khun ba la kha marwei, ba uei uei ruh uba ngeit ha u, un ym jot shuh, hynrei un ïoh ka jingim bymjukut. Ki jingïashem kiba don ha ka Ktien jong U Blei ki dei ban long ka jingïashem jong nga shimet. Ki jingduwai bad ki jingkular, ki jinghikai bad ki jingmaham. Ki dei ki jong nga……Kumba ka jingngeit bad ki nongrim jinghikai kiba ngi la pdiang kiba long ka jingshisha, kiba long shibynta na ka bor ha ka jingim jong ngi. Kumta ka Ktien jong U Blei kan pynwandur ïa ka jingmut bad ka mynsiem jong ngi ban pynkhlaiñ ïa ka jinglong jong ngi.”—Ellen G. White, The Desire of Ages, pp. 390, 391.

“Kam don kano kano ka mat kaba kham donkam tam, kaba dei ban ïai-ban, bad ba dei ban pynshong-nongrim skhem ha ka jingmut jong baroh, kadei kane: ba kam long kaba lah ïa uno uno u briew uba la hap da ka kam ba bha jong u hi ba u lah ban kot sha ka thong. Hynrei ka jingpynim ka long tang lyngba ka jingngeit ha U Jisu Khrist hi.”—Ellen G. White, Faith and Works,

**Ki Jingkylli ban ïa Kren Lang:**

`Watla ka jingïashem jong u Joshua ha ka jingim jong u ka kham pher na ka jong ngi, kiei ki nongrim jinghikai bakynja-mynsiem kiba ngi lah ban shim jinghikai na ka jingim jong u, bad ban pynïadei bad ka jingim jong ngi?Balei ngi donkam ban kynmaw barobor haba ngi nujor ïa ka jingïashem jong kiwei bad ka jong ngi, ba ngi dei ruh ban pyñiahap katkum ka por?`

`Ïakren lang shaphang ki kular jong U Blei ha ka jingïadei bad ka jingkohnguh jong ngi ïa U. Kumno ki ïadei kawei bad kawei pat? Kiei ki jingma lada ngi kham-ban jur tang kawei na ki bynta bad pynduna ïa kawei pat? Kata ka long, kaei ka jingma kaba lah ban mih lada ngi pynheh ïa ka hukum katban kah-syrngiew noh ïa ka jingaiei? Lane, lada ngi pynheh ïa ka jingaiei katban kah-syrngiew noh ïa ka hukum?`

`Da kaba pynshongnongrim ha kane ka lynnong, kumno phin batai shaphang ka jingjop katkum ka jinghikai ba ngi ïoh na ka Baibl? Kaei ka bynta ba ka jingroi ha ka jingdon jingem ka lah ban ïoh ha ka jinglong bajop jong ka jingim khristan?`

`Mutdur kumno u Joshua u sngew ha ka jingbud jong u ïa u Moses.Kaei ka jingkular ba U Blei U la ai kaba lah ban batskhem ïa u (peit Joshua 1:5) ha ka jingkitkhlieh ka bakhraw jong u?`