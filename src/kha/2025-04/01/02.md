---
title:  U Moses Ba Thymmai
date:   28/09/2025
---

`Pule Deuteronomi 18:15–22 bad Joshua 1:1–9. Kumno ka kitab jong u Joshua ka long kaba donkam bad ka sdang da ka jingkular ha ka jingïadei bad ki jingjia hadien ka jingïap u Moses?`

Watla u Moses u la ïap bad u nongïalam bathymmai, u Joshua, kum u nongïalam bathymmai la jied da U Blei, ki don ki jingïasyrïiem hapdeng kine ar ngut. Ïa kine baroh arngut la bthah da U Blei ba kin ïa lam ïa ki briew jong U sha ka ri ka jingkular jong ki kpa jong ki. Kumba U Trai U la kren ha u Joshua: “Kat ka jaka baroh ba ka pohjat jong phi kan ïuh, ïa kata nga la ai ha phi, kumba nga la ong ha U Moses.” (Joshua. 1:3).U Joshua un pyndep ïa ka kam kaba la pynkhamti mynshuwa ha u Moses. U la dei shisha u Moses bathymmai.

`Pule Eksodos 33: 11; Jingkheiñ 14:6, 30, 38; Jingkheiñ 27:18; Jingkheiñ 32:12; Deuteronomi 1:38; Deuteronomi 31:23; and Deuteronomi 34:9. Kine ki dkhot ki ïathuh aïu ha ngi shaphang u Joshua?`

Kat ha kane ka por, ka jingkular U Blei ba Un “Pynmih” u nongïathuhlypa uba kum u Moses (Deuteronomi. 18:15) ka dei tang ka jinglah ban jia hynrei kam pat shym la urlong shisha. Ki kyntien lamphrang ka kitab u Joshua ki pynkynmaw ha ki nongpule ïa ki kular, ha kajuh ka por ki ai ruh ka jingkhmihlynti ba ïa kita ki jingkular yn pyndep.

Watla u la ïap, u Moses u dang don ka bynta kaba khraw ha ka lynnong kaba nyngkong. Ïa ka kyrteng jong u la kren shiphew sien, katba ka kyrteng u Joshua pat tang saw sien. Ïa u Moses la khot “U shakrai jong U Trai” katba ïa u Joshua pat la thoh “U shakri u Moses” (Joshua. 1:1).Ka shim por baroh shi-jingim hi ïa u Joshua ha ka jingïaineh jong u ba u lah ban ïoh ïa kane ka nam “U shakri U Trai” (Joshua. 24:29).

Ha ka lynnong kaba nyngkong ka pynpaw ïa ka jingkylla hapdeng arngut ki nongïalam jong ki Israel, hynrei uba kongsan ha kane dei U Trai hi, ha kaba sdang ka kitab dei ka ktien jong U Blei hi kaba ïalam bad kaba kongsan tam. Kam don kano kano ka jingartatien mano ba long nongïalam ha Israel hi.

`Lyngba ki arta baroh, U Blei U khot ïa ki briew kynthei bad shynrang ban ïalam ïa ki briew jong U. balei ba ka long kaba donkam ban kynmaw, mano Uba long shisha U nongïalam Ubym lah ban ïohi ha ka balang jong U?`