---
title:  Ka Jingbthah na ka bynta ka Jingjop
date:   27/09/2025
---

### Ki Dkhot Pule Na Ka Bynta Ka Jingïapule Mynta Ka Taïew

Deuteronomi. 18:15–22; Joshua 1; Hebru. 6:17, 18; Eph. 6:10–18; Ki Salm. 1:1–3; Rom. 3:31.

> <p>Dkhot Spel-lyndet</p>
> “Tang ba men long uba khlaiñ bad uba shlur bha, ba me lah ban sumar ban leh katba kum ïa ka hukum baroh, ba u Moses u shakri jong nga u la hukum ïa me: wat phai noh na ka sha kamon lymne sha kadïang, ba men ïoh man bha kat sha kaba me leit” (Joshua 1:7).

U Benjamin Zander, uba dei u director ha ka tem ka put jong ka Boston Philharmonic Orchestra, u la hikai ha Ka jingpule ha ka tem ka put (music interpretation class). U la ïohi ïa ka jingsyier mynsiem ha shuwa ba ki khynnah pule jong u kin wan ban tem khnang ba u lah ban ai marks ïa ki. Khnang ba u lah ban pynthanda ne pynjai-jai ïa ki, ba kin lah ban leh bha bad pyni la ka sap kaba ki don, U la pynbna lypa ba baroh kin ïoh beit da u “A.” une u “A” um dei ba kin peit shakhmat ba ki dei ban lah beit, hynrei ka jingngeit ba baroh “Ki lah ban long kumta.” Tang kawei ba ki dei ban leh kata ka long ba kin thoh ka shithi ar-taïew marshu sdang ka semester hynrei ba kin thoh tarik pat sha bakut ka tarik pynlong klass. Ha kata ka shithi ki dei ban batai balei ki dei-hok ban ïoh ki marks kiba heh.

Ka kit ba u Joshua ka dei shaphang ki jinglah kiba thymmai. U Moses, uba la ïoh ka jingshaniah la 40 snem ha ka history jong ki Israel, u la dei ha ka mynnor. Ka jingleit lynti jong ki na Egypt bad ka jingïaid wir jong ki ha ri khlaw, ka jingïashem kaba eh bad kaba dap da ka jingïaleh pyrshah, baroh ki la kut. Ka pateng bynriew kaba thymmai kaba mon ban kohnguh ïa U Blei, ka la kloi ban rung sha ka ri ka jingkular, bad ka jingkhmihlynti ym tang ban im hynrei ka jinglah ban im suk.

To, ngin ïa pule ïa ka lynti kaba U Blei U la plie na ka bynta jong ki Israel ba kin ïoh ka jingim kaba thymmai bad kumno U lah ban leh ka juh ruh na ka bynta jong ngi.

_* Pynkhreh ïa kane ka Lynnong na ka bynta ka Sabbaton, October 4._