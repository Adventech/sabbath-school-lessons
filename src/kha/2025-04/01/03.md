---
title:  Kam Sha Shiliang! Shimti! Pynbynta! Shakri!
date:   29/09/2025
---

`Pule Joshua 1. Kaei kaba ngi lah ban ïoh jinghikai na ka rukom thoh ha kaba sdang ka lynnong jong kane ka kitab?`

Ka lynnong ba nyngkong ka kitab u Joshua ka long kum ka jinglamphrang na ka bynta baroh kawei ka kitab. Ka kynthup saw tylli ki jingkren kiba don ka jingïadei bad bad ki saw ki bynta ha kane ka kitab: Ban kam sha Shiliang (Joshua. 1:2–9); ban jop bad shimti (Joshua. 1:10, 11); pynïabynta ïa ka ri; (Joshua. 1:12–15); bad ban shkri da ka jingïaineh ha ki hukum (Joshua. 1:16–18).

Ka kitab u Joshua lah ban ïohi kum ka jingïalam bakynja-mynsiem. Ha kawei pa kawei ka jingbthah, U Blei U la ai ha u Joshua ka kam kaba u dei ban leh ba ki lah ban jop ïa ka ri Kanaan, bad kawei pa kawei ka dei ka jingkubur ha ki kitab kiba kham hadien ïa ki jingpyndep da ka jingjop.

Ha kaba kut, ka jingkular U Blei ha ka jingïadei bad ka jingshimti ïa ka ri ka kala jia. Naduh kata ka por ter ter, ka jingkitkhlieh ban sumar bad ban ri, ka la shong ha ka kti ki khun Israel bad lah ban leh ïa kata tang da ka jingngeit ba shisha kaba lah ban long ka nuksa ba kiwei kin bud.

Ïa ka jingbthah jong U Blei, la pynpaw ha ki lai kyntien (ki verbs)—“Kam Sha Shiliang,” “Shimti,” bad “Pynbynta”—la pdiang da ki briew lyngba ka jingngeit, kaba la ïoh na ka jingbthah ha ka jingpyndep lut: bad ka jingshakri.

Sa shisien, ka kitab u Joshua ka don saw tylli ki mat kiba donkam. Kawei pa kawei ka don ka jingmut kaba kyrpang da ka jingdon kine ki ktien ha ka ktien Hebru:

1. Kam sha Shiliang (Joshua. 1:1–5:12).
2. Shimti (Joshua. 5:13–12:24)
3. Pynbynta (Joshua. 13:1–21:45)
4. Shakri (Joshua. 22:1–24:33)

Kumta, Ka rukom thoh ïa baroh kawei ka kitab ka ai ïa kine ki mat bad ki khubor: ki jingbthah jong U Blei kim lah ban shu urlong hi. Ha ka jingshisha ki dawa ïa ka jinglong ba ïaineh bad ka jingtrei shitom ki briew jong U. Kata ka long, ryngkat kiei kiei kiba U Blei U la leh na ka bynta jong ngi—kaba ngi pat, ngim lah ban leh da lade—ïa ngi la khot ba ngi dei ban leh ïa kaba ngi lah ban leh da lade, kata ka long ban kohnguh ïa ki hukum kiba la ai da U Blei ha ngi, ba ngi dei ban leh. Kata kaba la ju ïailong ha baroh ki jingïathuh khana bakynja-mynsiem, bad ki dang ïai long ki juh mynta ruh. Kum ka nuksa, ka jingpynpaw U Blei shaphang ki briew jong U ha ki por kiba kut Jingpynpaw 14:12 ka ai ïa kajuh ka jingmut: ka jingngeit ha kaei kaba U Blei U la leh na ka bynta jong ngi, kaba ïalam sha ka jingkohnguh.

`Pyrkhat ïa ki katto katne ki jingkular kiba ha ka Ktien U Blei kiba long kordor ha ka jingim jong phi. Kaei pat ka bynta jong phi ban ai jubab kaba phi dei ban leh khnang ba kan urlong shisha?`