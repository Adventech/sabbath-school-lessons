---
title:  Ka Jingïathuhkhanna Kaba Jia Shisha
date:   03/10/2025
---

### Ka Jingmane ïa U Dïeng

_Da: Andrew McChesney_

U Sudhakar u la ïohi nyngkong ïa u dïeng haba u la poi ha Bangkok Noi campus ban trei kum u Global Mission pioneer ha Thailand. Ki ribbon ba bun rong la teh sawdong uta u dïeng. Ki dur ba rit da ki maw bad ki dïeng ki don sawdong jong u. Ki kait, ki apple, ki dhup ba la thang la sieh ha uta u dïeng. U Sudhakar u tip ba ki briew kiba shong ha kata ka shnong ki ngeit ba ki mynsiem jong kiba la ïap ki don ha uta u dïeng. Kumta ki mane ïa uta u dïeng katkum ka dustur jong ki.

U Sudhakar u la sngew klumar jingmut namar uta u dïeng u ïeng ha ka jaka ba la ai sngewbha da kawei ka kynthei kaba sbun mynsiem sha ka Seventh-day Adventist mission hospital. U la kylli ïa u pastor balei ba kine ki briew ki wan sha campus ban mane ïa uta u dïeng ki mynsiem. U pastor u la batai ba ki briew ha kato ka shnong ki la ju leh kumne naduh shuwa ban ai sngewbha ïa kato ka jaka sha ka balang.

U Sudhakar u la sngewthuh ïa ka dustur ba long kyrpang kaba ktah ïa ka jingsngew jong ki, kumta u la pyrkhat, “Lada ki rib¬bons bad kiwei de ki jingbuh jingsat ki kin jah kynsan ka lah ban mih ka jingklumar.”

Hynrei u la kut-jingmut ban leh ei ei. Ryngkat ka jingduwai shit-rhem sha U Blei jong ka bneng, u la pynlong paralok bad u nongïalam jong ka shnong bad kiwei de ki briew.U la khot sngewbha ïa ki sha ka jinghikai shet jingshet, jinghikai ktien phareng, bad sha ka jingmane lang ha ka ïing kaba don hajan une u dïeng ki mynsiem. Hadien kata, suki pa suki, u la sdang ban pynkhuid ïa uta u dïeng da kaba weng ïa ki ribbon, ki dur, ki kait, ki apple bad ïa ki dhup, ka la shimpor kumba shitaïew.

Ym don mano mano ba ong ei ei ïa u shaphang uta u dïeng ki mynsiem.

Ha kawei ka sngi, u Sudhakar u la ïa kynduh kawei ka jingïashem khlem poi pyrkhat. Katba u ïaid nangta, hadien ba u la wan klass sha jan ka center of influence, la don ka jingkhot ïa u da ka kyrteng. Kata ka sur ka tyrwa ïa ka spah tang lada u Sudhakar un shu kohnguh.

Hynrei u Sudhakar um shym la ngop.Um kwah ei ei na kita ki mynsiem. U la kwah ba kita ki mynsiem kin leit noh. “Nga hukum ha ka kyrteng U Jisu ban mih noh na kane ka jaka bad ban ym wan shuh,” u la ong.

Lai sngi hadien, u Sudhakar u la ïohi ba uta u dïeng u la sdang ban ïap.Baroh ki sla jong u ki la hap sha khyndew. Hadien saw taïew sah satang u dïeng ba la ïap tyrkhong. U Sudhakar u la shim da u sdie bad u la pom ïa u.

Ki briew ha kata ka shnong ki la lyngngoh haba ki la ïohsngew ïa kaei ba la jia ïa uta u dïeng. Bun bah ki briew ki la wan sha ka center of influence. U Sudhakar u la hikai ïa kita ki briew ban duwai tang sha U Blei ba shisha. Hynñiew ngut ki la sdang ban wan jingïaseng ha ka sngi sabbaton sha ka center of influence bad hadien ki sa shah pynbaptist.

Duwai na ka bynta ki Global Mission pioneers kiba kum u Sudhakar,kiba pdiang ïa ka jingkhot lyngba ki jingeh ban pynbna ïa ka Gospel sha kito kiba ngim pat lah ban kot kiba don sawdong ka pyrthei. Ban tip shuh shuh shaphang ka Global Mission pioneers: Peit-- https://bit.ly/GMPioneers.