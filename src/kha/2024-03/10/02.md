---
title:  Ki Ar Damli Ha Ka Jingkynshew
date:   01/09/2024
---

`Pule Markos 12:41â€“44. Haduh katno kane ka riew kynthei ka ai, bad balei ba U Jisu u la hap ban kren sha phang kane?`

Ka Templ ha Jerusalem ka la long ka jingtei kaba phylla bad kaba itynnad. Ka Templ ka la ieng kyrpang ha ka nongbah, bad ia u maw uba heh uba la tei u long u maw marvel ia kaba la tip ha kine ki sngi, kato katne na kine ki maw ki khia shi spah tons (lane 100,000 kilo). Ka jingpynitynnad bad ka jingpyniar ia kane ka Templ bad ka jingpynieng ka sdang ha ka por jong Herod Bakhraw la kumba 20 B.C, hynrei ka jingtei bad ka jingpynitynnad jong kane ka jingtei ka iai bteng haduh ka 60 A.D.

Don bun ki briew ki wanrah ia ki jingkynshew kiba heh ban buh ha ki 13 tylli ki synduk pisa kiba don ha phyllaw jong ki kynthei ha jan ka Templ. Ka dei hangne ba U Jisu U shong ha ba U la iohi ia ka riew kynthei ba duk kaba wan bad la buh ar damli. Kane ka ia ryngkat ia ka shi pisa, kaba kham rit na ka shi sngi trei. Namar kata ka jingkynshew jong ka ka long kaba rit.

La shon jur ia U Jisu da ka jingkynshew jong ka. Kiba bun kiba riewspah marwei marwei ki buh shi bun ka pisa, bad um shem la kynthoh sha phang ka jingai jong ki kata ba ki ia leit buh ia ki. Ka jingai jingkynshew jong kane ka riew kynthei ka la wanrah ia ka jingiaroh jong U Jisu. U da ong ba ka ai kham bun ban ia kiwei baroh. Kumno ka lah ban long? U Jisu u la ong ba ki ai na ka jingdon ka jong ki hynrei ka ka ai na ka jingduk ka jong ka. Kiwei ki ai na kaba la tam, bad ka la ai iabaroh ia kaba ka don ban im. Kane ka long ka jingai kaba kylluid mynsiem, wat la ka jingai jong ka ha ka liang ka pisa ka rit eh.

Kane ka jingiathuhkhana ka kynthup ia ka jinghikai shaphang kumno ngi pyndon kam ia ka jingmih ka jong ngi. Ka jingai sha ka kam U Blei kam shong ha ki kam bad ka jingpyntrei kam jong ki Noangialam. Ki nongialam niam jong ka templ ki long kiba pyndonkam bakla. Hynrei U Jisu um ju pynskhem ban bat noh ia ka ba ai ia ki jingkynshew. La da ki don ki nongialam niam kiba pyndonkam bakla kum (u Kaiaphas? Annas?), kito kiba ha kine ki por ki long kiba don ha pdeng kiba sniew tam. U Jisu u tip ia kane ruh.

Ka long kaba shisha ba ki nongialam ki don ia ka jingkitkhlieh kaba kyntang ban pyndonkam ia ka pisa kat kum ka mon ka jong U Blei, bad wat lada kim pyndon kam hok, kito kiba ai sha ka kam ka jong U Blei ki ioh ia ka jingkyrkhu ha ka jingai jong ki, kumba kane ka kynthei ka la ioh.

Ha kawei ka bynta, ban bat noh ia kawei na kaba shiphew bad ki jingkynshew haba ki nongialam ki leh ei ei ka bym dei ka mut ka jingai ka don ka jingiadei sha ki jingleh ka jong ki , ha ka jaka ba kin ai ka jingsngewnguh sha U Blei. Lehse ha ka jingshah pynshoi ki kwah ban bat noh bad ki leh ia kata , ka long kaba bakla.

`Kaei ba kane ka jingiathuhkhana ka hikai ia ngi sha phang ka jingdonkam jong ka jinglong ba iaineh ha kaei kaba ngi ai sha ka kam ka jong U Trai.?`