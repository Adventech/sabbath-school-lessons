---
title:  Ka Jingjynjar Ba Khraw
date:   04/09/2024
---

`Pule Markos 13:19. Kaei ba kane ka dkhot ka kdew?`

U Markos 13:14, ha kaba iadei ia ka Jingijli ba Pynduh, ka kyrshan bad phai sha kane ka lynnong (peit ha ka sngi ba lai). U Markos 13:19 ka buhdak ia kane ka jingkylla kaba pynphai sha ka jingjynjar ba khraw kaba ym pat ia ryngkat na duh ba la thaw ia ka pyrthei. Kane ka ai ki dak bakhraw ne ia ki jingshah pynshitom ba kham khraw kaba la jia ha ka por ka jingkyllon jong ka Jerusalem. U Markos 13:19 kane ka phai ruh sha ka ban sawan, kaba kdew ia ka jingjia kaba kham jngai na ka por ka jong U Jisu.

Kum ha u Markos 13:14 ka pynsawa ia ka jingiathuhlupa jong u Daniel 9, ka jingpynshitom bakhraw kaba la batai ha u Markos 13:19-23, ka pynsawa ia ki jingiathuhlupa jong u Daniel 7 bad 8, ha kaba bor jong ka reng kaba rit ka pynshitom ia ki briew jong U Blei haduh “Ka por bad ki por bad ka shiteng por” (Daniel 7:25). Kane ka jingiathuhlupa jong ka 1260 sngi ka ia ryngkat ia ka 1260 ki snem ba shisha (Jingkhein. 14:34, Ezekiel. 4:6). Ia kane ka por ka sdang na ka 538 AD haduh 1798 AD. Ha ka 1798 AD, u Napolion u la phah ia u nongialam shipai ban ring mraw ia pope. Ha kane ka por jong ka 1260 snem, bor ka reng kaba rit ka la pynshitom bad pyniap ia kito ki bym shem la ia mynjur bad ka jingpyniaid jong ka balang.

`Pule Markos 13:20–23. Kaei ka jingkyrmen kaba U Blei u tyrwa ia ki briew jong U ha ka por jong ka jingshah pynshitom bein, bad kaei ka jingmaham kaba u ai ia ki kaba kapor ka nangjan?`

Markos 13:20 ka kren ia ka jingshah pynshitom la pynlyngkot na ka bynta ki briew Jong U Blei. Ha ki por kiba la leit, ka ding jong ka jingpynshitom bein ka la kham duna hadien ka jingpynthymmai niam ki Protestan, ka la pynlyngkot ia ka por jong ka jingsngewsih. Katba bor jong ka reng kaba rit ka la nangduna, kiba bun ki protestan ki la iasoh bad ka jingpynthymmai. Hynrei ka reng kaba rit kan sa khie biang ha ka bor sa shisien, kumba ka jingiathuhlupa jong ka jingpynpaw 13 ka kdew.

Ha u Markos 13:21-23, U Jisu ula maham sa ia kawei ka jingma: ba ki nongiathuhlupa ba lamler bad ki khrist lamler, kiban sa mih ha shuwa ba un wan phai pat. U Jisu u la maham ia ki nongbud jong u ba kin long kiba husiar ia kine.

Ha ka por ba U Jisu u la dep maham sha phang ki khrist lamler, ha ka jingtrei um pat sdang, wat la katta, U lah ban pynlong ia ki jingiathuhlupa ba phylla. Ia kiba la jia shisha (wat ha kine ki sngi ki briew ki kam ba ki dei u Jisu). Kumno kine ki jingiathuhlupa ki pyniar ia ka jingshaniah jong ngi ha ka Ktien ka jong U Blei?