---
title:  Ka Jingwan Ka Jong U Khun u Briew
date:   05/09/2024
---

`Pule Markos 13:24–32. Kaei ka jingjia bakhraw kba la batai hangne?`

Ka jingjia kaba khraw ia kaba la batai ha u Markos 13:24-32 ka dei sha phang ka jingwan phai U Jisu ha ka burom, ba la pyni ha shuwa da ki dak ha ka sngi, u bnai, bad ki khlur. Ka Testement Bathymmai ka dap tang da ki jingiathuhlupa kiba kdew sha kane ka jingjia kaba sngew tynnad. U apostol Paul u la batai bniah bha ha 1 Thess 4: 13-18, ha kaba u la kren ia kito kiba la iohthiah ha U Khrist ba la pynmihpat sha ka jingim bad kiba la kiew bad ki riewkhuid kiba dang im ban ia shem ia U Khrist ha suin bneng. Ha 1Korinth 15, u apostol u kren bniah bha shaphang ka jinglong ba shishsa jong ka jingmihpat jong kiba iap, kaban long haka jingwan phai U Khrist.

Kum juh ruh U Petros u la batai ia kata ka sngi bakhraw ha 2 Petros 3:3-13 kaba batai ba u trai um shem la pynslem shaphang ka jingkular jong U hynrei u kwah ia ki briew baroh ban wan sha ka jingkylla kaba mut. Bad haka kitab Jingpynpaw ka don ka jingbatai bniah jong ka jingwan phai U Khrist (peit Jingpynpaw 1:7 Jingpynpaw 6:12–17, Jingpynpaw 14:14–20, bad Jingpynpaw 19:11–21). Ka jinghikai ka Testement Bathymmai ka kynthuplang ia ka jingwan U Khrist da lade, kaba shisha, kaba lah ban iohi, bad kaba lah ban ioh sngew. Baroh ngin iohi ia U haba U wan.

Kaei kaba U Jisu u mut da kaba ong “kane ka pateng bynriew” bad “kata ka sngi” lane “kata ka Kynta”? kine ki kyntien ki la pynjynjar ia shibun ki briew namar la iohi shai ba ka pateng bynriew kaba U Jisu u kren ki la iap la slem.

La don shibun ki jingjubab ia kine ki dkhot da kaba ai jingmut. Katto katne kiba ia tainia ba ka kyntien “ka pateng bynriew” ka lah ban kdew sha ka jait bynriew jong ki jait briew Jew. Kaba lah ban ong ba ka jait bynriew Jew kam dei bah jah ha shuwa ka jingwan U Khrist. Sa kawei ka jubab ka long ba ka kren ia ka pateng bynriew jong ki briew kiba iohi ia ki dak ki shin la pyndep bad kim shem la leitnoh ha shuwa ka jingwan U Khrist.

Hynrei ka jubab kaba suk ka long ban tip ha u Markos 13:30, U Jisu u pyndonkam ia ka kyntien “kane” kum ka “kane ka pateng bynriew” bad ha u Markos 13:32, u pyndonkam ia ka kyntien “Kata” kum ka “kata ka sngi bad ka kynta.” Ha u Makos 13, ka kyntiem “kane” (houtos, hautē, touto) ka paw bun eh ha ki dkhot 1-13, kaba ialam sha ka jingpynjot jong ka Jerusalem. Ka kyntiem “kata” kaba pynpaw ha ki bynta ba khatduh eh jong kane ka lynnong.

Kumta, “kane ka pateng bynriew” la kumno kumno ka kren ia ka pateng bynriew jong ka spah snem kaba nyngkong. Kiba iohi ia ka jingpynjot ia ka Jerusalem, ba la batai ha u Markos 13:30. Hynrei ha u Markos 13:32 ka kdew ia ka jingwan arsien jong U Khrist, kaba dei ia ka lawei bad kaba dang jngai na ka spah snem kaba nyngkong. Kat kum, u Markos 13:32 la pyndonkam ia ka kyntiem “kata” kaba kren ia ka jingjia ka ba dang jngai na ka spah snem kaba nyngkong.