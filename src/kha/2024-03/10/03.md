---
title:  Yn Ym Iehnoh Maw Halor u Maw
date:   02/09/2024
---

`Pule Markos 13:1–13. Kumno ki synran ki jubab ia ka jingong ka jong U Jisu shaphang ka temple, bad da kaei ka jingmut U Jisu ula jubab sha ki?`

Kumba ngi la kdew, ka jingohdur bad ka jingtei jong ka temple ka la long shisha kaba itynnad. U Josephus u la kdew ba ka jingtap ha ka jakarung sha ka iing syiem kaba don sha phang shathie jong ka iing ka don 162 tylli ki rishot, ia uwei u rishot ha kaba laingut ki briew kin thain ia ki kti jong ki ban kot ia u (Antiquities, 15.11.5 §§413–414). U Jisu u ong ba baroh ki ne kin sa kyllon. Kine ki jingiathuhlupa ia kane ka jingtei kaba itynnad, ha ki nongsngap ka long kaba kut jong ka pyrthei.

“Katba ia ka jingmut jingpyrkhat jong U Jisu Khrist la khring sha ka jingkhraw bad ka jingitynnad eh jong ka templ, kiei ki jingpyrkhat ba jar jar jong U ta Uba la kyntait! Kata ka jingiohi ha khmat jong U ka la long shisha kaba itynnad. Hynrei U la ong da ka jingsngewsih. Nga la iohi lut ia baroh. Ki jingtei shisha ki long kiba phylla. Phi kdew sha kine ki biar bad ki kynroh kiba imat long kibym lah pynjot shuh: hynrei to sngap ia ki ktien jong nga: ka sngi kan poi ha ba “yn ym iehnoh hangne u maw halor u maw, ia uban ym pynhap noh”. -- Ellen G. White, _The Desire of Ages_, lynnong 69, p. 627.

Ki synran ki da kwah eh ban tip lano kine ki jingiathuhlupa kiba U Jisu u la Kren kin jia long. Kumta, ha u Markos 13:4, ka kynhun kaba rit – u Petros, u Jakob, u Ioannis bad u Andrew – ki kylli ia ka por. Ki kwah ban tip lano kine kiei kiei kin jia bad kiei ki

Kaei kaba shon jingmut ha u Markos 13:5-13 hato U Jisu u pynlut ia ka por jong U ban batai ia ka jingkyllon jong ka Jerusalem, hynrei ha kaba maham ia ki synran jong U ia kaei kaba ki khmih lynti ha ka kam ka jong ki ban sdang ia ka balang Khristan kaba nyngkong. Bad kam long shisha kaba suk.

Ha ka jingshisha, kin sa shah pynshitom, yn buh ia ki ha ka ban tynjuh, bad kin don kiban shah pyniap. Bad lynba kine kiei kiei baroh, U Jisu u kdew ba ka por kam pat dei. Kim dei ban shah pynthame da ki jingjia kiba pynkhih win. Shuh shuh, U Mynsiem Bakhuid un ai ia ki ktien ba kin kren ha ka por kaba biang, wat la ki ba ha-iing bad ki paralok ki kyntait bad iehnoh ia ki.

Haba shim noh na kaba sdang ia ki kyntien jong ka jingiathulupa U Jisu, ba ki briew jong U Blei ba kim dei ban sheptieng ia ki jingpynshitom bad ki jingtynjuh. Ki dei ban long kiba sharai namar U Mynsiem U Blei un ialam bad rah ia ki lyngba ki jingeh baroh.

`Kiei ki jingtynjuh kiba phi la iashem shimet kiba wan haba phi bud ia U Jisu? Lada phim pat ju ia shem ne ia kynduh, phi lah ban kylli ia lade, hato da shisha nga la bud ia U Jisu?`