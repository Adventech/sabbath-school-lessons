---
title:  Pule Shuh Shuh
date:   06/09/2024
---

Ellen G. White, “On the Mount of Olives,” pp. 627–636, in _The Desire of Ages_.

Ki don shibun ki jingjia ha ka pyrthei kiba la long ki jingpynthut. Ki briew da shisha ki la sheptieng sha phang kiei ba la iathuh. Kumno ma ngi, kum ki Seventh-day Adventists, bad ki jing jia kiba la jia, da kaba pyndon kam ia kine ki jingjia ban kdew ia ki briew sha ka jingkyrmen kaba ngi don ha U Jisu bad ka jingkular jong ka jingwan Jong U?

“Namar ban ngim tip thikna thik ia ka por jong ka jingwan jong U, la hukum ia ngi ban sharai.“Suk kita ki shakri, ia kiba haba u wan u kynrad, un shem ba ki dang iasharai”. Luakas 12: 37. Kito kiba ap sharai ia ka jingwan jong U Trai kim ap ha ka jingkhmih lynti kaba alhia. Ka jingap khmih lynti ia ka jingwan jong U Khrist ka long ban pynlong ia ki briew ban sheptieng burom ia U Trai, bad ban sheptieng ia ka jingbishar jong U halor ka jingryngkang. Ka long ka jingpynkyndit ia ki ia ka pop kaba khraw ia ka jingkyntait ia ki jingtyrwa jong ka jingisnei jong U. kito kiba ap sharai na ka bynta U Trai ki ia pynkhuid ia la ki mynsiem jong ki ia ka jingkohnguh ia ka jingshisha. Lem bad ka jingap sharai kaba khlem man thait ki pyniasoh lang ia ka jingtrei kaba shitrhem. Namar ba ki tip U Trai u la don ha jingkhang, ia ka jingshitrhem jong ki la nang pynkhi im ban ia trei lang bad ki angel jong ka bneng ha kaba trei na ka bynta ka jingpynim ia ki mynsiem. Kine ki dei kita ki shakri kiba ngeit bad bastad kiba ai ha ka iing ka sem jong U Trai “ia ka jingbam ha ka por kaba biang”. Loukas 12:42. Ki pynbna ia ka jingshisha kaba iadei kyrpang eh ia ka por kaba mynta. Kum u Enokh, u Noah, u Abraham, bad u Moses, uwei pa uwei ula pynbna shai ia ka jingshisha kaba iadei bad ka por jong u. kumta ruh ki shakri jong U Khrist mynta ki ai ia ka jingmaham kaba kyrpang na ka bynta ka pateng bynriew jong ki”. Ellen G. White, _The Desire of Ages_, lynnong 69 p. 634.

**Ki Jingkylli ban ia puson**:

`Ka dei tang kawei ban ai sha ka kam jong U Trai. Sa tang kawei ban ai ka jingkhein duh. Kaei ka jingiapher, bad balei ka jingiapher ka long kaba donkam?`

`Balei ba U Blei um iada ia ka jingshah pynshitom ia ki briew jong U lyngaba ki spah snem bad na kane ka pyrthei sngi? Kumno ka jingialeh bakhraw ka iarap ia ngi ban sngewthuh, la kumno kumno, balei ba ka jingshah pynshitom ka don?`

`Kiei ki dak jong ka jingwan U Khrist kyrpang eh kiba paw ha phi ha kane ka pyrthei mynta?`

`Pyrkhat shaphang ka jonglong jong ka jingiap bad ia ka jingshisha ba ki ba iap ki iohthiah ha duh ka jingwan phai U Khrist. Ki briew ki khapbrip ia ki khmat ha ka jingiap, bad kaei ki lah ban tip ha ka shi khyllipmat? Kumno kane ka jingpyrkhat ka iarap ia ngi bah iohi, ha uwei uwei marwei marwei, ka jingwan arsien ka jong U Khrist ka long barabor ba la jan eh?`