---
title:  Ka Lad Sa Shisien
date:   01/07/2024
---

`Pule Ki Kam 15:36â€“39. Balei U Paul u kyntait ia U Ioannis Markos, bad balei U Barnabas u ai lad ia u sa shi sien?`

Ka daw ba U Paul u la kyntait ia une u samla la batai ha Ki Kam 15:18. Namar U Markos u la iehnoh ia ki bad um shem la bteng ia ka kam jong ka jingshakri. Ia ka jinglong jong u Paul la sngewthuh, lada um long uba biang. Namar ba ka jingim kum u missionary, khamtam eh ha kito ki por mynbarim, ka long kaba ma bad ka eh (ia nujor 2Korin 11:23-28). Namar U Paul u shaniah ha ki para ba ia trei missionary ban iarap ban ia tynrong lem ia ki jingeh na ka bynta ka kam kaba eh bad khia. Ha ka jingiohi ka jong u, uta uba la iehnoh jyndat kloi ia ka kam, um long uba dei hok ban ioh ia ka kam ha ka kynhun kum ki missionary ban ialeh pyrshah ia ki bor jong u bymman.

Hynrei U Barnabas la ia mynjur ia ka ta. U la iohi ia kaba U Markos un sa long bad um shem la kwah ban iehnoh ia une u samla shadien. Ka la mih ka jingia kajia kaba eh ha pdeng U Paul bad U Barnabas na ka bynta jong U Ioannis haduh ba kin da ia khlad lok. Kumta u Paul u la jied ia u Silas ban leit bad u bad u Barnabas u la shim ia u Markos.

Ha Ki Kam Ki Apostol ym shem la batai balei u Barnabas u la jied ban shim bad u ia u Markos. Ha ka jingshisha, kine ki dkhot ki pynpaw ha ki bynta ba khatduh ia kine ki arngut ki briew ia kaba la kren ha Ki Kam Ki Apostol. Hynrei kaba sngewtynnad, ba kam dei kaba khatduh kaba la kren ia u Markos ha ka Testement kaba thymmai.

`Pule Kolosai 4:10; 2timothi 4:11; Philemon 24; bad 1Petros 5:13. Kaei ka jingbatai bniah shaphang u Markos kaba la shem bad ai jingmut ha kine ki dkhot?`

Ka jingkylla kaba khraw la iohi ba ka paw ha u Markos. Ha kine ki dkhot, u Paul u pynpaw ia ka jingdondor jong u Markos ha u bad ha ka kam shakri. Bad u Paul u la niew ia u kum uwei na ki para nongtrei jong u bad u kwah ia u Timothy ban ialam ia u Markos bad u. ka shithi 1Petros ka pynpaw ba u Petros u don ka jingiadei ba jan bad u Markos. Ki shithi ba la thoh da u Paul bad u Petros la thoh la kumno kumno ha shuwa jong 60 AD la kumba 15 haduh 20 snem ha dien jong kane ka jingiashem ha ki Kam 15. Ka pawshai ba u Markos ha dien jong ka jingbym larkam jong u pynban u la kiew bad lehbha, u Barnabas da ka jingshaniah u la buh ha u para ar kmie jong u.

`Pyrkhat ia ka por ha kaba ma phi ne u paralok phim larkam bad la ai lad biang sa shisien. Kumno kata ka jingiashem kan pynkylla ia phi bad kito kiba iarap ia phi? Kumno ka pynbha ia ka jingshakri jong phi sha ki wei?`