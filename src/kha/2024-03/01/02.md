---
title:  U Missionary Bym Larkam
date:   30/06/2024
---

`Pule Ki Kam 12:12. Kumno la pynithuh ia U Markos haka Kitab Ki Kam Ki Apostol?`

Ka I kumba lah ban long ba U Ioanis Markos, u ba long u nongthoh ia ka Gospel Jong U Markos, u la long u khynnah samla ha ba ka jingjia ha ki Kam KI Apostol 12 ka ba la jia ha ka shiteng jong ka 40 A.D. Ia u la pynithuh ha ka dkhot kaba 12 kum u khun jong kawei ka bariew kaba kyrteng ka Mary. La pynshisha ba ka long ka nongkyshan ba riewspah jong ka balang bad la pynlong ia ka jingiaseng duwai ha ka ing ka jong ka, ha kaba ka la paw bha ha ki Kam Ki Apostol 12. Ia ka jingiathuhkhana sha phang ka jingpyllait ia U Petros na ka ing byndi bad ki jingjia kiba bud bad bud ruh sa ka jingiap ka jong U Herot, Bad ka jingiapher ha pdeng U Petros bad U Syiem. Ha kane ka jingiathuhkhana U Ioannis Markos um shem la don bynta eiei ruh em, hynrei ka jingpynithuh ia u ha kane ka bynta ka pynkhreh ia ka jingiadei jong u ha pdeng U Barnabas bad U Saul.

`Pule Ki Kam 13:1–5, 13. Kumno U Ioannis Markos u don ka jingiadei bad U Saul bad Barnabas, bad kaei ka jingmih?`

Ki Kam Ki Apostol 13 ka batai ia ka jingiaid lynti missionary banyngkong jong U Saul bad U Barnabas, kaba sdang la kumba 46 AD. Ia U Ioannis Markos ym shem la iathuh tad haduh ka dkhot kaba 5, ha ka kam ka jong u kum u nongiarap lane U shakri. Ym don kano kano ka jingpynshai sha phang une u samla tad haduh ka dkhot 13, ha kaba la buh jingkynmaw ba u la wan phai sha Jerusalem.

Ym shem la ai kano kano ka daw shaphang kane ka jingleitphai, bad ka jingbymdon kano kano ka jingbatai ia ka jingsngew lane ka jingktah jong u hynrei la shu sah tang ha ka jingmutdur kaei ka ba la pynlong ia ka jingiehnoh jong u na ka kam missionary, khlem artatien la pyndap da ka jingtieng bad da ki jingeh. Ellen G. White ka kdew ba “ia U Markos, la pyndap da ka jingtieng bad ka jingduhjingkyrmen, la pynlong tlot ia u ha ka jingthmu ban ai ialade da ka dohnud baroh sha ka kam ka jong U Trai. U bym ju mlien ha ki jingeh, u la duh mynsiem da ki jingtieng bad jingeh jong kata ka lynti.” Ki Kam Ki Apostol, sla 169 ha ka phareng. Ha kaba pynlyngkot kiei kiei ki long kiba eh ia u, kumta u la kwah ban iehnoh ia ka kam missionary.

`Kynmaw biang ia ka por kaba phi la kiar noh na kaei re kaei - lane phi la long u bym larkam ha kata ka bynta – ka jingiaid lynti kum U Khristan. Kaei kaba la pynnang ia phi na kane ka jingiashem?`