---
title:  Ka Jingiathuhkhanna kaba Jia shisha
date:   05/07/2024
---

### Ka Jingpynlyngoh ia U Shaman: Bynta 1

_Da: Andrew McChesney_

U kpa u la long u briew uba pawnam ha kawei ka sor rit ha Nepal. Kiba bun ki wan wad jingiarap na u. ki briew jong kata ka sor rit ki ngeit ba ka jingknia da ki mrad ka lah ban pynjem ia ka no kano ka jingpang. U kpa u wan na ka jinghiar pateng na u lain ba jrong jong ki Shaman, bad u kylla long u shaman hadien ka jingiap ka jong u kpa jong u, u ba long ruh u shaman.(u Shaman: u kynja lyngdoh uba don ka bor ban pynkhiah bad ia uba la ngeit ba u lah ban ia ki mynsiem bymman/mynsiem ksuid)

U kpa u ngeit ba ki jingleh niam jong u ki ai ka bor ba khraw ha ka pyrthei jong ki mynsiem, kumta ula klumar jingmut haba um lah ban iarap ia ka briew kaba u ieit eh ka lok jong u. um shem la lah ban pynkhiah ia ka lane tip ia ka jingpang jong ka. U la knia da ka siar, hynrei ka jingsuh ruh ka dang neh hi . bad u la ai pisa sa sha kiwei pat ki shaman, pynban ka la nangraikhoh. Bad u la ialam ia ka sha ki nongaidawai ruh, hynrei ka nangtlot pynban.

Ka jingklumar jingmut jong u kpa ka nangjur haba ka khun jong u ka Divya, ka wan sha iing ban iarap ia ka kmie. U la wan sha ing ha kawei ka sngi bad um shem la shem ia ka kmie ne ka Divya. U la wad ha ka iing, bad u la shem ia ki ha ka mala kaba ar, ki la ia dem khohsiew ha madan bad ki la iakren bad um lah ban iohi.

U kpa ula lyngngoh, u la tharai ba ka la long kaba bakla. Hynrei ula mih jar jar na ka kamra ba un ym pynthut ia ki. U sngew lyngngoh lada ka khun jong u ka la kylla long shaman kum ma u.

Haba u la iohi ia ka Divya ha dien, u la kylli kaei kaba ka kmie bad ma ka ki ia leh. Ka la ong ngi la ia duwai ha U Blei jong nga ban pynkhiah ia I mei. U blei ba kumno? U kpa u la kylli, namar u mane shibun ki blei. Ka la jubab, sha U Blei jong nga U Jisu. Nga la iehnoh ia ka niam iing, bad nga la shem ia U Blei ba thymmai U Jisu, bad U Blei jong ka u ba thaw ia ka bneng bad khyndew. Lada nga duwai, un ioh sngew bad un pynkhiah ia ka kmie jong ka. U kpa um shem la ngeit. Um shem la iohi ia une u blei ba u kham khrawbor ban ia kiwei ki blei jong ka iing.

Hynrei haba ka Divya ka la dei ban leit phai sha iing sha kawei ka nongbah, bad ka la pan ban ialam ia ka kmie ruh bad ka. â€œka pang bad phin ym don por bah sumar ia ka namar ba phi leit trei, bad ngan ialam ia ka bad nga.

U kpa uba trei kum u shaman bad kum u nongtei iing, u la kohnguh. Namar ba um lah ban iarap ia ka kmie, bad ula artatien ba kan im slem. Na mar ka dei ka kmie jong phi u la ong, la da ka iap sa pyntip ia nga.

Hynriew bnai ka la iaid shuwa ba I pa in iohi ia I mei. U la leit sha ka iing jong ka Divya bad u la lyngngoh ba ka kmie ka long kaba koit ba khiah. U la dap da ki jingkylli. Kumno I mei I la koit? U la kylli. Kiei ki dawai phi ai ia ka? Ka Divya ka la jubab ba ka la shu duwai sha U Blei. U Blei u la ioh sngew ia ka jingkyrpad jong nga, ka la ong. Mynta I mei I kmen bad I koit I khiah bad I leit jingiaseng bad nga. Bad u kpa u ngeit ia kata. Bad u la skhie, bad um ju ioh sngew ia uba kum uta U Blei, uba pynkhiah khlem ka jingknia da ki mrad bad ki jingleh niam.