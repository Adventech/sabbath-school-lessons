---
title:  Ka Jingsdang Jong ka Gospel
date:   29/06/2024
---

### Ki Dkhot Baibl ban Pynkhreh ïa ka Lynnong
Ki kam 13:1–5, 13; Ki kam 15:36– 39; Markos 1:1–15; Isaiah. 40:3; Denial. 9:24–27.

> <p>Dkhot Spel-lyndet</p>
> “Te hadien ba la byndi ia U Ioannis, U Jisu u la wan sha Galilaia, u da ialap ia ka gospel U Blei, u da ong ruh, La pyndep ia ka ia, bad ka hima U Blei ka la jan: to phin kylla kaba mut, bad to ngeit ruh ia ka gospel.” (Markos 1:14, 15, NKJV).

Mano ba thoh ia ka Gospel jong U Markos, bad balei ba la thoh ia ka? Ym don ha ka Gospel ia ka kyrteng jong U Nongthoh. U ba kham jan bad kane u dei U Ioanis, kaba kdew ia U synran uba la ieit eh. (Peit Ioanis 21:20,24).

La kumno kumno, na duh kipor kiba mynshuwa, kat kum kawei pa kawei ka Gospel ka don ka jingiadei bad ki Apostol (Mathaios, U Ioanis) lane bad ki nongbud jong ki Apostol. Kum ka nuksa, ia ka Gospel jong U Lukas ka don ka jingiadei bad ka Paul. (peit Kolosai 4:14; 2Timothy4:11; Philemon 1;24). Ka Gospel U Markos ka don jingiadei bad U Petros (Peit 1Petros 5:13).

Wat la u nongthoh ia ka kitab U Markos um shem la ai ia ka kyrteng jong u ha ki dkhot, ha ka jingngeit jong ka balang kaba nyngkong ka kdew ba u nongthoh ia ka Gospel U Markos u dei U Ioanis Markos. Uba la long u nong synran ba tang shipor jong U Paul bad U Barnabas (Ki kam 13:2, 5) bad ha dien u la synran ia U Petros (1Petros5:13).

Ka jingjam ba nyngkong ha kane ka taiew ngin ia pule shaphang U Markos kat kumba la iathuh ha ka ktien U Blei, ban khmih ia ka jingbymlar kam jong u mynshuwa bad ia ka jingkiew ha ka jingtrei ha dien. Kumta ngin ia pule ia ka bynta kaba sdang jong U Markos bad da ka jingkhmih sha khmat sha kaei ba ka jingiathuhkhana ka ialam bad ban peit ia ka mynnor bad ba kumno ba u bym larkam bad hadien u pynthymmai ha ka kam kum U Missionary uba lah ban thoh kat kine ki jingthoh.

_*Pynkhreh ïa kane ka Lynnong na ka bynta ka Sabbaton, July 6._