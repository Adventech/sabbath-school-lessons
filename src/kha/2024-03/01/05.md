---
title:  Ka jingpynbaptis U Jisu
date:   03/07/2024
---

`Pule Markos 1:9–13. Uba la don ha ka jingpynbaptis jong U Jisu, bad kaei kaba jia?`

U Ioannis u la pynbaptist ia U Jisu ha ka wah Jordan. Katba U Jisu u la kiew noh na ka um, u la iohi ba ia ka bneng ba la plie bad ba U Mynsiem Bakhuid u la wan hiar ha u kum ka Paro. U la ioh sngew ia ka sur kren jong U Blei na bneng, “me long U Khun uba nga ieit eh; bad ha me nga sngewbha eh,” (Markos 1:11, ESV).

Kane ka jingjia ka kdew sha ka jingdonkam jong ka jingpynbaptist U Jisu. Ha kaba U Kpa, U Khun, bad U Mynsiem Bakhuid ki ia don lang bad kila pyntikna ia ka jingsdang jong ka kam ka jong U Jisu. Ka jingdonkam jong kane ka jingjia ka pynbna ia kaban sa jia ha ka diengphna ha u Markos 15. Ki ba bun na kine ki jingiathuhkhana ki pynpaw ia ka juh ka jingthmu.

U Mynsiem u la ialam ia U Jisu sha ka ri khlaw. Ka kyntien “ialam” ka wan naka ktien Greek ekballō, ki kyntien kiba pyndon kam bha ha ka Gospel jong U Markos ha kaba beh noh ia ki ksuid. U Mynsiem u ba don hangne ka thew ia ka bor ka jong U Mynsiem Bakhuid ha ka jingim ka jong U Jisu. U Trai u la sdang ia ka jingiaid lynti jong ka kam jong U, bad ha kata hi ka por U la ialeh pyrshah ia u soitan. Ka jingialeh jong ka jingeh kaba la pynpaw ha ki 40 sngi jong ka jingpynshoi. Bad ha ka jingdon jong ki mrad khlaw, hynrei ki Angel ki la shakri ia U Jisu.

Ki jinglong kiba kham kyrpang kiba la pynpaw ha ka Gospel jong u Markos ha kaba ia U Jisu la kdew ia baroh ar tylli ki jinglong ba kynja blei bad ba kynja briew. Ha ka liang ba kynja blei: U long U Khrist, uba U Messiah (Mark 1:1), U Trai ba la pynbna da u nongrah khubor (Mark 1:2, 3), U ba khrawbor ban ia u Ioannis(Mark 1:7 ), U Khun ba ieit eh ha kaba U Mynsiem u la wan hiar (Mark 1:10, 11). Hynrei ha ka liang ba kynja briew , ngi iohi ia kine harum: Ia U la pynbaptis da u Ioannis (Mark 1:9), la ialam ia U da U Mynsiem (Mark 1:12), la pynshoi da u Soitan (Mark 1:13), ryngkat bad ki mrad khlaw (Mark 1:13), bad la shakri ia U da ki angel (Mark 1:13).

Balei ba kine ki ia pyrshah? Kaba kdew sha ka jinglong ba shisha jong U Khrist, U Trai jong ngi bad U Nongpynim jong ngi, U Blei jong ngi, bad hynrei U long U briew, kum u hynmen uba long ka nuksa jong ngi. Kumno ngi lah ban pdiang ha ka jingmut jong ngi sha phang kane? Ngim lah. Hynrei ngi pdiang ia ka da ka jingngeit bad ka jingphylla sha phang kane ka jingshisha kaba la pynpaw ha ngi sha phang ka jingieit U Blei na ka bynta u bynriew.

`Kumno kane ka iathun ia ngi shaphang ka jingieit ba phylla jong U Blei, ba U Jisu U long U Blei, bad u la shim ha lade ia ka jinglong briew ha ka ban pynim ia ngi?`