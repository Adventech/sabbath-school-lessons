---
title:  Pule Shuh Shuh
date:   05/07/2024
---

Pule Ellen G. White, “The Voice in the Wilderness,” pp. 97–108, in _The Desire of Ages_; and “Heralds of the Gospel,” pp. 166–176, in _The Acts of the Apostles_.

Katno ka long kaba sngewtynnad ba ha ka Jingpynpaw 14: 6,7, ka khubor jong ki lai angel, ka iadei bad ka khubor jong ka Gospel u Jisu ha u Markos 1:15.

U angel ba nyngkong u wanrah ia ka gospel ba bymjukut sha ka pyrthei ha ki sngi kiba khatduh ha kaba pynkhreh ia ka jingwan arsien. Kum ka khubor jong U Jisu, ka Gospel ba khatduh eh jong u angel ka don ia ki juh ki tynrai ia kiba la kdew ha rum:

| Markos 1 | Kyrdan | Jingpynpaw 14 |
| --- | --- | --- |
| Ka por la pyndep (Daniel 9) | Ka por jong ka jingiathuhlupa | Ka por jong ka jingbishar (Daniel 7, 8) |
| Ka hima ka la jan | Ka jingkular ka jutang | Ka Gospel ba bymjukut |
| Kylla bamut, Ngiet | Khot sha ka jinglong synran | Sheptieng, Pyndon burom, Mane ia U Blei. |

Ka khubor jong u angel ba nyngkong ka pynbna ia ka jingsdang jong ka jingbishar ha shuwa ka jingwan ka jong U Jisu, kaba la sdang ha ka 1844 bad ba la ia thuh ha ka 2300 sngi jong ka jingiathuhlupa u Danial 8:14. Ka jingbishar ka wanrah ia ka hima ka jong U Blei sha ka jingpynshitom bein ia ki briew ki jong U (Dan. 7:22). U angel uba nyngkong u khot sha ka jingtieng, ka jingaiburom bad ka jingmane ia U Blei ka long ban khot sha ka jinglong synran, ka pynmih sha ka pyrthei ha ki sngi kiba khatduh kumba ka bor jong u mrad khlaw ha ka Jingpynpaw 13 ka wanrah ban sheptieng ia u blei ba bakla, ban ai burom bad ban mane.

Kum ka khubor U Jisu ha U Markos 1 ka don ka jingiadei ba jan sha ka jingiathuhlupa jong U Danial ha kaba nyngkong jong ka jingpynbna ia ka Gospel, kumta run ka khubor u angel ba nyngkong ka don ka jingiasnoh lang bad u Danial ha kaba kut jong ka pyrthei.

**Ki Jingkylli ban ia Puson Lang**:

`Ia nujor bad ka jingiapher ha pdeng U Ioannis Nongpynbaptis bad U Jisu ha U Markos 1: 1-13. Kaei ka jinghikai kaba ngi nang na kine ar kiba la wanrah?`

`Pyrkhat ia ka jingmut jong ka jingpynbaptis. Pule Rom 6:1-4 bad Ioannis 3: 1-8 bad ianujor ia ki ha ka jingpynbaptis U Jisu ha u Markos 1: 9-13.`

`Kaei ka jingiasyriem bad ka jingiapher kaba phi iohi? Kumno kane ka iarap ia phi ban sngewthuh khamshai ia ka jingmut jong ka jingpynbaptis?`

`Ia nujor bad ka jingiapher ka Gospel kat kum U Jisu ha u Markos 1:14,15 ba ka khubor jong u angel uba nyngkong ha ka Jingpynpaw 14: 6,7. Kumno ka jingsngewthuh ia kine ki khubor ka iarap ia phi ban iohi khambha ia ka mission jong phi ha kine ki sngi?`