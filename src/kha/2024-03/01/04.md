---
title:  U Nongrah Khubor
date:   02/07/2024
---

`Pule Markos 1:1â€“8. Kiei kine ki briew ha kine ki dkhot, kaei kaba ki ong bad ki leh?`

Ha kine ki dkhot ki don lai kiba kongsan: Jisu Khrist, ba la kdew ha U Markos 1:1; U Blei U Kpa, ba la kren ha ki kyntien ha U Markos 1:2; bad U Ioannis Nongpynbaptist, uba long u nongrah khubor bad u nongialap, uba long u kongsan ha ki bynta ba khatduh jong kine ki dkhot.

Markos 1:2, 3 ka kynthup ia ki bynta kaba la shim na ka Testement Barim ia kaba u Markos u la ai ban batai ia kaei ka ban jia ha kane ka jingiathuhkhana, ia kaei kaba u Markos u shim kiba biang kyntien ha kine ki lai tylli ki dkhot: Exodus 23:20, Isaiah 40:3, and Malachi 3:1.

`Pule Exodus 23:20, Isaiah 40:3, bad Malakhi 3:1. Kaei ka jingiasyriem ba kine ki lai tylli ki dkhot ki don?`

Exodus 23:20 ka thew sha u angel ia kaba U Blei un phah ha shuwa jong ki Israel ban ialam ia ki sha ka ri Kanan. Isaiah 40:3 ka kren ia U Blei u mih paw ha ka ri khlaw bad ka lynti bah kaba la pynkhreh ha khmat jong U. Malachi 3:1 ka kren sha phang u nongrah khubor u ba leit ha shuwa jong U Trai ban pynkhreh ia ka lynti jong U. baroh lai tylli kine ki dkhot ki kren shaphang ka jingiaid lynti

Ki dkhot ha u Isaiah ki don shibun ki jingiadei bad ka jingshakri jong u Ioannis Nongpynbaptis bad kiba kdew beit ia ka Lynti jong U Trai. Ha ka Gospel u Markos, U Trai Jisu ha ka jingiaid lynti. ka jingbatai ba skhem bad ba iaid stet jong ka jingiaid lynti, ka jingiaid lynti kaba ialam sha ka diengphna bad ka jingknia jong ka jingiap jong U na ka bynta jong ngi.

Hynrei don shibun ki jingjia kiba lajia ha shuwa ba un poi sha ka diengphna. Ka jingiaid lynti ka dang shu sdang, bad u Markos un iathuh ia ngi shaphang kiei kiei baroh.

Ha kaba iaid ryngkat bad ka jingshim na ka Testement Barim ha u Markos 1:2,3, u Ioannis Nongpynbaptist u khot sha ka jingkylla bamut, kaba phai noh bak na ka pop, bad ban phai pat sha U Blei (Markos 1:4). U la phong kum u nongiathuhlupa barim u Elijah (ianujor bad 2 Ki Syiem 1:8),ia kaba u kren ha u Markos 1:7,8 shapphang uwei uba wan nadien jong u uba khrawbor ban ia u. U la ong ba um long uba bitdor wat tang ban law ia ki tyllai juti jong uta uwei uban sa wan, ba u pyni ia ka jingkyntiew burom kaba u don ia U Jisu.