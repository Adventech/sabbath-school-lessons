---
title:  Ka Shi Sngi ha ka Jingshakri Jong U Jisu
date:   06/07/2024
---

### Dkhot Baibl ban pynkhreh ia ka Lynnong
Markos 1:16-45, Ïoannis 1:29-45, Markos 5:41, Loukas 6:12, Lebitikos 13

> <p>Dkhot Spel-lyndet</p>
> U Jisu te U la ong ha ki, “To wan bud nadien jong nga, te ngan pynlong ïa phi ki nongtong briew.” (MARKOS 1:17 KHB)

Kawei pa kawei ka gospel ka ïalam khmat shaphang ka Jingshakri U Jisu ha ka rukom kaba Kyrpang.

U Mathaios u sdang da kaba pynpaw khmat ia ka jingkhot U Jisu ia la ki synran bad ka jingïalap Ïathuhkhana halor u lum.

U Loukas u sdang da kaba iathuh ia ka jingïalap nyngkong U Jisu ha ka sngi Sabaton ha ka synagog kaba ha Nasaret.

U Ïoannis u iathuh shaphang ka jingkhot jong ki synran kiba nyngkong, bad ka jingiathoh shongkurim ha Kana, ha kaba U Jisu U la pynpaw ia ka dak nyngkong haba ïadei bad ki kambah jong U.

Ka gospel katkum u Markos ka pynkynmaw ia ka jingkhot jong ki saw ngut ki synran, la batai ruh shaphang ka Sabaton ha Kapernaum.

Kane “Ka Sabaton Bad U Jisu” ha ka gospel katkum u Markos, ka ai ia ka jingtipthuh ïa ki nongpule ba U Jisu U dei Uei. Ha ka bynta baroh jong ka jingpule jong ngi mynta ka taïew, khyndiat eh ki kyntien jong U ia kaba la buh jingkynmaw: ka don ka jingkynthoh lyngkot shaphang ka jingkhot sha ka jinglong synran, ka jinghukum pyrshah ia u ba’mman, ka jingthmu ban leit sha kiwei kiwei ki jaka, ka jingpynkhiah ia uba pang ñiangthohlieh, bad ka jingbthah ba un leit pyni sha u Lyngdoh ban ïoh ïa ka jingpynkhuid. Ka jingshon jur hangne ka long ia ka jingleh jong U (action), khamtan eh ha kaban pynkhiah ia ki briew. U nongthoh jong kane ka gospel u sngewtynnad ban pyndonkam ia ki ktien mynta kumne (immediately), ban pynshai ia ka jingpynkhih bad jingpyntreikam stet ha ka rukom ai jingshakri U Jisu.

_*Pule pynkhreh ia kane ka Lynnong na ka bynta ka Sabbaton, July 13._