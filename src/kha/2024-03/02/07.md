---
title:  Pule Shuh Shuh
date:   12/07/2024
---

“Pule ia ka kot _The Desire Of Ages_ (Ka Jingthrang Jong Ki ‘Arta) ba la thoh da ka Ellen G. White, “At Capernaum”, pp. 252-261 [“Ha Kapernaum”, sla 311-326]; “Thou Canst Cleanse Me”, pp. 262-266 [“Me Lah Ban Pynkhuid Ïa Nga”, sla 327-342].

Ha Markos Lynnong 1, u Markos u ringdur kumno shaphang U Jisu? U Jisu U don ïa iktiar ban khot ïa ki synran, bad ki la jubab. U long Uba Hok - Uba Khuid bad U long markhongpong haba ïa nujor bad ki mynsiem ba’mman kiba long hapoh u soitan. Ka jingïaleh bakhraw ka jia hapdeng ka babha bad ka basniew, bad U Jisu U kham don bor ban ïa ki ksuid. U Jisu U don ka mynsiem sngewsynnei ïa kiba pang - ba shitom, bad U ïarap ïa ki, U kner ban ktah ïa ki haba ki babun lehse kin nym kwah ban ktah ïa ki. “U Jisu U la kren ha ka synagog shaphang ka hima ïa kaba U la wan ban seng bad ïa ka mishon jong U - U la wan ban pynlait ïa ki nongshah set byndi kiba la shah khum ha u soitan. Ïa U Jisu la pynsahngeh pynthut na ka daw jong ka jinglynïar ba shyrkhei. U briew ba don ïa u mynsiem bymkhuid u la phet napdeng ki paidbah, bad u la lynïar da kaba ong, “Iehnoh ïa ngi; me donkam aïu bad ngi, me U Jisu uba na Nasaret? me la wan khnang ban pynjot ïa ngi? nga ithuh ïa me uei me long, U Bakhuid u jong U Blei.”

“Ka la don ka jingkyndit bad ka jingkulmar bajur. Ka jingshah skhor ki briew ka la kynriah noh na U Jisu bad ki khlem sngap shuh ïa kaei kaba U Jisu U kren. Kane ka la long ka jingthmu u soitan ha kaba u la ïalam ïa une u briew sha ka synagog. Hynrei U Jisu U la dumok ïa u ba’mman, da kaba ong, “Wat jam me, to mih noh ruh na u. Uta u mynsiem bymkhuid te, da kaba ring kyrthat ïa u bad da kaba pyrta da ka ktien bajam, u la mih noh na u.”Uta Uba la jop ïa ki jingshah pynshoi pyrshah jong u soitan ha ka ri khlaw, U la ïa kynduh markhmat sa shisien bad u nongshun jong U. U ksuid u la leh donbor pyrshah ïa une u briew khnang ba un ioh ban ïaisynshar halor jong u. Ba un kynran-dien hangne ka mut ba un ai jop ïa U Jisu…. Hynrei pynban U Nongpynim U la kren da ka iktiar ka bor baroh bad U la pynlait-im ia uta u briew na ki jingtehjingkhum u ba’mman”. - Ellen G. White, _The Desire Of Ages_, pp. 255, 256.

Putet, U Kynrad jong ngi U la shakri hapdeng ka jingbunkam shikatdei, U la ïaid bad leit na kawei ka jaka sha kawei pat, U la ïakynduh tista bad ktah ïa shibun ki briew ha kane ka jingïaidlynti ban shakri. Kumno U la lah ban long Uba jai iai bad Uba ïaineh hapdeng ka jingshakri jong U ïa ki paidbah bad ka jingpynïadei jong U bad ki? Khlem ka jingartatien ka dei namar ka jingïashem jong U lyngba ka jingpynlut por barobor ha ka jingdwai.

Pyrkhat bad puson jylliew lada ka don ka por ha kaba phi lah ban pynlait bad pynlut ïa ka por jong phi tang ha ka jingdwai ryngkat ruh bad ka jingpule ïa ka ktien bakhuid. Jied ïalade ka por kaba biang ha kaba phi lah ban pynsan ïa ka jinglong ba jai-jai ka mynsiem, lyngba ka jingïalam U Mynsiem Bakhuid bad ka Ktien jong U Blei’.

**Ki Jingkylli ban ia Puson**:

`Ïakren bad ïaphylliew jingmut lang ha Klass ïa ka jingkylli halor ka jingdonkam ban dwai ha ka jingim Khristan jong ngi. kieI kita ki jingkylli kiba don barobor ha ki briew shaphang ka jingthmu bad ka jingdonkam jong ka jingdwai.`

`Ha Klass kren ruh shaphang ki khep kiba lah ban long babha, teng teng, ban ym kren palat shaphang ka jingngeit jong ngi. Ha kum kino ki por ka long kaba bha ban leh kumta, hynrei ruh, ha kajuh ka por ngim dei ban pynsynjor ïa ka jingphla jong ngi de?`

`Kiei kita kiba pang “ñiangthohlieh” ha ka imlang sahlang (culture) jong phi mynta ki sngi? Kumno ka Balang jong phi ka lah ban kner bad “ktah” ïa kum kine da kaba wanrah ïa ka khubor jong ka gospel sha ki?`