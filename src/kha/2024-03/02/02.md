---
title:  “Bud Ïa Nga”
date:   07/07/2024
---

`Pule Markos 1:16-20. Kiei kita ki rangbah kiba U Jisu U la khot ban long ki synran jong U bad kaei ka long ka jubab jong ki?`

Ha U Markos lynnong ba nyngkong, kim da don eh shibun ki kyntien jong U Jisu ba la buh jingkynmaw. Hynrei ha Markos 1:17 pat ngi shem ia ki kyntien ba U la kren ha arngut ki nongtong dohkha. U Simon, ia uba yn sa khot “Petros” bad u para jong u, u Andrew. Kine ki rangbah arngut ki ieng harud nong ka Duriaw Galilaia, bad ki la bret ia la ki jar tong dohkha. Hangne kam don ka jingkdew shaphang kano Kano ka lieng lane ki tiar ba pyndonkam ban tong dohkha (paraphrenelia) – kane ka ai jingmut ba lehse kine arngut kim long kiba bit ba biang ha ka ïoh ka kot. Ha Markos 1:19, 20, u Jakob bad u Ïoannis, ki ia don ha ka lieng ryngkat bad u kpa jong ki lem bad ki shakri. Kane ka pynpaw shai ba ki kham ia long kiba bit ba biang haba ianujor bad ki shipara, u Petros bad u Andrew. Ha ka gospel u Loukas, u Petros u don ha ka lieng, bad da shisha ryngkat bad u, u Jakob bad u Ïoannis ki long kiba iatrei ryngkat lang bad u (Peit Loukas 5:1-11). Hynrei, kat kum ka gospel u Markos ka pyniapher hapdeng ki jinglong jong kine ki arjur ki shipara, bad khang ban pynshai bha ia kane ka jingpyniapher, U Jisu U la khot ia baroh ar jur ki shipara – kita kiba duna jingdon jingem bad kita kiba bit kiba biang. Ka jingkhot jong U Jisu ia ki ka long da ka jingpalei mynsiem, da kaba beit, bad ha ka dur jong ka jingiathuhlypa. U khot ia ki ba kin bud ia U, ba kin long ki synran jong U. U kdew ruh ba lada ki jubab ia ka jingkhot jong U, U Jisu Un shim ia ka lad ban pynkylla pat ia ki sha ki nongtong briew.

`Pyrkhat Jylliew balei kine ki rangbah mar kumta kumta hi (Markos 1:16-20), ki la kloi ban buh shadien ïa kieI kiei baroh bad ki la bud ia U Jisu?`

Ka gospel kat kum u Ïoannis ka pyndap pura ïa kame ka dur (Peit Ïoannis 1:29- 42). La iohi kumba kine ki shipara ki long ki nongbud jong u Ïoannis nongpynbaptis bad ki lah ïohsngew ia ka jingïalap jong u shaphang U Jisu ba U long “u langbrot jong U Blei”, uba shim noh ia ki pop jong ka pyrthei (Ïoannis 1:29). Ki la ïa kynduh ïa U Jisu bad ki la pynlut por bad U hajan ka wah Jordan. Namarkata, ka jingiaid jong ki bad U Jisu kam dei ka jingiaid kai pyngngad pynsngewbha ne ka jingiaid leit jngoh pyrthei. Ki la ïa pyrkhat sani bha ia kane.

Hynrei, balei pat u Markos um shem la pyndap ia ki jingpyntip ba dang duna? Lehse, ka dei namar ba u kwah ban pynpaw bad shon jur ia ka bor U Jisu. U khot, bad ki nongtong dohkha kiba mon ki pdiang ia ka jingkhot. Ka jingim jong ki bad kane ka pyrthei baroh kawei, kam long shuh kumjuh kumba ka ju long.

`Kaei kata kaba phi la hap ban kheiñduh noh namar ka jingbud jong phi ia U Jisu? (Pyrkhat Jylliew shaphang ka jingktah jong ka jubab jong phi, khamtam lada phim lah ban pyrkhat eiei).`