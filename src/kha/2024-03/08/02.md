---
title:  Ka Jingthmu U Blei Ha Ka Shongkha
date:   18/08/2024
---

`Pule Markos 10:1–12, kum juh ruh Jenesis 1:27 bad Jenesis 2:24. Kaei kaba riam kaba rieh ha poh ia ka jingkylli ki Pharisi sha phang ka jingiapyllait tnga, What trap was hiding under the Pharisees’ question about divorce, and what lessons did Jesus teach in His response?`

Ha kine ki dkhot, ki Pharisi ki kylli ia U Jisu hato ka long kaba Shong aiñ ba u briew un pyllait noh ia ka tnga jong u. Hapdeng jong ki Pharisi, ka jingȉapyllait tnga la niew ba ka long ka aiñ. Ka jingkylli ka long ha kino ki nongrim. Ka Skul jong ki Shammai ka pyni nia da kaba pyrkhing – tang na ka bynta kito ki bym don khun, ki bym pyndap pynbiang, ki ba pynkhuslai ha ka jingimut jingpyrkhat lane ki bym ȉaineh ha ka shongkha ka shongman. Ka Skul jong ki Hillel ka kham pynjynsur, ka shah ban ȉa pyllait tnga na ka bynta kano kano ka daw ruh, tangba ka rukom ban shah ban ȉa pyllait tnga kalong kaba kham jwat bad slem, bad ka pynsuki ȉa ka jingȉa pyllait tnga.

Kumta, ka I kumba ka long kaba khampher kaba ki la kylli ia U Jisu, hato ka jingia pyllait tnga ka long kaba lah ban pdiang. Ki la buh ia kane ka jingkylli ban pynngat ia U Jisu ha ka jingeh bad U Herod Antipas,u nong synshar jong ka phang mih-ngi jong ka Jordan, ha ka ba U Jisu U Don. U Antipas u la iapyllait tnga bad la ka lok jong u bad u la shong kurim ia ka Herodias, ka tnga jong u para jong u. Herod u dang shu dep khrai ia ka khlieh jong Ioannis Nongpynbaptis namar ba u la pynrem ia ka jingleh ba sniew jong U. (Peit Matt. 14:1–12).

U Jisu u la pynphai ia ka jingkylli jong ki da ka jong u, da kaba kylli ia ki Pharisi kaei ba u Moses u la ong shaphang kane. Ki dkhot kiba ki Pharisi ki la shim ka long na Deuteronomy 24:1–4, ia kaba la batai ia ka jingjia jong ka jingshongkurim biang hadien ka jingia pyllait tnga. Ki Khun Israel ha ki sngi jong U Moses ki la ju pyllait tnga. Ia kane ka ain la batai ha Dewteronomy 24 kaba mut ban ai ka jingiada na ka bynta ki longkmie. Hynrei ha ki sngi ki jong U Jisu, ia kane la pynkyllain da ka Skul jong ki Hillel ban pynlong kaba suk ban ia pyllait tnga na ka bynta kano kano ka daw. Kumta ia ka hukum kaba dei bah iada ia ki longkmei ne kynthei bad la pyndonkam ban pynsuk ban ieh noh ia ka tnga.

Ha ka jaka ba un ia tainia ia ka ain ha Dewteronomy 24, U Jisu u pynphai pat sha ka jingthmu jong U Blei ha ka shongkha shongman ha Jenesis 1 bad 2. U da ong ha kaba nyngkong U Blei u la thaw ia U Shynrang bad ia ka Kynthei Jenesis 2:24, kaba ong u briew un iehnoh ia la u kpa bad ka kmie bad iasah bad la ka lok bad kita ar ngut ki long kawei ka doh. Kane ka jingthmu jong ka jinglong kawei ka long ka tynrai jong ka jong pynskhem U Jisu ia ka jingkhlain jong ka shongkha shong man, ia kaei kaba U Blei ula pyniasoh, wat ai ba u briew un pynia khlad.

`Kaei ba ka kynhun ba ngeit ka lah ban leh ban pynkhlain ia ka shongkha shongman ha pdeng jong phi? Kumno phi lah ban iarap ia kito kiba ka shongkha shongman ka pait ka pra?`