---
title:  U Jisu Bad Ki Khynnah
date:   19/08/2024
---

`Pule Markos 10:13–16. Kaei kaba U Jisu u leh ia kito ki khynnah kiba la wan lam sha U?`

Ka jingkwah ba khraw ia ki khynnah ha ki por barim (kyrpang ia ki khun shynrang ha ki jait bynriew ba khein jait na ki shynrang), ka jingkha bad ka jinglong khynnah kam long kaba suk. Khlem ka jingsumar jong ki dawai ha ki sngi ba mynta, ka jingma ia ki kmie ba kha bad ia I khun ba dang kha, ia ki khunlung, khun rit, ki khynnah, kumta la niewkor ia ki. Ha kiba bun ki jait bynriew ki don ia ki dawai ba shna hi bad ki kynja jingdeng koboit la pyndon kam ban iada ki ki khynnah pyrshah na ki bor jingpang sniew.

Katba dang kwah ban don ia ki khynnah, ki la long pynban ha ka kyrdan kaba sha phoh ha ka imlang, ha ka jingshisha (Gal. 4:1, 2). Ha ka por jong ki Greek – Rome, ia kito kiba sniew dur ne ia kiba kim kwah ban ri la ju bret noh wat sha ki wah. Ia ki khun shynrang la ju niewkor ban ia ki khun kynthei; teng teng ia ki khun kynthei la ju bret bad iehnoh ban iap, don na pdeng jong ki la pyllait im bad la die ia ki pat kum ki mraw.

Ki synran ki I kum ba kim sngewthuh ia ka jinghikai jong U Jisu ha u Markos 9 shaphang ban ioh ia ka hima ka jong U Blei kum u khynnah (Mark 9:33–37). Kumta ki la mai ia kito kiba wanrah ia ki khynnah sha U Jisu ban ioh ka jingkyrkhu, da kaba ki pyrkhat ba um don por na ka bynta kine kiei kiei ki kam kiba rit.

Ki la bakla, U Jisu u la dom bitar. Lyngba ka kitab u Markos, U Jisu u don katto katne ki jingtrei kam ba kiba ktah ia ka jingmut ki briew, bad ka long ka jingtrei kam ba khlain jong U kaba ia leh pyrshah ia kito ki briew kiba beh noh ia ki khynnah na u.

U la ban jur ia ki synran ba kim dei ban khang ne pynwit ia ka lynti jong ki khynnah. Balei? Namar ka hima ka jong U Blei ka dei ka jong ki, uwei pa u wei u dei ban pdiang bad khmih thuh ia ki khynnah – da shisha ka jingkdew ka long kaba suk kaba mut da ka jingsngewthuh ban shaniah ha U Blei.

Wat ai ba ka jingbymlong ne dei kum ka jinglong U Khrist ngin sakhi ia U Jisu. Wat ym beh noh ia ki khynnah na U da ka ba eh dohnud bad da ka jingpynmong jong phi. Wat ym ai ba ki kin long ka daw ban sngew ba ka bneng kan ym long kaba kmen ia ki lada phi don hangta. Wat nym kren sha phang ka niam kum kaba ki khynnah kim lah ban sngewthuh, lane pynpaw la kumba kim lah ban pdiang ia U Khrist ha ka jinglong khynnah jong ki. Wat ym ai ia ki ka jingpynsngewthuh bakla ba ka balang jong U Khrist ka long ka niam jong ka jingsngewsih bad jingdum, bad ha kaba wan sha U nongsiewspah ki dei ban iehnoh ia baroh kiba pynlong ia ka jingkmen ha ka jingim” - Ellen G. White, _The Ministry of Healing_, pp. 43, 44.

`Kumno ngi lah ban pynpaw khambha ia U Jisu sha kino kino ki khynnah kiba don sawdong jong phi?`