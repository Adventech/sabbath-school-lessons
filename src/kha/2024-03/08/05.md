---
title:  Phi Lah Ban Dih Naka Khuri Jong Nga?
date:   21/08/2024
---

`Pule Markos 10:32–45. Kumno kine ki dkhot ki pynpaw ia ka jingiai bteng jong ka jingbieit jong ki synran ba ym dei tang ka kam ialap hynrei ka mut kumno ban bud ia U.?`

Katba U Jisu u la nangjan sha Jerusalem, ula pynpaw ha ki synran jong U kaei ka ban sa jia hangta. Kam dei ka jingiohi kaba ki ngeit ne kaba ki kwah ban iohsngew. U Jisu u la pynshai kum ka jingpyni lupa ia ka jingiap bad ka jingmihpat jong U kaban sa jia. Hynrei ia kaei kaba phim kwah ban sngew, ka long kaba suk ban iehnoh.

Hangne ka I kumba kaei kaba U Jakob bad U Ioannis ki leh katba ki la wan sha U Jisu ryngkat bad ki jingkwah shimet.. U Jisu ula kylli bniah, bad ki la jubab ba ki kwah ban shong sha kamon bad sha ka diang ha ka burom jong U. Ka long kaba suk ban kemdaw ia ka jingkyrpad jong ki ban don ia ka kyrdan. Hynrei kine ki arngut ki la aitilut ia lade na ka bynta ka kam U Jisu, bad ka jingkwah jong ki kam long baroh kaba khwan myntoi da ka tynrai jinglong jong ki.

U Jisu was ban pynsuh thied ia ka jingsngewthuh jong ki ia kaei kaba ki kyrpad. U la kylli ia ki lada ki lah ban dih ia ka khuri jong u lane shah pynbaptist bad ka jingpynbaptis jong u. ka khuri ka long ka khuri jong ka jingjynjar ha Getsamane bad ha ka diengphna (ia nujor bad Markos 14:36), bad ka jingpynbaptis ka kylla long ka jingiap bad ka jingtep (Markos 15:33–47), ha kaba ki jingjia ki ia syriem ia ka jingpynbaptis ia ka ba la buh jingkynmaw ha u Markos 1.

Hynrei U Jakob bad U Ioannis kim shem la iohi ia ka jingshah shitom. Ki la jubab skhem ba ki lah ban shah. Kumta U Jisu u la iathuhlupa ba da shisha kin dih na ka khuri bad kin pynbaptis bad ka jingpynbaptis jong U. U Jakob u dei uba nyngkong eh na ki apostol ban iap ka jingiap martyr (Ki Kam 12:2). U Ioannis u la im slem palat ia baroh ki apostol bad la pynryngkang par sha Patmos (Jingpynpaw 1:9). Hynrei U Jisu u pynpaw ba kata ka jaka ha ka burok la buh da U Blei.

Kumno kiwei pat ki synran ki phai ktien sha ka jingjubab U Jisu? Ka juh ka ktien Greek “aganakteo” ka mut “ban dom, ban bitar” la pyndonkam ha u Markos 10:41, katba ha u Markos 10:14, ha kaba iadei bad ka jingbitar U Jisu ka buh ia ki khynnan sha jngai na u.

Kumta U Jisu u la khot ia ka kynhun baroh ban ai ia kawei ka jinghikai kaba don kam eh. U la pynpaw ruh ba ki nongialam Gentil ki pyndon kam ia ka bor ban shim kabu na ka bynta ka jingdon kam jong lade. Hynrei ha ka hima ka jong U Blei, ka bor ka dei ban pyndonkam ia ka ban kyntiew bad ban kyrkhu ia kiwei. U Jisu ua la ialam ia ka lynti kum U Syiem jong ka hima jong U Blei. Kumno? Da ka jingai ia la ka jingim kum ka kuna – bad um kwah ia ki synran ba kin ioh sngew.?

`Kamut aiu ba kum ki Khristan ban long u “shakri” na ka bynta kiwei? Kane ka long ba kumno ngin pyni ia kine ki aiñ tynrai ha ka jingiadei jong phi bad ki briew man ka sngi?`