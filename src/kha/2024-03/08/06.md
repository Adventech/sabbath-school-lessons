---
title:  “Kaei Ba Phi Kwah Ia Nga ba leh Ia phi”?
date:   22/08/2024
---

`Pule Markos 10:46–52. Kumno u Bartimaeus u la leh katba U Jisu u dang iaid?`

Ha duh kane ka bynta jong ka Gospel u Markos, laitnoh tang khyndiat ki ba U Jisu ula iai ong ia ki briew ba kin sngap jar shaphang ki kambah bad ba U long uei. Ha kine ki jingbuh jingkynmaw, kat ba u la mihnoh na Jerecho, uwei u briew uba matlah uba da khrong ha rud surok, bad ha ba ula ioh sngew ba u dei U Jisu uba na Nazareth, u la sdang ban kyrpad jam, “Ko Jisu, Me u Khun u David, to isynei ia nga!” (Mark 10:47, NKJV). Ha kaba iadei bad ka jingpynpaw ba la buh rieh jong kane ka kitab, ki paitbah ki la shim ha lade ia ka kam ban pynlong jar jar hynrei kim shem la lah ban pynsngap jar ia une u nongkhrong.

Hynrei u Bartimaeus uba pyrta bad u la nang pyrta kham jam shuh shuh, “Khun u David, to isynei ia nga!’” (Markos 10:48). Ki kyntien ki jong u ki la long ka jingphla jong ka jingngeit ha U Jisu kum U Messiah bad u don ia ka jingsngew skhem ba u lah ban pynkhiah ia u. Ka Nam “Khun u David, ha ki sngi ki jong U Jisu ki don ar tylli ki jingmut kiba ia dei – ia ka jingpynioh pat ia u syiem ha ka khet syiem ha Israel (ia nujor bad Isaiah 11; Jer. 23:5, 6; Jer. 33:15; Ezek. 34:23, 24; Ezek. 37:24; Micah. 5:2–4; Zech. 3:8; and Zech. 6:12), bad une u riew khraw ban long u nongpynkhiah bad u nongpyllait na ka bor ki ksuid.

U Jisu u la sangeh bad u ong ia ki ban khot ia uta u briew uba matlah. Ka kdew ba u ne u briew ba matlah u la bret ia ka jain kup jong u kat ba u wan sha U Jisu. Ki briew kiba matlah ha ki sngi ki jong U Jisu ki don sha ka kyrdan kaba sha trai duh jong ka imlang ka sahlang, ryngkat bad ki riew kynthei bad ki khunswet. Kine ki briew ki don ka kyrdan ba sha trai bad ki don ha ka jingma. Ka jain kup ka long ka jingiada jong u briew. Da kaba iehnoh sha dien ka mut ba u don ka jingngeit ba U Jisu un pynkhiah ia u.

U Jisu um ju pynduh jingkyrmen. Da shisha, uno uno uba wan sha U ban wad jingiarap ha ki Gospel barabor u pdiang ia ki. U Jisu u kylli ia ka juh ka jingkylli kaba u la kylli ia u Jakob bad ia u Ioannis ha u Markos 10:36 “kaei ba phi kwah ia nga ba ngan leh ia phi”. (Markos 10:51, NKJV). Khlem artatien, u briew uba matlah u la pan ban iohi pat, ha kaba U Jisu u la ai ia ka jingiohi. Une u briew uba matlah u la bud ia u ha kata ka lynti.

Kane ka jingiathuhkhana ha kaba bynta kaba kut jong ka jinglong synran ha u Markos, ka kren ruh sa ia kawei pat ka jingiathuhkhana jong ka jingpynkhiah ia u briew uba matlah ha u Markos 8: 22-26. Kine ki ar tylli ki iathuh kumno ka jinglong synran ka dei sha phang ka jingiohi ia ka pyrthei da ki khmat kiba thymmai, ha kaba nyngkong teng teng ym da shai bha hynrei kaba iai bud ia U Jisu ha ka lynti kaba u ialam kan pynshai.

`Ha kano ka por ba phi la ju pyrta, “Ko Jisu, me U Khun U Dabid, to isynei ia nga!”? kaei kaba jia, bad kaei kaba phi nang na kane ka jingiashem?`