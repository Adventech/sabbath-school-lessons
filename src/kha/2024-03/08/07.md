---
title:  Pule Shuh Shuh
date:   23/08/2024
---

Read Ellen G. White, “Ka jingkyrkhu ia ki khynnah,” pp. 511–517; “ ‘Kawei kaba me dang duna,’ ” pp. 518–523, ha Ka Jingthrang Jong Ki Arta.

“U Jisu u long barabor u nongieit ia ki khynnah. U la pdiang ia ka jingsngewlem khyllung jong ki bad ruh ia ka jingieit jong ki kaba plie wang bad kaba khlem ka jingleh arsap. Ka jingiaroh na ki rymiang shyntur ba sngur jong ki ka la sawa kum ka sur ba thiang ha ki shkor jongu. Bad ka la pynkhie im thymmai ia ka mynsiem jong U haba la ban shitom da ki jingiakynduh kam bad ki briew kiba saint bad kiba arsap. Kat shaba U Nongpynim U leit, ka jingieit jingsbun kaba paw ha ka khmat jong u bad ruh ka akor ba jai jai bad bas bun eh jong U ka la ioh ia ka jingieit bad ka jingshaniah ba sngur jong ki khyllung khynnah.”—Ellen G. White, _The Desire of Ages_, p. 511.

“Ha kito kiba kum u nongsynshar uba dang samla ki don ha ki kyrdan kiba khraw ha ka jingkit khlieh bad ki don shibun ka spah, ka lah ban paw kum ka jingkheinduh kaba khraw ban iehnoh ia baroh khnang ban bud ia U Khrist. Hynrei kane ka dei ka ain ia ka jinglong jingim ia baroh kiba kwah ban long ki synran jong U. Ym lah ban pdiang ia kaei kaei kaba duna ia ka jingkohngu. Ka jingaiti lut ia lade ka long ka pasoh jong ki jinghikai jong U Khrist. Bunsien la pynpaw bad la hukum ha ki ktien kiba sngew mat kum ka jingdawa ba donbor, namar ym don da ka wei pat ka lad ka lynti ban pynim ia u briew lait na kaba ot pyndkut noh ia kito baroh kiei kiei kiba, lada ngi iaibat ia ki kin pyniap troin ia ka jingim shi tylli.”—_The Desire of Ages_, p. 523.

**Ki Jingkylli ban ia Puson**:

`Kiei ki lad ki lad ki lynti kiba lah ban iarap ia ki khynnah bad ki samla ban don ka jingiadei kaba jan bad U Khrist ryngkat bad ki para bangeit ha poh ka balang? Ba lei ka long kaba don kam haduh katta katta ban leh ia kane?`

`Ngi ioh sngew ba teng teng ki briew ki ong ba kim sa lia ia ka pisa. Kata kam long kaba shisha. Uwei pa uwei u don kam ia ka pisa, bad kata kam don jingbakla ia kata. Kaei, pat, kaba lah ban long ka jingeh bad ka pisa, bad balei ki Khristan kiba iaineh, kim long ki ba riewspah ne kiba duk, namar ki long kiba husiar ha ba iadei bad ka pisa?`

`Lada U Jisu U kylli ia phi, “kaei ba phi kwah ia nga ba ngan leh ia phi” kumno phin jubab?`

`Pynshong nongrim kham bun ha ka ktien jong U Jisu ha u Markos 10: 43-45. Kaei ka jingmut ba ngin im kumne? Kumno ngin nang ban shakri bad ba ngin ym shah shakri? Kumno kane ka mut ha kaba iadei ba kumno ngin im bad ban pyniadei bad kiwei?`