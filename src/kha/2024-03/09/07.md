---
title:  Pule Shuh Shuh
date:   30/08/2024
---

Ellen G. White, “U paidlang ba la rai pynrem,” sla 769 - 779; “Ia ka temple la pynkhuid sa shisien,” sla 780 – 798; “Ka jingialeh pyrshah,” sla 799 – 811, ha ka kot ka jingthrang jong ki yrta.

“Ka jingleh jong u Khrist ha kaba tim ia u dieng, uba da ka bor jong u hi la thaw ka ieng kum ka jingmaham ia baroh ki Balang bad ia baroh ki Khristan. Ym don uba lah ban im ia ka hukum jong u Blei khlem ka jingshakri sha kiwei pat. Hynrei don shibun ki bym im ia ka jingim jong ka jingisynei bad ka jinglen lade kum u Khrist. Katto katne kiba pyrkhat ia lade ba ki long ki khristan kiba biang bha kim sngewthuh kaei kaba kynthup ha ka jingshakri blei. Ki thmu bad ki pule ban pynsngewbha ia lade. Ki leh tang ban kdew sha lade. Ka por ka long kaba kordor ia ki tangba kin lah ban lum na ka bynta ia lade. Ha baroh ki kamjong ka jingim kane ka long ka jingthmu jong ki. Ym na ka bynta jong kiwei hynrei tang na ka bynta ia lade ki shakri. U Blei u la thaw ia ki ban im ha ka pyrthei ha kaba ia ka jingshakri jong ka jinglen lade dei ban leh. U la pynwandur ia ki ban ia rap ia ki para briew ha baroh ki liang. Hynrei ka lada ka la long kaba khraw palat ba kim lah ban iohi eiei shuh. Kim don ka jingiadei bad ki briew. Kito kiba im tang na ka bynta ka lade ki long kum uto u diengdumbur, kiba shu leh myn leh ha baroh ki liang hynrei kim don soh. Ki sumari a ki rukom mane, hynrei khlem ka jingkylla kaba mut ne khlem ka jingngeit. Ha ka jingphla ki burom ia ka hukum jong u Blei, hynrei ka jingkohnguh kam don. Ki ong bad kim leh. Ha ka jingkren jong u ia u dieng dumbur, u Jisu u pynpaw ba katno kane ka jingleh mynleh ka bym myntoi, ka long kaba ijli ha khmatjong u. U ong ba u nongpop uba paw u kham lah ban ia uta uba phla ba u shakri ia u Blei hynrei u bym sei ia ki soh na ka bynta ka burom u Blei.” – Ellen G. White, ka jingthrangjong ki yrta, sla 780 – 798.

**Ki jingkylli ban ia puson**:

`Pynleit jingmut ia ka jingmut jong ka jingpyn khuid u Jisu ia ka temple. Kumno kata ka jinghikai kan trei kam ha ka balang jong ngi ha kine ki sngi? Kumno ba kaba kum kata ka jingpynkhuid kan jia?`

`Lyngba ki kospel, u Jisu u la iai kren bad kdew sha ka jingthoh bad kumno ia ki dei ban pyndep. Kaei ba kane ka ia thuh ia ngi ba haduh katno ka long ka pdeng jong ka jingim jong ka jingngeit? Balei ba ngi dei ban kyntait ia ka jingpyrshang ban pynhiardor ia ka bor jong ka jingthoh, kham tam ia ka jingong ba ka jingthoh ka long tang ka jingmutdur jong u briew shaphang jong u Blei, u Blei u dei uei, bad kumno u trei kam?`

`Hangno u lain uba dei hapdeng jong ka balang bad ka jingsynshar/sorkar? Kumno ka jinghikai jong u Jisu ha U Markos 12:13 – 17 ka pynshai halor kane ka jingiakren?`

`Ki dkhot kiba kham hakhmat haba kren shaphang ka jingmihpat. Balei ba kane ka jinghikai ka long ka pdeng eh jong ka jingngeit jong ngi, khamtam ha kaba ia dei bad ka jinglong jong ki baiap?`