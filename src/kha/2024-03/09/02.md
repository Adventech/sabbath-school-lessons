---
title:  Ka Jingrung Kaba Jop
date:   25/08/2024
---

`Pule Markos 11:1 – 11 bad Sekharaiah 9:9, kaei kaba jia hangne?`

Shiteng na kane ka jingiathuhkhana ka kynthup ia ka jingphah jong u Jisu ia ki arngut ki synran sha ka shnong kaba hajan ban leit shim ia ka kada na ka bynta jong u ba un shong ba un leit sha Jerusalem. Balei ba ka la shim bun ka por ban kren tang ia kane ka jingjia?

Ka jubab ka long ar bynta. Kaba nyngkong, ka ia thuh ia ka bor jong ka jingiathuhlypa jong u Jisu, kaba pyniphuh ia ka burom jong ka jingwan jong u bad kaba iadei bad ka mon jong U Blei. Kaba ar, kane ka bynta jong ka jingiathuhkhana ka ia dei bad Sekharaiah 9:9, 10, kaba kren ia U Syiem uba leit sha Jerusalem da kaba shong halor u kada. Ka ia syriem ia ka jingleit rung jong U Syiem Solomon sha Jerusalem halor u kada (1 ki syiem 1:32 – 48), haba u Adonijah u la pyrshang ban shim ia ka khet, bad ba U Dabid u la hukum kyrkieh ba ia u Solomon dei ban pynlong syiem.

“Sanspah snem shuwa ka jingkha ia U Khrist, u nongiathuhlypa Sekharaiah u la iathuhlypa ia ka jingwan jong u Syiem sha Israel. Ia kane ka jingiathuhlypa mynta yn sa pyndep. Uta uba la slem u la kyntait ia ka burom syiem mynta u wan sha Jerusalem kum u nongioh bynta bala kular ia ka khet jong u Dabid.”-Ellen G White, _The Desire of Ages_, p. 569.

Ka Jerusalem ka don ha ki jaka lum, kiba ka jingjrong ka long kumba 2,400 phut (740 Metres). Ha ki por jong U Jisu ka jingbun briew ka long kumba 40,000 – 50,000 ngut, hynrei kane lah ban iohi ha ka por jong ka niam ka jinglait. Ka nongbah ka don tang kumba 250 akar, hynrei u lum ha uba don ka temple, u don tang kumta 37 akar. Ka jingtei jong ka temple baitynnat ka la pynphuh ia ka nongbah.

U Jisu u la rung na shaphang mihngi, u la hiar ia u lum Olib, bad u la rung na ka khyrdop ksiar sha u lum ba don ka temple (ka khyrdop kaba mynta la khang da ki mawit).Ia ka nongbah baroh la pynkhih da ka jingwan rung jong u, baroh ki ithuh ia ka jingdon kam jong ka jingpyni dak jong u. ki paidbah kiba la ia bud ia U Jisu ki la ia pyrta “Hosana,” ka kyntien kaba ka jingmut tynrai jong ka ka long “Pynim mynta” hynrei ha kaba kut ka kylla sha ka jingmut “iaroh ia U Blei.”

Ka por jong ka jingbuhrieh, kaba u Jisu u la jukren lyngba ka bynta kaba bun ha u Markos, ka la iaid lait. Mynta u Jisu u la leit rung haba paw sha Jerusalem da kaba pyni ia ka dak kum u syiem. U la rung sha ka temple, hynrei namar ba ka la long kaba la slem ha ka por mynsngi, u la shupeit sawdong nangta u la leit bad ki khadar ngut ki synran jong u sha Bethany. Kaei kaba lah ban kylla sha ka jingialeh hynrei ka kut bad u jar jar. Hynrei ka sngi kaba bud kan long kaba pher.

`Ka jingmut da kaba shong halorjong u kada ka thew ia ka jingmut jong ka jingsngewrit. Balei ba kata ka dei ka jinglong kaba kongsan eh, khamtam ia ki khristan? Kaei kabangi don, ha ka jingshai jong ka diengphna, ba ngin sngew sarong?`