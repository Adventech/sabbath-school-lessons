---
title:  U Dieng ba la Tim bad ka Temple bala Pynkhuid
date:   26/08/2024
---

`Pule Markos 11:12 – 26. Kaei ka jinglong kyrpang jong ka jingjia ba la pynpaw hangne?`

Ha ka por mynstep, katba u dang wan na Bethany, kaba don tang kumba ar mer (laikilometer tam) na Jerusalem, u Jisu u la thngan. Haba u la iohi ia u dieng dumbur uba bun ki sla, u la leit sha jan lehse ban shem ia ki soh kiba soh shwa. Ia kane ka jingleh ym shym la niew kum ka jingtuh namar kat kum ka ain jong ka testament kaba rim, uno uno u lah ban bam jingbam na ka lyngkha ne ka kper soh jong u paramarjan ban pyndap ia ka jingthngan (Lebitekos 19:9; 23:22; Dueteronomi 23:25). Hynrei um shym la ioh soh, bad u la ong ia uta u dieng “Ym don uban bam soh shuh na me lano lano ruh!” (Markos 11:14). Ka la long ka jait jingleh kaba phylla shibun ia u Jisu, hynrei kaei kaba bud hadien nangta ka kylla long kaba kham sngewkyndit.

Kaei kaba jia hadien jong kane, ka dei kaba jia ha ka baranda jong ki Jentil, ha kaba ka jingiadie ia thied ia ki jingknia ka la don (kaba la sdang da u kaiaphas). U Jisu u la beh noh ia ki nongdie na kata ka baranda khnang ba ka jingmane ba jar jar kan wan phai biang. Ka jinglehj ong u ka dei ka jinglehpyrshah ha khmat ia kito kiba dei khmih ia ka rukom treikam ha ka temple.

U Jisu u la ai artylli ki lynnong na ka testament ka barim kum ka jingsneng ban pynduh ia ka jingpyniaid kam ka bymkhuid. U iai ban ban ong ba ka temple ka dei ban long ka ing jingduwai na ka bynta baroh ki briew (Isaiah 56:7), kaba kynthup ruh ia ki Jentil. Nangta u ong ki nongialam ki la pynlong ia ka temple ka krem jong ki nongtuh (Jerimiah 7:11). Nangta ha kaba kut jong kane ka sngi kaba phylla, u Jisu u la iehnohi a ka nongbah bad ki synran jong u (markos 11:19).

Ha ka step kaba bud u la leit biang sha ka nongbah (Markos 11:20 – 26), ki synran ki la lyngngoh ban iohi ia u diengdumbur u la iaptyrkhong naduh ki thied. U Jisu u la pynlong ia ka jinghikai shaphang ka jingduwai bad ka jingmap ha ka jingbatai jong u ia kaei kaba la jia. Kaei ba kane baroh ka mut?

Kine ki artylli ki jingiathuhkhana kidei shi bynta na ki saw tylli ki jingiathuhkhana ka u Markos (peit ka lynnong kaba 3). Ha kiba kum kine ki jingiathuhkhana la pyni ia ki jingjia kiba pher da ki dur kiba ia syriem kiba leh ia ki kam kiba mar pyrshah lane ki dur kiba iapher mar pyrshah kiba leh ia ki kam kiba ia syriem. Ha kane ka jingiathuhkhana u diengdumbur bad ka temple ki ia hapkumjuh. U Jisu u la tim ia u dieng hynrei u la pynkhuid ia ka temple, ka jingleh kaba mar pyrshah. Hynrei ka jingjia ka long ba ki nongialam niam mynta kin iasylla ban pyniap ia u Jisu, bad kata ka jingleh kan pynpaw iaka bakut jong ka jingdonkamjong ka jingshakri ha ka temple, iakaba la pyndep ha U Jisu.

`Kaei kaba phi don kam ia U Jisu ba un pynkhuid ha ka jingim jong phi? Kumno kane ka jia?`