---
title:  Ka Jingiathuhkhanna kaba Jia shisha
date:   30/08/2024
---

### Ka Jingphohsniew ka Pynkyllaia ka Jingim u Kpa

_Da: Andrew McChesney_

Ka Anush ka la duwai da ki snem naka bynta u kpa ba un wan sha u Blei. Hadien ba u kpa u la shah ia ka bad ka kmie jong ka ban leit phai sha iing mane ha ka Sabbaton, ka la sdang ban kham duwai jur, ban iasaid bad u Blei ba un pynpaw ia lade ha u kpa jong ka.

“Ngam kwah ban long ka pdeng jong kane ka jingiathuhkhana. Wat khmih ia nga,” ka la duwai. “Kren ia I pa lyngba ki jingphohsniew, ki jingiohi paw, lane lyngba ki paralok. Nga shu kwah tang ba in ioh jingpynim.” ka la aiti ia kane baroh ha u Blei. “kadei tang ha pdeng jong me bad u,” ka la ong.

Te u kpa u la phohsniew. Ha kata ka jingphohsniew, u la iohi ia ka ding ba ka hap ha ka nongbah kaba don hajan ka shnong jong ki ha Armenia. U la iohi ia ki briew ba ki iaphet bad ki ia lynniar bad kiwei pat kiba jai jai bad ki iarwai. Ukpa u la lyngngoh. U la ia thuh ia I Anush bad ia ka kmie shaphang kata ka jingphohsniew.

Ha kata ka juh ka por, ka Anush ka la peit ia ka jingialap online shaphang u Mynsiem bakhuid, bad ka la iathuh ia kata ha u kpa. “U nongialap u la ong ka ding jong u Mynsiem Bakhuid ka iada ia ngi na ka ding jong ka dujok,” ka la ong. “Haba phi ioh ia ka ding jong U Mynsiem Bakhuid, phi nym sheptieng ia ka ding haba kut jong ka pyrthei.”

Kaei re kaei ka la ktah. U kpa u la sngewthuh ba ki briew kiba la sheptieng ha ka jingphohsniew jong u kim shym la don ia u Mynsiem Bakhuid bad ki la sheptieng ia ka ding jong ka dujok, katba ki briew kiba jai jai/ki basuk kim shym la sheptieng namar ba ki la ioh diang ia ka ding jong u Mynsiem Bakhuid. U la kynmaw ba u pule ba u Mynsiem Bakhuid, ha ka dur ka paro, u la wan hiar ha u Jisu ha ka por bala pynbaptist ia u (Mathaios 3:16).

“nga don kam ban shah pynbaptist” u kpa u la ong.

Hynrei ki ktien ki sngewphylla ha i wat la ki la mih na ka shyntur jong i. ka Armenia ka pynsarong ia lade kum ka ri kaba nyngkong eh ban pdiang ia ka jinglong Khristan, ha u snem 301 A.D. Bad bun ki nong Armenia ki pynlong ba ka dei ka kamram jong ki ban long Khristan. La pynbaptist ia ki kum ki khunlung ymdei haba ki la rangbah. Mynta i pa im sngewthuh shuh kumno in leh.

“Phi don Bible,” la ong ka Anush. “Pule ia ka, ai ba ka Baibl kan jubab ia ki jingkylli jong phi. Ai ba ka Baibl kan ia lam ia phi sha ka Balang kaba dei.”

U kpa u la pule bniah ia ka baibl. Ha kawei ka sngi u paralok u la kylli ia i balei ba i pule ia ka Baibl haduh katne katne. “Hato don kaei kaei ba men sngew sarong?” u paralok u la kylli. “lada u Jisu u wan lashai, hato men ong, “nga la pule ia ka baibl?’ hato kata ka la biang?”

Ka jingkylli ka la pynkyndit ia i pa. I la khynniuh baroh shirynieng. Hadien shibit por, haba i la mihnoh na ka ing jong u paralok jong I, bad I la don marwei hapoh kali, I la theh lut ia ka dohnud jong I sha U Blei. “lada U Jisu u wan lashai, kaei ba ngan ong ia u?” I la duwai “lada u Jisu un wan shisha, kaei ba ngan ong ia u?”

I la leit sha ing bad I la ia thuh ia I mei, “ngan leit bad phi sha jingiaseng la sngi Sabbaton.” Hynrei I pa I khlem kwah ban leit sha jingiaseng ing hangta ha shnong kaba kynthup tang ia hynniew ngut ki kynthei. “ia ngin ia leit sha ing mane ha kawei pat ka shnong,” u la ong,

Naduh kata ka sngi sabaton, I pa I la sdang ban leiting mane man la ka taiew