---
title:  Mano ba Ong Phi Lah Ban Leh ia Kata?
date:   27/08/2024
---

`Pule Markos 11:27 – 33. Kaei ka jingeh kaba ki nongialam niam ki la wanrah ia u Jisu, bad kumno u la jubab?`

Ka sngi hadien ba u Jisu u la pynkhuid ia ka temple, ki nongialam niam ki la ia ieng pyrshah ia u ha ka temple, ki la kylli da ka bor aiu ba la leh ha ka sngi kaba la dep. Kim shym la wad ia ka jingshisha hynrei ki la wad daw ban riam ia u. lada u ong ba ka bor jong u ka dei na u Blei, kin ym pdiang ba u misteri nongkyndong kum ma u un don ia kaba kum kata ka bor. Lada u ong ba u leh da ka bor briew, kin pynlong ia u kum uba khleh biej.

Hynrei u Jisu u la iohi lypa ia ka jingriam jong ki bad u la ong ba un jubab lada ki jubab shuwa ia ka jingkylli jong u. Kaei kaba u kylli ka long, la ka jingpynbaptist jong u Ioanis nongpynbaptist ka long na u Blei ne na u briew. Hangta hi, ki nongialam ki iohi ba dei ma ki kiba la shah riam. Lada ki ong ka dei na u Blei, u Jisu un ong “balei ba phi khlem ngeiti a u?” lada kin ong na u briew, ki sheptieng ia u paidbah. Kumta, ki la lamler bad ki ong ba kim tip. Kane ka ailad ia u Jisu ban kyntait ban jubab ia ka jingkylli jong ki.

`Pule Markos 12:1 – 12. Kumno u Jisu u buddien ia ka jingkyntait jong u ban jubab, bad ka jingktah aiu ba ka don?`

U Jisu u iathuh ia ka pharshi shaphang ka brisoh, u trai, bad ki nong shim wai ha kiba u la ai wai ia ka. Ka jingiathuhkha naba u Jisu u iathuh ka don ia ka jingiasyriem kaba jan bha bad ka pharshi jong ka brisoh kaba la shem ha U Isaiah 5, ha kaba U Blei u wallam ia ka jingkynnoh pyrshah ia ki khun Israel ki bym iai neh. Baroh kin iohi ia ka jingiasyriem, kham tam ki nongialam niam.

Ka jingiathuhkhana ka jia ha ka rukom ka bym ju jia, ba ki nong shim wai ki kyntait ban ai ia ki soh jong ka khyndew sha u trai. Ha ka jaka kata, ki la lehbein bad ki la pyniap ia ki shakri jong u. Ha kaba kut uta u Trai, u la phah ia la u jong u khun baieit jong u, uba u khmih lynti ba kin burom ia u. Hynrei ym kumta. Ki la ia pyrkhat da ka rukom kaba pher, ba lada ki pyniap ia u khun, ka brisoh kan kylla long ka jong ki. Ka jingpyrkhat bym shong nia jong ki ka long kaba shon jingmut, bad ka jingbishar ba yn pynshitom ia ki ka long kaba beit.

Ha kane ka jingiathuhkhana, u Jisu u ai ia ki nongialam niam ka jingmaham kaba tlem ba sha ei ka jingjam jong ki ka ialam. Kaba iohi shai hangne, ka pharshi jong u ka dei ka jingmaham shwa jong ka jingieit jong u. Kam shym la long kaba la dier ia ki ba kin kylla bad ba kin kiar na kaba kum kata ka jingbishar. Katto katne kin kylla kaba mut, kin kylla bad pdiang ia u Jisu. Kiwei kin nym leh kumta.