---
title:  Ka hukum ka bakhraw tam
date:   29/08/2024
---

`Pule Markos 12:28 – 34. Ka jingkylli ba jylliew aiu kaba u paralok nongthoh u kylli, bad ka jubab aiu ba u Jisu u ai haduh ar ban?`

Haduh kane ka bynta jong ka Kospel u Markos, bun na ki nongialam niam ki ia pyrshah ia u Jisu laitnoh khyndiat hangne hangtai. Kane ka long kaba shisha ha Jerusalem, ha kaba u Jisu u la ieng pyrshah ia ka rukom ialam ia ka jingmane ha ka temple – kaba long ka pdeng jong ka niam ki jiw. Kumta ia u nongthoh ban sngap ia ka jingiasaid bad ban iaroh ia ka jingjubab jong u Jisu ka pyni ia ka jinglong shida bad ka jingshlur ha khmat jong kiba shun pyrshah ia u Jisu. Ka long kaba kham suk ban shu ieng shadien bad ban peit, wat la don kiba isynei ia u Jisu. Hynrei une u briew um shym la leh ia kata.

Une u nongthoh u la krenbeit sha ka pdeng jong ka niam da ka jingkylli jong u da kaba ong, kano ka hukum kaba khraw tam. U Jisu u la jubab da ka jingsngur bad da kabashai, da kaba sot na ka shema ka jingphla jong ka jingngeit ha ka niam Jiw na ka Dueteronomi 6:4, 5. Ka hukum kaba khraw tam, ong u Jisu, ka long ban ieit ia U Blei da ka dohnud baroh, da ka mynsiem baroh bad ka jingmut jingpyrkhat bad da ka bor baroh – kata ka long, da ka jinglong baroh kaba phi long. U Jisu u la ai tam ia u nongthoh da kaba u bteng ia kaba ar ruh kaba long ka hukum kaba don kam tam, da kaba pule na ka testament kaba rim sa shi sien, ha kane ka por na ka kitab Lebitekos 19:18, ban ieit ia u para marjan kumba ia lade.

Teng teng ki briew ki lyngngoh kumno ka long kaba lah ban hukum ia ka jingieit. Ka rukom sngewthuh ha ka imlang ka sahlang ia ka hukum ha ka kitab Deuteronomi ka iarap ban batai. Ka ktien ka wan na ka rukom iateh kular ha ki por mynbarim hapdeng ki arliang mamla, bad ka kyntien “Ieit” ka kdew ia ka jinglong iaineh ha ki jingdawa jong ka jingiateh, da kaba pyndep hok ia ki. Kumta, katba kam da kren ia ka jingmut jong ka jingieit bajylliew hapdeng ki ar liang mamla, ka kham thew sha ki kam kiba pyni ia ka jinglong ba shisha.

U nongthoh u mut shisha bad u iohi ia ka jingshai bad ka jingsngur jong ka jingjubab u Jisu bad u la kylli kumta. Phi lah ban mutdur ia ka jingpynran shyllangmat jong ki nongialam niam, namar ba une u nongthoh ba shida u la pynskhem ba ka jingjubab jong u Jisu ka long kaba iahap, kaei kaei kaba ym don mano mano ba kwah ban leh. U Jisu ruh u la kren shai ia u nongthoh na ka bynta ka jubab ba sngur jong u, da kaba ong ba um shym da jngai than na ka hima ka jong u Blei. Kam da jngai kam mut ba don shapoh. Kaei kaba u nongthoh u dang donkam ka long ban ithuh u Jisu u dei uei bad ban bud ia u, kaba long sa kawei ka jingjam ha ka jingiaid lynti jong ka jingngeit.

`Kumno ngin nang ban ieit ia U Blei bad ban ieit ia ki para marjan jong ngi kumba ia lade? Balei ba ka diengphna ka long u shabi ban bud ia kine ki hukum?`