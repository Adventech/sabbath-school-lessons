---
title:  Hato Phi Sngew Ia Ka Jingpasiaw Palat Ia Ka Jinghylla?
date:   29/07/2024
---

`Pule Markos 5:1-20. Kaei ka jinghikai ngi ioh shaphang ka jingialeh bakhraw na kane ka jingbuh jingkynmaw baphylla, bad sa shisien, shaphang ka bor U Jisu?`

Lada kato ka miet ha ka pung ka long ka bym lah klet, ka jingwan poi ha ki nong Gadara ha ka step ba bud ka long kaba pynsah dak ha ki jingmut. Ka jingiathuhkhana jong u briew ba shong mynsiem bymkhuid la iathuh ha ka rukom ba pynpait dohnud. Da kaba pynpra lut ia ki bor jingkhum, u shong sah hapdeng kita ki maw jingtep bad u da ot ia lade da ki maw. “Ym ju don mano mano ruh ba lah ban pynjuh ia u” (Markos 5:4)—bad u la ia kynduh ia U Jisu.

Uta u briew u la mareh sha U Jisu—kam don ka jingkren shaphang ki synran (lehse ki la ia phet krad). Haba une u briew u la jan sha U Jisu, u la dem ha khmat jong U. Ka kyntien “dem” kaba la pynkylla na ka ktien Greek proskyneo , bunsien la pynkylla kum “ka jingmane.” Ka i kumba une u briew u ithuh ia U Jisu kum uwei uba lah ban iarap ia u. Hynrei haba u la ang la ka shyntur, kita ki ksuid hapoh jong u ki hylla pyrshah ia U Jisu, uba lah ban iohsngew ia ka jingkyrpad pasiaw ia ka jingiarap palat ban ia ka jinghylla ki ksuid. Haba ki la kyrpad ban phah ia ki ha ki sniang, U Jisu u la shah ia ki ba ki rung ha ki sniang. Baroh shi kynhun, kumba ar hajar, ki la phet arsut ia ki riat ka duriaw bad ki la iap jyllop. Ka dei ka jingduh nong kaba khraw ia ki trai.

Kaei kaba phylla ka long ba kine ki ksuid ki ithuh tikna uei U Jisu, bad ki tip ruh ia ka jingbym donbor jong ki hakhmat jong U, kaba pynlong ia ki ban “kyrpad” ia U arsien (Markos 5:10, 12) ban leh ia kaei kaba ki ong. Ka long kaba shai, ki tip ia ka bor jong U halor jong ki.

Kane ka khana ka don artylli ki jinglong ba paw. Nyngkong, la pyndap ia ka da kiei kiei ki bymkhuid lane ki jingbymkhuid kat kum ka knia ka khriam ka ain Testamemnt Barim. Ki maw jingtep jong ki ba iap ki long bymkhuid (Jingkhein 19:11, 16). Ka jingmihsnam ka pynlong ia u/ka briew ban long bymkhuid (Lebitikos15). Ki sniang ki long bymkhuid (Lebitikos 11:7).

Hynrei, kaba ar, kaba kynthup lang ia kane ka jingbymkhuid ka dei ka thma hapdeng ki bor ba bha bad ba sniew. U Jisu u beh noh ia ki ksuid, ki ksuid ki pyniap ia ki sniang. Ki briew jong kata ka shong ki la kyrpad ia U Jisu ban mih noh na ki phang jong ki, hynrei U Jisu u phah pat ia uba la pynkhiah kum u sakhi ia U. Ha kawei ka liang, une u briew u la long u mishoneri uba khlem poi pyrkhat, hynrei u don ia ka khana ba phylla ban iathuh.

`Kaei ka jingkyrmen kaba phi lah ban shim na kane ka khana shaphang ka bor U Jisu ka ban iarap ia phi ha kaei kaei kaba phi don jingialeh? Hato Phi Sngew Ia Ka Jingpasiaw Palat Ia Ka Jinghylla?`