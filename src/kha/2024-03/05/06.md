---
title:  U Mesaiah Ba Kham Pher
date:   01/08/2024
---

`Pule Markos 6:34-52. Kaei ka jingeh ba U Jisu bad ki synran ki iakynduh, bad kumno la pynbeit ia ka?`

Hadien ba ki synran ki la wan na ka kam mishon jong ki, ki la leit bad U Jisu sha ka jaka ba kham kyndong sha thain mihngi ki rud ka duriaw Galilaia ban shongthait. Hynrei u paidbah babun haduh 5000 u la wan ha kata ka jaka shuwa ia ki. U Jisu u iohi ia ki kum ki langbrot khlem sharai. U la hikai ia ki baroh shisngi.

Ha ka janmiet, ki synran ki la ai jingmut ban phah noh ia u paidbah ban leit wad jingbam, hynrei U Jisu u la ong ha ki ba kin bsa ia uta u paidbah. Ka jingmih na kane ka jingiakren (Markos 6:35-38) ka pyni ba ki synran ki pyrkhat ha ka rukom ki briew kumno ban pynbeit ia ki jingeh. Hynrei U Jisu u pynbeit ia ka jingeh da ka kambah ka jingbsa ia u paidbah ba bun tang da ki san tylli ki kpu bad ar ki dohkha.

Ki jinglong jingman jong kane ka khana ka iathuh ia ka jingsngewthuh ba la paw shaphang u Mesaiah ha ki por U Jisu. Ka jingkhmih lynti ka long ba u Mesaiah un pyllait ia ka Israel na ki nongshun jong ka bad ban wanrah ia ka hok bad ka jingsuk. Shibun ki briew ha ka jingpynkhreh ka ri khlaw kin wan rah ryngkat bad ki jingsawa ki kam thma jong ka jingieng pyrshah. (ianujor Ioannis 6:14, 15: Ki Kam 21:38).

Ia kane ka jingpyrkhat la kyrshan da ka jingkdew sha ka jingiohi U Jisu ia ki briew kum “ki langbrot khlem nongsharai,” ka jingsot ba la shim na ka Jingkhein 27:17, ha kaba u Moses u kyrpad ia U Blei ban thung ia u nongialam ia ki Israel hadien jong u. Kane ka kyntien shaphang u nongsharai ia ki briew jong U Blei ka paw ha kiwei ruh ki bynta ka Testament Barim, khamtam ha ka jingiadei bad ka jingduna ki Israel ia u nongialam ne u syiem (ianujor 1 Ki Syiem 22:17; 2 Khronikl 18:16: Esekiel34:5, 6).

Pynban, U Jisu um shym la iadei bad kita ki jingkhmih lynti ba bakla jong ki. Ha ka jaka kata, u phah ia ki synran jong u sha jngai bad u shah ia u paidbah ban leit phai. Bad ruh, ban ia kaba ialamia ka jingialeh pyrshah ia ka Rom, U la leh kaei? U la leit sha u lum ban duwai—ym dei kaei kaba ki briew ki ia khmih lynti.

Ha ka jaka ka jingiohi ba paw shaphang U Mesaiah kum u syiem uba pyllait luid ia ki Israel, U wan ban pyllait ia ki briew na ka jingkhum ka pop. Ka jingiaid jong U halor ka duriaw ka pyni sha ki synran ba U long shisha U Trai ka mariang. Hynrei um shym la wan ban synshar hynrei ban ai ia ka jingim kum ka kuna ia kiba bun (Markos 10:45 ).

`Kaei ba kane ka khana ka iathuh ia ngi ba balei ka jingsngewthuh ba dei ia ka jingiathuhlypa ka long kaba donkam? Lada ka jingsngewthuh bymdei shaphang ka jingwan ba nyngkong U Jisu ka ialam sha jingjot ia ki katto katne, katno tam ba ka jingsngewthuh bymdei kan trei kumjuh ia ki katto katne ha ka jingiadei bad ka jingwan arsien jong U?`