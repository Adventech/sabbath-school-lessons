---
title:  Ha Ka Jinglong Jingman Ba Kylla Kynsan Bad U Jisu.
date:   30/07/2024
---

`Pule Markos 5:21-24. Kaei ka jinglong kaba paw kaba shaphang u Jairos?`

Ki nongialam niam kum u Jairos kim da dei eh kiba ia long paralok bad U Jisu (peit Markos 1:22; 3:2, 6; Loukas 13:14). Kumta u la ban long uba sngew duh jingkyrmen. Kane ka jingsngew duh jingkyrmen la pyni da ka jingdem khrup u Jairos ha khmat U Jisu. Ka jingkyrpad jong u ka long kaba lah ban sngewthuh da kino kino ki longkmie longkpa—ka khun jong u ka la jan iap. Hynrei u don ka jingkyrmen ba U Jisu u lah ban iarap. Khlem da kren shuh, U Jisu u la leit lem bad uta u kpa sha ka iing jong ki.

`Pule Markos 5:25-34. Kaei kaba pynthut ia ka jingiaid sha ka iing u Jairos?`

Ia kane ka khana la pyndkut sha kawei pat ka jingjia kaba pynkhih ia ka jingleh isynei—ka briew kaba la mad ia ka jingpang ba shyrkhei la 12 snem. Kane ka khana jong u Jairos bad kane ka briew ka dei ka khana kaba ar, ha kaba ia ka khana ba nyngkong la pyndkut ban iathuh sa da kawei pat khlem da pynkut ia kaba nyngkong (peit Markos 3:20-35, la pule ha ka lynnong 3). Ha kane ka khana, ki ar ngut ki briew, u Jairos bad ka briew, ki la wan sha U Jisu na ka bynta ka jingiarap.

Kane ka briew ka la wan na shadien U Jisu bad ka la ktah ia ka jain jong u. Kumta kumta hi ka la ioh khiah. Hynrei U Jisu u la sangeh bad kylli, “Ei ba ktah ia ki jain jong nga?”

Kane ka briew, kaba la shitom jur, ka la ioh khiah kynsan. Pynban, ka sheptieng ba U Jisu un bitar ia kaei kaba la jia. Ka dei ka jingsngew kaba pynkmen bad pynsheptieng ia ka ha kajuh ka por. Hynrei U Jisu u kwah ban pynkhiah ym tang ia ka met, hynrei ia ka mynsiem jong ka ruh.

Kumta, phai biang sha u Jairos (peit Markos 5:35-43). Kadei ka jingsngew kaba la khleh lang ha une u rangbah synagog ruh. U Jisu um shym la shah iano iano ruh ban rung ryngkat bad U bad ki kmie ki kpa, lait noh na u Petros, Jakob bad u Ioannis. U Jisu u ong ba kane ka khynnah kam shym la iap hynrei ka iohthiah. U la beh noh ia kita kiba iaiam bad la leit rung ha kata ka kamra ba kata ka khynnah ba iap ka thiah. Da kaba shim ia ka kti jong ka, u la ong, “Talitha Kumi.” U Markos u pynkylla ktien ia ki, “Ko khynnah, nga ong ha pha to ieng.”

Ha ka jingshisha, ka kyntien Talitha ka mut “langbrot” bad ka mut ia ka ktien jingieit ia i khun ha ka iing. Ka hukum ban buhrieh ia ki jingleh ka dei kawei pat ka jingthmu jong ka jingpynpaw/ne burieh kaba don ha ka kospel u Markos, bad ka kdew sha kaei ba U Jisu u long, bad ha kaba kut, um lah hi ban shu iai burieh sah ia lade.