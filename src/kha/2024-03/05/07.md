---
title:  Pule Shuh Shuh
date:   02/08/2024
---

Read Ellen G. White, “Peace, Be Still,” sla. 331-341; “The Touch of Faith,” sla. 342-348, ha ka kot _The Desire of Ages_.

“Ha baroh kiba hapoh ka jinghikai U Blei dei ban pynpaw ia ka jingim ka bym ia hap sur bad ka pyrthei, ki jingpynmlien, ne ki jingleh jong ka; bad uwei pa uwei ki dei ban don ia ka jingiakynduh ba marwei ha ka jingioh ia ka jingtip ia ka mon U Blei. Ngi dei ban iohsngew marwei marwei ia ka jingkren jong U ha ka dohnud jong ngi. Haba ia kiwei pat ki sur la pynsngap jar, bad ha ka jingjar jar ngi ap ha khmat jong u, ka jingjar jar ka mynsiem ka pynshai ia ka sur U Blei. U ong ha ngi, “To sngap bad to tip ba nga long U Blei, ma nga.” Salm 46:10. Tang hangne hi ba ngi lah ban shem ka jingjahthait ba shisha. Bad kane ka dei ban long ka jingpynkhreh ba treikam na ka bynta baroh kiba trei ia ka kam U Blei. Hapdeng ki paidbah ba ia kyrkieh, bad ki jingban bor ki kam ba bun ka jingim, ka mynsiem kaba la pynthymmai kan long ba la ker tawiar da ka jinglong jong ka jingshai bad ka jingsuk. Ka jingim kan long kaba pynmih ia ki jingiwbih, bad kan pynpaw ia ka bor ba kynja blei kaban kner sha ki dohnud briew.”—Ellen G. White, _The Desire of Ages_, sla. 363.

“Ki dohnud bym shem jinghun jong ki ki kylli, lada U Jisu u lah ban leh shibun ki kambah kumba ki la sakhi, hato um lah ban ai jingkoit jingkhiah, ka bor, bad ka jingpahuh pahai sha ki briew jong u baroh, pyllait ia ki na ki nongban bein, bad kyntiew ia ki sha ka bor bad ka burom? Ka jingshisha ba U kam ba la phah da U Blei, pynban u kyntait ban long u syiem ki Israel, ka long ka jinmaian kaba kim lah ban thew. Ia ka jingkyntait jong U la batai bakla. Kiba bun ki pynkut nia ba Um nud bad pyntikna ia ka jingkam jong U namar U hi marwei u artatien ia ka jinglong ba kynja blei ka mishon jong U. Kumta ki plie ia ki dohnud jong ki sha ka jingbymngeit, bad u symbai ba u Soitan u la bet u la mih soh, ha ka jingsngewthuh bakla bad ka jingkyntait ia ka jingshisha.”—_The Desire of Ages_ , sla. 385.

**Ki Jingkylli Ban Ia Puson**:

`Kumno phin jubab lada don ba kylli ia phi, Na kaei ba U Jisu u la pyllaitluid ia phi?`

`Iakren balei ba U Blei hateng hateng u shah ba ki briew babha kum u Ioannis Nongpynbatis yn set byndi bad ban shah khrai khlieh. Kaei ka jingpyntngen bad ka jingkyrmen ba ngi lah ban shem, hapdeng kine ki jingeh?`

`Kiei ki jinghikai ba don ha ka jingbsa ia ki 5000 ngut na ka bynta ka kynhun balang kaba khyndiat ki jingdon jingem?`

`Ianujor ia ki jingiohi/jingsngewthuh ba paw ia U Jisu ha kine ki sngi bad ka dur jong U ha u Markos 5 bad 6. Kata ka dei, kumno shaphang kito kiba pyndonkam ia U Jisu ban wad ia ka bor synshar khaddar bad ban pyndem ia kiwei?`