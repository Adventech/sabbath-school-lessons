---
title:  Kaba Pynjai Jai Ia Ka Eriong
date:   28/07/2024
---

`Pule Markos 4:35-41. Kaei kaba jia ha kane ka jingiathuhkhana, bad kaei ka jinghikai kaba ngi lah ban shim na ka shaphang uei U Jisu?`

Ha kaba sdang u Markos lynnong ba 4, U Jisu u la kiew ha ka lieng bad hikai ia u paidbah uba ieng ha ryngkew. Ha u Markos 4:10-12, i kumba u la mih noh na ka lieng bad u la iakren bad ki synran ha kaba jar jar. Mynta, hadien ka jinghikai baroh shisngi, ki synran ki la leit lam ia U Jisu sha ka lieng “kumba u long,” ha kawei pat ka kyntien, uba la thait bha. Kumta kumta hi u la iohthiah ha ka synkhlieh ha ka bynta ba shadien jong ka lieng. Ka eriong kaba jur ka la khie ha ka duriaw, bad ka lieng ka la don ha ka jingma jong kaban ngam katba ki la kyrsiew ia U. Da ka jingphylla U Jisu u la hukum ia ka lyer bad duriaw ban sangeh. Da ka jingsngewthuh shai, ki synran ki la sheptieng eh ia kata ka jingpyni ia ka bor ba kynja blei.

`Pule ki Salm 104:1-9. Kumno ka dur u Yahweh hangne, ianujor bad U Khrist ba pynjai jai ia ka eriong?`

Ka khana ha u Markos 4:35-41 ka iadei bad ka rukom ba ju long barobor ha ka Baibl: kata kadei ka “theophany” – ka jingmihpaw U Blei lane uwei na ki angel jong U. San tylli ki jinglong kiba iasyriem ha kine ki jingjia: (1) ka jingpyni ia ka bor ba kynja blei, (2) ka jingsheptieng ki briew, (3) ka hukum “to wat sheptieng,” (4) ki ktien jingpynpaw ba U Blei lane u angel u paw, bad (5) ka jingjubab u briew sha kane ka jingpynpaw. Saw na ki san tylli ki jinglong ki don ha kane ka khana—ka jingpynjai jai ia ka eriong ka dei ka jingpyni ia ka bor ba kynja blei, ka jingsheptieng ki synran ka dei ka jingsheptieng ki briew. Ka jingkylli, “Balei phi long kiba sheptieng katta katta?” ka dei ka “wat ym sheptieng. Ka jingkylli ki synran, “Une u long uei shisha?” ka dei ka jubab ki briew. Kaei kaba jah hangne ka dei ki ktien jingpynpaw. Kane ka bynta ba jah ka don ia ka jingthmu ka jingpynpaw/jingbuhrieh kaba don lyngba kane ka jingthoh, kaba ka jingshisha shaphang U Jisu kan mih. Hangne ka jingkylli ki synran, “Une u long uei shisha, ba ka lyer ruh bad ka duriaw de ki ia kohnguh ia u?” ka kynshoit ia ki nongpule ban pyndap ia ka jubab jong ki ktien jingpynpaw kiba jah—U long U Khun U Blei, U Trai ma u hi.

`Pyrkhat shaphang ka bor U Blei. Kumno phin nang ban shaniah ha kane ka bor bad ban shaniah ha ka ha kiei kiei baroh ha ka jingim jong phi?`