---
title:  Ka Jingiathuhkhanna kaba Jia shisha
date:   02/08/2024
---

### Ka Jingpynkylla Ia Ka Dohnud Kabym Poi Pyrkhat.

_Da: Andrew McChesney_

Kum ka khynnah pule ha kawei ka skul bah, ka Anush ka ju iohsngew bunsien, “ynda phi la pyndep ia ki jingpule, ngi ai ka kam jingtrei ia phi.” Hynrei haba ka la dep pule, ym don shuh ba tyrwa jingtrei ia ka.

U kpa jong ka u la sngewsih shikaddei. Ha Armenia, ki longkpa bunsien ki iarap pynioh jingtrei ia ki khun. Don ki longkpa kiba thong pisa ia ki kompani khnang ban ai jingtrei ia ki khun jong ki. Hynrei une u kpa um shym la thong pisa, kumta ka Anush ka la long kaba khlem jingtrei ha ka shnong jong ka ha Armenia.

Kumta ka la tip shaphang ka ka kynhun mishoneri kaba na USA kaba wad nongpynkylla ktien ha ka ktien Armenia. Kane ka jingtrei ka wan ryngkat bad ka jingsiew barit, bad ka la dawa ruh ia ka ban kynriah sha kawei pat ka sor, Vanadzor, kaba marjan. Ka la pan jingbit na u kpa ban trei kum ka nongpynkylla ktien. Ka Armenia kadei ka ri ha kaba la synshar ia ki longing da u kpa, bad ia ki rai kiba bun ba ki hap ban pynlong, la hap ia kren sngewthuh jingmut shwa bad u kpa. U kpa jong ka u la tharai ba ka jingtrei ban ki nong Amerika kan long ka kabu ba khraw ia ka Anush. “Haoid, phi lah ban leit,” u la ong.

Ka Anush ka la ioh ia ka jingtrei. Ka la kmen. Saw snem mynshwa, u kpa jong ka u la maham ia ka ba kam dei ban leit iingmane bad shim jingpynbaptis. Hynrei mynta ka la pule ia ka Baibl, ka la iasam ruh ia U Jisu ba kiwei—bad ka ioh jingsiew na ka bynta kata. Katba ka nang trei, ka jingsngew ka la wan ha ka dohnud jong ka ban long ka mishoneri. Haba kata ka jingtrei ka la kut, ka la wanphai sha iing, da kaba pyrkhat kumno kan pynurlong ia ka jingphohsniew jong ka. Hadien ba ka la duwai bad shahjingit lai sngi, ka pule ha ka Eksodos ba U Blei u la kren ha u Moses ha ka law lynnong ba ing ban ong ha u Pharoah ban pyllait ia ki briew jong U ban mane ia U. Ka sngew kumba U Blei u kren ha ka, “khie leit pan na u kpa jong phi ban shah ia phi ban shakri ia nga.” Ka la leit sha u kpa. “Hato phin shah ia nga ban pule bad ban long mishoneri sha kawei pat ka ri?” ka la kylli.

“Em,” u la jubab.

Ha ka step kaba bud, ka Anush ka pule ha ka Eksodos ba u Pharoah u kyntait ia ka jingkyrpad u Moses, hynrei U Blei u phah biang ia u Moses, “Khie leit kren ha u Pharoah.”

Ka la leit sha u kpa, “Hato phin shah ia nga ban pule bad ban long mishoneri ban shakri ia U Blei?” ka la kylli.

“Em,” u la jubab.

Ka la nang iai bteng ban pule ia ka Eksodos. Kawei ka sien hadien kawei pat, U Bei u la phah ia u Moses ban leit kren ha u Pharoah. Man ka sien ba u Moses u leit kren ha u Pharoah, ka Anush ruh ka kren ha u kpa. U kpa jong ka u la sngewsih. Hawei ka sngi u la jubab tyngeh. “Hato phi lah ban leit sha kawei na ki iingmane ba don ha shnong bad shim jingpynbaptis bad klet noh ia kata ka jinglong mishoneri sha kawei pat ka ri?” u la ong.

Ka Anush ka la sngew kulmar. Kam shym la khmih lynti ia kata ka jubab. Kumta ka la rai ban leit jingiaseng. Ka la leit sha kawei ka sor ba marjan ha kaba ka balang Adventist ka pynlong jingiaseng ialap. Haba u nongkren u la kylli mano ba kwah ban pynbaptis, ka la ieng. “Hato phi la sngew tikna?’ la kylli une u nongialap. “Kumno shaphang u kpa jong phi?”

Kiba bun ki la tip ia ka khana shaphang jong ka. “I pa i sngewdei ia ka rai ba nga pynlong,” ka Anush ka la ong. I kpa im shym la pynsangeh ia ka jingpynbaptis. Da ka jingkmen, ka Anush ka la ngam ha ka um.