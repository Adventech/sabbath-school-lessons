---
title:  Ki Kambah ha Sawdong Jong ka Pung
date:   27/07/2024
---

### Dkhot Baibl ban pynkhreh ia ka Lynnong
Markos 4:35-41, Salm 104:1-9, Markos 5:1-43, Jingkhein 27:17

> <p>Dkhot spel lyndet</p>
> “Te um shah ia u, hynrei u ong ha u, khie leit sha la їing sha la ki jong ruh, bad to iathuh ha ki ia kaba katnoba u Trai u la leh ia me, bad kumno u la isynei ia me. (Markos 5:19)

Ka kam shakri U Jisu ka kham bun ha Galilaia, khamtam ha ki rud ka duriaw Galilaia, ka pung kaba kumba 13 mail (21 kilometer) ka lynter bad 8 mail (13 kilometer) ka pynkiang. Ka dei ka pung kaba heh tam ha kita ki thain, bad ka dei ka pdeng jong ka jingim ia ki briew kiba marjan.

Ka lynnong kaba saw u Markos ka kut da kaba U Jisu bad ki synran ki iaid lyngba ka duriaw Galilaia. Ka eriong ka la wan ia kaba U Jisu u la pynjai jai da kaba kren sha ka lyer bad ki lat lat. Ka lynnong ba hynriew u Markos ka kut ha ka rukom ba iasyriem, hynrei ha kane ka por U Jisu u iaid halor ka duriaw sha ki synran jong u kiba ha ka lieng. Hapdeng kine ki ar ki

jingjia kiba ha ka um, don bun ki kambah U Jisu kiba la leh ha ryngkew, bad ka kam mishon ba nyngkong ki synran jong u. Kine ki jingiathuhkhana kidei ki sobjek jong ka jingiapule mynta ka taiew.

Ka jingkyllum ki jinglong kine ki jingiathuhkhana ka long ban ailad ia ki nongpule ban iohi uei U Jisu. Udei uta u briew uba lah ban pynjai jai ia ka eriong, ban beh ia ki ksuid, pynkhiah ia ka briew kaba shu ktah ia ki jain jong u, pynim pat ia ka khynnah kaba la iap, uba ialap ha ka shnong jong U, uba phah ia ki synran jong u na ka bynta ka kam ialap, uba bsa da ki khyndiat ki kpu bad ki dohkha, bad ba iaid ha duriaw – ki jingpyni bakhraw ia ka bor kiba khring ia ki synran kham jan sha ka jingsngewthuh ba U long U Khun U Blei.

_*Pule ia kane ka lynnong ban pynkhreh na ka bynta ka Sabbaton, 3._