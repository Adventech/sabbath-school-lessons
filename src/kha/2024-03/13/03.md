---
title:  Ia U Maw la Pyntyllun Noh
date:   23/09/2024
---

`Pule Markos 16:1–8 bad 1 Korinth 15:1–8. Kaei ba kine ki dkhok ki don kiba ia long ki juh?`

Ka jingiathuhkhana jong ka jingmihpat ka paw ha baroh ki Gospel. U wei pa u wei u nongthoh Gospel u ai ia ka jingiathuhkhana na ki bynta kiba ia pher, hynrei baroh ki kynthup ia ka juh ka jingmut pdeng kaba paw ruh ha 1 Korinth 15:1-8

Saw tylli ki jingpyrkhat kiba iai mih bynsien – ka jingiap, ka jingtep, ka Jingmihpat, la iohi. Ha u Markos, “Ka jingiap” bad “ka Jingtep” ki don ha ka lynnong 15. Ka “ jingmihpat” bad “la iohi” ka paw ha ka lynnong 16, bad ka jingpynphai khyndiat ha u Markos 16:7 ka kren ia ka jingiashem ha Galilaia, bad hangto phi lah ban iohi ia U, peit Ioannis 21.

Don ki briew ki shem ba kim lah ban ngeit ba ki Khristan ki ngeit ha U Trai uba la mihpat. Hynrei ki dak ki shin na ka bynta ka jingmihpat ki long kiba bun bad kiba lah ban shaniah bad ki daw ba biang.

Ia kiba dang shu sdang, kaei ba ki dei ban leh ka long ba kin ngeit ha U Blei kum u nongthaw (peit Jenesis 1 and 2) bad ia ka jingmut jong ka jingmihpat, jong ki kam bah, ki long kiba shong nia. U Blei uba thaw ia ki pyrthei bneng, bad ia ka jingim ha ka pyrthei, da shisha u don ka bor, lada u jied ban pynmihpat ia U Jisu. Ka jingdon ka jong U Blei kam shem pynlong ia ka jingmihpat jong U Jisu ka bym lah ban iohi, hynrei kaba don jingmut.

Nangta, ka jingtep ka la long kaba thylli. Wat kito ki nongthoh history ki bym ngeit blei ki pdiang ia ka jingshisha. La da kam long kumta. Ka jingkam sha phang ka jingmihpat jong U kan jin da la long kaba shah rem na duh kaba sdang namar ka jingdon jong ka met jong U, kan pynduh ia ka jingkam ba U la mihpat.

Nangta, ka jingbatai ba ki synran Jong U ki la tuh ia ka met jong u kam trei kam. Da shisha ki synran kin ym lah ban iaid lait ia ki nongap phira. Bad lada ki la leh kumta bad ki ioh ia ka met, balei ba ia ki synran ym shem la kem namar ba ki la tuh ia ka? Ka jubab ka long ba ki nongialam niam ki tip ba ki synran kim shem la leh ia kata.

Kum juh ruh, kiba bun ki briew ki phla ba ki la iohi ia U Khrist ba la mihpat. Kiba bun, kunthup ruh ia ki synran, kim shem la ngeit ha kaba nyngkong. Bad u wei uba long u nongshun ba khraw,U Paul, ym dei tang ba u kam ba u la iohi ia U Trai ba la mihpat hynrei ka jingiashem ka pynkylla ia baroh ki lynti iaid ka jingim jong u. bad ia baroh ki jingngeit tynrai jong u ruh.

Khatduh eh (wat la ki don shibun kidaw), kumno ngi lah ban batai ia ka jingmih jong ki balang Khristan, kiba la seng da ki briew kiba kam ba ki la iohi ia U Jisu ba la mihpat? Balei ba kine ki bariew ki kloi ban iap ia kaba ki tip ba ka long kaba lamler? Ka jingiaibteng jong ka jingphla jong ki, na duh ka por ba U la iap (Ki Kam 3:15) bad ha ki snem kiba bud lynter (1 Pet. 1:3), ki ai ia ka sakhi kaba khraw na ka bynta ka jingmihpat jong U.

`Kumno phin ong lada mano re mano ki kylli ia phi, kaei ka sakhi phi don na ka bynta ka jingmihpat Jong U Khrist?`