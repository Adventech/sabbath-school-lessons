---
title:  Ki Kynthei ha ka Jingtep
date:   24/09/2024
---

“Ki kynthei ki la ieng ha syndah ka diengphna jong U Khrist, ki la ap bad sharai ba ki kynta jong ka Sabbaton kin iaid lait. Ha ka sngi nyngkong jong ka taiew, dang step phyrngap, ki la leit sha ka jngtep, ki da rah lem bad ki ia ki musli-musla kiba kordor ban kyllan ban pynsleh ia ka met jong U Nongpynim. Kim shem la pyrkhat ia ka jingmihpat jong U na kiba iap. Ka sngi jong ka jingkyrmen jong ki ka la sep, bad ka miet ka la wan tap ha poh ka dohnud jong ki. Katba ki la iaid, ki la ia ñiewtang ia ki kam jong ka jingisynei jong Khrist bad kia ki ktien ka jingpyntngen jong U. hynrei kim shem la kynmaw ia ki ktien jong U. “Hynrei ngan wan I ia phi pat” John 16:22.”—Ellen G. White, _The Desire of Ages_, p. 788.

`Pule Mark 16:1–8. Kaei kaba la jia, bad ka kaei ka jingjubab ba nyngkong jong kane ka kynthei?`

Naduh ba sdang jong ka Gospel, ki nongpule ki tip ba U Jisu u dei U Messiah. Hynrei ha kane hi ka dkhot, uba nyngkong u briew uba pynbna ia U ba udei U Messaih dei u Petros ha u Markos 8:29. Kane ka jingpynpaw kam shem la jia tad ha duh kaba shiteng jong kane ka kitab.

Habaroh kawei ka Gospel u Markos, U Jisu ong ia ki briew ba kin sngap jar shaphang jong U ba u dei U ei lane shaphang ka jingpynkhiah kaba u la leh na ka bynta jong ki. Ha u Markos 1:44, U ong ia uba pang niangthohlieh ba un ym iathuh iano iano ia ka jingpynkhiah ia u. Ha u Markos 5:43, u la ong ia u Jairus bad ia ka tnga jong u ba kin ym ia thuh briew ia ka jingpynim pat ia ka khun jong ki. Ha u Markos 7:36, U la ong ia kato ka kynhun ba kin ym iathuh briew ia ka jingpynkhiah ia u briew uba kyllut bad bym nangkren. Bad ula hukum ia ki synran jong U ba kin ym iathuh briew ba u dei U Messiah (Mark 8:30; peit ruh Mark 9:9). Ym don jingartatien ba ka daw ba kongsan jong U Jisu ba u ong ia ki ba kin sngap jar ka long ba un lah ban pyndep ia ka kam jong U kat kum ka jingiathuhlupa U Daniel 9:24-27.

Mynta, ha kane ka bynta, wat la haba ia ki la ong ba U Jisu u la mihpat, ki kynthei, ki la sheptieng bad lyngngoh, ki la phet na ka jingtep bad ha kaba nyngkong kim shem la kren ia kaei kaba la jia ruh.

Ka jingsngap jar, la katta ruh kim lah ban set. Ha kaba kut jong ka kitab jong u Markos, ngi pule ia kane. Ki te haba ki la mih noh, ki la iaiap kylleng sawdong, U Trai ruh u da trei lem, bad u da pynskhem ia kata ka ktien da ki dak kiba bud. (Mark 16:20, ESV).

Kumta, ka jingthmu jong ka jinglong jar jar sha phang U Jisu bad shaphang ba udei uei bad kaei kaba u la leh. Kane ka kitab ka kut bad kita kiba ialap “ha kylleng”.

`Balei ba ngim dei ban sngap jar shaphang U Jisu bad ia kaei kaba ula leh? Iano phin iathuh mynta ka sngi shaphang U Jisu bad ka jingthmu jong ka jingpynim?`