---
title:  Pule Shuh Shuh
date:   27/09/2024
---

Read Ellen G. White, “ ‘The Lord Is Risen,’ ” pp. 779–787; “Go Teach All Nations,” pp. 818–828, in _The Desire of Ages_.

“Ha uba ngeit, U Khrist u long ka jingmihpat bad ka jingim. Ha U Nongpynim jong ngi ia ka jingim kaba ngi la duh noh lyngba ka pop la pynioh pat; naba u don ka jingim na lade hi ban pynim ia kiba U mon. la pynkup ia U da ka hok ban ai ia ka jingbymiap. Ia ka jingim kaba ula aiti noh ha ka jinglong briew. U la shim pat, bad ula ai ha u briew. “Nga nga la wan, u la ong, ba kin ioh ka jingim, ba kin ioh kyrhai ia ka ruh”. “Hynrei uno uno ruh uba dih na kata ka um ia kaba nga ngan ai ha u, kan long ha u ka pukri um kaba kyrsoi sha ka jingim bymjukut.” “Uno uno ruh uba bam ia ka doh jong nga bad u dih ia ka snam jong nga, u don ka jingim bymjukut: bad nga ngan pynimpat ia u ha ka sngi kaba khatduh”. Ioannis 10:10; 4:14; 6:54.

“Ha uba ngeit, ka jingiap ka long kaei kaei kaba rit. U Khrist u kren sha phang jong ka kumba ka long ka jingiashem kaba tang shi por. “Lada uno uno ruh un sumar ia ka ktien jong nga, un ym mad ia ka jingiap lano lano ruh!” Ha ki Khristan, ka jingiap ka long tang ka jingiohthiah, ka khyllipmat jong ka jingjynjar bad ka jingdum, ia ka jingim la buhrieh lem bad U Khrist ha U Blei. Bad “Ynda la paw U Khrist, uba ka jingim jong ngi, ynda kumta phi ruh phin paw lem bad u ha ka burom.”John 8:51, 52; Col. 3:4.”—Ellen G. White, _The Desire of Ages_, pp. 786, 787.

Wat ki nongthoh History, kito kiba ym lah ban pdiang ia ka jingshisha jong ka jingmihpat, ki pdiang ym tang ba U Jisu ula shah pyniap hynrei hadien ka jingiap jong U bun kibriew ki kam ba ki la iohi ia U Khrist ba la mihpat, bad kum ka jingmih ki la sdang ia ka pdeng ba kaei ba ka balang Khristan ka la long. Katto katne, ha ka jingpyrshang ban batai balei ki kam ia kane, ki ong ba U Jisu u don u para synrap lane ki synran ki la iohipaw ki pyrkhat ba ki la iohi ia U Jisu. Kiwei ki ong ba U Jisu um shem la iap shisha hynrei tang ba u shu iapler, hadien, u la kyndit. Sa kiwei ki briew ki kam bad ki briew na kiwei ki pyrthei ki la wan ban shim noh ia ka met jong u. Da kaba peit ia kine ki jingia kren baroh kim long kiba trei kam ne kiba dei”. Peit Clifford Goldstein, Risen: Finding Hope in the Empty Tomb (Nampa, Idaho: Pacific Press, 2021).

**Ki jingkylli ban ia Puson**:

`Balei ba ki synran kin thok shaphang ka jingmihpat jong U Jisu? Nabaroh ba ngi tip, ki ia kynduh tang ia ki jing-isih, ka jinglong nongwei, bad ka jingshah pynshitom na ka bynta ka jingngeit jong ki. Kaei kin ioh ban shu thok ia kane ka jingiathuhkhana?`

`Kaei ka jingpynshisha ia ka jingmihpat jong U Jisu kaba pynngeit ia phi? Pynpaw ia ka daw bad ka klass jong phi.`

`Pynshong nongrim kham bun ha ka jingkyrmen ba khraw ba ka jingmihpat ka jong U Jisu ka tyrwa ia ngi. Pule 1Korinth 15. Haduh katno ka long kaba donkam ba u Paul u la buh shaphang ka jingmihpat jong U Jisu?`