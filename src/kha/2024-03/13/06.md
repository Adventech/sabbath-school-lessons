---
title:  Leit Sha ka Pyrthei Baroh Kawei
date:   26/09/2024
---

`Pule Markos 16:14–20. Kaei kaba U Jisu u ong ha ki synran mynba u la mihpaw ha ki, bad kumno ki ne ki kyntiem thew ha ngi ha kine ki sngi?`

Ka kyntien kaba nyngkong ka jong U Jisu ha ki synran ki jong U la thoh ha ka jingiakren ha u Markos 16:14. U la sneng ia ki, ia ka jingbym ngeit jong ki bad ka jingeh ka dohnud jong ki. Kane ka jingkylli jong ka jinbym ngeit kam dei tang ha kine ki por. Kum ba ngi la iohi, ba ki synran ba shisha jong U Jisu ki la ia ksaid bad ka jingbym ngeit (Matt. 28:17, Ioannis 20:24–29), bad ki la don bad U Jisu ha ka doh bad ki la iohi, man ka por ia ki kam bah ba phylla.

Hynrei, da kiba bun ki jingpynshisha, U la batai sha ki ia ka jinglong ba shisha jong ka jingmihpat jong U. kumta ka jingphla jong U, kyllum lang bad ka jingshisha ia kaba la thoh bad pule ha ka sngi Monday ka la pynlong ka nongrim kaba skhem na ka bynta ka jingngeit.

U Jisu ula hukum ia ki synran jong U ban rah ia ka Gospel sha ka pyrthei. Ka jinghukum jong U ka long kaba iar. Ki hap ban leit sha ka pyrthei baroh kawei bad ban phla ia ka Gospel sha baroh ki bynriew. Kumta U Jisu u la pynshai ia ka jingmih jong ka jingtrei jong ki na ka bynta kiba manbha bad ki ba ngewsih – kiba ngeit yn pynim bad ia ki bym ngeit ym pynrem.

U Jisu ruh u batai ia ki dak ki ban kyrshan ia ka jingtrei ki synran – kaba behnoh ia ki ksuid, kren ia kiwei ki jait ktien, ka jingiada na ka jingma, bad pynkhiah ia kiba pang. Kiba bun ki briew ki la batai bakla ia Markos 16:18 kum ka jing pynskhem na ka bynta ki Khristan ban pyni ia ka jingngeit jong ki da kaba ki bat ia ki bsein ba don bih. Ym dei ban don ia kum kine ki jingleh kiba U Jisu um shem la ai bor ban leh kumne. Kaei kaba U Jisu batai ia ka jingiada ia kito kiba trei ia kam mission, kum ka jingshakri jong U Paul ia kiwei, kum ba la thoh ha ki Kam 28:3-6.

Da shisha ka Baibl kam ju hikai ba ia ki Khriatan yn iada barabor na ki jingma. Ha ka por ka ba U Blei u I ba ka long kaba biang U Leh ia ki kam ba phylla ban pyniaid sha phrang ia ka kam jong ka Gospel. Hynrei teng teng ki Khristan ki shah shitom na ka bynta ka jingphla jong ki. Ha kum kita ki jingiashem ka jingiaishah ba iaineh jong ki ka long kawei na ki dak sha ki bym ngeit ia ka bor jong ka jingngeit.

Bad nangta, ha dien ba U la leh ia kiei kiei baroh hangne ha pyrthei, “la pdiang soit sha bneng, bad u la shong sha kamon U Blei.” (Mark 16:19, NKJV).U Jisu u la kiew ban shong sha ka kti kamon jong U Blei, ka jaka kaba khraw bor, namar ba U Jisu u la jop ia baroh ki bor jong ka jingsniew.

Ha ba peit ia ka dkhot kaba khatduh. Watla ki la leit “kylleng” ban ialap ia ka Gospel, kim shem la leit marwei. “U Trai ruh u da trei lem, bad u da pynskhem ia kata ka ktien da ki dak kiba bud. Amen” (Mark 16:20, NKJV). U la don ryngkat bad ki, kumta U la kular ban don ryngkat bad ngi mynta katba ngi iai bteng ia ka kam kaba ki la sdang.

> <p></p>
> “Ha khmih ruh nga nga long ryngkat bad phi ha la ka sngi, haduh kaba wai noh ka pyrthei.” (Matt. 28:20, NKJV).

`Ka jingsngew shngain aiu kaba ngi lah ban ioh, da kaba ngin shim ia kane ka juh ka jingkular, katba ma ngi ruh ngi wad ban ialap ia ka gospel “ha kylleng”?`