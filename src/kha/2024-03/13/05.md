---
title:  Kaba Mihpaw ha ka Mary bad Ha Kiwei
date:   25/09/2024
---

`Pule Markos 16:9–20. Kaei ba kine ki dkhot ki iai ban sha phang ka jingiathuhkhana jong ka jingmihpat?`

La Jan ha baroh u Markos 16:9-20 ka don ia ka jingiadei sha kiwei pat ki bynta ha ka Testement Bathymmai – ka Mary Magdalene ha ka jingtep ka iohi ia U Jisu (Matt. 28:1, 9, 10; Ioannis 20:11–18; ianujor bad Lukas 8:2); ar ngut na ki synran ki la iohi ia U sha rud jong ka shnong (Lukas 24:13–35); Ki 11 ngut ki synran la ai hukum ia ki ban ialap (Matt. 28:16–20, Lukas 24:36–49, Ioannis 20:19–23).

Ka briew kaba nyngkong kaba iohi ia U Jisu ba u im dei ka Mary Magdalene Ioannis 20:11–18;bad kiwei ki kynthei ruh ki iohi ia U Kumjuh, (Matt. 28:8–10). Ka long kaba donkam ba ki briew kiba la iohi nyngkong kiba ioni ia ka jingmih pat U Trai dei ki kynthei. Namar ba ki kynthei ha ki por mynshuwa kim don ka kyrdan ban phla, lada ia ka jingiathuhkhana la shu thaw nang, ka jin da la long ba ki shynrang kin long ki nongsakhi kiba nyngkong. Hynrei kim dei ki shynrang. Ym dei ki 11 ngut, hynrei ki kynthei. Ka la leit ban iathuh ia ka khubor ba bha sha ki synran, hynrei, kim shem la sngew lyngngoh, kim shem la ngeit ia ka jingiathuh jong ka, namar ka lah ban long ba ka shong shit palat bad ruh sngewsih, namar ba ka Mary ka dei ka kynthei.

Ki ba kyrshan ia ka jingiathuhkhana shaphang ka jingmihpat jong U Jisu ki la pyndonkam ia kane ka jingshisha, ba ka kynthei ka dei kaba nyngkong ban iohi ia U Jisu, kum ka sakhi kaba khlain bor na ka bynta ka jingshisha jong ka jingiathuhkhana.

`Ka ei kaba jia ha u Markos 16:14, kan ym don jingmut eiei lada kane ka jingiathuhkhana ka dei kaba shu thaw nang?`

Da shisha, lada ia kane ka jingiathuhkhana la shu thaw, balei ba ki pynlong ia lade kiba sngewsih? U Jisu u hap ban sneng ia ki, na ka bynta ka “jingeh ka dohnud”. Ka jingthoh ha ka Gospel, naduh ka por ba la kem ia U sha duh ka jingmihpaw ha dien ka jingmihpat, la niew ia ki synran ki jong U Jisu ba ki lang kiba sniew – ki la phet, ki la thok, ki khlem ngeit, bad kumta ter ter. Kane kan ym don jingmut lada ia ka jingiathuhkhana la shu thaw nang.

Ka jingiapher, ba ka jingshlur jong ki hadien, bad ka jingphla kaba khlem sngew tieng ia ka jingmih pat U Khrist, bad ia ka jingkyrmen la tyrwa ha baroh. Bad la ai ia ka sakhi kaba khrawbor ia ka jingshisha jong ka jingkam ka jong ki ba U Khrist ula mihpat.

`Kumno ngin iada ia lade ha jinghap ha ka jingshahriam ba kynja mynsiem jong ka jingartatien bad ka jingbym ngeit? Balei ba ngi dei ban pyniajan ia lade sha U Khrist uba la mihpat?`