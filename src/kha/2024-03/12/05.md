---
title:  La Iehnoh Da U Blei
date:   18/09/2024
---

`Pule Markos 15:33–41. Kaei kawei ka kyntien U Jisu halor ka diengphna ha u Markos? Ka jingiap U Khrist ha kaba kut ka mut aiu na ka bynta jong ngi baroh?`

Ka Gospel Jong u Markos ka iathuh ia ka diengphna kum ka jaka ba dum tam, ha ka met bad ha ka mynsiem. Bad kata kabor jong ka jingdum ka la hiar la Kalbari ha ka por noh phai sngi ha ka sngi Friday (sngi pynkhreh) haduh ka por 3 p.m. jan miet. “Te ynda la dap hynriew baje, ka la long dum ha kata ka ri baroh, haduh kaba khyndai baje”. (Markos 15:33, ESV).

Ia Ki kyntien jong U Jisu halor ka diengphna la khot ka “ka jingiam jong ka Jinglyndet” kat ba U duwai, pyrta sha U Blei, U ong balei ba U la iehnoh. U la shim na ki Psalm 22:1. Sa kiwei ki jingkdew ia ka juh ka Pslam ka pyni ha u Markos 15:24-29, ka iathuh ba ia ka jingthoh la pyndep ha ka jingiap jong U Jisu. Wat ha ka jingiasylla ba sniew jong u briew, ia ka mon ka jong U BLei la nang pyndep.

Ki ktien jong U Jisu na ka diengphna la kren ha ka Aramaic ryngkat bad ki jingpynkylla ktien. Ki Ktien “U Blei jong nga, U Blei jong nga” ka dei Eloi, Eloi ha kane ka dkhot (ka jingpynkylla na ka Aramaic ‘elahi). Ka long kaba suk ba iohsngew ba U Jisu U khot ia u Elijah ( ha ka Aramsic ‘eliyyah, kaba mut “U Blei jong nga U YHWH” ( kynnoh Yahweh). Kane ka dei ka jingbakla jong ki katto katne kiba iohi da la ka khmat ki ong.

Kaba sngewthuh shaphang kane ka dkhot ka long ka jingia syriem bad ka jingpynbaptis jong U Jisu ha u Markos 1:9-11.

| Ka Jingpynbaptis: Markos 1:9–11 | Ka Diengphna: Markos 15:34–39 |
| --- | --- |
| U Ioannis u pynbaptist ia U Jisu | Ka Jingpynbaptis U Jisu (Ianujor bad Markos 10:38) |
| Ioannis (Elijah peit Mark 9:11–13) | Ka Jingkhot ia U Elijah |
| Ki Bneng la Plie | Ka Pyrda la Kad |
| U Mynsiem (_pneuma_) | Ka jingiap U Jisu (_expneō_) |
| Ka ktien U Blei “U Khun ba ieit eh” | U Rangbah shi spah u ong “U Khun jong U Blei” |

Kaei ba kane ka jingiasyriem ka ai jingmut kata ka long ba ha ka jingpynbaptis jong U jisu ha u Markos 1 ka long ka jingsdang jong ka jingshkri jong U, kumba la iathuhlupa ha u Danial 9: 24-27, kaei kaba paw ha u Markos 15 ha ka diengphna ka long ka jingpynkut, ne ka thong, jong ka kam shakri jong U, katba U iap ban siewspah ia ki babun (Mark 10:45). Ka jingiap jong U Jisu ha ka diengphna ka pyndep ia ki bynta jong ka jingiathuhlupa jong u Danial 9: 24-27. Ka jingkad jong ka pyrda jong ka templ (Mark 15:38) ka kdew sha ka jingpyndep jong ia ka rukom jong ka jingknia jingkhriam, ka nuksa kaba shem ia kaba shisha, bad ka jingmih ba thymmai jong ka jingpynim ka sdang.

`Wat ha ka jingiasylla ba sniew jong ki jait bynriew, ia ka jingthmu jong U Blei la pyndep. Kumno kane ka iarap ia ngi ban sngewthuh ia kane, nalor kaei kaba jia sawdong jong ngi, ngi dang lah ban shaniah ha U Blei bad tip ba ka jingbha jong U ha kaba kut kan jop?`