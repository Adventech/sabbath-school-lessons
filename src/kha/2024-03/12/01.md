---
title:  La Tynjuh bad la Sahnarphna
date:   14/09/2024
---

### Dkhot Baibl ban pynkhreh ia ka Lynnong
Markos 15, Luakas 13:1, Ps. 22:18, Ioannis 20:24–29, Ioannis 1:1–3, Daniel. 9:24–27.

> <p>Dkhot Spel-lyndet</p>
> “Te hamar kaba khyndai baje U Jisu u la pyrta da ka ktien bajam, u da ong, Eloi Eloi lamma sabakhthani (kaba long, haba la batai, U Blei jong nga, U Blei jong nga balei me la iehnoh ia nga?)” (Mark 15:34, NKJV).

Markos 15 ka long ka pdeng jong ka jingbatai ia ka jingshah shitom. Ka pyni ruh ia ka jingtynjuh ia U Jisu, ka jingpynrem ia U, ka jingkren bein da ki shipai, ka jingsahnarphna, bad nangta ka jingiap bad ka jingtep ia U. Ki jingjia ha kane ka lynnong la pyni ia ka jingeh, ka jingbatai bniah ia kaba kyllain; namar ba u nongthoh u kwah ba ki jingshisha kin kren na ka bynta ia lade hi.

Baroh kawei kane ka lynnong, ka jingkren lyngkut ka trei kum ka ain kaba donkam. Namar kane , ka long ka jingiarap ban don ia ka jingbatai ka ba shai ka mut aiu ka jingkren lyngkut.

Ka jingkren lyngkut ka kynthup ia kin ki lai tylli ki jingpynlong: (1) ar tylli ki kyrdan jingmut, (2) ki ar kyrdan kiba don ha ka jingiatainia lane kiba ia pyrshah iwei ia iwei, bad (3) don ki bym iohi ia ki jingkren lyngkut bad kim ithuh kaei ka ban jia bad kim tip ba u ne ka kin ia shem ia ki bainong jong ka jingjynjar.

Ha kane ka taiew, na ki jingkylli jong u Pilat, “Me long U Syiem ki Jiw?” sha ka jingkren bein jong ki shipai, ka jingthoh halor ka diengphna, bad ka jingkren bein jong ki nongialam niam, “, u la pynim ia kiwei, ia lade pleng um lah ban pynim!” ka jingwan mih ba khlem poi pyrkhat jong u Joseph na Arimathaiah, ia ka lynnong la pyndap da ka jingkren bein ba sngewsih sat wat la katta ruh ka pynpaw ia ka bor jong ka jingshisha shaphang ka jingiap jong U Jisu bad ka jingmut jong ka.

_*Pule ia kane ka lynnong ban pynkhreh ia ka Sabbaton September 21._