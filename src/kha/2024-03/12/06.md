---
title:  La Buh sha ka jingjahthait
date:   19/09/2024
---

`Pule Markos 15:42–47. Kaei ka jingiashim bynta ba donkam kongsan jong u Joseph uba na Arimathaia, haba ym shem la iohi ia ki synran jong U Jisu?`

Hadien kine ki jingjia baroh, kham bun kiba “kynja pyrthei” ki wan jia hadien. Ha kaba sdang, ia ki briew ba la iap hap ban tep. Hynrei shibun kiba shisha ki wan ki ktah ia ka jingiadei ba kynja mynsiem, bad kiwei kiba kham donkam palat ba la jia mynba rim.

Ha kine ki dkhot, U Joaseph na Arimathaia u wan paw ha ka sien kaba nyngkong bad kaba khatduh ha ka Gospel u Markos. U long u briew uba la niew burom da ki dkhot jong ka Sanhedrin bad u ba long uwei na ki ba “bha ha ka nongbah”. U briew Uba riewspah bad u ba donburom, u don ka jingiadei bad u Lyngshkor, ha kaba la ia thuh ba u la long uba shlur ban kren ha u Pilat bad ban pan ia ka met jong U Jisu. Ka la long jingiathuh kaba la ktah shibun eh ba u dkhot jong ka dorbar u shim khia ia ka jingtep ia U Jisu. Ha kajuh ka por shano ki synran ba shaniah baroh ki don?

Ha kawei na ki jingiathuh kiba bniah bad ba don kam palat hangne ka long ka jingpyntikna ia ka jingiap jong U Jisu. Mark 15:43 kaba la kren ha U Joseph ban kyrpad ban pan ia ka met jong U Jisu. Hynrei u Pilat u la lyngngoh ban ioh sngew ba U Jisu u la da iap (Mark 15:44). U, namarkata, u la hukum ia u rangbah shipai u ba dei peit ia ka jingsahnarphna bad kylli la U Jisu ula la iap. Bad u rangbah shipai kubur ba u la iap.

Kane ka long kaba donkam namar ba hadien ba la kam da ki katto katne ba U Jisu um shem la iap ha ka diengphna hynrei u la shu iapler. Ka jingphla jong u rangbah shipai sha u lyngshkor jong ka Rom ka la long beit pyrshah ia ka jingong jong ki. Ka Rom da shisha, ki tip kumno ban pyniap ia ki nongleh kam sniew.

U Joseph u la wanrah ia ki linen ban sop ia U Jisu, bad u la buh ia ka met jong U ha ka jingtep kaba la shna ha u maw. Kane ka jingtep ka long kaba heh kaba ki lah ban iaid ha ka (Mark 16:5). Ryngkat bad U Joseph, u nongthoh Gospel u la thoh ba ar ngut ki kynthei kiba iohi ia ka jaka tep – ka Mery Magdala bad ka Mery, ka kmie jong u Joses. Kine ki ar ngut ryngkat bad ka Salome, ki la peit ia ka jingsahnarphna na sha jngai; baroh lai ngut ki leit sha ka jingtep ha ka sngi nyngkong (Sunday) dang step bad da ka jingthmu ban pyndep ia ka kam jong ka jingpynsleh ia U Jisu (Mark 16:1).

Balei la pynphai sha kine ki kynthei lai ngut? Kin long ki nongsakhi ia ka jingtep kaba thylli ha u Markos 16 bad kumta ki long ki nongphla ba kongsan ia ka jingmihpat jong U Jisu.

`Katno ka long kaba sngewsih eh ba ki nongbut jong U Jisu “kim don ha kane ka jingjia” katba u dkhot jong ka Sanhedrin, ka dorbar kaba la pynrem ia U Jisu, u kylla long u “riew shlur” hangne. Kumno ngi lah ban sngewtikna, ba ha ka por kaba donkam eh, ba ngin don ha kata ka jingjia khlem da jah?`