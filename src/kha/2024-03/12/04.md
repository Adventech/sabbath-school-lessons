---
title:  Ka Jingsahnarphna
date:   17/09/2024
---

`Pule Markos 15:21–38. Kaei kaba paw ha kane ka lynnong ka long kaba i shyrkhei bad kaba pangnud?`

Ha kane ka bynta ka iathuh ia ka jingshah shitom, ba U Jisu u long langknia ba sngap jar, ba la leh da ki briew ba la ialam ia U sha ka jingiap. Ha baroh kawei ka Gospel, ha duh ba unda shah kem, u la long kynrad jong ki jingtrei. Ia kaba U la trei, u la long U nongialap uba la iaid na ka wei ka jaka sha kawei pat, u la iashem ia ka jingshah sympat, U khlem ioh ka bam bad ka thiah ka ba biang la pyntlot ia U ha duh ba u wei pat u hap ban bah ia ka diengphna jong U.

Ha ka diengphna ia ka jain phong jong U la law noh bad ka la long ka bynta trai jong ki shipai, ia kaba ki la khalai ka jong no kan long (Ianijor bad Ps. 22:18). Ka jingsahnarphna ka la long ka rukom jingpynshitom suki ban mih snam. Ki prek la pyndonkam ban pynskhem ia u briew halor ka diengphna (Ianujor bad Ioannis 20:24–29) ia kaba la sah ha rum jong ka sla kti ha kaba ymdon ki thied snam ba kongsan ki ba iaid ka snam. ( ha ka ktien Greek bad Hebru ia ka kyntien “kti” ka lah ban thew ia ki kti baroh ar bad ia ka ksang kti) ka sla kti da lade kam don ia ka jinglong ba ka lah ban rah ia ka jingkhia jong ka met ha ka jingsahnarphna. U thied pdeng jong ka kti u iaid lyngba ka pdeng jong ka ksangkti bad lah ban pynbat da ki prek, ka pynlong ruh ia ka jingpang kaba jur ha ka kti. Ka jingring mynsiem ka jynjar, ym ioh ia ka jingring mynsiem kaba biang, uba shah sahnarphna u hap ban niat pyrshah ia ki prek ha ki kjat bad ki kti, pyrshah ia ka jingpang kaba jur. Ka jingthait bad ka jingsangeh tied ki thied snam ka long kawei na ki daw kaba pynlong ia ka jingiap U Jisu.

U Jisu u la ioh ia ka jingkren bein kaba khraw bad ka jingpynjah burom ha ka por jong ka jingshah sahnarphna jong u. Ka Gospel jong u Markos ka don ia ka jingpynpaw/barieh kaba kongsan ha kaba ia U Jisu la khot sha ka jingsngap jar ba U dei U ei. Kum ka jingmih, ka jinghikai jong ka jinglong Blei U Khrist kaba la tip kum “U Trai” “U Khun Jong U Blei” ne “U Khrist” kim shem la paw bun sien ha kane ka Jingiathuhkhana.

Ia kane ka tynrai la pynkylla ha ka diengphna. Ym lah ban buhrieh ia U. ka jingkren lyngkut jong ki nongialam niam kiba pyndon kam ia kine ki Kyrteng ha kaba kren bein ia U Jisu. Kumno kine ki briew ki pynrem ia lade hi!

Kawei na ki jingkren bein jong ki kaba la pynpaw ha u Markos 15:31 kaba ong, “U la pynim ia kiwei, um lah ban pynim ia lade” ban kdew ia ka mat jong ka jingbymlah jong u ban leh ei ei halor ka diengphna, ki ong ba u la iarap ia kiwei (ha ka Greek verb lah ka mut “pynim” “pynkhiah” ne “pyllait”). Kumta ha ka jingkren lyngkut, ki pynbna ba U long U nongsiewspah. Ka jingkren jong ki ka iai bteng shuh shuh – ia ka daw ba U um lah ne ba um leh, ban pynim ia lade ka long namar ba ha ka diengphna U pynim ia kiwei.

`Pule Ioannis 1:1–3, Pyrkhat kaei ba kine ki dkhot ki iathuh ia ngi sha phang U Jisu, u juh U Jisu ia uba la sahnarphna ha u Markos. Kumno ba ngin buh ha ka jingmut ba ka jingiap jong U Khrist ka thmu na ka bynta jong ngi?`