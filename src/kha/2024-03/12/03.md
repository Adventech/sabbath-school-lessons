---
title:  Khublei, U Syiem Ki Jiw! 
date:   16/09/2024
---

`Pule Markos 15:15–20. Kaei ba ki shipai ki la leh ia U Jisu, bad kaei kaba kham kongsan kaba ki la leh?`

Ki Rom ki pyndon kam da ki rukom sympat kiba shyrkhei ban pynkhreh ia ka jingpyniap ki nongleh kam sniew. Ia u nonglehkam sniew la law noh ia ki jain jong u, bad la teh ha u dieng, bad la sympat da u tyllai snieh ha kaba la teh lang da ki shieng, ki iit, ki maw, bad ki prek.

Hadien ba la sympat ia U Jisu, ka kam jong ki shipai ban pynshitom ka bteng da kaba pynjah burom da kaba pynkup da ka jain ba saw bthuh, bad buh ia ka pansngiat shiah ha ka khlieh jong U, bad ki la kren bein ia u ba u long u syiem jong ki Jiw. Da Ka kynhun jong ki shipai ba la khot battalion, kiba don ha kane ka kam ka long 200 haduh 600 ngut ki shipai.

Ka jingkren lyngkut ha kane ka jingjia ka long ka sakhi sha ki nongpule ba U Jisu u long shisha U Syiem, bad ki kyntien kren bein jong ki shipai ki pynbna ia ka jingshisha. Ki jingleh jong ki shipai ka long ba ki shipai ki ju kyntiew burom ia U Patsha Rom da kine ki kyntien “Khublei, Caesar, U Patsha!” kumta, ka thew ia ka jingianujor ia U Jisu bad u Patsha.

Ki jingkren bein bad ki jingleh jong ki shipai ia U Jisu ka long da kaba “Shoh ne pynphong” ia ka khlieh jong U da ki shiah, da kaba “bynthiew” ha U, bad “dem khohsiew” ki burom da ka jingkren bein. Baroh lai tylli kine ki jingleh la batai ha ka ktien Greek ka jingleh kaba sniew. Ha kane bynta, ka jingleh jong ki kaba iai bteng. Kumta, ki shipai ki iai shoh ia U, ki iai bynthiew ia U, bad ki iai dem khohsiew da ka jingrkhie bein ha khmat jong U. bad U Jisu sngapjar ia kine baroh, bad um shem la jubab ei ei ruh em.

Ka rukom pynshitom jong ki nong Rom da kaba sahnarphna ia u ba la shah rai pynrem ban bah ia ka diengphna da kaba lyngkhuid sha ka jaka sahnarphna. Kane ka jingleh, ka long ban pynlehrain ia U Jisu ha khmat ki paibah ka im lang ka sah lang.

Hynrei ki Jiw ki isih ia ka jinglyngkhuid ha khmat ki paitbah. Mark 15:20 ka iathuh ba ki la law noh ia ka jain saw bthuh bad ki la pynkup biang da ki jain jong u ha U Hi. Kumta, kane ka pynpaw ba ka long ka jingiarap jong ki nong Rom na ka bynta ki Jiw ha kum kane ka por.

Pyrkhat ia baroh ki jingleh menleh. Kiba ki la dem bad iaroh arsap ia U Jisu kum U Syiem ka long ka jingkrem bein bad rkhie bein wat la U Jisu u long shisha U Syiem, ym dei tang jong ki Jiw hynrei jong ki nong Rom ruh kum juh.

`Kine ki briew kim sngewthuh kaei ba ki la leh. Balei, wat la, da ka jingbieit jong ki hato kin lait na ka sngi jong ka jingbishar?`