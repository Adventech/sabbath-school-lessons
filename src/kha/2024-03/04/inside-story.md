---
title:  Ka Jingiathuhkhanna kaba Jia shisha
date:   26/07/2024
---

### Thaba halor ka Sabbaton

_Da: Andrew McChesney_

I pa im shem la khuslai mynba i mei i la shah pynbaptis ha dien ba i la leit jingiaseng Seventh day Adventist ha ka iing skul ha Armenia. I pa im shem la khuslai ha ba ka Anush bad ka para jong ka ki la ia leit camping, u la leit buh ia ki sha ka camping ruh. I pa im shem la khuslai ka Anush ba 17 snem ka arta kum ka khynnah pule ha ka university, kaba la kut jingmut ban shah pynbaptis bad ban pyniasoh ia lade bad ka balang Adventist. U la sngew lyngngoh ha ba ka university ka la wan ban iathuh ba ka Anush ka la pep klass ha ka sngi Sabbaton.

Ki khynnah kiba pep klass na kiwei ki daw ka university kam ju sngew ei ei la da ka Anush ka kwah ban sumar ia ka Sabbaton. Ka jingeh ka long ba ki wei ki khynnah pule ki buh ia ki daw jong ki ha lade hi. Hynrei ka Anush ka la pynpaw khlem sheptieng ba ka pep klass na ka daw ba ka leit jingiaseng. “Lada kam kwah ban leit sha klass, kam don kam ban leit sha klass,”la ong ki nongpyniaid ia kata ka university ha i pa. “Hynrei kam da don kam ban pynlong khraw ia ka Sabbaton. Ka pynjah burom ia ka university”

I pa i la kyndit. I sngew ba ka jingngeit jong ka khun ka la pynpaw ia ka jingjah burom ia ka iing. U la sneng ia ka haba ka la wan phai sha iing. Balei ba phi hap ban pynbna ha ka university? U la kylli. Lada kane ka long ban ialeh pyrshah, ngam shah ia phi ban leit sha jingiaseng. Bad u la khang pyrshah ia ka ban shim ia ka jingpynbaptis. Na long u nongkit khlieh ban iada ia phi,”u la ong “ ynda phi la heh, phi lah ban rai da lade hi. Hynrei ia mynta , nga long u nongsumar jong phi.”Ka Anush ka khlem phai ktien ia u kpa. Ha Armenia u kpa u long u khlieh ha ka imlang ka sahlang ha kaba ki ktien jong u ki long ka hukum. Kam shem la kynmaw hangno ba la thoh ha ka hukum kaba saw bad kaba san ha ka hukum kaba ong ban leit jingiaseng bad ban burom ia i pa ha ka juh ka por.? Bad ka la kut jingmut ban shim ia ka jingpynbaptis, hynrei ka la tieng ba la da ka leh kumta i pa i lah ban khang ia i mei ban leit jingiaseng. I mei i la ai jingmut ba ka Anush kan ap shuwa. Bad ka la shem ia ka jingkyrshan na ka kitab Jingkhein 30:3-5, Bad lada ka kynthei kan kular ia ka jingkular skhem ha U Trai, bad ba ka la teh ia lade da ka jingteh, ha ïing u kpa jong ka, haba ka dang khynraw; 4. te lada u kpa jong ka u iohsngew ia kata ka jingkular skhem, bad ia kata ka jingteh jong ka, da kaba ka la teh ia la ka mynsiem, bad ba u un sngap jar ruh ha ka: te kumta ki jingkular skhem jong ka baroh kin neh, bad ki jingteh baroh da kiba ka la teh ia la ka mynsiem kin neh. 5. Hynrei lada u kpa jong ka um shah ia ka ha kata ka sngi ha kaba u iohsngew; te na kita ki jingkular skhem jong ka baroh, bad na kita ki jingteh da kiba ka la teh ia la ka mynsiem, kawei ruh em kan ym neh: te U Trai un map ia ka, namarba u kpa jong ka um shah shuh ia ka. “nga pyrkhat ba U Blei u kyrshan ia kane ka jingrai ba kan ap shuwa ia ka jingpynbaptist.” Ka la ong ka kmie. Bad ka Anush ka la ap.

Ki saw snem ha ka university ki la long kiba eh. Ka ngeit ba i pa i long u briew uba bha uba kwah ia ka babha na ka bynta jong ka. Bad ruh ka kwah eh ban leit sha jingiaseng bad ban shah pynbaptis. Ka sngew kmen ha ka jingpynbaptist jong ka para klass jong ka. Ka kynthei kaba la tip shaphang ka Sabbaton bad haba ka Anush ka la kyntait ban pule ha kata ka sngi. Ka para klass ka kylla long ka mynsiem kaba nynkong ban wanrah sha U Khrist da ka Anush.