---
title:  Ki Pharshi
date:   20/07/2024
---

### Ki Dkhot Baibl ban Pynkhreh ïa ka Lynnong
Markos 4:1–34, Jakob 1:21, Isa. 6:1–13, Ps. 104:12, Dan. 4:10–12.

> <p>Dkhot Spel Lyndet</p>
> “ U la ong ruh ha ki, To sumar kumno ba phi sngew; da ka jingthew ba phi thew, yn thew ia phi; ha phi kiba sngew, yn ai kham buit ruh: naba jar uba don, ha uta yn ai: bad jar ubym don, wat ia kata kaba u don yn shim noh na u.’ ” (Mark 4:24, 25, NKJV).

Mynta ka taiew ngin ia pule ia ki pharshi ha u Markos 4. Ka Gospel jong u Markos ki don tang khyndiat ki pharshi haba khein lang na kine ki Gospel (Mathaios, Markos, bad Lukas).

Bun ki snem ki stad Baibl ki la ia tainia halor ka jingmut bad ki jingbatai ia ki pharshi U Jisu: Bad kumno ban sngewthuh kiei ki jingmut, balei U Jisu u pyndonkam ia ki, ki jait jinghikai aiu ba ki kwah ban pynpaw, bad kumno ngi dei ban shim beit thik kum ba ki long, lane ki long beit tang kum ki jingbatai, bad kumta ter ter.

La kumta kumta ngin ym pynbeit ia kine ki jingeh kiba mih ha kane ka lynnong mynta. Bad ngin ia peit ia ki bad da ka jingaiei U Blei, ngin wanrah ia ka jingsngewthuh ia ki mat kiba U Jisu u ai lyngba kine ki pharshi.

Markos 4 ki don tang saw tylli ki pharshi – u nongbet, ka sharak, ka jingthew, u symbai uba mih, bad u symbai tyrso. Ki bynta ba kongsan jong kane ka lynnong ki tawiar sawdong ia ka pharshi jong u nongbet. Ia kane ka pharshi la iathuh shuwa, bud sa ia ka daw jong kane ka pharshi, bad bud sa ka jingbatai ia kane ka pharshi. Ia kine ki lai bynta ngin sa ia pynleit jingmut ha ka jingpule ha ka sngi nyngkong, sngi baa r, sngi ba lai. Bad ia kiwei ki pharshi ngi ia pule ha ka sngi ba saw bad ba sngi ba san.

_*Pule ia kane ka lynnong ban pynkhreh na ka bynta ka Sabbaton, July 27._