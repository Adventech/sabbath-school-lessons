---
title:  Ka Jingpynshai U Jisu
date:   22/07/2024
---

U Jisu u la dep kren ha ki pharshi bad um shem la ai noh mardor ia ka jingbatai. Kat kum ka dkhot (Mark 4:1), U Jisu u la kren ha khmat “ki paitbah byllien.” Hadien, ha ka kynhun kaba rit (Mark 4:10), ba u la pynshai kaei ka jingmut jong ka pharshi.

`Pule Markos 4:13–20. Kumno U Jisu u la batai ia ka pharshi sha phang u nongbet?`

U Jisu u batai ia ka pharshi da kaba u tip ia ki bynta kiba shabar jong ka jingiathuhkhana kiba batai bniah ba kane ka jingiathuhkhana ka thew ia no. ka jingbatai ka pynpaw ba ka jingiathuhkhana kaba batai bad kdew sha ka pyrthei kaba shisha, ym da don kam ban pynpaw ia iwei pa iwei ki jingbatai bniah.

U Jisu u tip ia u symbai kum “ka Ktien.” Kane ka kdew sha ka ktien ka jong U Blei, kyrpang kum ba la ialap da U Jisu. Jakob 1: 21 kaba ong “Naba kumta, haba la buh noh bad ia ka jingtngit baroh, bad ia ka jingshlei ka jingbishni, to phin pdiang da ka jingjemnud ia kata ka ktien ba la thung, kaba lah kein ban pynim ia ki mynsiem jong phi.”

Ki khyndew kiba ia pher ka kdew ia ki bun jait ki nongsngap. Ha ka jingbatai ka jong U Jisu, baroh ki ioh sngew ia ka ktien; kata ka long, baroh ki jait khyndew ki don ia u symbai ba la bet ha ki. Hynrei ka jingpdiang ka long kaba ia pher. Ka lynti iaid briew ka long ka ba eh. Bad ki sim ki la rong noh ia ki symbai, U Jisu u pyniadei ia kane bad u Soitan uba shim noh ia ka jingshisha. Ka khyndew ha ki jaka maw, ka long kaba jyndong, U Jisu u pyniasyriem ia kane bad ki briew kiba lyngkot ka jingaitilut; kim shem la khein ia ka dor jong ka jinglong synran. Ka khyndew ha pdeng ki niut ki kjap ia u symbai uba la bei ha ka. U Jisu u pynshai ba kane ka ieng ia kiba sumar ia la ka jingim bad ka spah kine ki la kjap bad ki la iehnoh ia ka ktien. Hynrei ka khyndew kaba bha ka ieng na ka bynta kito ki ba la ioh sngew ia ka ktien bad ki la pdiang bad ka la nang san bad ki la sei soh shibun.

Ka jingbatai kaba jrong eh ka long sha phang ka khyndew halor ki jaka maw bad ha pdeng ki niut. Ha kaba la batai ia ka khyndew ha khap ki maw kiba dei ki nongsngew. U Jisu u kdew sha ka tynrai ba ia pyrshah jong ki – ki ioh pdiang ia ka ktien da ka jingkmen hynrei ki long ki synran ba tang shipor. Ynda ha ba ki jingpynshitom bein ki wan, ki kyllon noh. Ki nongsngew ha ka khyndew ha khap ki niut ka long ka jingiapher, kim shem la kyllon noh namar ki por kiba eh hynrei namar ki por kiba bha – ki ia pynleit jingmut tang ha kiei kiei ki jong ka pyrthei ban ia ka hima ka jong U Blei. Ka jingpyrkhat jong ki ka long tang ia kiei kiba ka pyrthei ka ai.

`Pyrkhat shaphang ka jingim jong phi hi. Hato ngi don ka jingiadei bad ka khyndew ha ka lynti iaid, ka khyndew ha ki jaka maw, lane ha ka khyndew ha khap ki dieng kib kjap ia ka jingiashem jong phi. Kine ki lah ban jia khah khah khlem poi pyrkhat. Kaei ka jingjied ba phi lah ban pynlong ka ban pynkylla ia phi lada don kam ban pynkylla?`