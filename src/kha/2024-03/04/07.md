---
title:  Pule Shuh Shuh
date:   26/07/2024
---

Read Ellen G. White, “ ‘The Sower Went Forth to Sow,’ ” pp. 33–61, in _Christ’s Object Lessons_.

“Ka jingkhuid bashisha ka long ka jingshakri kaba shi tylli bad ba dap biang ia U Blei. Kane ka dei ka kyndon jong ka jingim khristan ba shisha. U Khrist u pan na ka bynta ka jingpynkyntang kaba khlem jingtyngkai ei ei shuh, na ka bynta ka jingshakri kaba dap pura. U dawa ia ka dohnud, ia ka jingmut, ia ka mynsiem, ia ka jingkhlain bor. Ia ka lade ym dei ban dang leh ieit kyrpang. U ta uba im na ka bynta ia lade hi um dei u Khristan.

“Ka jingieit kadei ban long ka ain tynrai jong ka jingleh, ka jingieit ka dei ka ain tynrai kaba siang nongrim ia ka jing synshar jong U Blei ha bneng bad ha khyndew, bad ka dei ban long ka nongrim jong ka jinglong ka akor Khristan. Tang kane kaba lah ban pynlong bad pynsah ia uba iaineh skhem. Tang kane hi kaban pynlah ia u ban ieng pyrshah ia ka jingtynjuh bad ka jingpynshoi.

“Bad ia ka jingieit yn pynpaw ha ka jingkhein duh. Ia ka jingthmu jong ka jingpynim la pynskhem nongrim ha ka jingkheinduh – ka jingkheinduh kaba iar katta katta, kaba jylliew bad kaba jrong kat haduh ba ym lah ban thew ia ka. U Khrist u la ai lut khoit na ka bynta jong ngi, bad kito kiba pdiang ia U Khrist ki kloi ban kheinduh ia baroh na ka bynta u nongsiewspah jong ki. Ka jingpyrkhat ia ka burom bad ka jingpyndon burom jong u kan wan ha khmat eh ia kiei kiei baroh. —Ellen G. White, _Christ’s Object Lessons_, pp. 48, 49.

**Ki Jingkylli Ban Ia Puson**:

`“Ka jingieit kadei ban long ka ain tynrai jong ka jingleh, ka jingieit ka dei ka ain tynrai kaba siang nongrim ia ka jing synshar jong U Blei ha bneng bad ha khyndew,” Kumno ka diengphna ka pynpaw ia kane ka jingshisha ba phylla sha ngi? Ha ka jingim jong ngi, kumno ngi lah ban pynphalang ia kane ka jait jingieit? Balei ngi dei ban leh ia kane?`

`Kumno phin jubab sha kiwei kiba ong ba U Jisu ia thuh ia kane ka pharshi ban buh ia kiba shabar ha ka jingdum? Balei ba U Jisu, ub la iap na ka bynta ki bynriew baroh (Peit 1 Ioannis 2:2), u leh khnang ban buh ia ki briew ha ka jingdum uba la iap ha ka diengphna ban pynim?`

`Ka sharak ka ladei ban don ha u dieng pynieng sharak, ymdei hapoh jong ka shang (Markos 4:21). Buh ia kane ka ain ha ka balang jongphi ban leh ha ka imlang ka sahlang jong phi. Kumno phi lah ban rah ia ka jingshai kham sha jrong?`

`Pyrkhat ia ka pharshi jong u symbai uba nangsan (Mark 4:26–29). Kaei ka kamram kaba u bynriew u lah ban leh ban iarap ia u symbai jong ka Gospel ban san, bad kaei ka bynta kaba U Blei u leh? Wat la bun sien ngi leh ia la ka kam, bad kumno ngi pyntikna ba ngi shaniah lut ha U Blei? Ha to kane ka jinglong jong ka jingshaniah lut lehse ka dei ka bynta kaba ngi dei ban leh ha kaba ngi lah ban san?`