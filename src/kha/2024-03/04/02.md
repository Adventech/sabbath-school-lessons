---
title:  Ka Pharshi Jong U Nongbet
date:   21/07/2024
---

`Pule Markos 4:1–9. Kaei ka jingiapher ha pdeng kine ki khyndew, kaei kaba jia ia ki symbai kiba hap ha kine ki khyndew?`

Haba ngi pule ia kine ki pharshi jong U Jisu ha ki Gospel, bun sien ki briew ki kwah ban iaid wut wut sha ki jingbatai. Nalor baroh, kane kam dei ka mat jong kine ki jingiathuhkhana – ban hikai ia ka jingshisha ba kynja mynsiem na ka bynta ki Khristan? Hooid, hynrei teng teng ban shu ai jingmut kum ka “Ka hima ki bneng ka long kum,” lane “U ba don ki shkor ba un ioh sngew, to un ioh sngew” U Jisu um shem la batai ia ki pharshi.

Kumta, ka long kaba bha ban suki bad ban shu pyrkhat bad pule ia ka jingiathuhkhana ban ioh ia ka phang jong ka jingthmu jong ka jinglong kiba kdew ha ka ne ka pharshi. Da kaba leh kumne ia ka pharshi u nongbet phin shem shibun ki jongmut. U symbai u long u juh ha baroh ki bynta hynrei kiba hap ha ki khyndew kiba ia pher. Ka khyndew kaba ia pher ka wanrah ia ka jingmih jong u symbai. Ha ka jaka jong kawei ka jingiathuhkhana kaba bteng, ha ka jingshisha ka pharshi ka don ia ki saw tylli ki jingiathuhkhana kiba ia pher ban batai ia kawei pa kawei. Ka jingjrong jong ka por ban pyndep ban iathuh ia ka jingiaid beit jong kane ka jingiathuhkhana.

U symbai u ba hap ha lynti la ban noh da ki sim. “te ka la jia haba u dang bet, ba don uba la hap harud lynti, bad ki sim bneng ki la wan bad ki la bam ia u” (Mark 4:4, NKJV).

U symbai uba hap ha ki jaka maw ka shimpor da ki sngi ne ki taiew, ban poi sha ka jingmih jong jingbym larkam, bad kaba kynthup ia ka jingtyrkhong da ka jingshoh jong ka sngi.

U symbai u ba hap ka khyndew hapdeng ki dieng ka shimpor ban poi sha ka jingkut jong ka jingbym sei soh, namar la kjap da ki shiah jong kita ki dieng.

U symabai uba hap ha ka khyndew kaba bha u neh slem na ki baroh, ha duh ka por jong ka jingsan, bad haduh ka jingsan pura jong u jingthung.

Lai tylli na kine ki jingiathuhkhana ki kren sha phang ka jingbym lah bad shah jop, tang kaba khatduh ka long kaba jop, bad kaba sei soh shi bun eh. Ka jingiar jong ki jingiathuhkhana, ka jingjrong jong ka por na ka bynta ka jingiaid sha phrang jong ka jingithuhkhana, bad haka jingshisha tang kawei ka jingiathuhkhana ka kren sha phang ka jingsei soh bad ka jingjop. Hynrei baroh I kumba ki kdew sha ka jingma jong ka jingshah jop hynrei ka jingmih ka long ka jingsei soh jong ka jingjop.

Ka pharshi ka I kumba ka kdew sha ka dor jong ka jinglong synran bad ka jingdon bynta jong ka jingkhein duh, hynrei ha ka juh ka por ka pyni ia ka bainong kaba khraw ban bud ia U Jisu.

`Kiei kiwei pat ki jinghikai ba kynja mynsiem ia kaba ngi lah ban tip na ka mariang?`