---
title:  Ka Pharshi U Symbai uba San
date:   25/07/2024
---

`Pule Markos 4:26–29. Ka ei ka jingpynleit jingmut ba kongsan jong kane ka Pharshi?`

Kiba bun na ka Gospel jong u Markos ka don ka jingia syriem bad u Mathaios lane bad u Lukas lane baroh ar. Kane kam dei ka jingjia bad kane ka pharshi. Ka long kaba kyrpang marwei ha u Markos. Ka jingpynleit jingmut ia kane ka phsrshi ba lyngkot ka long rukom jong ka jingnang san. U Jisu u kdew ba kumno ka hima ka jong U Blei ka trei kam. Ki briew ki don ka bynta ban leh, hynrei ka jingsan ba shisha ka long ka jingtrei ka jong U Blei. Kam dei ka jingtrei kaba iai bteng khlem jingkut. Ka jingiathuhkhana ka wan sha ka jingkut ba kynsan ha ka jingthew ia u symbai. Kumta ka long ka jingwan phai U Khrist ha kaba arsien kan wan rah ia ka jingkut noh kynsan ia ka jingithuhkhana jong ka pyrthei jong ngi.

`Pule Markos 4:30–32. Kaei ka jingdonkam bala ban jur ha ka pharshi jong u symbai tyrso?`

Kane ka pharshi ka ban jur ba kumno uba uta uei uei uba rit u san sha kaba sah jingkynmaw ba khraw. Ia ki symbai tyrso ha bathew ia ki ha ka shi millimeter lane ar millimeter ha u jingthew skel (.039 to .079 inches). Ia u jingthung uba la batai hangne ka lah ban dei u tyrsi ba iong (Brassica nigra), uba don ia ki symbai u ba rit eh (palat ia ka 700 ki symbai ha ka shi kram) um da dei u symbai uba rit tam ha ka pyrthei, bad u la long uba rit, kyrpang eh ha ba ia nujor ia u jingthung ba u pynmih, ia kaba u lah ban san ha duh 3 meters (la kumba 10 feet) ka jingjrong. U Jisu u kren ba ki sim ki lah shna skum ha ki tnad jong u dieng tyrso. Kane ka kdew sha ki Pslam 104: 12 bad sha u Danial 4: 10-12, bad kum juh ruh Pslam 104 ka kren ia ka bor ka jong U Blei ha kaba u thaw ia ka pyrthei, bad Danial 4 ka pynpaw ia U Nebuchadnezzer kum u dieng uba khraw ba ka pyrthei ka ioh rieh tngen bad jingbam.

Ka mat kaba U Jisu u la pynlong ba ka hima ka jong U Blei, ha kaba sdang ka long kaba rit, kan kylla long kaba khraw bad ba shong khia. Ki briew ha ki sngi ki jong U Jisu ki lah ban khmih poh ia u nongialap ba dap da u pum pum na Galilaia ryngkat bad ka kynhun jong ki synran jong U, hynrei ka por kan sa pynpaw ba ka Hima jong ka jingaiei jong U kan iai saphriang ka kylleng ka pyrthei.

> <p></p>
> “Te ia kane ka gospel jong ka hima yn ialap ha ka pyrthei baroh, ia kaban long ka jingphla ha ki kynja bynriew baroh; ynda kumta kein kan jia kata kaba kut” (Matt. 24:14, NKJV).

`Pyrkhat kaei ba ka “Balang” ka la long ha ka por ba U Jisu u pynlong ia ka jingiathuhlupa. Balei ba kane ka long kaba sah jingkynmaw bad ia kane ka jingiathuhlupa la bat skhem da ka jingngeit?`