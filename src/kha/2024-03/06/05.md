---
title:  Bym Lah Kren
date:   07/08/2024
---

`Pule Markos 7:31-37. Iano la ialam sha U Jisu, bad kaei kaba U Jisu u lal leh na ka bynta jong u?`

U Jisu um shym la shim ia ka lynti ba jan ban wanphai sha Galilaia na ka bynta ka Tyros bad ka Sidon. Imat U Jisu u leit shaphang shatei na ka bynta jong ka Tyros, lyngba ka bynta jong ka Sidon, bad hiar sharum ha ki bynta shatei-lam mihngi jong ka duriaw Galilaia, bad poi harud ka duriaw hi. Kadei ka jingiaid lynti ba pyllun, ha kaba U kham ioh shibun ka por ban hikai ia ki synran jong u.

Kine ki dkhot kim shym la iathuh shai mano ba wanrah ia une u briew sha U Jisu, hynrei ka jingeh jong u ka long kaba la iohi shai—u long kyllut bad um lah kren. Ka jingduhnoh ia ka bor jingsngew ka pyniajngai ia ki briew na ki sawdong sawkun jong ki, bad ka jingkyllut kaba la pura bha kan pynshem jingeh ban nang kumno ban kren. Kane ka jingjingeh jong une u briew ka lah ban long kaba la slem bha.

U Jisu u sngewthuh ia ka jingeh une u briew bad u la shim ia u sharud. Ka rukom pynkhiah U Trai ia une u briew ka long ka wanrah jingkylli, khamtam ha ki nongpule kiba mynta. U buh ia la ki shynriahti ha ka skhor jong une u briew, u la biah, u la ktah ia u thylliej jong u bad u la ud. U Jisu u la ktah ia kata ka bynta ba don jingduna jong une u briew ia kaba Un sa pynkoit, hynrei balei U ud? “U ud ha ka jingpyrkhat ba ki skhor kiban ym plied sha ka jingshisha, ki thylliej kiba kyntait ban ithuh ia U Nongsiewspah.”—Ellen G. White,_The Desire of Ages_ , sla. 404.

Da ka kambah U Jisu u la pynioh biang ia ka jingiohsngew bad iarap ia u ban kren shai. Ka jingud jong U ka pyni ia ka bor kaba U Blei u la ai ha U ha ka jingiadei bad ka mon laitluid u briew. Un ym pynbor ia kamon jong ki. Ki briew baroh ki long laitluid ban jied mano ba ialam ia ka jingim jong ki—U Syiem jong ka jingim ne u syiem ka jingdum. U Jisu u lah ban plie ia ki skhor ba kyllut hynrei un um pynbor ia ki dohnud bymngeit ban ithuh ia ka jinglong Mesaiah jong u.

Kane ka khana ka pyni ruh ia kaei kaba U Blei u lah ban leh ia kito kiba da ka mon sngewbha ki phai sha U. Lehse phi la ju ia kynduh ia ka jingbymlong la kloi ban iasam ia ka jingngeit jong phi, phi sngew thlun ha ka jingiadei ia kaei ban iasam. Kane ka kambah ka tyrwa ia ka jingpynshlur ba U Trai Jisu u lah ban plie ia ki shkor jong phi ba phi long ba la tip sha ka jingdonkam jong kiwei bad ban iasam ia ka kyntien ba la khreh ban kyntiew ia ki ha ka jingiaid lynti.

`Kaei kaba phi la leh bad ki jingai sngewbha ha ka jingiadei bad ka jingiohsngew bad jingnangkren (namar ki dei ki jingai sngewbha)? Kumno phi pyndonkam ia ki?`