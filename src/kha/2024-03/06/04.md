---
title:  Kiba Lwet Ia Ki Ksew
date:   06/08/2024
---

`Pule Markos 7:24-30. Kiei ki jinghikai ba donkam ba ngi lah ban shem ha kane ka khana?`

Da kaba bud ha ki khongdong jong ka bynta kaba eh bha ha ka jingpule mynhynnin, Ha khana ha kane ka bynta ruh ka wanrah ia ki jingkylli kiba eh. Balei ba U Jisu u jubab khor eh sha kane ka briew, ha kiba bun kyntien da kaba khot ksew ia ka?

Um shym la batai ha kaba paw, hynrei ar tylli kiei kiei ha ki jingjubab jong U sha ka ki kdew ia kaei kaba u hikai. Ha u Markos 7:27, u ong ba ia ki khun dei ban pynkdang “nyngkong.” Lada don kiba “nyngkong,” ka shong nia eh ba kan don “kaba ar.” Kaba ar pat ka jingkdew ha ka jingjubab ka long ba U Jisu u pyndonkam ia ka rukom jingniew barit ia ka kyntien “ksew,” ym ia ki khun ksew, hynrei, ha ka nongrim, ki ksew kiba shah ban rung sha iing, ha pyrshah ia ki ksew surok. Kane ka briew ka shim ia kine ki ar ki mat ha ka jingjubab jong ka sha U Jisu, kaba iarap ban batai ia ka jubab jong ka.

Ka jingjubab jong kane ka briew ka long kaba nep. Ka ong: “Shisha, ko Trai, wat kita ki ksew hapoh ka miej ki bam na kiba lwet jong ki khun” (Markos 7:28).

Kumno kane ka briew ka wan bad kane ka jubab sha U Jisu? Shisha ka jingieit ia ka khun jong ka ka pynlong ia ka. Hynrei U Jisu ruh u pynshlur ia ka. U ong, “nyngkong,” kaba mut ba ka lah ban don “kaba ar.” Shuh shuh, U kdew ba ka dei ka ksew hapoh ka miej. Kumba u ksew u don hapoh iing hapoh ka miej, kumta ka ruh ka iasaid ha ki kjat U Jisu na ka bynta ka khun jong ka. Kumta, ka kam ia ka hok jong u ksew ia ki jingbam kiba hap ha khyndew.

Ka jingjubab jong kane ka briew ka pynpaw ia ka jingngeit jong ka. Da kaba khot ia kane ka kambah bakhraw jong ka jingpynkhiah ia ka khun jong na jngai kum “kaba lwet” ka pyni ia baroh ar ka bor U Jisu kum kaba khraw (lada kat ka kambah ka jingpynkhiah ka long tang ka lwet, katno tam lada u kpu baroh uwei?), bad ka jingai ia kaba ka pan ka long ka kam kaba rit eh ha khmat jong U. Ia U Jisu la pynkhih bad u la ai ia ka jingpan jong ka.

“Da ka jingleh kumta, U pyni ba,ia ka , kaba la niew kum ka nongwei na ki Israel, kam dei shuh ka nongwei, hynrei ka khun ha ka longing U Blei. Kum ka khun ka dei ka kabu jong ka ban ioh bynta na ki jingai sngewbha U Kpa.”—Ellen G. White,_The Desire of Ages_ , sla. 401.

`Balei ba ka jinglong arsap pyrshah ia kiwei pat ki jaitbriew bad ki jait bynriew ka long pyrshah ia ka jinghikai U Jisu? Kumno ia ngi lah ban pynkhuid na kane ka jingbymman?`