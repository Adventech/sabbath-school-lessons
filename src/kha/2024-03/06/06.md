---
title:  Khmih Bha Ia Kpu Ba Sniew
date:   08/08/2024
---

`Pule Markos 8:11-13. Kaei ka jingleh jong ki Pharisi kaba pynsngewsih eh ia U Jisu?`

Balei ba ym shym la pyni ia ka bor ba kynja blei jong U bad pynkohnguh ia kine ki nong woh nia? Ka jingeh ka leit biang sha kaba kut u Markos 3, ha kaba U Jisu u kren shaphang ka pop pyrshah ia U Mynsiem Bakhuid. Lada ki skhor ki long kiba kyllut bad ki khmat ki khapbrip, kawei pat ka kambah, wat ka dak kaba na bneng, kan ym lah ban pynkohnguh. Kan long kaba la pynduh pyndam kumba long ia kiwei pat mynshwa. Wat ki kambah kim long ba la biang ban pynkohnguh ia kito kiba la rai skhem ban ym ngeit.

`Pule Mark 8:14-21. Kaei kaba ki synran ki la klet, bad kaei ka jingmut kaba U Jisu u wanrah na kane?`

U Jisu u shim ia ka kabu ban maham ia ki synran pyrshah ia u “thiat” ki Pharisi bad u Herod (Markos 8:15), kaba mut ia ki jinghikai jong ki (ia nujor bad Mathaios 16:12).

Hynrei ki synran ki sngewthuh bakla bad ki pyrkhat ba U Jisu u kren shaphang u kpu ba shisha. Kumba ju long ha ka por ba ki synran ki sngewthuh bakla, U Jisu u ai jingbatai ia ki. U Trai u kylli shibun ki jingkylli, ki jingkylli kiba pynpyrkhat ia ki, kiba pynpaw ruh ia ka jingsngewsih jong U ba kim sgnewthuh shaphang ka mishon jong U. Ki kyntien jong U kiba pynkynmaw ia kaei kaba u la ong ha u Markos 4:10-12 kiba na shabar kim bym shym la sngewthuh. Ki kyntien ba khlain bor jong U bunsien ki long ban pynkyndit ia ki synran na ka jingtlot ba kynja mynsiem.

Ha u Markos 8:19, 20, U kylli ki jingkylli kiba don ka jingshisha ha ki shaphang katno tukri kiba sah tam, kiba lwet, kiba ki la iakhar hadien ka jingbsa ia ki 5000 (Markos 6:30-44) bad ruh ki 4000 (Markos 8:1-10), kiba ka jingthmu jong ki long ban ai nuksa, kaba ki la dei ban sngewthuh haduh mynta ba ka jingduna jong ki jingdon jingem kam dei ka jingkhang lad ia U Trai Mesaiah. Ka jingkylli ba khadduh ha u Markos 8:21 ka dei sa shisien ka jingkylli ban pynpyrkhat ia ki: “ ‘Kumno ba phim pat sngewthuh?’ ” Nalor baroh, peit sha kiei kiei baroh kiba ki la iohi bad la iohmad ryngkat bad U Jisu.

`Kumno ngin nang ban buh ia ki dohnud bad ki jingpyrkhat kiba plie wang sha ka jingshisha U Blei bad ka jingieit jong U? Iaisah ha ki dak ki shin baroh kiba la ai ha ngi namar U Blei bad ka jingieit jong U. Hateng hateng, wat la katta ruh, balei ka long kaba suk ban artatien?`