---
title:  Pule Shuh Shuh
date:   09/08/2024
---

Pule Ellen G. White, “Tradition,” sla. 395-398; “Barriers Broken Down,” sla. 399=403; “The True Sign,” sla. 404-409, ha ka kot_The Desire of Ages_ .

“Hapdeng ki nongbud jong U Trai jong ngi ha kine ki sngi, kum ha ki por mynbarim, haduh katno la phriang kane ka pop jingshukor kaba la shitom ban batai. Katno sien ka jingshakri jong ngi sha U Khrist, ka jingiasyllok hapdeng ma ngi, la pynjot da ka jingthrang barieh ban pynkhraw ia ka lade. Haduh katno kloi ka jingpyrkhat shaphang ka jingiaroh ialade, bad ka jingthrang ia ka jingiaroh ki briew. Kadei ka jingieit ia ka lade, ka jingthrang ia ka lynti ba kham suk ban ia kaei kaba U Blei u la ai kiba ialam sha ka jingbujli ia ki jingpyrkhat bad jinghikai briew na ka bynta ki ain ba kynja blei. Sha ki synran jong U hi ia ki ktien jingmaham U Khrist la kren, ‘To sumar, to kiar na u thiat ki Pharisi.’

“Ka jingngeit U Khrist ka dei ka jingshisha ha ka hi. Ka jingshitrhem ia ka burom U Blei kadei ka jingthmu ba la pynrung da u Mynsiem Bakhuid; bad dei tang da ka jingtrei u Mynsiem kaba lah ban pynrung ia kata ka jingthmu. Dei tang ka bor u Blei kaba lah ban beh shajngai ia ka jingkhwan lade bad ka jingarsap. Kane ka jingkylla ka dei ka dak jong ka jingtrei jong U. Haba ka jingngeit kaba ngi pdiang ka pynduh ia ka jingkhwan myntoi shimet bad ka jingleh mynleh, haba ka ialam ia ngi ban wad ia ka burom U Blei bad ym ka jong ngi hi, ngi lah ban tip ba kadei ka rukom kaba shisha. ‘Ko Kpa, pyndon nurom iala ka kyrteng’ (Ioannis 12:28), ka dei ka tynrai jong ka jingim U Khrist, bad lada ngi bud ia u, kane ka dei ka tynrai ka jingim jong ngi. U hukum ia ngi ban ‘iaid hi kumta kat kumba U la iaid;’ bad ‘ha kane ngi tip ba ngi ithuh ia u, lada ngi sumar ia ki hukum jong u.’ 1 Ioannis 2:6, 3”—Ellen G. White, _The Desire of Ages_ , sla. 409.

**Ki Jingkylli Ban Ia Puson**:

`Kiei ki jingmlien Khristan kiba phi lap kiba iarap ban pynkhuid ia ka dohnud?`

`Kiei ki briew ki “bymkhuid’ ha ka imlang sahlang jong phi? Kaei kaba phi lah ban leh ban ialam ia ki sha ka kospel?`

`Puson, kum ka klass, kaei kaba phi lah ban leh ban pyniaid shakhmat ia ka jingiasam ia ka kospel ha ka rukom kaba synlar sha ki marjan ki jong phi.`

`Pule Markos 8:1-10, ka jingbsa ia ki 4000. Kaei ka jingiapher kaba lah ban long na ka bynta ban batai ia kane ka bynta ba uta u paidbah u lah ban long ki Jentil? Balei ba kan ym dei ban don kano kano ka jingiapher?`

`Kumno ngi lah ban iada ialade na ki jingthrang ba shapoh kiba ngi baroh ngi don, kum ki jingthaw ba la hap, ban pynkhraw ialade?`