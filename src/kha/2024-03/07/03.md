---
title:  Ka Dor Jong Ka Jinglong Synran
date:   12/08/2024
---

`Pule Markos 8:31–38. Kaei kaba U Jisu u hikai hangneshaphang ka dor haba long ki nongbud u Jisu?`

Ki synran ki la poi haka bynta kaba donkam bha ban shim ia ka rai haka jingiadei ka jong ki bad u Jisu. Namar mynta kila tip ba u dei u messiah. Kiba pule ia ka gospel kat kum u Markos kila tip naduh kaba sdang (Markos 1:1) jong ka gospel bad kila ioh ka jingmyntoi ym dei kum ha ka por jong ki synran.

Ha kaba nyngkong haka por ba u Jisu u khot ia ki synran u ong, ngan pyllong ia phi ki nongtong briew (Markos 1:17). U khlem iathuh ia ki shaphang ki jingeh. Hynrei mynta kila tip ba u dei uei, bad la iathuh ha ki ia ka thong shaphang ka mission jong u—kata ka long kaba donkam ia u ban shah ia shibun ki jingeh, ban shah kyntiat, shah pyniap bad bad hadien lai sngi un mihpat.

Kala ka khubor ka pynlyngngoh ia ki. U Petros, uba dang shu dep ban phla ba u Jisu u dei u messiah, haba U Petros u la iohsngew ia kine ki kyntien, u la shim kyrpang ia u bad u la sdang ban sneng ia u. Baroh kine la kren ha kaba rieh, hynrei, mynta u nongthoh ia ka gospel u la ai ia ka kaiphot ia ki kyntien u Jisu, ki kyntien kiba la pynmong ia u petros katba u dang sngap ia ki. U khot ia u petros “soitan” bad u la ong ia u ban un leit shadien jong u namar kum kita ki ktien kam iadei bad ka mon U Blei.

“Ki ktien jong u Petros kim long kiba dei na ka bynta ka jingiarap bad ka jingpyntngen ia U Jisu ha kata ka jingshah jynjar kaba don ha khmat jong U. Kim ia dei bad ka jingthmu ka jingai-ei jong U Blei ha ka jingiadei bad ka pyrthei kaba la jah noh, lymne bad ka jinghikai shaphang ka jingkheinduh ia lade kaba U Jisu U la wan hikai da ka nuksa ha ka jingim jong U hi.”--- Ellen G. White, Ka Jingthrang Jong Ki Yrta- sla 550.

Ki nongbud jong u Jisu ki dei ban don ia ka juh ka thong kumba u Jisu u don—ba un rah ia la ka diengphna, bad un wan bud ia u. Ka jingsahnarphna ka dei ka rukom kaba ki Rome ki pyniap ia ki briew bad ka dei ka jingpynshitom kabym don jingisynei, kaba pynkhlemraiñ, bad kaba itieng. Baroh ki kwah ban kiar ia ka diengphna. Te, balei ba ki briew kin shim ia ka diengphna kum ka shap haba ki aiti lut ia ka jingim sha u Jisu?

U Jisu u la batai ym tang ia ka dor jong ka jinglong synran hynrei u la batai ruh ia ka jing kordor jong ka. Ha kaba iadei bad ka jingngiet khristan, ban duh ia kiwei na ka jingim ka pynlong ban ngin lap ia ka lynti ka jingshisha. Ka jingiapher, ka long ban ioh ia ka pyrthei baroh kawei ban duh ia ka jingim bymjukut ka long kaba khlem jingmut. Kum uwei na ki missionary u Jim Elliott u la buh ha ka jinthoh jong u ha u bnai October 28, 1949: “kan ym long ka jingbiej ia uba ai ia kaei kaba um lah ban bat ban ioh pat ia kaei kaei ba um lah ban iohi.”

> <p></p>
> “Uta uba ieit ia la ka jingim un duh noh jaka; uta uba isih te ia la ka jingim ha kane ka pyrthei, un ri pynim ia ka sha ka jingim bymjukut” (Ioannis 12:25).

`Kumno ba phi la ioh mad ha ka jingim jong phi ia ka jingshisha na kine ki kyntien ?`