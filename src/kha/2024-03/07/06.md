---
title:  U Briew Uba Koit Uba Khiah Ha Dujok
date:   15/08/2024
---

`Pule Markos 9:42–50.Kaei kaba teh lang ia ka jinghikai u jisu ha kane ka bynta?`

Ha kaba nyngkong, ia kane ka bynta la I kumba lum lang ia ki jinghikai kiba iapher jong u Jisu khlem da don ka jingryntih lane ka daw. Hynrei ynda ngi peit bniah bha, ngi I ba kawei pa kawei ka jinghikai ka don ka jingiadei bad kawei pat. Ha kane ka bynta, ka tawiar ia lai tylli ki kyntien kiba kongsan bha ban pyniaid sha khmat ia kawei pa kawei ka jinghikai kita ki dei--- “ki daw jong ka pop” “ka ding” bad “ka mluh”.

Ka jinghikai kaba nyngkong ka dei shaphang “kiba rit/khynnah rit” kaba iengpli ia kiba dang thymmai haka jingngiet. ki nonghikai bad ki nongialam ki don ia ka jingtrei naka bynta ka hima U Bleikata ka long ban sumar kyrpang lane ban peit bha ia kiba dang shu kylla sha ka jingngiet, ka ïasyriem bad ka testament kaba rim ba dei ka rukom ba sumar ia kiba tlot ka bor ha ka imlang sahlang kum--- ki riewkynthei (ba iap tnga), ki khunswet, abd iki nongwei. U Jisu u pynkhraw ia kai kaba u kren da kaba ong ka kham bha ia u ba yn teh ia u maw tylliat bakhraw ha ka ryndang jong u, bad ba yn pynngam jyllop ia u ha kaba jylliew ka duriawban ia kaba pynthut, te ia iwei na kine kiba rit kiba ngeit ha nga.

Ka kyntien “pynthut” la pyndonkam bunsien bha, bad kane kala ialam ban ai jinghikai kaba jrong ha kane ka bynta. Don ar tylli ki jingeh kiba mih haba ki nongpule ki ia pule ia kane ka bynta. Kaba nyngkong, hato da shisha u Jisu u hikai ia ki briewban ot noh ia la ki kti, lane ki kjat ne ban khlaw noh ia la ki khmat? Kaba ar, hato u hikai shaphang ka ding kaba bymjukut ha dujok? Ka jubab ia k aka jingkylli kaba nyngkong ka kong em, U Jisu u khlem hikai ban ot dkut ia ka dkhot met (ia nujor bad Deut.14:1;1Ki Syiem18:27,28). U Trai u pyndonkam ki kyntien pharshi ban iathuh ia ka mat. Lada duh ia ki kti, ki kjat, ne ki khmat ka long kaba sinew, katno tam kan long ka jingjot kaba khraw lada ki khristan ki leh pop.

Ka jingkylli kaba ar ruh ka ioh ia ka jubab kaba negative(khlem mynjur) bad ka jubab ka long, em, U Jisu u khlem hikai shaphang ka ding kaba bymjukut ha dujok. Kumno ngi tip ia kata? Kaba nyngkong, ia kane ka bynta la tikna ba la kynthup lang bad kaei kaei bym lah ban long bad ka long tang ki kyntien biria. Shu pyrkhat ba ki briew kiba tang tang shiliang ka khmat, kjat, bad ka kti kin poi sha bneng. Nangta ki briew kiba biang ka dkhot met kin poi sha dujok. Hato kam dei ban long da mar khongpong? Ubriew uba koituba khiah ha dujok? Kane ka bym lah ban long. Kumta, ki kyntien biria halor ka matpdeng kaba hap shim khia kane ka ialam ia u Jisu ban pyndonkam da ki ktien pharshi. Ia ka pop ngi hap ban shim khia bha, ka bha ban duh ia ka bynta jong ka kti, kjat, ki khmat ban ia kaba leh pop.

Katba shaphang ka ding kaba bymjukut ha dujok, ka dei ka jingmih naka pop ka ban long sha ki bymjukut, ym dei ia ka ding. “16 Naba U Blei u la ieit katta katta ia ka pyrthei katba u la aiti noh ia la U Khun ba la kha marwei, ba uei uei ruh uba ngeit ha u, un ym jot shuh, hynrei un ioh ka jingim bymjukut” (Ioannis 3:16,). Ia kito kiba jah un ym thang ia ki sha ki bymjukut; hynrei, kin duh noh sha ki bymjukut--- ka don ka jingiapher kaba khraw bah!