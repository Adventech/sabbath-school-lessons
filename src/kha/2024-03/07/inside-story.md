---
title:  Ka Jingiathuhkhanna kaba Jia shisha
date:   16/08/2024
---

### Ka Jingjied ia ka bam ka Pynmih ia ka Jingkyrhuh

_Da: Andrew McChesney_

Ha ka wei ka sngi sabbaton ka Anush bad ka kakmie jong u ki wan phai na iingmane bad hadien katto katne por ki ioh jingtip ba u kpa u la buh ia ka thong ba kan don ka jingbam khana sha jan ka nongbah te u la ong to ngin ia “syang doh” U la ong.Ka Anush ka la kynmaw ba kumno ki khun isreal ki la pynkhreh ia ka bam naka bynta ka sabbaton ha ka sngi pynkhreh , ha shwa ka ban sep ka sngi ( exados 16) bad ka la pyrkhat hato ka long kaba bha bam “syang doh” ha ka sngi sabbaton. Ka la pyrta eh, bad ka la ong, “em pa kane kam dei re ka jingthaw buitkaba bha . Bad ngam ju bam doh”. Ka la long ka vegetarian(ba bam tang ki jhur).

U kpa u la pynsangeh noh ia ka jingbam khana, Tangba u khlem ioh bat,ba balei ka Anush kam bam doh shuh. Ha ka sngi kaba bud, u la pynkhreh ia ka doh syiar naka bynta bam sngi bad u la ai shi dkhot ia ka, bad ka la ong, “ pa ngam ju bam doh” la ong ka Anush. Mynta u kpa u la sngewthuh, bad u la sngewsih, bad u la pyrkhat, ba ka long ka jingleh khyllah ban sangeh bam doh.

Ha ka wei ka sngi, u la khang ia ka Anush bad ka lok jong u ban leit jingiaseng ha iingmane ha ka shnong ka jong ki. Haba ki shijur ki la iania, U kpa u la bitar. Bad u la ai ia ki sabut kiba u la pynlang pyrshah ki advantist. Bad u la wad daw ia jingthoh bakhuid ki kristan, ba balei ba donkam ban pynphai ia kaba shiphew bad ki jingkynshew (malakhi 3:8-10).

“Kaba shiphew bad ki jingkynshew ka dei tang ka business” u la ong, bad phi la shu kyrshan ia ka business. U la mudui ba ka balang Adventist ka dei jong kunhun jong ki nongwei kiba thmu ban pynjot pynpra ia ka Armenia. U la tim la thla ia ka rukom im jong ka Anush ruh bad u la ong,mynta pha ong ngam bam doh shuh bad lashai pat phan sa ong ba ngam don kpa ruh.

Ka Anush ka la shong khop bad ka la duwai jar Jar, ngan ong kumno ko trai? Manka por, U kpa u la kren pyrshah ia U Blei bad ka balang ka la duwai, kane kam thew ia nga. Hynrei ka thew ia Me ko Trai, ka dei ka kamram jong Me ban jubab, bad ka la kynmaw ruh ia ka jingthoh, rom 2:4 ka ba ong, “ka jingsbun ka jong U Blei ka thew ialam ia me sha ka jingkylla kaba mut”. Ka sngew kumba U Blei U ong ia ka, “ka ym donkam ban leh eiei ruh lait noh tang ban iai bteng ban ieit ia u”.

U kpa jong Anush, u don ia ka dukan kaba rit. Haka por ba u aiti ha ka Anush bad ka kmie jong ka kin pyniaid ia ka dukan, kim juh die ia ka kyiad bad ki cigarettes. Mynta katba u dang mai ia ki, u sngew kumba u pynrem ia lade bad u la ong, “hato phi mut phi long kiba bha bad nga long uba sinew tang naka daw ba nga die kyiad bad ki cigarettes”. Bad u iai bteng ban ong, “nga kham biang ma nga ban ia phi. Naduh mynta ngan ialam jingiaseng haka sngi sabbaton, phim lah shuh ban liet jingiaseng. Ngan pyniaid ma nga ia ka jingmane.”

Kata kala pynkut noh ia ka jingiakren. Ka Anush ka la liet sha la ka kamra, bad sa bud ka kmie jong I nadien. Baroh ar ngut ki la kyndit. “Ngin leh kumno?” ka la kylli ka kmie ka Anush. Ka Anush kala ai jingmut ba kin sngap bad kin ia snoh kti lang bad u katba um kren pyrshah ia ka baibl. Bad u la ong, “ngin long jingiaseng ha ing ha kane ka sngi sabbaton,” bad ka Anush ka la ong, ba “khlem shim ia ki baibl jong ngi, u burom ruh ia ka sngi sabbaton, to ngin a pia ka sngi sabbaton lada u bat ia kaei kaba u la kren, ngin don jingiaseng ha ing ryngkat bad u. Lada u klet ia ki kyntien jong u, ngin iai bteng ban duwai naka bynta jong I bad shaniah ha ka jingialam ka jong U Blei.”