---
title:  Uei uba Kham khraw?
date:   14/08/2024
---

`Pule Markos 9:30–41. Kaei ka jingiapher shaphang ka jiniathuhlypa U Jisu ia ka jingiap bad ka jingmihpat jong U (ianujor bad Markos 8:31)?bad balei ba ki synran ki iatai nia shaphang ka jingbthah ba ai U Jisu ?`

Ha ka jingiathuhlypa kaba nongkong,U Jisu u kdew ia kito ki briew ki ban sa kyntiat bad pyniap ia u. Ha ka jingiathuhlypa kaba ar, u kdew ba da shisha yn sa don ki ban shet kylla ia u. Hynrei khlem iathuh kyrteng ia u nongshet kylla ha kato ka por, hynrei ki nongpule ki la tip lypa ba dei mano, namar ba la pynithuh ia u judas (peit Markos3:19). Bad sa shisien biang, U Trai u kdew ba un sa shah pyniap hynrei hadien lai sngi un sa mihpat. Hynrei ki synran naduh kaba myn nyngkong kim pynliet jingmut ia kita ki jingiathuhlypa.

Ha u markos 8:27, u Jisu u don sha ka bynta kaba shatei jong ka duriaw Galilaia,shajan ka shnong Kaisaraia Philipi. Ha u markos 9:30, ka iathuh katba u dang iaid lyngba ka duriaw Galilai bad ha u markos 9:33 ka iathuh U la poi ruh ha Kapernam. Namar kata kam long kaba jynjar ban wat bniah ia ka jingiaid lynti ka jong u na shatei haduh shathie. Watla kata ruh u rung sha kapernam marwei katba ki synran jong u ki wan bud suki nadien. Ynda la poi sha ing, u la kylli na ki ia kaei kaba ki la rai. Ym don u wei ruh uba jubab, ki pyni ruh ban kim sngewtynnad ia kata ka jingkylli, la long kumba lap ia ki khynnah ba ki leh ia kaei kaei kaba bakla.Ka jingiakren ka jong ki ka dei shaphang Uei uba Kham khraw. Tang khyndiat ki briew kiba kloi ban phla ba ki pyrkhat ia kane ka jingkylli Uei uba Kham khraw. Hynrei haka hima ka jong U Blei, ia kane ka jingmut yn pynkyllamar khongpong.

U Jisu u jubab ia kane ka jingeh ha artylli ki kyndon. Kaba nyngkong, u pynmih ia ki kyntien kiba shai bha ba uno uno uba kwah ban long uba nyngkong (khraw), u dei ban long u shakri. Nangta ban pyni ia ka jingmut ia kaei kaba u la kren u Jisu u ai daka nuksa.Haba u iohi ia u khynnah uba ieng hajan bad shahshkor .U Jisu u shim ia une u khynnah bad buh ia u hapdeng ka jingialang kynhun.kata ka lah banpyntieng ,pynsyier ia uta u khynnah.Hynrei hangta U Jisu u shim ia uta u khynnah ha ki ksan kti jong u, kata ka la pynjai jai ia kata ka jingjia. U lahikai ba lada phipdiang ia ki khynnah ,phi la ioh pdiang keiñ ia u. Bad lada phi ioh pdiang ia U,phi iohpdiang keiñ ia U Kpa. Namar kata, u khynnah rit u don jingpyniasoh bad U Blei.

U ioannis u kylli jingkylli shaphang u nongwei, bad u Jisu u la ai ka jinghikai bad ia ka jingsneng kaba donkam bha, ba uno uno u bym ialeh pyrshah ia ngi ka dei naka bynta jong ngi. U Trai ula pynskhem ba, ban iarap ia kiwei ka dei ka kamram jong ki khristan, watla ki long kiba rit, hynrei Kan ym leit khlem ka jingithuh ha bneng.

`Kumno ba ka jinghikai kat kum ka baibl shaphang ka “jingkhraw” ka long kaba ia pher naka jinghikai jong ka pyrthei? Ia kano ba phi pyrshang tyngeh?`