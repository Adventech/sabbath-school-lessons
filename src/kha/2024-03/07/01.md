---
title:  'Hikai ia ki Synran: Bynta 1'
date:   10/08/2024
---

### Dkhot Baibl ban pynkhreh ia ka Lynnong
Markos 8:22–38; Mathaios. 20:29–34; Ioannis 12:25; Markos 9:1–50; Loukas 9:30, 31; Malachi 4:5, 6.

> <p>Dkhot Spel-lyndet</p>
> “ Te haba u la khot ha u ia u paitbah lem bad ki synran jong u, u la ong ha ki, Jar uba mon ban wan bud Hadien jong nga, ai ba un len ia lade, bad un bah ia la ka diengphna, bad unbud ia nga” Markos 8:34

Ka bynta kaba nyngkong jong u Markos ka pynleit jingmut ha kaba U Jisu u dei u ei. Ka jingkhlain ha ka bor hikai bad ha ki kambah ka kdew sha kajuh ka liang ba U dei U Messiah. Ba ha kum kane ka por , U Jisu u la kylli na ki synran, ki ngiet ha kano ka dur ia U.

U Petros u la ai ia ka jubab da ka sur kaba syiang naka bynta kata ka jingkylli, hynrei hangta he U Jisu u la sdang ban batai ba shaei ki diengjat jong u kum u messiah kin leit, kaba ngi baroh ngi tip ba dei ka diengphna.

Ha ka bynta kaba khtaduh jong u markos 8 haduh kaba kut jong markos 10, U Jisu u pynleit jingmut ha ka ban hikai ia ki synran jong U shaphang ki lynti jong U. Ha kine ki lynnong, u iathuhlypa shaphang ka diengphna. Bad hadein kine la pynbud pat sa ki jinghikai ba kyrpang na bynta ki synran. Kine ki jinghikai kiba khraw ki dang iaidei lane iahap haduh kane ka juk kaba mynta.



Ia kane ka bynta kaba ar jong ka gospel ka la buh haka jingthoh ia ka jingpynkhiah ia arngut ki briew kiba matlah, kawei hapdeng u markos 8 bad kawei pat ha kaba kut jong markos 10.

Kine ki kambah ka pyni ba ki synran ki sngewthuh ba u Jisu udei uei bad kynthup shano ba un leit.

Kumba ki jinghikai ki jong u ki khot ia ki synran jong U ar hajar snem mynshuwa, kumta ki iai bteng ban khot ia ki briew ba ieng ban long ki synran haka juk kaba mynta ryngkat bad ka jingioh jingmyntoi ban bud ia U Jisu.

_*Pule ia kane lynnong, ban pynkhreh na ka bynta ka Sabbaton, August 17_