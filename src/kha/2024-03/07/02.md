---
title:  Ban Iohi Khamshai
date:   11/08/2024
---

`Pule Marks8:22–30. Balei ba U Jisu u donkam Ar sien ki jingkthah ban pynkoit ia u briew ba matlah,kaei ka jinghikai kaba mih na kane`

Ki Gospel ki iathuh katto katne shaphang ki briew ba matlah ba ioh jingpynkhiah na u Jisu. Nalor kane ka bynta ha u Markos 8, u Bartimaeus u briew ba matlah u la ioh ia ka jingpynkhiah katkum ka jingiathuhkhana ha u Markos 10:46-52.Mathaios u thoh shaphang ar ngut ki briew ba matlah (Matt 20:29–34),bad u Ioannis ka iathuh ha ngi ia ka jingiathuhkhana ba u Jisu u pynkhiah ia u briew ba matlah naduh ba dang kha uba la sait haka pung ha Siloam.

Hynrei kane ka jingiathuhkhana ha u Markos 8 ka long pher na kiwei. Ka paw tang ha u markos bad ka dei tang kane ka kambah ba u Jisu u leh ba u donkam ban leh ar tylli ki kam ban wanrah ia ka met kaba koit kaba khiah. Kumba haki bynta jong ka jngiathuhkhana, ka long kaei kaei kaba ktah shisha ba U Jisu u la bat ia uta uba matlah na ka kti, u la ialam noh ia u shabar kata ka shnong. Da kane ka jingle u Jisu ngi la ban sngewthuh ba u don kajingsngewsynei ia une u briew uba matlah.

Hynrei balei donkam ban ktah arsien? Kumba ngi tip ba dei tang kane ka kambah ba banrap lang ar tylli ki kam ban pynkhiah, kam lah ban long naka daw ba u Jisu u duna ka bor. Pynban ka lah ban long kum ka pharshi, ban hikai da kaba pyni ia ka nuksa ba kumno ki synran kin iohi jylliew ba haka jinglong ba kynja mynsiem ruh teng teng ka shim por ban paw. Dei kane kaba jia ia ki synran u Jisu. ha baroh ka bynta jong Markos 8:22–10:52

Ka sdang bad ka kut da kaba iathuh shaphang u briew ba matlah. Ha kane ka bynta jong U Markos, U Jisu u hikai kyrpang ia ki synran jong u shaphang ka jingiap ka jong u ia ka ban sa jia. Ki ia kynduh jingeh ban sngewthuh wat hadien ba u Jisu u la iathuh shibun sien ha ki. Kum une u briew ba matlah la donkam ban “ktah arsien” ia ki khnang ba ki iohi kham shai. Ban ai pat ia ka jingiohi ka dei ka jingpyniasyriem naka bynta ki synran ba kin iohi jylliew ia kiei kiei ba u Jisu u kren.

Ki nonghikai ki ieit ia ki jingkylli. Bunsein ki long kum u shabi ban plie ia ka jingsngewthuh u khynnah skul. Ha kane ka bynta jong u u Markos 8, ka jaka ban pynkylla ka la wan. Don lai tylli ki jinglong ba kyrpang ban pynskhem ia kane ka jingshisha. Kaba nongkong, u Jisu u kylli ha ki synran jong u shaphang ka dur ne ka jinglong bashisha jong u, ka long kaiei kaei kaba u jisu um juh kylli tad haduh kane ka por. Kaba ar, u petros u dei u briew uba nongkong (uba khlem shong ksuid) uba phla ba u Jisu u dei U Messiah. Kaba lai, hadien ba u pynpaw u Jisu u dei u ei, shisyndon U la sdang ban batai shano ba un leit--- kata ka dei sha ka diengphna.

Balei ba u Jisu u khang ia ki synrang jong u ban iathuh sha kiwei ba u deu u messiah? Ka ikumba u Jisu u la iohi lypa ia kaei ka ban sa jia kata ka long ban seng ia ka hima ka jong U Blei. Wat la kata ruh ha ka por jong u Jisu ka kyntien “Messiah” ka don ia ka jingiadei bad ka kam synshar khaddar kata ka dei ba U “Messiah” un pynduh noh ia ka jingsynshar ka Rome. U Jisu u khlem wan ban long kum u ta U Messiah; na kata ka daw U ong ia ki ba kin sngap jar haba ia dei bad ka shaphang ka dur ne ka jinglong bashisha jong u..

`Kaei ba kane ka jingiathuhkhana ka hikai ia ngi shaphang ka por ba ngim donkam ban kren ei ei wat la ka ilong kaba shisha?`