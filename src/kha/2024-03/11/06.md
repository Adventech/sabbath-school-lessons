---
title:  Phi Dei U Ei?
date:   12/09/2024
---

`Pule Markos 14:60 -72. Ia nujor ba kumno U Jisu u jubab ha ka jingjia marpyrshah ia kaba kumno u Petros u la leh. Kaei ka jinghikai kaba ngi lah ban ioh na kine ki jingiapher?`

Markos 14:53-59 ka batai ba kumno ia U Jisu la wallam sha ka Sanhedrin badKumno la pynshitom nyngkong ia U. Ka dei ka jingpynpaw ia ka jingsngew bitar eh. Bun bun sien ki nongialam ki pyrshang ban pharep bad mudui lamler ia U Jisu. U nongthoh Gospel u thoh kumno ba kita ki jingmudui ki long kiba lamler suda bad ki jingsakhi kim long pat kumta bad kim ia mynjur.

Khadduh eh, u rangbah lyngdoh u la ieng joit bad u la kren markhmat ia U Jisu. Ha kaba nyngkong U Jisu u khlem la jubab ei ei ruh ia u. Hynrei u rangbah lyngdoh u la buh da ka jingsmai ha khmat U Blei (peit Mathaios 26:63) bad u la kylli ia ka jingkylli la u la long ne em Uta U Mesaiah. U Jisu da kaba beit beit u la pdiang ia kata ha khmat ki paitbah ba u long ma U ia Uta uba la iathuhlypa ha U Daniel 7:13,14, ba U Khun U Briew u shong ha ka kti kamon jong U Blei bad ba un pat ha ki lyoh bneng. Kane ka long kaba palat eh ia u rangbah lyngdoh, haduhh ba u la kad ia la ki jain, bad u la hukum ban pynrem ia U Jisu, ha kaba ka dorbar mar kumta hi ka la pynrem. Ki nongialam ki la sdang ban pynlehrain ia U Jisu da kaba bynthiew ha khmat jong u, da kaba tap ia ki khmat jong U, shoh bein ia U bad ki sa phah ia u ban iathuh mano ba shoh ia U.

Katba U Jisu u dang don hapoh ban iathuhlypa bad ban ai ia ka jingphla ba shisha, u Petros u don habar u dang iathuh lamler. Kane ka dei ka bynta kaba hynriew bad kaba khadduh jong ka taiew ka jingjynjar kaba la thoh ha U Markos, bad ia ka jingjia kaba sngewsih eh la kdew hangne. Hangne don ar tylli ki jinglong, ka jinglong U Jisu bad ka jong U Petros, kiba leh ruh ia ki kam kiba mariapyrshah. U Jisu u phla hok shisha, bad u Petros u phla lamler. Lai sien ia u Petros la kylli jingkylli da ka shakri lane ki briew kiba ia ieng peit kai, bad man kawei pa kawei ka sien, u la len pyllein pyllein ia kata ka jingiadei jong u bad U Jisu, wat haduh ba u da tim da tla bad smai ruh.

Dei ha kane ka khep ba u syiar u la kynih ha ka sien kaba ar. Bad u Petros u la kynmaw kyndit kyndit ia ka jingiathuhlypa jong U Jisu ba un sa len noh ia u lai sien ha kata ka miet. U la iam pait dohnud bad iam kthang eh. Ka long kaba sngewsih eh â€“ ha kaba kut jong ka jingjynjar jong U, la tap matlah ia U Jisu bad la shoh bad hadien la phah iathuh lypa pat ia U. Ka jingthmu hi ka long ban pynkhlem rain ia U namar um lah ban iohi mano ba la thap la shoh ia U. Watla kata ruh, ha kata ka por ba ki leh ia kane, U Petros u la nang len ia U Jisu ha ka kamra bishar, kaba la pyndep ia kawei pat ka jingiathuhlypa jong U Jisu. Kum ka bainong jong kata ka jinglen ia U Jisu, u Petros u pynpaw bad pyni ba u Jisu u long u Mesaiah.

`Ki ktien ka jingkyrmen aiu kiba phi lah ban ai iano iano kiba, watla ki kwah ban bud ia U Jisu, hynrei ki la rem noh ban leh ia kata? Mano kein na ngi kiba, ha ki por ki por ngi rem noh ban leh ia kaei kaba U Jisu u kwah ia ngi ban leh?`