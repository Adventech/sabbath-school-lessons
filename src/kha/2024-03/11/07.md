---
title:  Pule Shuh Shuh
date:   13/09/2024
---

Pule Ellen G. White, “Ha khamat u Annas bad ka khet bishar jong u Caiaphas,” pp. 698–715; “Judas,” pp. 716–722, ha ka Jingthrang Jong ki Arta.

“Katba ki ktien bap oh dor jong ka jingtim jingsmai ki la dang mih na ki rymiang shyntur jong U Petros, bad ka jingkynih ba syiang jong u syiar ryngkuh ka la sdang sawa ha ki shkor jong u. u Nongpynim u la phai na ki nongbishar kiba peit bitar, bad u la peit beit sha u synran batlot jong U. Ha ka juh ka por ia ki khmat jong u Petros la khring sha u kynrad jong u. ha kata ka khmat kaba peit jai jai u la iohi ia ka jingsngewsynei bad ka jingsngewsih, hynrei um shem la don ka dak jingbitar ei ei ha kata ka jingpeit.”

Ka jingiohi ia kato ka khmat kaba la blad rong, bad kaba shah jynjar, ia kito ki ryming shyntur kiba kyiuh, ia kato ka jingpeit jong ka jingsngewlem bad ka jingmap, ka la dung ngak ia ka dohnud jong u la kumba siat da u khnam, ia ka jingiatiplem la pynkhi im. Ka jingkynmaw ka la trei kam. U Petros u la kynmaw ia ka jingkular jong u tang dang khyndiat kynta mynshuwa ba un leit bad U Trai jong u sha byndi bad wat sha duh ka jingiap. U la kynmaw ia ka jingsngewsih kthang jong u haba U Nongpynim u la iathuh ia u ha poh ka kamra kaba haneng ba un sa len ia U Trai lai sien ha kata hi ka miet. U Petros u la dang shu dep kren skhem ba um ithuh ia U Jisu, hynrei mynta u la tip haduh katno U Trai jong u U la tip bha eh ia u, bad haduh katno u la pule beit ia ka dohnud jong u bad ia ka jinglamler jong ka ym shem la tip wat da u hi ruh”. Ka Jingthrang Jong ki Arta, pp. 955-956.

**Ki Jingkylli ban ia Puson**:

`Kumno, da kaba shu pule ia kaei kaba U Jisu U la dep iathuhlupa ha u Markos 14:9, bad ngi iohi sa ia kawei ka jingiathuhlupa jong U Jisu – kaba la iohi kum ka bym dei ka jingiathuhlupa kaba la jia ia kaba la kren – ha ka jingshisha la pyndep?`

`Ianujor bad pyniapher ia u Judas bad ia u Petros. Kumno ki ia syriem bad katno ka jingiapher ha ka rukom leh ha ka jingshah shitom bad ka jingiap U Jisu ha ka jingiathuh khana?`

`Ia kren ia ka jingmut jong ka Jingkhawai U Trai. kumno ngi lah ban pynlong ia kane kaba don jingmut ha ki balang jong ngi bad ba ki dkhot balang kin ia shim bynta kham bun ia kane ka jingleh niam?`

`Ia kren ia ka jingshisha ba U Blei u ong em ha ka jingduwai jong U Jisu ha ka kper Getsamane. Ka mut aiu haba U Blei U ong em ia ngi?`

`Wat la ka jingrem kaba khraw jong U Petros haka jinglen jong u ia U Jisu, U Jisu um shem la behnoh ia u. kaei ka jingkyrmen kaba phi lah ban shim na ka bynta ialade na kane ka jingshisha?`