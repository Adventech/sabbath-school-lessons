---
title:  La kem bad la Pynshitom Bein
date:   07/09/2024
---

### Dkhot Baibl ban Pynkhreh ia ka Lynnong
Markos 14, Ioannis 12:4-6, Rom 8:28, Eksodos 24:8; Jeremaiah 31:31-34, Sekharaiah 13:7.

> <p>Dkhot Spel-lyndet</p>
> “U la ong ruh , Abba, ko Kpa, kiei kiei baroh ki long kiba lah ha me; to pynphai noh ia kane ka khuri na nga pynban ym ia kaba nga mon hynrei ia kaba me mon.” (Markos 14:36, NKJV).

Ia ki lynnong ba 14 – 16 jong ka Gospel u Markos la tip kum ka Jingbatai jong ka jingsngew myllung, namar ba ki batai ia ka jingshah jynjar, ka jingiap, bad ka jingmihpat jong U Jisu. Kumba la kren ha ka lynnong kaba 9, ki 6 tylli ki lynnong kiba khadduh jong u Markos ka shim por tang shi taiew. Bun na ki jingjia katkum u Markos 14 -16 ka jia ha ka sngi Palei bad ka sngi Thohdieng ha kane ka taiew jong ka jingmyllung. Ka jingiap jong U Jisu kan jia ha ka sngi Thohdieng, bad ka jingmihpat jong u ka dei ha ka sngi Sunday.

Kane ka jingiapule jong ngi ha kane ka taiew ka long na U Markos 14 ka lynnong, kaba sdang na ka jingiathuhkhanna kaba pyniasoh ia ki ar tylli ki kam ba iapyrshah kawei na kawei ha ka jingiadei bad U Jisu. Hadien kata pat la bud da ka jingbam miet kaba khadduh, bad da ka jingsngew kordit eh U Jisu ha ka kper Getsamane. Dei hangta ba ia U la kem bad la ialam hakhmat ki nongialam bad la pynshitom bein sat. Kane ka jingjia ka don jingiadei ruh bad ka jinglen noh jong u Petros ia U Jisu, kaba la wanrah ia ka jingiathuhkhanna pynkut jong ka gospel u Markos. Shuh shuh sa ar tylli ki jingjia kiba ia pyrshah kawei na ka wei pat ka la jia, hynrei kine ki pynskhem ia ka juh ka jingshisha.

Lyngba ka jingiathuhkhanna kaba la batai bha, ki ar tylli ki Khanna ki ia iad ryngkat lang. ha ka rukom kaba sngewtynnad, u Markos u la buh ha khmat ki nongpule ia kine ki jingjia kiba ia pyrshah katba ka pynpaw skhem ia ka jingjop bakhraw jong U Jisu.

_*Pule ia ka lynnong na ka bynta ka Sabbaton, September 14._