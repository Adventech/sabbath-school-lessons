---
title:  Gethsemane
date:   10/09/2024
---

`Pule Markos 14:32 -42. Kaei kaba U Jisu U la duwai ha ka kper Gesamane, bad kumno ba ia kata ka jingduwai la jubab?`

Haba la ieh noh ia ka nongbah kaba la tei kynroh ka Jerusalem ha kaba ki la bam ia ka jingbam miet, U Jisu bad ki synran ki la ialeit sha shilliang ka Them Kidron sha ka kper kaba don ha ki sharing jong u lum Olip. Ka kyrteng Getsamame ka mut ka jingkhem umphniang, kaba mut ba don ka jaka khem umphniah olip ha kata ka jaka. Ia ka jaka kaba dei biang thik te ym lah ban tip namar ba ki nongrom ki la khet noh phar ia ki dieng olip na une u lum ha ka por jong ka jingkerkut jong ki ha u snem 70 HK.

Katba u Jisu u rung sha ka kper, u la ieh noh ia ki synrang hangta bad u la leit kham ha pajih ryngkat bad u Petros, u Jakob bad u Ioannis. Hynrei u la iehnoh ruh ia kine ki lai ngut bad u la nang iaid kham ha pajih marwei hi. Kane ka jingpynjngai ba kyrpang jong U ka pynpaw ba u Jisu u la nang sah marwei katba un sa shah ia ka jingshahpynshitom bad ka jingiap ruh.

U Jisu u la duwai ba ka khuri jong ka jingkordit kan lait noh na U, watla katta ruh ka dei ban long ha ka mon U Kpa (Markos 14:36). U pyndonkam da ka ktien Aramik Abba kaba long kumba la batai “Kpa” kane ka ktien kam mut “papa.” Ka ktien kaba la pyndonkam da u khun ban khot ia la u kpa ka dei ka abi (peit Raymond E. Brown, The Death of the Messiah, Anchor Bible Reference Library [New York: Doubleday, 1994], vol. 1, pp. 172, 173). Ka jingpyndonkam ia ka ktienAbba, “Kpa,” ka don ia ka jingiadei kaba jan eh kabym lah ban pynrit da lei lei.

Kaei kaba u Jisu u la duwai ka long ia ka jinglait noh na ka khuri jong ka jingshah shitom. Hynrei u la pyndem rit pat ia lade ha ka mon jong U Blei (nujor ruh bad Mathaios 6:10). Ka long kaba shai ba ka jubab jong U Kpa ia kane ka jingduwai jong ka taiew ka jingtlem ka long Em. Un ym weng noh ia ka khuri jong ka jingshitom namar, lyngba kata ka jingiashem, ia ka jingpynim na ka bynta ka pyrthei la tyrwa ei.

Haba phi ia shem ia ki jingeh, ka long ka jingshngain bakhraw ban don ia ki paralok kiba kyrshan ia phi. Ha Philipi 4:13, u Paul u kren shaphang ban leh ia baroh kiei kiei lyngba Uta uba pynshaitbor ia u. Bun ki briew ki klet ia Philipi 4:14 kaba u apostol u kren sdang “La kumta ruh.” Ka ong “La kumta ruh phi la leh bha ba phi la don ka jingiasyllok bad ka jingshah shitom jong nga.” Kane ka long ka jingthrang jong U Jisu ha kper Getsamane. Lai sien u la wan ban wad jingpyntngen na ki synran jong U. Lai sien ki la ia ioh thiah. Ha kaba kut, u la pynkhie noh ia ki ba kin ia leit noh bad U ban ia kynduh markhmat ia ka jingjynjar. U long U ba la kloi; hynrei ki synran kim pat la kloi.