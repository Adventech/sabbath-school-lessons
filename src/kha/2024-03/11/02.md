---
title:  Bym Lah Ban Klet
date:   08/09/2024
---

`Pule Markos 14:1-11. Kiei kita ki ar tylli ki jingiathuhkhanna kiba ia kyllain lang hangne, bad kumno ba kim ia tyngkhuh pyrshah kawei na ka wei pat?`

Ha U Markos 14:1, ka kdew ba satang ar sngi ka niam ka jinglait ka jia long. Kane ka jingiakynduh ka long la ha ka sngi Balai lane sngi Basaw jong kata ka taiew. Ki nongialam niam ki don ia ka jingthmu bad ka jingbuh por ba beit jong ki. Ki donkam tang ia ka lad ba kin pyntrei kam noh ia ka jingthmu jong ki.

Kane ka bynta ka bynta ka dei ka jingiathuhkhanna katkum u Markos (peit ruh lynnong ba 3). Ka jingiathuhkhanna shaphang ka buit ban kem pyrshah ia U Jisu ka don jingiadei ruh bad ka jingiathuhkhanna jong ka kynthei kaba la pynsleh ia ka khlieh U Jisu da ka jingiwbih kaba rem dor tam. Kine ki ar tylli ki jinglong ki don ia ki kam kiba mar ia pyrshah kawei na kawei pat bad kiba pynpaw ia ki kam kiba khraw.

Kaei kata ka briew, hangne u Markos u khlem pynpaw kyrteng. Ka jingaisngewbha kaba khraw jong ka ia U Jisu ka long mar ia pyrshah ia ka jingshet kylla jong u Judas ia U Trai jong U. Khlem la ai kyrteng ia ka; ia u pat la niew kyrteng kum uwei na ki khatar ngut ki synran. Ia ka dor jong ka jingaisngewbha jong ka la thoh; hynrei ia ka dor jong u pat la thew da ka jingkular jong ki pisa.

Ym don ka daw kaba shai ia kaba la ai hangne balei ba ka la leh ia kane, hynrei ki nongbam ha kata ka miet ki ia don ia ka juh ka jingmut ba kane ka jingleh jong ka ka long tang ka jingpynlut sbai thala da kaba theh ia ka jingiwbih ba rem dor ha ka khlieh U Jisu. Watla katta ruh U Jisu u la kren ban iada ia kane ka briew bad u da ong ba kaei kaba kane ka briew ka la leh yn sa kynthup ruh ha ka khubor jong ka gospel ban pynbna sha ka pyrthei baroh kawei kum ka dak ka jingkynmaw ia ka. Ka long shisha kabym lah shuh ban klet. Shisha baroh saw tylli ki gospel ki kren shaphang kane ka jingjia ha ki rukom kiba pher bap her, ka lah ban dei namar ki ktien jong U Jisu ban pynsah jingkynmaw ia kane ka jingleh jong ka.

Ka jingshet kylla jong u Judas ruh ka long kabym lah shuh ban klet. U Markos u kren ba ka jingthmu u Judas ka long ka jingkhwan myntoi. Ka gospel u Ioannis ka pynshai shuh shuh ia kata (Ioannis 12:4-6).

U Markos u kren ia ka ktien “bha” khnang ban batai ba ar tylli ki jingmut, lane ka jingthmu ban leh ei ei, ba ki don ha ka kine ki jingiathuhlypa. U Jisu u khot ia kane ka kam ka jingleh jong kane ka briew “babha/ ba itynnad” ha u Markos 14:6. U ong, phi lah ban leh bha barobor na ka bynta kib duk (Markos 14:7). Ha u Markos 14:9, u khot ia kane ka jingleh ba bha jong k akum ka “khubor babha/ lane ka gospel.” Ha U Markos 14:11 u Judas “u la khmih tang ia ka lad kaba bha” ba un shetkylla ia U Jisu. Kaei ka jingmut jong kane ka ktien hangne, ka pynshai ba ka jingthmu jong u bynriew ban pyniap ia U Messaiah ka long shibynta na ka jngiathuhkhanna jong ka gospel,namar ka pynpaw ia ka mon jong U Blei bn aiti ia la U Khun na ka bynta ka jingpynim ia u bynriew.

`Kumno ka Rom 8:28 ka iarap ban batai ia kaei kaban sa jia hangne?`