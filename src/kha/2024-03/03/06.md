---
title:  'Ka Jingiathuhkhana Kaba La Khleh (Sandwich Story): Bynta- II'
date:   18/07/2024
---

`Pule Markos 3:20,21. Kaei ka jingjia kaba la ialam ia ki kur u Jisu ban pyrkhat ba umtip briew shuh ne umbiang shuh ki jingmut jingpyrkhat?`

Ka jingkylla jong ka jingmut jingpyrkhat ne ka jingbym neh hajuh ka jingmut jingpyrkhat ka long ka jingeh kaba jur bad kaba ma. Kane ka wan mih na ka ka jingjia ba la ia kynduh, teng ha kaba u briew ne ka briew ki long ka jingma ia la ka jong ka jingsuk ne ka jingshngain wat ha ka jingim la jong. Ki kur U Jisu ki don ia kane ka jingsngew shaphang jong u namar u bun kam palat bad um juh shim ia ka por ban sangeh ban bam ban dih. Ki la leit ban bat ia u, bad hangne ka jingiathuhkhana kaba shabar jong kaba la khleh la pynsang eh da ka jingpynwit jong ka jingiathuhkhana kaba na poh shaphang ki nongthoh kiba mudui ba u Jisu u iasylla lang bad ki ksuid.

Ka jingiasyriem kaba phylla ka mih hapdeng ka jingiathukhana kaba aw Shabar bad kaba na poh jong ka jingiathuhkhana ba la khleh (sandwich story ). Kiba ha iing ki kur u Jisu ki I kum ba ki iohi ia U Jisu syriem ia kata ka jingiohi ki nongthoh ia U . Ki kur jong U ki ong ba u la lamwir. Ki nongthoh ki ong ba u iasylla lang bad ki ksuid.

`Pule Markos 3:31-35. Kaei ba ki kur U Jisu ki kwah bad kumno U jubab?`

Kane ka jingiakynduh ka lah ban i phylla. Lada i me i jong phi ne ki dkh t ka long iing jong phi ki wan peit ia phi, hato phin ym leit ban ia kynduh ia ki? Ka jingeh ka long ba kiba ha iing U Jisu ha kata ka por kim ia pynhap sur bad kamon u Blei. U Jisu U ithuh ia ka jingshisha bad ha kane ka bynta u pynthymmai ia ka jingmut jong ka long iing long sem . Kito kiba leh ia ka mon U Blei ki long ki hynmen hynbew bad ka kmie jong U . U Jisu U long u khun jong U Blei, bad kito kiba iasoh ia lade bad kamon U Blei kin long kiba ha iing ha sem jong U .

Ki ar tylli ki jingiathuhkhana ba la khleh jong u Markos ki don ia ka jinghikai kaba eh kum u nar bad kiba jylliew. H a ka jingiathuhkhana kaba na shapoh, U Jisu u ong ba ka iing ba ialeh markynti kan ym neh. Ha ka jingpeit lieb , I kum ba ha ka jingiathuhkhana kaba nabar, ka thew ia kiba ha iing ha sem u Jisu – ki K ur – ki ialeh markynti pyrshah ia lade! Hynre U Jisu u jubab ia kane ka jingkyntip da kaba pynthymmai ia ka jingmut jong long iing long sem . Kiba ha iing ha sem kiba shisha U Jisu ki dei kito kiba leh ia kamon U Blei ryngakat bad U. (Peit Luakas 12:53; Lu akas 14:26).

Bunsien lyngba ka histori, ki khristan ki shem ia lade ba ki long nong wei ne sohshnong na kiba ha iing ne ki kur lajong. Ka long ka jingmad ne jingiashim kaba eh. Kane ka jingjia ha u Markos ka pynpaw ba U Jisu u iaid lynba ia ka juh ka jingeh. U sngew thuh kumno ka long bad u lah ban pyntngen ia kito kiba sngew ne mad bunsien ia ka jingshitom ban long marwei.