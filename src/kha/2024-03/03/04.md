---
title:  U Trai Jong Ka Sabbaton
date:   16/07/2024
---

Ha u Markos 2:23,2 4, ki Pharisi ki kem daw ia ki synran ba ki pynkhien ia ka Sabbaton. Kat kum ka jingngeit tynrai ki nong Jiw , dkhot 39 ki rukom trei ne ki jingtrei kiba lamana ban trei ha ka Sabbaton, kiba katkum ka jingpyrkhat ki pharisi ka kynthup ruh ia kaei ba ki synran ki la leh.

`Pule Markos 2:23-28. Kumno u Jisu u ialeh pyrshah ne jubab ia ka jingmudui ba lawan rah da ki pharisi?`

U Jisu U jubab da ka jing iathuhkhana shaphang kumno u Dabid u bam ia u kpu uba kyntang u pu pyni (1 S am ue l 2 1:1 -6 ). Ia uta u pu pyni la sei ha ka sngi Sabbaton; te ka jingiaid lynti ka jong u Dabid ka lah ban long ka jingphet iap kaba kyrkih kaba long ha ka sngi Sabbaton. U Jisu u pyni ba lada ia u Dabid bad ki briew jong u la pynksan ha kaba ki bam ia u pu pyni, te ia ki synran u Jisu ruh la pynksan ha kaba ki kheit bad bam ia ki soh kew . U Jisu ula kdew shuh shuh ba la thaw ia ka Sabbaton na ka bynta u briew , ym u briew na ka bynta ka sabbaton, bad kata ka dei ka Nongrim jong ka jingdawa jong U ba U long U Trai jong ka Sabbaton.

`Pule Markos 3:1-6. Kumno ba kane ka jingiathuhkhana ka pynpaw ia ka jingkdew U Jisu ba la thaw ia ka sabbaton na ka bynta ki jaitbynriew?`

Sa shisien U Jisu uia kynduh ia ki jingialeh bad ki nongialam niam shaphang ka Sabbaton. (Peit bniah, la kumno kumno, ka jingialeh kam long tang halor ka sngi sabbaton.) ki nongialam niam ki kwah ban kem daw ia U Jisu lada u pynkhiah ha ka sngi sabbaton. U Jisu um kynran dien ban ieng ne ban ialeh pyrshah ia ki. U la wan rah ia ka jingiapher hapdeng ka jingleh bha bad ka jingleh kaba pynsniew , ban pynim ne pyniap ka jubab ia kine ki jingkylli kiba la kylli ia u da kaba shai kdar; ban leh bha bad ban pynim ki long ki kam ki ba bha ha ka sngi Sabbaton.

U Jisu u tur sha phrang ban pynkhiah ia u briew , kaba la pynbitar ia ki nongialeh pyrshah jong u, kiba khala khala hi ki la thaw buit ban pyniap ia u. ka jingeh jong kane ka jingiathuhkhana ka long ba kito kiba khmih ban kem ia U Jisu da ka jingpynkhie n ia ka sabbato n ki dei ma ki hi ki ba pynkhien ia ka Sabbaton da kaba pynshet buit ban pyniap ia u ha ka juh ka sngi.

`Kaei ka tlong ne thymmei jong ka jingsumar sabbaton kaba phi lah ban shimna kane ka jingiathukhana bad kiei ki jingeh kiba ngi ia kynduh ha kine ki pormynta ha kaba sumar sabbaton?`