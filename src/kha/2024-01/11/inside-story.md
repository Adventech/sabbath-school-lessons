---
title:  Ka Jingiathuhkhanna kaba Jia shisha
date:   15/03/2024
---

### Satang ka Snep bad ka Shyieng: Bynta 7

_Da: Andrew McChesney_

Haba la wanphai pat sha ka jaka sah hadien katto katne por ka jingleit khalah dewiong ha ki lum, u Sekule u la iathh ia u Comandar jong u ba un ym rah suloi, wat hapdeng ka thma Bosnia kaba dang iaid shaphrang.

“Ngam kwah ban siat briew,” u la ong

“Me dei ban bat suloi,” u kapten u la hukum. “Lym kumta men hap trei haduh arsnem ha ka jaka shisnem.” Ki bym bat suloi ki hap ban trei haduh arsnem ha ka kam shipai.

“ Ngam khuslai ia kata,” la ong u Sekule. “Ngan ym rah suloi.”

U kapten u la phah ia u Sekule sha u ophisar ba kham heh. Tang ki shipai kiba kham sniew ba lah ban phah sha une u ophisar heh. U lah ban set phatok ia ki shipai.

U Sekule u la batai ia ka jingeh jong u ha une u ophisar.

“Toa,” la ong u ophisar. “shim ia ka suloi bad lada ia me la phah sha khmat, ai noh ia ka shadien. Ha kata ka rukom men shakri tang shisnem ha ka jaka arsnem.”

“Kaei phi mut?” la kylli u Sekule

“Mynjur ba men rah ia ka suloi, ha ka por ba ai training, hynrei kane ka training kaba men ioh kan dei ba men long u nongphah khubor ha ka jaka ban siat,” une u ophisar u la ong.

U Sekule u la mynjur. Ia u la phah trei noh ha ki kam office, ban mareh ha kaban phah khubor da kaba type ha ka teleprinter.

Ka Sabbaton ka la long pynban ka jingeh kaba khraw ban ia ki suloi na ka bynta u Sekule. Namar jong ka thma, la donkam ban ai training stet stet ia u Sekule ban trei ha kane ka kam rah khubor. Hynrei u la kyntait ban shim training ha ka sngi Sabbaton.

Ka bam, ruh ka long ka jingeh kaba khraw namar ba la pynkhreh tang da ki doh. U kpa ka kmie u Sekule ki kyntait ban phah pisa baibam ia u, namar ki kyrmen ba un kylla ia ka rukom bam jong u.

U Sekule u la duwai, “ Sngewbha kyrkhu ia nga kumba me la kyrkhu ia u Daniel, u la rai ba un ym bam ei ei na ki jingbam kibym khuid, bad nga kwah ban leh ia ka juh.

U kapten jong u Sekule um tip shu kaei un leh.

“Men ym trei kam ha ka sngi saitjain?” u la kylli

“Em” u sekule u la jubab.

“Hato me lah ban ai jingmut ia ngi kaei ngin leh?”

“Em”

Dei tang u ruti bad ka sha kaba u Sekule u lah ban bam. Ha ki saw bnai u la duna jingkhia haduh kumba 23 kilo, bad u la sah satang ka snep bad ka shyieng.