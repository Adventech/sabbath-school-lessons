---
title:  Ka Seion – Ka Ing Jong Ki Jaitbynriew Baroh
date:   12/03/2024
---

`Pule Salm 87:1,2. Kaei kaba la pynlong ia ka Seion, kata ka jaka ba khraw bad ba kongsan eh?`

Ki Salm 87 ka dei ka jingrwai kaba leh kmen halor ka Seion kum kata ka nongbah kaba la ieit bad ba la jied jong U Blei. Ka nongrim jong ka templ U Blei ka don ha u lum Seion (Salm 2:6; Salm 15:1). Ha ka por kaba khadduh, ka Seion kan kiew shalor ki lum baroh, kaba thew pharshi ia ka jingkhraw bor jong U Trai halor ka pyrthei baroh (Salm 99:2; Isaiah 2:2; Mikah 4:1). Ka Salm 87 ka kdew ia ka Seion kum u “Lumbah” ban pynpaw ia ka jingkhraw bor bad jingkhraw burom jong ka (Salm 133:3). U Blei u ieit ia ki khyrdop jong ka Seion “palat ban ia ka jaka shong u Jakob” (Salm 87:2), kaba pynpaw ia ka jingkhraw bor tam jong ka Seion halor jong kiwei pat ki jaka baroh ha Israel kiba long ki jaka ialang paitbah kiba kyrpang jong ki briew U Blei ha ka mynnor, kum ka Shiloh bad ka Bethel. Kumta ki Salm ki pynskhem ba ka jingmane kaba shisha jong U Blei ka dei ha ka jaka kaba u la jied bad ha ka rukom kaba u la batai shai ma U.

`Pule Salm 87:3-7. Kiei kita kiei kiei kiba phyrnai da ka burom ia kiba la kren shaphang ka Seion?`

Ka burom jong ka Seion ka kring ia ki jaitbynriew baroh sha U Blei, bad kumta ki pud jong ka hima jong U Blei ki la nang iar sha ka pyrthei baroh kawei. Peit bha ruh ba U Blei um niew ia kiwei pat ki jaitbynriew kum kiba kham poh, watla ka Seion ka paw kum ka jaka ba la kha ia ki jaitbynriew ba kynja mynsiem baroh kiba la pdiang ia U Trai kum u Nongpynim jong ki.

Ia ka jingpynrung kyrteng ia ki briew baroh la leh katkum ka jaka ba la kha ia ki (Nehemaiah 7:5; Loukas 2:1-3). Lai sien ki Salm ka kren ba ia ki jaitbynriew bad ia ki hima la kha ha Seion, kaba mut ba U Trai u la ai kyrteng thymmai bad u la ai ruh ha ki ia ki lad ki kabu bad jingkyrkhu katkum ki ain ki rul jong ka jinglong khun ka Seion (Salm 87:4-6).

Ki Salm 87 ka pyni ia ka jingpynim na ka bynta ki Jiw bad ruh ki Jentil bad ia ka jinglong shitylli kawei jong ki ha kawei ka balang lyngba ka jingshakri ba siewspah jong U Khrist (Rom 3:22; Rom 10:12; Galatia 3:28,29; Kolosai 3:11). Ka jingpynpaw jong ka salm shaphang ka jingroi jingriewspah jong ka Seion ka long ruh ka jingmut jong ka jingiohipaw jong U Daniel shaphang ka Hima jong U Blei kaba la nang khraw kum u lumbah bad ba la pyndep ia ka pythei baroh kawei (Daniel 2:34,35,44,45) bad ruh ka pharshi jong U Jisu shaphang ka Hima U Blei ba ka nangsan kum u dieng bad uba long ka jaka rieh tngen jong ki sim ka bneng baroh (Mathaios 13:32).

`Kumno ka jinglong ba la kloi jong ka Seion ban pdiang ia ki briew baroh la pyndep ha ka kam bakhraw jong ka balang ban ialap ia ka gospel sha ki jaitbynriew baroh (Mathaios 28:18-20)? Kumno kane ka jingmut ka iadei bad ka jingkhot ia ngi ban ialap ia ka khubor ki lai angel?`