---
title:  Thrang eh Ia U Blei Ha Seion
date:   09/03/2024
---

### Dkhot Baibl ban Pynkhreh ia ka Lynnong
Salm 84; Jingpynpaw 21:3; Salm 122; Salm 87; Galatia 3:28, 29; Mathaios 28:18–20; Salm 46; Salm 125.

> <p>Dkhot Spel-lyndet</p>
> “Ka mynsiem jong nga ka sngewkynmaw hooid, ka thrang ia ki phyllaw jong U Trai; ka dohnud jong nga bad ka doh jong nga ki iakyang ia U Blei uba im”(Salm 84:2).

Ka jingrwai jong ka Seion ki long ki jingrwai jong ka jingkmen kaba pynkhraw ia ka jingitynnad jong ka Seion bad ia ka jingkhraw bor jong U Trai, uba synshar na u Lum ba khuid jong U. Kine ki salm ki iaroh ia ka jingitynnad jong ka ing U Trai bad ki pynpaw ia ka jingieit na ka bynta ka jaka kyntang ia kaba lah ban shem ha kiwei pat ki salm ruh kumjuh. Bun na kine ki Salm la thaw da ki khun shynrang jong u Korah, uba la mad nyngkong ia ki jingkyrkhu na ka ing jong U Trai katba u long u nongtem jong ka temple (1 Khronikl 6:31-38) bad ki nongsumar ia ki khyrdop ka templ (1Khronikl 9:19).

Kaei kaba la pynlong ia ka Seion ka thymmei jong ka jingkyrmen bad ka jingkmen? Ka Seion ka ieng pharshi ia ka jingsah lang jong U Blei hapdeng ki briew jong U. Kumba ki khun Israel ki long kiba la jied jong U Blei (Deuteronomi 7:6), kumta ruh ka Seion ka long u Lum uba la jied da U Blei (Salm 78:68; Salm 87:2). U Blei u synshar na Seion (Salm 99:1,2) bad u la tei ia ka Templ jong u ha Seion ruh (Salm 87:1). Kumta ka Seion ka long ka jaka jong ka jingkyrkhu bad ka jaka rieh tngen ha U Blei. Ia ka Seion bunsien la ju kdew bad thew ruh ia ka Jerusalem bad ka jaka kyntang, ka pdeng jong ka jingtrei kam U Blei na ka bynta ka jingpynim ha ka pyrthei hyndai.

Ki jingkyrkhu na Seion ki phriang sha bakut ka pyrthei namar U Trai hi da lade kum u briew bad ka jingaiei jong U ka kham khraw shibun ban ia kino kino ki jaka khuid ha pyrthei. Ka Seion ka long ka jingkmen jong ka pyrthei baroh kawei (Salm 48:2), kaba pynskhem ba ka pyrthei baroh kawei ka long ka jong U Blei.

_* Pynkhreh ïa kane ka Lynnong na ka bynta ka Sabbaton, March 16_