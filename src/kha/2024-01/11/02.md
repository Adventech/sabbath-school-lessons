---
title:  Ka Shisngi ha khmat jong me ka kham bha ban ia ka hajar
date:   10/03/2024
---

`Pule Salm 84:1-4. Balei ba u nongrwai salm u kwah ban shong ha ka jaka kyntang?`

U nongrwai Salm u “thrang”bad “iapler” ba un pynlong ia ka jaka kyntang ka jaka sah jong u junom khnang ba un don hajan U Blei shi junom (Salm 84:1,2). Ka jingdon baim jong U Blei (Salm 84:2) ka pynlong ia ka jaka kyntang kaba kyrpang bad kordor tam eh. Ha ka jaka kyntang, ki nongmane ki lah ban khmih ia ka “jingitynnad jong U Trai” (Salm 27:4); bad peit ruh Salm 63:2) bad ban “sngewhun” ha ka jingbha jong ka ing jong U” (Salm 63:2). Ha ki salm 84, ka jingkmen kabym lah ban ia nujor ka don ha ka jingiadei bad U Blei, kaba kynthup ia ka jingiaroh ia U (Salm 84:4), da kaba shem ia ka bor ha U (Salm 84:5), ban shaniah ha U (Salm 84:12). Ka jaka kyntang ka dei ka jaka ha kaba ia ki jingiadei kiba kum kita la pynsan pynheh lyngba ka jingmane bad ka jingiasyllok ryngkat lang bad ki riewngeit. Ka jingdon baim jong U Blei ha ka jaka kyntang ka ai ia ki nongmane ia ka jingiohi byrngut byrnget ia ka burom jong ka Hima jong U Blei bad ki ioh mad ia kata ka jingim bymjukut.

`Pule Salm 84:5-12. Sa iano ruh lah ban kyrkhu ha ka Jaka kyntang?`

Ia ki ki jingkyrkhu jong U Blei la batai ba ki mih na ka jaka kyntang, la ai bad la buh nyngkong eh ha kito kiba shakri ha ka jaka kyntang(Salm 84:4), nangta pat sa ha ki pilkrim kiba dang leit sha ka jaka kyntang (Salm 84:5 – 10), bad khadduh ka poi sha baroh ki jaka bad shaduh bakut ka pyrthei. Ka jingkhmih lynti na kaba ia kynduh ia U Blei ha ka jaka kyntang ka pynshaibor ia ka jingngeit jong ki pilkrim (Salm 84:7). Katba ka bor jong ki riewpaitbah kiba iaid lynti ki la nang tlot ha ki jingkit bakhia bad ha ka lynti ba thait bad ba jngai, haba ki pilkrim kiba leit sha ka jaka kyntang, ia ka bor jong ki la nang pynkhlain katba ki nang jan nangjan sha ka jaka kyntang.

Wat haba ka met kam don shuh ha ka jaka kyntang, ki khun jong U Blei ki iai kit ia ka muhor jong ka jaka kynta jong U Blei da kaba im ha ka jingim kaba bitdor (Salm 84:11), kaba pynpaw ia kiba hok kiba rung sha ka jaka kyntang jong U Blei (Salm 15:1,2). Ia U Trai la khot “ka Sngi” kaba pynpaw ba ki jingkyrkhu kiba wan na ka jaka kyntang, ki long kum ki kjat sngi kiba kot shaduh kaba kut ka pyrthei (Salm 84:11). Kumta kito kiba iaisah bad U Blei lyngba ka jingngeit kin iohpdiang ia ka jingaiei jong U, kampher hangno hangno haba ki don.

`Pule Jingpynpaw 21:3. Ka jingkyrmen aiu kaba la pynpaw ha ka jaka kyntang ha pyrthei ia kaba la pynpaw hangne ha ngi mynta? Kumno ba mynta ngi sdang ban mutdur kumno kane ka jingiashem kan long shisha?`