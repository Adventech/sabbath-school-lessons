---
title:  Pule Shuh Shuh
date:   29/03/2024
---

Pule Ellen G. White, “Growing Up Into Christ,” pp. 67–75, in _Steps to Christ_.

Ki Salm ki ai ia ka jingkhot kaba donbor ia ngi ba ngin iai ap ia U Trai. “To shongthait ha U Trai, bad ap shah slem ia U”(Salm 37:7). Katba ngi ap, ki jingthait ki wan shoh ryngkat ka jingbym sngew thikna bad ruh ka jingsngew kynjah, ngi dei ban kynmaw ia ki synran ha kato ka sngi jong ka jingkiew noh U Jisu sha bneng (KI Kam 1:4-11). Ia U Jisu la rong noh sha bneng ha khmat jong ki, bad ia ki la ieh noh ba kin iai ap namar jong U ba un wan pat ha ka por jong ka lawei kabym tip. Mano ba ym pat la ju mad ia ka jingsngew jong kata ka jingap khmih kmang ban ioh pdiang ia ki jingkyrkhu jong U Blei mynta ban ia ki synran ha kata ka por? Shisha ki la kwah eh “Trai to shim noh ia ngi mynta.” Hynrei ia ki la bthah ba kin ap ia ka jingkular jong U Kpa bad ia ka jingwan pat jong U Jisu. Lada phi pyrkhat ba ki synran ki la dap da ka jingduh jingkyrmen, shisha ngin sa lyngngoh. Ki la wanphai sha Jerusalem bad ki la leh thik kumba U Jisu u la bthah ia ki – ki la ap ia ka jingai jong U Mynsiem Bakhuid bad nangta ki la ialap ia ka gospel sha ka pyrthei da ka bor bah (Ki Kam 1:12-14; KI Kam 2).

Ka hukum jong U Trai ba ngin ap ia U, ka long kabym lah long lymda U la trei hapoh jong ngi da U Mynsiem Bakhuid. U briew um don bor ei ei ruh ban ieng pyrshah ia ki jingeh kiba wan katba u dang ap bad ruh ban long kiba iaineh ha U Jisu, kum ka nuksa, ia ka jingiadei jong u bad U Jisu. “Namar dei U Blei uba trei hapoh jong phi ia ka ban mon ruh bad ia kaban trei namar ka jingsngwbha jong U” Philipi 2:13. Ngin trei kumba u la trei, ngin pynpaw ruh ia ka juh ka mynsiem. Kumta ban ieit ia U bad ban iaineh ha U, “ngin ioh nang san sha u ha kiei kiei baroh uba long U Khlieh, U Khrist kein” Ephesos 4:15.” – Ellen G. White, _Steps to Christ_, p. 75. Katba ngi dang ia ap ia U Trai, ngin shem jingsuk bad jingkmen ha ki salms. Ki jingduwai bad ki jingrwai jong ngi ki long ha kaba ka dohnud jong U Blei bad ka dohnud jong ngi ka iakynduh lang man la ka sngi.

**Ki Jingkylli ban ia Puson**:

`Balei ba ka jingap ka long kaba donkam eh ha ka jingim ba kynja mynsiem jong ngi? Iakren lang ia ka jingiashem jong ka jingap jong ki riewkhraw jingngeit ka Baibl. Kumno ka jingap ka pynkhuid bad pynkhlain ia ka jingngeit jong ki? (Rom 4:19-22; Hebru 11).`

`Kaei kaba kut jong ka jingap jong ngi? (Salm 37:34-40). Ia kaei la kular ha ngi ha kaba khadduh ynda la pynep ia kiei kiei baroh? Ka jingkyrmen aiu kaba ngi shem ha kine ki dkhot, khamtam ia ka jingbishar hok ka bym ju don ha kane ka pyrthei jong ngi mynta?`

`Balei ba katkum ka jingiadei bad ki nongiap, kumba long ruh ka jingiashem jong ki (Eklesiastis 9:5), hato ka jingap jong ki ia U Jisu ka la jan kut? Ka jingkyrmen aiu kaba ngi lah ban shim na kane ka jubab?`