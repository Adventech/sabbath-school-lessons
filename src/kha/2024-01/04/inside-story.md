---
title:  Ka Jingiathuhkhanna kaba Jia shisha
date:   26/01/2024
---

### La Jubab ia ka jingduwai ha Perth

_Da: Joe Peola_

Ka Margaret bad u lok jong ka, u Levana, ki dang shongkai ha kawei ka step ha kamra shongkai ha Perth, Australia hadien ba ki la wanphai ha kata ka miet na Papua New Guinea, kaba don la kumba 2000 miles (4500 kilometers.

Ka Margaret ka dang puson ia ki ktien khadduh jong u kpa jong ka shuwa ba kin iakhlad noh na kad lieng suin. Hadien ba u la ia duwai lem bad ka, u la ong, “ Ko Margaret, U Jisu un wan noh shen, ynda phi la poi sha ing ha Perth, U Blei jong nga un sa wan ha jingkhang ing jong phi hadien ba phi la poi.”

Yn jngai na ka ing jong ka Margaret bad u Levana, ka nongdie kot, ka Jo Laing bad bun kiwei pat ki paralok ki dang ia duwai ha ka ingmane Adventist. Ki la ia duwai ia ka jingpynbeit jong U Blei shuwa ba kin mih noh na ing ban leit die kot

Hadien katto katne kynta, ka Jo ka la tied jingkhang ha ka ing ka Margaret bad u Levana. Ka ing kam don jingiapher na kiwei pat ki ing kiba don harud surok.

U Levana u la plie ia ka jingkhang, bad da ka dur khmat ba sngewbha u la plie ia ka kot shet jingshet kaba ka Jo ka la pyni ha u. Hynrei u khlem pynpaw ia kano kano ka jingkwah ne jingthrang jong u ia kane ka kot. Nangta ka Jo ka la ai pat sa ia kawei ka kot ba la thoh da ka Ellen G. White Ka Jingialeh Bakhraw bad u la sdang ban batai shaphang kane ka kot ha u.

U Levana u la plied ia ki sla jong kane ka kot kawei hadien kawei pat bad u la khot ia ka lok jong u.

“Hato ngi don ia kane ka kot?” u la kylli.

Ka Margaret ka wan sha ka jingkhang bad ka la pynthikna ba ki la don ia kane ka kot. Ka la phai sha ka Jo bad ka la batai ba ka la long teng ka Adventist. Kine ki ktien ki la shu mih khlem da tip na ka shyntur jong ka.

“ Ngi dang shu wan phai na ing jong ngi na Papua New Guinea myn hynne mynmiet,” ka la ong. “ Kaba khadduh kaba i pa jong nga i la ong ia nga ka long ba in duwai ba ‘u Blei un wan ha ing jong nga mynta ka sngi.’ ”

Ka la long ka sngi kaba shit eh ha Perth – 109.5 degree Farenheit (45 degree Celsius). Hynrei ka Jo ka la sngewkhriat katba ka khublei ia ka Margaret. Ma ka bad ka Margaret ki la peit iwei ia iwei pat da ka jingphuh samrkhie kaba kmen bad lyngngoh eh ba kumno u Blei u la jubab ia ka jingduwai jong u kpa ka Margaret.

“Hato kam long kaba bha ba ngan wan sha ingmane jong phi ban iasam ia kane ka jingiashem?” ka Margaret ka la ong.

“Kan long kaba khraw eh,” ka Jo ka la jubab bad kine ki ar ngut ki la ia phone number markylliang.

Katto katne taiew hadien, ka Margaret ka la ieng da ki ummat ha ki khmat jong ka ha ka Ingmane Adventist ha Bickley bad ka la iathuh ia kane ka jingiashem ba kumno U Blei u la shem biang ia ka langbrot kaba la jah.

U Blei u la pyndonkam ia ka kynthei briew da kawei ka kot _Ka Jingialeh Bakhraw_ ha Australia ban jubab ia ka jingduwai ba thrang eh jong u Kpa ha Papua New Guinea.