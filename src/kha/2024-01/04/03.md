---
title:  Ka Jingsngewskhem ia ka jingsumar U Blei
date:   22/01/2024
---

`Pule Salm 40:1-3; Salm 50:15; Salm 55:22; bad Salm 121. Kumno ba U Blei u don bynta ha ka jingim ba man la ka sngi jong ngi?`

U Trai u pynpaw ia lade ha ka Jingthoh kum U Blei uba Im uba trei na ka bynta kito kiba khot ia U. ha u nongrwai Salm, “U Trai hakhmat jong nga ha la ka sngi” (Salm 16:8). Namar kata u shaniah ha U Blei bad u khot ia U (Salm 7:1; 9:10). U Trai un iohsngew ia u watla u khot kyrpad na ki “jingjylliew” (Salm 130:1,2), ka iathuh ba ym don jingeh ha ka jingim kaba lah ban kiar na ka jingsynshar badonbor jong U Blei. Kumta ka jingkyrpad jong u nongrwai Salm, kam pher wat la ka long kaba kyrkieh, kam ju long kaba khlem jingkyrmen.

Ki Salm 121, ha ka juh ka por ki lehkmen ia ka bor jong U Nongthaw ha ka jingim jong u briew uba iaineh. Kane ka bor ka kynthup:

(1) “Un ym shah ba kan khih ka kjat jong me” (Salm 121:3). Ka dur pharshi jong “ka kjat” bunsien ka batai shaphang ka jingiaid lynti jong u briew (Salm 66:9; 119:105; Proberb 3:23). Ha ka Hebru ka ktien “khih” ka batai ia ka jingshngain ba U Blei u ai ha ka pyrthei (Salm 93:1) bad ha ka Seion (Salm 125:1).

(2) U Trai kum u Nongsumar jong ki Israel ubym ju samthiah lane iohthiah ka pynpaw ia ka jinglong ba la kloi bad ba peitngor jong U Trai ba un leh ei ei na ka bynta ki khun jong U (Salm 121:3,4).

(3) U Trai u long “ka jingkahtngen jong me” (Salm 121:5, 6), ka khot ia ngi ban kynmaw ia u rishot lyoh ha ka ri khlaw (Eksodos 13:21,22). Kumjuh ruh U Blei un ai jaka rieh tngen ba kynja met bad kynja mynsiem jong ki briew jong U.

(4) U Blei u don ha ka kti kamon jong ki (Salm 121:5). Ka kti kamon ka thew ia ka kti kaba kham khlain bor jong u briew, ka kti kaba trei kam (Salm 74:11; Salm 89:13). Kane ka iathuh ia ka jingjan jong U Blei bad ka jingkmen jong U (Salm 16:8; Salm 109:31 ; Salm 110:5).

(5) Ka jingiada jong U Blei ia ki briew jong U ka long kaba la pynskhem shai ha ki Salm 121:6-8. U Blei un ri un sumar ia ki khun jong U na ki jingbymman baroh. “Ka sngi” ne “U Bnai” kim lah ban shoh ia ki. U Blei un sumar ia ka “jingmih shabar” bad “ka jingrung shapoh.” Kine ki jingbatai ki pynpaw ia ka jinglong bakhraw, babha bad ka jingsumar ba bymjukut jong U Blei.

Ka jingshisha ka long, U nongrwai Salm u la shaniah ha ka jingri jingsumar baieit jong U Blei. Ma ngi shisha, ngi dei ban leh ia ka juh.

`Kiei ki katto katne tylli ki lad ia kiba phi lah ban iashem khambha ia ka jingri jingsumar jong U Blei? Kumno phin nang ban iatrei lang khambha bad U Blei ban pynlah ia U ba un trei hapoh jong phi bad na ka bynta jong phi?`