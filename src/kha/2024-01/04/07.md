---
title:  Pule Shuh Shuh
date:   26/01/2024
---

Pule Ellen G. White, “The Night of Wrestling,” pp. 195 – 203, ha ka kot Patriarch and Prophets. Kaei kaba ngi lah ban nang na ka jingiashem jong U Jakob shaphang ka bor jong ka jingduwai kaba iai khlei bad ka jingshaniah kaba tylli lut ha U Blei?

Ki Salm ki pynshaitbor ia ka jingngeit jong ngi ha U Blei uba long ka jaka rieh kabym ju shah rem na ka bynta kito kiba la pynshet lut ia ka jingim jong ki ha ki kti ba donbor jong U. ´U Blei un leh ia kiei kiei kiba khraw na ka bynta kito kiba shaniah ha U. Ka daw balei ba ki briew jong U kiba phla ba kim don bor, ka long ba ki shaniah ha ki jingstad jong ki hi, bad kim ai lad ia U Blei ba un pynpapw ia ka bor jong U na ka bynta jong ki. Un iarap ia ki khun kiba ngeit jong U ha kino kino ki khep kiba kyrkieh eh lada ki shu pynshet ia ka jingshaniah jong ki baroh ha U ha ka jingiaineh ki kohnguh ia U.” Ellen G. White, Patriarch and Prophets, p. 493.

Hynrei don katto katne tylli ki Salm ki buh ia ka jingiakop kaba eh ia kaei kaba ki kular, bad ka jinglong jong ngi kam lah ban iadei. Ha ki por kiba kum kine, ngi dei tang ban shu nang kumno ban shaniah ha ka jingbha U Blei, da kaba la pynpaw borbah halor ka diengphna.

Bad don ki por ba ia ki katto katne tylli ki salm lah ban pyndonkam ha kaban pynrem ia ki jingkyrmen kiba lamler. Ka jubab jong U Jisu ia ka jingpyndonkam bakla jong U Soitan ia ki Salm 91:11,12 ka pyni ba kaba shaniah ha U Blei kam mut pat ba ngin tynjuh ia U Blei (Mathaios 4:5-7) lane shu phah ia U Blei ba un leh ei ei ia kaba pyrshah ia ka mon jong U.

Ka jingjop kaba khraw tam jong ka balang jong U Khrist lane ia u Khristan shimet kim dei kito kiba lah ban leh da ki sap ki phong lane ki jingnang jingstad, da ka spah lane ka jingsngewbha jong ki briew. Ki dei kito ki jingjop kiba lah ban ioh tang na ka jingaiti lut bad pynshet lut met bad mynsiem bad da ka jingiam paitidohnud ha ki kti ba donbor jong U.” Ellen G. White, Patriarch and Prophets, p. 203.

**Ki Jingkylli ban ia Puson**:

`Hapoh klas iakren ia ka jubab ha ka jingkylli kaba khadduh kaba la buh ha ka sngi ba lai shaphang ka jingshaniah ha U Blei hapdeng ki jingeh jingjynjar bad haba kiei kiei kiba sniew eh ki jia. Kumno ngin sngewthuh ia kine kiei kiei bad kumno kine ki lah ban jia ha ki briew, wat hapdeng ki jingkular kiba phylla kiba la ai ha ki Salm shaphang ka jingiada jong U Blei? Pyrkhat shaphang kane ruh; hato u nongrwai salm uba la thoh shaphang kito ki jingkular kiba thiang, u khlem shah ia ki jingeh jingjynjar lane u iohi ia ki briew kiba iaineh ki ba ki shah lem kumjuh?`

`Kumno ngin long ki briew kiba shaniah tylli lut khlem jingartatien ha U Blei la ha kano kano ka jingjia (kum ka nuksa, Salm 91:14; Salm 143:8, 10; Salm 145:18-20) ? Kaei kaba lah ban pynlong ia ngi ba ngin duh noh ia kane ka jingshaniah? Balei ba ka jingshaniah ha U Blei ha ki por kiba bha ka long kaba donkam ba ngin nang ban shaniah ha U wat ha ki por kiba sniew ruh?`