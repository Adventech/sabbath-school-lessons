---
title:  U Trai U Iohsngew Bad U Pyllait
date:   20/01/2024
---

### Dkhot Baibl ban pynkhreh ia ka Lynnong
Salm 139:1-18; Salm 121; Salm 17:8; Mathaios 23:37; 1 Korin 10:1-4; Hebru 4: 15, 16.

> <p>Dkhot Spel-lyndet</p>
> “Kiba hok ki la kyang bad U Trai u la iohsngew bad u la pyllait ia ki na ki jingjynjar jong ki baroh.” (Salm 34:17).

Shisien pat sa shisien, ki Salm ki pynpaw shai ia ka jingshisha ba U Trai uba donbor baroh , uba la thaw bad pynsah ia ka bneng baroh, uba la pynpaw ruh shaphang ia lade kum u Blei uba sdang bad pynsah ia ka jingiadei bad ki briew jong U.

U Blei u long uba jan eh bad ki briew jong U bad ruh ha ki jingthaw jong u, la ha bneng ne ha pyrthei (Salm 73:23, 25). Watla u la “seng ia ka khet jong U ha bneng” (Salm 103:19), bad ba u “shong kulai halor ki lyoh” (Salm 68:4), U long ruh “Uba jan ia baroh kiba khot ia U, ha baroh kiba khot ia U ha ka jingshisha” (Salm 145:18). Ki Salm da kaba skhem khlem da khih ki kyntiew ia ka jingshisha ba U Trai u long U Blei Uba im, U Blei u trei kam ha kito kiba khot ia U (Salm 55:16-22). Ki Salm ki long kiba kit jingmut shisha namar ia ki la ai bad ki kren ruh da U Blei Uba im, uba iohsngew bad uba jubab ia ki jingduwai.

Ngi dei ban kynmaw ba ka jubab kaba dei biang sha ka jinglong ba jan jong U Trai, ka long ha ka jingim jong ka jingngeit ha U, bad ha ka jingkohnguh ia ki hukum jong U. Un ym pdiang ia ngi lada ngim don ia ka jingngeit bad ka jingkohnguh ha U, la kumba ka histori jong ki khun Israel ka pynpaw.

_* Pynkhreh ïa ka Lynnong na ka bynta ka Sabbaton, January 27._