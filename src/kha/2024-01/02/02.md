---
title:  Kaba pyndonkam khambun Ia ki Salm ha ka jingduwai
date:   07/01/2024
---

`Pule 105:5, Kolosai 3:16 bad Jakob 5:13. Ka bynta aiu jong ki Salm ha ka jingmane ba la iashem da ki riewngeit?`

Ka rukom kaba suk ban buh ia ki Salm ha ka jingim kaba manla ka sngi ka long ban pynlut por man la ka sngi ha kaban pule ia ki Salm, da kaba sdang na ka Salm 1, bad ban bud ia ka jingpynbeit jong ki nongrwai Salm. Kawei pat ka rukom ka long ban pule ia ki Salm kiba iadei bad ka jingjia ha ki jingim jong phi, kampher kaei kaba la jia, don ki Salm jong ka jingiam, ki Salm ka jingiam u paitbah, ki Salm jong ka jingainguh, ki jingrwai, ki Salm jong ka jingkylla kaba mut, ki Salm jong ka jingstad, ki Salm jong ka histori, ki Salm kiba kynthup ia ka jingbitar bad jingshla, bad ki Salm jong ka jingiaid pilkrim. Lyngba ki jingiapule jong ngi ha kane ka kwatar, ngin ia peit ia kiba bun na ki bad ban ia pule ia kine ki Salm na ka bynta jong ka jingmut jong ki.

Kumno te, ngin ia pule ia ki Salm?

Nyngkong eh, pule ia ki Salm, da kaba pyndonkam ha ki jingmut kiba suk, nangta sa duwai. Ban sngewthuh shai ia ki Salm, donkam ia ka jingpuson ha kiwei pat ki bynta ne jingmut jong ki Salm kiba u nongrwai salm u kdew sha U Blei, bad ruh ia ka daw jong kata ka jingduwai jong u. Pyrkhat kumno ka jingiashem jong phi ha ka jingim ka don jingiadei bad ka jingiashem jong u nongthoh, bad kumno ba ka Salm ka iarap ia phi ban pyniadei bad kata ka jingiashem. Phin sa sngewlyngngoh eh ba bunsien phin shem ia lade ba ki long kiba sngewiadei bad kiba sngewiahap bad kaei kaba phi pule.

Lada don kaei kaei ki Salm sneng ia phi, pynleit jingmut, kum ka nuksa, haba ki Salm ki pynbeit ia ka jingkyrmen ba bakla jong phi ha kaei kaba phi iakynduh. Puson bha ia ka khubor jong ki Salm ha ka nongrim U Khrist kum u briew, ha ka kam ban pynim I’u briew bad ia ka jingkyrmen kaba bynjukut kaba U Khrist u tyrwa ha ngi. Kumba ngi tip bad ba ngi dei ban tip, bunsien ka iarap haba ngi peit bad pynleit jingmut ia kiei kiei baroh ha ka Baibl shaphang U Khrist bad ka diengphna.

Bad ruh, peit ia ki jingmut kiba thymmai na ka bynta ka jingduwai ba ki Salm ki ai, bad pyrkhat shaphang ka jingdonkam jong ki na ka bynta jong phi, ia ka balang jong phi bad ia ka pyrthei hi baroh kawei. Pan bor na U Blei ba un buh ia Ka Ktien jong u ha ka dohnud bad ka jingmut jong phi. Lada ki Salm ki jubab ha ki jingiashem jongno jongno kiba phi ithuh, to iasaid ha ka jingduwai na ka bynta ita I paralok. Ka mat ka long, ki Salm ki iadei bad ki bun eh ki jingiashem jong ka jingim bad ia ngi yn pynshaitbor da kaba ngi pule ia ki bad pdiang ia ki ha ki dohnud jong ngi ia kaei kaba ki kren.

`Kaei ka jingmut ban “Ai ba ki ktien U Khrist kan shong kyrhai hapoh jong phi” (Kolosai 3:16)? Balei ka jingpule ia ka Baibl ka long ka sienjam kaba kongsan eh na ka bynta kata ka jingiashem?`