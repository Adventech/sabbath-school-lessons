---
title:  Pule Shuh Shuh
date:   12/01/2024
---

Pule Salm 42:8 bad Ellen G. White, “Poetry and Song,” pp. 159 -168, ha _Education_. Kumno ba ki jingduwai bad ki jingrwai ki don jingiadei bad kine ki dkhot kiba la pyrsad mynsiem?

Ka Ellen G. White ka batai ia ka Salm jong ka jingkylla kaba mut u Dabid (kum ka nuska, Salm 51) kum ki kyntien jong ka mynsiem bad ka jingduwai jong u kaba pynpaw ia ka jinglong ba la sngewsih eh shisha na ka bynta ki pop (peit ruh Step to Christ, pp. 24, 25). Ka pynshlur ia ki riewngeit ba kin spel lyndet ia ki dkhot na ki salm kum ka lad ban kyntiew ia ka jingdon jong U Blei ha ka jingim jong ki bad ban pynkhraw ia ki kam jong U Jisu ban pynsawa jam da ki salm haba iakynduh ia ki jingpynshoi bad ia ki jingsheptieng kaba ban. Ka kdew ruh, “Shisha bunsien da ki ktien jong ki jingrwai bakhuid la shon ha ki mynsiem da ki umpohliew jong ka jingngeit kaba la kylla, ka jingkyrmen bad ka jingieit bad ka jingkmen . . . Shisha bun tylli ki jingrwai ki long ka jingduwai.” _Education_, pp. 162 – 168.

Haba ngi duwai bad ngi rwai ia ki salm, ngi mut ka jinglong ba iaitur, ka jingshlur, ka jingnud bad ka jingkyrmen jong u nongrwai salm. Kine ki pynshlur ia ngi ba ngin iaibteng ha ka lynti iaid jong ka jinglong ba kynja mynsiem jong ngi bad ka pyntngen ia ngi ba ngim long marwei. Kiwei pat ki briew, kum ma ngi, ki la iaid lyngba ki por kiba dum hynrei ki dang jop da ka jingaiei jong U Blei. Ha kajuh ka por, ki salm ki pynpaw ha ngi kum ka syrngiew jong ka jingduwai jong ka jingiasaid ba khia eh jong U Jisu na ka bynta jong ngi, kumba u la im ban iai duwai na ka bynta jong ngi (Hebru 7:25).

Da kaba pyndonkam ia ki salm ha ki jingduwai bad ki jingmane ka pynlong ia ka imlang sahlang ki riewngeit ba kin tip ia baroh ki jinglong jong u briew bad ka hikai ia ki riewngeit ba kin rung ha ki bynta baroh jong ka jingiashem lyngba ka jingmane. Ki salm ki long ki jingrwai bad jingduwai kiba kynja Blei bad kynja briew. Na kata ka daw, kaba kynthup ia ki salm man la ka por ha ki jingmane Blei ka wallam sha ki riewngeit ba U Blei u long u pdeng bad ruh ka jingpynkhiah ba donbor tam ha ka jingaiei jong U.

**Ki Jingkylli ban ia Puson**:

`Balei ka jingduwai ba shu mih katba ngi sngew kam long ka jingduwai kaba dei ba ngin duwai man ka por? Kumno ba ha ka jingim jong ka jingdwai jong ngi ngin shim ia ki kyntien jong ki salm kat kum ka Baibl?`

`Kumno ki salm ki iarap ia ngi ha ka jingduwai paitbah? Ia kren ia ki katto katne ki lad kiba la balang jong phi ka lah ban pyndonkam ia ki salm ha ka jingmane jong phi?`

`Kaei kaba ki salm ki pynpaw shaphang ka jingeh jong ka jingiaidlynti jingngeit u briew bad ka bor jong ka jingaiei ba pynkhiah U Blei?`