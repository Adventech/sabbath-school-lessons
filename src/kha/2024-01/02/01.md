---
title:  Hikai ia ngi ban Duwai
date:   06/01/2024
---

### Dkhot Baibl ban pynkhreh ia ka Lynnong
Salm. 105:5, Kolosai. 3:16, Jakob 5:13, Salm 44, Salm 22, Salm 13, Salm. 60:1–5.

> <p>Dkhot Spel-lyndet</p>
> “Ka la jia ruh haba u dang duwai ha kawei ka jaka ba ynda u la wai noh uwei na ki synran jong u u la ong ha u Ko Trai to hikai ia ngi ban duwai kumba U Ioannis ruh u la hikai ia ki synran jong u.” (Loukas 11:1).

Ka jingngeit kaba shu long ia bud, ki jingduwai pyndep rukom ka long ka jingleh jong ki katto katne ki Khristan. Ki synran U Jisu ki la ioh jingkyrkhu kaba khraw eh haba ki la kyrpang ia U Jisu ban hikai ia ki ban duwai. U Blei u la ai ia ka Kitab jingduwai, Ka Kitab Salm, ha pdeng duh jong ka Baibl, ym tang bah shu pyni ha ngi ba kumno ba ki briew jong U Blei ha ki por hyndai ki duwai hynrei ban hikai ia ngi ruh kumno ba ngin duwai.

Na ki arta kiba sdang, ki Salms ki la pynwandur ia ki jingduwai jong ki briew jong U Blei, kaba kynthup ia ka jingduwai jong U Jisu (1 Khronikl 16:7,9; Nehemaiah 12:8; Mathaios 27:46; Ephesos 5:19). Ha kane ka taiew ngin ia khmih ia ka ka bynta jong ki Salm ba ki iarap ia ki briew jong U Blei ban iaid ha ka lynti iaid ka jingim jong ki ban san ha ka jingiadei kaba jan jong ki bad U Blei. Ngi dei ban kynmaw ba ki Salm ki dei ki jingduwai bad ki dei kiba kordor eh, ym tang ha ka thioloji hynrei ha ka bor jong ki ban pynriewspah bad pynkylla dur ia ngi shimet ha ki jingduwai marwei ne paitbah.

Da kaba duwai da ki Salm ka la iarap ia kiba bun ki riewngeit ba kin seng bad pynkhlain ia ka jingim ka jingduwai ba man la ka sngi.

Ha kane ka taiew ngin iai bteng ban khmih ia ki Salm khamtam na ka bynta ki por ha kiba kiei kiei kim iaid beit ha ngi.

_Pule ia ka lynnong baroh ban pynkhreh na ka bynta ka Sabbaton, January 13_