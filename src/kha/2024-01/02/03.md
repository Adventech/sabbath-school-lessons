---
title:  Shaniah ha ki Por ba Jynjar
date:   08/01/2024
---

Baroh ki khristan ki tip, bad ruh ki la iashem, ia ki por jong ka jingsngewkutlad bad ki jingshitom, ki por ha kaba ki sngewlyng-ngoh kaei kaba U Trai u leh, lane balei ba U Trai u shah ia kine kiei kiei ba kin jia ha ki. Ki nongrwai Salm hi da lade ki la mad ia kine ki juh ki jingiashem. Bad lyngba ka jingpyrsad mynsiem U Blei, ki la buh jingkynmaw ia kaei kaba ki la iashem.

`Pule Salm 44. Kaei kaba ka kren ha ngi, bad balei ba ka long kaba iadei eh bad ki riewngeit ha ki arta baroh?`

Ka jinglong ba kyrpang jong ki Salm ha ka jinglehniam ha ingmane bunsien ka phalang ia ki jingsngew bad ki ktien kiba la pynpaw ha ki jingduwai. Ka pynlong ia ngi ba ka eh ba ngin pynpaw ia kita ki jingeh jong ki jingdum ka jingim Watla teng teng ngi sngew kumba U Blei u leh shilliang ia ngi haba ki jingshitom jingjynjar ki shoh ia ngi, ngim shem ba ka long kaba biang pat ba ngin pynpaw ia kita ki jingsngew jong ngi ha ki jingduwai paitbah ne ba shimet.

Kane ka jingsngewthud ka pynlong ia ngi ba ngin ym sngewthuh ia ka jingthmu jong ka jingmane Blei. Ka jingbymlah jong ngi ban pynpaw sngur ia ki jingsngew bad jingpyrkhat jong ngi ha khmat jong U Blei lyngba ka jingduwai, bunsien ka iehnoh ia ngi ha ki kynjri ka jinglong mraw ha kita ki jingsngew bad jingmut jong ngi. Kane ka pynlong ruh ia ngi ba ngin duh bor noh na kaba shaniah bad wan sha U Blei. Ban duwai da ki Salm ka ai ia ngi ka jingsngewskhem, ba ngin pynpaw khlem buhrieh ne len ia kita ki jingiashem jong ngi.

Ki Salm 44, kum ka nuksa, ka lah ban iarap ia ki nongmane Blei ba kin pynpaw ia kita ki jingiashem kiba jynjar bad shitom da kaba laitluid bad kaba suk. Ban duwai da ki Salm ka iarap ia ki briew ba kin mad ia ka jinglaitluid ha ka ktien ban kren lyngba ki jingduwai. Ki Salm ki ai ia ngi ki ktien ia kiba ngim lah ban shem lane nud ban kren. “Ka dohnud jong ngi kam shym phaidien noh lymne ki jingiam jong ngi kim shym bakla na ka lynti jong me, ba me la pynlwet ia ngi ha ka jaka ki myrsiang bad ba me la tap ia ngi da ka syrngiew ka jingiap” (Salm 44:18, 19).

Peit ruh, kumno ka Salm 44 ka sdang. U nongthoh u kren shaphang kumno, ha ka mynnor, U Blei u la leh ia kiei kiei kiba khraw na ka bynta ki briew jong U. Kumta, u nongthoh u la pynpaw ia ka jingshaniah jong u ha U Blei bad ym “ha ka ryntieh jong nga” (Salm 44: 6).

Nalor kiei kiei ruh, ki jingeh jingjynjar ki dang wan ha ki briew jong U Blei. Ka thup jong ki kordit bad ki jingiam ka long kaba jrong bad kaba pangnud. Watla katta ruh, wat hapdeng kine, u nongrwai Salm u pyrta sha U Blei ba un pyllait, bad “To pynim ia ngi na ka bynta ka jingleh isynei jong me” (Salm 44:26). Kane ka long wat hapdeng ki jingjynjar, u tip bha ia ka jingshisha ka jinglong U Blei bad ka jingieit jong U.

`Kumno ba da kaba ngin ringdur biang ia ka mynnor jong ngi, haba ngi sngew ba U Blei u la don shisha, ka iarap ia phi ban long skhem ha ki por jong ki jingjynjar kiba la pynpyrkhat ia phi ba U Blei u jngai eh na phi?`