---
title:  Na Ka Jingkutlad sha ka Jingkyrmen
date:   10/01/2024
---

Baroh na ngi, ngi la ia kynduh ia ki por ba ngi sngew ba U Blei u jngai eh na ngi. Mano na ngi bym ju pyrkhat balei ba kane ka jia ia nga?

Ki nongrwai Salm, kiba long ki briew kum ma ngi, shisha ki la iakynduh ia ki juh ki jingeh. Watla, shisha don ki por ba ki pop jong ngi ki wanrah jingeh hi ia ngi, ha kiwei pat ki por sngew kumba la shah lehbein ha kita ki jingjia, bad ngi sngew ba ngim dei hok ban shah haduh katne. Shisha mano bym pat mad?

`Pule Salm 13. Kiei ki ar tylli ki jingsngew kiba phi lah ban pyniapher ha kane ka Salm? Ki rai aiu kiba phi pyrkhat kiba la wanrah ia ka jingkylla katkum u nongrwai Salm?`

“Tad lano Ah Trai men klet ia nga junom? Tad lano men buhrieh iala ka khmat na nga?” (Salm 13:1). Shuh shuh, mano bym iashem ia kine ki jingsngew, watla ka I kumba bakla? (hato U Blei u la juh klet iano iano na ngi?)

Salm 13, ka kdew sha ka lynti bankiar sa ia kawei pat ka jingbakla ba la ju leh, kata ka dei ba ngi peit tang ia lade bad tang ia ki jingeh jong ngi haba ngi duwai. Kane ka Salm ka lah ban pynkylla ia ka jingduwai jong ngi ha kaban ialam ia ngi ba ngin pynskhem ia ka jinglong kabym ju kylla bad kaba iaineh jong U Blei ha ki briew jong U.

Shisha wat lada ki Salm ki sdang da ka jingiam bad jingud, hynrei kam kut hangta. Kata ka long ka mat kaba kongsan eh.

Ki Salm ka ialam ia ngi ba ngin jied khnang ha kaban shaniah ha ka bor ka jingsiewspah jong U Blei (Salm 13:5), khnang ba ki jingsheptieng bad jingkhuslai jong ngi (Salm 13:1-4) kin jah noh ha ka jingpynim jong U Blei, bad ngin sdang ban mad ia ki jingkylla na ka jingiam sha ka jingiaroh, na ka jingsngewkutlad sha ka jingkyrmen (Salm 13:5,6).

Kumta ruh, ia ka jingiaiban ia ki ktien jong ki salm tang da ka jingsngewthuh kaba rit shaphang ki jingmut jong ki, kan ym wanrah ia ka bor ban pynkylla haba ngi pyndonkam ia ki. Haba ngi duwai da ki Salm, ngi dei ban kyrpad bad wad ia U Mynsiem Bakhuid ba un pynlah ia ngi ban leh ia kiei kiei kiba ki Salm ki dawa. Ki Salm ki dei ki ktien jong U Blei ha kaba ia ki jinglong jong ki riewngeit bad ia ki kam jong ki yn pynkylla noh, ym tang ban shu pathai jingtip. Da ka jingaiei jong U Blei, ia ki jingkular jong ki Salm la pynpaw ha ka jingim jong ki riewngeit. Kane ka mut ba ngi shah ia ka Ktien U Blei ba kan pynwandur ia ngi katkum ka mon jong U Blei bad pyniatylli ia ngi lem bad U Khrist, uba la pynpaw ia ka mon U Blei ha ka jingjanai bad kum u Khun U Blei uba la wan long briew u la duwai ruh da ki Salm.

`Kumno ki jingeh jingjynjar jong phi kin ialam ia phi khamjan sha U Blei? Balei ba lada phim husiar, ki lah ban ialam ia phi sha jngai na U?`