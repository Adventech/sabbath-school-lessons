---
title:  Ka Jingiathuhkhanna kaba Jia shisha
date:   12/01/2024
---

### Ka Jingiam jong ka dohnud u Radostin

_Da Andrew McChesney_

U Radostin u isih ia ka jingim la jong. Ki paralok kim da sngewtynnad eh ia u. U la ngop ha ki jingdih drok, bad kiwei pat ki kam sniew. Ka jingiam ba slem jong ka dohnud jong u ka long, “Nga kwah ban kylla, nga kwah ban kylla.”

Haba u la nang san, u Radostin u la shong kurim bad u la don ar ngut ki khyn shynrang. Ka jingim ka long kaba eh, bad u la ieh noh ia la ka ri jong u ka Bulgaria bad leit wad kam. Katba u dang trei ha Western Europe, u la ioh paralok thymmai. U kwah eh ban tip ia ka jingshisha. U kwah eh ba ki paralok ba thymmai jong u kin pynpaw ia ka jingshisha ha u. Mynta ka jingiam ka dohnud jong u ka long, “Kumno ba ki briew kiba tip ia ka jingshisha kin shem ia nga?”

Hadien katto katne por, u la leit noh shawei pat ban wad kam ba kham bha. Hynrei ha ki hynriew bnai, u la ia shem ia ka jingeh kaba khraw. U shem ia lade ba u la shongwai ha ka karma kaba rit eh khlem pisa bad khlem jingbam. U la sngewthngan eh shisha.

Ha ka jingduhjingkyrmen ka dohnud jong u ka la kyang jam sha U Blei ha kawei ka miet.

“Ah Blei iarap ia nga,” u la kren ha ka jingduwai ha ka sien kaba nyngkong eh ha ka jingim jong u. “Phah iano re iano ban shem ia nga”

Ha ka step kaba bud, don mano re mano ba la tied ha ka jingkhang ing jong u. Dei u briew uba phong sut. Ha ka kti jong u don ka Baibl. U Radostin u la sngewthuh ba U Blei u la phah ia une u briew kum ka jubab ia ka jingduwai jong u.

Une u briew uba kyrteng u Paul u la wanrah jingbam ia u Radostin ban bam. U la khot sngewbha ia u ban wan jingiaseng. U Radostin u la leit bad u la lyngngoh eh. Um pat la ju leit mynno mynno ha ka ing ban mane ha kaba u la sngewthuh ia ka jingieit jong U Blei. Ia ka dohnud jong u la ktah jur eh bad u la iam.

Haba u la wanphai pat sha Bugaria, u la iathuh bunsien bunsien ba u la ia kynduh ia U Blei bad u la mad ia ka jingieit jong U ha ka balang u Paul. U kwah eh ban leit phai pat sha jingiaseng, hynrei um sngew thikna ba ka lok jong u la kan leit ne em. Kum ma u hi ka lok jong u ka la san la heh ha ka niam ka pyrthei.

U la duwai, “ Ah Blei lada ka long ka mon jong me, lada me long U Blei, to iarap. Lada ka balang jong U Paul ka long ka balang ba shisha jong me, to phah ia ka nga bad ka ing jong nga hangtei. Nga kwah ban ioh ia ka jingkylla kaba shisha ha ka jingim jong nga.”

Ha kawei ka sngi khlem poi pyrkhat, ka lok u Radostin ka la pynbna, “Ngam kwah shuh ban sah ha Bulgaria. Nga kwah ban im ha ka nongbah kaba don ka balang jong U Paul.”

Da kita ki ktien, u Radostin u la sngewthuh ba ka long ka mon jong U Blei na ka bynta ka ing jong u ba kan mih noh. U la sngewthuh ruh ba ka lok jong u ka la thrang eh ban tip ia U Blei. Kane ka longing ka la mih noh. Mynta u Radostin u long u dkhot ba shitrhem jong ka balang Adventist ryngkat bad U Paul bad u leit jingiaseng man la ka sngi Sabbaton.

Ka jingim ka dang long hi kaba eh tangba um khuslai shujh. “Ngim duwai ia U Blei ba un ai lut baroh, hynrei ngi duwai ba U Blei un iada ia ngi na u bymman,” u la iathuh ha ka Adventist Mission. “Ngi pan bor ba un iarap ban pynlah ia ngi ba ngin im lyngba ki jingeh baroh.”

U khlem la artatien ba U Blei u la iohsngew ia ki jingduwai jong u. “Nga khlem long u briew uba bha kum u samla,” u la ong, “Iaroh ia U Blei ba u la pynkylla shisha ia ka dohnud jong nga!”