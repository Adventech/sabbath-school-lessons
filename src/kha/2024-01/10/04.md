---
title:  Kaba kynmaw ia ka Histori bad Ka Jingkylla kaba Mut
date:   05/03/2024
---

`Pule Salm 106. Kiei ki jingjia katkum ka histori bad ki jinghikai na ki ia kiba la batai hangne`

Ki Salm 106 ruh ki pynkynmaw ia ki jingjia kiba khraw ha ka histori jong ki khun Israel, kaba kynthup ia ka jingmih na Ijipt, ka jingiaid lyngba ka ri khlaw bad ka jingim ha Kanaan. Ka batai shai ia ki pop ba shyrkhei jong ki ki kpa tymmen ka pateng kaba la shah pynkut noh na kito kiba la wan na ka jinglong mraw. Kumta ki salm shisha ki long kiba la thoh haba ka jaitbynriew ka dang don ha Babilon, lane hadien ba ki la wanphai ing, bad u nongrwai salm ia uba la pyrsad mynsiem da u Mynsiem Bakhuid, u la niew biang ia kine ki jingjia na ka bynta ki briew U Blei ba na ka bynta ka jinghikai.

Kane ka Salm ruh kumba long kiwei pat ka kdew sha ka jingiaineh jong U Blei ha ka jutang jong ka jingaiei jong U, da kaba u la pynim ia ki briew jong U ha ka mynnor(Salm 106:45). Ka pynpaw ia ka jingkyrmen ba U Blei un sa pyni pat ia ka jingsngewbha jong U ha ki briew kiba la kylla bamut jong U bad ba un lum pat ia ki napdeng ki jaitbynriew baroh(Salm 106:47). Ka jingiasaid na ka bynta ka jingpyllait kaba mynta kam dei kata ka jingpyrkhat jingkwah hynrei ka long ka jingduwai jong ka jingngeit kaba la pynshong nongrim ha ka jingpynskhem U Blei da ka jingpyllait ha ka mynnor (Salm 106:1-3) bad na ka jinglong kabym ju kylla jong U Blei ha ka jingiaineh ha ka jutang jong U bad la ki jong ki briew.

Ka jingpynkynmaw ia ka jingshahrem jong ki Israel ha ki Salm 106 ka dei ka matpdeng jong ka jingphla ia ki pop jong ki bad ka jingpynpaw ba kim long kiba kham bha ban ia ki kpa tymmen jong ki. Ka pateng bynriew kaba thymmai ka pdiang ba shisha ka long kaba kham sniew ban ia ki kpa tymmen jong ki namar ka sngewthuh ia ka bainong jong ki pop ka pateng ba la leit, bad kumno ba U Blei u la long uba la iaineh bad iaishah bad uba aiei ha kaban pynim ia ki, watla ki la leh pop pyrshah ia U da kaba iaid ha ki lynti bymman ha ka jingim jong ki. Lada kane ka long kaba shisha ia ki, pyrkhat ba haduh katno lei kan long ia ngi mynta kiba la don ia ka jingpynpaw jong ka jinglong jong U Blei bad ka jingaiei kaba pynim jong U kumba la pynpaw ha U Jisu bad halor ka diengphna.

Ka khubor ha ki Salm 106 ka long ba ka jingieit ba iaineh jong U Blei barabor ka jop halor ki pop jong ki briew (Salm 106:8-10, 30, 43-46). Ka bynta ba kongsan jong U Moses bad u Phinehas ha kaban pynphai noh ia ka jingbitar jong U Blei ka kdews sha ka jingkordor jong ka jingiasaid jong U Khrist na ka bynta jong ngi ki riewngeit. Tang ki jingiashem ba shimet ia kata ka jingaiei jong U Blei kaba lah ban thawtymmai pat ia ka mynnor jong ngi sha ka jingim kaba thymmai.

`Ki Salm 106:13 ki ong: “Shen shen ki la klet ia ki kam jong u, kim shym ap khmih ia ka jingpyrkhat jong u” Balei ba kata ka long kaba suk ia ngi ban leh ha ka jingim jong ngi hi shimet?`