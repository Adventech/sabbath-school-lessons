---
title:  Ban Kynmaw ia ka Histori bad ia ka Jingiaroh ia U Blei
date:   04/03/2024
---

`Pule Salm 105. Kiei ki jingjia ha ka histori bad ki jinghikai jong ki ia kiba la kren shai ha kane ka Salm?`

Ki Salm 105 ka pynkynmaw ia ki jingjia kiba donkam ban pynwandur ia ka jingiakut jong ka jutang hapdeng U Trai bad ki briew jong U ki Israel. Ka shon jur ia ka jutang jong U Blei bad u Abraham ba un ai ia ka ri ka jingkular ha u bad ka pateng jong u hadien, bad kumno ia kane ka jingkular la pynskhem ha U Isaak bad U Jakob, ia kaba la pyndep da ka jingialam U Blei lyngba U Joseph, u Moses, bad u Aaron bad ha ka por jong ka jingleit jop thma ia ka Kanaan. Ki Salm ki ai jingkyrmen ia ki briew jong U Blei ha ki pateng la pateng namar ki kam ba phylla jong U Blei ha ka mynnor ki pynthikna ia ka jingieit bymjukylla jong U Blei ia ki briew jong u ha ki arta baroh (Salm 105:1-5,7,8).

Ki Salm 105 ki iasyriem ia ki Salm 78 (peit ia ka jingiapule ba mynhynnin, ha kaba la pynshai ia ka jingiaineh jong U Blei ha ki briew jong U ha ka histori, bad ka long kumta khnang ban pyndonburom ia U Blei bad ban iai pynshlur ia ka jingiaineh. Watla katta ruh ym kum ki Salm 78, ki Salm 105 ka khlem la kren shaphang ki jingbakla jong ki briew ha ka por ba mynshuwa. Kane ka salm ka don da kawei pat ka khubor.

Ha ka jaka kata, ka histori ka kren biang ha ki Salm 105 lyngba ka jingim jong ki Kpa tymmen kiba khraw jong ki Israel, kiba la pyni ia ka jingialam bakhraw jong U Blei ha ki bad ia ka jingiaishah hapdeng ki jingeh kiba khraw. Ia ka jingiaineh bad ka jingaiti jong ki ha U Blei la pynkup burom da ka bainong kaba khraw. Kumta ki Salm ka khot ia ki briew ba kin pyrthuh bud ia ka jingngeit jong ki kpa tymmen bad ban iai ap da ka jingshaniah ia kajingpyllait jong U Blei ha ki por jong ki.

Ki Salm 105 ki kynthup ia ki sur jongrwai (Salm 105:1-7), kaba pyni ba khnang ba ngin iaroh shisha ia U Blei, ki briew jong U ki donkam ba kin tip ia ka jingshisha shaphang ka histori jong ki. Ka histori ka ai ia ka jingpynshisha na ka bynta ka jingngeit jong ngi bad ruh ia ki hajar ki daw ba ngin iaroh ia U Blei.

Ia ki nongmane la khot ba ki dei ki symbai jong u Abraham bad ki khun jong U Jakob (Salm 105:6), kumta ki long ka jingpynskhem ia ki jingkular jong U Blei ha u Abraham ba un pynlong ia u ka jaitbynriew kaba khraw (Jenesis 15:3-6). U nongrwai salm u iai ban ia ka jingiaineh hapdeng ki Kpa tymmen bad ki pateng bynriew U Blei kiban sa wanhadien. U nongrwai salm u iaiban shuh shuh ba “ Ka jingbishar jong U ki long halor ka khyndew baroh” (Salm 105:7); kumta ka iai kyntu ia ki riewngeit baroh ba kin ym klet ba “U Blei jong ngi” u long ruh U Trai uba donbor tam eh halor ka pyrthei bad ba ka jingieit jingsbun jong U ka long ha baroh ki briew (Salm 96:1; 97:1). Ka long shisha ka jingkhot sha ka jingiaineh ia ki pateng riewngeit baroh.

`Kumno ngi kum ki Adventist, ngin iohi ia lade ba ngi don hapoh kane ka kynhun, naduh U Abraham? (Galatia 3:29). Ka jinghikai aiui kaba ngi lah ban ioh na kane ka histori?`