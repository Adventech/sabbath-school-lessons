---
title:  Ka Jinghikai na ka Mynnor
date:   02/03/2024
---

### Dkhot Baibl ban pynkhreh ia ka Lynnong
Salm 78; Salm 105; Galatia 3:29; Salm 106; Salm 80; Jingkhein 6:22-27; Salm 135

> <p>Dkhot Spel-lyndet</p>
> “Kiba ngi la iohsngew bad ngi la tip, bad ba ki kpa jong ngi ki la iathuh ha ngi. Ngin ym buhrieh ia ki na ki khun jong ki, haba ngi iathuh ha ka pateng bynriew kaban sa wan ia ki jingiaroh U Trai bad ka bor jong u bad ki kam phylla kiba u la leh”(Salm 78:3,4)

Ha kiba bun ki Salm, ka jingiaroh ka long ha ka rukom ka jingiathuh Khanna shaphang ki kam ka jingpynim kiba donbor jong U Trai. Ia kine ki salm ka khot barobor “ki salm jong ka histori ka jingpynim” lane “ki salm histori.” Don kiba iadei bad ki briew jong U Blei, ba iathuh ia ki ba kin nang na ka histori ki jingleh bakla jong ki kpa tymmen jong ki. Don ki katto katne ki Salm histori ki don ia ki sur jingrwai kiba pynthaba ia ki kam ba phylla jong U Blei ha ka mynnor ba u la leh na ka bynta ki briew jong U kiba la nang pynkhlain ia ka jingshaniah jong ki ha U Trai uba lah ban shaniah bad uba iaineh ruh ban pyllait ia ki na ki jingeh kiba ki iakynduh.

Ka jingsneng kaba kordor eh jong ki salm ka long ba ki iarap ia ngi ba ngin iohi ia ka jingim jong ngi ba ka long shibynta na ka histori jong ki briew jong U Blei bad ba ngin dawa ia kata ka mynnor kum ka jong ngi. Kumba ia ngi la niew kum ki dkhot jong ka longing jong ka histori ki briew u Blei lyngba U Jisu Khrist (Rom 8:15; Rom 9:24-26; Galatia 4:6,7, kaba kordor na ka pateng histori jong ki briew hyndai ka dei ka jingbuh jingkynmaw ia ka nongkynti jong ka jinglong ba kynja mynsiem. Kumta ngi lah bad ngi dei ruh ban nang na ka mynnor jong ki, kaba long ruh ka jong ngi.

Ka thong kaba khaduh ka long ban sngewthuh ba kawei pa kawei ka pateng jong ki briew jong U Blei ka don ka bynta kaba rit hynrei kaba donkam ha ka history jong ka jingthmu bakhraw jong U Blei hapdeng ka jingialeh Bakhraw.

_* Pynkhreh ïa kane ka Lynnong na ka bynta ka Sabbaton, March 9._