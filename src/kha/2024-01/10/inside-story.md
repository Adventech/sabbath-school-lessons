---
title:  Ka Jingiathuhkhanna kaba Jia shisha
date:   08/03/2024
---

### Khlem trei kam, Ym ioh bam: Bynta 6

_Da: Andrew McChesney_

Hadien ba u Sekule u la kyntait ban trei ha kiba bun ki sngi Sabbaton, u kapten jong u, u la sdang ban sngewthuh ba um lah ban pynbor ia une u shipai samla ba un pynkhein ia ki ain blei jong u.

“Te, mem lah ban trei ha ka sngi Sabbaton ha kane ka kam shipai?” u ophisar u la kylli.

“Kata ka long kaba dei, ngam lah ban trei ha ka sngi Sabbaton,” u sekule u la jubab.

“Naduh kaba sep ka sngi ha ka sngi Friday haduh ka ba sep ka sngi Saitjain?”

“Hooid ngam lah ban trei jingtrei.”

“Kumta mem lah ban bam ja ha kine ki 24 kynta.”

“Balei ngam lah ban bam?”

“Lada mem treikam, mem donkam ban bam ruh. Ban bam ja, ka dei ban trei kam ruh, namar ba ia ka jingbam la shet ha ka sngi Sabbaton jong me, te mem dei ban bam ia ka.”

U Sekule u la ju bam da u ruti bad dih da ka sha, namar ba ka bam ba la ai ka dei kaba khlein palat. Hynrei u la mynjur ba un ym bam ruti lane dih sha ia kaba la shet ha ka sngi Sabbaton. Kum u riewngeit uba dang shu shah pynbaptis, u khlem tip bha ba ka jingbam kaba la pynkhreh ha ka sngi sabbaton ka long ne em ban bam. Hynrei u la dei ban ai jubab kaban iahap bad ka jingkwah u Ophisar. Lada u kyntait ban trei hynrei un pan ruti bad sha, une u Ophisar un pyrkhat ba u Sekule um long uba iaineh ha U Blei jong u.

Bun bun bnai ki la iaid lait, bad ki nongshet ki la sdang ban shet shisien bam ha ka shisien shitaiew da ka bam kabym don khlein. Dei tang kane ka bam kaba u Sekule u lah ban bam, hynrei la jus het pat ia ka tang ha ka sngi Sabbaton.

U Sekule u la duwai, “Ah Blei sngewbha pynkylla ia kane ka rukom shet jingbam na ka sngi Sabbaton sha ka sngi Sunday? Hato me lah ban leh ia kata na ka bynta jong nga?”

U la duwai shibnai, bad ia kane ka jingbam synlar la sdang shet noh ha ka sngi Sunday.

Ka sngi Sunday ka dei ka sngi lehkai na ka bynta ki shipai, ka por ha kaba ki lah ban shongthait da kaba leh kai soccer, basketball bad kiwei pat ki jingialeh kai sport. U Sekule u la kwah ba kane ka sngi lehkai kan jia ha ka sngi Sabbaton, namar kan khamsuk ia u ba un kyntait lehkai soccer ban ia kaba kynntait trei kam man la ka Sabbaton.

U la duwai biang. “Map ia nga, hynrei nga lah ne em ban pan na me sa ia kawei pat? Sngewbha ban pynkhynriah ia kane ka sngi lehkai na ka sngi Sunday sha ka sngi Sabbaton khnang ba ngam donkam ban batai man la ka sngi Sabbaton balei ba ngam lah trei kam?”

Shitaiew hadien ka jingbam babha bym don khlein ba ju ai ha ka sngi Sunday la pynkynriah noh sha ka sngi Sabbaton, ia kane ka sngi ialehkai la pynkynriah noh sha ka ka sngi Sabbaton.