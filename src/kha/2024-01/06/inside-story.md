---
title:  Ka Jingiathuhkhanna kaba Jia shisha
date:   09/02/2024
---

### La khot sngewbha sha ingmane: Bynta 2

_Da: Andrew McChesney_

U Sekule uba la dap 17 snem ka arta u la kwah eh ban tip ia ka jingshisha kum u khynnah High school ha Sarajevo, ka nongbah jong ka Bosnia bad ka Hezegovina, te kumta u la sdang ban leit jngoh ia kiba bun ki ingmane blei. Hynrei um shem ia ka jinghun ka mynsiem ia ka jingkylli kaba u don balei ba u Blei ka jingieit un thang ia ki briew ha dujok sha ki bymjukut. Kumta u Sekule u la rai ba un wad ia ka jingshisha da lade hi da kaba un pule ia ka Testament kaba thymmai.

Haba u la wan phai sha la ing sha shnong lajong ha Montenegro ha kata ka shuti lyuir, u la pule ia kawei ka kitab jong ka Baibl ha kawei ka sngi, wat haba u la poi sha ki kitab kiba rit kum ka shithi sha u Titos bad u Philemon.

Katto katne ki jubab ia ki jingkylli jong u ki la mih ha kane ka jingpule jong u ia ka Testament kaba Thymmai. Hynrei u thrang ba un ioh jingtip shuh shuh. U la leit jngoh biang ia kiba bun ki ingmane blei. Hynrei u khlem leit sha ka ingmane Seventh Day Adventist. U la iohsngew ba ki Adventist ki ju rakhe ia ka “Sabbaton kaba thiang” man la ka taiew, kaba long ka por ba ki iashong lok iwei ia iwei pat. U la pyrkhat, kine shisha ki long ki briew lamwir, kin ym don jingshisha ei ei ruh em.

Da kaba khlem shem ia ka jubab na kiba bun ki ingmane blei kiba u la leit jngoh, u la rai ba shisha u blei um don. U la sangeh noh ban pule ia ka Baibl.

Hadien katto katne por, kawei ka nonghikai skul ka la iohi ia ka Baibl u Sekule. Ka dei ka Adventist, bad ka la iohi ia kane ka Baibl katba ki nonghikai skul ki la check ia ki jaka thiah paitbah jong ka Hostel kuba ki la leh man ka por, ban wad bniah la ki khynnah ki buhrieh drok ne kyiad.

“Phi don ka Baibl” ka la ong.

“Hooid” u Sekule u la jubab.

“Kaei kaba phi la sngewthuh?”

“Bun kiei kiei”

Ka la kylli ia u shaphang U Daniel, bad u Sekule uba don ka jabieng ba khlain kynmaw u la ai ka jubab kaba shai.

“Phi la sngewthuh shisha mo!” ka la pynphai ktien. “Phi dei uba nyngkong eh ba nga la ia kynduh uba sngewthuh. “ Phi dei ban wan jingiaseng ha ka Balang Seventh Adventist.”

U Sekule u khlem nud ban kyntait. Ka dei ka nonghikai jong u. u la sheptieng ba ioh kan ai mark duna ha por exam lada u kyntait ban leit jingiaseng bad ka.

“To ngan leit,” u la jubab

Hynrei u la thok. Um don jingthmu ban leit jingiaseng.