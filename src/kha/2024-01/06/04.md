---
title:  Slem Katno Men Bishar Bymhok?
date:   06/02/2024
---

U Trai u la pynkhamti ha ki nongialam jong ki Israel ba kin bishar hok ha Israel (Salm 72:1-7, 12-14). Ki syiem Israel ki dei ban pynpaw ia ka bor jong ki katkum ka mon jong U Blei. Ka thong pdeng jong ki nongsynshar ka long ba kin wanrah jingsuk bad ka jingbishar hok ha ka ri bad ba kin ri kin sumar ia kito kibym donbor bad kiba tlot. Dei tang kumta ba ka ri bad ki briew baroh kin roi. Ia ka khet jong U syiem la pynskhem da ka jinglong ba iaineh ha U Blei ym ha ka bor u briew.

`Pule Salm 82, kaei kaba jia haba ki nongialam ki lyndet noh ia ka jingbishar hok bad ba ki ban bein ia ki briew kiba ki dei hok ban iada?`

Ha ki Salm 82, U Blei u pynbna ia ka jingbishar jong u halor ki nongsynshar Israel kiba bymman. Ki “blei”(Salm 82:1,6) da kaba shai kdar kim long ki bleithaw lane ki angel, namar ba ia ki khlem la ai bor ba kin wanrah jingbishar hok ha ki briew jong U Blei bad namar kata kim lah ban synshar namar kim lah pyndep ia ka kamram. Ka jingkdew ba shai ba la thoh ha ki salm 82:2-4 ka thew katkum ki hukum jong ka Torah, ki “blei” ka mut ki nongialam ki Israel (Deuteronomi 1:16-18; Deuteronomi 16:18-20; Ioannis 10:33-35). U Blei u kylli jingkylli ia ki “khun u briew” la ki la bishar hok ne em, bad ia ka jingpynshitom ia ki la pynbna namar la shem ka jingbymhok ha ki. Ki nongialam ki la jynthut ha ka jingdum khlem ka jingshemphang shuh (Salm 82:5) namar ba ki la lyndet noh ia ki hukum jong U Blei, haba paw tyngkrein (Salm 119:105).

Ka Jingthoh khlem tyngkai ka kyntiew ba U Trai u long tang ma U, U Blei. U Blei u iasam ia ka jingsynshar jong u ha ka pyrthei da ki nongialam briew kum ki nongmihkhmat jong U (Rom 13:1). Katno bun bun sien, bad hato kine ki nongialam, nongmihkhmat U Blei, la ha ka histori wat haduh mynta, kim long kiba iaid kynriang na ka kamram kaba la pynkhamti ha ki?

Salm 82 da kaba kren tyngeh ki la pynpaw tyngkrein ia ka jinglamler jong ki katto katne ki nongialam kiba ngeit ia lade ba ki dei ki blei halor ki briew. Watla U Blei u la ai ka lad bad ka bor ha ki nongialam Israel ba ia ki yn khot ki khun jong Uba Hakhlieh Tam Eh, bad kin mih khmat na ka bynta jong u, pynban U Blei u la kyntait ba ijli ia kine ki nongialam ba bymman. U Blei u pynkynmaw ia ki ba ki dang dei ki briew kiba iap bad kiba dang dei hi ban kohnguh ia ki hukum kumba baroh kiwei pat ki briew. Ym don mano mano kiba long halor ki hukum jong U Blei (Salm 82:6-8).

U Blei un bishar ia ka pyrthei hi baroh kawei; ia ki briew jong u ruh, kin hap ban ai jingkhein ha U. La ki nongialam lane ki paitbah ki dei ban pyndem ha ka jingbishar jong U Blei bad ban pynshet ia ka jingkyrmen jong ki tang ha U.

`Ka jait bor aiu kaba phi don halor jongno jongno? Haduh katno ngi pyndonkam hok bad bishar hok da kita ki bor kiba ngi don? Donkam bah husiar bha.`