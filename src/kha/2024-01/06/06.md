---
title:  Ka Jingbishar jong U Trai bad Ka Jaka Kyntang Jong U
date:   08/02/2024
---

`Pule Salm 96:6-10; Salm 99:1-4; bad Salm 132:7-9, 13-18. Hangno ka jingbishar jong U Blei ka jia, bad kiei ki jingmut kiban jubab ia ngi? Kumno ka jaka kyntang ka iarap ia ngi ban sngewthuh kumno U Blei un leh ia ka jingsniew?`

Ka jingbishar jong U Blei ka don ka jingiadei kaba jan eh bad ka jaka kyntang. Ka jaka kyntang ka dei ka jaka kaba u nongrwai salm u sngewthuh ba ki jingeh baroh kin sa duh noh (Salm 73:17-20). La thaw dur ia ka jaka kyntang kum ka jaka jong ka jingbishar jong U Blei kumba la kdew da ka jingbishar ki Urim (Jingkhein 27:21) bad da ka jingbishar ka jingda shadem u rangbah lyngdoh(Eksodos 28:15, 28-30). Katkum ka jingiaid ryntih, bun ki salm ki kdew ia U Blei ha ka khet hapoh ka jaka kyntang uba la kloi ban bishar ia ka pyrthei na ka bynta ki pop bad ki jingbymman baroh.

Ha ka jaka kyntang, ia ka jingthmu na ka bynta ka jingpynim la pynpaw. Ha ki nongmane bleithaw, ia ka pop la sngewthuh tynrai kum ka jingktah tang ia ka met ba lah ban pynduh pyndam tang da ki jingleh byrtong. Mar pyrshah ia kata, ka Baibl ka iathuh ba ka pop ka long ka jingpynkhein ia ki hukum jong U Blei. Ka jinglong khuid jong U Blei ka mut ba u ieit ia ka jingbishar hok bad ia ka hok ruh. Kumta ruh, ki briew jong U Blei ki dei ban iai beh brai ia ka jingbishar hok bad ia ka hok bad ki dei ban mane ia U Blei ha ka jinglong khuid jong U. Ban leh ia kata ki dei ban sumar ia ki hukum jong U Blei, kaba long ka jingpynpaw ia kata ka jinglong khuid jong U.

Kumta, ka jaka kyntang ka long ka jaka jong ka jingmap ia ki pop bad ka jingpynioh pat ia ka hok kumba la kdew da ka khet ka jingisynei U Blei bad ka “jingknia jong ka hok” (Deuteronomi 33:19; Salm 4:5).

Hynrei, “U Blei Uba map ei” u pynhiarkput halor ki bymman ha ki jingleh bymman jong ki bad kiba khlem la kylla kaba mut (Salm 99:8). Ka jingmut ba shisha jong ka jaka kyntang kum ka jaka jong ka jingbishar jong U Blei la pynpaw da ka jingtip ia kata ka hok U Blei, bad da ka jingim ba hok katkum ka jingdawa ki jingdonkam ka jutang jong U.

Ka jingbishar jong U Trai na Seion ka wanrah ia ka jinglong jingman babha jong kiba hok bad ka jingshah rem jong ki bymman (Salm 132:13-18). Ka jaka kyntang ka pynpaw ia ka jingwan U Trai kum u nongbishar bad u nongjop, khamtam eh ha ka sngi jong ka jingpyniasuk. Kumta ki Salm ki pynskhem ia kata ka jingwan poi U Blei kum u nongbishar (Salm 96:13; Salm 98:9), bad ia U Jisu Khrist ha ka jakakyntang ha bneng (Jingpynpaw 11:15-19).

`Pule Rom 8:34. Kumno kane ka dkhot ka pyni ha ngi ba kaei kaba U Khrist u dang leh ha ka jaka kyntang ha bneng ba ka long ka khubor kaba bha na ka bynta ki briew jong U?`