---
title:  Mynta Ngan Ieng
date:   03/02/2024
---

### Dkhot Baibl ban pynkhreh ia ka Lynnong
Salm 18:3–18, Salm. 41:1–3, Deuteronomi. 15:7–11, Salm 82, Salm. 96:6–10, Salm. 99:1–4, Rom. 8:34.

> <p>Dkhot Spel-lyndet</p>
> “ Namar ka jinglute ia kiba duk, namar ka jingud kiba kyrduh, mynta ngan ieng ong U Trai; ngan buh ha kaba suk ia uta ha uba ki iapyrsad” (Salm 12:5)

Ka arta jong ngi kam dei tang ma ka ha kaba ka jingbymman, ka jingbymhok bad ka jinglehbein ka leh bor. U nongrwai salm u la im ha kum kita ki por ruh kumjuh. Bad kumta, kampher ki long kiei, ki Salm ki long ki jingpynpaw ia ka jingiapyrshah eh jong U Blei ia ka jinglehbor ka jingban bein ia kiba duk ha kane ka pyrthei, ka pyrthei jong ngi bad kata ka pyrthei jong u nongrwai sam ruh.

Hooid U Trai u long uba iaishah slem bad u dang bat ia ka jingbitar shla jong u ha ka jingiaishah slem, da kaba um kwah ia uwei ruh ba un jot noh, hynrei ba kin kylla kaba mut bad ba kin kylla ruh ia ki lynti jong ki (2 Petros 3:9-15). Watla ka por ba la biang jong U Trai ba un tuklar kam ju iadei bad ka jingthmu bad jingkhmih lynti jong u briew, ka sngi jong ka jingbishar jong U Blei kan wan shisha.

Tang u Nongthaw, uba ka khet jong u ka shong nongrim tang ha ka hok bad ha ka jingbishar hok (Salm 89:14, Salm 97:2), U lah ban wanrah ia ka jingbishar kaba janai, bad ia ka jinglong ba beit ha kane ka pyrthei. Ki ar tylli ki kambah jong U Blei ki long ka jingpyllait ia kiba la shah ban bein bad ka jingpynjot ia ki bymman (Salm 7:6-17).

Dei ia kane kein ba la kular ha ngi, bad kane kein dei kata ka sngi kaban sa wan – hynrei ka dei ha ka por jong U Blei ym dei ka por jong ngi, ka mat kaba u nongrwai u shon jur.

_* Pynkhreh ïa ka Lynnong na ka bynta ka Sabbaton, February 10._