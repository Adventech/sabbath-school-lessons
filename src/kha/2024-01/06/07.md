---
title:  Pule Shuh Shuh
date:   09/02/2024
---

Pule Ellen G. White, “The Beatitudes,” pp. 6–13, 29–35, in _Thoughts From the Mount of Blessings_.

Ki Salm ki dei ki jingpyrshah ia ka jingiapher hapdeng ki briew bad ka jingleh shiliang; ki dei kiba kyntait mardor ia ka jingsniew. Kim dei ki nongpynshit da ka jingkwah ban pynhiar kput hynrei ki dei ka jingthrang ban pyndonburom ia ka kyrteng jong U Blei. Kumta ka long kaba bha eh ia ki riewkhuid ba kin shadkmen haba kin sa iohi ia ka jingpynhiarkput jong U Blei hi halor ka jingbymman namar dei ha kane ka rukom ba ia ka kyrteng bad ka jingbishar jong jong U Blei yn sa pynioh pat sa shisien ha ka pyrthei (Salm 58:10,11).Ki Salm ki khot ia ki briew ba kin pynsawa ia ki sur jong ki pyrshah ia ka jingsniew bad ba kin ap ia ka hima jong U Blei kaban sa wan ha ka jingdap pura jong ka baroh. Ha ki Salm, ia ngi la ai ka jingpynskhem jong ka jingpyntngen Blei bad ruh ia ka jingpyllait jong U. U Trai hi un ieng!

“Haba ki briew ki niewbein bad ki pynshitom ia phi, ong U Jisu, to kmen bad to shadkmen eh ruh. Bad u kdew ia ki nongsngap jong U sha ki nongiathuhlyppa kiba la kren ha ka kyrteng jong U Trai, kum ka nuksa jong ka jingjynjar bad ka jingshitom bad ruh ka jingiaishah. Jakob 5:10, u Abel u khristan ba nyngkong eh na ki khun u Adam, u la iap noh kum u martyr. U Enok u la iaid bad U Blei hynrei ka pyrthei kam ithuh ia u. Ia u Noah la kren bein kum uta u shitkhlieh niam biej bad u nongmaham matlah. Kiwei pat ki ia kynduh ia ki jingjynjar jong ka jingshah kren bein kaba shyrkhei ryngkat ki jingtim, hooid ia kiba la shah khum bad shah set koidi ruh. Ia kiwei pat la shoh la symap jur, hynrei kiba khlem la ioh ia ka jingpyllait, ba kin ioh mad ia kata ka jingmihpat kaba kham bha, Hebru 11:36,35” Ellen G. White, _Thoughts From the Mount of Blessings_, p. 33.

**Ki Jingkylli ban ia Puson**:

`Namar ka jingithuh kaba pangnud jong ka jingsniew ha ka pyrthei ka lah ban pynlong iano iano ban lyngngoh la U Trai u synshar ne em, kumno ngin san ha ka jingngeit ka bym lah pynkhih kaban ieng skhem wat hapdeng ki eriong jong ki jingpynshoi? Kata ka long, ha kaei ngi peit dngong khnang ba ka jingngeit jong ngi kan neh ha ka jingieit jong U Blei bad ka bor bad ka jingisynei jong U? Kaei kaba ka diengphna ka ong ha ngi shaphang U Blei bad ka jinglong jong U?`

`Balei ba ka long kaba donkam ban ym shaniah ha ka jingiarap jong ki briew (ki nongialam, ki seng bhalang, ki kynhun jingiakhih) kum ka jingstad jong ngi bad ruh kum ka jubab na ka bynta ka jingbishar ha ka pyrthei hynrei bad shu shaniah tylli lut ha ka Ktien jong U Blei bad ka jingbishar hok jong U?`

`Kiei ki jingthmu ba shisha jong ka jingshisha ba ka jaka kyntang ka long ka jaka jong ka jingbishar U Blei?`

`Kumno ngin lah ban sngewthuh ia ki ktien kiba khor jong ki katto katne tylli ki salm? Kumno kata ka ktien ka iarap ia ngi ban pyniadei ryngkat u briew uba la thoh ia ki?`