---
title:  U Trai U Synshar
date:   13/01/2024
---

### Dkhot Baibl ban pynkhreh ia ka Lynnong
Salm. 105:5, Kolosai. 3:16, Jakob 5:13, Salm 44, Salm 22, Salm 13, Salm. 60:1–5.

> <p>Dkhot Spel-lyndet</p>
> “Ka la jia ruh haba u dang duwai ha kawei ka jaka ba ynda u la wai noh uwei na ki synran jong u u la ong ha u Ko Trai to hikai ia ngi ban duwai kumba U Ioannis ruh u la hikai ia ki synran jong u.” (Loukas 11:1).

Ki Salm ki kyntiew ia ka nongrim jong ka jingngeit ba U Blei ba donbor tam u synshar. U Trai u la thaw ia baroh kiei kiei bad u bat skhem ia ki. U long U Syiem uba donbor tam ha ka pyrthei baroh kawei bad u synshar ia ka pyrthei da ka hok bad ka jingkhuid jong U. ki hukum bad ki ain jong U baroh ki long kiba bha bad ki wanrah jingim ia kito kiba sumar ia ki. U Trai u long U Nongbishar uba hok uba batskhem ia ka pyrthei ba kan iaid beit, bad u leh ia kata da kaba ainong ia kiba hok bad u pynshitom ia ki bymman, hynrei ha ka por jong u hi ym ha ka por jong ngi.

Ka jutang jong U Blei bad ki Israel ki don ka bynta kaba donkam eh ha kaban pynskhem ia ka pyrthei namar ka pyrta ia ka jingpynim jong U Trai. U Trai u la ting khun ia ki Israel kum ka nongkynti ba kordor jong U, da kaba pynlong ia ki Israel, na ki hima baroh kum ki briew jong U. U Trai u long uba iaineh bad ka jutang jong u bad u iaibteng ban sumar ia ki langbrot jong u nalor ki jingbymiaineh jong ki bad ba bunsien ruh ki ialeh pyrshah ia U.

Ka jingsynshar ba donbor jong U Trai ka bat bad pynneh skhem ia ka pyrthei. Ki nongrwai Salm ki kwah ba ki nongpule jong ki ba kin sngewthuh ia kane ka nongrim jong ka jingshisha. Da kane ka jingiohi kum ka jingjingshai, ki nongrwai salm ki wad ban shakri ia U Blei da ka jingaitilut khlem jingartatien.

_Pule ia kane ka lynnong na ka bynta ka Sabbaton, January 20_