---
title:  Pule Shuh Shuh
date:   19/01/2024
---

Pule ia ki Salm 86:5, 15; bad ka jingthoh ka Ellen G. White “God’s love for Man,”pp. 9 – 15 ha ka kot Step to Christ. Kumno ka jingshisha ba U Blei u long ka jingieit ka iarap ia ngi ban sngewthuh khambha ia ki jingbatai kiba bun shaphang U Blei bad ki kam jong u ha ki Salms?

Ka jingiapule jong ngi ha kane ka taiew ka pynleit jingmut ha ki katto katne tylli ki jingbatai shaphang U Blei bad ki jingtrei kam jong U, kaba seng ia ka pyrthei bad kaba pynneh skhem ia ka. Ki nongrwai Salm ki khot bad khmih sha U Blei, Uba long u nongthaw, u Syiem, U Nongbishar, U Nongpynim katkum ka Jutang, bad U Nongai hukum. Ka bynta kaba U Blei u don ha ka pyrthei la pynpaw shuh shuh ha kiba bun kiwei papt ki kyrteng jong U Blei, kaba kynthup ruh Nongaplangbrot (Salm 23:1; Salm 80:1), U Mawsiang ka jingpynim (Salm 95:1), bad U Kpa (Salm 68:5; 89:26). Ha ka pyrthei ngi lah ban don ha ka jingshngain wat hapdeng ki jingialeh bad ki thma, namar ba U Blei u long uba donbor tam bad uba iaineh ha baroh kiei kiei kiba u leh bad u ong. Watla kine ki jinghikai Baibl kim long kiba khraw eh, hynrei ki long kiba ai jingmut ha kibun ki rukom kumba U Blei u la pynpaw ia lalade ha ki Salm.

Katba ngi dang iaibteng ban iapule ia ki Salm, ka long kaba donkam ban kynmaw ba ngin pule ia ki Salm ha ka jingshai jong ka jinglong ka jingieit bad ka jingaiei jong U Blei bad ka jingthmu jong u ban pynim bad pynioh pat ia ka pyrthei kaba la jot. “Katba ngi dang pule shuh shuh ia ka jinglong U Blei ha ka jingshai jong ka diengphna, katta ngi nang iohi ia ka jingisynei, ka jingjemnud bad ka jingmap kaba ia kynduh lang bad ka jingbishar hok jong U, kumba ngi iai khmih thuh ia kiba bun ki sakhi shaphang ka jingieit kaba bynjukut bad ka jingisynei kaba jemnud jong ka kmie ia la I jong I khun.” Ellen G. White, Steps to Christ, p. 15. Ha ki Salm, wat haba ki briew ki iakynduh ia ka jingbishar jong U Blei na ka bynta ka jingialeh pyrshah jogn ki, hynrei ki dang iai khot ia U Blei namar ki tip ba ka jingbitar jong U Blei ka long tang shipor, hynrei ka jingisynei jong u ka long sha ki bymjukut (Salm 103:108).

**Ki Jingkylli ban ia Puson**:

`Balei ba ka jingsngewthuh shaphang ka jingdon ba shisha jong ka jingialeh bakhraw ka long kaba donkam eh ban iarap ia ngi ban sngewthuh ba watla hapdeng ka jingsynshar ba donbor jong U Blei, dang don pat ka jingshitom jingjynjar ha ka pyrthei? Balei ba ka jingdon jong jingialeh bakhraw ka iarap ia ngi?`

`Kumno ba ka jingngeit ba U Blei u long u Nongthaw ka pynwandur ia ka jingsngewthuh jong ngi shaphang ia lade bad ia ka jingiadei jong ngi ba kiwei pat ki jingthaw? Kaei kaba jia haba ki briew ki jngai noh na ka jingshisha (Salm 106:35 – 42). ?`

`Kaei ka jingeh bad ki bleithaw jong ki hima ha ki por hyndai ka Baibl ( Salm 115:4 – 8 ? Kumno shaphang ki bleithaw kiba mynta? Kiei ki jingma bad kita ki bleithaw katba ngi iaid lynti bad U Trai?`

`Kumno ki briew jong U Blei kin im haba ki tip ba ka jingbishar jong U Blei ka sdang shuwa na ki briew jong U? Kumno U Blei un bishar ia ki briew bad kaei kaba kut jong ka?`