---
title:  U Trai U Synshar
date:   15/01/2024
---

Ba la teh skhem lang bad shisha khlem lah ban pyniakhlad bad U Trai kum u Nongpynlong, long U Trai uba donbor tam, uba long u nongsynshar. Ka jingpynbna “U Trai u synshar” la pynbna da ka jingtlem ha ki Salm 93:1, Salm 96:10, Salm 97:1 bad Salm 99:1, hynrei ia ki sur jong ki la iohsngew lyngba ka Kitab Salm baroh kawei.

Ia U Trai la pynkup da ka burom, da ka bor bad ka jingkhlain (Salm 93:1, Salm 104:1). Ia u la kersawdong da u lyoh bad ka jingdum (Salm 97:2). Hynrei u la tap ialade “Da ka jingshai kum ka jingphong” (Salm 104:2). Kine ki ktien pharshi ki pynkhraw ia ka bor u syiem bad ia ka burom jong u bad ba la jied kyrpang ban pynpaw ia ka jinglong kyrpang eh jong ka jingkhraw jong u Blei kaba long palat ban ia kaei kaba u briew u lah ban sngewthuh.

`Pule Salm 97. Kiei ki jinglong jong ka jingsynshar U Blei?(Salm 97:2, 10) kaei ka hima ne jaka kaba U synshar? (Salm 97:1, 5 , 9.)`

Ia ka jingsynshar jong U Trai la batai ha ki kam jong ka jingpynlong jong U (Salm 96:5), ka jingpynim (Salm 98:2), bad ka jingbishar (Salm 96:10). U Trai u la seng ia ka jinglong syiem jong U halor ka pyrthei baroh kawei (Salm 47:6-9). Ka hima U Blei ka long ka hima kaba bymjukut, kaba khraw tam halor baroh ha ka bor bad ka burom (Salm 45:6; 93:1; 103:19). Ia ka jingsynshar jong U Blei la seng ha ka jingisynei, ha ka jingbishar hok bad ha ka hok jinglong khuid, bad ka wanrah ia ka jinglong ba beit ba ryntih bad ka jingskhem ha ka pyrthei kaba la thaw (Salm 98:3; 99:4). Ka jingsynshar jong U Blei ka pyniatylli ia ki nongmane ka bneng bad ka pyrthei ha ka jingiaroh ia U Blei (Salm 103:20-22; Salm 148). Bun ki salm ki pyni lypa ha baroh u bynriew ia ka jingtip shaphang ka jingsynshar jong U Blei (Salm 96:10; 97:1; 99:1; 145:11-13).

Hynrei ym baroh ki briew, lane ki jingsynshar pyrthei, ki sngewthuh ia kane mynta. Ia ka jingsynshar jong U Blei la pynsniew da ki bymman, kiba len bad kiba kren bein ia U Trai bad kiba ban bein ia ki briew jong U (Salm 14:1; 74:3- 22). Watla la kop bad leh bein da ka spah jong ki briew kiba bymman bad da ka jingiaishah slem jong U Blei, hynrei ki nongrwai Salm ki dang shaniah ha ka jingsynshar ba iaineh jong U Blei bad ki dang bteng ban iaisan ha ka jingkular jong ka jingbishar bahok jong U (Salm 68:21; 73:17-20). Da ka jingngeit ki briew jong U Blei ki shadkmen ha ka jingplie ia ka hima jong U Blei lyngba ka jingshakri ba siewspah jong U Khrist bad ki dang ap ia ka jingpyllait jong U Blei ha ka jingwan ba arsien U Jisu (Mathaios 12:26 -28, 1 Korin 15:20-28).

`“Ah phi kiba ieit ia U Trai to shun ia ka jingsniew!” (Salm 97:10). Balei ba ka jingieit jong ngi ia U Blei ka pynlong ia ngi ban isih ia ka jingsniew? Kumno kine ki ar tylli ki jinghikai ki ia dei?`