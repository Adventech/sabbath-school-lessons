---
title:  Uba Ϊai Kynmaw Ia la ka Jutang
date:   17/01/2024
---

`Ka Matpdeng jong ka jingbishar U Blei ka pynmih ia ka jingkylli kaba donkam: Kumno ki briew jong U Blei ki lah ban don jingsuk bad U Blei bad kata ka jingsngewskhem ia ka jingpynim jong U ha ka por jong ka jingbishar? Pule Salm 94:14, Salm 105:7 – 10; Daniel 7:22.`

Ki briew jong U Blei ki la skhem namar ba U Trai ua la pynlong ia ka Seion ka jaka shong jong U (Salm 76:1,2) bad u la seng ia ka jutang kaba bymjukut jong u bad ki kum ka jingkordor jong U (Salm 94:14; 105:8-10). U Blei um ju shu kular ba un ym kyntait ia ki briew ka jutang jong U; u iai trei ban pynneh bad pynskhem ia ki ha U. U map ia ki por jong ki (Salm 103:3); u ai jingbthah ia ki, u kyrkhu ia ki, bad u pynkhlain ia ki briew jong U (Salm 25:8-11; 29:11; 105:24). Ia ka jingbishar jong U Blei la ai ba yn pynphai ia ki briew sha ka hok jong U bad ban pyni nuksa ba U Blei u long uba ieit uba sumar ia ki (Salm94:8-15).

Ki Salm 105 baroh kawei ki pyni ia ka jinglong baiaineh jong U Blei ha ka Jutang jong U ha ka histori jong ki Israel. Ha baroh kiei kiei kiba la jia, kaba bha bad kaba sniew, U Blei u don hangta. U la ialam ia U Josep sha Ijipt bad lyngba jong u, U Blei u la pynim ia ki briew jong U baroh bad ia ki hima baroh kiba don ha kato ka jaka ha ka por jong ka nemsniew bakhraw (Salm 105:16-24). U Blei u la pynmih ia U Moses ban ialam ia ki briew jong u ban mih noh na ka jinglong mraw ha Ijipt, ia kaba u la leh da ki kam phylla suda na ka bynta jong ki (Salm 105:25-38).

U Trai u la ai ha ki briew jong u ia ka ri kaba u la kular (Salm 105:11, 44) bad ia ka jingiada kaba iaineh jong U (Salm 105:12-15). U la nang pynroi ia ki (Salm 105:24), u la pyllait luid ia ki na ki kynrad kiba runar (Salm 105: 37,38), bad u la pyndap ia ki jingdonkam jong ki kiba man la sngi (Salm 105:39 -41). U Trai khlem lah pynkhih u don ha ka bor bad u tehlakam ia kiei kiei baroh kiba iadei bad ki briew jong U – ka jingshisha ba ki nongrwai Salm ki kwah ia ki breiw jong u ba kin ym klet junom.

Haba u Blei u kynmaw ia ka jutang jong U, ka kynthup palat ban ia ka bor jingkynmaw namar ba ka ialam barobor sha ki kam ki jingleh (Jenesis 8:1; 1 Samuel 1:19; Salm 98:3; 105:42-44). Kumjuh ruh, haba ia ki briew la khot ba kin kynmaw ia ki kam phylla bad ki jingbishar jong U Blei, ka mut ba ki briew ki dei ban im ia ka jingim ban pyndonburom ia U Blei.

Ha kane ka jutang, ka jingkhot ba shisha ia ki Israel ka long ba kin iaineh ha kata ka jutang da kaba kin sumar ia ki hukum jong U Blei (Salm 78:5-7; 105:45). Ia ki briew jong U Blei la khot ruh ba kin sakhi shaphang U Blei sha kiwei pat ki jaitbynriew, namar U Trai u kwah ba baroh ki hima kin iasoh lang bad ki briew jong U ki Israel (Salm 105:1,2). Kumta ia ka pyrthei la pynskhem ha ka jutang kaba iada jong U Blei uba donbor baroh bad uba isynei eh (Salm 89:28 – 34).

`Kaei kaba ngi don ha U Jisu, kaba pyni ba balei kine ki jingkular kiba la pynlong ha ki Israel hyndai ki lah ban trei kam ha ngi mynta? (peit Galatia 3:26-29).`