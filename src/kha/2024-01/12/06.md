---
title:  Haba U Blei Um Sngewbha Ha Ki Jingknia
date:   21/03/2024
---

`Pule Salm 40:6-8; Salm 50:7-23; bad Salm 51:16-19. Kiei ki mat ba kongsan kiba kine ki dkhot ki kren hangne? Balei ba U Blei um sngewbha ha ki jingknia kiba U la kren ha Ka Ktien jong U (Eksodos 24:20)?`

Kum ki nongiathuhlypa, ki nongrwai salm ki kren pyrshah ia bun ki jingmane bakla. Ki mat ba kongsan jong ki ha kine ki dkhot kam dei ka jingisih jong U Blei ia ki jingknia ba ki jingleh niam jong ki khun Israel hynrei ka daw bah jong kata ka jingijli jong u ka long: ka jingbym iadei lane ka jingjngai jong ka jingmane bad ka jinglong ba kynja mynsiem.

U Blei u khlem dumok ia ki briew jong U namar ki jingknia jong ki bad kita ki jingknia ainguh thang hynrei na ka bynta ka jingbymman jong ki bad ki kam jong ka jingbymhok kiba ki la leh ha ki jingim ba shimet jong ki (Salm 50:8,17-21). Ki salm kim ialap pyrshah ia ki jingknia bad ki jingmane hynrei pyrshah ia ki jingknia ba thala bad ki jingmane ba thylli, kiba la pynpaw ha ka jingbymhok jong kine ki nongmane.

Haba ki kam kiba paw shabar jong ka jingmane kim iadei bad ka jingmut, jingthmu ka dohnud kaba shapoh jong ka jingmane, ki jinglehniam pyndep rukom ki paw kumba kham donkam bad ia ka jingthmu jong ka jingwan hajan sha U Blei. Kata ka mut ba ka jingleh niam jong ka jingmane ki kut noh tang ha ki hi bad kim long kiba pdiang sha U Blei katkum ka jingkhmih lynti jong u shaphang kita ki jingleh niam.

`Pule Ioannis 4:23,24. Kaei ka mat jingkren jong U Jisu hangne kaba iadei thik ia kaei kaba ka Salm ka maham ia ngi mynta?`

Ki jingknia da ma ki kim long kiba biang. Ka babha aiu kaba kine ki jingknia ki wanrah lada ka dohnud jong kito kiba wanrah ia kita ki jingknia kim long kiba la kylla kaba mut, kiba ngeit, bad kiba sngewsih na ka bynta ki pop jong ki? Dei tang haba ka jingkylla kaba mut kaba shisha ka don ryngkat ka jingainguh ba sngur kaba lah ban pynlong ia ki jingknia jong kita ki masi kyrtong kaba pynsngewbha ia U Blei kum kita ki “jingknia jong ka hok” (Salm 51:19; 50:14). U Jisu u sot na ki jingthoh u Isaiah bad u kren kumne: “ kine ki briew ki wan hajan jong nga da ka shyntur jong ki, bad ki burom ia nga da ki rmiang shyntur jong ki hynrei ka dohnud jong ki ka jngai noh na nga” (Mathaios 15:8). Ka jingeh kaba ki nongrwai salm ki iohi ki long ki juh ki jingeh kiba U Jisu u la iashem bad ki katto katne ki briew, khamtam ki nongialam, ha ka por ka jingtrei jong U ha ka pyrthei.

`Kumno ngin pynthikna ba ngi, kum ki Adventist, da kane ka jingshai bad ka jingtip, ngin ym hap ha ka jingriam ban pyrkhat ba ym dei tang ka jingtip ia ka jingshisha bad ban leh ruh ia kita ki jingleh niam ka jingshisha kim pat biang?`