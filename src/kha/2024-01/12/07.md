---
title:  Pule Shuh Shuh
date:   22/03/2024
---

Pule Ellen G. White, “How to pray,” pp. 39 – 42, ha ka kot _A Call to Stand Apart_.

Ka pdeng long ka jingdonkam ban kylla kaba mut, ka jingkylla kaba mut ba shisha: Ka jingkylla kaba mut ka kynthup ia ka jingsngewsih ia ki pop bad ka jingphai noh na ka. Ngim lah ban kyntait ia ka pop lymda ngi iohi ia ka jinglong bymman jong ka, lymda ngi phai noh na ka na ki dohnud jong ngi, yn ym don jingkylla ba shisha ha ka jingim.

“Don bun kiba la rem noh ban sngewthuh ia ka jinglong ba shisha jong ka jingkylla kaba mut. Ki jingsngewsih jong ki paidbyllien ba ki leh pop bad ki la pynlong ia ka jingkylla thymmai namar ki sheptieng ba ki jingleh bakla jong ki, kin wanrah ia ki jingeh jing jynjar ha ki hi. Hynrei kane kam dei kata ka jingkylla kaba mut katba kum ka Baibl. Ki sngewsih namar ki jingjynjar ym namar ki pop. Kaba kum kata long ka jingsngewsih jong u Esau haba u la iohi ba ka jingkyrkhu jong ka jinglong khun nyngkong kam doh shuh ha U. U Balaam u la sngewsheptieng eh haba u angel u la ieng ha ka lynti jong u ryngkat ka waitlam kaba nep ba la rah, u la phla ia ki pop jong u lym kumta un duh noh ia la ka jingim; hynrei ym don jingkylla kaba mut kaba shisha na ki pop jong ki, ym don jingkylla kaba mut da ki jingthmu ba bha, ym don ka jingisih bad ijli ia ka jingsniew. U Judas Iskariot, hadien ba u la shet kylla ia la u Kynrad, u la phla, “nga la leh pop da kaba nga la die noh ia ka snam ba lui lui.” Mathaios 27:4.” Ellen G. White, _Steps to Christ_, p. 22,23.

“Watla U Blei um shong ha ki templ ia kiba la thaw da ka kti, hynrei u pyndonburom ia ka jingdon jong U ha ka jingialang jong ki briew jong U. U la kular ba haba kin ia wan lang ban wad ia U, ba kin phla ia ki pop jong ki bad ba kin ia duwai iwei ia iwei pat, un ia kynduh ia ki ha U Mynsiem. Hynrei kito kiba ia lum lang ban mane ia U ki dei ban bret lut phar ia ki jingsniew baroh. Lymda ki mane ha U Mynsiem bad ha ka Jingshisha bad ha ka jingitynnad jong ka jinglong khuid, ka jingwan lang jong ki kan ym don jingmut bad kan long kaba lehnohei. Namar ia kiba kum kita U Trai un pynbna “ kine ki briew ki wan hajan jong nga da ka shyntur jong ki, bad ki burom ia nga da ki rmiang shyntur jong ki hynrei ka dohnud jong ki ka jngai noh na nga” (Mathaios 15:8, 9). Kito kiba mane ia U Blei ki dei ban mane ia U “ha ka mynsiem bad ha kaba shisha: naba u kpa ruh u wad ia kiba kum kita ban iamane ia U.” Ioannis 4:23.” Ellen G. White, _Prophets and Kings_, P. 50.

**Ki Jingkylli ban ia Puson**:

`Kaei ka jingai kaba bha tam jong ki nongmane sha U Blei (Salm 40:6-10; Rom 12:1,2)?`

`Kumno ka jingmane ba shimet shimet bad ka jingiamane lang ka don jingiadei? Balei ba ngi donkam ia baroh ar? Kumno ba kawei ka kyrshan ia kawei pat?`

`Bun ki breiw kiba sngewthuh ba ka jingmane ka kynthup ia ka jingduwai, ka jingrwai iaroh, bad ka jingiapule ia ka Baibl bad ki jingthoh ka shakri U Blei. Katba kine ki kam ki long kiba donkam na ka bynta ka jingmane, hato ka jingmane pat ka dei tang katne? Ai nuksa ia kiwei pat ki rukom jong ka jingmane.`

`Ka Ellen G. White ka la thoh: “Ia ka jingshakri jong U ym dei ban peit kum kaba pynsngewsih ia ka dohnud, ka kam kaba shitom. Ka dei banlong ka jingkmen ban mane ia u Trai bad ban don bynta lang ha ka kam jong U.” Step to Christ, p. 103. Kumno ba ka jingmane ia U Trai ka long ka jingkmen jingsngewbha?`