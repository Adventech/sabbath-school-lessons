---
title:  Trai, To Shong Ha Ka Tabernakl Jong Me
date:   19/03/2024
---

`Pule Salm 15. Kiei kita ki briew kiba bit dor ban mane hakhmat ka jingdon jong U Blei?`

Ka jubab ba la ai ha kane ka salm ka pynpaw ba baroh ki jingdonkam la dep pynpaw ha ki Hukum jong U Blei bad ha ki nongiathuhlya; kita kiba ki kam ki jingleh jong ki (“ki trei ha ka hok”) ka jinglong (“ha ka dohnud jong u”) (peit Deuteronomi 6:5; Mikah 6:6-8) ki long ka jingphalang ia U Blei. Ka jaka kyntang ka long ka jaka kaba khuid, bad ia baroh kiba don hapoh jong ka, kaba kynthup ruh ia ki lyngdoh, la pynkyntang lut. Kumta ka jinglongkhuid ka long kaba donkam eh ha shuwa ban rung hapoh ka jingdon jong U Blei. Ka jinglong khuid jong ki Israel ka long kaba donkam eh, ka jingmane ha ka jingiatylli ha ki jinghikai ba khuid bad ban im ruh ka jingim kaba katkum ka jingdawa. Ia ka hukum la ai ha ki briew jong U Blei ban pynlah ia ki ba kin pyndep ia ki jingdawa kiba donkam eh (ban im kum ka hima jong ki lyngdoh). Ka jinglong lyngdoh ba kynja syiem ka kynthup ia ka jingim ba khuid ha khmat jong U Blei bad ban wanrah ia ki jingkyrkhu jong ka Jutang sha kiwei pat ki jaitbynriew.

`Pule Salm 24:3-6 bad Salm 101:1-3. Ka mut aiu ban long kiba Khuid?`

“Ka dohnud kaba janai” ka dei ka jinglong jong u nongmane ba u dei ban don ba un leit ha khmat U Blei. Ka ktien Hebru ‘tamim’ “janai” ka wanrah ia ka jingmut “jingdap pura” bad “Baroh shi tylli” U diengsohwain “ba janai” u long uwei uba dap pura, uba khlem don dak ba sniew bad uba koit ba khiah (Esekiel 15:5). Ki mrad ia kiba yn knia kidei ban long tamim, lane kiba khlem thohbria (Lebitikos 21:;21-24). Ka jingkren kaba “janai” ka dei kaba dap da ka jingshisha (Job 36:4). Ka dohnud kaba “janai” kumta ka long ka “dohnud kaba khuid” (Salm 24:4) lane ka dohnud jong ka ba dap da ka kam ba shisha (Salm 15:2). Ka wad ia U Blei (Salm 24:6) bad la pdiang pat ia ka da ka jingmap ei jong U Blei (Salm 51:2-10). Ka jingim kaba khlem shah kynnoh pop ka mih na ka jingkloi ban pdiang bad phla ia ka jingaiei jong U Blei bad ka hok jong U. ka jingaiei Blei ka ai mynsiem bad pynlah ia ki shakri jong U Blei ba kin im ha ka jingsheptieng ia U Trai, kaba mut ban im ha ka jingiadei kabym lah ban shah pynwit bad U Blei bad ha ka jingpyndem rit ha ka Ktien jong U. ka jingphla jong ka jingim kaba la aiti lut bad kaba la pyndem rit ka wallam ia ka jingiaroh ia U Blei bad ym dei sha lade. Peit thuh ba bun ki jingdawa ha ki Salm 15 la kren ha ki ktien sneng pyrshah (Salm 15:3-5). Kane kam dei shaphang kaba kamai ia ka jingsngewbha jong U Blei hynrei shaphang kaban kiar noh na kiei kiei kiba lah ban pyniakhlad noh ia ngi na U.

`Kumno ngi lah ban pynlong ka jingjied kaba da puson bha ban kiar ia kiei kiei kiba khynniat ia ngi jngai na U Blei? Kiei ki katto katne kita kiei kiei, kumno ngin leh ban kiar na ki?`