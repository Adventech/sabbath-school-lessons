---
title:  Ka Jingmane Ka bym Kut Shuh
date:   16/03/2024
---

### Dkhot Baibl ban pynkhreh ia ka Lynnong
Salm 134; Isaiah 42:10–12; Jingpynpaw 14:3; Salm 15; Salm 101:1–3; Salm 96; Jingpynpaw 14:6–12; Ioannis 4:23, 24.

> <p>Dkhot Spel-lyndet</p>
> “ Ngan rwai ha U Trai katba nga dang im; ngan rwai iaroh ia U Blei jong nga katba nga dang sah”(Salm 104:33)

Katba ka jingiashem jong ngi ia ka jingaiei bad ka bor jong U Blei ka nang san, ngi dei ruh ban kylli lang kumba kylli u nongrwai salm “Ngan ai pat aiu ha U Trai namar ki jingleh bha jong U baroh ia nga?” (Salm 116:12). Ka jubab kaba wan ka long ban aiti ia la ka jingim ban long kiba iaineh ha U Blei.

Ha ki Salm, ka Israel kam dei tang ka jaitbynriew hynrei “U paitlang ba khraw” (Salm 22:22,25; Salm 35:18). Kane ka pynpaw ia ka jingkhot ia ki Israel ba kin iaroh ia U Blei bad ban long ki nongphla shaphang jong U sha kiwei pat ki jaitbynriew namar U Trai u kwah ia baroh ka pyrthei ba kin iasoh bad ki briew jong U ha ka jingmane. Ki briew jong U Trai la pynithuh ia ki kum ki riewkhuid, kiba mane ia U Trai bad kiba ka jingkyrmen jong ki ka long ha U bad ha ka jingieit jong U.

Ban iaroh ia U Trai hapdeng u paitlang ka paw kum ka jingmane kaba shisha. Kane kam mut ba ki jingduwai bad ki jingiaroh jong ki briew marwei marwei ki khun Israel ki long kiba kham duna jingmut. Mar khongpong, ka jingmane jong ki briew marwei marwei ia U Blei ka pynlong ia ka jingmane jong ki paitbah kaba dap pura ha ka jingiadei kaba jan eh bad ka imlang sahlang. Ka imlang sahlang kaba mane la khot ia ka “ka jingialang jong ki bahok” (Salm 11:1). Kiba hok ki tip ia U Blei (Salm 36:10) bad ia kiba la ithuh da U Blei (Salm 37:18), bad kane ka jingiashem ka pyndap ia ki bynta baroh jong ka jingim jong ki.

_* Pynkhreh ïa kane ka Lynnong na ka bynta ka Sabbaton, 23_