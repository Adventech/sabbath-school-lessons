---
title:  Pule Shuh Shuh
date:   02/02/2024
---

Pule Salm 56; Ellen G. White, “Shadkmen ha U Trai,” pp 115 – 126, ha ka kot Ki Mawjam Sha U Khrist.

Kum u nongrwai salm, ki briew jong U Blei ha ki arta baroh ki lyngngoh eh kumno ban rwai ia ka jingrwai U Trai ha ka “ri nongwei.” Ia ka jingngeit jong ngi ha ka jingsynshar ba donbor tam jong U Trai la pynkhih, khamtam ha ki por kiba jur eh, bad ka pynlyngngoh ia ngi la U Blei u long shisha uta uba donbor bad uba synshar ha baroh la kumba kren ka Jingthoh.

Ka jingngeit katkum ka Baibl bunsien ka wanrah ia ka jingsngewbym thikna bad jing lyngngoh kumjuh ruh ka wanrah ia ka jingshaniah bad ka jingpynskhem. Teng teng wan ki jingsngewbym thikna, khamtam hapdeng ka jingbymman ba kynrei ba paw kumba U Blei um don, tad haduh ba ngim sngewlah shah shuh. Hynrei kata ka jingbymsngewthikna kam dei ban long shaphang U Blei lane ka jinglong ba ieit bad ka jinglah ban shaniah jong ka jinglong jong U. Ki Nongrwai salm ki lah ban ym sngew thikna shaphang ka lawei, hynrei bunsien ki phai sha ka jingieit kaba iaineh jong U Blei (Salm 36:5-10; Salm 89:2,8).

Kumta ruh ngi dei ban bud ia kane ka juh ka nuksa. “da ka bor jong phi baroh to khmih shajrong, ym dei shapoh ha ki por jong ki jingeh jingjynjar jong phi, te phin ym iapler ha lynti. Shen phin iohi ia U Jisu ha u Lyoh ba un kner ia ka kti jong U ban iarap ia phi; kaei kaba phi lah ban leh ka long tang ban aiti ha U ia ka kti jong phi ha ka jingngeit bad shah ba un ialam ia phi. Katba phi nang long uba shaniah, shisha lyngba ka jingngeit jong phi ha u Jisu phin long uba dap da ka jingkyrmen.” Ellen G. White, _Testimonies for the Church, vol. 5_, pp. 578, 579.

Ha ki por ba U Blei u buhrieh ia ka khmat jong U, to wat ym niew sting ia ka bor jong ka jingduwai. Mar ia pyrshah kine ki jingjia ki pynlong ia ki nongrwai salm ba kin iit bniah ia lade, ba kin peit biang ia ki kam ka jingpynim jong u Blei ia ki ha ka mynnor, bad ki wad ia U Blei ha ka jingpyndem rit bad ha ka jingphla ia ki pop jong ki(Salm 77:10 – 12, Salm 89:46-52). Ka jingngeit ka nangkhlain haba ngi iakynduh ia ki jingartatien bad ki jingialeh pyrshah ba pynshoi. Ka jingiashem ka kaba ngi ioh lyngba kine ki jingtynjuh ki long shisha kiba kham rem dor kham palat liam ban ia ki mawkordor barem tam ka pyrthei.” Ellen G. White, _Testimonies for the Church, vol. 3_, p. 555.

**Ki Jingkylli ban ia Puson**:

`Ka jingialeh aiu kaba ki nongrwai salm ki iashem ha khmat ka jingbymman? Kiei ki jingjia kiba iasyriem kiba phi la iakynduh, bad kumno phi leh ia ki? Kumno phin long kiba skhem ka jingngeit ha kum kine ki por?`

`Hangno ngin wad ia ki jubab haba ia ka jingngeit jong ngi ha U Blei U la tynjuh da ki jingeh jingjynjar lane da ki briew kiba shah tynjuh hynrei kiba la artatien pat ia ka jingbha bad ka bor jong U Blei?`

`Kumno phin jubab ia ka jingkylli kaba la ju kylli shaphang ka jingbymman ha ka pyrthei kaba la thaw bad ba la bat skhem da U Blei ka jingieit uba donbor tam? Kumno kane ka jingtip shaphang jingialeh bakhraw ka iarap ia ngi ba ngin jubab ia kane ka jingeh?`