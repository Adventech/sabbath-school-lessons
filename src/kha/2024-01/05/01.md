---
title:  Rwai ia ka Jingrwai U Trai Ha Ri Nongwei
date:   27/01/2024
---

### Dkhot Baibl ban pynkhreh ia ka Lynnong
Salm 79:5–13, Salm 88:3–12, Salm 69:1–3, Salm 22:1, Salm 77, Salm 73:1–20, 1 Petros 1:17.

> <p>Dkhot Spel-lyndet</p>
> “Kumno ngin rwai ia ka jingrwai U Trai ha ka ri nongwei? (Salm 137:4).

Ngim donkam ban ngam jylliew eh ia ka Kitap Salm khnang ba ngin shem ba ia ki salm la kren ha ka pyrthei kaba la jot la sniew, ha ka pop, ha ka jingbymman, ha ka jingjynjar, bad ka jingiap. Ki jingthaw kiba la shah pyniaid ha ki hukum ba iaineh jong U Trai uba donbor ki la shah byrngem tyngeh ha ka jingbymman. Haba ka pop ka la pynjot ia ka pyrthei kham palat, ka pyrthei ka la nang kylla sha kata ka “ri nongwei” ia ki briew jong U Blei. Kane ka jingshisha ka wanrah ia ka jingeh ha u nonrwai salm: kumno ban im ia ka jingim jong ka jingngeit ha ka ri nongwei?

Kumba ngi la iohi, u nongrwai salm u ithuh bad iaroh ia ka jingsynshar badonbor jong U Blei bad ka bor jong U, kumjuh ia ka jingbishar hok jong U. Ki tip ba U Blei U Long ka jaka rieh kaba bymjukut bad kabym ju shah rem ba ka long ka jingiarap ha ki por jong ki jingjynjar. Namar kane ka daw ki nongrwai salm ki ju don ha ka por kaba sngew lyngngoh eh (mano hi bym lyngngoh) haba i kumba u Blei um don hynrei tang ka jingsniew suda kaba kynrei ha ka pyrthei watla ka pyrthei ka don ha ka bor ka jingsynshar jong U Trai babha. Ki salm kum ki jingduwai la pynpaw ha ka jingjubab jong u nongrwai shaphang ka jinglong ba jar jar jong U Blei. Ha ka juh ka por u nongrwai u kren shaphang ka jingim kum bymdon U Blei bad ruh ia ka jingdon jong U Blei.

_* Pynkhreh ïa kane ka Lynnong na ka bynta ka Sabbaton, February 3._