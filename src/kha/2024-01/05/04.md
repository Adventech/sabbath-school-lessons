---
title:  Hangno U Blei?
date:   30/01/2024
---

`Pule Salm 42:1-3, Salm 63:1, Salm 69:1-3, bad Salm 102:1-7. Kaei kaba la wanrah ia jingsngewsih kthang ha u nongrwai Salm?`

Ym tang ki jingjynjar ba shimet bad jong ki paitbah kiba la pynjynjar ia u nongrwai salm, hynrei ruh kham khraw ka long ka jingbym pynphai khmat jong U Blei ia u shakri jong U, wat hapdeng ki jingeh kiba u iashem. Ka jingbym don jong U Blei ka long kum ka dewryngkhiang kaba la tyrkhong palat eh (Salm 42:1-3; Salm 63:1) bad ka jingsngewdukha eh u briew (Salm 102:2-4). U nongrwai salm u la sngew kumba ia u la weng noh na U Blei bad u ianujor ia lade bad ka sim kaba marwei. “Nga long kum u pelikan ha khlaw nga la kylla long kum ka dkhoh ha ki jaka kynjah. Nga ap phira bad nga la kylla long kum u sim iing uba sah weibriew halor ing.” (Salm 102:6,7).

Ka jingkdew ia ka khlaw ka pynpaw ia ka jingsngew jong ka jingshah kyntait marwei na U Blei. Ka sim “weibriew halor ka ing” ka don shabar jong ka skum jong ka, shabar na ka jaka rieh tngen jong ka. U nongrwai salm u iam sha U Blei “Na ki jingjylliew,” la kumba la tyllep noh ia u da ki um bah bad u ba la ngam jyllop shapoh ka “jingjylliew” (Salm 69:1-3, Salm 130:1). Kine ki pynpaw ia ka jingshah banbein ha kaba ym don jaka ban lait phet, hynrei tang da ka jingtrei kam phylla U Blei hi.

`Pule Salm 10:12; Salm 22:1; Salm 27:9, bad Salm 39:12. Kumno u nongrwai salm u jubab ia ka jingsngew bym don U Blei?`

Ka long kaba sngewtynnad eh ba u nongrwai salm u la rai jingmut ba un ym sngap jar ha khmat ka jingsngap jar jong u Blei. Ki nongrwai salm ki ngeit bha ha ka jingduwai, namar ba ka jingduwai ka leit sha U Blei Uba im bad uba dap da ka jingaiei. U Blei u dan iai don hi, watla haba ngi sngew kumba um don. U dang dei u juh U Blei uba la iohsngew ia ki ha ka mynnor bad kumta ki sngewskhem eh ba u dang iohsngew ruh ia ki haduh mynta.

Ka jingsngap jar jong U Blei ka pynlong ia ki nongrwai salm ba kin iit bniah ialade bad ba kin wad ia U Blei hynrei da ka jingphla ia ki pop jong ki ryngkat ka jingkyrpad ha ka jingdem rit. Ki tip ba U Blei un ym iai sngap jar shijunom. Ki Salm ki pyni ba ka jingiakren bad U Blei ka dei ban iai bteng, khlem da khein ia ka jingiashem ka jingim.

`Kaei kaba ngin nang na ka jingjubab jong ki nongrwai salm ia kane ka jingi kumba U Blei um don? Kumno phin jubab ha ki por kiba phi sngew ba U Blei ia phi u sngap jar jar? Kaei kaba pynneh pynsah ia ka jingngeit jong phi?`