---
title:  Ioh Kiba Hok Kin Hap ha ki Jingpynshoi
date:   01/02/2024
---

`Pule Salm 37:1,8; Salm 49:5-7; Salm 94:3-7; bad Salm 125:3. Ki jingialeh aiu ba u nongrwai salm u ia kynduh?`

Kine ki Salm ki iam pyrshah ia ka jingmanroi jong ki bymman bad ba ki long ki jingeh ba shisha ia uba hok. Ki bymman ym tang ba ki manroi hynrei bunsien ruh ki niewbein ia u Blei bad ki iuhroit ia kiwei pat. Ka jingeh kaba khraw ka long ba katba “u diengsynshar jong ka jingbymman”(Salm 125:3) u dang synshar ia ka pyrthei, te “u diengsynshar jong ka hok” (Salm 45:6), u I kumba un shahrem noh. Te balei ba ym shu leh bymman beit la kumba leh kiwei pat?

`Pule Salm 73:1-20, 27. Kaei ka jingeh kaba la pyniaid lyngba ia u nongrwai? Peit ruh 1 Petros 1:17.`

Katba u nongrwai ha ki salm 73 u dang puson ha ki jingsniew kiba kiba dang jia ha ka pyrthei, um lah shuh ban iohi ia ka dur bakhraw jong ka jingmut jong U Blei. Ka jingeh ba ka jingmanroi jong ka jingbymman ka wanrah ha ka jingngeit jong u ka long kaba ktah jur eh; u la ngeit, ruh ba u la pynshongnia bha shaphang ka jingbym myntoi jong ka jingngeit ha kane ka nongrim.

Watla katta ruh, ki Salm 73 ki pyni ba “kine kiei kiei ki pynpoh ia kito kiba leh matlah ia ka dkhot kaba nyngkong jong kane ka salm, kaba long ruh ka pasoh jong ka salm baroh kawei: Da shisha U Blei u long uba bha ia u Israel, kata ia kiba khuid la ka dohnud” -- Johannes Bugenhagen, Reformation Commentary on Scripture (Downers Grove, II: Inter Barsioty Press, 2018), p. 11.

Ia u nongrwai salm la ialam sha ka Jaka kyntang, ka jaka jong ka jingsynshar donbor jong U Blei, bad ia u la pynkynmaw hangta ba “mynta ka sngi” ba dei tang iwei I bynta jong ka ain u Moses, hynrei u dei ba un pyrkhat ia kaba “kut” ha kaba ki bymman kin hap ha ka jingbishar jong U Blei. U nongrwai u sngewthuh ia ka jingshisha ha ka jaka kyntang bad ba u phla ia ki jingbiej ba mynshuwa jong u, kane ka pyni ba ia ka jingshisha lah ban sngewthuh tang da ka jingiohi kaba kynja mynsiem bad ym dei da ka jingpyrkhat stad u briew.

`Kumno ka jingkular jong ka jingbishar U Blei ia ka pyrthei, bad halor baroh ki jingbymman jong ka, ka ai ka jingtngen ia phi hapdeng kiba bun ki jingbymman kiba dang trei kam mynta ba kin ym lait na ka jingshah pynshitom U Blei?`