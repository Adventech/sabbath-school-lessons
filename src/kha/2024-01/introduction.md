### Ki Salm: Ka Jaka Ha Kaba U Blei Bad Ki Briew Ki Iakynduh Mar Dohnud

Ki Salm ki dei ki jingduwai bad ki jingrwai kiba khraw eh jong ka Baibl. Ia kiba la khlei lyngba ki jingiaroh, ki jingkmen, ki jingsngewsih, bad ki jingdukha mynsiem, ia kiba la kren ne rwai ha kaba kynjah ne ha ka ba bun paitbah, da ki riewrit, da ki syiem, da ki nongthoh jingrwai bad ki lyngdoh, kiba wan na ki thymmei jong ki riewkhuid ne ki nongpop kiba la kylla kaba mut. Ka Kitab Salm ka long kum ka Kitab jong ki jingduwai bad ruh ka kot jingrwai jong ki riewngeit lyngba ki pateng la pateng bynriew.

Ka bynta ba kongsan jong ki Salm kumba ka Baibl ka kren ha ngi ka long, ba ki Salm ki kren na ka bynta jong ngi bad ryngkat lem bad ngi. Ki Salm ki long ki thymmei jong ki jingkyrkhu, ka jingkyrmen, ka jingkhihim, ka nongialam ha ki ar bynta, ka jingpuson ha marwei marwei bad ruh ka jingpynleit jingmut ha ka jingkhraw U Blei, kaba pynpaw ia ka jingpyllait ia u briew uba la iam na ki jingjylliew bah bad uba la thrang eh ban aiti thymmai ia lade sha U Blei. Kumta kam long kaba phylla ba kiba bun ki briew ki shem ba ki jingrwai Salm ki pynkynduh bad ki iadei eh bad ki jingiashem jong ki haduh ba ki pdiang ia ki kum ki jingduwai ba shimet jong ki. U Luther da kaba sngewsih u kren shaphang ki Salm: “Mano mo ba lah ban shem ia ki ktien kiba khia thew ban pynpaw ia ka jingkmen palat ban ia ki Salm jong ka jingiaroh bad ka jingsngewnguh? Ha ki phin iohi ia ki dohnud jong ki riewkhuid baroh la kumba phi peit kai ia ka kper kaba itynnad eh da ka jingkmen, lane ba phi khmied sha bneng. Lane nangno u briew u lah ban shem ia ki ktien kiba tlem, kiba ktah, kiba kham sngewsih ha kaba ki lah ban pynpaw ia ka jingsngewsih palat ban ia ki Jingrwai jong ka jingsngewsynei. Ha kine, phi iohi ia ki dohnud jong ki riewkhuid baroh la kumba phi peit ia ka jingiap lane peit ia ka dujok, kaba dum bad kaba ingiew, ba la pynpaw ha ki syrngiew jong ka jingbitar shla U Blei . . . Namar kata ka long kaba suk ban sngewthuh balei ka Kitab Salm ka long ka Kitab kaba sngewtynnad eh jong ki riewkhuid. Ia uwei pa uwei u briew ha man kawei pa kawei ka jingjia ne jingiashem jong u, lah ban shem ia ki Salm kiba iadei biang bad kita ki jingiashem kiba u sngew ba ki kren tang na ka bynta jong u hi marwei. Ym don ha kiwei pat ki Kitab ba u lah ban shem ia ki ktien kiban ia ryngkat bad ki, lane ym don ktien kiba kham bha hangno hangno.” Martin Luther, _Martin Luther: Selection From His Writings_, ed. John Dillengerger (New York: Anchor Boods, 1962), pp. 39,40.

Ban mad ia ka bor kaba pynkylla jong ki Salm, ia ngi la khot ba ngin rwai bad duwai na ki kumba la leh da ki riewngeit ha ki pateng la pateng kiba la pyndonkam ia ki Salm ba kin theh ia ki jingiaroh jong ki, ia ki jingiasaid jong ki, ia ki jingphla jong ki, ia ki jingiam jong ki bad ia ki jingainguh jong ki sha U Blei jong ka jingaiei bad ka Hok Uba Donbor tam.

Hato ngi donkam ban ia pule ia ki Salm haba kumta? La kum kiwei pat ki jingthoh ka Baibl, ia ki Salm la thoh ruh ha ka thymmei ka histori, ka thioloji, bad ha ka thoh ka tar. Ka jingthmu jong ka jingiapule ia ki Salm ka long ban wallam ia ka jingmut ba shisha jong ki Salm sha ki nongpule kiba mynta ki sngi. Ngi dei ban tip ba katba ki Salms kilong ki jingduwai jong ki briew jong U Blei, bad ki dei ruh ki jingduwai kiba U Jisu u la duwai kum u briew ha ka pyrthei, ki Salm ki long ruh ki jingduwai shaphang U Jisu. Ki dei ki jingpynpaw jong U Blei ha u bynriew. Kawei pat ka thong jong ka jingiapule ia ki Salm ka long, ban nang na ki Salm shaphang baroh kiei kiei kiba U Blei u la leh, bad u dang leh, bad un dang iai leh na ka bynta ka pyrthei ha U Jisu bad lyngba jong U.

Ki Salm ki dei ka thup jong ki 150 tylli ki jingrwai, kane ka thup kam dei kaba shu lum kulmar la kumba ngi iohi. Ki Salm ki long ki sakhi jong ka jingiakynduh ha ka jingiaid lynti ki khun U Blei. Ka jingiaid lynti ka sdang da ka jingngeit kaba la seng skhem bha da U Blei ha ka jingsynshar ba donbor tam jong U, ha kaba kiba bha ki ioh ia ka bainong bad ki bymman kin shah pynnjot. Katba ngi nang ia iaid ha ka jingiapule jong ngi, ngin sa iohi kaei kaban jia haba ia ka jingngeit ba khraw tam ha ka pyrthei la kop kylla da ka jingbymman. Hato U Blei u dang synshar? Kumno ki riewngeit kin rwai ia ka jingrwai U Trai ha ka ri nongwei?

Ka jingthrang bad ka jingduwai jong ngi ki long ba ki Salm kin pynshaitbor ia ngi ha ka jingiaid lynti jong ngi ha ka jingim, bad lyngba jong ki, ngi lah ban ia kynduh ia U Blei man la ka sngi, ha ki dohnud bad haduh kata ka sngi ba ngin iohi ia U Jisu Khrist markhmat.

_Ka Drasgoslava Santrac, PhD in Old Testament, ka dei ka Managing Director of the Encyclopedia of Seventh day Adventist ha ka General Conference of Seventh day Adventist World Headquaters. Ka la thoh ia ka Volume jong Ki Salm 76 – 150 na ka bynta ka Seventh day Adventist International Bible Commentary._