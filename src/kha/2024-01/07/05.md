---
title:  Ka Jingiaroh long ia U Blei Uba khrawbor bad Uba Isynei
date:   14/02/2024
---

`Pule Salm 113 bad 123. Kiei ki ar tylli ki bynta kiba iapher jong ka jinglong jong U Blei ia kiba la kren ha kine ki salm?`

Ki Salm 113 bad 123 ki iaroh ia ka jingkhraw bor bad ka jingisynei jong U Trai. Ka ka jingkhraw bor jong U Trai la pynpaw ha ka jingkhraw jong ka kyrteng jong u bad ha ka khet kaba la kyntiew jong U, kaba long halor baroh ki hima bad ki bneng (Salm 113:4,5; Salm 123:1). “Uei uba kum U Trai U Blei jong ngi” (Salm 113:5) ka dei ka jingkren jong ka jingngeit ba ym don bor napoh ne nabar jong ka pyrthei kaba lah ban ialeh pyrshah ia U Blei ki Israel.

Ka jaka kaba jrong ka bym lah kot shuh kaba U Blei u shong la batai da ka jingshisha ba U Trai u mon eh ban “Pynpoh ia lade” lane ban hiar noh shapoh ba un khmih ia ka bneng bad ka pyrthei” (peit Salm 113:6). Ym don balah ban khanglad ia U Blei uba shong ha jrong ban khmih ia kaei kaba jia hangne hapoh. Ia ka jingisynei jong U Blei la pynpaw shynna da ka jinglong ba la kloi ban don bynta da ka jingaiei bad ka pyrthei bad ban pynim ia kiba duk kiba kyrduh na ki jngjynjar jong ki. Ym don jingbuhrieh ia ka kti ba sbun jong U Blei ka bneng kaba jngai na u shakri jong U.

Ka jingkhraw U Blei bad ka jingri jingsumar jong U, ia kaba ym lah ban batai ne pynshai, ka paw ha ki kam jong ka jingisynei bad ka jingsngewlem jong U. Kiba duk kiba kyrduh bad ki la shah ban bein ki lah ban iashem ia ka bor kaba pyllait ka kti jong u kaba un leh na ka bynta jong ki. U Blei uba la kyntiew un pynpaw ia ka jingkhraw jong U da kaba u pyndonkam ia ka bor jong u ban pynkhraw ia kiba rit bad kiba la shah banbein. Ki briew ki laitluid ba kin leit sha U Trai namar ka burom bakhraw tam jong U bad ka jingsynshar bahok jong U kam pynkylla ia ka jingshisha ba u long U Nongthaw bad u Nongpynim ba isynei bad ba aiei jong ki, ba ki briew ki long ki shakri jong U, kiba long ruh ki khun baieit eh jong U.

Kumta ka jingmane ka pynkhih pynim ym tang da ka jingkhraw jong U Blei hynrei ruh da ka jingbha jong U. Ka jingiaroh kam shah khum shah teh ha ka jaka bad ka por (Salm 132:2,3). Ka jingkhraw bad ka jingisynei jong U Blei la pynpaw khambha eh ha U Jisu Khrist uba la jied mon sngewbha ban wan hiar na bneng bad ban shah pynpoh ia lade haduh ka jingiap halor ka diengphna khnang ban kyntiew ia u bynriew uba la hap (Philipi 2:6,8). Hangne ha ka diengphna, ngi don ia ka daw kaba khraw tam ba ngin mane bad iaroh ia U Blei na ka bynta kiei kiei baroh kiba u la leh na ka bynta jong ngi.

`Puson bha ia ka diengphna ia kaei kaba la jia hangta na ka bynta jong phi shimet. Na kaei kaba U Jisu u la pynim ia phi? Balei ba ka long kaba donkam eh ban buh ia ka diengphna ha khmat duh jong ka jingmut jong phi?`