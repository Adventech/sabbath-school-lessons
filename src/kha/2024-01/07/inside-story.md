---
title:  Ka Jingiathuhkhanna kaba Jia shisha
date:   16/02/2024
---

### Ia Ki Jingkit Bakhia baroh la weng noh: Bynta 3

_Da: U Andrew McChesney_

Ha ka janmiet sngi pynkhreh, u Sekule u dang ap shabar ka jaka sah ki shynrang ha hostel ha Sarajevo, ka nongbah jong ka Bosnia bad ka Herzegovina. U dang ap ia uwei u khynnah uba la pynbitar ia u, bad u thmu ban shoh ia u.

Katba u dang ap, uwei u paralok u la tyrwa ia jingdih ia u. U la dih, bad hadien ba u la dih shibun u la buaid eh. Ha ka step kaba bud, u la tip ba ki paralok jong u kin sa pyndom khlem sangeh ia u ba u khlem ioh pynhiarkput. U la rai ba un phet rieh ha kata ka sngi. Hynrei hangno un leit? Te u la kynmaw ia ka jingkhot sngewbha jong I nonghikai Adventist ban leit jingiaseng lang bad i. Ka la dei ka step sngi Sabbaton

U shniuh jong u Sekule u long uba jrong bad uba jakhlia. U khlem sait la shi bnai. Ka lyer ba pynhiar mynsiem jong u ka sma iwtung. Hynrei u leit beit sha ingmane. Ynda u la poi, u la peit bha ia ka jaka ba un shong. U la iohsngew ba ki Adventist ki ju lehkmen ia ka “Sweet Sabbath” man la ka taiew, bad um kwah ban shong hajan jong ka meiieit. Da kaba u iohi ia kawei ka khynnah ba bhabriew, u la shong hajan jong ka.

Haba u pastor u la sdang ban ialap, U Sekule u la shu ang ha ka jinglyngngoh. U pastor u la ai ia ki jingjubab ia ki jingkylli shaphang ka bneng bad ka dujok. Ia ka jingkit bakhia eh ha u la weng noh na ka dohnud jong u ba shisha U blei u long ka jingieit (1 Ioannis 4:8), uba thrang eh ban pynim ia uwei pa uwei u nongpop (Loukas 19:10), bad un ym bret iano iano ruh ha dujok bymjukut (Malakhi 4:1,3; Salm 37:10,11).

Hadien ka jingkren, don ba la tyrwa ia u Sekule ban wan sha ka jingiaseng ialap, bad kumta u la leit. Ha kaba kut jong ka jingialap, u la kylli ia u pastor, “sngewbha iathuh ia nga, “kiei kiba nga lah ban leh bad kiei kiba ngam lah ban leh.”

“Phi lah ban leh baroh kiba phi kwah” la ong u pastor.

“Wat kren kumta,” la ong u Sekule. “Iathuh ia nga kaei kaba nga lah ban leh bad kaei kaba ngam lah ban leh.”

“Phim lah ban trei kam ha ka sngi Sabbaton,” la ong u pastor.

“Toa, ngan leh.”

“Phim lah ban iashoh badno badno.”

“Toa ngan leh.”

“Phim lah ban bam ia ki jingbam kibym khuid.”

“Ha ka jingshisha ngi ai jingmut ia phi ba phin ym bam doh shuh.”

“Toa ngan ym bam doh shuh.”

Naduh kata ka sngi u Sekule um ju leit skul shuh lane trei ha ka sngi Sabbaton. Um ju iashoh shuh badno badno, bad um ju bam doh shuh. U la shah pynbaptist hadien hynriew bnai, ha ka arta kaba 18 snem. Hynrei u la pdiang lut ia ki jinghikai Adventist baroh namar ia ki jingkylli jong u shaphang U Blei bad ka dujok la dep jubab pura na ka Baibl.