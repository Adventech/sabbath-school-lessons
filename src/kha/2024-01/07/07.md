---
title:  Pule Shuh Shuh
date:   16/02/2024
---

Read Ellen G. White, “The Sinner’s Need of Christ,” pp. 17–22, in _Steps to Christ_.

Ha ki salm, ki sur jong ki briew jong U Blei ki iasoh lang kawei ha kaban iairwai ia ka khoros “ka jingisynei jong U ka iaineh junom” ha ka jingleh kmen ia ka jingieit kaba bymjukut jong U Blei (Salm 106:1; Salm 107:1; Salm 118:1-4; Salm 136). “ Ban ym iaroh ia U Blei ka mut ban klet noh ia baroh ki jingkyrkhu, ban ym ainguh ia ki jingai sngewbha U Blei. Tang kito kiba iaroh kin ym klet. Ban shu pyrkhat bad ban kren shaphang U Blei kam pat dei ka jingiaroh ia U. ka jingiaroh ka sdang tang haba u briew u ithuh ia ki kam bakhraw jong U Blei bad ia ka jingkhraw bor jong U, bad kumjuh ruh ba jubab da ki jingiaroh ka jingaitlut ia ka jingbha, ka jingisynei bad ka jingstad jong U.” Hans LaRondelle, _Deliverance in the Psalms_, p. 178.

Ka jingdonkam eh jong ka jingphla shem mynsiem ia ka jingisynei kaba iaineh jong U Blei ka nang kham ngam jylliew eh haba ngi kynmaw ba U Blei u long khesed – kaba mut, ka jingsbun bad ka jingiaineh kaba kata jutang jong U, ka neh skhem bad ka ju kylla wat hapdeng ki pop jong u briew bad ki jingialeh pyrshah jong u ia U Blei.

“Ngi la leh pop pyrshah ia U, ngi long ki bym dei hok shuh ban ioh ia ka jingsngewbha jong U, hynrei ma U hi u la buh ha ki shyntur jong ngi ia kine ki jingkular kiba thiang eh, “wat isih ia ngi na ka bynta ka kyrteng jong me; wat pynjahburom ia ka khet ka burom jong me, to kynmaw to wat pynkhein ia la ka jutang bad ngi.” Jeremaiah 14:21. Haba ngi wan sha u bad ngi phla ia ka jingbym dondor jong ngi ha U, u la kular skhem ha ngi ba un ioh sngap ia ki jingiam jong ngi. Ka burom jong ka khet jong U neh na ka bynta ka jingpyndep ia ki ktien jong u ha ngi.” Ellen G. White, _Christ's Object Lessons_, p. 148.

Haba u la mad ia ka jingaiei ba khraw jong U Blei (Salm 103::2) ka pynshlur ia u nongrwai salm ba un ong ba “ U Trai u leh ia ki jingleh hok bad ki jingbishar ia kita baroh ba la ban bein” (Salm 103:6). Kumta ka thong kaba khadduh jong u nongrwai salm ha ka jingphla ba shimet jong u bad ka jingiaroh ia ka jingisynei jong U Blei ha ka jingim jong u ka long ban phla pynthikna sha kiwei pat ia ka jingieit jingsbun jong U Blei khnang ba ki ruh kin plie ia ki dohnud jong ki sha U Blei bad ban pdiang ia ka jingaiei kaba pynim jong U bad ban iaroh ia U (Salm 9:11,12; Salm 22:22-27; Salm 66:16).

**Ki Jingkylli ban ia Puson**:

`Kiei ki jingshisha kiba iathuh ba ka jingisynei jong U Blei ka long ka ba neh junom na ka bynta ka jingpynim ia ki briew? Balei ba kane kam mut ba u briew um dei ban iai leh pop namar ba don ka jingisynei jong u Blei kaba neh junom?`

`Kumno ngin pyniadei ia kata ka jingmapei jong U Blei na ka bynta ki pop jong ngi bad ha ka jingbishar jong U Blei halor ki pop?`

`Kumno ka jingpynpaw ia ka jingisynei jong U Blei ha ka Testament kaba Thymmai ka iadei bad kito kiba la kren ha ki Salm (Ephesos 2:4,5; 1 Timothi 1:16; Titos 3:5; Hebru 4:16) ?`