---
title:  Ka Jingisynei Jong Me Ka Kiew Shaduh Ki Bneng
date:   10/02/2024
---

### Dkhot Baibl ban pynkhreh ia ka Lynnong
Salm 136, Salm 51, Salm 130, Salm 113, Salm 123.

> <p>Dkhot Spel-lyndet</p>
> “Ngan ainguh ia me, Ah Trai hapdeng ki kynja bynriew, ngan rwai ki jingiaroh ha me hapdeng ki jaid bynriew, Namar ka jingisynei jong me ka khraw haduh ki bneng bad ka jingshisha jong me haduh ka suin bneng” (Salm 57:9,10).

Ki nongrwai salm ki sngewthuh ba ki long kiba duk eh ha ka jinglong ba kynja mynsiem bad kim don ei ei kaba bha ba kin pynphai sha U Blei; kata ka mut kim don ei na lade lane hapoh jong ki kaba pdiang sngewbha ia ki hakhma ka khet bakhuid jong U Blei (Salm 40:17). Ki sngewthuh ba ma ki kumba ma ngi baroh, ngi donkam ia ka jingaiei, ka jingaiei jong U Blei.

Ban kren lyngkot, ki donkam ia ka gospel.

Ki salm ki shon jur ia ka jingshisha ba ki briew shisha ki long kiba hap tang bah shu ap tang ia ka jingisynei U Blei ha kiei kiei baroh. Kaba kmen eh ka long ba ka jingisynei jong U Blei ka long kaba bymjukut, kumba la punpaw ha ka jingpynlong U Blei bad ha ka histori jong ki briew jong U Blei (Salm 136). Hakhmat jong U Blei ba bymjukut, ka jingim jong u briew ka long phngit eh kum u phlang, hynrei u Blei u la sngewsynei eh ia u bynriew bad u la pynthymmai biang ia ka bor jong ki (Salm 103:3,5,15), bad tang ha u ki don ia ka jingkular na ka bynta ka jingim bymjukut.

Ki briew jong U Blei ki ioh ia ka jingpyntngen ha ka jingshisha ba U Blei u long uba iaineh ha ka jutang jong u. ka jingkyrpad jong ki briew, kampher wat la ki long kiba shon jur, bunsien ki long kiba dap da ka jingkyrmen, namar ba la kyntiew ia ki beit beit sha u Kpa uba sngewlem jong ngi uba ha bneng (Salm 103:13; Salm 65:5; Salm 89:26). Ki jingiashem kiba thymmai ia ka jingaiei bad ka jingieit jong U Blei ka pynkhlain ia ka rai jong ki ban mane bad ban shakri tang ia U Blei, ym iano iano ruh

_* Pynkhreh ïa kane ka Lynnong na ka bynta ka Sabbaton, February 17._