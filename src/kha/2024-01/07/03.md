---
title:  To thaw bad buh hapoh jong nga ka dohnud bakhuid
date:   12/02/2024
---

`Pule Salm 51:1-5. Balei ba u nongrwai Salm u kyrpad ia ka jingisynei jong U Blei?`

U syiem Dabid u la theh lut ia ka dohnud jong U ha khmat U Trai, u da pan map ia ki pop jong u baroh ha ka por kaba dum tam jong ka jingim jong U (2 Samuel 12). Ka bor ban map ka dei ka jingaisngewbha kaba kyrpang eh jong ka jingaiei U Blei, ka jingmih jong “katba kum ka jingkynrei ki jingisynei bajem jong me”(Salm 51:1). U syiem Dabid u khot kyrpad ia U Blei ba un leh ia u ym katkum ki pop kiba u la leh (Salm 103:10) hynrei katba kum ka jinglong Blei babha jong U, ka jingisynei jong U, ka jingiaineh bad ka jingjemnud jong U (Salm 51:1; Eksodos 34:6,7).

`Pule Salm 51:6-19. Kumno la pynpaw ia ka jingmap ia ki pop ha kine ki dkhot? Kaei ka thong jong ka jingmap U Blei?`

Ka jingmap jong U Blei ka kynthup palat ban ia ka jingpynbna ka ingbishar ba u nongshah mudui um don kti ha ki jingsniew bad u long uba lui lui. Ka wanrah ia ka jingkylla kaba khraw kaba rung shaduh ki bynta ba shapoh jong u briew hi (Salm 51:6; Hebru 4:12). Ka thaw thymmai pat (Salm 51:10; Ioannis 3:3-8). Ka verb ha ka ktien Hebru ‘bara’ ba mut ‘la thaw’ ka kdew ia ka bor blei ban shna (Jenesis 1:1). Tang U Blei uba lah ban bara; tang U Blei uba lah ban wanrah ia ka jingkylla kaba shisha bad kaba neh junom ha ka dohnud jong u briew uba la kylla kaba mut (2 Korin 4:6).

U Dabid u kyrpad ba ia u yn pynkhuid da u hisop (Lebitikos 14:2-8; Salm 51:7). U sngew ba ki pop jong u ki la beh noh ia u na khmat U Blei kumba long ruh u nongpang nianglyngkut uba la shah beh noh na khmat ka imlang sahlang katba ka jingpang jong u ka dang sah (Salm 51:11). U sheptieng ba ki jingknia kim lah ban pynkhuid pura ia u namar ba ym don jingknia kaba lah ban pynkhuid ia ki pop leh khnang jong u ha ka jingklim bad ka jingpyniap (Eksodos 21:14; Lebitikos 20:10).

Dei tang ka jingaiei ka bym don kyndon shuh jong U Blei kaba lah ban pdiang ia ka “dohnud kaba la pait la pra jong u Dabid” kum ka jingknia kaba lah ban wallam pat ia u Dabid sha ka jingiadei jong u bad U Blei (Salm 51:16,17). Da kaba pan ban shah pynkhuid da u hisop, ka mut ba u kwah ban leit phai pat sha ka jingdon jong U Blei.

`Lada U Blei u lah ban map ia u Dabid na ka pop klim, ka pop shukor bad ka pop pyniap, ka jingkyrmen aiu kaba don hangne na ka bynta jong ngi?`