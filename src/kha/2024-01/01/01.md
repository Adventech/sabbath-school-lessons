---
title:  Kumno ban pule ia Ki Salm
date:   30/12/2023
---

### Dkhot Baibl ban pynkhreh ia ka Lynnong
1 Khronikl. 16:7; Nehemaiah.12:8; Salm. 25:1–5; Salm. 33:1–3; Rom 8:26, 27; Salm 82:8; Salm 121:7.

> <p>Dkhot Spel-lyndet</p>
> “U la ong ruh ha ki, kine ki long kita ki ktien ia kiba nga la kren ha phi mynba nga dang don lem bad phi ba ka dei ba yn pyndep ia kiei kiei baroh ia kiba la thoh ha ka hukum U Moses bad ha ki Nongiathuhlypa, bad ha ki Salm de, shaphang jong nga. Ynda kumta u la plie wang ia ka jingmut jong ki ia kaban shemphang ia kita ki jingthoh.(Loukas 24:44,45).

Ka Kitab Salm ka dei ka Kitab jong ki jingduwai bad ki jingrwai na ka bynta ki Jiw bad ki Khristan lyngba ki arta baroh. Watla ki Salm ki dei ki jong ki ktien jong ki nongrwai Salm hynrei ki kdew sha U Blei, ki Salm ki khlem mih na ka jingmut jong u briew hynrei na U Blei uba pyrsad mynsiem ha ki jingmut jong ki.

Shisha U Trai u la pyrsad mynsiem ha ki ba kin thoh ia kaei kaba ki la thoh, kaba long ka daw kumba baroh kiwei pat ki Kitab ha ka Baibl (2 Petros 1:21), U Blei ha ki Salm u kren ha ngi lyngba ki shakri jong u da U Mynsiem Bakhuid. U Jisu, ki apostol, bad ki nongthoh ia ka Testament kaba Thymmai ki sot na ki Salm bad ki kdew sha ka Jingthoh (Markos 12:10); Ioannis 10:34,35; Ioannis 13:18). Ki long shisha Ka Ktien U Blei kumba long ka Kitab Jenesis bad ki Nong Rom.

Ia ki Salm la thoh ha ki Poitri ka ktien Hebru da ki nongthoh kiba pher bapher na ki Israel hyndai, te kumta ki Salm ki phalang ia kawei ka pyrthei bynriew hynrei ki khubor jong ki ki dei biang pat ia ki briew ka pyrthei baroh kawei. Da kaba pdiang ia ki Salm ba ki long ka Ktien U Blei bad ban pynleit jingmut bha ha ki jingmut jong ki nongthoh, kumjuh ruh ia kaei kaba la jia ha ka histori, ka thioloji bad ka jingstad ban thoh ban tar jong kito ki por, ki long ka nongrim kumno ban sngewthuh ia ki khubor jong ki, kiba la iaid laid da ki hajar ki snem bad ki poi haduh ka por jong ngi mynta.

_* Pynkhreh ïa kane ka Lynnong na ka bynta ka Sabbaton, January 6_