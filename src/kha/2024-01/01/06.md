---
title:  Ka pyrthei Ki Salm
date:   04/01/2024
---

`Pule Salm 16:8; Salm 44:8; Salm 46:1; Salm 47:1,7; Salm 57:2; Salm 62:8; Salm 82:8; bad Salm 121:7. Ki jaka aiu kiba U Blei u shong ha ka jingim jong u nongrwai Salm?`

Ki Salm baroh ki pynlong pdeng tang ia U Blei; ki wad ban aiti, ha ki jingduwai bad ki jingiaroh, ia baroh ki jingiashem ka jingim tang sha U Blei. U Blei u long u nongpynlong badonbor baroh, u Syiem jong ki nongbishar ka pyrthei baroh. U pyndap lut ia baroh kiei kiei na ka bynta ki khun jong U. Namarkata, dei tang ia U marwei ba ngi lah ban shaniah ha ki por baroh. Wat ki nongshun jong ki briew U Blei ki kylli; “hangno U Blei jong phi?” haba ki briew jong U Blei ki la rem noh (Salm 42:10). Kumba U Trai u long uba iai don barobor bad u bym juh shah rem ia ki briew jong U, kumta ki briew jong u ki don ia U man la ka por lem bad ki. Shisha ki Salm ki kdew sha ka por ha kaba ki briew bad ki jingthaw baroh kin mane ia U Blei (Salm 47:1; 64:9).

Da U Blei kum u pdeng jong ka jingim ka pynlong ia U ruh kum u pdeng jong ka jingmane. Ka jingmane ha kaba ki Salm ki don bad ki im, ka long ka nongrim kaba iapher na ki jingmane blei kumba sngewthuh ka pyrthei ha kine ki sngi, namar ka jingmane katkum ka dustur ka Baibl ka long ka pdeng nongrim kaba skhem bad kabym lah pynkhih ha ka jingim ki briew U Blei. Namar kata baroh kiei kiei kiba la jia, la ka long kaba bha ne kaba sniew, ha ka jingim jong ki briew jong U Blei, la pynpaw khlem buhrieh ha ka jingmane. U Blei u iohsngew ia u nongrwai salm, la hangno hangno ba u don bad u jubab ia u ha ka por kaba biang bad janai (Salm 3:4, Salm 18:6, Salm 20:6).

U nongrwai Salm u tip ba ka jaka shong jong U Blei ka long ha bneng, hynrei ha ka juh ka por, U Blei u shong ha Seion, ha ka jaka kyntang hapdeng ki briew jong U. U Blei ha ka juh ka por u don sha jngai bad hajan, ha ki jaka baroh, bad ha ka Templ jong U (Salm 11:4), ba la buhrieh (Salm 10:1) bad ba la pynpaw (Salm 41:12). Ha ki Salm ia baroh kine ki jinglong ba phylla jong U Blei la wanrah lang hajuh. U nongrwai u sngewthuh ba ka jinglong ba jan ne ba jngai kim don ei ei ha khmat jong U (Salm 24:7-10. U nongrwai u sngewthuh bha ia ka bor jong ka jingeh ba kynja mynsiem. Ka jingtip jong ki ia ka jingbha bad ka jingdon jong U Blei, wat hapdeng ki jingiashem jong ki, ka pynkhlain ia ka jingkyrmen jong ki katba ki dang ap ia U ba un wan pyllait, la ha kano kano ka por kaba u mon ban leh ia kata.

`Kumno ki Salm ki iarap ia ngi ban sngewthuh ba ngin lah ban pynrit ia U Blei katkum ka jinglong bad jingsngewthuh ba kynja briew jong ngi? Kaei kaba lah ban long shibynta na ka jingim jong phi ha kaba kumno phi buh ia U Trai jngai na phi?`