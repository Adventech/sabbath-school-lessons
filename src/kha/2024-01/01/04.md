---
title:  Ka Jingrwai jong ki Aiom baroh
date:   02/01/2024
---

`Pule Salm 3, Salm 33:1-3, bad Salm 109:6-15. Kiei ki jingiashem kiba iapher iapher jong u bynriew kiba kine ki Salm ki iathuh?`

Ki Salm ki pynlong ia ki briew kiba la ngeit ba kin tip ia kiei kiei baroh kiba u bynriew u ia kynduh, bad ki batai ruh ba ki riewngeit ki lah ban mane ia U Blei ha man la ki aiom jong ka jingim. Ha kita, ngi lah ban iohi ia kine harum:

(1) Ki jingrwai kiba pynkhraw ia U Blei na ka bynta ka bor bad ka burom jong U ha ka jingpynlong, ka jingsynshar syiem jong U, ka jingbishar, bad ka jingiaineh. (2) Ki Salm jong ka jingainguh kiba pynpaw ia ka dohnud jong ka jingdem jingnguh ia U Blei namar ki jingkyrkhu kiba kyrhai jong U. (3) Ki jingrwai sngewsynei ki long ki jingiam ka dohnud sha U Blei ba un pyllait na ki jingjynjar. (4) Ki Salm jong ka jingstad kiba ai ia ki jingbthah babha na ka bynta ka jingim kaba hok. (5) Ki Salm ba kynja syiem kiba kdew sha U Khrist, uba long Uta U Syiem Uba donbor baroh bad u nongpyllait jong ki briew U Blei. (6) ki Salm histori kiba pynkynmaw ia ka mynnor jong ki khun Israel bad kiba pynpaw shai ia ka jingiaineh sbun U Blei ba kumjuh ia ka jingbymiaineh jong ki khun Israel ban hikai ia ka pateng bynriew kaban sa wan ba kin ym iai leh ia ki juh ki jingbakla kiba ki kpa tymmen ki lal leh hynrei ban shaniah ha U Blei bad ban iai long kiba iaineh ha ka jutang jong U.

Ki poitri jong ki Salm ki batai ia ka bor kaba phylla eh ban ioh ia ka jingmut jong ki nongpule. Watla katto katne na ki jingmut tynrai jong kine ki poitri la duh noh ha kaba pynkylla sha ki ktien bapher bapher, ha la ki jait ktien kiba ngi kren ngi dang lah ban iaroh ia ki.

_1. Ba iaid lang (parallelism)_ - ka kynthup ia ka jingkyllum lang ia ki ktien kiba la bun bniah, ia ki senten, lane ia ki jingmut. Kane ka iarap ia ngi ban sngewthuh ia ka jingmut jong ka rukom jubab. Kum ka nuksa: “Ko mynsiem jong nga to kyrkhu ia U Trai bad baroh kaba ha nga ia ka kyrteng bakhuid jong U” (Salm 103:1). Ha kane ka parallelism, “Mynsiem jong nga” ka dei “baroh kaba ha nga,” kaba mut u briew hi baroh uwei.

_2. Ba shu mutdur (imagery)_ - ka dei ka jingpyndonkam ia ka ktien kren ban pynpaw ia ka jingkhot kaba ktah ia ki jingsngew jong ki nongpule (kum ka nuksa, ‘ka jaka riehtngen U Blei’ la tip kum “ka syrngiew jong ki thapniang jong U” (Salm 17:8).

_3. Merism_ - kaba pynpaw ia ka jinglong kawei jong ki ar bynta kiba iapher. “Nga la kyang synnia sngi ha khmat jong me” kaba kdew ia ka jingiam kaba khlem da pud (Salm 88:1)

_4. Ki Ktien_ ki long ka sur jong ki ktien ban wanrah ia ka bor bad ka jingpynpaw shai ia ka khubor ba kynja mynsiem. Ha ki Salm 96:4,5 ha ka ktien Hebru ‘elohim’ “ki blei” hynrei ki dei shisha ‘elihim, “ki bleithaw.”

Khadduh eh ka ktien “ Selah” ka wanrah ia ka pdeng, la ka long ka jingkhot ba ngin sangeh bad puson halor ka khubor jong ka bynta ba la kren jong ki Salm lane ka jingkylla jong ka jingtem jingput (Salm 61:4).