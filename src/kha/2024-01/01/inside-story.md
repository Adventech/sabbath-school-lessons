---
title:  Ka Jingiathuhkhanna kaba Jia shisha
date:   05/01/2024
---

### Kaba shem ia U Jisu ha Ka Kitab Bakhuid

_Da: Andrew McChesney_

U Paul u la leit na kawei ka ing sha kawei pat ban iakynduh ia ki briew ha ka nongbah Europe. U la rah ruh ia ka Baibl bad u bad kiwei pat ki kot niam jong kiwei pat ki jait niam bakhraw jong ka pyrthei.

Ha kawei ka sngi uwei u briew u la plie ia ka jingkhang. Ka jingringmynsiem jong u ka dap tang ka jingsma tdem sikret.

“ Nga sngewkmen eh ban jingai sngewbha ia phi mynta ka sngi” la ong u Paul.

“Ka jingai sngewbha aiu kata?” une u briew u la kylli.

“Nga don kane ka Baibl” U Paul u la jubab

“Ngam kwah Baibl” une u briew u la ong. Nga don la ka jong ka niam. Phi dei u khristan.”

“Nga don ka kot niam jong phi ruh” u Paul u la ong shuh shuh.

Une u briew u la lyngngoh eh. I kumba u la kwah tip.

“ Toa kata, Pule ei ei na ka bynta jong nga na ka kot niam jong nga hi, ym na ka Baibl jong phi,” u la ong.

U Paul u la plie ia kane ka kot niam jong u bad u la pule shaphang U Jisu. Une u briew u la nang lyngngoh eh.

“Hato une u dei u juh u Jisu uba ka Baibl jong phi ka kren?” u la kylli

Ha ki taiew kiba bud, u la pule saw tylli ki lynnong kiba kren shaphang U Jisu ba la thoh ha ka kot niam bakhuid jong u. Une u briew um shem ba ka kot niam jong u ka kren shaphang U Jisu ba la shah sah narphna. U la iohi ba ka kot niam jong u ka kren ba U Jisu un sa wan shen. U iohi ruh ba ki briew na ka niam jong u bad ki khristan ruh ki ap ia ka jingwan pat jong U Jisu.

Haba U Paul u la poi ban ia pule biang ia ka lynnong kaba san, une u briew um don ha ing.

Shi snem ka la iaid lait, bad ha kawei ka sngi sabbaton une u briew u la wan jingiaseng ha ka ingmane jong U Paul.

“Nga kwah ban wan jingiaseng hangne,” u la ong “Hato nga lah?”

Ka la dei ka bynta jong U Paul ba un lyngngoh eh.

“Nga kwah ban bud ia U Jisu Khrist” une u briew u la ong.

Hadien kata une u briew u la iai wan jingiaseng man la ka sngi sabbaton. U la iathuh ba ka kot niam jong u ka la buh ia u ha ka jingsngewthylli ka dohnud. Kam don nongsiewspah namar ki pop jong u. u kwah ban shah pynbaptis

“U Jisu u ong ba ka met ka long ka ingshong jong U Mynsiem Bakhuid,” u Paul u la ong. “Phi kwah ban lait luid na ka jingdih sikret?” U Jisu u la ong, “Lada U Khun u pyllaitluid ia phi, shisha phin ioh laitluid” (Ioannis 8:36). “Phi dei ban jied ia U Jisu lane ia u sikret. Phi lah ban bret noh ia u sikret jong phi mynta ka sngi lada phi mon.”

Une u briew u la i sheptieng. “ka bym lah long!” u la kren jam. Hynrei u la thep ia ki kti ha ka pla patlun bad u la sei ia shisong ki sikret bad u la bret noh ha ka jaka bret nuit.

“Ah Jisu ai jingjop ia nga halo rune u sikret,” u la duwai. “Nga kwah ban long uba laitluid.”

Ynda la miet bha ha kata ka miet u la phone ia u Paul. “Kane te kaban iap,” u la ong. “Nga sngew lamwir khlem u sikret. Ngam lah ban im khlem u sikret.”

Kine ki arngut ki rangbah ki la iaduwai lang ha ka phone. U Blei u iohsngew ia ka jingduwai bad u la ai jingjop ha une u briew. U khlem dih sikret shu haduh saw snem shiteng naduh ka por ba u la pdiang. Mynta une u briew u la long u nongialam ia ka kynhun leit ialap jong ka balang.

“U ieit ia ki briew” u Paul u la iatuh ia ka Adventist Mission. U dang ap khmih ia ka jingwan jong U Jisui.

_Khublei na ka bynta ka jingkyrshan jong phi ia ka ka Adventist Mission, kaba ka Global mission center jong ka iarap ban pyntbit ia ki briew ban iasam ia ka khubor babha jong ka jingpynim bad ki briew kiba kordor na kylleng kiba don ha jait niam ba bun jait jong ka pyrthei. Na ka bynta ka jingtip kaba kham bniah phi lah ban wan jngoh ia ka globalmissioncenters.org._