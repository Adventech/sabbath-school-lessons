---
title:  Pule Shuh Shuh
date:   05/01/2024
---

Read Ellen G. White, “The Temple and Its Dedication,” pp. 35–50, in _Prophets and Kings_; “The Benefits of Music,” pp. 291, 292, in _Messages to Young People_.

Ka Kitab Salm ka kynthup ia ki 150 tylli ki lynnong ia kiba la buh ha ki thup jong ki san tylli ki Kitab: Ka Kitab I (Salm 1-41), Kitab II (Salm 42 – 72), Kitab III (Salm 73 – 89), Kitab IV (Salm 90 – 106), Kitab V (Salm 107-150). Kane ka thup jong kine ki san tylli ki Salm ka long ka dustur jong ki Jiw ba nyngkong, kiba iasyriem ia ki san tylli ki Kitab ba la khot Pentatuk.

Ka Kitab Salm ka ai ia ki sakhi na ka bynta ki katto katne ki thup jingrwai kiba la dep don lypa: Ka thup jingrwai U Korah (Salm 42 – 49, 84,85,87,88), Ka thup jingrwai u Asap (Salm 73 – 83), Ki jingrwai jong ka jingkyntiew shajrong (Salm 120 – 134), bad ki Salm jong ka jingiaroh (Salm 111 – 118, 146 – 150). Ki Salm 72: 20 ki buh sakhi ia ka thup jingrwai jong u Dabid.

Katba kiba bun ki Salm ki don jingiadei bad ka por jong u syiem Dabid bad ka jingsdang ka jingsynshar syiem (spah snem ba shiphew S.K.), ka thup ban lum ia ki jingrwai ka nang iaibteng bad nang bun ha ki spah snem kiba bud: Ka jingsynshar syiem ba la ia pait, ka jingshah ring mraw, bad ka por ka jingsaphret. Lah ban sngewthuh ba ki nongthoh kiba long ki Hebru hapoh ka jingialam jong u Esra ki la kynthup lang ia ki thup jingrwai kiba khyndiat kiba la don lypa ha kawei ka Kitab katba ki dang trei ban wanrah pat ia ka jingshakri bad jinglehniam ha ka Temple ba thymmai.

Ka jingshisha ba ki nongthoh ki la buh lang ia ka Kitab Salm kam mut ba la shim noh ia ka jingpyrsad mynsiem jong U Blei. Ki nongthoh, kum ki nongthoh jingrwai salm, ki la long ki shakri kiba la aiti lut ia lade sha U Blei, bad ia ki kam jong ki baroh la pyniaid da U Blei hi (Esra 7:6,10). Ka jinglong Blei bad jinglong briew jong ki Salm ka mut ka jingiatrei lang jong U Blei bad u briew ha U Jisu, U Blei Uba la wan long briew. “Hynrei ka Baibl ryngkat ka jingshisha kaba la ai da U Blei ia kaba la pynpaw ha ka ktien jong u briew, ka pyni ia ka jingiatylli jong U Blei bad u briew. Kum kata ka jingiatylli ka jia urlong tang ha ka jinglong jong U Khrist, Uba long U Khun jong U Blei bad U Khun u briew. Kumta ka long kaba shisha ba ka Baibl ka long na u Khrist, ba U Ktien u la wan long doh bad u la sah hapdeng jong ngi.” - Ellen G. White, _The Great Controversy_, p. 8.

**Ki Jingkylli ban ia Puson**:

`Kaei ka jingmut ba ki Salm ki long ka jingduwai bad jingrwai ba kynja blei bad kynja briew? Kumno kane ka jinghikai, watla ka long kaba eh ban sngewthuh janai, ka iarap ia ngi ban iohi ia ka jingiajan kaba U Blei u kwah ban long bad ki briew jong U? Kumno ka pynpaw, ha ka bynta jong ka hi, ba haduh katno U Blei u long uba jan eh sha u bynriew bad sha ngi iwei pa iwei?`

`Hapoh klas iakren shaphang ka por ha kaba phi shem ei ei ha ki Salm kaba kren beit ia ka jingiashem jong phi shimet. Kaei ka jingpyntngen bad ka jingkyrmen kaba phi shem hangta?`