---
title:  Pule Shuh Shuh
date:   23/02/2024
---

Ha kine ki por kiba mynta, ban ioh jingstad kam dei eh ka jingthrang na ka bynta ban ioh jingkmen. Ki briew ki jied ban kham kmen bad ia kaban kham stad. Hato shisha ngi lah ban long kiba kmen bad ban im ia ka jingim kaba dapbiang khlem ka jingstad ba kynja Blei? Ki Salm ki kren shai ba kata kam lah ban long. Ka khubor kaba bha ka long, ba khlem phah ia ngi ban jied hapdeng ka jingkmen bad ka jingstad. Ka jingstad ba kynja Blei ka wanrah ia ka jingkmen bashisha.

Ka nusa kaba suk na ka ktien Hebru ka lah ban batai ia kane ka mat. Ka ktien “step” kaba dei ka plural (ashurey) ka iadei bha bad ka ktien “happiness” (ashrey). Watla ngim ioh lut ia ka jingiadei ha ka ktien English, hynrei ka wanrah ia ka khubor kaba donbor: “step” kaba bat skhem ia ka lynti jong U Blei ka ialam sha ka jingim “bakmen” (Salm 1:1; Salm 17:5; Salm 37:31; Salm 44:18; Salm 89:15; Salm 119:1). Ha ka Baibl ymdei ka jingstad lane ka jingkmen ba ki long tang kiei kiei kiba ngim iohi, hynrei ki dei ki jingiashem kiba shisha.

Ia ki la shem tang ha ka jingiadei bad U Blei, kaba kynthup ia ka jingdem jingnguh, ka jingiaroh, bad ka thymmei ka bor haba ngi shaniah ha U Blei. Ki Salm 25:14 ka ong ba “Ka jingmut barieh jong U Trai ka don bad kita kiba sheptieng ia U; bad un pynbna ha ki ia ka jutang.”

“Aignguh ia U Blei na ka bynta ka jingbatai kaba shai kaba u la ai ha ngi. To ngin lum thup lang ia ki jingpynskhem ba la kyrkhu jong ka jingieit jong U, khnang ba ngin ioh khmih ia ki man la ka por: ba U Khun jong U Blei u la iehnoh ia ka khet U Kpa, ba la kup da ka jinglong briew halor ka jinglong Blei, khnang ba un pynim ia u bynriew na ka bor jong u soitan; ka jingjop jong u na ka bynta jong ngi, ka plie ia ka bneng na ka bynta u briew, bad pynpaw ha u briew ia ka jingithuhpaw ia ka jaka ha kaba U Blei ka bneng u pynpaw ia ka burom jong U; ba ia u jingthaw ba la jot la kyntiew shajrong na ka kharai bah jong ka jingjot ha kaba ka pop ka la pynjot thiaw ia ka, bad ba la wallam pat ia ka ha ka jingiadei bajan bad U Blei uba khrawbor tam, bad ba la jop ia ka jingtynjuh ba kynja Blei lyngba ka jingngeit ha U Nongsiewspah jong ngi, ba la pynkup da ka hok jong U Khrist, bad ba la kyntiew halor ka khet jong U - kine ki long kita ki jingpynpaw ha kaba U Blei u kwah ia ngi ban puson.” Ellen G. White, Step To Christ, p. 118.

**Ki Jingkylli ban ia Puson**:

`Kumno ba ka Ktien U Blei ka long ka thymmei jong ka jingkmen bakhraw u briew bad ba kam dei tang ka jingbthah? Kumno ba da kaba iai bsa ha ka ktien jong U Blei ka iadei bad ka jingiaineh bad iaisan ha U Jisu Khrist (Ioannis 1:1; Ioannis 15:5,7)?`

`Kei kaba jia ia ki briew kiba iai kyntait da ka jingleh khnang bad da ka jingtip ia ka jinghikai U Blei ( Salm 81; Salm 95) ? Balei phi pyrkhat ka jia?`

`Balei ba bunsien ka lynti jong u bymman ka long kaba kham itynnad ban ia ka lynti uba hok (Salm 141) ? Kata ka mut kumno ngin leh haba bunsien eh ngi iohi shisha ba u byman u kham kiew bad nan roi bha?`