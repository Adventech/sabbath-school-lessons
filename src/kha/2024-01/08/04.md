---
title:  Ka Jingtynjuh U Trai
date:   20/02/2024
---

`Pule Salm 81:7,8; Salm 95:7-11; bad Salm 105:17-22. Kiei kiba kynthup ha kita ki jingtynjuh U Trai kiba kren ha kine ki dkhot?`

Ma Meribah ka dei ka jaka ha kaba ki Israel ki tynjuh ia U Blei da kaba tynjuh ia ka jingiaineh jong U Traio bad ia ka bor jong u ban pyndap ia ki jingdonkam jong ki (Eksodos 17:1-7; Salm 95:8,9). Ki Salm 81 ki pynkynmaw biang bad batai ia ka juh ka jingjia kumba la jia ha ki por haba U Blei u la tynjuh ia ki Israel (Salm 81:7). Bad ka ka jingbymkohnguh bad ka jingbymshaniah jong ki (Salm 81:11), ki briew ki la shah rem noh ha kata ka jingtynjuh U Blei.

Ka jingkren shaphang ka Meribah ka mut ki ar bynta ki khubor. Nyngkong, ki briew jong U Blei kim ju dei ban iaileh ia ka juh ka jingbakla kaba la leh da ka pateng kaba mynnor. Hynrei ki dei ban shaniah ha U Blei bad ban iaid ha ki lynti jong U (Salm 81:13). Kaba ar, Watla ki briew ki la rem noh ha kata ka jingtynjuh, U Blei u la wan ban pyllait pat ia ki haba ki la hap ha ki jingeh jingjynjar (Salm 81:7). Ka jingaiei jong U Blei ia ka pateng bynriew ha ka mynnor ka ai jingpynthikna ia ka jingaiei U Blei ha ka pateng kaba mynta.

Salm 105 ka pyni ba ki jingtynjuh ki long ki lad kiba U Blei un ithuh ia ka jingshaniah jong U Joseph ha ka jingkular U Blei shaphang ka lawei jong u (Jenesis 37:5-10; Salm 105; 19).Ka ktien Tsarap ha ka ktien Hebru, “tynjuh” ha ka dkhot 19 ka batai shaphang ban “pynduh” “sain” “pynkhuid.” Kumta ka thong jong ka jingtynjuh U Blei ia ka jingngeit u Joseph ka long ban pynduh noh ia baroh ki jingartatien jong u ha ki jingkular jong U Blei bad ban pynkhlain bor ia ka jingshaniah jong u ha ka jingialam jong U Blei.

Ka thong jong ka jingpynbeit U Blei ka long ban pynkhlain ia ki khun jong U bad ban pynkhreh ia ki ba kin lah ban pyndep ia ki jingkular, kumba la pyni ha ka nuksa u Joseph (Salm 105:20-22).

Kumta ruh, ka jingkyntait noh ia ka jingbthah jong U Blei kan wanrah ia ka jingsan ha ka jingmutlop bad ka jingpyneh jong ka dohnud u riew ialeh pyrshah.

“U Blei u dawa ia ka jingkohnguh kaba khlem kyndon ia ki hukum jong U, hynrei ki briew ki dang iohthiah lane ki dang pang iap shiliang da ki jingshukor jong u soitan, uba la ai daw bad ai jaka rieh ba shukor lamler, bad ruh uba la jop thiaw ia ki jingmut jong ki, da kaba ong kumba u la ong ha ka Im ha kper Eden: “ shisha phin ym iap noh” Ka jingbymkohnguh ym tang ba ka pyneh ia ki dohnud bad ia ka jingiatip lem jong u nongpop, hynrei ka pynsniew ruh ia ka jingngeit jong kiwei pat. Kaba la paw kumba ka bakla eh ha kaba nyngkong ha khmat jong ki, bad suki ka sa jah noh na ka jingiohi jong ki bad khadduh ki kylli jingkylli la ka long pop shisha ne em bad khlem da tip ki sa hap sha ka jingpynshoi jong kata ka jingbakla.” Ellen g. White, _Testimonies for the Church, vol. 4,_ p. 146.

`Kiei ki jingiashem jong phi shimet kaba kumno ka pop ka pyneh ia ka dohnud jong phi? Balei ba kata ka jingpyrkhat ka dei ban ialam ia phi sha ka diengphna, ha kaba ngin shem ia ka bor ban kohnguh?`