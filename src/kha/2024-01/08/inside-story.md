---
title:  Ka Jingiathuhkhanna kaba Jia shisha
date:   23/02/2024
---

### Ka Party Ai Khublei Khadduh: Bynta 4

_Da: U Andrew McChesney_

Ar taiew hadien ka jingshah pynbaptist u Sekule, ka thma Bosnian ka la jia. U Sekule u la phet rieh noh na ka skul ba u sah ha Sarajevo, ka nongbah ka Bosnia bad ka Herzegovina bad u la leit rieh noh haduh 15 sngi.

Haba u la wanphai pat sha ka jaka sah ha skul ban wan shim biang ia ki tiar ki tar jong u, u la shem ba ia jaka sah jong u la thang da ki shipai. Ia ki kot niam kiba u la lum katba u dang wad bniah ban shem ia ka jingshisha, la lum thup ha pdeng ka kamra sah jong u bad la thang duh. U la duh ia kiei kiei baroh. U la leit phai pat sha ka shnong jong u kaba don ha Montenegro.

Ka khubor ba u Sekule u la iasoh bad ka balang Seventh Day kam pynsngewtynnad ia ki bahaing jong u. U kpa um sngewthuh balei ba u Sekule um bam doh shuh bad u la ialam ia u sha u doctor. Ka kmie ka la pyrkhat ba u la shah leh ksuid ha ki briew bad ka la wad jingiarap na ki briew kiba leh myntor. Haba ki jingpyrshang jong ki baroh ki long lehnohei, ki la phah ia u Sekule sha ka kam shipai. Ka dei ha u snem 1992, katba ka thma Bosnia ka la jia long. Ban ai kyrteng ia u khun ka long ban phah ia u sha ka thma.

Ha kito ki sngi, ki longing ki juh lehkmen haba ki ai kyrteng ia la ki khun ban leit long shipai. U kpa bad ka kmie u Sekule ki thmu ban ai jingkhawai ha ka sngi Sabbaton ha u bnai December. Haduh arspah ngut ki lok ki jor ki la khmih lynti ban wan. Hynrei u Sekule u la leit jingiaseng.

Haba ka sngi por tlang ka sep ha ka por 4 baje, u la wanphai ing. U khlem khmih lynti kaei ba un iohi. U la pyrkhat ba ka ing jong u ka dap da ki bahaing bahasem na sawdong ka jylla bad kham jngai ruh. U la pyrkhat ba un shah mai namar ba u la wan slem sha ka party jong u hi bad ruh ba u khlem burom kum uta u khunksiew nyngkong.

U la shem ia u paieit jong u ha baranda.

“Hato ki briew ki la wan?” la kylli u Sekule

“Em.”

“Em!”

“Em”

“Balei kim wan?”

“Ym don batip balei”

Kumta hi ki briew ki la sdang ban wan. U Sekule u la kylli ia ki. “Balei phi iawan mynta?”

Baroh ki la ai ka juh ka jubab. “Don ba ong ia ngi ba ngin wan hadien 5 baje.”

“Mano ba iathuh ia phi?” u Sekule u la kylli.

Ym don ba tip

Ha kata ka por hi, u Sekule u la sngewthuh ba U Blei un iada ia u. U la leit sha ka kam shipai.