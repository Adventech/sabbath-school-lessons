---
title:  Ki Jingkyrkhu jong ka Jingim bahok
date:   22/02/2024
---

`Pule Salm 1:1-3; Salm 112:1-9; bad Salm 128. Ki jingkyrkhu aiu kiba la kular ia kito kiba kohnguh bad mane ia U Trai?`

Na ki jingkyrkhu ba bun kiba la kular ia kito kiba kohnguh bad ieit ia U Trai, ka jingsuk ka long kawei na kiba khrawtam. Ki Salm 1 ka kren shaphang ki bahok da ka nuksa jong u dieng uba la thung harud ki um, uba pynmih ia ki soh ha ki aiom bad uba ki sla jong u dieng kim ju iap stai noh (Salm 1:3; Jeremaiah 17:7, 8; Esekiel 47:12). Kane ka pharshi ka kdew ia ka thymmei jong ki jingkyrkhu baroh, kum, bad iasah ha ka jingdon jong u Blei ha ka jaka kyntang jong U bad ban lehkmen ha ka jingiadei baieit bathoin kabym lah ban pynwit lem bad U. Ym kum ki bymman, ia kiba la batai kum u stait, kibym don jingiaineh, ym don jaka bad ym don lawei, kiba hok ki long kum ki dieng kiba seisoh kiba don ki thied kiba skhem, ka jaka hajan U Blei bad ka jingim bymjukut.

Salm 128:2,3 ka pynpaw ia ki jingkyrkhu jong ka hima U Mesaiah, da kaba shong hapoh u dieng sohwain la jong bad u dieng dymbur, kaba long ka dak pharshi jong ka jingsuk bad ka jingmanroi kyrhai (Mikah 4:4). Ka jingkyrkhu jong ka jinsuk halor ka Jerusalem (Salm 122:6-8; Salm 128:5,6) ka wanrah jingkyrmen kaba don ha U Mesaiah, uban pynkut noh ia ka jingsniew bad uban pynioh pat ia ka jingsuk ha ka pyrthei.

“Ha Ka Baibl ia ka jaka nongkynti jong kiba la pynim la khot ‘ka ri’ Hebru 11:14-16. Hangta U Nongaplangbrot jong ka bneng u ialam ia ki langbrot jogn U sha ki umpohliew jong ki um baim. U dieng ka jingim u pynmih soh man la u bnai, bad ki sla jong u dieng ki long na ka bynta ka jingpynkhiah ia ki jaitbynriew. Ki don ki wahduid kiba iai tuid khlem kut, kiba sngur kum ka iit, bad harud jong ki don ki dieng kiba la tnat ki kah syrngiew ha ka lynti kaba la pynkhreh na ka bynta kiba la siewspah jong U Trai. Hangta ki pyntha bah kiba iar eh shaduh ki lum kiba itynnad, bad ki Lum jong U Trai ki pyiar ha ki khlieh bajrong eh jong ki. Ha kito ki pyntha kiba thiang, harud jong ki wahduid kiba im, ki briew jong U Blei kiba la slem eh ki la long ki pilkrim bad ki nongiaidwir, kin shem ia ka ing.” Ellen G. White. _The Great Controversy_, p. 675.

Ka Testament kaba Thymmai ka batai shaphang kata ka jingkyrmen ba kan wan jia ha ka jingwan arsien jong U Jisu bad ha ka jingthaw thymmai pat ia ka pyrthei (Mathaios 26:29; Jingpynpaw 21). Namar kata, katba kiba hok ki ioh diang ia ki jingkyrkhu kiba bun ha kane ka jingim, hynrei ki jingkyrkhu jong ka jingsngewbha U Blei ka dang ap na ka bynta jong ki ynda ia ka hima jong U Blei la pynioh pat ha ka jinglong ba janai ha kaba kut jong ka por.

`Balei ba ka diengphna, bad kaei kaba la jia hangta, ba ka jingpynthikna ia ki jingkular kiba la shem ha ka Testament kaba Thymmai shaphang kaei kaba U Blei u don na ka bynta jong ngi? Kumno ngin ioh jingpyntngen na kito ki jingkular wat haduh mynta?`