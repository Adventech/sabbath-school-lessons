---
title:  Ka Jingstad Na Ka Bynta Ka Jingim Bahok
date:   17/02/2024
---

### Dkhot Baibl ban pynkhreh ia ka Lynnong
Salm 119:1–16, Salm 90, Ioannis 3:16, Salm. 95:7–11, Salm 141, Salm 128.

> <p>Dkhot Spel-lyndet</p>
> “To hikai ia ngi ban niew ia ki sngi jong ngi kumta ba ngin pynioh ha ngi ia ka dohnud ka jingstad” (Salm 90:12).

Kumba ngi la iohi ba ka jingaiei jong U Blei ka ai ia ka jingmap ia ki pop, bad ka thaw thymmai pat ia ka dohnud ha u nongpop uba la kylla kaba mut, uba im mynta da ka jingngeit.

Ka Ktien jong U Blei ruh ka ai ia ka jingbthah na ka bynta kumno ban im ha ka hok (Salm 119:9-16). Ban sumar ia ki hukum U Blei kam mut ban sumar ia ki ain ki kanun hynrei ka mut ban im ka jingim kaba don ka jingiadei kaba jan eh bad U Blei, ka jingim kaba dap tang ki jingkyrkhu (Salm 119:1,2; Salm 128).

Ka jingim jong u briew uba hok kam dei ka jingim kaba khlem ka jingpynshoi. Bunsien uba hok ruh u shah pynshoi da ki buit ba sianti jong ka pop (Salm 141:2,4) bad ki ju hap ruh sha kita ka jingpynshoi. U Blei u shah ia ki jingtynjuh ban wan ha ki khun jong U ba yn ioh pypaw ia ka jingiaineh lane jingbymiaineh jong ki. Lada ki khun U Blei ki kohnguh ia ki jingbthah bad ki jingsneng jong U, ia ka jingngeit jong ki yn pynkhuid bad ia ka jingshaniah jong ki ha U Trai yn pynkhlain. Ka hok na ka bynta ka jingim bakhuid lah ban ioh tang da ka jingim kaba jan eh bad U Blei, ba kan hikai ia ngi ba ngin nang kumno ban niew ia ki sngi jong ngi khnang ba ngin ioh ia ka dohnud jong ka jingstad (Salm 90:12) kaba phalang ia ka jingaiti ka bymkut ban iaid ha ka jingiaineh ha U Trai.

_* Pynkhreh ïa kane ka Lynnong na ka bynta ka Sabbaton, February 24_