---
title:  Ka Jingshukor Jong Ki Lynti U Bymman
date:   21/02/2024
---

`Pule Salm 141. Ia kaei kaba u nongrwai Salm u duwai?`

Salm 141 ka dei ka jingduwai jong ka jingiada na ki jingpynshoi kiba napoh bad kiba nabar. Ym tang ia u nongrwai salm ba ka don ka jingma da ki buit jong u bymman (Salm 141:9,10) bad ruh kaba pynshoi ba ngin leh kum u bymman hi. Ka jingtlot kaba nyngkong tam ka dei ka jingtlot bad sharai ne tehlakam ia lade ha ka jingkren, bad u nongrwai u duwai ba U Trai un sumar bad iada ia u na ki jingkhang ka rymmiang shyntur jong u (Salm 141:3). Kane ka jingkren ka pynkynmaw ia ka jingap ia ka khyrdop ka nongbah ha ki por hyndai ban iada ia ka nongbah.

Ka jingpynshoi ka long ruh, la u khun u Blei un pynshahshkor ia ka jingkyntu uba hok lane ban shah phon ha ki jingstad buit u bymman (Salm 141:4,5). U nongrwai u kdew sha ka dohnud jong u kum ka jingma kaba khraw tam namar dei hangta ba ka thma bah kaba shisha ka jia. Tang ka jingduwai kaba khlem da pud kaba shaniah tylli lut bad ka jingaiti lut kaba lah ban pynim ia u khun jong U Blei na ki jingpynshoi (Salm 141:1,2).

`Pule Salm 1:1 bad Salm 141:4. Kumno ia ka buit stad jong ka jingpynshoi kaba iaiwan man ka por la batai hangne?`

KI Salm 141:4 ki batai ba ki jingpynshoi ki dei kiba nang jur. Nyngkong ka dohnud ka dem barobor sha ka jingbymman. Kaba ar, ka leh bymman ruh. Kaba lai, ka dohnud ka bam ia kiba bang eh jong ki bymman, ka pdiang ia ki jingleh bymman jong ki kum kaei kaei kaba ka thrang eh.

Kumjuh ruh ha ki Salm 1:1, ki jingpynshoi ki wan ban khanglad ia ki khun jong U Blei ban iaid ha ki lynti jong U Trai da kaba pynlong ia u ne ka ban iaid ha ki lynti bymman, ban ieng ha ka lynti iaid jong ki nongpop, bad khadduh, ki shong ryngkat bad ka jingkhlem akor. Ki nongpop, ki bymman bad ki riewkhlem akor: ngim dei ban long kum ma ki lane bah shah ia ki ban ialam lynti ia ngi jngai na U Trai.

Kine ki Salm ki batai ia ka jingiai wan , ka jingiaitur, bad ka jingsianti buit tuh jong ka jingpynshoi, kaba pynpaw shynna ba dei tang ka jingshaniah ba tylli lut ha U Trai kaba lah ban pynjop ia ngi pyrshah ia ki. Ki iaiban ia ki ktien kiba ki kren, bad ki shahshkor sha ki, hapdeng kita ki jingpynshoi. Kaba kut jong kine ar, uba hok bad uba bymman ka dei ban hikai ia ki briew ba ki dei ban wad ia ka jingstad na U Blei (Salm 1:4-6; Salm 141:8-10). Hynrei ha baroh kine ki ar tylli ki salm, ka jingpyllait kaba khadduh tam ia ki khun jong U Blei kan jia long ha ka lawei. Kane ka mut ba la khot ia ki riewngeit baroh ba kin iai long kiba iaishah, iaineh ha ka jingshaniah jong ki ha U Trai bad ban iai ap ia U.