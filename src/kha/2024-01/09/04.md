---
title:  Shi junom Baiaineh Ha Ka Jutang Jong U
date:   27/02/2024
---

`Pule Salm 89:27 – 32, 38 – 46 bad Salm 132:10 – 12. Shaphang kaei ba ka Jutang jong U Dabid ka kren? Kaei kaba ilong kum ka jingma ia ka?`

K jutang jong U Dabid ka kynthup ia ki jingkular ban kyrshan kiba bymjukut U Blei ia u thied jong u Dabid bad ruh ka jingpynman roi ia ki briew jong U (1 Samuel 7:5-16; Salm 89:1-4, 19-37; Salm 132:12 – 18). Ia ka jinglong ba bymjukut jong ka Jutang la seng ha ka jingsmai ba tlem jong U Blei bad ka jingiaineh jong ki syiem ha U. hynrei wat u syiem uba la aiti lut ruh, kum u syiem Dabid, ki khlem lah ban long shisha kiba iaineh ha U Trai. Ki Salm 89 ka iam halor ka jingsngewsih ba kthang eh ba ki jingkular ba donburom jong ka jutang u Dabid ka la duh noh. Hato ka long ka jingiehnoh jong U Blei ia ki Israel? Shisha ka jubab ka long - em!

Ka jingbitar shla jong U Blei ka long shisha ka jingpynpaw ia ka jingbishar jong U (Salm 38:1; Salm 74:1). Shisha kam neh junom namar ba ka jingieit bymjukut jong U Blei ka map ia ki pop jong ki briew haba ki kylla kaba mut. Watla katta, katba ka dang sah, ka jingbymsngewbha jong U Blei ia ki briew kiba iai leh bakla ka long kaba jur. Ki briew ki mad ia ka bainong kaba kthang na ka jingbymkohnguh bad ki sngewthuh ruh ia ka bor tan jong ka pop (Salm 89:38 – 46). Hynrei ki dang kylli, “sa katno slem?” bad iasaid na ka bynta ka jingpyllait noh ia kane ka jingbitar U Blei (Salm 89:46). Ka jingkyrmen kaba thymmai ka la mih na ka jingkular ba thymmai jong ka jingiaineh jong U Blei ba u “ kynmaw” ia ka jingaiei jong U (Salm 89:47,50).

Ban kren lyngkot, watla ka bynta jong u briew ha kata ka jutang ka la rem noh, ki briew ki dang lah ban shaniah ha jingkular jong U Blei ba um ju kylla ia ka jingthmu jong u lyngba U Mesaiah, uban wanrah shisha ia baroh ka hok bad ka jingpynim ia ki Israel bad ka pyrthei hi baroh kawei. Kata ka long, ba ha kaba kut, U Blei u iaineh, bad ia ka hima kaba bymjukut jong U yn sa pynieng junom – hynrei tang namar U Jisu bad ym dei na ka daw ki briew jong U.

U Jisu Khrist u long u khun jong u Dabid bad u Mesaiah (Mathaiios 1:1; Hebru 1:8). Ia u la khot “ Uba la kha nyngkong na baroh ki jingthaw ” (Kolosai 1:15) bad da kaba phai pat sha ki Salm 89:27, kaba la khot ia U Dabid, uba long u Khrist, Uba la kha nyngkong na U Blei. Bad ruh Ngan pynlong ia u Uba la kha nynkong jong nga, Uba Halor tam na ki syiem ka pyrthei baroh”

Da kaba shai kdar ka kyrteng “Bala kha nyngkong” kam pynpaw lane kam thew ia ka pateng doh ne snam jong Dabid, namar u Dabid u long u khun uba phra ha ka ing jong u (1 Samuel 16:10, 11). Kane ka long kumjuh bad U Jisu. Kane ka kyrteng ka kdew ia ka burom kaba kyrpang tam bad ka bor ba khraw tam jong U (Kolosai 1:16, 20 – 22). U Blei u la pynlong ia U Jisu u Syiem Uba donbor tam eh halor ka pyrthei baroh kawei haba u la pynmih pat ia U Jisu na ka jingiap (Ki Kam 2:30,31).

`Pule Kolosai 1:16, 20-22. Kaei kaba kine ki dkhot ki hikai ia ngi shaphang uei U Jisu bad kaei kaba u la leh na ka bynta jong ngi? Ki jingkular aiu kiba phi lah ban shim sha lade na kane?`