---
title:  U Syiem Bymjukut jong Ka Bor Bymlah ialeh pyrshah
date:   28/02/2024
---

`Pule Salm 2; Salm 110:1-3; Salm 89:4,13-17; bad Salm 110:1,2,5,6. Kaei kaba kine ki dkhot ki hikai ia ngi shaphang U Khrist kum U Syiem?`

Ka jingbatai shaphang U Blei kum u kpa jong U Mesaiah ka kdew sha jingkyntiew khet ia u syiem haba ia u syiem la ting khun sha ka jutang jong U Blei (Salm 2:7, Salm 89:26-28). Salm 2:7 ka iohilypa ia ka jingmihpat jong U Khrist bad ia ka jingkyntiew ia u kum u kum ka step jong ka jutang thymmai kaba bymjukut ba ka jinglong lyngdoh jong U Khrist (Ki Kam 13:33 – 39, Hebru 1:5; Hebru 5:5). U Mesaiah u shong ha ka kti kamon jong U Blei la kum Uta uba don ia ka bor bad ka burom kaba khraw tam eh (Salm 110:1; Ki Kam 7:55, 56). Shuh shuh, ka jingbatai shaphang U Trai bad ‘Uba la pynsleh’ (u Mesaiah) ka ai jingmut shaphang ka jingthmu ban pynithuh ia une u Mesaiah jong U Dabid bad U Trai hi. . . . lada uta uba shong ha ka kti kamon u long U Trai, te kumta u Trai u dei u Mesaiah, namar ba une uba hadien la iohi ha ka liang kamon (110:1,5)” Jaques Doukhan, On the Way to Emmaus Clarksville MD: Lederer Books, 2012). P. 26,27.

Ha kaba kut, U Khrist un long u nongjop halor ki nongshun jong U baroh. Ban pynlong ia ki nongshun ka jaka iuh kjat ka dei ka rukom kaba la juh leh da ki syiem ka rih mihngi ha ki por hyndai, ban iuh kjat ha ka ryndang jong u nongshun uba la shah rem jong ki ban pynpaw ba u la ioh kurup ia ka bor synshar baroh. Hynrei u dieng synshar jong U Khrist hangne um dei u tiar jong ka jinglehnoh (Salm 2:9; Salm 110:2).

Ia u diengsynshar “diengduh” la ju bat da ki nongialam kum ka dak jong kato ka jaitbynriew (Jingkhein 17:2-10). U diengsynshar jong Khrist u wan na Seion namar ba u mihkhmat ia ki briew jong ka Seion. U diengsynshar jong u, u ieng na ka bynta ka jingbishar Blei kaban pynkut ia ka jingsynshar jong ka jingsniew bad kan pynpaw ia ka bor jingsynshar ba khraw tam jong U Khrist kabym lah shuh ban pynrem (Jingpynpaw 2:27, Jingpynpaw 12:5. Wat ia ki syiem ba bymman la ai ka lad ia ki ba kin kylla kaba mut bad ba kin pyndem ha U Mesaiah (Salm 2:10-12.)

Kawei kaba la pynpaw shaphang ka jingjop ba khraw jong U Khrist la shem ha ka jingwan jong u kaba la pynpaw ha U Daniel 7, kaba pyni ba, hadien ba la ai ia ka jingbishar “kaba la iashah ia ki riewkhuid jong U Bahakhlieh tam eh” (Daniel7:22), la seng ia ka hima jong U, bad “ka hima jong u ka long ka Hima kaba bymjukut” (Daniel 7:27). Dei namar ka diengphna,ba ia ka jingkular shaphang kata ka hima la pynskhem.

Ia ka jingkyrkhu la kular ha baroh kito ki shaniah ha u Syiem, bad ki breiw ki shadkmen ha ka jingsynshar badonbor tam jong ka hok u Mesaiah (Salm 2:12; Salm 89:15 – 17).

`Katno ka long kaba sngewtynnad ban tip ba, hooid ha kaba kut, kaba bha kan sa jop halor ka jingsniew, ia ka jingbishar ba hok yn sa ai, bad ka jingpang jingjynjar baroh kan sa kut bad duh noh. Kumno kane ka jingshisha ka ai jingpyntngen ia ngi mynta haba, na ka liang ba kynja briew, la paw ba ka jingsniew ka synshar bad ka jop?`