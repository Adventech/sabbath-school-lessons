---
title:  U Nongap Langbrot Blei ba la Aiti ia la ka jingim
date:   25/02/2024
---

`Pule Salm 23; Salm 28:9; Salm 80:1; Salm 78:52,53; Salm 79:13; Salm 100:3. Kumno la pynpaw ia ka jingiadei hapdeng U Trai bad ki briew jong U ha kine ki dkhot?`

Ka jingbatai shaphang U Trai kum u nongaplangbrot bad ia ki briew jong U kum ki langbrot ha ki jaka phlang ba jyrngam jong U, ka pynpaw ia ka jingialam jong U Blei bad ka jingsumar ba kyrpang jong U na ka bynta ki briew jong U bad ruh ka jingshaniah tylli jong ki briew ha U Blei ba un pyndap ia baroh ki jingdonkam jong ki. Kane ka jingpynithuh ka pyni ia ka jinglong kaba iajan eh jong U Blei bad ki briew jong U namar ba u nongaplangbrot u sah bad im ryngkat bad ka kynhun langbrot bad u sumar kyndong ia kawei pa kawei ka langbrot jong U. Kane ka pynpaw ruh ia ka jingtrai jong U Blei ia ki kynhun langbrot jong U, ia kaba la pynskhem da ki ar tylli ki jingiateh kiba khlan: da ka jingpynlong (Salm 95:6,7; Salm 100:3) bad da ka Jutang (Salm 28:9; Hebru 13:20).

Ka jingpynithuh da u Nongaplangbrot Blei uba ialam ia u Joseph kum ka kynhun langbrot (Salm 80:1) lehse ka kdew ia ka jingkren pynkut jong u Jakob shaphang u Joseph, kaba la pynpaw ia U Blei kum u nongaplangbrot jong ki Israel, bad kumta ka kren shaphang kane jingkular bad ka jingkyrkhu (Jenesis 49:24).

Ia ki syiem la ju niew ba ki long ki nongaplangbrot ia ki briew jong ki (2 Samuel 5:2). Hynrei dei tang U Blei shisha uba dei hok ban ioh ia kane ka kyrteng namar ba bun bah ki syiem kiba dei ki briew kim pat im katkum kane ka kyrteng bakhraw. Tang U Jisu Uba la im, namar kata ka daw ia u la khot U Nongaplangbrot Babha.

`Pule Ioannis 10:11-15. Kaei kaba U Jisu U kren shaphang ia lade kum Uta U Nongaplangbrot Babha?`

Ka jingiadei kaba jan eh hapdeng U Blei kum U Nongaplangbrot bad ka kynhun langbrot jong u ka dei da ka jingsngewthuh kabym ju bakla jong ki langbrot ia ka sur jong u Kynrad jong ki (Ioannis 10:4,27). Haduh kine ki sngi ba mynta. Ki nongaplangbrot ha ki ri Pdeng Mihngi ki lah ban pyniaphiah ia ki langbrot ba la khleh jong ki bad kiwei pat ki kynhun ka long da kaba shukhot da ka sur jong ki, kiba sngewthuh bad kiba shu bud beit ia kata ka sur u nongaplangbrot jong ki.

Don ki por, ki kynhun langbrot jong U Blei ki shah jynjar ha kiba bun ki jingeh kum ka dak jong ka jingbymsngewbha bad ka jingkyntai U Blei ia ki. Hynrei U Nongaplangbrot babha um ju iehnoh ia ki langbrot ba la sakma jong U hynrei uba wad ban pynim ia ki. Kane ka dei ka dur kaba donbor tam eh shaphang ka jingiadei jong U Blei bad ki briew jong U. U long uba la kloi ban iap na ka bynta ka langbrot jong U (Ioannis 10:11, 15) bad ka thew pharshi ia ka jingwan long langknia jong U na ka bynta jong ki (Ioannis 1:29). Bad ruh, U Jisu u la pynskhem ba un sa khot noh ia ki langbrot jong u kiba don ha kiwei pat ki jingker bad kin long shikynhun ha uwei u nongaplangbrot (Ioannis 10:16).

`Kiei ki rukom kiba phi lah ban leh ha ka bor jong phi man la ka sngi ban shim kabu ia kaei kaba la kular ia ngi ban don ia U Jisu kum u Nongaplangbrot Babha jong ngi?`