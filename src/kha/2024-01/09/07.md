---
title:  Pule Shuh Shuh
date:   01/03/2024
---

Pule Ellen G. White, “God With Us,” pp. 19–26, in _The Desire of Ages_.

Daka jingduwai U Khrist bad ka jingduwai shaphang U Khrist, ki salm ki pynpaw kyrpang eh ia U Khrist Kum U Blei bad ka kam jong ka jingpypnim kum Uta Uba long “ U Blei lem bad ngi” (Mathaios 1:23). U Jisu u long “U Blei lem bad ngi” ha ka thma jong ka jingduwai jong ka jingshah kyntait bad ha ka jingshitom. U long U Blei lem bad ngi ha ka jingpyllait na ki jingeh. U Jisu U long U Blei lem bad ngi da kaba u khlem la iehnoh ia ngi kum kita kiba la jah noh bad ki jingjynjar hynrei uba pyni ha ngi ia ka lynti jong ka jingngeit da ka jingjop. U kylla long na ka bynta jong ngi u Lyngdoh bymjukut bad u Syiem ban pynim ia ngi na ka jingiap kordit jong ka pop. Ha U Khrist uta u Syiem na u thied u Dabid uba janai, bad uba long ka jingkular batlem jong ka jingpynim U Blei, la pyndep lut phar (2 Korin 1:20).

Ka Ellen G. White ka batai shai ia ka jinglong kawei jong U Khrist Kum U Blei bad kum u briew: “Da ka jinglong briew jong U, U Khrist u la ktah ia u bynriew da ka jinglong Blei jong U, da ka jinglong Blei jong U, U la synshar ia ka khet jong U Blei. Kum U Khun u Briew, u la ai ha ngi ia ka nuksa jong ka jingkohnguh; bad kum u Khun U Blei, u la ai ha ngi ia ka bor ban kohnguh. Dei u Khrist uba naduh ka lawbniap ha u lum Horeb uba la kren ha u Moses da kaba ong “NGA LONG BA NGA LONG. . . . kumta men ong ha ki khun Israel, NGA LONG Ula phah ia nga ha phi Eksodos 3:14. Kane ka long ka jingkular jong ka jingpyllait ia ki Israel. Te haba u la wan ‘ ha ka jinglong briew’ u la pynbna shaphang ia lade da U ‘NGA LONG’ U Khun jong ka Bethlehem, u nongpynim uba sngewrit bad uba pynhapoh ia lade, u long U Blei uba la wan long doh. 1 Timothi 3:16. Bad ha ngi u ong; ‘NGA LONG U Nongaplangbrot Uba Bha,’ ‘NGA LONG u kpu ka jingim,’ ‘NGA LONG ka lynti,’ NGA LONG ka jingshisha,’ ‘NGA LONG ka jingim de.’ La ai ha nga ia ka bor baroh halor ka bneng bad ka khyndew.’ Ioannis 10:11; 5:51; 14:6; Mathaios 28:18. Nga long ka jingpynskhem ia baroh ki jingkular. NGA LONG; wat ym sheptieng.” – _The Desire of Ages_, pp. 24,25.

**Ki Jingkylli ban ia Puson**:

`Kumno ba U Blei u la pynpaw ia ka jingiaineh ka bymjukylla jong U jong ka Jutang watla hapdeng ka jingbymiaineh jong ki briew jong U? Ka jingpynskhem shuh shuh aiu kaba ka wallam ha ki khun jong U Blei kiba don ha ka jingialeh mynta ki sngi?`

`Kumno ka jinglong lyngdoh kaba halor tam bad kaba kyrpang tam jong U Khrist katkum ka jingkhein na u Melkhisedek ka pynkhlain ia ka jingshisha shaphang ka jingpynim na ka bynta ki briew jong U Blei?`

`Ki Gospel ki pyni ba bun na ki jingkular jong u Mesaiah ha ki Salm la pyndep ha U Jisu Khrist. Kumno kane ka batai shaphang ka jingbeit jingryntih kaba janai jong ka Ktien jong U Blei? Balei ba ngi dei ban kyntait ia kano kano lane ia baroh ki jingsngew kiba ialam sha ka jingpyntlot ia ka jingshaniah jong ngi ha ka Ktien jong U Blei?`

`Ka jingpyntngen bakhraw aiu kaba ngi lah ban ioh na ki Ktien jong U Jisu, “La ai ha nga ka bor baroh ha bneng bad ha ka khyndew” (Mathaios 28:18)?Kumno ngin jubab ia kane ka jingkular da ki jingiashem jong ngi hi?`