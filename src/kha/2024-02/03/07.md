---
title:  Pule Shuh Shuh
date:   19/04/2024
---

“Ka juh ka mynsiem isih bad jingialeh pyrshah ia ka jingshisha ka la pynshaitbor ia ki nongshun U Blei ha man la ki arta, bad ia ka juh ka jinghusiar ka jingpynkhreh bad ka juh ka jingiaineh dang donkam eh ha ki shakri jong U. Ki Ktien jong U Khrist ha ki synran kiba nyngkong ki long kiba donkam ha ki nongbud jong U kiba ha ki por kiba khadduh: ‘Ia kaba nga ong te ha phi, nga ong ha baroh, to sharai.’ Markos 13:37.” Ellen G. White, The Great Controversy, pp. 56,57.

Ha kiba bun ki bynta jong ka pyrthei, khamtam ha ki jaka kiba ki briew ki ioh bha ban pule ia ka Baibl, u soitan u la pynrung ia ki ba bun ki lad ban pyntlot ia ka bor ktah jong ka ktien. Kawei na ki lad ba donbor jong u ka long lyngba ki jingstad saian lane da ki jingkular jong ka Baibl, kiba bunsien lada pdiang ia ki, kin pyntlot noh ia ka jingshaniah ha ka Ktien U Blei. Kum ka nuksa, ka Kitab u Daniel kaba ka por ba la thoh ia ka ka long kumba 500 snem shuwa U Khrist, ia kaba kiba bun ki riewstad ki la mynjur ia kane tarik, hynrei la pyrkhat da kiwei pat ba la thoh ia ka ha ka spah snem kaba ar shuwa u Khrist. Ki la ia tai nia ba ka dei kaba la thoh ha kine kipor, lym kumta u nongiathuhlypa um lah ban iathuh beit ia ka lawei, bad kata kam lah ban long. Namar kata ki la iasaid nia, khlem thoh ia ka Kitab u Daniel ha kaba ki ong ba la thoh, hynrei la thoh ha ki spah snem hadien kata. Kaba sngewsih ka long ba kane ka jingshukor shaphang ka Baibl ka long kawei na kiba bun eh na ki briew ba mynta ki wad ban pynrung jingshukor ha ngi. Bad shuh shuh, bun ki briew ki pdiang ia kane ka jingshukor namar, ba ki nongialap Baibl bad ki riewstad Baibl ki hikai ia kata. Namar kata ka daw u Paul u maham jur ia ngi, “To tynjuh ia kiei kiei baroh, to bat skhem ha kata kaba bha” (1 Thessoloni 5:21).

**Ki Jingkylli ban ia Puson**:

`Peit biang ia ka jingkren jong ka jingiapule ha ka sngi kaba lai bad sa pynleit jingmut ia kine ki mat harum: kumno ba u Soitan u pyndonkam ia ki juh ki buit mynta ki sngi, ban shukor pyntlot ia ka bor jong ka Jingthoh?`

`Kiei ki jingiada kiba khraw jong ngi pyrshah ia kane ka jinghikai ba shukor shaphang ka Ktien jong U Blei?`

`Ka jingpyrshang ba radbah jong u soitan ha ka jingialeh bakhraw hapdeng kaba bha bad kaba sniew ka long ban pynsniew noh ia ka jinglong bad ka kyrteng U Blei ba u long u nongsynshar ba runar, ubym ieit bad uba sniew. Kumno une u bymman u pyrshang ban leh ia kane bad kaei ka jubab jong U Blei pyrshah ia kane ka jingshukor?`

`U apostol Petros u pynskhem ba “haba phi tip shuwa ia kane ba ym don ka jingiathuhlypa na ka Jingthoh Bakhuid kaba long na ka jingbatai u briew hi” (2 Petros 1:20). Kumno ngin sngew thikna ba ngim dei ban pynbakla ia ka jingmut jong ka Jingthoh ban pynksan ia ka jingbatai jong ngi? Balei ba kane ka long kaba kham suk ban leh bad ia kaba ngi sngewthuh? Kumno ngin lah ban iada ia lade pyrshah ia kane?`