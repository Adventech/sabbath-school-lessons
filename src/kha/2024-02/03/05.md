---
title:  Ka jingstad pyrkhat briew shabar ka Jingthoh
date:   17/04/2024
---

U Mynsiem Bakhuid U trei ha ki jingmut jong ngi. U khot sngewbha ia ngi ba ngin wad bniah ia ka jingmaian jong ki bneng bad khyndew. Kumba la kren da mano re mano, “kum ki khristan, ngim ju pynleit jingmut shaphang ka jabieng jong ngi ha jingkhang ingmane.” Watla katta ruh ka, bor jingstad jong ka jingpyrkhat briew tang ma ka hi kam lah ban wad bad shem ia ki jingshisha shaphang U Blei na ka Jingthoh. Ka jingshisha kam don jingiadei bad ka jingsngew briew. Ka dei ka jingpynpaw jong U Blei hi.

`Pule Proberb 16:25, Nongbishar 21:25 bad Isaiah 53:6. Kaei kaba kine ki dkhot ki pynpaw shaphang ka buit shukor jong u soitan?`

Kawei na ki jingshukor kiba khlain trei kam jong u soitan ka dei ban pynlong ia ngi ba ngin ngeit ba ka jingpyrkhat stad u briew, khlem ka jingkyrshan jong ka Ktien U Blei bad ka jingialam jong U Mynsiem Bakhuid bad ban pynkut nia, ba ka long kaba suk ban sngewthuh ia ka mon U Blei. Shisha kan i kumba ka long kaba dei ha ngi, watla ka paw kumba dei ha ki jingngeit paitbah, hynrei ka lah ban long kaba bakla eh hakhmat U Blei.

Katto katne snem mynshuwa, i lok jong nga bad ma nga ngi la rai ban leit iaid kai da ka kjat sha ka khlaw kaba don hajan ka hotel kaba ngi sah tang shimiet. Shisha nga sngewthuh shaphang ki lad ki lynti, hadien ba ngi la ia iaid kumba shi kynta, ngi la ia shim ruh ia ki lynti kiba kham eh, nga la sngew skhem ba nga lah ban shem biang ia ka lynti sha hotel khlem da don jingeh. Hynrei ngi la shem pynban ia lade ba ngi la jah khlem jingkyrmen ha ka khlaw. Ka sngi ka la sdang ban sep, bad nga la sheptieng eh. Ngi sngewnguh ba ngi la iakynduh ia kiwei pat ki nongiaid kai kiba tip ia ka lynti. Ngi la iaid bakla lynti la kumba haduh san mer hynrei ngi don hajan ka surok bah. Namar ba kine ki briew ki buh kali kham hajan, ki la tyrwa ban leit buh ia ngi sha ka hotel ba ngi sah. Ban ia kynduh iano iano kiba ithuh lynti bad iano iano kiba don ka lad ban ialam pat ia ngi sha ing ka wanrah jingkyrmen bad ia ka jingiapher kaba khraw eh ia ngi.

U Blei u khlem la ieh noh ia ngi marwei ha ka jingiaid lynti jong ngi na kane ka pyrthei sha bneng. U Mynsiem Bakhuid u kdew ia ngi sha ka Jingthoh kaba kyntang kaba ialam ia ngi sha ing. Ka jingshisha bad ka jinglamler, kaba dei bad kaba bakla, kaba bha bad kaba sinew - ia kine lah ban sngewthuh shai tang ha ka jingshai jong ka Ktien U Blei. Kata kaba ia pyrshah ia U Blei bad ia ka Ktien jong U ka long ka jingbakla, bad kata ka jingbakla ka long ka jingma kaba khraw eh pyrshah ia kata kaba don bad kaba iadei bad ka jingmut U Blei lyngba ka Ktien bad ka jingbha. Shisha ka long kaba donkam eh ban pynlong ia ka Ktien U Blei kum ka lad jingiasaid jong ka jingshisha bad ka jinglong riewblei.

`Balei ba ka jingmut jong u briew khlem ka jingialam jong U Mynsiem Bakhuid kam lah ban shem bad sngewthuh ia ka jingshisha U Blei? Iakren shaphang ka jingiadei jong ka jingpyrkhat briew bad ka jingpynpaw U Blei. Kumno ba ka jingpuson bad jingpyrkhat ka iarap ia ngi ban sngewthuh ia ka jingpynpaw U Blei? Kum ka nuksa, peit ia Daniel 2, ka jingiathuhlypa kaba kren ia baroh ka histori jong ka pyrthei naduh ka por jong ka hima Babilon haduh ka jingwan arsien jong U Jisu. Kumno ba ka jingiathuhlypa kaba donbor kum kane kan iadei bad ka jingmut jingpyrkhat u briew?`