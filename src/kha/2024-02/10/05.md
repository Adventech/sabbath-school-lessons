---
title:  'Ka Jingngeit ksuid ha ki sngi kiba khadduh: Bynta 1'
date:   05/06/2024
---

`Pule Mathaios 24:5,11,24; 2 Thessaloni 2:7-9; Jingpynpaw 13:13, 14 bad Jingpynpaw 16:13,14. Ki jait jingshukor aiu kiba ki briew kin ia kynduh ha kine ki sngi kiba khadduh?`

U ksuid un pyndonkam ia “ki dak bad jingphylla” bad ki kambah ba phylla ruh ban shukor ia ki paitbah shuwa ka jingwan arsien jong U Jisu. Haba kren shaphang ka bor jingshukor jong ki mynsiem ksuid, u Angel Rodriquez u kren ia kine ki ktien: “ka bor jingpynngeit briew jong ki kam shong ha ki khubor ba ki ialap hynrei ha ki bor maian bakhraw ia kiba la khot “ki dak” lane ki “kambah” kaba ki leh. Ki leh ia ki dak khyllah, kaba pynlong ia ki briew ban ngeit ha kita ki jingsngew ban ia ka ban pynshong nongrim ha ka bor puson bad bor sngewthuh. Ka jingshisha ka long ba ia kine ki dak la leh da ki ksuid kiba pynpaw ia ka bor iatylli jong ki lai tylli ki ksuid ( u iakjakor, u mradkhlaw bad u nongiathuhlypa lamler) kiba long ki mynsiem – U Blei um long u thymmei ka bor jong ki lane ka jingmih jong ki. Katba ka thma bah jong ka bneng baroh kawei kan wan sha ka jingkut noh, ki bor jong u bymman kin rung sha ka madan thma ka histori u bynriew ha ka rukom kabym lah shuh ban pyrkhat. Ka jingngeit ksuid kaba ka nongrim jong ka hi kam long katkum ka jinghikai jong ka Baibl shaphang ka jingbymiap jong ka mynsiem, shisha kan sa sar noh ia ka pyrthei sha ka jinglong mraw.” —“The Closing of the Cosmic Conflict: Role of the Three Angels’ Messages,” unpublished manuscript, p. 6.

`Balei ba ka long kaba ma eh ban shaniah ha ki jingsngew jong ngi? Ka bynta aiu kaba ki don, kaba bha bad kaba sniew ha ka jingiashem jong ka jingngeit jong ngi? Kumno u Soitan u lah ban iaidlait ia ka rukom pyrkhat jong ngi bad ba un khroh ia ki jingsngew jong ngi?`

“U Soitan u la pynkhreh la slem bah na ka bynta ka buit trei kam kaba khadduh jong u ban shukor ia ka pyrthei. . . khyndiat pa khyndiat u la pynkhreh ia ka lynti ban pynpaw ia ka jingshukor bakhraw jong u da ka jingpynmih ia kane ka jingngeit ksuid. U khlem kot lut sha kata ka jingpyndep ban pyntrei kam pura ia ki buit jong u, hynrei kan sa poi ha ka por basah kaba khadduh . . . Lait tang kita kiba la shah sumar ha ka bor jong U Blei, da ka jingngeit jong ki ha ka Ktien jong U kin lait, hynrei baroh kawei ka pyrthei kan shah sar lut phar ha kine ki jingshukor jong u soitan. Ki briew baroh kin sngewskhem bad shaniah ha ka kynroh ba pynjot shyrkhei, ba ia ki yn pynkyndit thret da ka jingtheh noh jong U Blei ia ka jingbitar shla jong U.” – Ellen G. White, The Great Controversy, pp. 561,562.

Ka jingiada ba skhem jong ngi ka dei ha U Jisu bad ha ka Ktien jong U. Kam long kaba eh ban iohi ia ki Million, wat ki billion ki briew kibym sngewthuh shaphang ka jinglong kiba iap ia kiban sha rong noh ha ki jingshukor da kaba pdiang ia ka jinghikai ba kiba iap ki im hadien ba ki la iap.

`Wat mynta, kiei kita ki jingshukor paitbah ia kito ki la sngewthuh ba kiba iap ki ioh thiah hynrei kiba dang shah shukor?`