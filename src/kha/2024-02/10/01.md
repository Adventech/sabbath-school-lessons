---
title:  La pynpaw tyngkrein ia ka jingmane ksuid
date:   01/06/2024
---

### Dkhot Baibl ban pynkhreh ia ka Lynnong
Mathaios 10:28; Eklesiastis 9:5; Isaiah 8:19, 20; Ioannis 11:11–14, 21–25; 1 Thessoloni 4:16, 17; Jingpynpaw 16:13, 14; Mathaios 24:23–27; 2 Thessoloni 2:9–12.

> <p>Dkhot Spel-lyndet</p>
> “Naba U Trai hi un wan hiar na bneng bad ka jingrisa, da ka kiten sawa u angel rangbah, bad da ka turoi U Blei: bad kita kiba iap ha U Khrist kin iamihpat shuwa. Ynda kumta ma ngi kiba dang im ia kiba la pynsah, yn rong noh ia ngi lem bad U Trai ha ka suin bneng: te kumta ngin iailong junom junom lem bad U Trai”(1 Thessoloni 4:16,17).

Da ki phew snem mynshuwa, ki briew ki iathuh khanna shaphang ka jingiashem ha khmat ka jingiap, ha kaba ki briew kiba la iap bad ki la im pat, bad kiba ai ia ki jingphla ia kaei kaba ki la iohi bad ki la iohsngew katba “ki dang iap.” Da ki million mynta ki briew ki ngeit ba kine ki jingphla ki long ki sakhi ba kiba iap kim pat iap shisha. Kane ka nongrim jong ka jingngeit ksuid ka dei kawei na ki jinghikai ba pawnam jong u soitan ban pynphriang ia ki khubor jingshukor jong u.

Ha ka jingshisha, ka jingngeit ksuid ka sdang naduh ka kper Eden da ka jingshukor jong u soitan ia ka Im, “Phin ym iap noh shisha” (Genesis 3:4). Kane ka jingshukor ka long u thied bah jong ka jingngeit niam thok kaba la mih ha ki spah snem kaba 19, da ki Fox sisters kiba kam kumta ia lade bad ruh kiba la phla hadien ia ka jingshukor jong ki, da kaba ki iathuh ba ki ioh jubab ia baroh ki jingkylli jong ki na ki mynsiem jong kiba iap.

Ka thong jong kane ka lynnong ka long ban pynpaw ba ka jingiada kaba shisha jong ngi pyrshah ia ki jingshukor u Soitan ha kine ki sngi kiba khadduh ka long tang ka jingiadei kaba jan eh bad kaba shimet jong ngi bad U Khrist bad ka jingpynshong nongrim kaba skhem jong ngi ha ki jinghikai jong ka Baibl. Kane ka kynthup ia ka jinghikai jong ka shaphang ka jingiap, khlem da pynshahshkor shuh ia kaei kaba ki khmat, ki shkor bad ki dohnud briew ki pyrshang ban iathuh ia ngi.

_Pule ia kane ka lynnong, ba la pynshong nongrim ha ka lynnong 31 – 34 jong ka Jingialeh Bakhraw, ban pynkhreh na ka bynta ka Sabbaton, June 8._