---
title:  Ka Bainong ba Shyrkhei jong ka Jingmane ksuid
date:   02/06/2024
---

Ka puriskam ba ka jingiap ka dei tang ka jingrung sha kawei pat ka kyrdan jingim ka wan na ka jinghikai ba ka mynsiem kam ju iap. Kane ka jinghikai jong ki nongmane bleithaw ka la rung sha ka balang bad ka la nang pynjngai noh na ka nongrim jong ka jinghikai ka Baibl sha ka jinghikai jong ki ksuid ha ka jingpyrshang ban pynskhem ia kata ka jingngeit jong ki ha ka pyrthei Roman. “Ka jinghikai shaphang ka jingbymiap jong ka mynsiem ka long kawei na kito ki jinghikai kiba lamler kaba ka Rome, ka shim na ka jingmane bleithaw, kaba la pynrung ha ka jingngeit niam khristan.” Ellen G. White, The Great Controversy, p. 549.

> <p></p>
> “ To wat sheptieng te ia kita kiba pyniap ia ka met bad kibym lah ban pyniap ia ka mynsiem: hynrei phin kham sheptieng ia uta uba lah ban pynjot bad ia ka mynsiem bad ia ka met ha dujok.” (Mathaios 10:28).

`Pule Balei ba kane ka dkhot marwei ka iathuh ia ngi shaphang kata ka mynsiem kaba shu tharai ba kam ju iap?`

U Trai u khang pyrshah ia ki briew jong U na ka jingiadon bynta ha ka jingngeit ksuid kaba kumno kumno ruh. Kim dei ban shah iano iano hapdeng jong ki “ lane uba pynthame, lane uba khan ai ksuid, lane uba leh byrtong lane uba khein ksuid iap” (Deuteronomi 18:11). Ia kiba kum kita dei ban lynthem maw (Lebitikos 20:27). Ka jingpynshitom ka long kaba shyrkhei, hynrei la thmu ia ka na ka bynta ban iada ia ki Israel na kaba mane bleithaw.

Ka jingleh myntor ka long ka kam ksuid. Ka pyndem ia ki briew sha ka jingmane bleithaw ba lamler bad ka bujli noh ia ka jingiadei kaba shisha bad U Blei, hynrei kam ju pynhun shisha ia ki jingdawa ba jylliew jong ka dohnud. Ka jingngeit ksuid ka long ka pdeng jong ka ka jingthmu u Soitan ba un ring mraw noh ia ka pyrthei. Hynrei U Jisu da ka jingaiei jong U bad ka bor, u la pyllait luid ia ki mraw na ki kynjri u bymman ba la khum ia ki.

`Pule Eklesiastis 9:5; Job 7:7-9; bad Isaiah 8:19,20. Kaei kaba kine ki dkhot Baibl ki hikai ia ngi shaphang ka jingiap bad ka jingiakren bad kiba la iap?`

Watla kam long katkum ka Baibl, ka jingngeit ba kiba iap ki leit beit sha bneng hadien ba ki la iap ka la don la slem bad ka la ioh sam thied jylliew eh haduh ba ka long kaba eh ia ki briew ba kin weng ia ka na ka jingmut jong ki. Ki briew ki pyndonkam ia ki katto katne tylli ki dkhot kiba ki la ioh ba kin pyrshang ban pynksan ia kaei kaba ki la ngeit. Hynrei kane ka jinghikai ba lamler ka ieh ia ki khlem jingiada ei ei ruh em pyrshah ia ki jingshukor ba u Soitan u lah ban pynrung ha ki, khamtam ha ka jingialeh kaba khadduh.

`Kaei ka jingiashem jong phi haba phi pyrshang ban batai sha kiwei ki para khristan shaphang ka jinglong kiba iap? Kaei kaba phi shem kaba long ka bor ktah ia kiwei?`