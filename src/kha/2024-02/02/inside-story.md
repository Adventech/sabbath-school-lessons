---
title:  Ka Jingiathuhkhanna kaba Jia shisha
date:   12/04/2024
---

### Nongialehkai jemmet ba Iaineh ha Italy

_Da Andrew McChesney_

Ka Sara kaba dang hynniew snem ka arta ka ieit eh ban ialehkai jemmet. Kane ka jingialeh kai ka long kaba suk ia ka bad ka stad bha ban ialehkai. Ka sngewtynnad eh ban kynthih khongpong. Ka lah ban kynthih khongpong na kawei ka jingialeh kai hadien kawei pat khlem sangeh, kan sangeh tang haba ka la kyllon noh.

Hynrei don sa kawei kaei kaei kaba ka Sara ka ieit eh kham palat ban ia kane ka jingialehkai jong ka. Ka ieit eh ia U Blei.

Kumta ka khlem la shah pynshoi ban pep jingiaseng wat haba don ka jingialeh kai jemmet kiba khraw ruh ba la pynbna da u nonghikai haba ki wan pynlong ha ka sngi Sabbaton ha ka shnong jong ka ha Lesi, Italy. Kane ka jingialehkai ka ju wan tang shisien shi snem, bad ki khynnah ki wan ban pyni ia ki sap ki phong kiba ki la nang ha khmat ki kmie ki kpa bad ki bahaing bahasem jong ki.

Ka Sara ka la sngewsih haba ka la iohsngew ba u nonghikai u la pynbna ba kane ka jingialehkai kan jia ha ka sngi Sabbaton.

Ha ing, ka kmie ka la iohi ia ka khmat ba noh jong ka Sara.

“U Blei u lah ban pynjem ia ki jingeh baroh.” Ka la ong.

Ka la ai jingmut ba ka Sara ka dei ban wanrah ia ki jingeh jong ka sha U Blei.

Ha kata ka janmiet ka Sara ka la duwai, “Ah Blei baieit, nga sngewsih eh ban iohsngew ia ka khubor ba ngan duh noh ia kane ka jingialehkai, hynrei to ai kan long ka mon jong Me.

Ka Sara ka la duwai ha ka miet sngi balai bad ruh ha ka miet sngi basaw. Ha ka jingpraktis kaba long ha ka sngi kaba san, une u nonghikai u la pynbna kyndit kyndit ba ia ka tarik jong kane ka jingialeh kai la pynkylla noh.

Ngi hap ban pynkynriah noh ia kane ka jingialeh tang shi sngi shadien, bad kan long noh ha ka Sunday, namar ba don katto katne ki jingeh jong ka seng,”

Ka Sara kam lah ban ngeit ia ki shkor jong ka. Ia ka la pyndap da ka jingkmen kaba khraw eh! Haba ka la iathuh ia kane ka khubor da ka jingshongshit ha la ka kmie hadien khyndiat por, ka kmie ka phuh samrkhie palat ban ia ka sngi.

“Phi donkam ban shaniah barabor ha U Blei.” Ka la ong.

Bad ka Sarah ka la ju leh ia kata. Kane ka long ka jingiashem kaba nyngkong eh jong ka ha ki jingduwai, bad ka la pynskhem shuh shuh ia ka jingngeit jong ka ha U Blei. Ha ka sngi Sabbaton ka la iathuh ha ingmane shaphang kaei kaba la jia ia ka. U dkhot balang u la pynkhreh ia ka khubor kaba kyrpang eh shaphang ka jingduwai bad u la khot sngewbha ia ka Sara sha khmat ba kan iathuh ia kata ka jingiashem jong ka.

“Nga la ju duwai barobor haba nga iashem jingeh ha ka jingim,” ka Sarah mynta ka la dap 19 snem, bad ka iathuh ia kane ha ka Adventist Mission.