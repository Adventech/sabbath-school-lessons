---
title:  'Ka Matpdeng Duh: Ka Jingieit ne Jingkhwan'
date:   06/04/2024
---

### Dkhot Baibl ban pynkhreh ia ka Lynnong
Loukas 19:41-44; Mathaios 23:37,38; Hebru 11:35-38; Jingpynpaw 2:10; Ki Kam 2:44 – 47; Ioannis 13:35.

> <p>Dkhot Spel-lyndet</p>
> “To wat sheptieng me, namar nga long ryngkat bad me; wat sngewma, namar nga long U Blei jong me, ngan pynshait bor ia me; hooid ngan iarap ia me; hooid ngan kyrshan ia me da ka kti kamon ka hok jong nga.” (Isaiah 41:10).

Shu mutdur phi dei u nongsharai jingri bad phi dang ap ia ki blang jong phi ha u lum Olib bad phi dang peit sha Jerusalem. Phi iohsngew ia ka ka sur kren. Mar kumta hi phi sngewthuh ba ka dei ka sur jong U Jisu. Katba ki kjat sngi ba la sdang ban sep ki shat ha ka temple bad ki phalang ia ka ka rong lieh kum ka ior ha ki maw marble ki kynroh, da ka jingsngewsih u Jisu u la kren shai, “Shisha nga ong ha phi, ym ym iehnoh hangne u maw halor u maw ia uban ym pynhap noh” (Mathaios 24:2).

Ki synran ki la sngewkulmar eh, bad kumta maphi ruh. Kaei shisha ka jingmut jong U Jisu da kine ki ktien? Kumno ki don jingiadei bad kaba kut jong ka pyrthei kaba ki synran ki la kylli na U? Phi sngap shahshkor bha katba U Jisu u pyniadei ia ki jingjia ki ban ialam sha ka jingpynjot ia ka Jerusalem bad kiban jia ha shuwa ba U Jisu un wan pat.

Ha ka jingpynjot ia ka Jerusalem, ngi iohi byrngut ia ka buit sianti jong u soitan ban pynjot bad shukor ia ki briew U Blei ha ki por kiba kut. Ka jingbthah jong U Jisu ha u Mathaios 24 da kaba shai eh ka batai ia ki jingjia ha ki por kiba kut da ka jingiadei bad ka jingpynjot noh jong ka Jerusalem.

Ngin ia pule ia ki ar ki bynta jong ka buit trei kam jong u soitan ban shukor bad pynjot ia ki briew jong U Blei. Kaei kaba u soitan u shah rem khlem lah pyndep ban pynjot ia ki briew U Blei ha ki arta ba dum, da kaba u la kyrmen ba un lah ban pyndem ia ki briew. U Blei um ju shah rem, wat ha ki por kiba shyrkhei eh ruh, u sumar ia ki briew jong U.

_Pule ia ka lynnong mynta ka taiew, ba la pynshong nongrim ha Ka Jingialeh Bakhraw, Lynnong 1-2 ban pynkhreh na ka bynta ka Sabbaton, April 13._