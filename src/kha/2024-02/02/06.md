---
title:  Ka jingioh pateng jong ka Jingieit
date:   11/04/2024
---

`Pule Ioannis 13:35 bad 1 Ioannis 4:21. Kaei kaba kine ki dkhot ki pynpaw shaphang ka jingkop jong u soitan pyrshah ia ka sorkar jong U Blei ha kane ka jingialeh bakhraw? Kaei kaba ki iathuh ia ngi shaphang ka jingdonkam jong ka jinglong khristan kaba shisha?`

Ka jingieit ka dei ka nongrim jong ka imlang sahlang khristan ha ka spah snem kiba nyngkong. U Tertulian, uba long u riewstad Baibl uba nyngkong, u ong; “Ka dei shisha da ki kam jong ka jingieit kaba sngur kaba ialam ia kiba bun ban pynlong kyrpang ia ngi. Peit, ki ong kumno ki ieit iwei ia iwei pat.” – Lynnong 39.html (accessed October 10, 2022).

Kawei na ki jingpynpaw kiba khraw tam eh jong ka jingieit jong U Blei la pynpaw haba ar tylli ki khlam kiba la wan ha ka spah snem kaba nyngkong kumba ha ka 160 HK bad 260 HK. Ki khristan ki la mih bad ki la iarap lem ia kiba pang bad kiba la jan iap. Kine ki khlam ki la pyniap ia ki hajar phew hajar bad ka ieh kynjah eh ia ki shnong ki thaw bad ia ki nongbah sa tang khyndiat eh ki briew kiba dang im. Ka jingieit jingsumar bad ka jingsngewlem ba la kheinduh jong kine ki khristan ka la wanrah ia ka jingktah kaba jur eh ha ki bynriew. Hadien kata da ki phew hajar bad ki spah hajar ki briew bad ruh da ki million ha ka hima Rome ki la kylla riewngeit ha U Jisu hapdeng kine ki ar tylli ki khlam. Ka jingieit bad ka jingsngewlem, ka jinglong ryntih, ka jingkheinduh ia kiba pang bad kiba la jan iap ka la wanrah ia ka jingiaroh kaba khraw eh ia kine ki riewngeit bad ia U Khrist uba ki la ialap.

Ka jingthoh jong u Rodney, The Rise of Christianity ka long ka histori ka juk mynta kaba batai shai ia kine ki jingjia ha ka histori. Ha kane ka kot u batai kumno ba ha ka khlam kaba ar, baroh kawei ka imlang sahlang Khristan, kaba dang dei ka Judeo Christian, ka kylla long ka kynhun shipai ki nurse kiba la pyndap pynbiang ia ki jingdonkam ba kongsan eh ban sumar pynim ia ki briew.

“Ha ka jingjur tam jong kane ka khlam, ha u snem 260 HK. . . U Dionysius u la thoh ia ka jingsngewnguh kaba jrong ia ki Khristan kiba la leh sbun eh kum ki nurse, kiba bun na ki ruh ki la duh noh ia la ka jingim katba ki sumar ia kiwei pat ki nongpang.

“Bun na ki para khristan ki la pynpaw ia ka jingieit bad jingiaineh sngur kaba khlem pud shuh, khlem da khein shuh ia lade bad kiba la pyrkhat sngewlem iwei ia iwei pat. Khlem sheptieng ia ka jingma, ki la leit ban sumar ia kiba pang, ki la pyndap ia ki jingdonkam ba kongsan eh jong ki bad ki la shakri ia ki nongpang ha U Khrist, ryngkat lang ki aiti noh ia ka jingim da ka jingkmen, namar ki la shah ktah lang da ka jingpang na kiwei pat ki briew, da kaba pdiang ia ka jingpang jong kiwei pat ki paramarjan bad da ka jingkmen ki la pdiang ruh ia ka jingpang jingshitom bad ruh ka jingiap.” – The Rise of Christianity (Princeton, NJ: Princeton University Press, 1996), p. 82.

`Kaei ka khubor ba kongsan ia ngi hangne? Kumno ngin nang ban iap ia ka lade khnang ba ngi, ruh, ngin lah ban pynpaw ia ka juh ka mynsiem ba kheinduh? Kam long kaba suk, ym dei?`