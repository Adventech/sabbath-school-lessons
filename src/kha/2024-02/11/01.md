---
title:  Ka Jingialeh thma kaba dang sah
date:   08/06/2024
---

### Dkhot Baibl ban pynkhreh ia ka Lynnong
Jingpynpaw 14:7,9,12; Jingpynpaw 4:11; Jingpynpaw 13:1,2; Jingpynpaw 12:3-5,17; Jingpynpaw 13:11-18.

> <p>Dkhot Spel-lyndet</p>
> “To pynkyntang ia ki da ka jingshisha; ka Ktien jong me ka long ka jingshisha”(Ioannis 17:17).

Don mynta u tiar ba la shem da ka jingstad ka koit ka khiah uba la khot kyrteng u biochip lane veriChip uba ka jingheh jong u ka long kat u symboh khaw ia uba lah ban thep ha ka met u nongpang. Une u biochip un don lut ia ki lad jingpyntip shaphang ka histori jingpang u briew da kaba scan nabar ia ka jaka ha kaba la thep ia une u tiar. Don ki khristan kiba peit ia kane ka jingleh kum ka jingngeit ba lamler ban pynbor ia ka dak u mrad khlaw. Kiwei pat ki briew ki ngeit ba ka dak u mradkhlaw ka don jingiadei bad ki bar codes lane ki klong song bam, lane da ka dak khyllah ha ka kot pisa dollar ia kaba la shu khein kyllum bad mih 666. Ia kawei pat ki ngeit ba ka dei ka jingkhein Masonic, ka Illuminati, ka black U.N. helicopters, lane ka United Nations.

Ka thong jong ka jingiapule jong ngi ha kane ka taiew ka long ban pynpaw ia ka jingwan jong ka thma jong ka jingmane Blei. U Soitan un kop ia ka bor jong U Blei da ka jingpyrshang jong u ban pynduh ia ki hukum jong U Blei. Khamtam eh, ka sngi Sabbaton kan long ka pdeng jong ka thma ka pyrthei baroh ba iadei bad ka jingmane. U Soitan u isih eh ia ka sngi Sabbaton namar ba u isih eh ia U Nongthaw. Un pyndonkam da ka jingleh bor ban pynjot noh ia jingaiti jong ngi sha U Khrist. Kan don ka jingiatyngkhuh pyrshah ha ka jingngeit jong ngi halor ka sngi mane Blei kaba shisha lane kaba bakla. Ka jingkhot kaba khadduh jong U Blei ka long ka jingkhot sha ka jingiaineh ha U Khrist watla hapdeng ki jingpynshitom bein, ki jingkhang lad ha ka khaïi ka pateng, ka jingset byndi bad ka jingrai pyniap. Kane ka taiew ka pynleit jingmut ha ka bor jong U Jisu ba un ialam ia ngi lyngba ki jingeh kiba khadduh jong kane ka pyrthei.

_Pule ia kane ka lynnong ba la pynshong nongrim ha ka lynnong 35,36 jong ka Jingialeh Bakhraw, ban pynkhreh na ka bynta ka Sabbaton, June 15._