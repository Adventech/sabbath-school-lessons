---
title:  Ka Thma ba khadduh jong ka Jingpynpaw
date:   09/06/2024
---

Ka khubor jong ka Jingpynpaw ka kham kren shaphang ki dak pharshi, ki mradkhlaw bakhyllah, bad ki dur ba bymju iohi. Ka kren shaphang ka jingshisha kaba bymjukut ia kaba la ai da u Blei uba ieit eh ha ka pateng bynriew ha ki sngi kiba khadduh. Ka jingialeh hapdeng U Khrist bad u Soitan ka la sdang na bneng halor ka jingmane. Kan kut ruh da ka thma bah jong ka jingmane.

`Ia nujor Jingpynpaw 14:7,9 bad Jingpynpaw 4:11. Kaei ka mat ba la iai kren jong ka Jingpynpaw ha kane ka jingialeh bakhraw hapdeng kaba bha bad kaba sniew?`

Lyngba ka Jingpynpaw baroh kawei, ka jingmane bad ka jingpynlong ki long ki bymlah ban pyniakhlad. Jingpynpaw 14:7 ka khot ia ngi ban mane ia U Trai jong ki jingthaw baroh. Pyrshah ia ka jinghikai jong ka jinglong wan long hi kaba la sar ia ka pyrthei baroh kawei kum ka eriong ha kine ki arspah snem, ka Sabbaton ka long ka jingpynkynmaw ba junom ia ka jingpynithuh ia ngi. Ka iai pynskhem khlem kut ba ngi long ki jingthaw bad tang U Nongthaw jong ngi uba dei hok ban ioh ia ka jingaiti bad ka jingmane jong ngi. Kane ka long kawei ka daw ba u soitan u isih eh ia ka sngi Sabbaton.

`Pule Jingpynpaw 12:7 bad Jingpynpaw 14:12. Kaei ka jingpynpaw kaba khadduh ha ka jingmane ia U Nongthaw Nongpynlong?`

Kaba mane ia U Nongthaw lyngba ka jingsumar ia ki hukum jong U Blei ka ieng pyrshah ia ka jingmane ia u mradkhlaw. U Blei un don ia ki briew jong u ha ki por kiba khadduh kiba iaineh sngur ha U wat hapdeng ki jingiapyrshah bad ki jingpynshitom bein kiba shyrkhei ha ka histori.

“Katba ka jingmane ha ka sabbaton kaba bakla da kaba pyndem ha ka ain jong ka sorkar, kaba pyrshah ia ka hukum kaba saw, kan long ka jingpyndem sha ka jingmane ia ka bor kaba ialeh pyrshah ia U Blei, kaba sumar ia ka Sabbaton kaba shisha, ha ka jingkohnguh ia ki hukum jong U Blei, ka long ka sakhi jong ka jingiaineh sngur jingiaineh hok ha u Nongpynlong.” Ellen G. White, The Great Controversy, p. 605.

Jingpynpaw 14:12 ka kren ba kine ki nongbud kiba la aiti lut jong U Nongpynim kin don ia ka “jingngeit jong U Jisu.” Ka jingngeit jong U Jisu ka long ka jingngeit kaba jylliew eh kaba long ka jingshaniah haba ngim iohi. Ka iaishah haba ym lah sngewthuh. Ka dei ka jingai sngewbha na U Jisu ia kaba ngi ioh diang da ka jingngeit kaban ialam ia ngi lyngba ka thma kaba dang sah.

`Ka Sabbaton ka sngi kaba hynniew, ka long shisha ka nongrim jong ka dak U Blei kum u Nongthaw Nongpynlong kaba ialam pat sha Eden hi. Kumta ban wad ha kaban pynkhein ia ka kumba ka Rome ka la leh (Daniel 7:25), ka long kum ban wad ban ialeh pyrshah ia ka bor jong U Blei Uba long u Nongpynlong. Kumno kane ka jingshisha ka iarap ia ngi ban iohi balei ba ka long ka mat jingialeh kaba khraw eh ha ki sngi kiba khadduh?`