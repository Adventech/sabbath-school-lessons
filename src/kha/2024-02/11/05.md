---
title:  'Kaba Ithuh ia u mradkhlaw: Bynta 2'
date:   12/06/2024
---

Ban ia kaba mane ia u mradkhlaw, ki briew jong U Blei ki shem ia ka jingkmen kaba khraw bad ka jingshadkmen ban mane ia U. Ka jingkohnguh jong ki ka mih kum ka umpohliew na ka dohnud jong ka jingieit. Ki long kiba la aiti lut ha U namar ki tip haduh katno u la aiti ia lade na ka bynta jong ki.

`Pule Jingpynpaw 13:5. Thoh ia kane ka jinglong kaba kdew ha ka jaka ba lait hapoh`

Da kaba kynmaw biang ia ka lynnong kaba 4 ba U Blei u la ai ha ngi ia u shabi ban sngewthuh ia ka por ka jingiathuhlypa – kawei ka sngi ka ieng ia kawei ka snem (Jingkhein 14:34), Esekiel 4:6). Haba khein ia ka por jong ka 42 bnai ia kaba la kren ha ka Jingpynpapw 13:5 da kaba pyndonkam ia ka 30 sngi ha ka shibnai katkum ki Hebru ka long 1260 sngi lane 1260 snem.

Ka bor Pope ka la pyntrei kam bor bah naduh u snem 538 HK haduh u snem 1798 HK. Hynrei haba u Berthier uba long u kapten shipai jong u Napoleon u la kem mraw noh ia u Pope Pius VI ha u snem 1798, ka por jingiathuhlypa shaphang ka bor synshar bakhraw jong ka bor Pope ka kut noh, bad ia ka jingiathuhlypa jong ka Jingpynpaw la pyndep shisha: “Uta uba ialam sha ka jinglong mraw, un leit sha ka jinglong mraw” (Jingpynpaw 13:10). Kane ka jingshah shoh jong ka bor Pope ka long kaba jur eh hynrei ka khlem iap. Katkum ka Jingpynpaw 13:12, ia kane ka jingmong iap jong u la pynkhiah. Ka bor ktah jong ka jingsynshar u Pope kan sa phriang biang kylleng ka pyrthei.

Mynta ki sngi, ki nongialam pyrthei ki pdiang ia u Pope kum uta u nonglam ktien jong ka balang jong ka Rome bad ki ju leit jngoh ia u man la ka por sha ka nongbah Vatican. Ha ka pyrthei jong ka jingkylla kabym poi pyrkhat, ka bor kaba la buh na ka bynta u Pope ka Rome ban long u nongialam niam uba khraw tam jong ka pyrthei uban sa pyntylli lang ia ki briew ka pyrthei baroh kawei. Ha ka jingkren jong u ha u June 6, 2012, ha palat ia ki 15,000 ngut ki briew kiba la wan ialum lang ha St. Peter’s square ha Rome, u Pope Benedict XVI u pynbna, “Ka Sunday ka dei ka sngi jong U Trai bad jong ki briew shynrang bad kynthei, ka sngi ha kaba baroh ki dei ban ioh laitluid, laitluid na ka bynta ka ïing ka sem, laitluid na ka bynta U Blei. Ha kaba iada ia ka Sunday, ngi iada ia ka jinglaitluid jong u bynriew.” —https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html (accessed October 10, 2022). Ka kot Ka Jingialeh Bakhraw ka pynpaw shai shano kane ka jingiakhih kan ialam khadduh: “Kito kiba pyndonburom ia ka Sabbaton ka Baibl yn sa pynrem ia ki kum ki nongshun jong ka ain bad ka kanun, kum ki nongpynkhein ia ki ain ka imlang sahlang, kiba wanrah ia ka jingkulmar bad ka jingjot, bad ki khot sngewbha ia ka jingbishar ka jong U Blei halor ka pyrthei. . . . ia ki yn pynrem na ka daw ka jingbym kohnguh ia ka ain ka sorkar. Ki nongialap kiba len ia ka bor jong ka hukum u Blei kin sa ialap na ki pulpit jong ki ia ka kamram kaba dei ban pyndep ha ka jingkohnguh ia ki ain ka sorkar ba la pynsleh da U Blei. Ha ki kamra synshar bad ki kamra bishar jong ka pyrthei, ia ki nongsumar hukum U Blei la sakhi lamler bad la pynrem.” Ellen G. White, The Great Controversy, p. 592.

`Watla ka long kaba eh mynta ban iohi ia kum kane ka jingjia ba kan jia, peit bha ba haduh katno stet kane ka pyrthei ba kan kylla. Kaei kaba kine ki jingkylla ki iathuh ia ngi ba haduh katno stet ba kine ki jingjia ha ki sngi kiba khadduh kin wan ha ngi?`