---
title:  U Mrad na ka Ryngkew
date:   13/06/2024
---

`Pule Jingpynpaw 13:11-18. Kumno une u mrad uba ar u iapher na u mrad uba nyngkong jong ka Jingpynpaw 13 lynnong?`

U mrad khlaw uba nyngkong u mih na duriaw, bad u mrad khlaw uba ar “u mih na ka ryngkew” (Jingpynpaw 13:11). Ka duriaw ka ieng pli ia “ki paitlang, bad ki paitbah, bad ki kynja bynriew bad ki thylliej” (Jingpynpaw 17:15). Ka khyndew ka ieng pli ia ka jaka kaba duna briew eh ha ka pyrthei. U mrad khlaw ba ar u mih hajan ka ba kut jong ka por ka jingiathuhlypa jong ka jingsynshar bor u mrad khlaw uba nyngkong (Jingpynpaw 13:5). Kata ka mut, u mih paw pyrthei ha ka snem 1798 HK.

Ka ri America ka iahap thik bad kane ka jingbatai. Ka pynbna paitbah ia ka jinglaitluid jong ka ha u snem 1796 HK, ki la pdiang ia ki constitution jong ki ha u snem 1789, bad la ithuh kum ka bor jong ka pyrthei ha ki bakut jong ka spah snem ba khatkhyndai.

U Ioannis u iaibteng, “u don ar tylli ki reng ba i kum i khun langbrot hynrei uba kren kum u iakjakor (Jingpynpaw 13:11). Ki reng ha ka jingiathuhlypa ka Baibl ki thew ia ka bor. Ym dei kum u mrad uba nyngkong, une u mrad um don pangsngiat ha ki reng jong u, kaba iathuh ba kam dei ka jingsynshar syiem. Ki ar tylli ki reng ki thew ia ki ar tylli ki ain jingsynshar kiba long ki thymmei jong ka bor bad ka jingjop jong ka ri Amerika – ka bor synshar ri bad ka jinglaitluid ba kynja niam.

`Pule Jingpynpaw 13:11,12. Kaei ka jingkylla kaba phi iohi ha une u mrad khlaw, bad kumno u kren?`

Kane ka ri kaba i jemnud kum i langbrot shisha ka kren kum u iakjakor. Ka pyni “ka trei kam da ka bor jong u mrad khlaw uba nyngkong” (Jingpynpaw 13:12) bad ka bret noh ia ki ain laitluid ka niam, da kaba pynlong “ia ka pyrthei bad ia baroh kita kiba shong ha ka ba kin mane ia u mrad khlaw uba nyngkong” (Jingpynpaw 13:12). Ka ri Amerika kan long ka ri kaba kongsan ban pynlong ia baroh ki briew ha ka pyrthei ba kin mane ia une u mrad khaw ba nyngkong da kaba ithuh bad pdiang ia ka bor synshar pyrthei bad synshar niam jong u Pope. Katkum kane ka jingiathuhlypa, ka ri Amerika ka seng ia kane ka dur u mradkhlaw- ka jingpyniatylli lang ia ka bor ri bad bor niam – bad donkam ia baroh ba kin mane ia kane ka dur.

Kaei kaba sngewphylla ka long, ba ha ka por ba la ithuh nyngkong ia kane ka bor mradkhlaw, ka ri Amerika kam pat paw pyrthei ei ei ruh ha ka bor shipai bad ka spah kumba ka long mynta.

`Pyrkhat shaphang ka jingkhih phaloh jong ka ri Amerika mynta ki sngi. Kumno ba shisien ka sngi kan pyndep ia ka jingiathuhlypa ba la ai?`