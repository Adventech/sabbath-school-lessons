---
title:  'Kaba ithuh ia u mradkhlaw: Bynta 1'
date:   11/06/2024
---

`Pule Jingpynpaw 13:1,2. Nangno une u mradkhlaw u wan mih, bad mano ba ai ka bor ha u?`

Ka Kitab Jingpynpaw ka kdew ia u iakjakor ba u dei u soitan. Jingpynpaw 12:3-5 ka ong ba u iakjakor u la thmu ba un bam duh, “mar shu kha ia u,” u “khun shynrang,” ia uba hadien “la rong noh artet ia u sha U Blei bad sha ka khet jong U”. Dei u ksuid, uba la trei bor bah lyngba ka Rome nongmane bleithaw, uba la pyrshang ban pyniap ia U Khrist (Peit Mathaios 2:16-18). U Soitan, nongshun u ialeh pyrshah ia U Blei da u bynriew uba trei lyngba ka sorkar pyrthei ban pyndep ia ka jingthmu jong u.

Shaphang ka bor jong une u mradkhlaw la iathuh, “Te u iakjakor u la aiti ha u ia ka bor jong u bad ia ka khet jong u bad ia ka bor synshar bakhraw” (Jingpynpaw 13:2). Ia kane ka jingiathuhlypa la pyndep biang thik da ki spah snem hadien ba u patsha Contantine ka Rome u la kynriah noh ia ka nongbah jong u na Rome sha Constantinople ia kaba la khot ha kata ka por bad ha kine ki sngi la tip ia ka kum ka Turkey. Kane ka ieh noh thylli ia ka bor jong ka khet kaba rim jong u Kaisar, kaba long ka nongbah synshar jong ka khet ha Rome. Kumta ka Rome mane bleithaw ka la ai noh ia ka khet bishar ha u mradklaw, bad ia ka nongbah jong ka.

U Isaac Backus u kren, “da kaba weng noh ne pynkynriah noh ia ka khet jong ka hima sha constantinople. . . u Constantine u la thaw lynti ia u Bishop ka Rome ba un pynkhraw ia lade halor ki briew baroh kiba hapoh ka khyndew, bad ruh halor u Blei jong ka bneng.” The Infinite Importance of the Obedience of Faith and of Separation from the World, p. 16quoted in Le Roy Edwin Froom, The Prophetic Faith of our Fathers, Vol. 3, p. 213. Katkum u Thomas Hobbes, “Ka bor pope kam dei mano mano ruh hynrei u mynsiem ksuid, jong ka hima Rome kaba la iap, kaba shong ryngkat ka jingphong pansngiat ha ka jingtep.” Laviathan (New Oxford University Press 1996), p. 386. Ka jingpeit bad pule bniah ka pynpaw ba u mrad uba mih na duriaw jong ka Jingpynpaw 13 ka dei ka bor niam kaba lamler kaba mih na Rome hi bad kaba kylla long ka bor mane blei ha ka pyrthei baroh kawei. (Jingpynpaw 13:3,4). Une u mrad um dei u briew; ka dei ka seng niam kaba la bujli ia ka jingshisha jong ka Ktien U Blei da ka hukum briew.

`PuleJingpynpaw 13:1,6. Ka ktien shabi aiu kaba la pyndonkam ban pynithuh ia ka bor u mrad khlaw?`

Ka Baibl ka batai ia ka jingkren bein blei ha u Ioannis 10:33 bad Loukas 5:21 da ki ar tylli ki nuksa: (1) u briew uba leh mynleh blei ia lade, bad (2) u briew uba kam ba u don ka bor ban map ia ki pop. Kine ki jingmudui pyrshah ia U Jisu ki long kiba lamler namar ba U long shisha U Blei bad, namar kata u don ia ka bor ban map ia ki pop jong ki briew. Ka bor u Pope ka Rome ka don ia ki ar tylli ki jinghikai tynrai jong ka ia kaba ka Baibl ka khot ka jingkren bein blei: ka jingkhot jong ka ba ki lyngdoh ki don ka bor ban map pop bad ba u Pope u long U Blei ba la buhrieh ha ka jinglong briew.