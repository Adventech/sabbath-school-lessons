---
title:  Ka Jingiathuhkhanna kaba Jia shisha
date:   24/05/2024
---

### Phet noh na Ingmane: Bynta 1

_Da: U Andrew McChesney_

Ka ingmane ka dei ka jaka kaba khadduh eh kaba ka Aneliya ka kwah ban leit. Ba la pynsan pynheh ha ka longing kaba bud ia ka niam ka pyrthei, ka la leit sha la la ka ingmane blei la jong ha ki sngi shuti ban leh niam da ki jingknia ia ki mrad haduh 40 snem kynthih. Te ka la kyndit eh haba u lok jong ka bad u khun uba la 20 snem ka arta, u Rosen, u la shah tyrwa Baibl ei da u nongwei ha ka surok.

“Shim kane bad wan sha ka jingiaseng jong ngi ha kane ka janmiet,” u nongwei u la ong.

U la ong ba ka jingbam ruh la pynbiang lang hangta.

Ha ing ka Aneliya ka la khñium ha kane ka jingkhot sngewbha. “Kaei ngin leh hangta?” Ka la kylli. “Ngam kwah ban leit, nga don la ka jong ka niam”

Hynrei u Rosen u kwah eh ban leit sha ïingmane.

“Ale” u la ong. “Ngin bam bad ngin sngap khyndiat ki jingkren.”

Baroh san ngut ki dkhot ka longing ki nongphetwir ki la leit sha ka jingiaseng ha ka nongbah ha Europe. Ki la ia khublei paralok bad ki dkhot balang, bad ki la dih sha bad bam cake ruh lang bad ki. Ha por jingiaseng, ka Aneliya ka la iohsngew ba ki briew ki kren shaphang U Jisu, hynrei kam lah ban sngewthuh ia ki ktien.

Shaphang kaei ki iakren” ka la lyngngoh. Kumba ju pynpaw da mano mano na ka jingngeit jong ka haba ki iohsngew nyngkong eh shaphang ka Baibl.

U Rosen u la sngewtynnad ia kane ka jingiaseng. Hadien kata u la sdang ban shim sa ia ka jingiapule Baibl bad u Paul, u nongwei uba la ai ei ia ka Baibl ha u ha surok.

Ym slem hadien nangta, u Rosen u la khot biang ia ka kmie jong u ba kan wan jingiaseng na ka bynta ka jingpynbaptist ia u.

Ka ïingmane ka dei ka jaka kaba khadduh eh ba ka Aneliya ka kwah ban leit.

“Ngam sngewthuh kaei ka jingmut jong ka jingpynbaptist” ka la ong “ngam treh leit.”

U Rosen u la shah pynbaptist khlem ma ka.

Hadien ka Aneliya bad ka ing ka sem jong ka ki la shah beh noh na ka ing sahwai jong ki. Ki don pisa ban siew baiwai hynrei kim shem jaka ban sah wai. Ki dkhot balang ki la ia pyrshang ban iarap wad ïing ia ki hynrei kim lah ban ioh. Ki dkhot balang ki la khot sngewbha ia ki ba kin wan sah shiphang por ha ka kamra Sabbath skul khynnah rit.

Ka ingmane kam dei ka jaka kaba ka Aneliya ka kwah ban leit hynrei kam don lad da kumwei pat. Ka don ia ka longing jong ka ba sah ha ingmane haduh 7 bnai.

Ha kine ki por, u Paul u la leit jngoh ia kane ka longing bad u la pule ruh na ka Baibl. Ka Aneliya ka la lyngngoh balei ba une u briew u pule na ka Baibl. Ka la ngeit ba dei tang ki jingthoh na ka kot niam jong ka ki long kiba bha bad shisha. Ka la lyngngoh, kumno kane ka Baibl kan iarap ia nga ban ioh ïingwai? Balei ba ngim lah ban shem ïingwai?

Ha ki sngi Sabbaton u Paul u khot sngewbha ia kane ka longing ba kin wan jingiaseng. Ka Aneliya ka la phet. Haba ka iohi ba ka jingiaseng ka la sdang ka la phet shabar, hynrei u khun uba la 22 snem ka arta, u Sergei u la sngew ktah da kaei kaba u la iohsngew bad u la shah pynbaptist. Hadien ba kane ka longing ka la shem ia ka ing thymmai, baroh ar ngut ki khun shynrang ka Aneliya ki la kyrpad ia ka kmie ba kan pdiang ia U Jisu.