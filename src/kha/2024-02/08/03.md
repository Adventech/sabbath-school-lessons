---
title:  Hapoh Kaba Khuid na Kiba Khuid Tam
date:   20/05/2024
---

`Pule Lebitikos 16:29-34; Lebitikos 23:26-32, bad Hebru 9:23 – 28. Balei ba ka sngi jong ka jingpyniasuk ka long kaba donkam eh ha ki Israel hyndai?`

U lyngdoh u leit bad leh niam man la ka sngi man la u snem, hynrei ha ka sngi ka jingpyniasuk, kaba la khot ka Yom Kippur ha ka ktien Hebru, ki khmat jong ki briew baroh ha Israel ki phai sha ka jaka kyntang. Lebitikos 16 bad 23 ki ai ka jingbthah kiba bniah na ka bynta ka sngi jong ka jingpyniasuk. Ki sangeh lut ia ki kam kiba man la ka sngi. Baroh khoit ki briew ki shah jingit. Katba u Rangbah Lyngdoh u rung hapoh ka jingdon jong U Blei na ka bynta jong ki ha ka Jaka Kyntang Tam, ki briew ki iit bniah ia ki dohnud jong ki. Ki wad ia U Blei ha ka jingpyndem rit bad ka jingphla ia ki pop da ka dohnud baroh.

Uno uno ubym shym la sngewsih ha ka sngi ka jingpyniasuk un shah “ot noh” bad un ym long shuh shibynta na ki briew ba la jied jong U Blei (Lebitikos 23:27,29). Ha ka sngi ka jingpyniasuk, u Rangbah Lyngdoh u shim ia ka snam jong u langknia jong U Trai shapoh ka jaka kyntang bad, hadien ba u la synreit ia ka halor ka Khet jingisynei, bad u la tah ia ka snam ha ki reng jong ka duwan ksiar bad ha ka duwan jinglehrain, bala pynkhuid lut phar ia ka jaka kyntang. Haba u la pynlong “kaba kut jong ka jingpyniasuk,” u Rangbah Lyngdoh un buh ia ki kti jong u halor une u lang pyllait bad phla lut ia ki pop jong ki khun Israel baroh. Nangta yn ialam noh ia u sha khlaw ban pyniakhlad noh ia u napoh ka jaka shong dara shi junom (Lebitikos 16:20-22).

Ia ka snam la rah sha ka jaka kyntang ha ka por jong ki jingleh niam kiba man la ka sngi, kiba pynpaw ia ka jingbuh jingkynmaw ia ki pop (Jeremaiah 17:1) bad U Blei u shim ia ka jingkitkhlieh na ka bynta ka jingpynkhuid ba janai shi junom. Mynta, ha ka sngi ka jingpyniasuk, la dei ban rah noh ia ka shabar jong ka jaka kyntang bad buh halor ka khlieh jong u lang pyllait Azazel, uba thew pharshi ia u Soitan bad ban pynpaw lut phar ia ka jingkitkhlieh jong u na ka bynta ka jingeh jong ka pop baroh.

Ia une u langpyllait la ialam jngai jngai sha khlaw khnang ba ha kaba kut jong ka sngi ka jingpyniasuk, U Blei un don ia ka jaka kyntang kaba khuid khlem thohbria bad ki briew ruh kiba khuid. Ha ka jaka kyntang ha bneng, U Khrist u iasaid na ka bynta jong ngi nyngkong eh ha ka jaka kyntang, bad mynta u don ha ka jaka kyntang tam naduh u snem 1844, ha kaba kut jong ki 2300 sngi.

Ngin poi sha kane ka jingbishar bakhraw dei namar U Jisu, uba long u nongmih bujli ia ngi. Kumba ka Ellen G. White ka la ong, “Ia ngi la pynksan da ka hok jong U, ha kaba ngim ia don bynta.” -- The Desire of Ages, p. 25. Ka jingmih na kane ka hok – ka long la pynkup ia ka ha ngi – ngi sngewsih naduh mynsiem – da kaba ngin phai noh na ki pop jong ngi baroh. Kaba mut ba ngim long shuh kiba hun ban pdiang ia ka jingbymman lane ba ngim sngewbha shuh ban kmen ha ka pop. Ha kaba ngi nang iaisan ha ka jingaiei bad ban im ka jingim jong ka jinglong khuid.

`Kaei ka jingdonkam jong ka sngi ka jingpyniasuk ha ka jingim jong ngi mynta? Balei ba ka wanrah ia ka jingiapher ha ka rukom im jong ngi?`