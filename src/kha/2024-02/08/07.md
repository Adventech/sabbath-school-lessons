---
title:  Pule Shuh Shuh
date:   24/05/2024
---

Peit bha ia ka kam jong U Jisu na ka bynta jong ngi ha ka jingbishar bad ka bynta jong ngi kumba la batai: “U Jisu um pyllait ia ki pop jong ki, hynrei u pynpaw ia ka jingkylla kaba mut bad ka jingngeit bad u dawa na ka bynta ka jingmap ei ia ki, u rah ia ki kti ba la mong jong U hakhmat U Kpa bad ki angel bakhuid ki ia ong: Nga ithuh ia ki da ka kyrteng, nga la kdup ia ki ha ki lynghoh kti jong nga. “Ki jingknia ki jong U Blei ki long ka mynsiem kaba lwet; ka dohnud kaba lwet bad ba sngewsih, Ah U Blei men ym ibein.’ Salm 51:17. Bad sha u nongmudui jong ki briew jong U, u pynbna: “U Trai un sneng ia me, Ko Soitan; U Trai uba la jied ia ka Jerusalem u sneng ia me.’” – Ellen g. White, The Great Controversy, p. 484.

“Ka jingshisha ba ki briew jong U Blei kiba la kren ba ki ieng hakhmat U Trai ha ki jainjot kiba bit tngit ka dei ban ialam sha ka jingsngewrit bad ka jingwad bniah jylliew ia ka dohnud jong kito baroh kiba khot kyrpad ia ka kyrteng jong U. Kito shisha kiba pynkhuid ia la ki dohnud da kaba kohnguh ia ka jingshisha kin don ia ka jingmut kaba sngewrit tam eh na ka bynta ia lade. Katba ki dang peit bniah jan ia ka jinglong ba khlem pop jong U Khrist, katta nang khlain ka mon jong ki ban long ha ka dur jong U, bad kin nang iohi ia ki pop bad ia ka jingbymkhuid jong ki. Hynrei katba ngi dang ithuh ia ka jonglong pop la jong, ngin nang iai shaniah ha U Khrist ban long ka hok jong ngi, ka jingpynkhuid ia ngi bad ka jingsiewspah jong ngi. Ngim lah ban jubab ia ka jingmudui jong u Soitang pyrshah ia ngi. U Khrist marwei hi uban iasaid na ka bynta jong ngi. Tang ma U, uba lah ban pynsngap jar ia u nongmudui da ki jubab jong U da ka hok jong U marwei kaba la pynkup ha ngi.” --Ellen G. White, Testimonies for the Church, Vol 5, pp. 471,472.

“Mynta ngi ia im ha ki sngi bakhraw jong ka jingpyniasuk. Ha ka jingleh niam, katba u Rangbah Lyngdoh u dang pynlong ka jingpyniasuk na ka bynta ki Israel, baroh ki briew ki dei ban pynlong ka jingsngewsih na ka bynta ki pop jong ki da ka jingkylla kaba mut bad da ka jingpyndemrit hakhmat U Trai, lym kumta yn ot noh ia ki napdeng u paidlang. Ha ka juh ka rukom, baroh kiba kwah ba ki kyrteng jong ki kin don ha ka kitab ka jingim, ki dei, katba dang don ka por ba kin, sngewsih eh ha ki mynsiem bad dohnud jong ki hakhmat U Blei na ka bynta ki pop ha ka jingkylla kaba mut kaba shisha.” The Great Controversy, pp. 489,490.

**Ki Jingkylli ban ia Puson**:

`Kiei ki jingsngew ia kiba la pynkhih ha ka jingpyrkhat ba U Jisu u rah ia la ki kti ba la mong jong U na ka bynta jong ngi hakhmat U Kpa? Balei ba kane ka long tang ma ka ka jingkyrmen na ka bynta ka jong ngi ha ka jingbishar?`

`Ngi ia im ha ki sngi jong ka jingpyniasuk. Ka jingpynisuk ka dei ka kam jong U Blei ban pynim ia ki nongpop kiba la rem. Balei te ba donkam ia kane ka sngi ha ka kam U Blei ban pynim ia ki nongpop ka long ka khubor kaba bha?`

`Peit bha ia ka jingthoh jong ka Ellen G. White: “Dei tang U Khrist marwei uba lah ban pynlong ka jingiasaid ba tlem na ka bynta jong ngi. Tang ma U, uba lah ban pynsngap jar ia u nongmudui da ki jubab jong U da ka hok jong U marwei kaba la pynkup ha ngi.” Advent Review and Sabbath Herald, January 2, 1908. Kumno phi lah ban pynlong ia kane ka jingkyrmen kum ka jong phi hi?`