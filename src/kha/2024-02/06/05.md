---
title:  Ki Arngut ki Nongiaphla ki la Mihpat
date:   08/05/2024
---

`Pule Jingpynpaw 11:11. Kaei ka jingiathuhlypa kaba kine ki dkhot ki kren shaphang ka Ktien U Blei?`

Ha kaba kut jong ka por jingialeh pyrshah ha France, ka Ktien U Blei kan sa mih pyrthei pat sa shisien. Kan don ka jingkhihim kaba khraw eh. Ka jingsheptieng kan hap ha kito kiba la iohi ba ka Ktien U Blei sa shisien ka long ka bor bakhraw U Blei sha ka jingpynim. Ha kaba kut jong ka spah snem kaba khatphra, U Blei u la pynmih ia ki briew rangbah shynrang bad kynthei kiba la aiti bad pynphriang ia ka gospel ha kylleng ka pyrthei. Ki briew ki la pynphriang stet eh ia ka khubor ka Ktien U Blei. U wei na kita ki briew u dei u William Carey, uba la leit shaduh India bad uba la pynkylla ktien ia ka Baibl sha kiba bun ki jait ktien India. Ba la pynkhih bor da ka Baibl, ia ki missioneries la phah kylleng ka pyrthei.

Kam dei da ka jingjia ryngkhat ba kine ki mishon kiba la leit kylleng ka pyrthei ki mih hadien ka jingialeh pyrshah ha France. Ka Ktien U Blei ka long ka Ktien kaba im. Watla ha kiba bun ka paw kum kaba la iap, hynrei ka dang im ha ki dohnud jong ki riewngeit bad kan sa khie pat da ka jingim ba khrawbor, kumba la iathuhlypa ha ka Kitab Jingpynpaw. “Kumba u nongsynshar bakhraw u Voltaire u kren sarong, u la ong: Nga la ngiah ban iohsngew ba ki briew ki iai kren ba ki khatar ngut ki rangbah ki la seng ia ka balang Khristan, ngan pynshisha ba tang uwei u briew un pynjot thiaw ia ka.’ Da ki pateng bynriew hadien ki pateng bynriew ki la iaid lait naduh ka por ba u la iap noh. Da ki million ki briew ki la iasoh ban ialeh thma halor ka Baibl. Hynrei ka paw ba ka jngai eh ia ki ban pynjot ia ka, hangta haba don tang da ki spah ha ka por u Voltaire, hynrei mynta la don da ki hajar bad phew hajar, hooid da ki spah hajar ka Kitab jong U Blei. Ha ki ktien jong u nongpynthymmai niam uba rim ha ka jingiadei bad ka balang khristan, ‘ka Baibl ka dei u Narbah uba la pynjot ia kiba bun bah ki tyrnem.’ Ellen G. White, The Great Controversy, p. 288.

`Pule Salm 119:89 bad Salm 117:7,8. Kaei kaba kine ki dkhot ki iathuh ia ngi shaphang ka Baibl, bad balei ba ngi lah ban shaniah ia ka?`

Ka Ktien U Blei ka la shah ktah kti, lane shah banbein, hynrei yn ym lah da lei lei ban rat dyngkhong ia ka. Watla bun ki ba khot ia lade ki khristan ki niewbein ia ka bor jong ka ha kiba bun ki rukom, lane ba artatien ia ka Baibl lane da kaba kham shon ha ka jingbatai briew ha kaba pynhiar ia ka bor Blei jong ka, kumta ia ka jingshisha jong ka Baibl la leh lyndet.

Ngim dei da lei lei, la ha kano kano ka rukom ban shah da lade ha kaba ia ka Baibl yn pyntroin. Ka dang im mynta, ka dang kren ha ki dohnud jong ki briew, ka pyrsad jingim ba thymmai ha kito kiba mon ban sngap ia ka Ktien bad ban bud ia ki jinghikai jong ka.

`Kiei ki jingiathuhlypa kiba kren beit tang ia phi shimet shimet bad balei?`