---
title:  Ka Jingiathuhkhanna kaba Jia shisha
date:   31/05/2024
---

### Phet na Ingmane: Bynta 2

_Da: U Andrew McChesney_

Hadien ba ki ar ngut ki nongphetwir khynnah ki la aiti ia la ka jingim sha U Jisu ha ka nongbah ha Europe, ki la sdang bad khroh ia ka kmie ba kan pdiang lem ia U Jisu.

“Mei phim kwah mo ban ioh jingpynim?” la kylli u Rosen uba la 20 snem ka arta.

Ka kmie jong u ka Aneliya ka la khie dom bad meh ding kum u lum mihding. “Ngan ym ieh noh ia ka niam jong nga” ka la hylla da kaba shoh ia ka miej. “Ngan iaineh ha ka jingngeit jong nga haduh ban da iap!”

U khun jong ka uba la 22 snem ka arta, u Sergei, u la kren shaphang kumno ba ia U Jisu la sannarphna na ka bynta ki pop jong ki briew bad ba u la mih pat ha ka sngi kaba lai.

“Ka bym lah ban long kata” la ong ka Aneliya.

“lada phi la ngeit ha U Jisu bad phi la iap, phin sa mihpat,” u Sergei u la ong.

Ha kawei ka sngi u la pule Ioannis 3:36 ha ka kmie jong u: “uta uba ngeit ha U Khun, u don ka jingim bymjukut; uta te ubym kohnguh ia U Khun, un ym iohi ia ka jingim: hynrei ka jingbitar jong U Blei ka iaisah halor jong u.” “Ngi iap” u la ong ha ka kmie jong u, “hynrei haba U Jisu un wan pat, ia ngi yn pynmihpat na ki jingtep jong ngi.”

“Ko khun kumno ngin mih pat na jingtep?” ka la kylli.

“Ngin sa ia im pat” u la ong.

Ka la long ka jingkylli kaba khraw eh ia ka Aneliya. Ka long shisha ka jingkylli kaba khraw tam eh ha ka jingmut jong ka. Kumno ka lah ban long ba ngin mihpat bad ban im junom?

Katba ka sngap ia ki khun jong ka, ki dkhot Baibl ki la sngew kumba ki pynkulmar mynshuwa bad mynta ki la sdang kit jingmut. Ka la sdang ban sngewthuh ia kaei kaba U Paul, u briew uba la khot sngewbha nyngkong eh ia ka ing jong ka sha ingmane, u la pule ha ki na ka Baibl bad ia kaei kaba ka la iohsngew nyngkong shaphang U Jisu haba ka la leit jingiaseng nyngkong. Ka jingkmen ka la pyndap ia ka dohnud jong ka. Ka Aneliya hadien ka la sngewthuh ba U Mynsiem Bakhuid u la ioh rung ha ka dohnud jong ka. Shen ka Aneliya ka la pdiang ba U Jisu u long u Nongpynim jong ka. Haba ka la leh ia kata, ka jingthrang ka la wan ha ka ba kan pynlut por ba U bad ban pynlut por shibun ha ingmane.

Nangta ka khun kynthei kaba sa 15 snem jong ka, ka la shah pynbaptist. Ka Aneliya ka khlem leit sha ka jingpynbaptist jong ki arngut ki khun jong ka, hynrei ka la leit sha ka jingpynbaptist ia ka khun jong ka. Ka la ai khublei eh ia ka hadien ka jingpynbaptist. “Mei sa ma phi pat mo,” ka khun jong ka ka la ong.

U Sergei u la ai jingpynpule Baibl ia ka ka kmie, bad ka la pule ia ka Baibl da lade hi. Ka jingthrang ka la san ha ka dohnud jong ka ba kan im noh na ka bynta U Khrist. Te ka sngi ka la poi, haba ka la dap 47 snem ka arta, ba ka la aiti noh ia la ka dohnud sha U Jisu ha ka jingpynbaptist. “Ka long da ka jingkmen kaba khraw” ka la ong ha ka interview. “Ngam lah ban batai ia kata ka jingkmen jong nga, ka dei ha ka sien kaba nyngkong ha ki 47 snem ba ngan don ia kum kane ka jingkmen. Nga la ngeit bad nga la pdiang ia U Jisu Khrist.”

Mynta ka Aneliya kaba la dap 48 snem ka long ka mishoneri sha ki briew jong ka. U Lok jong ka u la pdiang ia ka Baibl, wat ki kmie ki kpa jong u ha ka shnong jong u ki sumar ia ka sngi Sabbaton. Ka Aneliya ruh ka iai pynpule Baibl ia ki briew ha ka imlang sah lang jong ka.

“shisien nga la kwah eh ban phet noh na ingmane, hynrei mynta ka jingthrang jong nga ka long ba ngan phet sha ingmane,” ka la ong. “U Mynsiem Bakhuid u la wallam ia nga sha U Blei.”