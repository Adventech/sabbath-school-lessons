---
title:  Ka Jingbymkylla ka Hukum U Blei
date:   27/05/2024
---

`Pule Mathaios 5:17, 18; Salm 111:7, 8; Eklesiastis 12:13, 14; 1 Ioannis 5:3; bad Proberb 28:9. Kaei kaba kine ki dkhot Baibl ki hikai ia ngi shaphang ka jingiadei u khristan bad ka hukum?`

Ki Seventh day Adventist ki la bud ia ki dienjat jong ki nongpynthymmai niam Protestant kiba iai kyntiew ia ka jingkyntang jong ka hukum U Blei. Peit ia kane ka jingkren pynskhem jong u John Wesley: “Ki jingleh niam lane ki ain jingknia jingkhriam ia kiba la ai lyngba U Moses ha ki khun Israel, ki kynthup ia baroh ki ain ki kanun bad ki hukum kiba iadei bad ki jingknia kiba rim bad ki jinglehniam ha ka templ, U Trai jong ngi shisha uu shym la wan ban pyndam, ban pynjot lane ban bret noh ia ka. . . Hynrei ki ain ba kynja mynsiem ia kiba la thoh ha ki Shiphew Hukum, bad ia kiba la pynskhem eh da ki nongiathuhlypa, u khlem la weng noh ia ki. Kam dei ka jingthmu jong ka jingwan jong U ban pynduh wat tang khyndiat ruh na ka. Kane ka dei ka hukum ia kaba ym ban pynkhein da lei lei, ka ‘ieng skhem kum ka sakhi ba im ha bneng’. . . Kawei pa kawei ka bynta jong kane ka hukum ka ieng skhem ha ka bor, halor u bynriew, bad ha baroh ki arta, bad kam dei kaba shong ha ki bor jong ka por lane ka jaka, lane ha kano kano ka jingjia ba dei ban pynkhein ia ka, hynrei ha ka jinglong jong U Blei hi bad ha ka jinglong jong u briew bad ha ka jingiadei kabym kylla hapdeng jong ki.” – “Upon our lord Sermon on the Mount,” Discourse V. John Wesley’s Sermon: An Anthology (Nashville TN: Abington Press, 1991), pp. 208,209.

`Ia nujor Eksodos 34:5-7 bad Rom 7:11,12; Salm 19:7-11; Salm 89:14; bad Salm 119:142,172. Kaei kaba kine ki dkhot ki iathuh ia ngi shaphang ka jingiadei hapdeng ka Hukum U Blei bad ka jinglong jong U?`

Namar ka hukum U Blei ka long ka jingthoh ba pynpaw ia ka jinglong jong U Blei, ka nongrim jong ka khet jong U, bad ka nongrim ba kynja mynsiem jong u bynriew, u Soitan u isih eh ia ka. Baroh u briew um dei ban ym iohi, ba lada ka jaka kyntang ha pyrthei ka long thik katkum kaba la don ha bneng, ki hukum kiba la buh hapoh ka synduk ka Jutang ha ka pyrthei ki long kita kiba la thoh janai bad ba la buh ha ka synduk ka jutang ha bneng, bad kata ka long ka jingpdiang ia ka jingshisha ha ka jingiadei bad kane ka jaka kyntang ha bneng kaba kynthup ruh ia ka jingphla bad jingngeit bad ruh ia ki jingteh jong ka hukum kaba saw jong ka Sabbaton. Hangne don ka jingkthang bad jingshun jong u nongialeh pyrshah ia ka jingpynpaw bad jingialap shaphang ka jingtrei kam U Khrist ha ka Jaka kyntang ha bneng.” – Ellen G. White, The Great Controversy, p. 435.

`Kiei ki daw kiba ki briew barobor ki ai ban iania pyrshah ba ngim donkam shuh ban sumar ia ki Shiphew Hukum? Kaei kaba phi pyrkhat kaba don shadien jong ka?`