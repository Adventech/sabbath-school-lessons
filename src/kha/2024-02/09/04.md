---
title:  Ka Sabbaton bad Ka Hukum
date:   28/05/2024
---

`Pule Jingpynpaw 14:6,7; Jingpynpaw 4:11; Genesis 2:1-3; bad Eksodos 20:8-11. Kaei ka jingiadei hapdeng ka Jingpynlong, ka Sabbaton bad ka hukum U Blei?`

Ka jingpynlong ka kren ia ka dor jong ngi hakhmat U Blei. Ngim long marwei ha haw haw bneng â€“ don kiba pyrkhat ba ngi wan na u pum pum lane ba ngi long kiba shu wan long hi. Ha kawei pat ka kyntien, ka jingiohi paitbah jong ka jingstad saian shaphang ka tynrai jong ka jingim ia kaba la kren da ki kot khubor ki media bad ki jinghikai ba pawnam, ki kren ba ka tynrai jong ngi ha baroh ki bynta ka long kaba ia pyrshah ia ka jinghikai ka Baibl.

Ngi don hangne namar ba U Jisu u la thaw ia ngi. Bad u long tang ma U uba bit dor ia ka jingmane jong ngi ym tang namar ba u la thaw ia ngi, hynrei namar ba u la siewspah ia ngi. Ka jingpynlong bad ka jingsiewspah ki long ka dohnud jong ka jingmane Blei kaba shisha. Namar kata ka Sabbaton ka long kaba donkam eh ban sngewthuh ia ka jingthmu jong ka jingpynim. Ka Sabbaton ka kren shaphang ka jingsumar jong u Nongthaw bad ka jingieit u Nongsiewspah.

Ha kaba kut jong ka taiew jong ka jingpynlong, U Blei u la shongsngi ha ka jingitynnad bad ka jingkhraw bor jong ka pyrthei kaba u la thaw. U la shongsngi ruh ban ai kum ka nuksa ia ngi. Ka Sabbaton ka long ka jingsangeh trei kam khnang ban iaroh ia Uta uba la thaw ia ngi. Katba ngi mane ia U ha ka sngi Sabbaton, ngi plie ia ki dohnud jong ngi ban pdiang ia ki jingkyrkhu kiba kyrpang kiba u la buh tang ha kane ka sngi, bad ym ha kiwei pat ki sngi.

Ka Sabbaton ka kdew ia ngi sha u Nongthaw Uba la ieit palat eh ia ngi ba um lah ban ieh noh ia ngi wat haba ngi la jngai noh na ka jingthmu jong u na ka bynta jong ngi. Ka Sabbaton ka long ka dak ha la ka arta bad ba bymjukut jong ka jingshongthait jong ngi ha U. Ka dei ka dak kaba kyrpang eh ban pynpaw ia ka jingiaineh sngur jong ngi sha u Nongthaw (Esekiel 20:12,20). Ka dei ka dak jong ka jingshongthait, ym ban trei kam; ka jong ka jingaiei ym ka jong ka jinglehniam briew, jong ka jingshaniah ba skhem ym ka jingpynrem, jong ka jingshaniah ha ka jingpynim jong U Blei, ym ha ka ka bor la jong. Ka jingshongthait sngi Sabbaton ka long ka jingshong thait jong ka jingaiei ha ki kti ba ieit ba sbun jong Uta uba la thaw ia ngi, Uta uba la siewspah ia ngi, bad Uta uban sa wan pat na ka bynta jong ngi.

Ka khubor jong ka Jingpynpaw 14 ka lynnong, ka khubor U Blei na ka bynta ki sngi kiba khadduh na ka bynta ka pyrthei, ka khot ia ki briew ba kin shongthait ha ka jingieit bad ka jingsumar jong U man la ka sngi Sabbaton. Ka khot ia ngi ba ngin kynmaw ia Uta uba la thaw ia ngi bad ban ai ka burom sha U. Ban sumar ia ka sngi Sabbaton ka dei ka lad jingpyniasoh hapdeng ka jingjanai jong ka Eden bad ka burom jong ka bneng ba thymmai bad ka pyrthei ba thymmai kaban sa wan. Ka pynkynmaw ia ngi ba ha kawei ka sngi ia ka burom bah jong ka Eden yn sa pynioh pat sa shisien.

`Lajan baroh ki Seventh day Adventist ki la ia kynduh ia ki jingeh jong ka jingshah kynnoh ba ngi long ki riew khyllah, bad kata ka jingkynnoh ka dei namar ba ngi sumar ia ka sngi Sabbaton. Iakren shaphang ka Sabbaton kum ka dak jong ka jingsiewspah bad ka hok da ka jingngeit. Balei ba da kaba kohnguh ia ki hukum U Blei ba ngin shongthait ka pynlong ia ki briew ban pyrkhat ba ngi trei shitom ban leit bneng?`