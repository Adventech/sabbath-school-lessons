---
title:  Pule Shuh Shuh
date:   31/05/2024
---

“Ha ka jingbymdon jong ka jingphla jong ka Baibl ha ka liang jong ki, bun da ka jingiaitur kabym thait noh kin iaid – da kaba klet noh ia ka juh ka daw kaba la pyndonkam pyrshah ia U Khrist bad ia ki apostol: ‘balei ba ki briew bakhraw jong ngi kim lah sngewthuh ia kane ka jingeh ka Sabbaton? Hynrei tang khyndiat ki ngeit kumba phi ngeit. Kam lah ban long ba phi don ha liang kaba dei bad baroh ki briew kiba stad jong ka pyrthei ki bakla.’

“Ban ieng pyrshah ia kine ki jingiatai nia ka long kaba donkam eh ba ngi dei ban kren tang ia ki jinghikai jong ka Jingthoh bad ka histori jong ka jingtrei kam jong U Trai bad ki briew jong U ha ki arta baroh.” Ellen G. White, The Great Controversy, p. 455.

“Ki khristan ha ki pateng baroh kiba la leit ki shong sngi ha ka sngi Sunday, da kaba ki mut ba da kaba leh kumta, ki sumar ia ka Sabbaton ka Baibl; mynta don ki khristan kiba shisha ha man la ka balang, . . . . U Blei u pdiang ia ka jingthmu ba sngur mynsiem jong ki bad ia ka jingaiti jong ki hakhmat jong U. Hynrei haba ia ka jingmane blei ha ka sngi Sunday yn sa pynbor da ka ain, bad ia ka pyrthei yn sa pynshai ia ka jingdonkam jong ka sngi Sabbaton kaba shisha, te uno uno uban pynkhein ia ka hukum jong U Blei, ban kohnguh ia ki hukum kiba ha ka bor jong ka Rome, kumta kin pyndon burom ia u Pope ym ia U Blei. Uta un dem un nguh ia ka ka Rome ia ka bor kaba la buh beit bad pynkyntang da ka Rome. Uta kein u mane ia u mradkhlaw bad ia ka dur jong u. Katba ki briew ki kyntait ia ki ain ba la ai da U Blei kiba u la pynbna ba ka long da ka bor jong U, pynban kin pyndonburom ia kata kaba ka Rome ka la jied kum ka dak jong ka bor jong ka, kumta kita kin pdiang ia kata ka bor bad ia jingngeit jong ka.—kaba long ‘ka dak u mradkhlaw.’ Ym dei tad haduh ba la wanrah ia kane ka hukum ha khmat jong ki briew ba ia ki yn wallam ba kin jied hapdeng ka hukum U Blei bad ka hukum u briew, hynrei kito kiba iai pynkhein ia ka hukum kin pdiang ia ‘ka dak u mradkhaw.’ “ The Great Controversy, p. 449.

**Ki Jingkylli ban ia Puson**:

`Ka pyrthei ka kylla stet eh. Balei ba ngi dei barobor ban long kiba iai sharai, khnang ba ki sngi kiba khadduh kin ym lap ia ngi kiba khlem pynkhreh?`

`Kumno ba ka jingsngewthuh shaphang ka jingbishar bad ka hukum U Blei ki iadei eh bad ka jingshisha ba ia ngi la pynim tang da ka jingaiei hi?`

`Kiei ki lynti kiba phi lah ban sakhi sha kito kibym lah ban sngewthuh ia ka jingdonkam jong ka Sabbaton kaba shisha bad ki sumar hok shisha ia ka Sunday, kaba long ka sngi nyngkong jong ka taiew?`

`Ka jingma aiu kaba don ha kaban pyniasoh lang ia ka bor balang bad ka bor jingsynshar hima sima? Kumno ma ngi ki khristan ngin ia dei bad ka sorkar?`