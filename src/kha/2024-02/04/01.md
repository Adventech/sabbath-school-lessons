---
title:  Ban Ieng na ka bynta ka Jingshisha
date:   20/04/2024
---

### Dkhot Baibl ban pynkhreh ia ka Lynnong
Daniel 7:23–25; Jingpynpaw 12:6, 14; Judah 3, 4; Jingpynpaw 2:10; Ki Kam 5:28–32; Salm 19:7–11; 1 Ioannis 5:11–13.

> <p>Dkhot Spel-lyndet</p>
> “Kumba U Moses ruh u la kyntiew ia uta u bsein ha ka ri khlaw, kumta ruh ka dei ba yn kyntiew ia U Khun u briew. Ba uei uei ruh uba ngeit ha u, un ym jot shuh hynrei un ioh ia ka jingim bymjukut.” (Ioannis 3:14,15).

Ka nongbah Izmir kaba don harud duriaw bad kaba paw mynta, ka la long ka nongbah kaba la tip kum ka Smyrna jong ka Baibl ha ki por hyndai, ia kaba la thoh ha ka Kitab Jingpynpaw. Ka nongbah hyndai ka la don haduh kumba shi lak ngut ki nongshong shnong, ka la nangriewspah ha kaba kut jong ka spah snem kaba nyngkong bad kaba ar ruh. Ka la long ka nongbah kaba riewspah shisha, bad ka long ka nongbah kaba iaineh skhem ha ka Rome.

Shisien shi snem, ia baroh ki nongshong shnong jong ka Smyrna la hukum ba kin thang jingiwbih sha ki blei Roman. Hadien ka spah snem kaba ar, ka Smyrna ka la don ia ki riewngeit khristan ruh. Bad bun na ki khristan kim treh ban thang jingiwbih. U Palycarp, uba long u nongialam niam jong kato ka spah snem u la shah pyniap ha khmat paitbah da kaba shah thang im namar ba u la kyntait ban len noh ia U Trai da kaba pyndem ban thang jingiwbih sha ki blei Roman. Haba la ai lad khadduh ia u ba un iehnoh ia U Khrist, une u tymmen u la jubab, “phraphew hynriew snem nga la shakri ia U, bad u khlem leh bakla ia nga, Kumno ngan kren sniew ia U Syiem jong nga Uba la pynim ia nga?”

Lyngba ki spah snem, ki shynrang bad kynthei ki long kiba la kloi ban mad ia ka jingshah pyniap bein, ban ia kaba kyntait noh ia ka jingngeit jong ki ha U Khrist. Ka jingaiti jong ki ka pynmeh ia ka ding jong ka jingshlur jong ngi. Ka jingiathuhkhanna shaphang ka jingaiti jong ki sha U Khrist ka pynthymmai pat ia ka jingaiti jong ngi ruh. Ha kane ka taiew ngin ia pule ia ki katto katne ki jinghikai ka Baibl kiba pynkhih mynsiem ia ki Waldenses bad hadien pat ia ki nongpynthymmai niam, kum u Huss bad u Jerome, ba kin long kiba iaineh ha U Trai kampher kaei kaei kaba jia – wat hapdeng ka jingma jong ka jingiap na ka juh ka bor pyniap ba la pyniap ia u Polycarp: kaba dei ka Rome, hynrei mynta pat kan long ha ka bor Pope.

_*Pule ia kane ka lynnong, ba la pynshong nongrim ha The Great Controversy, Lynnong 4-6, ban pynkhreh ba ka bynta ka Sabbaton, April 27._