---
title:  Ka Jingbishar ha ka Shihajar snem
date:   26/06/2024
---

`Pule Jingpynpaw 20:4-6. Kaei kaba kiba hok ki leh ha kane ka por jong ka shihajar shem, bad balei ba ka long kaba donkam?`

Ha kane ka shihajar snem, kiba hok kin ioh ia ka lad ban ioh pdiang markynti ia ka jingbishar hok bad ka jingieit kumba u la leh ia ka jingeh ka pop. Mano bym don jingkylli ban ym kylli shaphang bun kiei kiei? Ha kane ka shihajar snem ha bneng, kiba la siewspah kin ioh lad ban kylli lut ia ki jingkylli jong ki. Lada iba ieit ba thoin lane i paralok ba ieit im don ha bneng, kiba la pynim kin ioh ia ka lad ban sngewthuh pura ia ki rai jong U Blei. Ha ka rukom kaba thymmai, kham khlain shuh shuh ban ia mynshuwa, kiba la siewspah kin sngewthuh janai lut ia ka jingpyrshang ba donbor jong U Blei ban pynim ia iwei pa iwei ki briew kiba la im ha pyrthei. Kin sa sngewthuh thymmai ba baroh kito kiba la jot noh ki la duh noh ia ka bneng namar ka jingkyntait jong ki hi, ia U Khrist. Dei kumta kein ba U Blei un wanrah ia ka jingbishar kaba khadduh- ka jingiap kaba ar, kaba long ruh ka jingpynjot sha ki bymjukut –ia ki bymman.

`Pule Jingpynpaw 20:7-9. Kumno kine ki 1000 snem kin kut? Kaei ka jingkut jong u Soitan bad ki nongbud jong u baroh?`

Haduh 1000 snem, u Soitan um don iano iano ban pynshoi bad ban shukor. Ma u bad ki angel jong u ki la sah marwei ban pynleit jingmut ia ka bainong ka pop jong ki. Ha kaba kut jong ka shihajar snem, ia ki bymman kiba la iap yn pynmihpat ba kin ïeng ha khmat ka jingbishar ba khadduh bad ban pdiang ia ka bainong jong ki (Jingpynpaw 20:5).

Mynta u Soitan u la don ia ka kynhun kaba khraw eh kum ki nongbud jong u. Watla u Soitan u la sngewthuh ba u la shah rem ha ka jingialeh bakhraw, ia u la ai mynsiem pat katba u la iohi ia u paitbah ba bun bah jong ki bymman. U khlem kloi ban pynkut noh ia ka jingialeh pyrshah jong u, u leit biang sa shisien ban shukor ia kine ki briew. U Soitan u pynshlur ia ki sa shisien ba kin pyrshang khadduh eh ban jop ia U Blei bad ba kin seng ia la ka hima. Ia kane ka kynhun la ai kyrteng u “Gog bad Magog” kaba ïeng pharshi ia u Soitan bad ki bymman jong ki arta baroh. U Soitan bad ki nongbud jong u ki la kerkut ia ka “jaka shongdara kita ki riewkhuid bad kata ka Nongbah Bakhuid” (Jingpynpaw 20:9).

Ha kaba kut noh jong ka shi hajar snem, ym tang ia ki nongpop ban pynmihpat, hynrei ia ka Nongbah Bakhuid, ka Jerusalem Bathymmai, kan wan hiar na bneng sha ka khyndew (Jingpynpaw 21:2)! Ki riewkhuid kiba im ban synshar lem bad u Khrist ha ka Jerusalem kaba Thymmai shi hajar snem. Mynta haba la kut ka shihajar snem kane ka nongbah ka la wan hiar sha ka pyrthei ryngkat bad U Blei, U Jisu, ki angel bad baroh kiba la siewspah. Baroh kin ia don lut na ka bynta ka thma kaba khadduh jong ka jingialeh bakhraw. Ia ka pop yn sa rat dyngkhong noh shi syndon!

`Kaei ba kane ka por ba la buh na ka bynta ka jingbishar kaba khadduh ka kren shaphang ka jinglong U Blei?`