---
title:  Ar Tylli ki Bymjukut
date:   27/06/2024
---

`Pule 2 Korin 5:10; Rom 14:10,11; bad Jingpynpaw 20:11-15. Kaei kaba ki kren shaphang balei ba ki bymman kin shah pynmih pat sa shisien?`

Ban pynkut ia ka jingeh jong ka pop ba ka jingsniew kan mih pyrthei shuh, baroh ki dei ban ngeit bad sngewthuh ba U Blei u long uba hok bad ba beit ha baroh ki lynti jong U. Shisha, baroh ka khohsiew kan dem bad phla ba U Blei u long uba bishar hok ha kane ka jingialeh bakhraw, wat u Soitan bad ki angel bymman jong u kin leh kumta, ba yn ym don ka jingpynksan ia ka jingialeh pyrshah ia U Blei. Peit bha ia kane ka jingkren jong ka Ellen G. White: “shen haba ia ka Kitab jong ka jingkynmaw la plie, bad ba ki khmat jong U Jisu ki peit sha ki bymman, ki wan sha ka jingtip ia baroh ki pop jong ki baroh ia kiba ki la leh. Ki iohi shai hangno ki kjat jong ki, ki iaid kynriang na ka lynti jong ka jingkhuid bad ka hok, kumba ka jingsarong bad ka jingialeh pyrshah ka iaid jngai, ka la ialam ia ki sha ka jingpynkhein ia ki hukum U Blei. Ki jingpynshoi kiba khring eh ia kiba ki la pynshlur da ka jingkhring sha ka pop bad ba ia ki jingkyrkhu la leh lyndet, bad ia ki nongrah khubor jong U Blei ki la ibein, ia ka jingmaham ki la kyntait, ki bor ka jingisynei ki la iai khroh ia ki jingmutlop bad ki dohnud ba eh ryndang jong ki - baroh kine kin paw la kumba thoh da ki dak jong ka ding . . .

“Ka pyrthei ba bymman baroh kawei ka ieng ha khmat U Blei ha ka jingpynrem jong ka jingleh bymman ba shyrkhei jong ki pyrshah ia ka sorkar ka bneng. Kim don iano iano ban iasaid ia ki jingleh jong ki, kin long kiba khlem daw ei ei ruh; bad ia ka rai jong ka jingpyniap bymmjukut la ai pyrshah ia ki.” – The Great Controversy, pp. 666, 668.

`Pule Jingpynpaw 20:9; Salm 37:20; bad Malakhi 4:1,2. Kiei ki jinghikai kiba kine ki dkhot ki ai ia ngi shaphang ka jingpynjot kaba shyrkhei ia ka pop bad ia ki nongpop bad ruh ia ka bainong jong ki riewkhuid?`

Ka khubor babha ka long ba ia u Soitan bad ia ki angel bymman jong u yn pyniap pynjot thiaw ia ki ha ka pung ka ding. Ka pop bad ki nongpop kin sa shah bamduh lut khoit. Katkum ka Jingpynpaw 20:9, ia ki yn sa bam duh, yn pynjot thiaw, hynrei ym dei ban pynshitom sha ki bymjukut. Ka dkhot kaba bud ka pyndonkam da ki ktien “sha ki bymjukut ki bymjukut.” Katba kum ka jingmut ha kane ka dkhot, ka ktien “bumjukut” kam mut “khlem don jingkut shuh” hynrei, tad haduh ba la pyndep lut khoit ia baroh. (peit Eksodos 21:6; 1 Samuel 1:22, 27; Judah 7; bad 2 Petros 2:4-6). Na ka bynta ki bymman, ka jingpynjot hi ka long bymjukut, hynrei ym dei ka kam jong ka jingpynjot kaba long bymjukut. U Blei um long u nongpynshitom bynjukut.

`Ha kaba kut, kawei na kine ki ar ki bymjukut ki ap ia ngi baroh. Kiba pop, sngewsih kin ioh pdiang ia ka “bainong” kaba ki la pynlang hi – kaba long ka jingiap bymjukut. Balei te ba ka jingkyrmen jong ngi marwei ba ngin ym ioh ia kaei kaba ngi dei ban ioh, kaba long ka jingiap, ba la shem ha kaba shaniah ha ka Hok U Jisu?`