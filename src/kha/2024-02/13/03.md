---
title:  Ka Jingkyrmen ha ka Jingwan shen U Jisu
date:   24/06/2024
---

`Pule Ioannis 14:1-3 bad Titos 2:11-14. Ha ka jingiadei bad ka thong jong ka lawei bad ka jingwan jong ki por ka jingjynjar, balei ba kine ki dkhot ki long kiba ai mynsiem?`

Ki Ktien U Jisu “wat khih khuslai na ka dohnud jong phi,” ki long ki ktien jingpynskhem ba un ym ieh noh ia ngi bad ba un sa wan pat ban shimti ia ngi sha la ïng. Kane ka pyrthei kam dei ka ïing jong ngi. Ka sngi kaba kham bha kan wan noh. Shisien ha man la ka 25 tylli ki dkhot, ka Testament kaba Thymmai ka kren shaphang ka jingwan pat jong U Trai jong ngi. Haba ki sngi ki dap da ki jingjynjar bad ka jingban bein da ka bor sorkar bad bor niam ka byrngem ia ka jingim jong ngi, ka jingkular jong ka jingwan U Khrist ka pyndap ia ki dohnud jong ngi da ka jingkyrmen. Kane ka dei ka “jingkyrmen ba suk” kaba la ai mynsiem ia ki briew kiba iaineh jong U Blei lyngba ki arta baroh.

`Pule Jingpynpaw 6:15-17 bad Isaiah 25:8,9. Pyniapher ia ka jingpyrkhat jong kiba la pynim bad kiban jot ia kiba la pynpaw ha kine ki dkhot. Kaei kaba la batai ia ka jingiapher hapdeng kine ki ar ki jait ki jingpyrkhat?`

Ki Bymman ki sngewthuh ia ka bainong ba shyrkhei jong ka pop jong ki katba kiba hok ki la pdiang ia ka jingaiei ba pynim phylla jong U Blei. Ka jingialeh pyrshah ia U Blei kan ialam sha ka jingsheptieng ba shyrkhei, sha ka jingsngewpop, bad jingshah pynrem bad ruh sha ka jingiap kaba bymjukut. Ka jubab jong ngi sha ka jingaiei ba pynim jong U ka ialam sha ka jingmap ei, sha ka jingsuk, bad sha ka jingkmen bymjukut ha ka jingwan pat ba donburom jong U.

`Pule Jingpynpaw 15:3,4 bad Jingpynpaw 19:7. Kumno kiba la siewspah kin ong ha ka jingpynim ba donburom ia kaba la aiei lyngba U Jisu Khrist?`

“Ka diengphna U Khrist kan long ka saian bad ka jingrwai jong kiba la siewspah lyngba ki bymjukut. Kiba la pyndonburom ha U Khrist kin ioh khmih ia U Khrist uba la shah sah narphna. . . Ba U Nongpynlong jong ki pyrthei, u Nongbishar jong ki rai baroh un buh noh sharud ia ka burom jong U bad ban pynrit ia lade na ka jingieit sha u briew, un pynkhraw ia ki jingphylla bad ki jingpyndonburom jong ka bneng bad pyrthei baroh.” Ellen G. White, The Great Controversy, p. 651.

`Pule Jingpynpaw 12:17; Jingpynpaw 17:13,14; bad Jingpynpaw 19:11-16. Peit thuh bha ia ki jingbatai jong kine ki dkhot. Kaei kaba kine ki dkhot ki ong shaphang ka thma ba khadduh jong ka pyrthei bad ka jingjop bakhraw U Khrist?`