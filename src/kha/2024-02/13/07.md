---
title:  Pule Shuh Shuh
date:   28/06/2024
---

Hangta don ki pyntha bah ba iar ki kot shaduh ki lum jong ka jingitynnad, bad ki lumbah ba la pynpaw u Blei na ki kliar lum jong ki. Ha kito ki madan bah ba itynnad eh, harud kito ki wahduid kiba im, ki briew jong U Blei kiba la iaid wir la slem eh kin shem ia ka ïing. . .

“Hangta ki jabieng kiba bymjukut kin pynleit jingmut bad pyrkhat da ki jingkmen kibym kut shuh ia ki jingphylla jong ka bor jingpynlong, ia ki jingmaian jong ka jingieit kaba la siewspah. Hangta yn ym don shuh ka jingrunar, ym don nongshun ba shukor shuh ban pynshoi sha ka jingleh klet ia U Blei. Baroh ki bor trei kam kin nangroi, bad baroh ki lad kin nangbun. Ka jingwad jingtip kan ym lah ban pynthait ia ka jingmut bad pynlut bor ia ka. Hangta ia ki jingpyni bakhraw bad ba itynnad tam kan don, kin ioh kot sha kita ki jingthrang kiba ki don, bad ia ki jingmang jingthmu kiba khraw baroh yn ioh, hynrei yn dang iai don shuh shuh ki jingitynnad kiba thymmai kiban mih, ki jingphylla ba thymmai bad iai khmih, ki jingshisha ba thymmai ban ia sngewthuh, ki jingphylla ba thymmai kiban iai khot sngewbha ia ka bor pyrkhat, ka bor mynsiem bad ka bor met.” Ellen G. White, The Great Controversy, pp. 675,677.

“Da ka jingkmen bym lah ong shuh ki khun jong ka pyrthei kin rung sha ka jingkmen bad ka jingstad jong ki jingthaw ki hok janai. Kin iasam lem ia ki spah bah ka jingtip bad ka jingshemphang ia kiba la ioh lyngba ki arta ha ka jingpuson ia ki kam jingtrei baphylla U Blei. Da ki jingiohi jngai kibym don jingkah ki khmih ia ka burom jong ka jingpynlong – ka sngi bad ki khlur bad ki jingtrei kam jong ki, baroh ha ki bynta bynta ba la buh ia ki kiba iaid tawiar pyllun ia ka khet jong U Blei. Naduh uba rit haduh uba khraw, ia ka kyrteng u Nongthaw yn thoh bad ha baroh na ki ia ka burom bad ka bor jong U la pynpaw.” The Great Controversy, p. 677, 678.

“Ka jingialeh bakhraw ka la kut. Ka pop bad ki nongpop kim don shuh. Ka bneng bad pyrthei baroh ki la khuid. Tang kawei ka jingtied klongsnam jong ka jingiadei bad ka jingkmen ka tied lyngba ka jingpynlong ba iar bad ba khraw. Na Uta uba la thaw ia baroh, ka tuid ka jingim bad ka jingshai bad ka jingkmen, lyngba ki bneng jong ki haw haw bym kut shuh. Naduh u phngit barit tam shaduh ka pyrthei ba heh tam, baroh kiei kiei, kiba im bad kibym im, ha ka jingitynnad kabym don syrngiew bad ka jingkmen kaba janai, kin pynbna ba U Blei u long ka Jingieit.” – The Great Controversy, p. 678.

**Ki Jingkylli ban ia Puson**:

`Balei phi pyrkhat ba U Blei u shah ia ka pop ba kan don slem? Ha ka juh ka por ym don briew hangne ha pyrthei kiba shem jynjar kham palat ban ia ka por ba ki im. Kata ka mut ba ym don ba shem jynjar palat ban ia ka arta ka jingim jong u hi. Katno lyngkot ka por jingim u briew haba ia nujor bad ki hajar snem jong ka pop? Kumno kane ka jingmut ka lah ban iarap ia ngi ban jubab ia kiba bun ki jingkylla bapher bapher jong ka jingsniew?`

`Kumno kane ka por jong ka shihajar snem la tip kum ka Millenium ka iadei bad ka jingthmu jong ka jingpynim? Pyrkhat ia kaei kaba ka ong shaphang ka jinglong jong U Blei ba – katba kiba la siewspah ki khlem dep lut ban iohi ia ka jingbishar hok jong U Blei bad ka jinglong ba beit ba ryntih jong ka jingieit jong U -- ba ka jingbishar ba khadduh kan jia ha ki bymman.`