---
title:  Ka Jingiathuhkhanna kaba Jia shisha
date:   28/06/2024
---

### Ki Nongphetwir na ka bynta kiba Kren Ktien Russia

_Da Andrew McChesney_

U Pastor na Ukrain u Vadym Krynychnny u la shem jingeh ka bakhraw ha kaban lap ia ka ïng pynlong jingiaseng na ka bynta ki briew kiba kren Russia ha ka nongbah Valencia ha Spain. Hynrei da ka jingduwai, u la lah ban bat ia kawei ka kamra heh kaba lah ban shong haduh 100 ngut ki briew kaba don hapdeng ka nongbah ha ka dor kaba 500 euros (US$550) ha ka shi bnai.

“Ka kham rem dor,” u Vadym u la ong.

Kane ka kamra ka heh palat na ka bynta tang 26 ngut ki nongmane, hynrei u Vadym u hap ban trei shitom ha ki kam ialap. Ka balang ka la sdang ban pynlong ia ka jingiakynduh lang ryngkat ka bam ha ki sngi Sunday. La khot sgnewbha ia ki khynnah Russia sha ki kam kiba kyrpang ia ki khynnah. Sa kiwei pat ki prokram la pynbeit ha kine ki sngi shuti kum ka New Year bad ka Easter. Ki concert ki long kiba la sngewtynnad, kiba la pyndap shoin ia ka ïngmane da ki briew bad teng teng la donkam ban leit wai noh da ki kamra kiba kham heh.

Ka balang ka don ka jingiadei kaba khlain bad ka imlang sahlang ba kren Russia bad ka kylla long ka pdeng jong ki briew kiba kren ktien Russia. Kumba 80 na ka shispah ha Spain, la khein ba don kumba saw lak ngut kiba kren Russia kiba im ha Valencia bad ha shi lynter ki rud duriaw Mediteranean. Na kine ki saw lak ngut, 500 ngut ki dei ki Adventist.

Hynrei ka briew kaba nyngkong ba la shah pynbaptist ha kane ka ïngmane thymmai ym dei na Russia lane na Soviet Republic. Kane ka briew ka dei kaba la kha ha Iran bad ka la heh la san ha ka niam bym long khristan. Ka nang kren Russia bha hadien ba ka la pule haduh 12 snem ha Belarus, Soviet Republic, bad ka la wan sha ïngmane hadien ba don ba la khot sngewbha ia ka na surok.

Hadien ka jingpynbaptist ia ki 25 ngut kiba thymmai bad bun kiwei pat ki Adventist ba rim kiba la aiti thymmai ia ka jingim sha U Khrist, man la ka taiew ki briew kiba wan jingiaseng ki poi haduh 65 ngut ki rangbah bad 40 ngut ki khynnah haba ka thma ka la jia ha Ukrain ha u snem 2022.

U Vadym u sngewthuh da ka jinglyngngoh ba ka ïngmane ka don ha ka jaka ka biang eh ban iarap ia ki briew kiba phet wir na ki thma. Ka balang ka la pyntrei sted ia ka jingiadei jong ka bad ki trai shnong ban seng ia ka Refugee Center. Ha ki ar bnai ba nyngkong jong ka thma, 200 ngut ki briew ki la wan sha kane ka Center, kiba la ioh jaka sah bad ka bam ruh. Kumba shiteng na ki ki dei ki Adventist. Naduh kata ka por, bun ki briew ki la ioh jingiarap.

“Bun kiba la wan sha ngi, ki bym don iano iano ba ithuh ha Spain,” u Vadym u la ong. “Hynrei ki wan sha ngi namar ba ngi kren Russia, bad ki ruh ki kren ka ktien kaba ia syriem.

U la ai ka burom sha U Blei uba la ai jaka kaba biang eh ban long ïngmane ban iarap ia ki nongphetwir wat shuwa ka jingjia ka thma. U la ong ba u thrang eh ban iasam ia ka jingkyrmen ha ka jingwan shen jong U Jisu bad ki bad ha baroh ki briew kiba kren Russia ha Spain. “Ngi ia pynlut shibun ka bor bad ka por ha kaban iakynduh ia kine ki briew,” u la ong.