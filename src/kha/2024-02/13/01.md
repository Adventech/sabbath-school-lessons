---
title:  Ka Jingjop jong ka Jingieit U Blei
date:   22/06/2024
---

### Dkhot Baibl ban pynkhreh ia ka Lynnong
Jingpynpaw 22:11, 12; Jeremaiah30:5–7; Salm 91:1–11; Jeremaiah 25:33; Jingpynpaw 21:2; Jingpynpaw 20:11–15.

> <p>Dkhot Spel-lyndet</p>
> “Bad nga la iohsngew ka ktien bajam na kata ka khet, ka da ong. Ha khmih ka tabernakl U Blei ryngkat bad ki briew, bad un shong lem bad ki, te ma ki kin ialong ki paitlang jong u bad U Blei hi un long lem bad ki, bad un long U Blei jong ki: te U Blei un ñiad noh ia ka jingjaw ummat baroh na ki khmat jong ki: bad ka jingiap kan ym long shuh lymne ka jingsngewsih, lymne ka jingiam lymne kajingpang kan ym long shuh: kita kiei kiei kiba mynshuwa ki la leit noh” (Jingpynpaw 21:3,4)).

Ngi lah ban tur sha ka lawei da ka jingkyrmen. Watla ki por kiba eh kin wan, kampher ka jingjynjar aiu kaba ngin ia kynduh, kano kano ka jingeh kaba ngin shah, ka jingsngewsih aiu kaba ngin mad, lada ngi don ia ka jingkyrmen, ka sngi ba kham bha kan wan, ngi lah ban im ka jingim mynta da ka jingthmu bad ka jingkmen. U Franklin D. Roosevett u la long u President ha ki snem 1933 – 1945, ha ka por kaba eh tam jong ka histori ka ri America. U la ioh pang iap shilliang da ka jingpang polio, bad um lah shuh ban iaid khlem iarap kiwei. Shisien u la thoh, “Ngi la ju bat ia ka jingkyrmen, ka jingngeit, ka jingsngewthuh ba skhem, ba don ka jingim kaba kham bha, ka pyrthei kaba khambha sha lyndet ka sep sngi.” U Albert Einstein, uwei na ki riewstad bakhraw bad bapaw nam eh jong ka pyrthei, u la thoh, “to nang na ka mynhynnin, to im ia ka mynta, bad kyrmen ia ka lashai.” U Alfred Lord Tennyson, u nongthoh poetry English ba pawnam ha ka por ka jingsynshar jong ka syiem Victoria, shisien u la thoh, “ka jingkyrmen ka phuh samrkhie na ka thiar jong u snem ban wan, da ka jingpasiaw ‘kan long kaba kham kmen.”

Ha kane ka lynnong kaba khadduh jong kane ka kwatar, ngin sa ioh ia ka jingieit ba iaineh jong U Khrist ha kane ka por kaba shyrkhei jong ka histori jong ka bneng bad pyrthei baroh kawei bad ruh ia ka jingjop bakhraw jong U ha kane ka jingialeh bakhraw. Ka Kitab ba khadduh jong ka Baibl, Ka Jingpynpaw ka ai jingkyrmen ia ngi ia ka mynta, ia ka lashai, bad ia ka bymjukut.

_Pule ia kane ka lynnong mynta ka taiew, ba la pynshong nongrim ha ka lynnong 39 -42 jong ka Jingialeh Bakhraw, ban pynkhreh na ka bynta ka Sabbaton, June 29._