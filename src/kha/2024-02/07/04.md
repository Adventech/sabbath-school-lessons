---
title:  U William Miller bad Ka Baibl
date:   14/05/2024
---

Kumba U Blei u la pyndonkam ia ki nongpynthymmai niam Protestant ba kin iai wad ia ka jingshisha shaphang ka jingpynksan da ka jingngeit ha U Khrist marwei, u la pyndonkam ia u William Miller ba un shem ia ka jingshisha shaphang ka rukom jong ka jingwan pat U Jisu. Kumba u Miller u la pule ia ka Jingthoh, u shem ba U Khrist u ieit palat eh ia u ban ia kaei kaba u lah ban mutdur. Ryngkat ka Baibl, u khulom bad ka kot sada, u la sdang ban pule da kaba sdang naduh Jenesis bad um pule stet palat ba ia kaba u sngewthuh ia ka dkhot. Da kaba u ianujor ka Jingthoh bad ka Jingthoh, u shah ia ka Baibl ba kan batai da lade hi.

`Pule Isaiah 28:9, 10; Proberb 8:8,9; Ioannis 16:13; bad 2 Petros 1:19-21. Kiei ki jinghikai kumno ban batai ia ka Baibl kiba phi lah ban shem ha kine ki dkhot?`

Kumba u William Miller u ianujor ia ka Jingthoh bad ka Jingthoh, ki jingmaian jong ka Baibl ki la plie noh ha u. U la wad bniah ia ka Jingthoh la kumba leit wad spah bakhraw kaba la buhrieh da ki briew, bad shisha ia u la kyrkhu palat eh. U Mynsiem Bakhuid u la plie ia ka Ktien U Blei ha ka bor sngewthuh jong u. U la wad bniah ia ki jingiathuhlypa da ka juh ka mynsiem ban pule bniah ia ka Baibl kumba u la wad ia kiwei pat ki dkhot Baibl kiba u la pule bad shem.

`Pule Daniel 1:17; Daniel 2:45; 1 Petros 1:10,11; bad Jingpynpaw 1:1-3. Kaei kaba kine ki dkhot ki hikai ia ngi shaphang kumno ban sngewthuh ia ki jingiathuhlypa jong ka Baibl?`

Ia ki dak pharshi ha ki Kitab Jingiathuhlypa ym shym la khang tala ia ki ha ka jingmaian. U Blei uba ieit u la ai ha ngi ia ka Ktien jingiathuhlypa jong U ban pynkhreh ia ngi na ka bynta ka jingjia kaba khadduh kiba shen yn sa jia ha kane ka pyrthei. U William Miller u la sngewthuh shai ba ka jingiathuhlypa ka dei ma ka hi ka nongbatai kaba bha tam eh. Ki dak pharshi jong ka jingiathuhlypa la pynpaw shai da ka Baibl hi. Ki mrad khlaw ki ieng pharshi ia ki syiem bad ki hima (Daniel 7:17,23). Ka lyer ka ieng pharshi ia ka jingpynjot (Jeremaiah 49:36). Ki um ki thew pharshi ia ki briew bad ki jait bynriew (Jingpynpaw 17:15). Ka briew ka thew pharshi ia ka balang (Jeremaiah 6:2; Ephesos 5:22-32). Ki jingiathuhlypa ia ki por ha u Daniel bad Jingpynpaw la ai ha ka ktien dur pharshi, ba kawei ka sngi ka ieng ia kawei ka snem (Jingkhein 14:34; Esekiel 4:6). Kumba u William Miller u pyndonkam ia kine ki ain jinghikai ha ka jingbatai ia ka Baibl, u la lyngngoh eh ia kaei kaba u shem ha ka jingiadei bad kaei kaba u la ngeit ba ka dei ka por jong ka jingwan U Jisu.

`Balei ba ka jingsngewthuh kaba beit ia ki jingiathuhlypa da ki dak pharshi ka long kaba donkam eh ha ka jingngeit jong ngi?`