---
title:  Ka Jingiathuhkhanna kaba Jia shisha
date:   17/05/2024
---

### Plie ia ki tala ka Dohnud

_Da: F. Edgar Nunes_

Ha ka sngi Sabbaton kaba dang shen, ar ngut ki nongphetwir na Syria ki la leit jingiaseng ha ka ingmane Adventist ha Kingston ha Ontario Canada. Kum u pastor ka balang, nga ju kmen eh ban iohi ia ki paralok kiba wan jingiaseng lang, hynrei ban pdiang sngewbha ia ka kmie bad ia ka khun kiba dei ki nongwei na kawei pat ka jait niam ka pyrthei ka long ka kabu kaba khraw eh bad kaba ngam ju khmih lynti. Kumno ki iohsngew shaphang jong ngi? Mano ba la khot sngewbha ia ki ban wan sha jingiaseng jong ngi?

Ka la jia slem shuwa ba kin iuh kjat ha ka ingmane jong ngi, kine ki nongphetwir na Syria ki la ialong paralok bad iwei na ki dkhot balang iba kyrteng i Shirley.

I Shirley i don ia ka dohnud kaba khraw eh na ka bynta ki nongwei, khamtam ki nongphetwir, bad i ju kren bha ia ki briew da ka khmat kaba phuh samrkhie kaba pynum lut ia ki kynroh ba khanglad. I ieit eh ban iarap katba i lah, ia ki briew la pynkhih eh da ka jinglong basbun bad baieit bad ba sngewlem jong i. Ki kloi ban pdiang ia ka jingkhot sngewbha jong i ha ki jingiabam ja miet bad ruh sha ki jingialeit bam khana. Kane ka long kmie bad ka khun jong ka na Syria, ka Eman bad ka Heba, ki la pdiang ia ka jingkhot sngewbha jong i Shirley ban wan jingiaseng ha ka sngi Sabbaton.

Hadien ka jingiaseng, ngi la leit kai noh shabar. I Eman bad i Heba ki la i kmen eh ban iakren bad ki kloi ban pdiang ia ka jingtyrwa jong nga ba ngan duwai ia ki. Hadien kata, nga la kylli la ki sngewkwah ne em ban ioh ia ka Kopi jong ka Gospel u Ioannis ha ka ktien Arabic ia kaba la shon da ka Baibl Society jong ka Canada.

“Ngam sngew ei ei lada phi ong em ruh” nga la ong.

Ka kmie ka la pdiang ia kane ka kot.

“Ngi ngeit ba U Jisu u long u nongiathuhlypa, te ngin pule ia kane ka kot,” ka la ong.

Hadien katto katne sngi, i Shirley i la phone ia nga la nga kren ktien sudan ne em.

“Nga don sa kawei ka longing na Africa kiba nga kwah ia phi ban leit jngoh,” ka la ong.

Ka jingieit ba iaineh jong ka Shirley bad ka jinglong basbun jong ka na ka bynta ki nongwei ka plie wang ia ki dohnud kiba la khang tala. Ka nuksa jong ka, ka la pynkhih mynsiem ia ngi ba ngin bud ia ka jinghikai U Jisu. “Ka buit trei kam jong U Jisu marwei ka lah ban ai jingjop ba shisha ia ngi ha kaban ialap sha kiwei. U nongpynim u la shong lang bad ki briew kum Uta uba thrang eh na ka bynta ka jingbha jong ki. U pynpaw ia ka jingsngewsynei jong u ia ki, u iarap ia ka jingdonkam jong ki, bad u la jop ia ka jingshaniah jong ki. Nangta u khot ia ki “bud ia nga” - Ellen G. White, The Ministry of Healing, p. 143.

I Shirley i ju long lok bad ki briew bad, i shah shkor ia ki, i shakri ia ki bad i pynpaw ia ka jingieit kaba shisha ia ki, kumta kane ka jinglong ka pynpra noh ia ki kynroh bah jong ka jingpyniakhlad. Ngi ruh ngi lah ban leit na ki dohnud sha ki dohnud kumba i Shirley i leh man la ka sngi.

U Jisu u la ong,“ Da kane kin ioh tip baroh ba phi long ki synrang jong nga, lada phi don ka jingiaieit paralok hi.” (Ioannis 13:35). Ka jingieit kaba pynpaw ba ngi long ki synran jong U, ka long ka juh ka bor kaba lah ban plie ia ki dohnud jong ki nongwei bad kaba pynkhih ia ki ban jied bad ban long ki synran jong U.