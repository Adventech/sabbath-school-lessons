---
title:  Pule Shuh Shuh
date:   17/05/2024
---

Peit ha kane ka jingdro harum na ka bynta ka jingiathuhlypa jong ki 70 taiew bad ki 2300 sngi. Ka jingiathuhlypa ka sdang na u snem 457 S.K bad ka iathuhlypa ia ki jingjia kiban jia ha “U Mesaiah U Khun Syiem,” ha uba ki 70 taiew ki shong nongrim. Da kata ka nongrim kaba khlain, ki 2300 snem jong ka jingiathuhlypa ki kut ha u snem 1844.

![Chart](https://sabbath-school-resources-assets.adventech.io/kha/ss/2024-02/07/chart.png)

“Kum ki synran kiba nyngkong, u William Miller ryngkat bad ki nongiarap jong u ki khlem la sngewthuh lut ia ka jingmut jong ka khubor ia kaba ki ialap. Ki jingbakla kiba la ju don slem eh ha ka balang ki khang noh ia ki na ka ban ioh ia ka ka jingbatai kaba dei biang katkum ka mat jong ka jingiathuhlypa. Namar kata, watla ki la ialap ia ka khubor ia kaba U Blei u la ai ha ki ba kin ai sha ka pyrthei, hynrei lyngba ka jingsngewthuh bakla ia ka jingmut jong ka, ki hap ban mad ia ka jingduh jingkyrmen kaba khraw eh.” Ellen G. White, The Great Controversy, pp. 351,352.

“Hynrei U Blei u la pyndep ia ka jingthmu bakhraw jong u da kaba u la shah ba ia ka khubor jong ka jingbishar yn ai kumba ka long. Ka sngi bakhraw ka la hajan eh, bad ha ka jingialam jong U ia ki briew la ialam sha ka jingtynjuh shaphang ka por kaba biang, khnang ban pynpaw sha ki kaei kaba la don ha ki dohnud jong ki. Ia ka khubor la thmu na ka bynta ban tynjuh bad ban pynkhuid ia ka balang. Ia ki yn ialam ba yn iohi la ki jingthrang jong ki, ki long ia ka pyrthei lane ia U Khrist bad ka bneng. Ki phla ba ki ieit ia u Nongpynim, mynta ki dei ban pynshisha ia kata ka jingieit jong ki. Hato kin kloi mo ban kyntait noh ia ki jingkyrmen bad jingkwah ba kynja pyrthei jong ki, ba kin pdiang da ka jingkmen ia ka jingwan jong U Trai jong ki? Ia ka khubor la thmu lypa ban pynlah ia ki ba ki puson bad aiti ha ki jinglong ba kynja mynsiem ba shisha jong ki; ia kane ka khubor la phah da ka jingisynei ban pynkhie thiah ia ki ba kin wad ia U Blei da ka jingkylla kaba mut bad ka jingpyndem rit.” The Great Controversy, p. 353.

**Ki Jingkylli ban ia Puson**:

`Kiei ki jinghikai kiba ngi lah ban nang na ka jingiashem jong u Willam Miller? Hato U Blei u ju pyniaid bad pynbeit ia ki jingsngewthuh ba bakla jong ngi?`

`Balei ba ka jingsngewthuh shaphang u Daniel 9:24 -27 ka long kaba donkam eh ha kaban seng ia ka bor jong ka Baibl bad ha ka jinglong Blei U Khrist?`

`Kaei ka bynta jong ka jingsngewthuh ia ka jingiathuhlypa ka don ha ka jingthmu jong ka jingpynim? Balei ba ki jingiathuhlypa ki long kiba donkam eh ha ka jingthmu jong U Blei?`