---
title:  Ap khmih kyrmen ia kata ka por
date:   13/05/2024
---

Watla ki nongpynthymmai niam protestant ki la ngeit ha ka jingwan arsien kaba shisha, kaba lah ban iohi, kaba lah ban iohsngew bad kaba donburom eh jong U Khrist, suki pa suki ka jingsngewthuh shaphang kane ka jingshisha jong ka Baibl ka la kylla. Ki nongialap kiba pawnam jong ka spah snem kaba 19 ki la hikai ba U Khrist un sa wan ban seng ia ka hima ba shisha jong u ha kane ka pyrthei bad ban pdiang ia kata ka 1000 snem jong ka jingsuk. Kane ka ialam sha ka jingpyntlot bor noh ia ka dor jong ka jingaiti kiba kynja mynsiem.

Kumjuh ruh, ki synran jong U Khrist ki la sngewthuh bakla ia ka jinglong jong ka jingwan jong u Mesaiah. Ki la pyrkhat ba un wan kum uta u kapten ban jop thma uba donbor uban sa pynkhein noh ia ka lyngkor jingpynlong mraw jong ka Rome, ym kum uta uban sa pyllait ia ki na ka jingpynrem bad ki kynjri jong ka pop. Kumta ki la rem noh ban sngewthuh ia ka jinglong jong ka jingwan jong U.

`Pule Ki Kam 1:9-11; Jingpynpaw 1:7; bad Mathaios 24:27,30,31. Kaei kaba kine ki dkhot ki hikai ia ngi shaphang ka rukom jong ka jingwan arsien jong U Trai jong ngi?`

Haba u Khrist u la wan ha ka sien kaba nyngkong kum u khyllung ba la kha ha sem mrad ha Bethlehem, tang khyndiat eh ki briew kiba sngewthuh ia kane ka jingwan jong U. Hynrei ynda un wan ha ka sien kaba ar, “baroh ka khmat” kan iohi ia U ba U wan. Ka shkor baroh kan iohsngew ia ka turoi kaban sa riew ha ka jingwan jong U. Man la uwei pa uwei u briew ha ka pyrthei kin sa iohi ia ka burom jong ka jingwan jong U. Ym donkam ba ngin shah thok shah shukor. Ka Jingthoh ka la batai shai ba kane ka jingjia jong ka jingwan jong U kan long kaba paw shai kdar.

“Kawei na ki jingshisha kiba tlem bad kiba don burom ia kaba la pynpaw ha ka Jingthoh ka long shaphang ka Jingwan pat U Khrist ban pyndep ia ka kam kaba khraw jong ka jingsiewspah. Ha ki briew U Blei ki pilkrim ia kiba la sah slem ha ri nongwei ha “ka ri bad ka syrngiew jong ka jingiap, ia ka jingkmen ha ka jingkyrmen kaba pynshaitbor la ai ha ka jingkular jong ka jingwan paw jong U, Uta uba long ka jingmihpat bad ka jingim,’ban wallam pat sha ing ia kiba kiba la shah pynjot jong U.’ Ka jinghikai shaphang ka jingwan pat jong U ka long ka thymmei duh jong ka Jingthoh Bakhuid. Na ka sngi ha kaba ki arngut shijur ki la hap ban mih noh da ka jingsngewsih na ka kper Eden, ki khun jong ka jingngeit ki la nang iai ap ia ka jingwan jong Uta uba la Kular ba un pynjot noh ia ka bor jong u nongpynjot bad ba un wallam pat ia ki shapoh ka Paradais kaba la duh noh.” Ellen G. White, The Great Controversy, p. 299.

Uwei u nongialam ba nyngkong jong ki Adventist, u Luther Warren, u la ju iathuh ia ki samla, “don tang kawei ka lynti ka lad ba ngin long kiba la kloi na ka bynta ka jingwan pat u Jisu Khrist ka long ban khreh noh bad iai sah ba la khreh.” Ka khubor jong ka jingwan shen jong U Khrist ka long ka jingkhot kaba kyrkieh eh ia ngi iwei pa iwei ba ngin phai noh sha ka jingim kaba riewblei. Ym don ban kah na ka jingshai kaba tyngshain phyrnai jong ka burom jong ka jingwan pat jong U.

`Pule 1 Thessoloni 5:2-5 bad Hebru 9:28. Kiei ki jingpynshlur kiba kine ki dkhot ki ai ha ngi ha ka jingiadei bad ka rukom jong ka jingwan jong U Khrist?`