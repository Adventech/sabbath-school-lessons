---
title:  Ka Jingiathuhkhanna kaba Jia shisha
date:   21/06/2024
---

### Kaba Kot sha ki briew kiba kren ktien Russia

_Da Andrew McChesney_

U trai shnong ka Ukrain u Vadym Krynychnny u la leit noh sha Portugal ban pyndait ia ki air conditioner. Hadien 20 snem, u la shakri ia ka jingdonkam jong ki nongphet wir na Ukrain kum u pastor jong ka balang ba kren ktien Russia ha Spain.

Kaei kaba la jia?

“Ngi la sdang tang da ki khyndiat ngut ki dkhot balang, hynrei ka ïingmane jong ngi, ka la kylla long ka Center of Influence ia kiba bun bah,” la ong u Vadym uba la 44 snem ka arta. “Kane ka dei ka jingkyrkhu na U Blei.”

Hadien ba u la mih noh na Ukrain, u Vadym bad ka lok jong u, ka Alina, ki la seng ia ka kam khaïi ia ki machine air conditioner kaba jop ha Portugal bad ki la ioh ruh ia ka jinglong nongshong shnong ha Portugal.

Hynrei 12 snem ha ka jingim kaba thymmai, ka lynti jong ki ka la kylla lut haba la khot ia ki ban iarap ia kawei ka longïing kaba thymmai kabym kren ktien Portugal. U Vadym bad ka Alina ki la khot sngewbha ia kane ka longïing kaba kren Russia ba kin wan jingiaseng lang bad ki, bad kane ka longïing ruh ka la pdiang ia ka jingkhot sngewbha ban ia pule Baibl lang. Lai bnai hadien kane ka longïing ka la aiti ia ki dohnud sha U Jisu bad la pynbaptist ia ki.

U Vadym bad ka Alina ki la kmen, bad ki la nang wad shuh shuh ia ki nong Russia ban iarap ia ki. Ha ki 18 bnai, ki la pynlong ïingmane noh da ka ïïng bad iaseng lang bad ki 20 ngut ki riewngeit. U Vadym u la ialap man la ka sngi Sabbaton, bad ka Alina ka la peit ia ka tem ka put. “Ha ki janmiet Sabbaton, ngi la thait eh na ki kam jong ngi baroh shi sngi,” u Vadym u la ong. “Hynrei ia ngi la pyndap da ka jingsngewhun, ka jingkmen kabym lah batai.

Kine ki shijur ki la sngewthuh ba U Blei u la khot ia ki na ka bynta ka jingthmu jong U. Ka jingthrang jong ki ka long ban jop ia ki mynsiem na ka bynta ka hima U Blei. Ki la khang noh ia ka kam khaïi jong ki, ki la leit noh sha Sagunto Adventist College ha Spain. U Vadym u la dep pule hadien saw snem bad hadien u la pyndep ruh ia ka Master in Theology.

U Vadym u la seng ka kynhun jong ki 20 ngut kiba kren Russia ba kin ia kynduh man la ka sngi janmiet sabbaton ban iapule Baibl katba u trei kum u pastor ha Valencia, ka nongbah kaba don hajan ka College jong u. Ki nongwan sha kane ka kynhun ki shah khot sngewbha ban wan sha kane ka ïingmane. Ym slem nangta kumba 10 ngut ki paralok ki la wan jingiaseng man la ka sabbaton, bad ka kynhun Janmiet Sabbaton ka la nang heh. “Ngi sngewthuh ba ki briew ki donkam ban ia kynduh ha ka jait ktien jong ki hi,” u Vadym u la ong.

Haba ka kynhun ki briew kiba kren Russia ki la nang bun haduh 26 ngut, ka ïingmane tang ia kine ki briew ka la mih ha Valencia da ka jingkyrshan jong ka balang Adventist na Spain bad ka Inter European Division, kaba ka jaka peit jong ka ka kynthup ia ka Spain.

Ka jingthmu jong ngi ka long ban shakri ia baroh ki briew kiba kren Russia kampher laki long ki nong Russia ne em, bad ban wallam ia ki sha U Jisu,” u Vadym u la ong. U Blei u la kyrkhu eh ia ngi ha ka jingtrei jong ngi.