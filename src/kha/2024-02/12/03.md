---
title:  Ba la Shonshap na ka bynta ka Bneng
date:   17/06/2024
---

Ha ka jingialeh kaban wan halor ka jingmane blei. Ki briew kiba iaineh U Blei kin ym pyndem sha ki jingsngewbha ka pyrthei (Jingpynpapw 14:12). Ia ki yn shon shap da U Mynsiem Bakhuid(Ephesos 4:30) bad ba ym lah ban pynkhih. Ha ki por hyndai, ki shap ki muhor ki dei kiba pynpaw ia ka bor synshar. Ki dei kiba kynsai ba pynpaw ia ka dak u briew. Namar ba ka jingialeh kaba khadduh ka shong pdeng ha ka jingmane bad ha ka bor synshar U Blei kumba la pynpaw ha ki hukum jong U, ngin khmih ia ka shap ka muhor U Blei ba ka don ha ki hukum jong U (ianujor Isaiah 8:16).

`Pule Eksodos 20:8-11. Kaei ka bynta jong ka shap kiba don ha ka hukum jong ka Sabbaton?`

Hangne ngi don ia ki lai tylli ki bynta jong ka shap kaba shisha: (1) ka kyrteng jong u Trai ka shap, “U Trai U Blei Jong me;” (2) Ka nam: Uta Uba “la thaw” – U Nongthaw; (3) bad ka hima synshar, “ka bneng bad ka khyndew, ka duriaw bad baroh kiba don ha ki.” Teng teng ia ka shap la khot ka dak ha ka Baibl (Rom 4:11). Kine ki ar tylli ki ktien ki mut kumjuh. Katba ka dak lane ka shap U Blei ha ka dohnud ka hukum jong U, ka Sabbaton ka long pdeng jong ka jingialeh ba khadduh halor ka jingmane (Esekiel 20:12,20; Jingpynpaw 12:17).

`Pule Jingpynpaw 7:1,2 bad Jingpynpaw 14:1 bad Jingpynpaw 13:16,17. Hangno yn buh yn pdiang ia ka shap U Blei bad ka dak u mradkhlaw? Hato don jingiapher?`

Ia ka shap jong U Blei yn thoh ha ka shyllangmat. Ka shyllangmat ka long ka dak jong ka jingmut bad ka thew ia ka rai ban jied kaba da ka jingtip briew.

Ia ka dak jong u mrad khlaw yn shon ha ka shyllangmat lane ha ka kti kaba thew ba ki briew da ka jingsngewthuh bad pdiang da ka jingjied jong ki hi ia ki jingshukor jong u Soitan lane, da kumwei pat kin pyndem ha ka jingmane ba thala tang ban lait na ka jingshah pyniap.

U ksuid u isih eh ia kito kiba kohnguh ia U Blei. Ka Jingialeh Bakhraw ka wan ha ka bor bah haba u iakjakor (Soitan) un ialeh thma pyrshah ia ki basah kiba sumar ia ki Hukum U Blei bad ia ka jingngeit U Jisu” (Jingpynpaw 14:12). Ki la pynskhem ia ka jingaiti lut ha U Khrist.

`Balei ba manla ka sngi ka jingiaineh ha U Trai ka long u shabi ha kaban pynkhreh na ka bynta ka jingwan jong kata ka jingialeh kaba khadduh?`