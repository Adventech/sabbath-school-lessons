---
title:  U Slap Ba Nyngkong bad Uba Khadduh
date:   19/06/2024
---

`Pule Joel 2:21-24 bad Ki Kam 2:1-4, 41-47. Kaei ka jingiathuhlypa kaba la pyndep ha ka spah snem kaba nyngkong? Ka jingktah aiu kaba ka don?`

Ka jingwan hiar jong U Mynsiem Bakhuid ha ka sngi Pentekost da ka bor bah, ka sdang ia ka balang khristan. Lai hajar ngut ki la sha pynbaptist ha ka shi sngi. Ki Kam ki buh jingkynmaw ia ki kambah hadien ki kambah jong ka jingaiei kaba pynkylla dur jong U Blei: “Hynrei bun na kita kiba la lah iohsngew ia kata ka ktien ki la ngeit bad ka jingkhein iaki rangbah ka la long kumba san hajar.” (Ki Kam 4:4). Don tang 120 ngut ki riewngeit kiba ia duwai, hynrei ka jingduwai ka wanrah ia ka jingiapher kaba khraw eh. Sted eh ka balang ka la nang bun shaduh ki hajar hajar. Bad ruh “bad u paitbah babun na ki lyngdoh u la kohnguh ha kata ka jingngeit” (Ki Kam 6:7). Hooid wat shibun ki lyngdoh ki la kylla long ki nongbud jong U Jisu.

Haba ia ki synran la pynshitom jur eh ia ki ha Jerusalem, ki “ki da leit kylleng kylleng, ki da ialap ia kata ka Ktien” (Ki Kam 8:4). Ia ki balang la seng kylleng ka Judia, ka Samaria, bad ha Kalilaia (peit Ki Kam 9:31). Hadien ka jingkylla jong u, u apostol Paul, u la ialap ia U Khrist ha ki jaka baroh jong ka Mediteranian. Ha Thessaloni, don ki Jiw kiba pyrshah ia ka gospel ki la kren ia kine ki ktien kiba donbor “kine kiba la pynkylla khongpong ia ka pyrthei ki la wan poi hangne ruh” (Ki Kam 17:6). Shisha kane ka long ka jingphla kaba donbor ia kaei kaba ka balang kaba nyngkong ka la lah ban pyndep. Lyngba ka bor jong U Mynsiem Bakhuid, ki synran ki la poi kylleng ka pyrthei ha kata ka por tang ha ka por kaba khyndiat. Ka jingiathuhlypa jong u Joel shaphang u slap uba nyngkong la pyndep ha ka sngi Pentekost, hynrei u slap uba khadduh un hap da ka bor kaba kham khraw ha ka pyrthei kaba la kloi na ka bynta ka jingot.

`Pule Sekharaiah 4:6; Sekharaiah 10:1; Hosia 6:3; bad Jakob 5:7,8. Katkum kine ki dkhot, kumno ka kam jong U Blei ha ka pyrthei kan dep?`

Ka ktien slap “nyngkong” bad “khadduh” la shim na ka por ot kew ha Israel. U slap uba nyngkong u hap ha kaba kut jong u snem ban pynspeh ia ki symbai. U slap uba khadduh u hap ha ka pyrem ban pynim ia ki kew sha ka jingot. Kane ka batai ia ka kam jong U Mynsiem Bakhuid na ka bynta ka jingpynbna ia ka gospel. “Kumba ia u slap uba nyngkong la ai da ka jingtheh noh ia U Mynsiem Bakhuid ha ka jingsdang jong ka gospel, ban pynmih speh ia u symbai uba kordor, kumta ruh u slap uba khadduh yn ai ha kaba kut jong ka por ot ia u kew.” - Ellen G. White, The Great Controversy, pp. 611, 612.