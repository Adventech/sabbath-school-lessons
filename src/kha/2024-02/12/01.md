---
title:  Ki Jingjia ban pynkut ia ka Pyrthei
date:   15/06/2024
---

### Dkhot Baibl ban pynkhreh ia ka Lynnong
Ioannis 8:32; Esekiel. 20:12, 20; Jingpynpaw 7:1, 2; Jingpynpaw 14:1; Joel 2:21–24; Hosia 6:3; Jakob 5:7, 8; Jingpynpaw 18:1–4.

> <p>Dkhot Spel-lyndet</p>
> “To thied ia ka jingshisha bad wat die ia ka, ia ka jingstad ruh, bad ia ka jinghikai, bad ia ka jingshemphang”(Proberb 23:23).

Shu mutdur phi don ia i khun kynthei iba niah kali ban wanphai noh sha ing ha ka por shuti. Katba phi dang ap ia i ban poi, phi shu kum peit ia ka mariang kumno kan long. Phi la nang khuslai katba ka mariang ka la nang kylla, ki lyoh ki la pyndum bad ka lyeriong ka la beh ha suin bneng. Ka lyer ruh ka jur eh. Ka bneng ka la slap jur. Ki dieng ki la shah pynkhyllem, shen ka surok ruh kam long shuh ban iaid kali. Nangta phi iohsngew na iwei i paramarjan jong phi ba kawei ka surok ka dang long ban leit. Ki kali ki lah ban iaid na surok sawdong ki tnat dieng ba la khyllem. Watla ka lad pathai khubor ka long kaba eh, phi dang lah ban phah khubor sha i khun jong phi, da kaba bthah bha ia i kumno ba in lah ban poi suk sha ing.

Palat ban ia kiei kiei baroh, U Jisu u kwah ban ialam ia ngi lyngba ki eriong bah jong ka jingim bad ban pynpoi ia ngi sha ïing. Ka Ellen G. White ka thoh, “ka eriong kan wan jur eh ha ka jingshyrkhei, hato ngi la pynkhreh ban tur pyrshah ia ka?” Testimonies for the Church, Vol, 8 p. 315. Ka jingthmu jong ka jingim, ka jingiap, ka jingmihpat bad ka jingshakri U Khrist ha ka jaka kyntang ha bneng ka long ban pynthikna ba ngin poi sha ïing. Ka khubor jingiathuhlypa jong u Daniel bad Jingpynpaw ki long ki jingbthah Blei ba khraw eh khamtam na ka bynta ki briew U Blei ha ki por kiba khadduh, ban iarap ia ngi lyngba ki eriong ka jingim khnang ba ha kawei ka sngi ngin sngew ia ka jingkdup ieit kaba syaid jong u Nongpynim ba ieit eh jong ngi.

Ka jingthmu jong kane ka lynnong ha kane ka taiew ka long ban pynpaw kaei ba ka Ktien jingiathuhlypa ka ong shaphang ki jingjia ban pynkut ia ka pyrthei bad ban shem thymmai ia ka bor U Khrist ban btin ia ngi lyngba kane ka thma kaba khadduh tam eh bad ban pynpoi ia ngi sha ïing.

_Pule ia ka lynnong mynta ka taiew, ba la pynshong nongrim ha ka lynnong 37 bad 38 jong ka Jingialeh Bakhraw, ban pynkhreh na ka bynta ka Sabbaton, June 22._