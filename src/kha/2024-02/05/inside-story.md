---
title:  Ka Jingiathuhkhanna kaba Jia shisha
date:   03/05/2024
---

### Ka shithi sha uba Riewspah bad uba Pawnam

_Da: Rebeca Ruiz Laguardia_

Ka long kmie na Spain ka la pule ia ka wei ka jingthoh kaba la pynkhih ia ka ba kan leit laiphew san snem mynshuwa sha kaban ialap ba u Jisu un wan pat sha ki dkhot ka ïingsyiem jong ka Spain, sha ki tyngshop bad ki nongrwai bad ruh sha ki nongialam ka Fidel Castro.

Kane ka sdang haba kane ka longkmie, I mei jong nga, I Pilar Laguardia, I la pule ia ka jingthoh, “ki briew kiba im ha ka khaïi pateng, ha ki kyrdan bakhraw, ki riewstad saian kiba tip bad ba jylliew ki jingmut, ki riewkhraw pyrkhat, ki nonghikai jong ka gospel, kiba ki jingmut jong ki khlem khot sha ka jingshisha kaba kyrpang ha kane ka por – kine ki dei ban long kiba nyngkong ban iohsngew ia ka jingkhot. Ia ka jingkhot dei ban ai ha ki.” Ellen G. White, Christ Object Lessons, p. 230.

Haba pule ia kane ka jingthoh, i mei jong nga i la sngewlyngngoh, kumno ba i longkmie iba rit, i lah ban leit sha kine ki briew? Hadien khyndiat por, i la lap ia ka buit. Kan sngap ia ki interview bad ki briew kiba khraw ha ka TV bad ruh ha ki Radio bad kan pule ia ki ha ki kot khubor bad ki Magazines. Kan wad ia ki lad ha kaba kine ki briew ki don jingmut ha ki jinglong ba kynja mynsiem khnang ba kan pynithuh ia ki sha U Blei. I mei jong ngi i la shem ia shibun ki lad. Mar shu ioh sngew ba don mano mano ba ong “Lada ngan don jingngeit” lane “Nga don jingartatien” lane “Nga don ka jingsngew thylli hapoh jong nga” te in thoh shithi sha ki.

I mei im lah shuh ban niew katno tylli ki shithi ba i la thoh bad ba i la phah sha ki President ka Spain bad sha ki Myntri ka sorkar, sha ki Bishop, ki lyngdoh, ki tyngshop, ki nongrwai, ki nongthoh kot, ki nongthoh kot khubor, bad ki paralok. Shuh shuh sha ki nongsynshar, kum u syiem ka Spain u Syiem Felipe VI bad ka Syiem Letizia, Al Bano Carrisi ka Italy, bad ruh u nongthoh kot u Paulo Coelho bad Jose Saramago. I mei jong nga im ju don jingeh ban lap ia ki address jong ki briew, wat ha shuwa ba ka internet kan mih. Teng teng i ioh jingiarap na ki kot khubor. Ha kiwei pat ki por i la ju phone sha ki steshon nongpyniaid TV bad ruh sha ki byndi.

Bun bah ki briew ki la ai jubab. U Mayor ka Madrid u thoh “Nga dang pule ia ka series The Conflict of the Ages, bad mynta nga dang don ha ka lynnong ‘Ka Jingkhie im ha Spain” ha ka kot The Great Controversy. Ka long shisha kaba sngewtynnad eh, bad ngan dang iaibteng ban pule.”

U Bishop u la pynpaw ia ka jingsngewnguh na ka bynta ka kot Ki Mawjam sha U Khrist bad ia ka Conflict of The Ages bad u la thoh, “To ai ba ka jingisynei U Blei kan leh ia kaba donkam ban wanrah jingshai ia ngi.”

Uwei pat u Bishop u la ong, “Nga kwah ban ia ka Baibl kham palat ban ia kaba nga shakri ia U Blei. Lehse nga dei ban pynbeit ia ki katto katne ki jingbatai jong nga ia ka Baibl.”

Ka Isabel kaba long ka doctor kaba la ieh noh ia ka kam jong ka ba kan leit long nun (sister) noh, ka la ju phone ia i mei jong nga bad ruh da ki shithi da ki bun bnai. Ha ka shithi kaba nyngkong jong ka, ka la ong, “phi lah ban phah ia nga ia ki kot iarap ban pule Baibl kiba phi kwah.” Kumta i mei jong nga i la leh, bad ia u symbai la bet. Ka jingmih ka long ha ki kti jong U Blei.

“Kaba kongsan eh ka long ban bet ia u symbai.” I mei jong nga i la ong. “U Trai u ong bred ia la u kpu halor ki um namar men shem ia u ynda la bun sngi’” (Eklesiastis 11:1).