---
title:  Pule Shuh Shuh
date:   03/05/2024
---

“Ki Shakri kiba iaineh jong U Blei kim long marwei ha ka jingtrei. Katba ki bor ki nongsynshar ka jingdum bad ki mynsiem bymman kiba don ha ki jaka bneng ki ialeh thma pyrshah ia ki, U Trai um ju la iehnoh ia ki briew jong U. Lada ki lah ban iohi da ki khmat, kin da la iohi ia ki dak jingsakhi ia ka jingdon lem ryngkat jong U Blei bad ia ka jingiarap ba yn phah kumba la phah sha ki nongiathuhlypa hyndai. Haba u shakri jong u Elisha u la kdew ia u kynrad sha ki kynhun shipai bakhraw jong ki nongshun kiba la kerkut ia ki bad kiba la khang lut ia ki lad ban phet laitim baroh, u nongiathuhlypa u la duwai: “Ah Trai nga duwai ha Me, to plie ia ki khmat jong u, ba un lah ban iohi,’ 2 Ki Syiem 6:17. Bad ha khmih ia ki lumbah baroh la pyndap da ki kulai ialeh thma bad ki kali iapom ka ding, ki kynhun shipai jong ka bneng ki la ieng ban iada ia u briew jong U Blei, kumta ruh ki angel ki la iada ia ki nongtrei na ka bynta ka jingpynthymmai niam.” Ellen G. White, The Great Controversy, p. 208.

“Haba ki bor bakhlain jong ki nongshun ki ieng ia tylli ban pynjot ia ka jingngeit ba la pynthymmai, bad da ki hajar ki waitlam ki sei pyrshah ia ka, u Luther u la thoh: ‘u soitan u la pyni ia ka jingbitar shla jong u, ki bor nongshun ba bymman ki ia sylla, bad ia ngi la byrngem ban shah hiar thma. Pynkhlain ia ki briew ba kin ym khih bad ban long shlur hakhmat ka khet jong U Trai, da ka jingngeit bad ka jingduwai, khnang ba u nongshun jong ngi, un jot noh da U Mynsiem U Blei, ba ka jingsuk kan synshar. Ka jingkwah ba kongsan eh jong ngi, ka jingtrei kaba kongsan eh jong ngi, ka long ka jingduwai. To ai ba ki briew kin tip ba ia ki la pynlehrain ha khmut ka syrti jong ka waitlam, bad ha khmat ka jingbitar u soitan, to ai ba kin duwai.’ “ – D’ Aubigne, book 10, Chapter 14, ba la kren ha ka kot ka Ellen G. White, The Great Controversy, p. 209.

La pynksan da ka jingngeit, ka jingshisha kaba khraw eh kaba u Luther u la shem thymmai, ka long ka nongrim jong ka gospel, ka jingshisha ha kaba ia ka jingkyrmen ka jingpynim jong ngi ka shong tynrai. Ka jingrwai kaba u la thoh “Ka Kut Baskhem” ka ialap ha ka bor bah ia ka gospel: “Wat ju shaniah ha la ka bor, kan long tang jinglehnohei; ym don du bad ngi man ka por, u briew ba la jied U Blei; phi kylli dei u ei? Khrist Jisu kein U dei, U Trai ki paid u long ; naduh kaba nyngkong, ka thma Un jop ma U thiaw.” Kot Jingrwai Seventh day Adventist. No 411

**Ki Jingkylli ban ia Puson**:

`Kumno ngin batai ia ka jingthew kaba biang hadpeng ka jingaiei bad ka Hukum, bad hapdeng ka jingngeit bad ki kam babha?`

`Balei phi pyrkhat ba ka long kaba suk ba ka jingmut jong ngi shah pynshoi noh ha ki ain pyrthei? Kumno phin batai bniah ia kine ki ain pyrthei? Balei ba kane ka long kaba kynriang eh ha ka jingngeit khristan?`

`Hato don jingma ha ka jinghikai “jingpynim da ka jingaiei” lada khlem sngewthuh bha ia ka ha ka rukom kaba dei? Shano kata ka jingsngewthuh bakla kan ialam?`

`Kaei kaba ki katto katne ki briew ki mut haba ki pyndonkam ia ka ktien “ka jingaiei ba tad dor”? Hato ka jingaiei ka long kaba tad dor?`