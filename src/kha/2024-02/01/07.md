---
title:  Pule Shuh Shuh
date:   05/04/2024
---

“Ha ka jingbeh noh ia u soitan na bneng, U Blei u pynbna ia ka jingbishar hok jong U bad u bat ia ka burom jong ka khet jong U. Hynrei haba u briew u la leh pop da kaba pyndem ia lade ha ka jingshukor, U Blei u ai ia ka jingpynshisha ia kata ka jingieit jong U da kaba u la aiti noh ia la u jong u Khun ba la kha marwei ban iap na ka bynta u bynriew uba la hap noh. Ha kane ka jingknia pyniasuk, ia ka jinglong ba shisha jong U Blei la pynpaw. Ka jingialeh bakhraw halor ka diengphna ka pynpaw sha ki bneng baroh ba ka jingtim jong ka pop ia kaba u Lusipher u la wallam kam donbor shuh bad kam lah mudui shuh pyrshah ia ka sorkar jong U Blei.” Ellen G. White The Great Controversy p. 500, 501.

Ka diengphna Kalbari, katba ka pynbna ba ka hukum kam long kaba lah ban pynkylla bad ba ka skhem junom, ka pynbna sha ka pyrthei ba ka bainong jong ka pop ka long ka jingiap. Ha ka jingpyrta jam jong U Khrist, ‘la pyndep’ ia ka baje iap jong u soitan la tied jam. Ka jingialeh bakhraw ia kaba la neh la slem la rai kut, bad ia ka jingpynduh pyndam ia ka jingsniew la pynthikna. U Khun U Blei u la iaidlait lyngba ka jingtep, U la shim bynta na kijuh ba da ka jingiap un ioh pynduh noh ia uta uba don ka bor ka jingpyniap uta u long u Soitan kein.’ Hebru 2:14” – Ellen G. White, The Great Controversy, p. 503.

**Ki Jingkylli ban ia Puson**:

`Lada U Blei u la tip ba u Lusipher un ialeh pyrshah, balei ba u ai ia u ka bor bad jied laitluid? Lane haba u Lusipher u la ialeh pyrshah, balei ba U Blei um shu pynjot noh ia u hangto hangto hi? Kaei ka jingpyrkhat kaba ki jingthaw ka bneng kiba hok baroh kin ppyrkhat shaphang U Blei lada un shu leh kumta? Balei ba ka jingpyrkhat jong ka bneng hi baroh kawei ka long kaba donkam ha ka jingthmu jong ka jingpynim (1 Petros 1:12; Jingpynpaw5:13; Jingpynpaw 16:7) ba kin sngewthuh ia kane ka jingialeh bakhraw?`

`Kaei ka daw ne ki daw kiba phi lah ban pyrkhat shaphang ka jingiap jong U Khrist halor ka diengphna? Hato ka long tang ban pynpaw ia ka jinglong jong U Blei? Hato ka long tang ban shu siew noh ia ka ram na ka bynta ka pop? Lada ka long kumta, hano dei ban siew ia kata ka ram? Iasam ia ki jingpyrkhat jong phi bad ai ruh ia ki dkhot na ka Baibl ban iakren halor kane.`

`Haba ngi pyndonkam ia ka ktien “Ka Jingialeh Bakhraw,” kaei ngi mut? Iakren lang ia ki bynta baroh jong kata ka jingialeh bakhraw bad kumno ba kane ka jingiapule jong ngi ha kane ka taiew ka wanrah jingmyntoi ha ka jingim jong ngi.`

`Ki dkhot Baibl aiu kiba kren shaphang ka jingshisha jong kane ka jingialeh bakhraw? (peit na U Job 1,2; Ephesos 6:12)`

`Kumno ba ka jingsngewthuh jong ki Adventist ka long kaba pher bun eh na kiwei pat ki rukom sngewthuh jong kiwei pat ki balang? Kaei kaba don ha kane ka matpdeng jong kane ka jingialeh bakhraw kaba pynkyrpang ia ki Seventh day Adventist?`