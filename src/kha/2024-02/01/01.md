---
title:  Ka Thma Sha Lyndet jong ki Thma baroh
date:   30/03/2024
---

### Ki Dkhot Baibl ban Pynkhreh ïa ka Lynnong
Jingpynpaw 12:7–9, Esekiel 28:12–15, Isaiah 14:12–14, Jenesis. 3:15, Ioannis 17:24–26.

> <p>Dkhot Spel-lyndet</p>
> “Bad ka thma ka la long ha bneng U Mikhal bad ki angel jong u ki la ialehthma ia uta u iakjakor; te uta u iakjakor ruh bad ki angel jong u ki la ialehthma: hynrei kim shym la jop lymne ia ka jaka jong ki ym shym la shem shuh ha bneng.”(Jingpynpaw 12:7,8).

Lada U Blei u long uba bha te balei ba ka pyrthei ka kylla sniew katne katne? Kumno kein, ba U Blei jong ka jingieit u shah ia katne ki jingsniew ba kin don? Balei ba ki jingjia kiba sniew ki jia ia ki briew kiba bha? Ha ka jingiapule jong ngi ha kane ka taiew, ngin ia peit ia ka jingialeh bakhraw kaba la neh da ki arta bah hadpeng kaba bha bad kaba sniew. Da kaba sdang na ka jingialeh pyrshah jong u Lucifer ha bneng, ngin ia peit bniah ia ka thymmei jong ka jingsniew bad ia ka jingiaishah slem jong U Blei ha ka jingiadei bad kane ka jingeh jong ka pop.

U Blei u long U Blei jong ka jingieit kaba khraw tam eh. Ka jinglong jong U hi ka long ka jingieit (1 Ioannis 4:7,8). Baroh ki kam ki jingleh jong ki ki long ka jingieit (Jeremaiah 31:3). Ia ka jingieit ym lah ban pynbor, lane ban thaw ain. Ka Ellen G. White ka kren shai shaphang kane haba ka thoh, “dei tang da ka jingieit ba yn kyrsiew ia ka jingieit.” – The Desire of Ages, p. 22. Ban len ia ka bor jong ka jingjied laitluid ka dei ban pynjot ia ka bor ban ieit, bad ban pynjot ia ka bor ban ieit ka dei ban rat dyngkhong ia ka lad ban long kiba kmen kiba suk. U Blei u jop ia ka jingaiti jong ngi sha u tang da ka jingieit. U treikam ha ka jingiadei bad kane ka jingialeh kaba khraw hapdeng ka jingbha bad ka jingsniew ha kata ka rukom ba ka pop kan ym mih pyrthei shuh ha ka bneng bad ka pyrthei. Ia ka jingthmu jong U Blei dei ban da pynpaw ha khmat jong ka bneng bad ka pyrthei hi baroh kawei ba u la iai trei barobor na ka bynta kaba bha tam eh jong u bynriew. Haba peit ia ka pyrthei da ka ïit khmat jong ka jingieit U Blei, ha kane ka jingialeh bakhraw hapdeng kaba bha bad kaba sniew, ka pynthikna ia ngi iwei pa iwei ba kaba shisha kan sa jop halor ka jingbakla bad kan long kumta shi junom.

_* Pynkhreh ïa kane ka Lynnong na ba la pynshong nongrim ha Ka Jingialeh Bakhraw, Lynnong 29 – 30, na ka bynta ka Sabbaton, April 6_