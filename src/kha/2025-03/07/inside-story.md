---
title:  Ka Jingiathuhkhanna Kaba Jia Shisha
date:   15/08/2025
---

_Da: Andrew McChesney_

### Ka Mission ba Kyrpang: Rehab

Hadien ba la dep surgery ban weng ïa ki lai tylli ki jingpang bampong (Benign Tumors), u Dmitry Bagal, u mishoneri na Russia uba sah ha Germany, la phah ïa u ban shah sumar ha kawei ka jaka shongpyngngad ha Lower Bavaria. Hangta, u la shem ia ka lyngkha mission kaba thymmai ha kaba U Blei U dang trei ha ki dohnud jong ki briew kiba long pyrthei bad kiba hadien ka jinglong Khristan.

Ha kawei ka janmiet, u Dmitry u la iaid shajan kawei ka kynhun ki briew ha kawei ka jaka bam jong ki Grik. Ki la pyrta ba ka jaka bam ka la khang, bad u Dmitry u la jubab da ka jingkylli. “Phi sngewtynnad ban pule kot?” u la kylli.

Tang uwei u briew u la jubab. Haba kren da ka ktien Italy kaba jem, u la ong ba u kham sngewtynnad ban peit phlim bad u la pule tang kawei ka kot, ka Baibl, ha ka jingim jong u. U Dmitry u la ai ia u ia ka kot Ka Jingialeh Bakhraw bad u la batai ba ka ai ia ka jingpeit kaba kyrpang shaphang ka histori, khamtam eh shaphang ka jingialeh hapdeng kaba bha bad kaba sniew. U briew u la pule ia ka kot ba shadien. “Nga kwah shisha ban pule ia kane ka kot!” u la ong. Hynrei um kwah ia ka kot kaba shu ai ei. U la ai ia u Dmitry ka jingai sngewbha.

Ha kawei pat ka sngi, u Dmitry u la sangeh ha ka por ba u iaid kai ban shong hajan u briew uba um tip ha kawei ka ben. Ki arngut ki briew ki la sdang ia ka jingiakren. Utei u briew u la ong ba u dei u nongrep u bym don por, hynrei ka kor ot kew jong u ka la sniew, bad u dang ap ban maramot ia ka. “Phi sngewtynnad ban pule kot?” la kylli u Dmitry.

Uta u briew u la kam ba um sngewtynnad ban pule kot hynrei u la ong ba ka tnga jong u ka sngewtynnad. U Dmitry u la ai ia u ia ka Jingialeh Bakhraw na ka bynta ka tnga jong u. Uta u briew u la pule ia ka kot cover kaba shadien bad u la ong ba u la kylla jingmut. U kwah ban pule ia kata ka kot.

Da kaba sdang biang ia ka jingiaid jong u, u Dmitry u la iaid lait ia kawei ka kali kaba don ka sticker ba la thoh, “U Blei u leh ia ki kambah ha Germany.” Da kaba kwah ban iakynduh ia u trai kali, u la tied ia ka jingkhang jong ka iing kaba don ha khmat ka kali. Ha ka jingkhang, u la iohi ia ka jingthoh kaba thoh, “Ka umngap na ki ksing ngap jong ngi hi.” Haba kawei ka kynthei ka la plie ia ka jingkhang, u la kylli shaphang ka umngap. Ki arngut ki la iakren shaphang ka umngap katto katne minit bad nangta shaphang ka jingngeit. Ka kynthei ka la ong ba U Jisu u la pynkoit phylla ia ka na ka jingpang. U Dmitry u la thied ia ka shi bitor ka umngap bad u la tyrwa ia ka ban jied ia kawei ka kot kum ka jingai sngewbha: Ka Jingthrang jong ki Arta ne Ka Jingialeh Bakhraw. Ka la jied ia ka kot Ka Jingthrang jong ki Arta. Da kaba ainguh ia u Dmitry, ka la ai ia u ia ka umsoh kaba ar kum ka jingai sngewbha. U Dmitry u la ainguh ia ka da kaba ai ia ka kawei pat ka kot, Ka Jingialeh Bakhraw. Baroh arngut ki la sngewkmen haduh katta katta ia ka jingiakynduh jong ki.

Ha ka shibnai jong u ha ka jaka sumar, u Dmitry u la sam haduh 50 tylli ki kot The Great Controversy bad u la pynkylla ia ka jingthmu jong ka kam mishon jong u ha Germany. “Namar ba nga sngewtynnad shibun ban iasam kot, nga dang pynkhreh ban long u nongialap kot,” u la ong.