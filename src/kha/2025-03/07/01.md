---
title:  U Kpu Bad Ka Um Jong Ka Jingim
date:   09/08/2025
---

### Dkhot Baibl ban pynkhreh ia ka Lynnong

Exsodus. 15:22–16:36, Jenesis. 3:1–6, Exsodus. 17:1–7, 1 Korinth. 10:4, Exsodus. 18:1–27, 1 Korinth. 10:11

> <p>Dkhot Spel-lyndet</p>
> “Te U Trai u la ong ha U Moses, Slem haduh katno phin ym kohnguh ban sumar ia ki hukum bad ki adong jong nga? Phi iohi ba U Trai U la ai ha phi ia ka sabbaton, namarkata U la ai ha phi ha ka sngi kaba hynriew ia kaba arsngi u kpu; to shong uwei uwei u briew ha la ka jaka, ha ka sngi kaba hynñiew to wat ai ban mih mano mano ruh na la ka jaka. Kumta uta u paidbah u la shongthait ha kata ka sngi kaba hynñiew.” Exsodus 16:28-30

Hadien ba la mih noh na Egypt, ki Israel ki la don ha ka jingiaid lynti kaba khlem tip sha ka ri ka jingkular. Ki briew ki la iakynduh ia ka jingleit kaba eh bad kaba jngai, bad ki la donkam ban ioh jinghikai thymmai kiba bun jait. U Trai un ialam bad sumar ia ki; bad, Hooid, U la thrang ban iarap ia ki ban nangsan, hynrei ki dei ban nang ban long kiba beit, ka Jingsynshar ialade, ka jingaiti lut, ka jingbym khwan lade, ka jingshaniah ha U Trai, bad khamtam eh ia ka jingkohnguh.

U Moses u long u nongialam uba ki lah ban iohi, bad ki briew ki dei ban bud ia u bad ia ka jingialam jong u lada ki kwah ban jop. Ka long kaba donkam eh ia ki ban iasah lang, ban iatreilang kum ka imlang sahlang bad ban iarap iwei ia iwei pat. Ki la don shibun ki jingkhanglad bad ki jingeh ha khmat. Kumta ka jingsan ba kynja mynsiem jong ki kan shong ha ka rukom ba ki iakynduh ia kita ki jingeh bad kumno ki jubab ia u Moses, khamtam haba ki jingeh ki la long kiba khraw.

Ka jingong jong ki nong China kaba la tip bha ba “ka jingleit kaba shihajar mail ka sdang da kawei ka jingjam” ka la long kaba shisha ha ka jinglong jong ki, bad ki la donkam ban shaniah ha ki jingbthah jong U Trai ha man la ka sien jam. Kaba sngewsih ka long ia kaba ngin sa iohi, kim shym la nang ia kita ki jinghikai ki ba suk eh.

_*Pule ia kane lynnong, ban pynkhreh na ka bynta ka Sabbaton, August 16._