---
title:  Ka Jingpyrkhat shuh shuh
date:   15/08/2025
---

Pule Ellen G. White “Na ka Duriaw basaw sha Sinai,” pp. 291–302, Ki Kpa Tymmen bad ki Nongiathuhlypa.

Ym slem ha dien ka jingjia bad ka um, ka jait bynriew ka la iakynduh sa ia kawei pat ka jingeh bama. “ki Amalek kim shym long kibym tip ia ka jinglong jong U Blei ne ia ka jingsynshar ba ha khlieh jong tam jong U, hynrei ha ka jaka ban sheptieng ha khmat jong U, ki la iengriang ban ia leh pyrshah ia kabor jong u. ïa ki kam phylla bala leh da u Moses ha khmat jong ki nong Egypt la pynlong ka subject ka jingkren beiñ da ki briew jong ki Amalek, bad ia ka jingsheptieng jong kiwei pat ki jait bynriew baroh sawdong la rkhie beiñ. Ki la smai da ki blei jong kiba kin pynjot thiaw ia ki Hebru, kat ba ym lait uwei ruh, bad ki la kren sarong ia U Blei ki Israel un ym don bor ei ei ban ialeh ia ki. Ia ki ym shem la pynmynsaw ne pynma ei ei da ki khun Isreal. Kata ka jingwan hiar thma jong ki ia ki Isreal kaba khlem kano kano ka jingpynbitar. Ka long ka jingpynpaw jong ka jingisih bad ka jingialehpyrshah jong ki ia U Blei ba ki wad lad hi ban pynjot ia ki briew jong U. ki Amalek ki long la slem ki nong pop kiba runar shyrkhei eh, bad ki kam bymman jong ki kila kyang sha U Blei na ka bynta ka jingpynhiar kput, pynban ka jingisnei jong U ka la dang khot ia ki sha ka jingkylla kaba mut; hynrei haba ki briew jong ki Amalek ki la wan ialeh thma bad pyniap ia ki khun Isreal kiba la thait bad kiba khlem ki atiar thma ban iada, ki la shonshap ia ka jingpynjot ba khatduh ia ki briew jong ki.”-- Ellen G. White, Patriarchs and Prophets, p. 300.

**Ki Jingkylli Ban Ia Kren Lang:**

`Pynleit jingmut kham bun ba kumno u Jethro u la tip shaphang U Blei uba shisha na kaei kaba U Blei U la leh na ka bynta ki briew jong U. (Peit Eksod. 18:8-10.) Balei kata ka nongrim ka dang treikam haduh kine ki sngi? Kylli ia lade bad ia ka klass jong phi: Kaei ka jait sakhi kaba ka balang jong ngi ka pyni ha ka pyrthei? Ngi ong aiu ia ka pyrthei shaphang ka tynrai bad jinglong U Blei jong ngi?`

`Pule biang ia ka 1 Korinth 10:4. Kane ka dei ban hikai aiu ia ngi shaphang ka jingngeit bakla hyndai, kaba don kiba ngeit mynta, kaba ong ba U Blei jong ka Testament Barim U long uba pynshitom bein, uba shun bad uba khlem map, kaba iapher na kaei kaba ngi iohi ha U Jisu? Kumno kane ka dkhot ka pyni balei ba kata ka jingngeit ka long kaba bakla?`

`Pule pat ia kaei kaba ka Ellen G. White ka la thoh haneng shaphang kumno ba ki Amalek ki la ioh lad ban tip shaphang U Blei uba shisha. Pyniapher ia ka jinglong jong ki bad ka jong u Jethro. Kiei ki jinghikai kiba ngi lah ban ioh shaphang balei ba U Blei U la wanrah ia ka jingbishar ym tang ia ki hynrei ia kiba bun ki jaitbynriew ha ka pyrthei hyndai kiba ki Israel ki la iakynduh?`