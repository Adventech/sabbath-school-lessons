---
title:  Ki Um Ba Kthang
date:   10/08/2025
---

Ha ki jingiathuhkhana jong ka Baibl, ki ain ba iapher kiba la leh da ki nongiashim bynta bapher ba pher, kiba bha ne kiba sniew, bad ngi donkam ban shah shkor bha ba kin don ki bynta, ki jaka, ka por bad ki jingleh ba sniew. Hynrei ka mat kaba kongsan tam ha ka khanatang ka long kham bunsien ka jingpynbeit bad ki jinghikai ba la ioh. Kam don kano kano ka jingiapher ha kine ki jingthoh.

Kumba ki bynta jong ki jingthoh ki pyni, U Blei U long U Nongpynbeit ia ki jingeh bad U Nongpyniasuk; hynrei, ka kam jong U ka long kaba eh namar ka jingbymngeit jong ki briew. Namar ka jingkynthoh bad jingbymkohnguh jong ki man ka por, ki Hebru ki la mad ïa ki jingeh kiba khraw, wat ki jingjia ba sngewsih. Ki la wanrah ha lade shibun ki jingeh namar ka jingbymngeit bad jingbym kylla bamut jong ki.

`Pule Eksodos 15:22–27, Hadien ba la iaid lyngba ia ka Duriaw Basaw, kaei ka tynrai jong ka kambah kaba nyngkong eh kaba la leh?`

Ka jingtynjuh kaba nyngkong eh ia ka jingngeit jong ki Israel ka iadei bad ka jingdonkam ia ka um, kam long kaba phylla haba ngi pyrkhat ia ka jinglong jong ka mariang bad ka ri khlaw kaba eh, kaba shit bad kaba rkhiang. Hadien lai sngi ba ki la iaid, khatduh ki briew ki la lap ia ka um, hynrei ka la long kaba ym lah ban dih. Ka Marah ka mut “kaba kthang,” bad namar ba ka um ka long kaba kthang, ka jingngeit jong ki Israel ha U Trai uba sumar ïa ki ka la duh noh kloi. Hynrei U Blei u la leh da ka jingsngewlem, bad ia ka kambah kaba nyngkong la leh da ka lyngkhot dieng. Hooid, ym dei u dieng hynrei U Trai uba la pynlong ia ka um kaba bang bad kaba lah ban dih. Ki briew ki la dei ban ïoh ia ka jinghikai kaba kongsan: (1) ka jingïaishah ha kaba ap ïa ka por jong U Trai, bad (2) ba U Blei U leh ïa kiei kiei ha ka jingïatreilang bad ki briew.

Hynrei ki khun Israel ki la shim ia kiba bun kiei kiei da kaba shu ngeit kumba kin shu ioh beit bad ki la klet noh kloi ia ki kambah kiba khraw kiba U Blei U la leh na ka bynta jong ki —Ia ki kam phylla ia kiba la ioh, ki la rwai iaroh ia U da ka jingsngew jingkhih jingmut palat, da kaba pynbna: “Uei uba kat ma me, Ah Trai, hapdeng ki blei? uei uba kat ma me Uba tyngshaiñ ha ka jingkhuid, Uba itieng ha ki jingïaroh, Uba leh ia ki kam phylla?” Eksodos. 15:11,).

Bad wat la katta ruh, wat hadien ka jingkren khñium jong ki, U Blei U la kular ba Un ym wanrah halor ki Israel “ia kano kano ka jingpang” (Eksod. 15:26, NIV) kaba la pynshitom ia ki nong Egypt. Un iada ia ki. Ki lah ban mad ia kane ka jingkular tang ha ka kyndon ba kin iaineh ha U.

`Kiei ki jingtynjuh bad ki jingialeh kiba phi la wanrah ha lade? Kaei ka jingpyntngen kaba phi lah ban ioh haba phi tip ba U Blei Un dang trei na ka bynta jong phi lada phi iatreilang bad U?`