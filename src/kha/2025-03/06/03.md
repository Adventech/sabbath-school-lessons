---
title:  Ka Jingpynkyntang Ïa U Khun Nyngkong
date:   04/08/2025
---

Ka por ba la kular jong ka jingsiewspah, ka jingpynlaitim, ka la jan. La hap ban pynkhreh ïa u paidlang. La dawa ym tang ban shu ngeit, hynrei, ban pyntreikam ruh ia kita ki jingngeit jong ki. U Blei U ka bthah ïa kaei kaba ki dei ban leh, da ka jingngeit, bad mynta ki la hap ban leh ïa kata kaba la bthah. Hynrei, mynta, ha kawei pat ka rukom kumba u Jakob u la thoh, ka nongrim ka ïahap bha. “Hynrei, me kwah ban tip, A u briew babieit, ba kata ka jingngeit khlem kita ki jingleh ka long ka baïap? (Jakob 2:17-20).

`Pule Eksodos 13:1–16. Ïa ki khun nyngkong ki Israel la pynlaitim da U Blei lyngba ka jingaiei ha ka khlam kaba khatduh. Na kano ka daw U Blei U ai ïa kane ka hukum bynjukut, bad ka kit jingmut aiu ïa ngi mynta ki sngi? nongpop ym lah ban pynim da ki, balei ba hab ban leh ïa ki?`

U Blei ha ka jingisnei jong U, U la pynlaitim ïa kito kiba don hapoh ka jingiada jong ka snam, da ka jingngeit, ki la ïa tah snam ha ka ki shawkad. Ki jingbthah thymmai U Blei ki la wan lyngba u Moses: “To pynkyntang ha nga ïa uba la kha nyngkong baroh, ïa kaei kaei baroh keiñ ïa kaba la kha nyngkong..” (Eksodus 13:2). Ka la long kumta ha ki briew bad ki mrad ruh.

Kawei ka jingshisha na kane ka hukum ka long ba ngi baroh ngi la long ki jong U namar U la thaw ia ngi, bad U long Trai jong kiei kiei baroh. “Ka khyndew ka long ka jong U Trai, bad ka jingdap jong ka; ka pyrthei, bad kiba shong ha ka.” (Psalm 24:1). “‘Ka rupa ka long ka jong nga, bad ka ksiar ka jong nga,’ ong U Trai ki paid.” (Haggai 2:8). Ki khun nyngkong ki Isreal ki long u soh nyngkong na ki jingkyrkhu b’U Blei U la ai ha ki: ki long ruh ka dak jong ka jingpynkyntang sha U, ka jingsngewnguh jong ki ka long ba kat kaba ki don ka long tang lyngba ki jingai U Blei.

Ngi iohi ruh ka jinghikai shaphang ka jingsiewspah, bad ka jingpynlaitim hangne. Ïa ki khun nyngkong la pynlaitim namar ba la tap ïa ki da ka snam. Ïa ki la siewspah na ka jingïap, kumba long baroh kiba la shah siewspah da ka snam U Jisu. Kumba u Paul u thoh: “ha uba ngi ïoh ïa ka jingsiewspah jong ngi, ka jingmap keiñ ïa ki pop jong ngi.” (Kolossai 1:14).

Kumta, la ai ha ki, ki kyndon kiba ïadei bad kumno kin aiti da ka jingrisa halor ka jingpynlaitim na ka jinglong mraw ha ka ri Egypt. Ki la dei ban ainguh da ki mrad, khnang ba ïa ki bad ïa ki khun jong ki yn pynim lyngba ka jingsiewspah (Eksodus 13:12, 13, 15).

`Pule Eksodos 13:16. Hangne ka ïathuh shaphang kiei kaba dei ban teh ha ki kti jong ki bad hapdeng ki shalangmat jong ki. Ha kano ka rukom pat, kane ka pyni ïa kata ka jinghikai bashisha bad kaba kynja mynsiem - kam pher katno ka jingngeit ngi don ha lade, hynrei, ngi dei pat ban pyntreikam ia kata ka jingngeit kaba ngi don?`