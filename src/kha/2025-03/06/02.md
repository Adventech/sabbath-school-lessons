---
title:  Leit, Bad Mane Ï’U Trai
date:   03/08/2025
---

Ha ka miet jong ka jingkhawai niam ka jinglait ka jingbishar U Blei ka la wan ha kito kiba khlem shah buhrieh ha ka snam (Eksodos 12:1-12). Ym don uwei / kawei ruh namar ka kyrdan, lane ka pule puthi, ne ka kyrdan ha ka imlang sahlang, ne namar ka jinglong kynthei ne shynrang kiba la laitim namar kitei ki daw. Ka jingpynshitom ka la hap ha baroh naduh u Pharoah haduh ki mraw, haduh kita ruh kiba la kha nyngkong napdeng ki mrad / jingri. Ka jingsarong ka Egypt baroh ka la kylla pum pum.

`Pule Eksodos 12:31-36. Ka jingkyrpad aiu u Pharoah u la buh bad balei, katba u la ai jingbit ïa baroh Ki Israel ba kin ia mih noh na ri Egypt?`

Kane long ka jingkyrpad kaba phylla shisha katba u Pharoah u shah ïa ki Hebru ba kin leit mane, ïa la U kyrpad da kaba ong, “Bad kyrkhu ia nga ruh”.

Bad kyrkhu ia nga ruh?

Balei ba u la leh kumta, u syiem ka Egypt, u “blei” ha ki briew jong u, balei u la kyrpad kumta? Imat sngew kumba u la sdang ban iohi ia ka bor jong U Blei ki Hebru, bad u la kwah ïoh jingmyntoi ïa lade ruh lehse. Hynrei, kumno U Blei Un kyrkhu ia u katba u dang don hapdeng ka jingialehpyrshah, jingsaitlah, ka pop, bad ka jingsarong? Da shisha u la la ai ïa la ka jingmynjur, hynrei, kam dei pat da ka jingpyndem ha ka mon U Blei bad da ka jingsngewrit, pynban namar ka jingshahrem. U khlem kylla-ka-bamut – kumba ki kam jong u shadien kin sa pyni. U leh kumne namar ba u kwah pynsahngeh noh ia ka jingjulor kaba la pynjot ia ka hima jong u baroh.

U Pharoah u la shah pynjah burom. Putet, namar ka jingpynjot da ka khlam kaba khraw tam, u la ai jingbit ia ki Ïsreal ba kin mih noh na Egypt. Kaei kaba u khlem leh ha ki por ba la leit noh shadien, bad namar ka jingsarong jong u kaba la wahrah jingeh shibuh ha ka ki nongshong shnong jong u, mynshuwa em pynban mynta pat u pynlait.

Ki nong Egypt ki la kwah bad khmih lynti ruh ba ki Hebru kin mih noh. Ta ka daw ki da ong, “sngewbha mih”, lem kumta, “ngin iap lut baroh” lem kumta. U Blei ruh U la thaw lad ïa ki Ïsrael khnang kin ym mih thylli na ri Egypt, pynban ba kin mih rynkat bad kiei kiei kiba kin sa donkam ha lynti - kane kan sa long shisha ka jingïaid lynti kaba slem shisha ïa kaba ki Ïsreal kim shem la khmih lynti. Ki nong Egypt ki la ai ïa ki jingai sngewbha kiba kordor namar ki la kwah eh ba ki Jew kin mih bad phet noh syndon, bad kine ki jingai jong ki, ki long ka bainong ïa kiba ki la pynlang katto katne spah snem, ia kaba kim shym la ioh ia kata ka hok ha ki bun bun snem nanar ka jingshah teh mraw jong ki. Hooid, da shisha, ia ki nong Egypt, kam shym la long ka dor kaba heh, ba ki la siew ia ki Hebru ba kin mih noh.

`Katno sien ngi la kylla kaba mut, tang namar ki jingmih lyngba ki jingleh jong ngi, bad ym namar ba ki jingleh jong ngi ki long kiba bakla? Balei kane kam dei ka jingkylla kaba shisha? Kumno ngin nang ban sngewsih ïa la ki pop jong ngi, khamtam ïa kito ki pop kiba ngi “la shah pynlait ei”?`