---
title:  Ka Jingpyrkhat shuh shuh
date:   08/08/2025
---

Pule ka jingthoh jong Ka Ellen G. White, “Ka Eksodus”, Sla. 246-254” ha ka kot kaba kyrteng “Ki Kpa Tymmen Bad Ki Nongïathuhlypa” (English: Ellen G White, Patriarch and Prophets, Pp. 282).

U Blei U la don sha ka liang ki khun Isreal wat hapdeng ka jingsynjor ka jingngeit. U Kwah ban hikai ïaki ba kumno kin pyndonkam ïa ka bor pyrkhat bad ban im kum ki briew U Blei. U Blei U la ïalam da ka jingïaishah sha ka jaka ka kaba ha kaba kin ym duna ki jingeh. Ka Ellen G. White ka batai: “Ki Khun Isreal … ki la tip tang khyndiat shaphang U Blei hynrei ki la ngeit ruh tang kumta hi, dei na kane ka daw ki la long ki briew kiba tiengpud bad kiba rit mynsiem. Ki la long khlem ki tiar ïaleh thma bad kim pat ju mlien hi ruh ban ïaleh thma, ki la ïa rit mynsiem namar ka jinglong mraw. Ki la shah teh mraw bad ki la shah die mraw namar ka jingrit mynsiem, nalor kata ki la shah khanglad namar ki la ïa don ryngkat bad ki: ki kynthei bad ki khunlung, ki jingri bad ki kynhun jingri. Ha ka jimgïalam jong U Blei ïa ki lyngba ka Duriaw Basaw pat, U Blei U la pynpaw ïa lade kum U Blei jong ka jingsngewlem bad U Blei ka jimgbishar (Patriachs & Prophets, Pp. 282).

Haba ïakren shaphang ka jingrwai u Moses, ka Andrews Bible Commentary ka ong, “Ka jingtikna jong kane ka kam pynlaitim U Blei lyngba ka history ka pynshisha ba ngim donkam ban tieng wat ha ka lawei ruh. Ka thup ba khatduh jong ka jingrwai u Moses ka pynshong nongrim bad thew ia ki nongshun kiba ngin ia kynduh ha ka jingjop thma ïa ka Kanaan. Namar ka kti bakhlaiñbor U Blei, ïa ki nongshun baroh kin sa shu sngap jar kum u maw (Dkhot 16 jong Eksodus 15). Haba ngi ïa kynduh ïa ki jimgeh kiba khraw, haba ngi ïa kynduh ki jingïakynduh kiba pynlong ïa ngi ba ngin ym tip shano ngin phai, ngi lah ban ïoh ïa ka jingsngew tikna lyngba ki kyntien ba la shem ha ‘Ka Jimgrwai U Moses”. Kane ka pynkynmaw shisha ba kane ka jimgjia ka pynmaw ba ka long kaba bakhraw ha ka history jong ki briew U Blei - Andrews Bible Commentary, “Exodus” (Berrien Springs, MI: Andrews University Press, 2020), p. 214.

**Ki Jingkylli Ban Ia Kren Lang:**

`Balei ngi shem ia lade barobor ha ka jaka jong Ki Hebru, hadien ka jingshahpyllaitim kaba phylla jong ki na Ijipt bad ka jingeh kaba ki la ia shem ha shuwa ka Duriaw Basaw? Kaba mut, lyngba ki sabut kiba bun, kiba pyni ïa ngi shaphang ka jingbha U Blei bad ïa ka bor bah jong U, balei ba ka dang suk eh ïa ngi ba ngin pyni, wat ïa kaban pynpaw ruh ia la ka jingbymdon jingngeit?`

`Wat hadien kiei kiei baroh kiba la jia, kynthup ïa ka jingduh noh ia ki khun nyngkong, balei u Pharaoh u dang behdien pat ia ki Israel? Hato kane ka ïathuh ia ngi, shaphang ka jingeh kaba don ha uno uno u briew bad ba ka jingma ka ap haba ngi pyneh ïa ka dohnud namar ka pop (lane ha kaba shah khring sha ka pop)?`

`Watla baroh ngi la ïa kynduh ïa kynduh ïa ki jingeh kiba shyrkhei tam teng teng, hynrei bun na ngi, ngi dang ïai mad (bad don na ngi kiba dang mad) ïa ki sngi kiba bha shibun, katto katne ruh ki por kiba sngewtynnad, haba ym don kaei kaei kaba sniew kaba jia ïa ngi lane ïa kiba ieid jong ngi. Balei ba ka long kaba donkam ba ngin ïohi ïa kine ki por kum ki dak jong ka jingisnei bad jingiada U Blei, namar hadien baroh kiei kiei, ngi sngewthuh ba ngi im hapoh ka jaka jong u “nongshun” (enemy territory)? Balei ba ngi donkam ban ïaroh ïa U Blei ha ki por babha, namar ba ngim tip na kum kino ki jingma la pynlait shilliang ia ngi.`