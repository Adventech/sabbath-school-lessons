---
title:  Kaba Kam Sha Shiliang Ka Duriaw Basaw
date:   05/08/2025
---

`Pule Eksodos 12:1–11; Kumno U Blei U la ïalam ïa ki khun Isreal haba ki la mih na ri Egypt, bad kaei kaba la jia hadien kata?`

Hadien ka jingbthah U Blei ïa u Moses, ki Israel ki la mih na Egypt kum ka kynhun shipai kaba la ryntih bha. Ki kyntien Hebru ‘tsaba’ and ‘makhaneh’ ki thew ïa ki jingbatai jingmut kiba kynthup, “shipai,” “kynhun baheh,” “iing-dara,” bad “ki paid” (Eksodos 6:26; Eksodus 7:4; Eksodos 12:17, 41, 51; Eksodos 14:19, 20); ïa nujor bad Eksodus 13:18. Ïa ki la phiah ha ki kynhun kynhun bad ki la tur kum ka kynhun shipai. Hadien u Balaam u ka ïohi na ki lum ka ri Moab, bad ba ki Israel ki la pynïeng dara “katba kum ka jaid ka jaid jong ki” (Jingkheiñ 24:2).

Nangta, U Moses u la shim lang ïa ki shyieng u Joseph bad u (Eksodos 13:19). Kane ka long ka jingtip kaba donkam eh ha kane ka dkhot, bad ka pynpaw ruh ia ka kata ka jingpyndep ba u Joseph u shaniah tylli ha ki jingkular U Blei. U Joseph u khlem klet ia ka ri ka jingkular watla u la im hapdeng ka jingpahuh pahai ka ri Egypt. U lah kyrpad ban rah ia ki shyieng jong u sha Kanaan (Jenesis 50:24, 25). U la ngeit ba U Blei Un wan khmih shisha halor ki Isreal ha ri Ijipt bad Un sa wanlam pat ia ki sha ka ri jingkular kumba u la smai (Hebru 11:22). Haba ki khun Israel ki la poi ha Kanaan, ki la tep ïa ki shyieng u Joseph ha “Shekhem” (Joshua 24:22). U rishot lyoh bad u rishot ding ki la ia long ki dak bashai jong ka jingdon lem jong U Blei hapdeng ki jaidbriew jong U. U Trai U la shong hangta bad U la kren na u lyoh (Eksodos 14:24, Jingkheiñ 12:5, 6).

Nangta pat, u Pharoah u pynpaw ïa ka jingthmu kaba shisha kaba u la don ha ka dohnud. Um shym la kylla kaba mut. Ka jingkyrpad jong u, ba U Blei Un kyrkhu ia u, ka la long da ka jingpynbor bad ym da ka mom sngewbha. Lehse, ka la long ka jingshukor ïa lade ha la ka dohnud jong u. U la lum ia la ki shipai bad ki la ïa behthong ïa ki mraw kiba la mih noh. Une u briew (Pharoah) u la shah pynmatlah shisha da ka pop.

Haba ki Israel ki la ïohi ia ki kynhun shipai u Pharoah ba ki la wan nadien, ki la kren ïa ki kyntien artatien bad pynpaw ruh ia la ki jingsngew bunsien: “Ki la ïa-ong ruh ha u Moses, “Namar bymdon ki jingtep ha ka ri Egypt, ba me la ïalam noh ïa ngi ban ïap ha kane ka ri khlaw? balei ba me la leh kumne bad ngi ban ïalam noh ïa ngi na ka ri Ijipt? (Eksodos 14:11). Kata ka mut, hadien ba ki la ïohi ïa ka jingpynpaw ka bor U Blei, kaba kynthup ia ka jingpynlaitim jong ki khun shynrang nyngkong, watla katta, ki briew ki la pyni biang ia la ka jingbymdon jingngeit.

`Pyrkhat shaphang ka jingeh kaba phi la ïashem dang shen. Kaei ka jingkyrtoh lyndet kaba nyngkong jong phi kan long: ka jingngeit ha U Blei ne ka jingbymngeit ha U? Ka jinghikai aiu phi lah ban ïoh na kane ka jingiashem, kaba lah ban ïarap pat ïa phi lada phi ïashem biang ïa kum kane ka jingiashem – (lada ka wan sa shisien)?`