---
title:  Lyngba Ka Duriaw Basaw
date:   02/08/2025
---

### Ka Jingpule Na Ka Bynta Kane Ka Taïew

Eksodus 12:31–36, Jakob 2:17–20, Eksodus13:1–14:31, Hebrew 11:22, Eksodus 15:1–21, Jingpynpaw15:2–4.

> <p>Dkhot Pule-lyndet</p>
> “Te u Moses u la ong ha uta u paidbah, “Wat sheptieng phi, to sangeh, to khmih ruh ïa ka jingpynim jong U Trai ïa kaba un sa pyni ha phi ha kane ka sngi: namar kita ki Egypt ïa kiba phi la ïohi ha kane ka sngi, phin ym ïohi shuh ïa ki lano lano ruh. U Trai un ïaleh na ka bynta jong phi, namar kata, to da sngap jar phi.” Eksodos 14:13-14 Khb

Ka kitab Eksodos ka kynthup ia ka jingiashem kaba phylla bad kaba donburom tam jong ki briew U Blei ha ka Testament Barim. Kane ka jingiashem ka long ka nongmuna ba kumno U Blei U la pynrem ia ki nongshun ki Hebru bad la wanrah ia ki Israel da ka jingjop sha ka ri jingkular. Kane ka long ruh ka dak jong ka jingpynim bad ka jingsiewspah kaba ha U Khrist.

Ha ka jingpeit briew, ki khun Israel ki la don hapdeng ka jingduh jingkyrmen, wat hapdeng ka jingeh ka bym lah batai —ha kaba kim lah shuh ban pynlaitim ia lade da lade. Lada ki dei ban shah pynlaitim, kan dei tang da ka kti U Blei. Ka long kumjuh ia ngi ruh bad ka pop, ha lade bad da lade ngim lah ban leh eiei bad ban pynlaitim ia lade na kane ka jinglong kaba khlem jingkyrmen. Ngi donkam ia kaei kaei kaba kham phylla shuh shuh ban ia ka jingiashem ki Isreal katkum ka kitab Eksodos. Ngi la ioh ia ka: ka diengphna U Khrist bad kaei kaba U la leh na ka bynta jong ngi baroh.

Ka jingmih noh jong ki Israel na ka ri Goshen, kumba la kdew ha ka kitab Eksodos ha ka lynnong kaba 12 bad haduh ka jingrwai u Moses, ba la rwai da ka jingkmen katkum Eksodos 15 — ki long shisha kiba sngewtynnad bad ki bym lah ban sngewngeit ha kawei ka liang. Ki dak na U Blei, ki jingleh phylla, bad ki kambah pynlaitim jong U baroh, ki la long ki kam pynim kiba khraw na kiba khraw tam.

Hynrei wat kine ruh kim lah ban ianujor bad kaei kaba U Khrist U la leh na ka bynta jong ngi ha ka diengphna, ka drama ha ka kitab Eksodos ka long tang ka jingpynpaw lypa ia kita kiei kiei kiban sa jia.

_*Pule ia kane ka lynnong ban Pynkhreh na ka bynta ka Sabbaton, August 9._