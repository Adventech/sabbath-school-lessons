---
title:  Ka Jingpyrkhat shuh shuh
date:   26/09/2025
---

Pule Ellen G. White, “Ka Tabernakl bad ka jinglehniam,” pp. 353–358, ha Ki Kpa Tymmen bad Ki Nongiathuhlypa.

“Ïa ka jingtei ïa ka jaka kyntang la pynlong shuwa da ka jingleh jong ka jingsiewspah ba kynja Blei, kata, ka jingpyllait im ïa ki Israel na ka bor pynlong mraw jong ka Ijipt. Ia kane, ha kajuh ka por, la bud sa ka mon sngewbha jong U Blei ban rung ha ka jutang kaba don ka jingiadei kaba neh bad ki briew jong U, Un long U Blei jong ki, bad kin long ki briew jong U (Eksodos 6:7). Ka rukom ba kin iadei bad U bad iwei ia iwei pat la batai da ka hukum jutang. Ka tabernakl ka la long dashisha ka jaka jingiaseng, ka jaka ha kaba U Blei bad ki briew ki la iawan lang Dei tang hadien ka jingsiewspah bad ka jingpynlong ia ka jingiasoh kaba neh bad U Blei lyngba ka jutang ba ki briew ki la ioh lad ban leit sha U Blei ha ka jaka shong jong U” (Andrews: Bexoduen. Ka kot khubor jong ka skulbah Andrews, 2020), s. 226.

Katba ka Ellen G. White ka batai ia ka jingthmu jong ki jingshakri ha ka jaka kyntang: “Kumta ha ka jingshakri ia ka tabernakl, bad ia ka templ kaba hadien kata ka la shim ia ka jaka jong ka, la hikai ia ki briew man la ka sngi ia ki jingshisha kiba khraw kiba iadei bad ka jingiap bad jingshakri U Khrist, bad shisien man la u snem la rah ia ki jingmut jingpyrkhat jong ki sha ka ba kut jong ka jingialeh bakhraw jong U Khrist bad u Soitan, ka jingpynkhuid kaba khatduh ia ka pyrthei na ka pop bad ki nongpop.”—Ki Patriarchs and Prophets, p. 358.

**Ki Jingkylli Ban Ia Kren Lang:**

`Ka pdeng jong ki jingmane ha ka jaka kyntang ka long ka jingpynmih snam. La knia ia ki jait mrad baroh, bad la pyndonkam ia ka snam jong ki ha jan baroh ki jingleh niam ha ka templ. Ka snam ka pyni ia kaei, bad kine ki jingknia baroh ha kaba kut ki kdew sha kaei?`

`Katno ka long kaba phylla ba U Blei, U Nongthaw jong ka pyrthei bneng, un shong ha ka jaka kyntang hapdeng ki briew jong U, haduh katno kan long kaba kham phylla ba Un wan ban shong hapdeng jong ngi kum uwei na ngi, kum u briew? Kata hi kan jin da la long ka jingpynpaw kaba phylla ia ka jingieit. Hynrei nangta ban aiti ia lade kum ka jingknia na ka bynta ka pop — kata ka long, ban iap na ka bynta jong ngi? Kane ka hikai aiu ia ngi shaphang ka jinglong U Blei? Kumjuh ruh, kane ka hikai aiu ia ngi shaphang katno U Blei U kwah ban iohi ba la pynim ia ngi sha ka hima bymjukut jong U?`

`Pule Hebru 8:1-6. Ka iathuh aiu ia ngi shaphang kumno ka jaka kyntang ha ka pyrthei ka pynpaw ia kaei kaba U Jisu u leh na ka bynta jong ngi mynta ha ka jaka kyntang ha bneng?`