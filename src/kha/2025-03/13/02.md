---
title:  Ka Sabbaton Jong U Trai
date:   21/09/2025
---

Wat la ki don shibun kiba ia pyrshah ia ka Sabbaton ka sngi ba hynñiew, da kaba kynthoh bakla, ba ka sabbaton long tang na ka bynta ki Jiw (la buh kyrpang bad pynkyntang ia ka sngi kaba hynriew ha Eden [peit Jenesis. 2:1–3]); lane ki kynthoh, da kaba bakla, ba ki Jiw ki la iohsngew nyngkong eh shaphang jong ka ha Sinai (ki Jiw ki la rakhe ia ka Sabbaton shuwa ka Sinai [peit Eksodos. 16:22–29])—ym don jingkylli ba ka Sabbaton ka la long shibun eh ka bynta jong ka jingim jong ka jaitbynriew Hebru naduh kaba sdang.

`Pule Eksodos 35:1-3. Kaei ka jingshisha kaba la pynpaw biang ha ki briew hangne ha ka jinglong jong ka jingtei ia ka jaka kyntang?`

Ka Sabbaton bad ka khubor jong ka ka long, ka long bad kan iai long barabor shaphang U Blei — Uei U long bad kiei ki kam ba khraw jong U. Ka Sabbaton ka pynkynmaw ia ngi ia ki kam ka jingpynlong bad jingpynim jong U bad ka pynleit jingmut ia ngi ha U Blei, uba kwah ban shong bad ki briew jong U. Ha kane ka rukom, ka Sabbaton bad ka jaka kyntang ki kdew sha kajuh ka phang: ka jingdon ryngkat U Blei ha ka jingim jong ngi.

Ka Sabbaton jong ka balang ha Testament Barim ka pynsngew ia ka khubor. U lah ban kyllum lang ia ka jinglong ha ki san tylli ki mat kiba kongsan:

1. U Blei U long U Nongthaw, bad ka Baibl ka plie da kane ka jingpynbna kaba phylla bad kaba kongsan (Jenesis. 1:1). Ka jingkynmaw ia ka jingthaw jong U Blei ka long ka Sabbaton (Jenesis. 2:2, 3; Eksodos. 20:8-11). Na kane ka jingshisha — U Blei kum U Nongthaw jong ngi — baroh kiwei pat ki jingshisha jong ka Baibl ki tuid.
2. U Messaiah un wan, bad kane ka jingkyrmen ka pynshong nongrim ha ka jingkular U Blei shaphang U Symbai, u ban jop ia u bsein (Soitan) bad ban wanrah ia ka jingjop halor ka jingsniew.
3. U Blei un seng ia ka hima jong U, bad ka jingmadlypa ia ka Sabbaton.
4. Ka jingpynim ka wan na U Trai, bad ki briew U Blei ki sakhi ba U Blei U long U Nongpynim bad U Nongsiewspah jong ki bad ba ka jingpynim ka wan kum ka jingmih na ka jingaiei jong U bad tang ka jingaiei jong U.
5. U Blei U long U Nongbishar ba khatduh jong ki briew baroh. Kito kiba iai pyrshah bad kyntait ia U kin ym don ia ka lawei, hynrei U ai ei ia ka jingim bymjukut ha kito kiba bud ia U.

Ki Jiw ki don ka jingong: Kham bun ban ia ki Israel kiba sumar ia ka Sabbaton, ka Sabbaton ka sumar ia ki Israel. Wat la ngi kum ki Adventist lehse ngin ym pynpaw kumta, hynrei kaei ka bynta kaba kongsan kaba ka Sabbaton ka don ha ka jingim ka longing jong ka balang jong ngi?