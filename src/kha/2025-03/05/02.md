---
title:  Sa Kawei Ka Khlam
date:   27/07/2025
---

U nongiathuhlypa Amos u pynbna ba “Shisha U Trai U Blei un ym leh ei ei, khlem da pynpaw ia la ka jingthmu ha la ki shakri ki nongiathuhlypa.” (Amos 3:7,), bad lyngba u nongiathuhlypa u Moses, U la pynpaw ha u Pharaoh ia kaei kaban sa wan hadien. Ka jingmaham kaba jur tam la ai ha u Pharaoh. Kane kan long ka jingbishar kaba hok halor ka jingsarong, ka jingshah lehbein, ka jingleh donbor bad ka jingmane bleithaw, kine baroh ki la pynmih ia kine ki jingeh halor ka ri Egypt.

`Pule Eksodos 11: 1-11. Kaei ka jingmaham kaba U Blei u la ai ha shuwa ba un leh ia ka jingbishar halor ka Egypt?`

U Blei u la ai por ia ka Egypt — lai sngi haka jingdum (Eksodos. 10:22, 23) — ban pyrkhat shaphang ki jingjia kiba dang shen bad kaei ka jingmut jong ki. U la ai ruh ia ka jingmaham kaba shai kaba khatduh ia ki, ka lad kaba khatduh la ai ban leh ia kaba dei.

Hynrei ka Eksodos 11:8 ka ong ba u Moses “u la mih noh na u Pharaoh da ka jingbitar kaba khraw” (NKJV). Balei u Moses un leit noh da ka jingbitar? Ka lah ban long namar ba u tip ba ka jingjia ba sngewsih, ka khlam kaba shiphew, kan sa lynshop ia shibun ki briew ki bym don pop ba luilui — baroh namar ka jingeh ka dohnud jong u Pharaoh.

Kumjuh ruh, u dak jingkheiñ uba shiphew u long uba kongsan kum ka dak ha ka baibl. U Shiphew u pyni ia ka jingdap ne jingpyndep ba pura. (Pyrkhat ia ki Shiphew Hukum kum ka jingpynpaw kaba pura ia ka ain ba kynja Blei.) Ki shiphew tylli ki jingpynshitom jong ki nong Ijipt ki kdew sha ka jingpynpaw ba pura jong U Blei ia ka hok bad ka jingpynshitom jong U.

U Blei U long U Nongbishar, bad U long pyrshah ia ka jingsarong, ka jingbymhok, ka jingleh shiliang khmat, ka jingshim kabu, ka jingshah lehbein, ka jingleh donbor bad ka jingkhwan lade shimet. U don ha ka liang jong kiba shah shitom, kiba shah banbein, kiba shah lehbein bad kiba shah pynshitom bein. U Blei un pyndep ia ka hok, kaba long shisha kawei pat ka jingpynpaw ia ka jingieit jong U. (Peit Salm 2:12, Salm 33:5, Salm 85:11, Salm 89:14, Salm 101:1, Isa 16:5, Jer 9:24).

Ngi ruh ngi dei ban pyrshang katba lah ban long kiba ieit bad kiba hok. Hynrei ngi lah ban hap da kaba suk ha ki jinglong kiba palat pud, ha kawei ka rukom ne kawei pat. Da ka “jingieit” ngi pynmatlah ia ki khmat ia ki jingbakla, ia kiei kiei kiba donkam ban pynbeit. Lane ngi lah ban pyndep ia ka hok da kaba I kum ba ia ngi la shna da ka nar. Lane kaei kaei ka palat pud kam long kaba dei. Ha ka jaka kata, kane ka long ka jingmut: “te U Trai U wad aiu na me, hynrei tang ban leh hok, bad ban ieit ia ka jingisynei, bad ban iaid leh rit bad U Blei jong me?” (Mikah 6:8, KB).

Lada ngim lah ban ioh ia ka jinglong kaba janai (kaba ngim lah ban ioh), balei ka kham bha ban bakla ha ka liang jong ka jingsngewsynei ha ka jaka jong ka hok? Lane hato ka dei kumta?