---
title:  Ka Jingiathuhkhanna Kaba Jia Shisha
date:   01/08/2025
---

_Da: U Andrew McChesney_

### Ka jingkylla ia ka phutbol na ka bynta U Blei

U Silva Langa, u khynnah skul heh ha Mozambique, u ieid bha ia ka jingialehkai phutbol. Ka jingialehkai ka long ka blei jong u, bad u ialehkai katba u lah. U dei u nongialehkai uba tbit bad u thrang ban ialehkai ha ka league kaba heh.

Nangta uwei u paralok u la pynlyngngoh ia u da kaba ong, da kaba kren beit, “Phi don shibun ki jinglong babha, hynrei phi duna ia U Blei.” Ka jinglyngngoh jong u Silva ka la nang jur haba u paralok, u Hodes, u la khot ia u ban leit jingiaseng ha ka sngi Saitjain. U Silva um pat ju iohsngew ia ka Balang kaba mane Blei ha ka sngi Saitjain. Nalor kata, ka sngi Saitjain kam dei ka sngi kaba bha ia u ban leit jingiaseng. Ka dei ka sngi kaba u ju ialehkai phutbol bha.

Hynrei u Hodes u la long u paralok uba bha, bad u Silva u la leit ryngkat bad u sha iingmane ha ka sngi Saitjain kaba bud ba u la lait. U Silva u la lyngngoh biang. Ki dkhot Balang ki la pynsleh ia u da ka jingieit bad jingsngewrit. Ki jingrwai ki la ktah ia ka dohnud jong u. U la pule ia ka Baibl, bad u la aiti ia la ka dohnud ha U Jisu ha ka jingpynbaptis.

Bun na ki bahaïing hasem bad ki paralok jong u Silva kim lah ban sngewthuh balei ba u la sangeh ban ïalehkai phutbol ha ki sngi Saitjaiñ.

“Phi don ka jingngeit kaba bieit,” la ong uwei.

“Balei ba uno uno un leit jingiaseng ha ka jaka jong ka jingialehkai phutbol?” la ong uwei pat.

U Silva u la batai ia la ka jingngeit katba u lah.

Ki kmie ki kpa jong u ki la sngewkhia haba u Silva u la pep ia ki eksamin rung skulbah ha ka sngi Saitjain. Ki la buh jingkylli ia ka jingkoit jingkhiah jong u ha ka bor pyrkhat, da kaba kylli ia u balei ba u kloi ban buh ha ka jingma ia ka lawei jong u na ka bynta ka Sabbaton. Ka la long ka jingtynjuh kaba jur ia u Silva, hynrei u la rai ban shim ia ka jingshlur jong u Petros bad kiwei pat ki apostol bad ban pynbna kum ma ki, “Ngi dei ban kohnguh ia U Blei ban ia ki briew” (Ki Kam 5:29, NKJV).

Ka jingsngewsih jong ki kmie ki kpa jong u ka la nang jur haba ka skul ka la phone ban kylli balei ba um leit klass ha ka miet sngi Thohdieng. Katto katne ngut kiba haïing hasem ki la kyrpad ïa ki nongïalam Adventist ha ka thaiñ ba kin ong ïa u Silva ba un leit pule kot ha ki miet jong ka sngi pynkhreh. Ki nongialam kim shym la tyrwa ban pule Baibl ha ka sngi Sabbaton. Ha ka jaka kata, ki la ai jingpynthikna ba U Blei un ym iehnoh ia u samla bad ba un pyndep ia ka high skul.

Ym slem, u Silva u la lah ban kynriah noh sha kawei ka high skul Adventist, ha kaba um iakynduh shuh ia ki jingialeh ha ka sngi Sabbaton. U la pyndep ia ka high skul.

Mynta, u Silva u dei u nongseng kam seng jam uba khlem sngewsih ei ei ban iehnoh ia u blei phutbol jong u na ka bynta U Blei jong ka bneng. Ka jingim bashisha jong u ka la pynlong ia arngut ki para kynthei jong u bad kiwei pat ki briew ban shah pynbaptis.

“U Blei u la kyrkhu ia ka jingim jong nga”, la ong u Silva. “Nga ainguh ia U Blei ba mynta ka sngi ka iing ka sem jong nga ka burom ia ka jingngeit jong nga.”