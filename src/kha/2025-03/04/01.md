---
title:  Ki Khlam
date:   19/07/2025
---

### Ki Dkhot Baibl ban Pynkhreh ïa ka Lynnong

Eksodos 7:8–10:29; Jingkheiñ 33:4; Rom. 1:24–32; Slam. 104:27, 28; Isaiah 28:2, 12–17; Isaiah 44:9, 10, 12–17.

> <p>Dkhot Kynmaw</p>
> ““Kumta ïa ka dohnud u Pharaoh la pyneh, bad um shym la pyllait noh ïa ki khun Israel; kumba U Trai U la lah kren ha u Moses.” (Eksodos 9:35).

Unongrepu la pyrshang ba un pyllong ïa u kada jong u ba un ïaid; uta u mrad pat um khih khyndiat ruh. Kumta, uta u nongrep, u la shim da u tnad-dieng bad u la sympat eh ïa u. bad u la kren ruh ha uta u kada, hadien kata u sa sdang ban ïaid.

Haba la kylli ïa uta u nongrep balei da kato ka jingleh ka la trei kam, u la jubab, “Hooid,nyngkong phi dei ban ïoh shuwa ïa ka jingshah-shkor jong u.”

Buh noh shuwa sharud ïa ka jingeh kaba yn don mano-re-mano ban ong ba ka dei ka jingleh beiñ ïa ki mrad, ka don ka mat kaba donkam hangne, khamtam ha ka jingïadei bad ka jingmih ki Hebru na Egypt. Ïa u Moses la ai ka hukum ban sdang ïa ka jingleit lynti bad u la leit sha u Pharaoh da ka hukum kaba pawnam, shalach et ami, kaba mut, “Shah ïa ki briew jong Nga ban leit!”

U Pharaoh pat um kwah ban shah ïa ki briew jong U Blei ba kin leit noh. Ka Jingthoh-Bakhuid ka khlem pynshai ei ei balei ba u Pharaoh u leh bym suitñiew, watla ka la don ka jingsheptieng ïoh ki shipai Hebru ki lah ban wanrah halor ki nong Egypt (peit Eksodos 1:10). Lehse ka lah ruh ban long ba ki bynnud ïa ka jingduh ha ka ïoh-ka kot kaba kine ki mraw ki la pynman bha ïa ki. Namar kine ki nongtrei ki dei kiba tad dor eh, bad um kwah ban duh ka kabu da kaba u la lah ban ïoh da ka jingdon kine ki mraw. Kumta u donkam ban ïoh ka jingpynmynjur kaba ktah jingmut bad u dei ruh ban shah khring jingmut ba u lah ban pynkylla ïa ka rukom pyrkhat.

_*Pule ia kane ka lynnong ban pynkhreh na ka bynta ka Sabbaton, July 26._