---
title:  Ka Jingpyrkhat shuh shuh
date:   25/07/2025
---

Pule Ellen G. White, “Ki Khlam ha Egypt,” pp. 265–272, na Ki Kpa Tymmen bad Ki Nongiathuhlupa.

“Ïa ki briew jong U Blei la shah ba kin ïaid lyngba ïa ki jingbanbeiñ ha ka bor ki nong-Egypt, khnang ba kin ym shah shukor ïa ki jingktah ba pynhiar dor jong ka jingmane blei-thaw.Ha ka jingleh jong U Blei ha ka jingïadei bad u Pharaoh, U Trai U pynpaw ïa ka jingisih jong U ïa ka jingmane blei-thaw bad ka rai jong U ban pynshitom ïa ki jinglong ba shyrkhei bad ka jingbanbeiñ. . . . Kam shym la don kano kano ka kambah ha kaba pyneh ïa ka dohnud jong une u syiem. U Blei U la ai ha u Pharaohka jingpynshisha kaba shai bha ïa ka bor bakynja-blei, hynrei une u syiem da ka jingeh dohnud u la kyntait ïa kane ka jingshai. Bad u la rai ban ïaleh-pyrshah. Ïa u symbai jong ka jingïaleh-pyrshah la bet haba u la kyntait ban ngeit ha ka kambah kaba nyngkong,kaba pynmih ïa ka jingot jong ki.”—Ellen G. White, Patriarchs and Prophets, p. 268.

“Ka sngi bad u bnai ki dei ki jingthaw kiba ki nong-Egypt ki mane;kane ka jingdum kaba maïan bad ïa ki blei jong ki ruh la shohda ka bor kaba la ïeng na ka bynta ki briew ba la shah ban beiñ. Hynrei ka long kaba sngewshyrkhei, ka jingbishar ka long ka jinglehisynei jong U Blei ba Um mon ban pynjot. U ai ha ki briew ka por ba kin puson bad ban kylla kaba-mutha shuwa ba Un wanlam ha ki ka khlam kaba khatduh kaba long kaba shyrkhei eh.”—Patriarchs and Prophets, p. 272.

**Ki Jingkylli Ban Ia Kren Lang:**

`Pynlut por kham bun ban ïakren halor ka jingkylli balei ba u Pharaoh u shah ïalade ban pyn-eh ïa la ka dohnud, kat haduh ba un hab ban ïa kynduh ïa kaei kaba u lah ban lait lada u la pynlong ka rai kaba dei.—Shah ïa ki briew ban leit!—U la dang kyntait. Kumno ba uno uno un shah pynthame da lade ïalade? Ka jingmaham aïu kaba ngi lah ban ïoh na kane ka jingpyneh ïa la ka dohnud ha ka pop kaba la shim ïa ka rai ban jot ha ka jaka ban shim ka rai kaba dei, kaba don hakhmat jong ngi ha ki por baroh? Sa kino de kiwei ki briew kiba leh ka juh ka jingleh bakla kumne? Pyrkhat, kum ka nuksa: jong u Judas.`

`Ha kawei ka khep, hapdeng ki jingeh ba u Pharaoh u la wanrah ha lade bad ha ki briew jong u, bad u la phla, “‘Ha kane Shisien nga la leh pop: U Trai U long Uba hok, ma nga te bad ki briew jong nga ngi long ki bymman.’” (Eksodos 9:27). Watla kata ka jingphla ba phylla ïa la ki pop ha kata ka por, kumno ngi tip pat ba kata ka jingphla kam long kaba wanshisha na ka dohnud?`