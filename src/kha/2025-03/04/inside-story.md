---
title:  Ka Jingiathuhkhanna Kaba Jia Shisha
date:   25/07/2025
---

_Da: Andrew McChesney_

### Ka Pyrthei Khyllah Ba Kynjah

Ym pat don uwei ruh ha kata ka shnong ba la long Khristan, bad ki briew ha kata ka shnong ki la thangim da ka jingbitar haba u kpa jong ka Kokila bad saw ngut ki khun ki la rai ban sumar ïa ka sabbaton ka sngi ba hynñiew. Ka Kokila ka dang 9 snem, bad ïa ka jingim jong ka la pynkylla jynduh.

Ka kmie jong ka Kokila ka la ïap haba ka Kolika ka dang khunlung, bad ka la shong bad u kpa jong ka, saw ngut ki hynmen kynthei bad u hynmen shynrang ha Asia ba shathie.

U kpa jong ki u long u nongrep uba duk, ïa u ym shym la shah ba un trei hadien ba u la sumar sabbaton. Ma u bad kiwei de ki nongsumar sabbaton ruh khlem shah shuh ba kin thied ei-ei na ki dukan.

Nalor kata, la pynbna ba uno uno uba kren ïa kine ki nongsumar sabbaton ki dei ban siew ka kuna kaba heh.

Kum ka jingmih na kane, ki briew ki kiar ban kren ïa ka Kokila bad ïa ka ïing ka sem jong ka. Ka Kokila ruh kam ju kren shuh ïa ki para-marjan.Namar ym don ba kwah ban shah shaiñ kuna. Ka Kokila ka don shibun ki para lok, bad ka la duh lut ïa ki baroh. Ka la long ka pyrthei kaba khyllah bad kaba kynjah ïa kane ka khynnah.

Haba u kpa jong ka u la kyntait ban ieh noh ïa kane ka jingngeit, ki marjan ki la pynpaw jingbitar. Ki la rungjubor da ka jingbitar ïa ka ïing jong ka Kokila, ki la bret lut ïa ki tiar-ki tar, ki jaiñ–ki nep ki khiew-ki pliang sha surok. Ki la shoh ruh ïa u kpa bad ïa u hynmen.

Uwei u marjan, u la long kum ka jingshai ha kane ka por ba dum. Watla um long u Khristan, hynrei um long ruh uba don ha kajuh ka niam kaba ki ïadon lang kita kiba shong ha kajuh ka jaka. U la ïarap ban pynthied khaw ïa la longïing jong ka Kokila. U la kren ïa ka Kokila, bad da ka jingkmen u la siew ïa ka kuna ba la buh da ka shnong.

Haduh hynñiew snem, ka Kokila ka la im ha kata ka jinglong jingman kaba eh.Lai ngut na kita ki dkhot ka longïing kiba la pdiang ïa ka sabbaton ha ka juh ka por bad u kpa jong ka, ki la kylla ka jingmut bad ki la iehnoh ïa ka jingngeit bad ki la mih noh na ka balang. Satang ar ki longïing na ki san tylli, kynthup ka longïing jong ka Kokila kiba ïaineh ha U Blei.

Ka Kokila kam ju khñium, hynrei ka la ïam shibun eh.U kpa jong ka u la ïohi ïa ki ummat jong ka, bad u la rai ban phah noh ïa ka sha ka skul Adventist kaba don hostel. Ka la long kum ka bneng ha pyrthei ïa kane ka khynnah.

“Ki nonghikai ki la long kiba sbun bad ba ieit,” la kynmaw ka Kokila, mynta ka la don 39 bad ka la trei kum ka secretary ha skul ba don bad ka hostel, ka E. D. Thomas Memorial Higher Secondary School in Thanjavur, India. “Ki nonghikai ki kren ïa nga!Ki para khynnah ki kren ïa nga! Ka la long kaba sngewtynnad eh ban don paralok sa shisien.”Ka la ong.

Khublei shibun ïa ka jingkynshew mission, kaba kyrshan ïa ki skul kylleng ka pyrthei.Ka E. D. Thomas Memorial Higher Secondary School ka la ïoh shibynta na ka jingkynshew 13 Sabbaton ha u snem 2020.

Ba la mang da ka General Conference Officesha ka Adventist Mission, kaba pyndonkam ïa kane ka pisa jimgkynshew ban pynphriang ïa ka Gospel sha kylleng ka pyrthei. Sa pule ïa kiwei de ki jingïathuhkhana kiba thymmai na [AdventistMission.org](https://AdventistMission.org).