---
title:  Ki Skaiñ, Ki jingri, bad ki Tohjaw
date:   23/07/2025
---

`Pule Eksodos 8:20–9:12. Kaei ba kine ki jingbuh kynmaw ba, kampher katno khraw ki jingpynpaw jong U Blei ïa ka bor bad ka burom jong U, ki jait-bynriew ki don hi ka bor ban jied ban kyntait ïa U?`

U blei jong ki nong Egypt u Uatchit u dei u blei uba her u blei ki pungktieh bad ki ñiur ñiur.Ka blei Khepri (jong ka mihngi, jong ka jingpynlong, bad ka jingkha pat) ba la pynpaw da ka khlieh jong u ‘ñiang sohphoh (scarab beetle) ba syrïiem kum u ‘ñiang tur eit.Ïa kine “ki blei” la jop noh da U Trai. Ha kane ka jingjia (Eksodos 8:20–24), katba ki nong-Egypt ki la shem jynjar, ïa ki hebru pat la ïada. Ha ka jingshisha, ym don kawei ruh ka khlam kaba ktah ïa ki.

Sa shisien, baroh kane ka jingleh jong U Blei ka la long ban pyntip ha u Pharaoh “‘Nga dei U Trai U Blei Uba synshar ha ka ri’” (Eksodos 8:22).

Kumta u Pharaoh u la sdang ban tyrwa da kawei ka lad. Hooid ka jingeh ka nang kham jur.U la kloi ban shah ïa ki Israel ba kin mane ïa U Blei bad ban leit ai ki jingkñia sha U, hynrei tang ha ka ri Egypt hi(Eksodos 8:25). Ka jingailad kaba u ai ym lah pat ban leh namar don katto katne ki jait mrad kiba ki nong Egypt ki ñiew kyntang, bad lada kñia ïa ki ka lah ban mih ka jingïapyrshah kaba jur ïa ki Hebru. Shuh shuh kata kam dei ka jingthmu jong U Blei na ka bynta ki Israel.

Kumta U Blei ha ka khlam kaba bud(Eksodos 9:1–7) ka la hap sa ha ki mrad. Ka Hathor, ka blei ki Egypt ka dei ka blei jingieit bad ka jingïada, la pynpaw da ka khlieh masi. U masi u dei u blei Apis ruh u dei uba pawnam bad ba la ñiew kyntang da ki nong-Egypt hyndai.Kumta ha ka khlam kaba san, sa kine de ki blei ba la ñiewkor eh da ki nong Egypt la pynïap.

Ha ka khlam, kaba hynriew(Eksodos 9:8–12), ka jingshah rem ka Isis, ka blei jong ki dawai, leh byrtong, bad ka jingstad, la pynpaw shynna. Ngi lah ruh ban ïohi ïa ka jingshahjop jong kita ki blei kum ka Sekhmet (ka blei thma bad ki jingïapthem) bad u blei Imhotep (u blei jong ki dawai-dashin bad ka jingpynkhiah). Kim shym la lah ban ïada ïa ki briew kiba long ki nong mane jong ki. Kaba sngew-thamula ka long, ba mynta wat ïa ki nong leh byrtong bad ki nongkren shwar la ktah jur da kine ki khlam haduh ba kim lah shuh ban wan sha ka ïing-bishar, kaba pyni ba ki la long kiba khlem jingïarap ei-ei hakhmat U Nongthaw ka bneng bad ka khyndew.

Ha ka sien kaba nyngkong ha ka histori shaphang kine ki shiphew tylli ki khlam, ka jingthoh ka ong ba “U Trai U la pyneh ïa ka dohnud jong u Pharaoh” (Eksodos 9:12). Ha ka jingshishawatla kane ka jingong ka pynklumar jingmut, haba la sngewthuh ha ka rukom kaba ïa dei bad kane ka jingjia, ka jingshisha ka long ba U Blei U shah ba ngin kheit ïa u soh jong ka jingkyntait ban pdiang ïa U.

`Ka jingeh jong u Pharaoh kam dei ka jingbymsngewthuh jong u; u don ka jingpynshongnia kaba biang bha bad ki jingpynshisha kiba shai ba u lah ban pynlong ka jingjied bad ka rai kaba dei eh. Pynban, ka dei ka jingeh ka dohnud jong u. Kaei ba kane ka ïathuh ha ngi ka long ba; ngi dei ban husiar bha ïa la ka dohnud?`