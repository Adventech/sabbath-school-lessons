---
title:  Mano Ba Pyn-eh Ïa Ka Dohnud Jong U Pharaoh?
date:   21/07/2025
---

`Pule Eksodos 7:3, 13, 14, 22. Kumno ngi sngewthuh ïa kine ki dkhot?`

Khyndai sien ha ka kitab Eksodos ba ka jingpyneh ïa ka dohnud jong u Pharaoh ka i-kumba ka dei ka jingleh U Blei (Eksodos 4:21; 7:3; 9:12; 10:1, 20, 27; 11:10; 14:4, 8; peit ruh Rom 9:17, 18). Khyndai sien ka pyni ha kiwei pat ki dkhot ba u Pharaoh u la pyneh la ka dohnud(Eksodos 7:13, 14, 22; 8:15, 19, 32; 9:7, 34, 35).

Mano ba pyn-eh ïa ka dohnud u syiem—U Blei ne u Pharaoh da lade hi?

Ka long kaba kongsan ba ha ki jingïathuhkhana ha ka kitab Eksodos shaphang ki shiphew tylli ki khlam,ha man la kawei pa kaweina ki khlam kiba nyngkong haduh kaba san, ka pyni ba u Pharaoh hi uba la pyn-eh la ka dohnud. Kumta ka jingpyn-eh la ka dohnud ka dei ka jingleh jong u hi.Naduh ka khlam kaba hynriew, ka pyni pat la kumba dei U Blei Uba pyneh ïa ka dohnud jong u Pharaoh(Eksodos 9:12). Kane baroh ka mut ba U Blei U pynkhlaiñ ne kham pynjylliew ïa ka jingjied hi jong u Pharaoh, ki jingleh jong u hi, kumba U Blei U la dep kren ha u Moses ba un leh ïa kane(Eksodos 4:21).

Ha kiwei pat ki kyntien, U Blei U la phah da ki khlam ban ïarap ïa u Pharaoh ban kylla kaba mut bad ban pyllait ïa u na ka jingdum bad ka jingleh bakla ka jingmut jong u. U Blei hi U khlem thaw da ka jingmymman kaba thymmai ha ka dohnud jong u pharaoh; ha ka jaka kata, U la shah ïa u Pharoah ba un leh kat kum ka jingsngew ka dohnud jong u. U la iehnoh ïa u khlem ka jingaiei bad U la iehnoh ïa u ha ka jinglong sniew ka dohnud jong u hi.(pule Rom 1:24–32).

U Pharaoh u don ka mon ba laitluid—u lah ban jied na ka bynta U Blei ne ba un pyrshah ïa U—hynrei u la jied ban long pyrshah.

Ki jinghikai ki long kiba shai.Ha ngi la ai ka jinglah ban jied hapdeng ka jingbha ne ka jingsniew kaba dei ne kaba lait, ban kohnguh ne ban ym kohnguh. Naduh u Lucifer ha bneng, haduh u Adam bad ka Im ha Eden, ïa u Pharaoh ha Egypt, bad ïa ngi ruh ha kine ki sngi—ha kano ka liang ngi don, ngi lah ban jied ïa ka jingim ne ka jingïap(Deuteromomi 30:19).

Ka Jingïanujor:mutdur ki juh kikjatsngi kiba shoh ha ka makhon bad ki juh ki kjatngi kiba shoh ha ka ktieh. Ka makhon ka um bad ka ktieh pat ka eh. Ka jingkhluit jong ka sngi ka long katjuh ha baroh ar, hynrei don ar jait ki jingjia na kane ka jingshit, bad ar tylli ki jingmih.Ka jingtrei kam ka shong ha ka jait met aïu.Ha ka jingïadei bad u Pharaoh, don lehse ban ong ka shong ha ka jait jingsngew aïu ba ka dohnud ka don ha ka jingïadei bad U Blei bad ki briew jong U.

`Ka jait jinglaitluid aïu kita ki briew ki don ban pyllong ka jingjied * hato phin pynlong ka jingjied ha ka sngi kaba bud? Lada phi tip ba kata ka jingjied jong phi ka long kaba dei, kumno phi lah ban pynkhreh ïa lade na ka bynta kata?`