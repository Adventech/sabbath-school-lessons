---
title:  U Blei Pyrshah Ïa Ki Blei
date:   20/07/2025
---

`Pule Eksodos 7:8–15. Ki jinghikai aïu ngi lah ban ïoh na kane ka jingïaleh kaba nyngkong hapdeng U Blei jong ki Hebru bad ki blei jong ki nong-Egypt?`

Ki jingïaleh kiban wan hadien ka dei hapdeng U Blei Ba-im bad “ki blei” jong ki nong Egypt.” Kaei kaba pynlong kaba kham eh shuh shuh ka long ba u Pharaoh hi u pyrkhat ba ma u hi ruh u dei uwei napdeng ki blei. U Blei U khlem ïaleh bad ki nong-Egypt, ne bad ka Egypt hi kumban ong noh, hynrei bad ki blei jong ki (Ki nong Egypt ki mane palat 1,500 ki blei shynrang bad ki blei kynthei). Ka jingong ha ka Bainl ka long kaba shai eh: “Bad pyrshah ïa ki blei ka ri Egypt Ngan pynlong ïa ka jingbishar: Ma-Nga Nga long U Trai” (Eksodos 12:12). Hadien la pynshai shuh shuh, ha kane ka por haba ïa ka jingïaid lynti jong ki Israel naEgypt la buh kynmaw: “U Trai U la buh ka jingpynshitom halor ki blei jong ki ruh de” (Jingkheiñ 33:4).

Kum ka nuksa jong kane ka jingbishar halor ki blei jong ki ïa kaba la leh da ka kam-bah ba u dieng-duh u la kylla bseiñ(Eksodos 7:9–12).Ha Egypt, ka blei Uraeus Wadjet la pyni dur da ka bseiñ kobra kaba pynpaw ïa ka jingkhraw bor halor ki blei ba kham rit jong ki nong Egypt. Ka dur kobra ka paw halor ka pansngiat jong u Pharaoh, kum ka dak ka bor jong u, Ka jinglong blei,ka jingkhraw kyrdan, bad ka bor bakynja-blei, namar kane ka blei ka lah ban siat da ka bih halor ki nongshun jong u. Ki nong Egypt ruh ki ngeit ba kata ka bseiñ bakynja-blei kan ïalam lynti ïa u ha ka jingim sha lyndet ka jingïap.

Haba u diengduh jong u Aaron u la kylla bseiñ bad ba u la nguid ïa kita kiwei pat ki bseiñ hakhmat u syiem, ïa ka jingkhraw-bor jong U Blei Ba-Im la pynpaw shynna pyrshah ïa ka jadu bad jingleh byrtong jong ki nong Egypt, ka bseiñ kaba long ka muhor jong ka jingkhraw-bor u Pharaoh ka la shah jop, hynrei u Aaron bad u Moses ki la shim pat ha ki kti jong ki ïa u diengduh ba la kylla bseiñ(Eksodos 7:12, 15). Ka bynta kaba nyngkong jong ka jingïaleh ka la pyni shynna ïa ka jingkhraw ka bor U Blei bad ka jinglong trai jong U halor ka Egypt.U Moses, uba long u Nongmihkhmat jong U Blei, u la don ka iktiar kaba kham khraw ban ïa “U blei” uba long hi u Pharaoh.

Ka long ruh kaba kham paw ha ki nong Egypt hyndai ban ñiew ba u blei bseiñ, u Nehebkau (“Uba pah/khot ïa ki mynsiem”), ban long kiba kyntang, ba la ieit-kyrpang, bad ban mane.Katkum ka jingïathuhkhana puri-skam jong ki, une u bseiñ bakynja-blei u don ka bor kaba khraw namar u lah ban nguid haduh hynñiew tylli ki kobra.Kumta U Blei khnang ban hikai ïa ki nong Egypt ba Ma-U, ym dei u bseiñ bakynja-blei, uba don ka bor bad ka iktiar kaba kham kraw. Hadien kane ka jingïatynjuh bor, ki la lah ban sngewthuh ïa ka khubor ha kato hi ka khyllipmat.

`Kumno ngin ai ha U Blei ba Un ïoh ka jingsynshar ba hakhleih duh halor ki “blei” kiba kwah ban synshar donbor ha ka jingim jong ngi?`