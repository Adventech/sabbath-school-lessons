---
title:  Im Kat Kum Ka Hukum
date:   23/08/2025
---

### Dkhot Baibl ban pynkhreh ia ka Lynnong

Exodos. 21:1–32, Exodos. 22:16– 23:33, 2 Ki Syiem 19:35, Matt. 5:38–48, Rom. 12:19, Matt. 16:27.

> <p>Dkhot Spel-lyndet</p>
> “Te U Trai u la ong ha U Moses, Kumne men ong ha ki khun Israel, phi la iohi ba nga la kren ha phi na bneng. 23 Nalor jong nga wat thaw ïa ki blei da ka rupa, lymne wat thaw ha phi ia ki blei da ka ksiar.” Exsodus 20:22,23.

U Blei u la thrang ba ki briew jong U kin long kiba pher na ki jaitbynriew kiba don sawdong jong u. U kwah ba kin seng kum ka kynhun jingngeit kaba aiti lut kaba im hapoh ka jingialam bad ka bor jong U. Baroh kin long kiba hapoh ka hukum jong U. Ki nongbishar ki dei ban thung kum ki nongpyniaid ia ka hukum, bad ki lyngdoh ki dei ban hikai ia ka. Ki kmie ki kpa ruh ki la don ka bynta kaba kongsan.

Ha kano kano ka dustur, ki ain ki pynpaw ia ki jingmut, ki thong, ki jingthmu bad ka jinglong jong u nongthaw ain. Kum ka nuksa, haba u Pharaoh u la hukum ban pyniap ia uwei pa uwei u khunlung shynrang Hebru, kane ka hukum ka pynpaw kumno u long: uba sniew. Pynban, lada u syiem u thaw ia ka ain ba uwei pa uwei u khynnah 18 snem ha ka hima un ioh ia ka jingpule kaba kham shalor khlem jingsiew, bun kin shim ia kane kum ka sakhi jong ka jingaiei bad jingkwah jong u syiem ia ka ri jong u ban roi.

Ka hukum U Blei ka pynpaw ia U, kata, ia ka jingbha, jingieit, ki jinglong, ka hok¬ bad ki jingteh jong U ia kaba sniew. Kumba ka hukum ka long kaba khuid bad kaba hok, kumta ruh U Blei U long. Katba ka pynlong ia ka jaka na ka bynta ka jingim kaba dap kyrhai, ka hukum ka iarap ruh ban iada ia ngi na ki jingma bad ki jingjia ba sngewsih. Ka jingburom ia U Blei, ia iwei ia iwei pat, bad ia ki jinglong ba kordor jong ka jingim ki long ka nongrim jong ka rukom thaw ain jong U.

_*Pule ia kane ka lynnong ban pynkhreh na ka bynta ka Sabbaton, August 30._