---
title:  Kiwei Pat Ki Aiñ
date:   25/08/2025
---

Ha ka jingisynei U Blei, U la hikai ia ki nongbishar kumno ban leh bad ki briew ha ki jingjia bapher bapher ha kaba iadei bad ka hok longtrai. La jer katto katne ki jingjia, kiba pyni ia kaei kaba dei ban leh lada u masi u thombor ia u masi jong u para marjan, lada ki briew ki tuh ia u mrad ba ri ha iing bad ki die ia u, lada ki mrad ki bam ha ka lyngkha ne kper sohwaiñ jong uwei pat u trai, lada ia ka mar kaba u briew u la shim kyliang la shah tuh na u, lane lada u mrad ba la shim wai u la mynsaw ne iap (Exo:21).

`Pule Eksodos 22:16-23: 9. Kiei ki mat ba la pynbeit ha kine ki ain bad kumno?`

Ki hukum U Blei ki kynthup ia ki mat bapher bapher. Ki la don ki kyndon kiba kyrpang pyrshah ban buh ne pynjah burom ia ki briew. Um kwah ia kano kano ka jait jingshah lehbein. Ha ka jingisynei jong U, U Blei U pynbeit ia ki jinglong pop jong ka dohnud briew bad U khanglad ia ki jinglong ba kynja met jong ki briew. Ka imlang sahlang ka dei ban long kaba shngain, ban pynduh ia ka jingsniew, bad ban don ia ka jingiadei kaba bha hapdeng ki briew. Ka hok bad ka jingieit ki dei ban synshar ia ki kam baroh.

`Pule Eksodos 23:10-19 Kiei ki mat ba kongsan ba la pynbeit hangne?`

Ka Sabbaton bad ki jingkhawai ki long shaphang ka jingmane bad ki long ki jingpynkynmaw ia ki jingjia kiba kongsan ha ka histori jong ka jingpynim. La pynbeit bha ia ka jingmane namar kane ka long ka nongrim sha phang U Blei na ka bynta kiwei pat ki kam baroh. La seng ia ka Sabbaton ha ka por jong ka jingpynlong (Jensis 2:2, 3; Eksodos 20:8-11), la pyniadei bad ka jingpyllait bad jingsiewspah jong ki Israel (Deut 5:12-15), bad, ha ka rukom kaba donbor, ka kdew sha ka jingmane ia U Blei kum U Nongthaw, U Nongsiewspah bad U Trai jong ngi (Mark. 2 2 ).

Katba ki don lai tylli ki jingkhawai kiba kongsan kiba ki Israel ki dei ban rakhe man la u snem: (1) ka Jingkhawai Niam ka Jinglait ne ka Jingkhawai Kpu Khlem Thiat ha ka por pyrem (kham bunsien kumba shiteng u bnai Risaw/march haduh shiteng u bnai iaïong/April); (2) Ka Pentekost ne ka Jingkhawai Niam jong ka jingot (lane ka Jingkhawai Niam jong ki taiew) hynñiew taiew hadien ka jingkhawai niam kaba mynshuwa, kumta ka sdang hadien 50 sngi; bad (3) ka Jingkhawai Niam jong ki Ïingjaiñ (ne ki Ïingtrep) ne ka Jingkhawai Jinglum ha ka por tlang (kham bunsien kumba shiteng u bnai September haduh shiteng u bnai Octover ; peit ruh Eksodos 34:18– 26, Lebitikos 23:4–44, Jingkheiñ 28:16–29:41:16, Deut.