---
title:  Ka Jingpynhiar Kput
date:   28/08/2025
---

Wat long ma phi hi kiba pynhiar kput, ko ki hep, hynrei phin ai jaka ia ka jingbitar U Blei namar la thoh: Ka jingpynhiar kput ka long ka jong nga hi, ngan leh kylliang ma nga, ong U Trai. (Rom. 12:19, ESV; peit ruh Deut. 32:35).

`Kaei ka jingkular bad ka hukum la shem ha kine ki dkhot, bad katno ki long kiba don ka jingiadei kaba jan?`

Haduh ba U Trai un wanrah ia ka hok kaba la duna mynta, ka la long ka kamram jong ki nongbishar ha Israel hyndai ban pyntreikam ia ka hukum bad ban rai ia ka jingpynshitom kaba hok haba jia ka jingma ne jingmynsaw. Hynrei ki donkam shwa ia ki jingshisha. Ka jingeh ka long ba ki nonghikai jong ka hukum ha ka por U Khrist ki pyndonkam ia kane ka hukum ha ka rukom kaba plie lad ia ka pynhiar kput shimet. Da kaba leh kumta, la weng noh ia ka nongrim na ka jinglong jong ka, bad la jah noh ia ka jingthmu ba nyngkong. Kumta, ki dang iada ia kaei kaba ka ain ka khang pyrshah ha ka jingshisha.

`Pule Mathaios 6:4, 6; Mathaios 16:27; Loukas 6:23; bad 2 Timothi 4:8. Kine ki jingthoh ki iathuh aiu ia ngi shaphang kumno U Jisu u peit ia ki nongrim jong ka bainong bad jingpynshitom?`

U Jisu um shym la pyrshah ia ka nongrim jong ka bainong bad jingpynshitom. Ka hok ka long ka mat jong ka nongrim; ka long ka bynta kaba kongsan ha ka jingim. Hynrei ym don uwei ruh u briew uba dei ban shim ia ka bynta kum u nongbishar, u nongpynrem na nongpynksan bad u “nongpyniap” halor ha u hi ne ha ka hi. Katno kan long kaba suk ia ngi ban pynkylla khongpong ia ka hok! Kam shong ha ngi ban siew kylliang ia ka jingsniew. Lada don kano kano ka jingsniew kaba dei ban pynbeit, ia kane dei ban pyndep da ka iingbishar kaba thikna; ka dei ka kam jong ki nongbishar.

Ha kane ka bynta U Jisu u ong ïa ngi ban long kiba janai kumba “U Kpa jong ngi uba ha bneng u long uba janai.” Kumno ngin long kiba janai kum U Blei hi? Ka jingieit bym don jingsngew ei ei ka long ka jinglong kaba kongsan tam jong U Blei. U hikai ia ki nongbud jong U kumno ban ieit ia ki nongshun jong ki bad ban duwai na ka bynta kito kiba pynshitom bein ia ki. Ka jinglong janai kaba shisha ka long ban ieit, ban map, bad ban isynei (Loukas 6:36), wat ia kito ki bym dei hok ban ioh ia kata. Kane ka nongrim, bad ki kam kiba ka ialam sha ki, ka long kaei kaba ka jingmut ban pynpaw ia ka jinglong U Blei.

`Kiei ki lad ha kaba, man la ka sngi, ngi lah ban nang ban ieit ha ka rukom kaba la hukum ia ngi ban ieit? Balei kane ka ju don ka jingiap ia lade?`