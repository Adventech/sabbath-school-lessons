---
title:  Ka Hukum Kum Ka Jingkular U Blei Na Ka Bynta Jong Ngi
date:   21/08/2025
---

`Pule Rom 3: 20-24. Wat la U Paul u la kren shai bha ba ia ngi ym lah ban pynim da ka jingsumar ia ki Shiphew Hukum, hynrei kumno ki hukum ki trei kam ha ka jingim jong ngi?`

Ka jingmut ha ki Hebru jong ka kyntien dabarim, kaba la pyndonkam ha ka jingthoh u Moses ban batai ia ki Shiphew Hukum (Eksodos. 34:28, Deut. 4:13, Deut. 10:4), kam mut shisha “ki hukum,” hynrei “ki ktien.” Kane ka “ktien,” dabar (singular), ka lah ban don ïa ka jingmut jong ka “jingkular.” Dei na kata ka daw, ha kiba bun ki jaka (1 Syiem 8:56; 2 Khron 1:9; Nehemaiah 5:12, 13; Deut 1:11; Deut 6:3; Deut 9:28; Joshua 9:21; Joshua 22:4; Joshua 23:5) dabar la pynkylla ia ka ha ka dur ha ka noun ne ka verb ia ka jingbatai ia ka jingmut jong ka jingkular.

Ka Ellen G. White ka ai ka jingshemphang shaphang ka jingtreikam jong ka Decalogue: “Ki shiphew hukum … ki long shiphew ki jingkular.”—Ellen G. White Comments, The SDA Bible Commentary, vol. 1, ka p. 1105. Ia ka Decalogue dei ban sngewthuh kum ki jingkular na U Blei ki ban ialam ia ngi ha ka lynti kaba dei khnang ba Un lah ban leh ia kiei kiei kiba phylla na ka bynta jong ngi. Hynrei ngi dei ban kohnguh ia ki.

`Pule Rom 10: 4. Kumno ngi lah ban sngewthuh ia ka jingkren jong U Paul ba U Khrist U long kaba “Kut” jong ka hukum?`

U Paul u pynpaw ba U Jisu Khrist u long u telos jong ka hukum, hynrei ym ha ka jingmut ba U Khrist u pynduh noh ia ka hukum ne u pyndam noh ia ka. Ha ka jaka kata, kane ka mut ba U Khrist U long ka thong bad ka jingthmu jong ka hukum; kam mut ba ka jingknia pyniasuk jong U ka pynkut noh ia ka jinglong hok bad jinglong junom jong ka.

Pynban, u Paul u kren shaphang ka jingdonkam jong ka hukum, shaphang ka jinglong hok jong ka, bad shaphang ka bor kaba neh jong ka (Rom 3:31, 1 Kor. 7:19, Gal. 5:6). Ka jingmut jong ka kyntien telos ka long nyngkong eh kaba don jingthmu bad ka thong, ym kaba iadei bad ka por. U Khrist u long u shabi ban plie ia ka jingmut bad jingthmu bashisha jong ka hukum U Blei. Kumta, kan long kaba bakla ban ong ba U Khrist u la pynduh, pynkylla ne pynduh noh ia ka hukum. U Khrist u long ka thong jong ka hukum, Uta Uba ka kdew.

`Kumno ka hukum ka kdew ia ngi sha U Jisu? Kata ka long, kaei kaba ka hukum ka pynpaw ha ngi shaphang jong ngi kaba lah ban kdew shisha ia ngi sha U Jisu?`