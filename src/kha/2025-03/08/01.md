---
title:  Ka Jutang Ha Sinai
date:   16/08/2025
---

### Dkhot Baibl ban pynkhreh ia ka Lynnong

Exodos. 19:1–20:17, Jingpynpaw. 21:3, Deuteronomy. 5:6–21, Jakob 1:23–25, Rom. 3:20–24, Rom. 10:4.

> <p>Dkhot Spel-lyndet</p>
> “Phi la ïohi ia kata ia kaba nga la leh ha ki Ijipt, kumno nga la bah ia phi halor ki thapniang ki pukni, bad nga la wallam ia phi ha lade hi. Te namarkata, lada shisha phin kohnguh ia ka ktien jong nga, bad sumar ia ka jutang jong nga, te phin long ka jingkynshew kaba dei ka jong nga hi nalor ki briew baroh: naba ka pyrthei baroh ka jong nga keiñ, phin long ruh ha nga ka hima lyngdoh, bad ka jaid bynriew bakyntang.” (Eksodos 19: 4-6,).

Shano U Blei U la ialam ia ki Israel hadien ba U la pyllait ia ki na Egypt? Sha ka Ri Jingkular — shano pat? La kumno kumno ka long kaba dei ha ka liang ka jaka, kata ka jubab ka long kaba bakla ha ka liang ka Theology. U Blei hi u jubab ia ka: “Phi la ïohi ia kata ia kaba nga la leh ha ki Egypt, kumno nga la bah ia phi halor ki thapniang ki pukni, bad nga la wallam ia phi ha lade hi.” (Eksod. 19:4, NIV; la pynskhem). Kumta, ka jubab jong ka theology kat kum ka Baibl ia ka jingkylli ka pynpaw ia ka jinglong ba hakhmat eh bad ka thong jong U Blei: U Trai u la wanrah ia ki sha lade hi.

Haba ki briew ki sakma noh na U Blei, U wad ia ki bad U khot biang ia ki sha lade. Ka nuksa kaba bha tam jong kane ka jingshisha kaba jylliew ka long ha ka Kper Eden, haba u Adam bad ka Im ki la leh pop pyrshah ia U Blei, ki la pynkhein ia ka hukum jong U, bad ki la buhrieh ia lade na U. U la shim ia ka sienjam bad u la khot: “Hangno phi don?” (Jenesis. 3:9, NKJV). Barabor U ju pynlong ia ka sienjam kaba nyngkong. U Jisu u pynpaw ia kane da ka jingkren kaba stad: “To wan ha nga, phi baroh kiba thait bad ba khia ka jingkit, te ngan pynjem ia phi. To shim ia ka lyngkor jong nga ha phi, to hikai ruh na nga; naba nga uba lui lui bad uba rit ruh ba ka dohnud: te phin shem kaba jahthait ha ki mynsiem jong phi.” (Math. 11:28, 29, NKJV).

U Blei u khot ia ngi baroh; ka jingthmu kaba bymjukut jong ngi ka shong ha ka jingpdiang jong ngi.

_*Pule ia kane ka lynnong ban pynkhreh na ka bynta ka Sabbaton, August 23._