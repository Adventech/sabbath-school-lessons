---
title:  Ki Jingtrei Kiba Iapher Jong Ka Hukum
date:   20/08/2025
---

Ka hukum U Blei ka pynpaw ia ka jinglong U Blei, U ei U long. Kumba U Blei U long uba khuid, uba hok bad uba bha, kumta ruh ka long ka hukum jong U. U Paul u pynskhem: “Kumta te kata ka hukum ka long kaba khuid hi keiñ, bad kata ka adong ruh kaba khuid bad kaba hok bad kaba bha de.” (Rom 7:12,).

Ha ka Baibl, ia ka hukum U Blei la iohi ha ka rukom kaba bha shibun (Math. 5:17, 18; loan. 14:15; 1 Kor. 7:19). Uwei u lah ban thaw jingrwai shaphang ka hukum (peit Salm 119), rwai shaphang ka hukum (Salm 19), bad pyrkhat ia ka mynsngi bad miet (Salm 1:2, Josh 1:8). Ka hukum ka iarap ban iada ia uno uno na kaba sniew bad ka ai ia ka jingstad, ka jingshemphang, ka jingkoit jingkhiah, ka jingroi jingpar, bad ka jingsuk (Deut. 4:1-6; Proberb 2; 3).

1. Ka hukum U Blei ka long kum ka jingker kaba thaw ia ka jaka kaba laitluid kaba heh na ka bynta ka jingim bad ka maham ba — shabar jong ka ka don — ka jingma, ki jingeh, ki kynrum kynram, bad wat ka jingiap ruh ki ap (Jen. 2:16, 17; Jakob 2:12).
2. Ka hukum ka long ruh ka dak kaba kdew sha U Jisu, uba map ia ki pop jong ngi bad uba pynkylla ia ka jingim jong ngi (2 Korinth. 5:17, 1 loannis. 1:7-9). Ha kane ka rukom, ka ialam ia ngi kum u mraw ne uba laitluid, ka nongsumar/nongiada sha U Khrist (Kaltia. 3:24).

`Pule Jakob 1:23-25. Kaei kaba u ong, bad kumno kine ki kyntien ki iarap ia ngi ban sngewthuh kaei ka kam bad ka jingdonkam jong ka hukum, wat la kam lah ban pynim ia ngi?`

Hooid, Ka ïit-khmih ka lah ban pynpaw ia ki jingduna jong phi. Hynrei ym don ei ei ha ka ïit-khmih kaba lah ban pynkoit ia ki. Ka ïit-khmih ka kdew sha ki jingeh hynrei kam ai kano kano ka lad ban weng ia ki jingeh. Ka long kumjuh bad ka hukum U Blei. Ka jingpyrshang ban long hok ha khmat U Blei da kaba sumar ia ka hukum kan long kum ka jingpeit bniah ha ka ïit-khmih da ki jingkyrmen ba, shen ne hadien, ka ïit-khmih kan pynlong ia ki jingduna jong phi ban jah noh.

Namar ba ka jingpynim ka long da ka jingngeit ym da ki jingleh — kynthup ia ki jingleh jong ka hukum — don ki Khristan kiba kam ba la pynduh noh ia ka hukum bad ba ngim donkam shuh ban sumar ia ka. Hooid, haba pyrkhat ba ka hukum hi ka long kaba batai ia ka pop — “Ngam shym la tip ia ka pop lymda lyngba ka hukum” (Rom 7:7 NKJV) — kane ka jingong ka long ka jingbatai bakla kaba khraw ia ka jingiadei jong ka hukum bad ka gospel. Ka jingdon jong ka hukum ka long thik na ka daw balei ba ngi donkam ia ka gospel.

`Katno phi la lah ha ka jingpyrshang jong phi ban kohnguh ia ka hukum U Blei? Ka la biang ban pynshong nongrim ia ka jingpynim jong phi ha ka? Lada ym dei, balei ngi donkam ia ka gospel?`