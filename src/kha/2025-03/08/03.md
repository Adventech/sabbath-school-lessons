---
title:  Ka Jingpynkhreh Ia Ka Jingai
date:   18/08/2025
---

`Pule Eksodos 19:9-25. Kumno U Blei U la pynkhreh ia ki Israel ban pdiang ia ki Shiphew Hukum?`

U Blei u la ai ki jingbthah kiba kyrpang ia kaei kaba ki Israel ki dei ban leh kum ka jingpynkhreh ia ka jingai ia ka hukum ha Sinai. Ka jinglong khuid jong ki wad na shabar ka long ban pynpaw ia ka jingaiti lut jong ki ha U Blei. Ki donkam ban long kiba la pynkhreh na ka bynta ka jingpynpaw ba phylla jong ka burom U Trai kaba la jan wan. Bad haba ka la jia, la synran lang ia ka da “ki pyrthat bad ki leilieh, bad u lyoh uba rben halor Uta u lum, bad ka jingsawa ka turoi bajam eh; katba ki briew baroh ha ka jaka shong dara ki la iakhynñiuh keiñ.” (Eksodos. 19:16, NKJV).

Ka Decalogue (ki Shiphew Hukum) ka long ka dohnud jong ka jingpynpaw U Blei bad ka longbriew man briew kat kum ka Baibl. Ka pynlong ia ka tynrai bad ka nongrim jong ki jingthew ba kynja Blei na ka bynta ka jaitbynriew baroh kawei; ki nongrim jong ka ki long kiba neh junom bad kiba iadei bad ka pyrthei baroh kawei.

Katkum ka jingiathuhkhana jong ka Baibl, ia ka Shiphew Hukum la pynbna da U Blei (Eksodos 19:19; Eksodos 20:1; Deut 5:4, 5, 24) bad la thoh da U (Eksodos 24:12, Eksodos 31:18, Deut 5:22). La ai ia ka arsien ha u Moses kum ka jingai kaba kyrpang (Eksodos. 32:19; Eksodos. 34:1; Deut. 10:1, 2).

Ha ka kitab Eksodos, ia ka Shiphew Hukum la khot “ka Jingphla” (Hebru: ‘edut; Eksodos 31:18); lane la ai kyrteng “ki ktien jong ka jutang” (Hebru: dibre habberit; Eksodos. 34:28). Ha ka kitab Deuteronomi, la thoh ia ki ha “ki mawlyngkniap jong ka jutang” (Deut. 9:9, 11, 15, NKJV). Ym don kawei ruh ka kitab ha ka ktien Hebru kaba pyndonkam ia ka kyntien “Ki Shiphew Hukum” (Hebru: mitzwot, “ki hukum”). Ha ka jaka kata, lai sien ki khot ia ka “ki Shiphew ki Kyntien.” Ka ktien Hebru ka long ‘aseret haddebarim, na ka dabar, kaba mut “ka ktien, ka sentens, kaei kaei, ka jingpyrkhat, ka jingkren, ka jingiathuhkhana, ka jingkular, ka jingkren.” (Peit Eksodos 34:28, Deut 4:13, Deut 10:4).

Ki don ar tylli ki rukom pynkylla jong ka Shiphew Hukum kiba don ka jingiapher kaba rit eh; ia kaba nyngkong la thoh ha Eksodos 20:1-17 bad kaba ar ha Deuteronomi 5:6-21. Ka jingpynkylla kaba ar, kaba la pyni da ka ktien u Moses ha ki Israel, ka la jia la jan sawphew snem hadien u lum Sinai, tang shuwa ba ki briew kin rung sha ka ri jingkular (Deut 1:3, 4; Deut 4:44-47). Kine ki jinglong ki batai ia ka jingiapher khyndiat hapdeng kine ar.

Haba u Paul u la lum lang ia ka hukum kum ka jingieit, u la sot na ka Shiphew Hukum (Rom 13:8-10). Ka jingieit ka long, shisha, ka jinglum lang jong ka hukum U Blei namar U long U Blei jong ka jingieit (1 Ioannis 4:16).

`Kumno phi sngewthuh ia ka jingmut jong ki Shiphew Hukum kum ka jingpynpaw ia ka jingieit U Blei? Kaei kata ka jingmut? Kumno ka jingieit U Blei ka paw ha ki?`