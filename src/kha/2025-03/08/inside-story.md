---
title:  Ka Jingiathuhkhanna Kaba Jia Shisha
date:   22/08/2025
---

_Da: U Andrew McChesney_

### Ka Jingphohsniew ka la urlong shisha

Ka Eniah Ngulube u la heh la san ha ka ïing bym dei Adventist kaba rakhe ïa ka sngi ba hynniew ka Sabbaton ha Zambia. Ha kaba iadei bad ka Sabbaton, ka balang jong ki kmie ki kpa jong ka ka hikai ba ki briew kiba pang ki dei ban kyntait ia ki dawai bad ha ka jaka kata ki dei ban pan jingduwai na ki nongialam balang. Lada u briew uba pang u iap, ki dkhot balang ki pdiang ia ka kum ka mon U Blei. Bun ki dkhot balang ki la iap na ka jingpang malaria bad kiwei kiwei ki jingpang kiba lah ban sumar.

Ka Eniah ka ieit ia la ki kmie ki kpa bad ia ka jingngeit jong ki. Hynrei katba ka nang san nang san, ma ka bad kawei ka para ki la sdang ban leit jingiaseng ha ka Sngi robibar. San ngut kiwei pat ki para jong ka ki la iasoh bad ka Balang Adventist bad ki la iai mane ha ki sngi Saitjain. Ki kmie ki kpa jong ki kim sngeweiei ha kano ka balang ba ki khun ki leit jingiaseng.

Kum ka samla, ka Eniah ruh ka la kwah ban long ka nongsumar nongpang (nurse) Wat la la pynsan ia ka ban kyntait ia ki dawai, hynrei ka kwah ban sumar ia kiba pang. Ka la angnud ban leit pule ha Mwami Adventist School of Nursing kaba don ha ka shnong Chipata kaba jngai kumba 20 mer na la iing jong ka. Ynda ka la dep skul, ka la iasam ia ka jingkwah jong ka bad u hynmen jong ka, u Kenson, uba long u rangbah balang Adventist. U Kenson u la sngewtynnad ia ka jingmut jong ka para jong u ban pule ha ka skul Adventist, bad u la iakynduh ia u president jong ka East Zambia Field ban kylli lano ka skul kan plie ia ka jingpynrung kyrteng na ka bynta ka snem pule ban wan. Haba u tip ba ka jingpynrung kyrteng ka la kut, u la kyrpad ban ioh jaka ia ka para jong u. U president ka East Zambia Field, u Moses Banda, u la phone ia katei ka skul bad u la lap ba ka long kaba eh ba kan ioh rung.Ki klas ki la dap lut. Hynrei hadien shisngi ar sngi, ka skul ka la shem jaka ia ka. Ka Eniah kam lah ban ngeit, khamtam namar ba kam dei ka Seventh Day Adventist. Ka jingphohsniew jong ka ka la urlong!

Shi taiew hadien ba ka la wan, ka skul ka la pynlong ia ka taiew jong ka jingduwai ia ka jinglong mynsiem. Ka dohnud jong ka ka la khih katba ka dang sngap ia u nongkren, u Chaplain jong ki pulit Zambia, u Godfrey Sianga, ba u kren shaphang ka jingpynbaptis. Ka la shah pynbaptis da kaba pynngam. Ka la pyrkhat, To ai ba ngan shah pynbaptis kum U Jisu. U’n sa wan shen. Ha kaba kut jong ka taiew, ka Eniah ka la shah pynbaptis bad u la rung sha ka Balang Adventist.

Ka Eniah ka dei napdeng kiba bun ki samla pule kiba la kiew ha ka jingtip jong ki shaphang U Jisu ha Mwami Adventist School of Nursing, la ong u Emmanuel Mwale, u nongpyniaid jong ka Adventist Mission na ka bynta ka East Zambia Field. “Kum ka Eniah, bun ki samla pule ki bym dei ki dkhot Balang Adventist ki wan sha ka skul Nursing Adventist Mwami bad ki pdiang ïa U Jisu,” u la ong. “Ka Skul Nurse jong ka Mwami ka ïasam ïa ka jingieit U Jisu bad ki samla pule kiba thymmai man la u snem.”

Duwai ba yn pynbna ia ka gospel ha Zambia bad kiwei kiwei ki ri ha ka Thain Southern Africa-Indian Ocean Division, kaba la iohpdiang ia ka Jingkynshew khatlai Sabbaton ha kane ka Quarter.