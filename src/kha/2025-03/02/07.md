---
title:  Ka Jingpyrkhat shuh shuh
date:   11/07/2025
---

Pule Ellen G. White, “Moses,” pp. 251–256, Ki Kpa Tymmen Bad Ki Nongïathuhlypa.

Ka Jingïakynduh ha ka lawbniap ba mehding kaba la khring bad kaba la pynkylla ïa ka jingim jong u Moses.Ïa baroh kiwei pat ki bynta ka jingim jong u ki shong ha kane ka jingpdiang bad ka jingkohnguh jong u ïa kane ka jingkhot bad ka jingthung ïa u kum u nongïalam ïa ki Hebru naEgypt sha ka Ri ba la kular.

Hooid, ngi ïatip kumno kane ka jia.Hynrei buh ïalade ha ka jaka u Moses ha kato ka por ba phi ïohi ïa ka jinging kato ka lawbniap.U la phet rieh naEgypt ban pynim ïa la ka mynsiem. Ka pateng bynriew ki hebru kaba thymmai ka la pawlyngba kine ki 40 snem, kiba bun lehse napdeng jong ki, ki tip tang khyndiat eh shaphang jong u, lehse wat kaei kaba ki tip shaphang jong u ka lah ban dei kaba bakla, kino kino ki jingïathuhkhana kiba la ïaid lyngba na kawei ka pateng sha kawei pat bunsien ki long kiba la pynbashli.Watla katta ruh, ïa u la khot ban ïalam ïa kane ka jait-bynriew jngai na kane ka hima kaba khlaiñ? Kam long kaba phylla lada ha kaba sdang u la leh-tud ban pdiang!

Pynban, ka la long ka kam kaba dawa ïa ka jingtrei shitom, hynrei pyrkhat kumno kane ka jia lada u la ai jubab beit da ka ‘Em’ ïa ka jingkhot U Blei.Lehse un jyn-da-la shu jah ha ka history ha ka jaka ba un long –ba lyngba jong u,kum uwei na kiba khraw tam bad uba donbor tam, ym tang ha ka Baibl hynrei wat hakhmat ka pyrthei hi.

**Ki Jingkylli Ban Ia Kren Lang:**

`Ha ki snem ba kynjah jar jar ba u la pynlut ha ri-shiapu Moses u la leh ïa kaei kaba U Blei U la bthah ïa u ban leh: u la dei u briew uba la don la ka longïing, u la dei ruh u nong aplangbrot, bad u la thoh ar tylli ki kitab da ka jingpyrsad mynsiem U Blei, ha shuwa ba ïa u yn khot ban long uwei na ki nongïalam bakhraw ïa ki briew jong U Blei. Ka jinghikai aïu ngi ïoh na ka jingïashem jong u Moses kaba hikai ïa ngi ha ka jingïadei bad ki kamram kiba ngi dei ban leh ha ka jingim jong ngi?`

`Don lehse uban ai daw ba, ha sla, ki jingaidaw u Moses ki long kiba dei shisha bad kiba shongnia, hato ymdei kumta?Kumno ki briew kin ngeit ïa nga?Nga dei eh uei?Ngam long uba pnah thylliej.Kaei ba kane ka jingïathuhkhana baha ka jingkhot U Blei U lah ruh ban pynlah ïa ngi ba ngin pyndep ïa ki?`

`Pynlut kham bun ka por ha ka bynta jong ka sngi nyngkong kaba kren shaphang ka jingthoh jong u Moses ïa ka kitab Jenesis bad haduh katno kane ka kitab ka long kaba donkam eh ban sngewthuh ïa ki jingïathuh-khana ba khuid ha ka jingïadei bad ka plan jong ka jingpynim. Balei ba ka long kaba donkam ba ngin ïaleh pyrshah ïa kano kano ka jingpyrshang ban pynduh bor noh ïa ka iktiar jong kane ka kitab, khamtam ban kyntait ïa ki jingshisha kiba la thoh ha ki khatwei tylli ki lynnong kiba sha khmat?`