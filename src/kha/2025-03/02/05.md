---
title:  Saw Tylli Ki Jingaidaw
date:   09/07/2025
---

`Pule Eksodos 4:1–17. Kino ki dak kiba U Blei U la ai ha u Moses ba u dei ban leh khnang ba u la ban pynkhlaiñ ha ka kam kum u nongrah khubor jong U?`

Sa shisien u Moses u la pyrshang ban ai daw ban ym leh ïa ka kam ba U Blei U la ai ha u(peit Eksodos 3:11). Um kwah ban leit sha Egypt ban ïakynduh bad u Pharaoh. Namar u la shahrem ha ka jingpyrshang kaba nyngkong, da lade hi, ban ïarap ïa ki hebru. Shuh shuh namar ki briew jong u hi kin ym pdiang ïa u kum u nongïalam jong ki.Na kata ka daw u ai sa kawei pat ka jingaidaw kaba lai: “‘Hynrei hakhmih kin ym ngeit ïa nga?’ ” (Eksodos 4:1). Kane kam dei ka jingkylli ba ngin nang ei ei kaba thymmai; ka dei ka jingpyrshang ban ong em ïa ka jingkitkhlieh kaba U Blei U la bynshet ha u ba u dei ban leh.

Ar tylli ki dak kiba u dei ban leh hakhmat ki rangbah jong ki Israel, bad hadien kata hakhmat u Pharaoh ruh: (1) u diengduh jong u un kylla bseiñ bad hadien, sha u diengduh kum mynshuwa,bad, (2) ka kti jong u kan kylla ñiangthohlieh bad kan sa khiah pat kumto kumto hi. Baroh ar tylli kine ki dak ki la pynngeit ïa ki rangbah, ba U Blei U la pyndonkam ïa u na ka bynta jong ki. Hynrei lada kata kam trei kam, kaba lai ka long ba un pynkylla snam ïa ka um ïa kaba la pynkhreh shuh shuh.(Eksodos 4:8, 9).

U Blei bakhraw U la ai kine ki dak ba khraw ha u Moses, hynrei u dang wanrah sa kawei ka jingaidaw, kaba saw: ba um dei u nongkren ba pnah.

`Pule Eksodos 4:10–18. Kumno U Trai U la jubab ïa u Moses, bad ka jinghikai aïu kaba ngi lah ban nang na kane ka jingjia na ka bynta jong ngi, ha kano kano ka jingïashem haba ngi sngewthuh ba U Blei U khot ïa ngi ruh ban leh ei ei?`

Kine ki saw tylli ki jingai daw jong u Moseski pynpaw ïa ka jingsngew khohñioh jong u ban kohnguh ïa ka jingkhot U Blei. Da ki jingaidaw “kiba shongnia”, u la tap ïa kata ka jingbymmon jong u ban leit. Lai tylli ki jingai daw kiba hakhmat ki wan ha ka rukom ka jingkylli: (1) Nga dei uei? (2) Me dei Uei? Bad (3) Kumno lada kim ngeit ïa nga? Bad ka jingaidaw kaba saw (4) ka jingong ba “Ngam dei uba pnah ban kren”.U Blei U wanrah da ki jubab kiba khlaiñ halor kine ki jingaidaw. Nalor kata U Blei U la ai ïa ki jingkular kiban kyntiew ïa u.

Ha kaba khatduh u Moses u la kren da kaba shai ïa ka jingkyrpad jong u ban pan: “ ‘KoTrai sngewbha phah noh dano dano’ ” (Eksodos 4:13,)U Blei ban ai jubab ïa u U la ong ba U la khot ïa u hynmen jong u, u Aaron, ban ïakynduh ïa u kum u nongïarap. Ha kaba kut, u Moses u la pdiang bad u la kyrpad ïa u Jethro ban kyrkhu ïa u shuwa ba un leit sha Egypt.