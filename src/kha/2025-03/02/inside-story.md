---
title:  Ka Jingiathuhkhanna Kaba Jia Shisha
date:   11/07/2025
---

_Da Andrew McChesney_

### Ka Jingmut Ba la Pynthymmai

U Mitch, u la ju long u dkhot ka kynhun ki riew-nar, u la mynsaw ha ka jingïakhun bad kiwei pat ki kynhun kiba dei ki trai shnong naNative America ha kawei na ki jylla jong ka Washington. Bad u la mynsaw jur na kibynta ka khlieh, bad ki doctor ki la ong ba un ym lah shuh ban trei ei ei hadien habud.

Hynrei u para jong u, uba kyrteng u Stephan, u khot sngewbha ïa u sha ka All Nations Center jong ka balang Seventh-day Adventist kaba don ha Wapato, Washington. U Stephan u ju leit mane man la ka sngi Sabbatonha kata ka jaka ryngkat bad ka kmie bad ka para jong u.

U Mitch um ju kwah ban leit lang, hynrei da ka jingbymbanse u la leit ha kawei ka sngi sabbaton. Hynrei u ïai-leit na ka por sha ka por. U la ngam jylliew ha kaba pule Baibl, da ka jingkyrmen ba kan ïarap ban pynkhiah ïa ka jabieng jong u. U la snoh ha ka Rom 12:2, kaba ong , “Bad to wat pynsyrïiem ryngkat ïa lade bad kane ka pyrthei: hynrei to pynkylla dur noh ïalade keiñ da ka jingpynthymmai ïa ka jingmut jong phi, khnang ba phin ïoh tip kaba kumno ka long ka mon ka jong U Blei, kaba bha, bad kaba pynsngewbha eh, bad kaba janai de.”U la pdiang bad ri khop ïa kaei ba u shem ha Philippi 4:8: “Ha kaba wai noh, ko para bangeit, kiei kiei kiba shisha, kiei kiei kiba donburom, kiei kiei kiba hok, kiei kiei kiba khuid, kiei kiei kiba itynnad, kiei kiei kiba dei ïaroh; lada don kano kano ka jingbha, bad lada don kano kano ka jingïaroh, to phin ïapyrkhat ïa kine kiei kiei ruh.”

U Nongïalam balang uba kyrteng u Jeff Weijohn u la pynshlur ïa u, bad u la ong, “Ka Ktien U Blei ka kular ba ka lah ban pynkylla ïa ka jingmut jong me lada me pule bha ïa ka.”

U Mitch u la sdang ban ïohi ba kine ki jingkular ki la jia urlong shisha. Ki Doctor kiba la ong ïa u ba un ym lah ban trei jingtrei shuh ki la lyngngoh ba u la ïoh kam bad ba u la trei bad ïaineh ruh.

Hadien ka jingïapule Baibl, u Mitch u la ai la ka jingim sha U Jisu bad u la pynïsoah bad ka balang Seventh-day Adventist. Bad u la long u nongtrei kum u hikai Baibl bad u la hikai sha kiwei pat.Ma u bad ka lok jong u ki pdiang sngewbha ïa kino kino ki samla kiba donkam jaka sah jaka shong.Ïa baroh la pdiang sngewbha kata ruh lada ki kloi ban bud ïa ki aiñ ha ka ïing jong ki.Kawei na kita ki aiñ ka long ba ki dei ban leit jingïaseng ha ka sabbaton.

Ïa ka jingim jong kito kiba sah bad ki ruh la pynkylla.

Uwei na kita u la ïathuh ha u Jeffda ka jingkmen ha kawei ka sabbaton, “Phi tip kaei? Haba phi ïathuh ha ngi shaphang ka Baibl, ngim kwah ban shahshkor ïa phi wat tang khyndiat ruh. Hynrei mynta pat ngi kwah eh ban pule Baibl.”

U Jeff u la ong ba ka jingkylla ha ka jingim jong u mitch ka la wanrah shibun ki jingkylla..

“Haba u la pdiang ïa U Blei ha ka jingim jong u, ki briew ki khlem lah shuh ban ithuh ïa u,” u la ong. “Haba u la wan nyngkong u la don ka jingshitom ka bajur ha ka jabieng hynrei mynta u la kylla long u briew uba la kylla long u nonghikai Baibl. Ïa shibun na ki samla la ktah da ka jingim jong u. U Blei U lahban trei phylla watla ngim long ei ei ruh em.”

Ka kam ïalap sha ki Nong Americaha Wapato bad ha ki jaka ba ïajan jong ka Washington ka la ïoh ban sdangda ka jingïarap na ka jingkynshew khatlai Sabbaton ha u snem 1990. Kawei na kita ka dei ka All Nations Center Adventist, kaba la plié ha u snem 2001.

Ba la phah da ka General Conference Office jong ka balang Seventh-day Adventist Mission,kaba pyndonkam ïa ka jingkynshew Sabbath School mission ban ïalap ha baroh kawei ka pyrthei.sa pule ïa kiwei de ki jingïathuh khana man ka sngi na [AdventistMission.org](https://AdventistMission.org).