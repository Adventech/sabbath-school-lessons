---
title:  U Angel Jong U Trai
date:   07/07/2025
---

“U angel jong U Trai” u la paw ha u Moses ha ka thylliej ding “Na ka lawbniap” (Eksodos 3:2).U dei hi U Jisu Uba la kren ha u Moses “Na ka lawbniap” (Eksodos 3:4).

Wat ym sngewthuh bakla ïa ka kyrteng “U Angel jong U Trai” kum ka jingpynpaw ïa U Jisu Khrist.Ka kyrteng u angel hi ka mut “U Nongrahkhubor” (Hebrumal’akh), bad ka shong ha kano ka jingjia ba lada ïa uta u angel la pynithuh kum u briew ne ubakynja-blei(see Malakhi 3:1). Ki don shibun ki jingjia ha ka Baibl ha kaba “Uangel jong U Trai” ka thew ïa U bakynja-blei (pule, kum ka nuksa,Jenesis 22:11, 15–18; Jenesis 31:3,11,13; Nongbishar 2:1,2; Nongbishar 6:11–22; Sekharaiah 3:1, 2). Une u angel jong U Trai ym tang ba U kren ha ka kyrteng U Trai, hynrei U dei hi U Trai. U Jisu U dei U Nongrah khubor jong U Blei ban pynbna ïa ka Ktien U Trai sha ngi.

`Pule Eksodos 3:7–12. Kumno U Blei U batai ha u Moses balei ba U kwah ban ïeng na ka bynta ki khun Israelkiba la shah pynlong mraw ha Egypt?`

Ïa ka jingshah shitom ki briew jong U Blei ha Egypt la pynpaw ha ka rukom kaba pyni ïa ka jingïam lynñiar jong ki kaba da jylliew, ban ïoh ka jingïarap.U Blei U la ïohsngew ïa ka jinglynñiar jong ki bad U la sngew synei(Eksodos 2:23–25).U Khot ïa ki “Ki briew jong Nga” (Eksodos 3:7).Kata ka dei,shuwa ba kin poi ha Sinai bad ban pynlong ka jutang bad ki, ki la dei ki briew jong U, bad Un pynlong ïa ki ba kin shongsuk bad ban kyrkhu ïa ki (lada kin kohnguh ïa U) ha ka ri Kanaan, kumba U la kular ha ki kpa jong ki.

U Blei U la ong ha Moses ba Un phah ïa u ha u Pharaoh na ka bynta ka kam kaba u dei ban pyndep: “Kumta mynta, leit. Nga la phah ïa me sha u Pharaoh ban wallam ïa ki briew jong Nga ki khun Israelna ka ri Egypt” (Eksodos 3:10). Sa shisien, U Blei U khot ïa ki “Ki briew jong Nga.”

Ka kam kaba katno kaba U Blei U la ai ha u shakri jong U! U Moses, namar kata, u la jubab da ka jingkylli: “Nga long uei?” kata ka mut, da ka jingsngewthuh ïa kaei kaban sa jia bad ka kam kaba ryngkat ka jingkitkhlieh jong u kaba un sa dei ban leh, u Moses u lyngngoh balei ba ïa uba kum ma u la jied. Hangne, ha kaba sdang, ngi la lah ban sngewthuh ïa ka jinglong jong u, uba sngewrit, bad ïa ka jingsngew bym bit-dor na ka bynta ka kam ïa kaba la khot ïa u ban trei.

`Balei ba ka jingsngewrit, bad ka jingsngewthuh ïa “Ka jingbym sngew bit-dor”, ka long kaba kongsan na ka bynta jongno jongnokiba wad ban bud ïa U Trai ban leh ïa kaei kaei na ka bynta jong U?`