---
title:  Ka Jingpyrkhat shuh shuh
date:   19/09/2025
---

Pule bniah ia ka Ellen G. White, “ka jingiamane blei thaw ha Sinai,” pp. 635–652, Ki Kpa Tymmen bad Ki Nongiathuhlypa.

Ha kawei ka sngi kaba dum, u kpa bad u khun ki la leit jngoh ia kawei ka iingmane bah. Katba ki dang peit ia ki jingkhang ïit kiba don ki dur ba itynnad jong ki jingjia bapher bapher jong ka Baibl, ka sngi ka la sdang ban shai kynsan lyngba ka dur rong jong ki briew, ka la pynshai phyrnai ia ki da ka jingshai kaba phylla. U khynnah rit u la kylli ia la u kpa: “Pa, mano kine ki briew?” U kpa um tip shibun shaphang ka niam Khristan, U Khrist, ne ki synran jong U hynrei u la jubab stet: “Kine ki briew ki long ki Khristan.” Kane ka dur kaba itynnad ka la sah ha ka jingmut jong u khun. Ha kawei ka sngi u nonghikai jong uta u khynnah u la kylli ha ka klass: “Ko khynnah, phi tip mano ba dei ki Khristan?” Uta u khynnah rit u la kynmaw ia ka dur kaba phyrnai ha ka iingmane bah bad u la jubab: “Nga tip; ki Khristan ki long ki briew kiba tyngshain.” Ha ka juh ka laiñ, U Jisu u la ong ha ki nongbud jong U, “To pynshai kumta ia ka jingshai jong phi ha khmat ki briew, ba kin iohi ia ki jingleh babha jong phi bad ioh iaroh ruh ia U Kpa jong phi uba ha ki bneng.” (Math. 5:16, NKJV). Tang ki briew kiba tyngshaiñ ki lah ban long ki nongtrei jong ka jingkylla.

**Ki Jingkylli Ban Ia Kren Lang:**

`“Lada ngin pynrit ialade ha khmat U Blei, bad ban long kiba sbun bad kiba don akor bad kiba sngewrit bad kiba sngewsynei, kin don shispah kiba kylla kaba mut sha ka jingshisha ha kaba mynta ka don tang kawei.”—Ellen G. White, Testimonies for the Balang, vol. 9, ka p. 189. Kaei ka khubor kaba donbor kaba don hangne na ka bynta jong ngi baroh shaphang kumno ki jinglong jong ngi, ki kam bad ki jingsngew jong ngi ki ktah ia ka jingsakhi jong ngi?`

`Eksodos 34:6, 7 la khot beit ia Ioannis 3:16 jong ka Testament Barim. Balei?`

`Kumno phi lah ban batai ia ka jingitynnad jong ka jinglong U Blei, katkum ka jingpynpaw ialade jong U Blei ha ka Eksodos 34:6, 7, sha ki briew kiba kylli uei u long U Blei jong phi?`

`Ha ka klas, ai ba ki briew kin iakren kumno ka jinglong bad ki kam jong ki briew kiba kam ba U Khrist u ktah ia ka jingiaid jong ki. Kata ka long, kaei ka jingktah jong kito kiba la long kiba sbun, kiba kynrei ka jingisnei, kiba kiba sngewrit, bad kiba map haka jingiashem jong phi hi? Ha kajuh ka por, kumno ki “Khristan” ki bym sbun, ki bym map bad kiba sngew sarong ki la ktah ia ka jingiaid jong phi bad U Trai?`