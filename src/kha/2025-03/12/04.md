---
title:  “Sngewbha, To Pyni Ha Nga Ia Ka Burom Jong me”
date:   16/09/2025
---

Hadien ka jingialeh pyrshah lyngba u khun masi ksiar, u Moses u la kyrpad na ka bynta ki briew U Blei bad u kwah ban ioh jingsngewskhem ba U Trai un iai bteng ban ialam ia ki sha ka Ri Jingkular. Hapoh ka jingim jong u, u kwah ruh ban ithuh kham bha ia U Trai.

`Pule Eksodos 33:18–23. Kumno U Blei U la jubab ia ka jingkyrpad jong u Moses ban iohi ia ka burom jong u?`

“Sngewbha, pyni ha nga ia ka burom jong me,” u Moses u la kyrpad ia U Trai. Ha ka jingisynei jong U, U Trai u la pynpaw shisha ia ka burom jong U ha u. Hynrei, haba U jubab ia ka jingkyrpad jong u Moses, U Blei U la kular ban pyni ia u ia ka “jingbha” jong U. Uwei u lah ban pynkut nia da kaba suk ba ka burom U Blei ka long ka jingbha jong U, kata ka long, ka jinglong jong U (peit ruh ia ka Ellen G. White, Ki Kam Ki Apostol, sla 576; Ka dur pharshi U Khrist, sla 414, 415; Ki Nongiathuhlypa bad ki Syiem, sla 313).

“Ka long ka burom jong U Blei ban ai ia ka jinglong babha jong U ha ki khun jong U. U kwah eh ban iohi ia ki shynrang bad kynthei ba kin poi sha ka kyrdan kaba ha khlieh tam.”—Ellen G. White, Ki Kam ki Apostol, p. 530. Ka burom jong u ka long ban kdup ia ki nongpop kiba la kylla bamut (peit Ki Nongiathuhlypa bad ki Syiem, p. 668) bad ban pynbiang ia kiei kiei baroh kiba donkam ban pynkylla ia ki. Ha kajuh ka por, ka long ka “burom” jong ngi ban pynpaw ia ka jinglong jong U ha ka jingim jong ngi bad ban pynpaw ia ka ha kiwei pat.

Ia kane ka jingpynpaw ia ka jinglong U Blei, ia ka jingbha, jingsbun bad jingieit ba jemnud jong U, dei ban iohi ha ki kam jong ngi. Ha kane ka rukom, ngi ioh ka lad ban long ym tang ka jingkyrkhu ia ka pyrthei hynrei ka jingshai kaba tyngshain ia ka pyrthei bneng kaba peit. Kumba u Paul u ong: “Namar nga mut ba U Blei u la pyni paw kiba khadduh eh ia ngi ki apostol kum ia kiba la buh ban iap: naba la pynlong ia ngi ka jingthadrong ia ka pyrthei, ia ki angel ruh, bad ia ki briew.” (1 Kor. 4:9, NIV). Kane ka jingpynpaw ha ka bneng jong ki bneng ka ai ha ngi ia ka jingmut bad ia ka jingthmu jong ngi kaba ngi dang shu sdang ban mut dur.

Ha ki Rom 2:4, u Paul u ong ba “ka jingsbun ka jong U Blei ka thew ialam ia me sha ka jingkylla kaba mut?” Kata, dei ka jingbha bad jinglong U Blei ba la kdew da U Mynsiem Bakhuid kaba pynngeit ia ki briew ia ka jinglong pop bad jingdonkam jong ki ia ka jingpynim. Hooid, haba ngi peit ia ka diengphna bad tip mano ba la don hangta (U Trai hi) bad balei ba U la don hangta — namar ba U la ieit ia ngi bad kane ka la long tang ma ka ka lad ban pynim ia ngi — ngi don ia ka jingpynpaw kaba khraw tam kaba lah ban long ka jingbha bad ka jinglong jong U.

`Katno ka por phi pynlut ban pynleit jingmut ha ka Diengphna bad kaei ka iathuh ia phi shaphang ka jinglong U Blei?`