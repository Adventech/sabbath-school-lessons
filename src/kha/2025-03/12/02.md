---
title:  Ka ïing Jaiñ Ka Jingiaseng
date:   14/09/2025
---

`Pule Eksodos 33:7–11. Balei ba U Blei U la ong ia U Moses ban tei ia ka ïing jaiñ jong ka jingiaseng?`

Ngim dei ban kulmar ia “ka ïingjaiñ ka jingïaseng” (ba la tei shabar jong ka jaka shong dara ki Israel) bad ka Tabernakl, kaba la tei hadien bad kaba don hapdeng ka jaka shong dara. Ngim tip katno sien u Moses u la iasyllok bad U Blei ha ka iingjain ka jingiaseng. Hynrei kawei kaba ngi tip thikna: Ki jingiakynduh jong u Moses bad U Blei ki la pynlong ia ka jingiadei paralok kaba jan hapdeng jong ki. “U Trai u la kren markhmat bad u Moses, kumba u briew u kren bad la u paralok” (Eksodos. 33:11,). U paralok u dei u briew uba ngi lah ban iakynduh bad iakren shai kham bun kiei kiei baroh bad shaniah ba un ym pynpaw satia ia kata ha kiwei pat. U paralok u dei uwei na kiei kiei kiba sngew tynnad tam ban don bad uwei na ki briew kiba sngew tynnad tam ban long.

Kumba la thoh ha ka Eksodos 19–34, ka jingiathuhkhana shaphang u Moses ka long kaba hikai ba kumno U Blei U pynkylla ia ka jingim jong ngi. Kumno U Blei U la tei ïa ka jingïadei bad une u nongïalam ba kyrpang? Ka jingpule ia ka jingim u Moses ka pyni kumno u la nangroi ha ka jingtip jong u, ym tang ia ka bor U Blei hynrei ia ka jingieit bad jinglong jong U. Kane ka long ka bynta kaba kongsan eh ban don ka jingiadei bad U Blei.

Shwa ban poi ha u Lum Sinai, ia u Moses la pyndonkam da ka borbah da U Blei wat ha ka por ba u dang pynkhreh ia ka kam nongialam kaba kyrpang. Ha ka ri Midian, katba u dang sumar ia ki langbrot, U Blei u la pyrsad mynsiem ia u ban thoh ar tylli ki kitab: U Job bad Jenesis. Nangta, ha ka jingjia kaba phylla jong ka khlaw kaba la ing, la khot ia u da U Blei ban ialam ia ki Israel na Egypt. U la iohi ia ka jingshah rem ki blei Egypt bad ki shipai kiba khlain bor ha ka Duriaw Basaw. U la peit bniah bun taiew kumno U Blei U la ialam ia ki Israel na Egypt sha Sinai. Hadien ka jingjia jong ka jingiashem kaba la pynlong ia ka khmat kaba tyngshain jong u, u la ialam ia ki Israel sa 39 snem, sha duh sha jan jong ka Ri Jingkular. Ka khubor jong ka baibl ka ong ba u Moses u long u shakri ba iaineh jong U Blei (Deut 34:5, Josh 1:1), u jingshai bym lah pynthut ha ka jingdum, u nongiathuhlypa ba long ka nuksa da uba yn thew ia kiwei pat (Deut 18:15, 18). U la long u nong wanrah ia ka jingkylla, wat la ki briew kim shym la bud ia ki jingbthah bad ki ktien jong u. Ynda ki la kohnguh ia u kumta, ki la roi.

`Ngi lah ban ioh jinghikai na u Moses namar ka jingiathuhkhana jingim ba kyrpang jong u ka iathuh ia ngi ia kaei kaba U Blei U lah ban leh haba ngi ailad ia U ban pynkylla ia ngi. Kiei ki katto katne ki jingkylla ha ka jingiaid jong phi bad U Blei, ha kaba phi ithuh kumno U trei da ka bor ha ka jingim jong phi?`