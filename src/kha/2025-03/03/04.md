---
title:  U “Nga” Bakynja-Blei
date:   15/07/2025
---

U Moses bapli! Nyngkong u shah dumok ha u Pharaoh, bad u hadien shah tim ha ki briew jong u hi.

Kumta u Moses u wallam ki jingud sha U Blei.Namar ka jingkthang bad ka jingduhmynsiem ïa ka jingshem shitom kaba kham jur jong ki Israel, u la kylli: “‘ Ah Trai, na ka balei ba me la pynsniew ïa une u paidbah? Balei ba Me la phah ïa nga? Namar naduh ba nga la wan ban kren ha U Pharaoh ha ka kyrteng jong Me, u la pynsniew ïa une u paidbah; bad mem shym la pyllait noh satia ïa la ki briew’ ” (Eksodos. 5:22, 23). Ngi lah ban sngewthuh ïa ka jingbym sngew-hun jong u Moses ïa U Blei, haba ngi pyrkhat ïa ka jingïashem jong u.

Ka jingphai ktien jong U Blei ïa u Moses ka long kaba khlaiñ katta katta.Un pyndep ha ka rukom kaba dei ruh. “‘Ynda kumta U Trai U la ong ha U Moses, “Mynta men ïohi kaei ba Ngan sa leh ïa U Pharaoh: naba da ka kti ba donbor un pyllait noh ïa ki, bad da ka kti ba donbor un pynmih noh ïa ki na ka ri jong u’ ” (Eksodos. 6:1).

`Pule Eksodos 5:22–6:8. U Blei U jubab kumno ïa u Moses, bad ka jingshisha aïu ba la pynpaw hangne?`

U Blei Un ym shukren; mynta Un sa ïeng na ka bynta ki briew jong U. U la pynkynmaw ïa u Moses ïa ki katto katne ki jingshisha kiba bymjukut: (1) “Nga long U Trai”; (2) Nga la paw ha ki kpa-tymmen bad Nga la pynlong ka jutang bad ki; (4) Nga la kular ban ai ha ki ïa ka ri Kanaan; (5) Nga la ïogsngew ïa ka jingud jong ki khun Israel; bad (6) Nga la kynmaw ïa ka jutang ban ai ha ki ïa ka ri jingkular.

Peit ïa ka jingïaiban ïa ka kyntien ‘Nga’“Nga U Trai Uba U Blei jong phi,” Nga la leh kumne kumtai, kumta phi lah ban shaniah ïa Nga, ïa kaei kaba Nga la kular.

U Trai mynta U la pynbna da kaba shai bha ba Un sa leh saw tylli kiei kiei kiba khraw na ka bynta ki Israel namar ba U long U Blei ba im jong ki: (1) “ ‘Ngan ïalam noh ïa phi na ka lyngkor jong ki nong Egypt;’ ” (2) “ ‘Ngan pyllait ïa phi na ka jinglong mraw’ ” (3) “ ‘Ngan siewspah ïa phi da ka kti ba la kner bad ki kam kiba khraw bad ki jingbishar;’ ” bad (4) “ ‘Ngan shimti ïa phi kum ki briew jong Nga bad Ngan long U Blei jong phi’ ” (Eksodos 6:6, 7).

Kine ki saw tylli ki jingleh bakynja-blei kin pynskhem bad kin long ka jutang ha ka jingïadei jong ki bad U Blei, U Blei U long U pdeng ha kine ki jingjia baroh, bad ki khun srael kin longki nongïoh ïa ki jingkyrkhu baroh kiba U Blei U la tyrwa ïa kine kum ki jingaiei sngewbha, lyngba ka jingieit; kiba Ula leh na ka bynta jong ki, bad U dang ïaileh mynta ruh, na ka bynta jong ngi ruh.

`Mano de na ki briew kiba ngi lah ban shem ha ka Baibl kiba la ud sha U Blei—bad ki don ruh ki daw kiba biang? Balei ba kam long kaba bakla ban leh kumta, hateng hateng ban theh la ka mynsiem sha U haba don ki jingjia? Balei ba ïa ki dei ban leh da ka jingngeit bad ka jingshaniah?`