---
title:  Ka Jingsdang Kaba Jwat
date:   14/07/2025
---

Watla u Moses u la lah ban tip, naduh kaba sdang, ba kaei kaba U Blei U la phah ïa u ban leh kan ym long kaba suk (na kata ka daw u la pyrshang ban kiar), hynrei um da tip bha pat kaei kaban jia hadien.

`Pule Eksodos 5:3–23. Kiei ki jingjia kiba u Moses bad u Aaron ki la kynduh ha kaba sdang jong ka jingleitïashem ïa u Pharaoh?`

Wat hashuwa ban leit ïakynduh bad u Pharaoh, u Moses bad u Aaron ki la lum ïa ki rangbah jong ki Israel, bad ki la ïathuh ha ki ïa ki ktien U Blei, bad ki la pyni ruh ha ki ïa ki dak kiba U Blei U la phah ïa ki ban leh, kaba la pynlong ïa ki Israel ban ngeit ba U Trai Un sa pyllait ïa ki na ka jinglongmraw. Kumta ki la mane ïa U Trai.(Eksodos 4:29– 31).Ka jingkhmihlynti jong ki ka la long kaba khraw eh: ba U Trai Un sa pyllait ïa ki Hebruna ka jinglongmraw—khatduh ïawai!

U Moses kumta u la leit sha u syiem jong ka riEgypt ryngkat ka jingdawa na U Blei, bad kiei kiei ki la kylla long pynban ka jingeh ïa ki Israel. Ka jingjynjar jong ki ka nang kham khraw pynban, bad ka jingtrei jong ki kaba man la kasngi ka la kham jynjar bad kham eh shuh shuh.Ïa ki la kynnoh ba ki jaituh; ïaki la kham ban khia; ba ka jingshakri jong ki ka la long kaba kham eh ban ïa kaba mynshuwa.

Ki nongïalam jong ki kim sngewtynnad, bad ka jingïaleh jong ki pyrshah ïa u Moses bad u Aaron ka la long kaba isait-met, bad (kaba ngi sa ïohi kham hadien) ka la long kum ka jingmaham ne ka dak jong ki jingïashem kiban kham eh ha ki snem kiban wankiba u Moses un sa ïakynduh bad ki briew la jong.

`Pule Eksodos 5:21, buh ïalade ha ka jaka jong kine ki briew katba ki la ïakynduh bad u Moses bad u Aaron. Balei ba ki ong ïa kaei ba ki la ong?`

Kam long kaba eh ban ïohi balei ba kine ki briew ki la sngewthut ïa u Moses (“‘Ai ba U Trai Un khmih ïa me bad Un bishar,’ ” ki la ong). Ki la pyrkhat ba u Moses u la wan ban pyllait ïa ki na ka jinglongmraw na ri Egypt hynrei ym ban kham pynjynjar ïa ka jingim jong ki ha ki kti jong ki nong Egypt.

Kumta, nalor ba ki hab ban ïaleh bad ki nong Egypt, u Moses bad u Aaron ki hab ban ïaleh sa bad ki briew la jong ruh.

`Kino ki lynti kiba kham bha ha kaba phi lah ban wanrah kum ka lad ha ka jingïadei kam bad ki nongïalam ha ki balang jong phi haba ki mih ki jingïakajia bad ki jingbym ïahab jingmut kiba phimlah ban kiar?`