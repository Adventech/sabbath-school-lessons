---
title:  Ka Jingsdang Ka Ba Eh
date:   12/07/2025
---

### Dkhot Baibl ban pynkhreh ia ka Lynnong

Eksodos. 5:1–23; Jingpynpaw 11:8, Eksodos 6:1–13, Salm 73: 23–26, 2 Korinth 6:16, Eksodos 6:28–7:7.

> <p>Dkhot Spel-lyndet</p>
> “Te hadien kata u Moses bad u Aaron ki la ïaleit hapoh, bad ki la ïathuh ha U Pharaoh, Kumne u ong U Trai Uba U Blei jong ki Israel, to pyllait noh ïa u paidbah jong Nga, ba kin ïoh rakhe ïa ka jingkhawai niam ïa Nga ha ri khlaw. 2 Bad u Pharaoh u la ong, U Trai u long uei, ba ngan kohnguh ma nga ïa ka ktien jong U ïa kaban pyllait noh ïa ki Israel? Ïa U Trai ngam ithuh, bad ïa ki Israel ngan ym pyllait noh keiñ” (Eksodos 5:1,2 ).

Kiba bun na kiba ngeit ki pyrkhat ba haba uno uno u la jied ban bud ïa U Blei, u/ka ki shem ba kin dap tang da ka jingkmen, ka jingdap kyrhai bad kiba dap da ka jingjop. Kata kam dei ban ïailong kaba shisha, hynrei, kumba ka Baibl hi ka pynpaw. Teng teng ki wan paw ki jingpynwit, bad ki jingeh kiba thymmai.Kane ka long kaba pynduhjingkyrmen shibun eh, bad ka wanrah shibun ki jingkylli kiba ngim ïoh jubab da kaba suk, ne ka paw kumba ym don kano kano ka jubab.

Kito kiba shaniah ha U Blei ki hab ban kynduh shibun ki jingtynjuh. Haba ngi ïai-neh, kumta U Blei U wanrah ki jubab ha ka por bad ka rukom jong U hi.Ki lynti jong U lehse ki lah ban long pyrshah ïa ka jingkhmih-lynti jong ngikaba ngi kwah ban ïoh noh kloi ïa ka jubab, hynrei ngi dei ban nang ban shaniah ha U, kam pher kaei kaba jia.

Kumta ka mat jingïakren mynta ka taïew ka dei shaphang u Moses bad ka hukum ban ïalam ïa ki briew jong U Blei naEgypt—ka long kaba shai kumba u ïohsngew da kaba shai eh khlem jingbakla, shisha ki kynthup ruh bad ki kam bah. Bad ba U Blei U la kren ha u hi, da kaba shah ïa u ban tip kaei kaba U kwah ïa u Moses ba u dei ban leh.

Katno kan long kaba suk, ha kata ka por, na ka bynta u Moses, ban tip thikna ba ïa u la khot da U Blei bad ba U la ai ha u ka kam kaba shai ba u dei ban leh?

Hooid kan long kaba suk ïa u ha kata ka por ym dei?

Pule shuh shuh.

_*Pule ïa ka lynnong jong kane ka taïew ban pynkhreh na ka bynta ka Sabbaton, July 19._