---
title:  Ka Jingiathuhkhanna Kaba Jia Shisha
date:   18/07/2025
---

_Da u Andrew McChesney_

### Ki Shrieh Ha ïing-Mane

Ki shrieh ki la long ka jingma ïa ki jingrep jong ki briew ha ki lyngkha ha Mozambique.U António Cuchata u la ïoh ka jingbthah kaba pyrkhing na u kpa ban un beh ïa kita ki shrieh sha jngai. Hynrei, u António um kwah ban trei ha ka sngi sabbaton. Dang shen u dang shu dep ai la ka dohnud sha U Jisu lyngba ka jingpynbaptis, bad u la kwah ban pynlut ka por ban leit jingïaseng bad ki para-bangeit ha ka ïingmane Seventh-day Adventist. U António un leh kumno? U la dem khohsiew bad duwai, bad u la leit sha jingïaseng.

Ki shrieh vervet ki la long ka jingeh kaba khraw ha ki lyngkha jong ki briew kiba im ba shong ba sah ha ki thaiñ ba u António bad ka longïing jong u ki sah ha ki phang shathie ka Africa.Kine ki shrieh ki long kiba ïong ka durkhmat bad u shñiuh uba bthuh, ki jrong kumba 16 haduh 20 inshi ka jingjrong haba ki ïeng. Ki kynhun kiba don kumba 10 haduh 70 tylli ki ju wan ban pynjot ïa ki jaka thung phan-dieng, phan-karo, ki kynja-ri, ki lyngkha shana-badam bad kiwei kiwei ki jait jingthung.

U Kpa u la khuslai ïoh ba kin ym ïoh jingmih ei ei lada ki shrieh ki wan ban pynjot ïa ki jingthung jong ki.Um ju ai jingmynjur ruh ïa u khun jong u ban leit jingïaseng sha ka balang Adventist. Namar u la pynheh pynsan ïa u António ha kawei pat ka jingngeit, bad u la lyngngoh ruh balei ba u khun jong u u la kwah ban leit jingïaseng ha ka ngi ba hynñiew, ka sngi sabbaton. U kpa um sngew ei ei lada u khun jong u un ym leit trei ha ka sngi robibar ban sumar ïa ka lyngkha, bad u la ong ïa u António ba u dei ban ïarap ha ka sngi sabbaton.

U António u ieit eh ïa la u kpa.U khlem thmu hi ruh ban long Seventh-day Adventist, hynrei u para arkmie jong u pat u dei u Adventist bad u ju ïapule Baibl lang bad u. Ïa u la pynngeit ba u dei ban bud ïa kaei kaba u la tip, kaba kynthup ruh ba u dei ban kohnguh ïa ka hukum kaba saw, “Kynmaw ïa ka sngi sabbaton, ban rakhe khuid ïa ka. 9 Hynriew sngi men trei, bad men leh ïa ka kam jong me baroh; 10 hynrei ka sngi kaba hynñiew ka long ka sabbaton ïa U Trai U Blei jong me: ha kata men ym leh kaei kaei ruh ka kam, ma me, lymne u khun jong me, lymne ka khun jong me, lymne u mraw jong me, lymne ka mraw jong me, lymne ka jingri jong me, lymne u nongwei uba hapoh ka phalor jong me.” (Eksodos 20:8-10).

Kumta u António u la dem khohsiew bad u la duwai, “Ah Blei Baieit, sngewbha wat ym shah ïa ki shrieh ba kin wan sha ka lyngkha jong ngi katba nga dang don ha ïingmane.” Kumta u la leit jingïaseng ha ka ïingmane Adventist ha Casa-Nova, kaba jngai kumba 15 mer na ka lyngka jong ki.

U António um tip shuh kaei ban khmihlynti ynda un poi ha ïing. Ha ka jingkmen jong u, kita ki shrieh ki don shajngai baroh shisngi. U la leh kumjuh ha ka Sabbaton kaba bud, kumta ruh ki shrieh kim shym wan sha lyngkha jong ki. Man la ka sabbaton katba u António u dang sah ha ïing, ki shrieh ki kiar naka lyngkha jong ki katba u la leit jingïaseng ban mane ïa U Blei.

U kpa jong u, u kyntait ban ngeit ba kata ka dei ka kam-bah, hynrei u António u la dap da ka jingsngewnguh ïa U Blei. Haduh mynta, hadien bunsnem, u dang sngewlyngngoh ïa ka jingsumar U Blei.

“Ki shrieh ruh ki sumar sabbaton,” u la ong.

Duwai ba ïa ka Gospel yn lah ban ïa lap ha Mozambique bad sha kiwei de ki ri ha ka phang shathie jong ka Africa-Indian Ocean Division, kiban sa ïoh ïa ka jingkynshew 13 sabbaton jong kane ka quarter.

Kaba ka General Conference Office jong ka Adventist Mission, kaba pyndonkam ïa ka jingkynshew Sabbath School missionban pynphriang ïa ka Gospel ha baroh ka pyrthei. Pule ïa kiwei de ki jingïathuhkhana man ka sngi na [AdventistMission.org](https://AdventistMission.org).