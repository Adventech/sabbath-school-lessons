---
title:  Ki Rymiang Shyntur Ba Khlem Ot-sher
date:   16/07/2025
---

U Trai shisha U la ai ha u Moses katto katne tylli ki jingkular kiba khraw kiba Un sa leh.Watla kita ki jingïashem ki la ai mynsiem ïa u Moses, kita ki jingai-mynsiem kim neh slem, kiba u la ïoh na ka jubab jong ki briew jong u.

`Pule Eksodos 6:9–13. Kaei kaba la jia hadien, bad ka jinghikai aïu ngi lah ban shim na kane ka jingïathuhkhana haba ngi ïakynduh ki jingduh-mynsiem bad ki jingïaleh ha ka jingim?`

Ki Hebru ki la duh mynsiem da ka jingsngewsih, ka jingjynjar jong ka jingtrei shitom ba ki khlem shah-shkor ïa ki ktien u Moses kiba ai ka jingpynthikna ba U Blei Un pyndep ban ai ïa kaba U la kular.Ki la ap la slem eh na ka bynta jong ka, bad ïa ka jingkhmih lynti jongki ym shym la ïohi. Balei kan kham pher mynta? Ki la duh mynsiem bad duh jingkyrmen, ïa ki la pynkthang namar ha ka sien kaba nyngkong ha ka jingim jong ki, ki la ïohi ïa ka jingkyrmen jong ka jingpyllait.

Pynban, mano bym ïashem kum ki?Mano uba ha ki ktto katne ki jingjia ubym sngewduhmynsiem, duh jingkyrmen, bad ubym sngew-hun lane uba la shah kyntait na U Blei?

Kynmaw ïa ka jingïathuhkhana shaphang u Job?Kumno shaphang u Asaph, u nongthoh Salm uba la sngewdukha halor ka jingkylli ïa ka jingroi jong ki bymman bad ka jingjynjar jong kiba hok?Pynban, watla u la hab ban ïaksaid ha ka jingïashem jong u, u Asaph u la don ka jingphla kaba phylla ïa ka jingngeit jong u: “La kumta ruh nga long bad Me barobor: Me la bat ïa ka kti kamon jong nga. 24. Men ïalam ïa nga da ka jingpyrkhat jong Me, hadien kata men diangti ïa nga sha ka burom. 25. Nga don ïano ha bneng hynrei tang Ma-Me? Bad ym don ha ka khyndew uba nga kwah nalor jong Me. 26.Ka doh jong nga bad ka dohnud jong nga ki duh noh: hynrei U Blei U long ka bor ka dohnud jong nga bad ka bynta jong nga junom.” (Salm 73:23–26).

Lyngba ka history jym-blei, U Blei U pynthikna ha ki briew jong U ba U don bad ki(Isaiah 41:13, Mathaios 28:20).U ai ha ki ka jingsuk jong U, ka jingpyntngen jong U, bad U pynkhlaiñ ïa ki ba ki lah ban ïaid lyngba ïa ki jingeh jong ka jingim(Ioannis 14:27; 16:33; Philipi 4:6, 7).

Ka rukom jong ka Jutang, “ ‘Ngan shim ruh ïa phi ban long ki briew ïa Nga, ma Nga ruh Ngan long U Blei ïa phi’ ” (Eksodos. 6:7), kaba pynpaw ïa ka jingangnud jong U Blei ban don ryngkat bad ki jong U.

`Pyrkhat halor kane ka jingkren “ ‘Ngan shim ruh ïa phi ban long ki briew ïa Nga, ma Nga ruh Ngan long U Blei ia ph’” (Eksodos 6:7). Watla kane ka jingkren ka don jingïadei tang bad ki, kumno ngi lah ban pynïadei bad ngi marwei marwei, bad kumno kane ka jingïadei ka lah ban paw ha ka jingim ba man la ka sngi jong ngi? (peit ruh 2 Korinth 6:16)`