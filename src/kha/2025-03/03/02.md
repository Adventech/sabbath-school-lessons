---
title:  U Ei U Trai
date:   13/07/2025
---

Ban bud ïa ka jingbthah jong U Blei, u Moses u la leit sha u pharaoh ban sdang ïa ka kam kaba u la dei ban leh noh, kabau Moses, u la dei ban “Ïalam noh ïa ki khun Israel, na Egypt” (Eksodos 3:10).

`Kaei ka jubab ba u pharaoh u la ai kum ka jubab jong u ïa ka hukum U Blei, “Shah ïa ki briew jong Nga ban leit noh” (peit Eksodos. 5:1, 2), kaei ka bynta kaba kongsan ba ngi lah ban shem ha kane ka jubab?`

“Uei U Trai?” u Pharaoh u pynbna, ym namar ba u don ka jingthrang ban tip shaphang jong U, hynrei kum ka jingkren ibeiñ ne ka jingkren pynpoh dor bad ka jingkyntait ïa Une U Blei, ïa Uba um ithuh. “‘Ngam ithuh ïa Uta U Trai’ ” u la kren da ka jingsarong.

Katno ngut ki briew lyngba ka history kiba la kren ïa ka juh?Katno ka la long kaba shyrkhei, namar kumba kren U Jisu hi, “Kane te ka long ka jingim bymjukut, ba kin ïoh ithuh ïa Me U Blei Uba shisha tang ma Me hi, bad ïa U Jisu Khrist, ïa Uba Me la phah.” (Ioannis 17:3).

Ka Egypt, ryngkat bad u pharaoh kum u syiem, ki long ka syrngiew ïa ki bor kiba kyntait ïa ka jingdon U Blei bad ïa ka iktiar jong U. Ka dei ka bor kaba ïeng pyrshah ïa ka bor U Blei, ïa ka Ktien bad ïa ki briew jong U.

Ka jingpynbna ba bud jong u ka long “Ngan ym shah ïa ki Israel ban leit” ka kham palat ban ïa kano kano ka jingpyrshah ïa U Blei Ba-im, Da kaba pynlong ïa ka Egypt kum ka dak, ym tang na ka bynta ka jingkyntait jong ki ïa U Blei, hynrei na ka bynta ba kane ka bor ka dei ruh ka nongïaleh pyrshah jong U.

Kam long kaba phylla ba kiba bun hi ki ïohi ha ki spah snem kiba hadien ïa kane ka juh ka rukom pyrkhat, ha ka French Revolution (Ka jingïakhih ha France)(peit ruh Isaiah 30:1–3 bad Jingpynpaw 11:8).U Pharaoh u la pyrkhat ba u dei u blei ne ba u dei u khun jong u blei—ka jingngeit ba kyllum jong ki katkum ka jingngeit ba ki don ka bor ba khraw tam, ryngkat ka jingkhlaiñ bor, bad ka jingstad.

“Na baroh ki ri kiba la pyni ha ka jingïathuhkhana ha ka Baibl, dei ka Egypt kaba la pynpaw da ka jingsarong bad kaba la kyntait ïa ka jingdon jong U Blei bad kaba pyrshah ïa ka hukum jong U.Ym ju don u syiem uba nud ban rah la ki kti pyrshah ïa ka iktiar jong ka bneng kumba leh u syiem jong ka Egypt. Haba ïa ka khuborla wanrah sha u da u Moses, ha ka kyrteng jong U Trai, u Pharaoh da ka jingsarong u la jubab: ‘Uei U Jehovah, ba ngan shahshkor ïa U ban shah ïa ki Israel ban leit?Ngam ithuh ïa U Jehovah, bad ngan ym pyllait ïa ki Israel ban leit,’ Eksodos 5: 2. Kane ka dei ka jingbymngeit-blei, bad ki ri kiba ïengpli da ka Egypt kin ai ka juh ka jingkyntait ban pynpaw ka juh ka jingkam jong ka jingbymngeit bad ka jingïalehpyrshah ïa U Blei. E. G. White, The Great Controversy, p. 269.

`Lada don ba kylli ïa phi, phi ithuh ïa U Trai? Kumno phin ai jubab?Lada hooid, phin ong U long kumno, bad balei?`