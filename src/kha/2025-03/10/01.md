---
title:  Ka Jutang Bad Ka Nongmuna
date:   30/08/2025
---

### Dkhot Baibl ban pynkhreh ȉa ka Lynnong

Exodos. 24:1–18; 1 Korinth. 11:23– 29; Levitikos. 10:1, 2; Ezekial. 36:26–28; Exodos. 25:1–9; Exodos. 31:1–18..

> <p>Dkhot Spel-lyndet</p>
> “U Moses te u la wan iathuh ha uta u paidbah ia ki ktien U Trai baroh, bad ïa ki jingbishar baroh: te uta u paidbah baroh u la iathuh da kawei ka ktien, u da ong ruh, ïa ki ktien baroh kiba U Trai u la ong ngin leh keiñ.” (Exodos. 24:3,).	

Kum U Blei jong ki, U Nongthaw bad U Nongsiewspah jong ki, U Trai U la kwah ban don ryngkat bad ki briew jong U bad ban shong hapdeng jong ki. U la thaw ia ngi ban don ha ka jingiasyllok kaba jan bad U. Kumta, lada lah ban don ka jingiadei kiba bha bad kiwei pat ki briew kaba ngi lah ban tei ha ka por bad ka jingpyrshang, kumjuh ruh ka long bad ka jingiadei kaba beit jong ngi bad U Blei. Ka lah ban long ka jingiashem kaba kyntiew bad kaba pyndap sanpura, hynrei tang lada ngi pynlut por bad U. Ha ka jingtreikam, kane ka mut ban pule ia ka Ktien jong U (U Blei U kren ha ngi), ban duwai (ban plie ia ki dohnud jong ngi sha U Blei), bad ban phla sha kiwei pat shaphang ka jingiap, ka jingmihpat bad ka jingwan phai pat jong U Khrist (ban iashim bynta ha ka mishon U Blei). Katba U Blei U dang kyrkhu ia ngi, ngin long ka lad jong ki jingkyrkhu sha kiwei pat.

Ka jingpynleit jingmut ka dei ban long sha U Blei, ym sha lade (Heb. 12:1, 2). Da ka jingpyniasoh jong ngi bad U, U Blei U lah ban pynkupbor ia ngi ban bud ia ki jinghikai jong U, kaba mut ka jingkohnguh ia ka Ktien jong U. Kam long kaba phylla ba ia ka pateng kaba khatduh jong ki nongbud U Khrist la batai kum ki briew “kiba sumar ia ki hukum U Blei bad ia ka jingngeit U Jisu” (Jingpyn 14:12, NKJV).

Ka long kaba suk, shisha: ngi ieit ia U Blei, bad, na kata ka jingieit, ngi kohnguh ia U.

_*Pule ia kane ka lynnong mynta ka taiew ban pynkhreh na ka bynta ka Sabbaton, September 6._