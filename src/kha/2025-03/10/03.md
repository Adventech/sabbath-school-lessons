---
title:  Kaba iohi Ia U Blei
date:   01/09/2025
---

`Pule Exodos 24:9-18. Kaei ka jingshem kaba phylla kaba la ai ha ki khun Israel hangne?`

Hadien ka jingpynskhem biang ia ka jutang bad U Blei, u Moses u la kiew biang ia u lum Sinai. Ha kaba sdang jong kane ka jingkiew, u Moses um shym la don marwei. U la don ka kynhun kaba bha tam jong ki 73 ngut ki nongialam Israel. Na ka bynta ki nongialam, kane ka la long ka jingshem kaba ha khlieh duh: ki la iohi ia U Blei, bad arsien ka jingthoh ka pynshai ia kane ka jingshisha kaba phylla. Ka la long ruh ka por ia ki nongialam, da kaba ia bam lang, ban pynskhem ia ka jutang bad U Blei. Kane ka long ka jingkhawai, bad U Blei jong ki Israel u long u Nongpynbeit jong ki. Ia kine ki nongialam la shah pyndon burom shibun eh ha U Blei.

Ha Middle East ha ki por jong ka Baibl (bad wat haduh kine ki sngi mynta), ka jingbam lang ka long ka jingshem kaba khraw, ka burom kaba khraw, bad ka kabu ka lad. Ka la tyrwa ia ka jingmap bad la pynlong ia ka jingiateh jong ka jinglong paralok. Ka mut ban don na ka bynta iwei ia iwei pat bad ban iasah lang ha ki por jingjynjar bad ki jingeh. Da kaba iabam lang, ki la kular iwei ia iwei pat, khlem kino kino ki ktien, ba lada jia ei ei ia kawei ka liang, kawei pat ka donkam ban wan iarap. Ban shah khot sha ka jingbam ka long ka jingbam kaba kyrpang kaba ym shym la kot sha baroh.

Katba ban kyntait ia ka jingkhot sngewbha ka long kawei na ki jait jingshah niewbei√± kaba sniew tam. Kane ka iohi ka iarap ia ngi ban sngewthuh ia ki jingiathuhkhana ha ka Testament Bathymmai ha kaba la kynthoh jur ia U Jisu Khrist namar ba U la iabam lang bad ki nongpop (Luk. 5:30). Haba ki bangeit ki rakhe ia ka jingkhawai U Trai, ki tei ruh ia ka jingiadei kaba jan bad kiwei pat ki bangeit kiba long ki nongpop kum ma ki. Ha kane ka jingbam, ngi rakhe ia ka jingmap bad jingpynim kaba ngi don ha U Jisu (peit Math. 26:26-30, Mark. 14:22-25, 1 Kor. 11:23-29).

Kaba sngewsih ka long ba katto katne na ki briew kiba la leit kiew ryngkat bad u Moses hadien ki la hap ha ka pop bad ki la duh noh ia la ka jingim (peit Lebitikos. 10:1, 2, 9). Wat la ki la don ka jingshem kaba jan bad U Blei hangta, hynrei kim shym la pynthymmai ne kylla kaba mut da kata ka jingiashem. Ka long ka jinghikai kaba khrawbor shaphang kumno ka jingdon ia ka jingshisha bad ki lad barieh kam mut ba ka jingkylla kaba mut ka shuwan hi. Da kaba ki la mad ia kaei kaba ki la leh, kine ki rangbah ki la dei ban long kiba khatduh eh ban leh ia kaei kaba sngewsih kaba ki la leh ha kaba kut.

`Pynleit jingmut kham bun ha ka jingiathuhkhana jong kine ki briew kiba don ia ka kabu, wat ki khun shynrang jong u Aaron ruh. Kaei ka jingmaham kaba kane ka dei ban ai ha ngi, kum ki Adventist, kiba, da ka jingshai ba la pynkhamti ha ngi, ki long da shisha ka lad ka kabu?`