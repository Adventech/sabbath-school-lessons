---
title:  Ka Bor Ban Kohnguh
date:   02/09/2025
---

`Pule Ezekiel 36:26–28, Kumno ka jingkohnguh ka don ha ka jingim jong ngi?`

Ha ki lai tylli ki khep, ki Israel ki la pynbna da ka jingsngewrit ba kin kohnguh ia U Blei (Eksod. 19:8; Eksod. 24:3, 7). Ka jingkohnguh ka long kaba donkam, wat lada ka Baibl ka hikai ba ngi ki briew ngi long kiba tlot, kiba lapait lapra, kiba suk ban kyllon, bad kiba pop. Ia kane ka jingshisha kaba sngewsih la pynpaw ym tang lyngba ka histori jong ki Israel hyndai hynrei lyngba ka history jong ki briew jong U baroh.

Kumno, te, la pynlah ia ngi ban bud ia U Blei da kaba iaineh?

Ka khubor kaba bha ka long ba ia kaei kaba U Blei U hukum, U ai bor ia ngi ban leh. Ka jingiarap kaba ym don hapoh jong ngi ka wan na shabar, kaba pynlah ia ngi ban leh ia kaei kaba U Blei U dawa. Ka dei ka kam jong U. Ha ka nongrim jong ka Theology jong u ba la thoh kyllum ha u Esekiel 36:26, 27, u nongiathuhlypa Esekiel u pynpaw shai bha ia kane ka mat. Tang U Blei uba lah ban leh ia ka jingpynkylla ia ka dohnud, bad U leh ia kata da kaba weng noh ia ka dohnud maw jong ngi bad bujli ia ka da ka dohnud kaba jemnud kaba long doh. Kumba u Joshua u la pynkynmaw ia ki nongsngap jong u: “Phim lah ban shakri ia U Trai” (Josh. 24:19,).

Ngi lah ban kut jingmut ban bud ia U Blei; kata ka dei ka bynta jong ngi. Ngi dei ban pynlong ia ka jingjied, ka jingjied kaba na kapor sha ka por ban aiti ha U. Bad kata ka long namar ba ngim don ka bor ban pyndep wat ia ka jingjied kaba sngewthuh jong ngi ban shakri ia U. Hynrei haba ngi aiti ia ka jingtlot jong ngi ha U Blei, Un pynlong ia ngi kiba khlain. U Paul u ong: “Haba nga tlot, hangta nga long uba khlain” (2 Kor. 12:10,).

Peit ia ka jinglong Blei kaba ong “Nga” ha u Esekiel 36:24–30: U Blei U lum, U pynkhuid, U weng, U ai, U buh bad U pynkhih ia phi ban sumar bha ia ka hukum jong U. Kaei kaba U leh, phin sa leh. U pynithuh ia phi, bad lada phi iadei paralok bad U, ka jingleh jong U kan long ka jingleh jong phi. Ka jingiatylli hapdeng U Blei bad phi kan long kaba donbor, kaba khrawbor bad kaba khi-im.

Sa shisien, ka jingshonjur ha kane ka bynta ka long halor ka jingleh U Blei. Ka jingpynkylla ktien kaba thikna ka long kumne: “Ngan ai ïa U Mynsiem jong nga ha phi, bad ngan leh ba phin ïaid ha ki aiñ jong nga bad phin sumar ïa ki hukum jong nga, bad phin leh.” U Blei u hukum ia ki briew ban kohnguh bad nangta u ai ia ka bor ban kohnguh. Ia kaei kaba U Blei U dawa na ki briew jong U, man kapor U iarap ia ki ban leh. Ka jingkohnguh ka long ka jingai jong U Blei (ym tang ka jingleh ne jingjop jong ngi), kumba ka jingpynksan bad jingpynim ki long ki jingai jong U ruh (Phil 2:13).

`Lada la kular ia ngi ia ka bor ban kohnguh, balei ngi shem ba ka long kaba suk ban hap ha ka pop la kumno kumno ruh?`