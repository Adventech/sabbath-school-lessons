---
title:  Ka Jingpyrkhat shuh shuh
date:   05/09/2025
---

Pule Ellen G. White, “Ka Tabernakl bad ki jingshakri jong ka” pp. 343–353, Ha ki Kpatymmen bad ki Nongiathuhlypa.

“Ka tabernakl ka long ka jaka kaba kyrpang ha kaba la pyndep ia ka jingpyniasuk na ka bynta ki pop ba la phla jong ki briew U Blei. Ka la long ka jaka ha kaba, shisha, la pynpaw ia ka jingthmu jong ka jingpynim baroh kawei, bad ha ki katto katne ki jingtip ba bniah, ruh, ha ki khun Israel katba ki dang don ha ka ri khlaw. Ia ka jingpynksan, ka jingpynkhuid bad ka jingbishar baroh la hikai hangta. Kawei pa kawei ka jingknia mrad ka kdew sha ka jingiap U Jisu, ka jingmap ia ki pop, bad, khatduh eh, ka jingpyndam noh ia ki pop. Bad, ruh, ryngkat bad ki jingknia la don ka jingdon jong ka hukum U Blei, ka nongrim jong ka hok.

“Ka hukum jong U Blei la buh kyntang ha poh ka synduk ka jutang. Ka long ka ain ba khraw jong ka hok bad ka jingbishar. kata ka kynhun ka rai sha ka jingiap jong u nongryngkang, hynrei halor ka hukum ka don ka jingtap isynei, ha kaba ia ka jingdon ka burom jong U Blei la pynpaw, bad na kata , da ka hok jong ka jingpyniasuk ia ka jingmap la ai sha u nongpop uba kylla kaba mut. Kumne ha ka kam jong U Khrist na ka bynta ka jingsiewspah jong ngi, ba la pyni pharshi da ki jingshakri ha ka jaka kyntang “ka jingisnei bad ka jingshisha ki la iashem lang kiba ka hok bad ka jingsuk ki la ia doh” Salm 85:10 Ellen G. White, Ki Kpa Tymmen bad ki Nongiathuhlypa, p. 311.

**Ki Jingkylli Ban Ia Kren Lang:**

`Katno sien phi la ong, “Baroh kaba U Trai u ong ia nga ban leh, ngan leh”? Katno phi la jop ha ka jingpyrshang jong phi?`

`Ha kaba kut jong ka jingsah jong u Moses kaba 40 sngi bad U Trai ha u lum Sinai, U Blei u la pynksan ba ki Israel ki dei ban rakhe ia ka Sabbaton jong U, namar kan long ka dak hapdeng U Blei bad ki, ba dei U Trai uba pynlong khuid ia ki. Kaei ka bynta jong ka jingkhuid bad jingpynkyntang ha kaba rakhe ia ka Sabbaton?`

`U Trai u kwah ba kin thaw ia ka jaka kyntang khnang ba “Ngan ioh shong hapdeng jong ki.” Katno ka long kaba sngewtynnad ba kane ka jaka ka long ka pdeng jong ka jingpynim ia ki Israel. Dei hangne — ha kane ka jaka kyntang, ha kaba U Blei U shong hapdeng ki briew jong U — ba la pynlong ia ka jingthmu jong ka jingpynim ha ki rukom bad ki syrngiew. Kane ka iathuh aiu ia ngi shaphang ka jingshaniah pura jong ngi ha U Blei na ka bynta ka jingpynim?`

`Ka mut aiu ba lyngba ka snam la wanrah ia ki pop jong ki baroh sha ka jaka kyntang, ka iing U Blei? Kumno kane ka jingshisha kaba phylla ka pynpaw, wat la ka long kaba rit, ia kaei kaba U Jisu U la leh halor ka diengphna na ka bynta jong ngi bad ia kaei kaba U dang leh na ka bynta jong ngi mynta ha ka jaka kyntang bneng?`