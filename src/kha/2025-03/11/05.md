---
title:  Ka Jingbitar Ba Hok Jong U Blei
date:   10/09/2025
---

`Pule Eksodos 32:9 – 29. Kaei kaba u Moses u pynpaw ha kaba iadei bad ka jing byrngem jong u Blei ban pynjot ia ki Israel?`

Katba u Moses u dang don halor u lum sinai, U Blei u la ong ba un pynjot ia ki nongialeh pyrshah bad ban pynlong ia u Moses bad ia kiba hiar pateng na u ka jaitbynriew kaba khraw. Hynrei kata kam long kaba u Moses u kwah. Ha ka jaka kata u la iasaid bad u Trai, da kaba kdew ba ki khun Israel kim dei ki briew jong U Moses hynrei ki jong U Blei. U Moses hi um shym la pyllait ia ki na Ijipt, hynrei U Blei u la leh ia kata lyngba ki kam kiba khraw jong U. Te kumta u Moses u la iasaid bad U Blei, da kaba ban ia ka jingkular jong u hashwa ha ki kpa tymmen. U Moses u la trei shisha kum u nong iasaid hapdeng jong U Blei bad ki jait bynriew.

Hadien ba “U Trai u la pynjem noh na kata ka jingmaham ban pynjot ia kaba u la ong ba un leh ha ki briew jong u” (Eksodos 32:14), u Moses u la leit phai sha ki. Kam don ka jingbuh jingkynmaw – ia kaei kaba yn jia ha ka Eksodos 34:29, 30 – ba ka khmat jong u ka la tyngshain na ka jingdon jong u Trai. Ka khmat jong u ka la phalang ia ka jingbitar jong u.

“Haba u Moses u la wan hajan ka jaka shong dara bad iohi ia u khun masi bad ia ka jingshad, ka jingbitar jong u ka la meh bad u la bret iaki mawlyngkniap na ki kti jong u, bad pynpait lyngkhot ia ki hakjat jong u lum” (Eksodos 32:19). Kaba pynpait ia ki mawlyngkniap kiba don ia ki shiphew hukum ka la long ka dak kaba Shabar ia ka jingpynkhein ia kita ki jingthoh hangta. U Blei u la sneng ia u Moses na ka bynta kane, hynrei hadien u la hukum ia U Moses ban shniah artylli ki mawlyngkniap ban bujli “ia kita ki mawlyngkniap ba nyngkong kiba me la pynpait” (Deuteronomi 10:2). U Blei hi dalade un thoh biang ia ki hukum.

U Moses u la sneng tyngeh ia u Aron namar ba u la pyndem ha ka jingdawa jong ki briew. “ ‘u la leh aiu une u paidbah ia me, ba me la wallam ia ka pop bakhraw kat kane halor jong ki?’ “ (Eksodos 32:21). U Aron u la pyrshang ban ai daw ia kata ka jingpalat jong u da kaba (1) kynnoh ia kiwei, bad (2) da ka bor jadu “ ‘bad nga la bred te ia ka ha ka ding, te la mih noh da Une u khun masi’ “ (Eksodos 32:24). Kaei kaba la kham pynsniew ia kane ka kam ka long ba u Aron hi u la ioh ia ka burom na u Blei da kaba u la ioh ia ki kabu kiba bun, kaba kynthup ia ka jingleit kiew sha u lum bad u Moses lem bad ki 70 ngut ki tymmen basan (Eksodos 24:1).

Katno ka long ka jingkren kaba bieit! Da kaba kam ba ka kambah ka la jia, U Aron u la mut ban pynbieit ia u para jong u (kynmaw kumno kawei ka pop ka ialam sha kawei pat; ha kane ka jingjia, ka jingmane bleithaw sha ka jingshukor). Hynrei u Moses um shym la shah pynbieit kumba u la iohi katno ki briew ki la ialeh klumar. Ka bainong ka bym sngewtynnat ka la long ka sakhi, bad u Moses u la hap ban pynsangeh marmar ia ka jingialeh pyrshah.

`Kaei ba kane ka jingiathuh khana ka hikai iangi shaphang ka bor jong ka jingduwai iasaid? Na ka bynta Jongno ba phi dei ban duwai mynta?`