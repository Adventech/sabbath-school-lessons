---
title:  Ka Jingpyrkhat shuh shuh
date:   12/09/2025
---

Pule ia ka jingthoh ka Ellen G White, “ka jingmane bleithaw ha sinai” sla. 315 – 327 Ha Ki Kpa Tymmen bad Ki Nongiathuhlypa.

Ka lynnong jong kane ka taiew ka kham phai khmat kyrpang ha ka jingtrei jong U Blei ha ki bangeit. U Trai u lah ban leh hangi ‘kham tam eh nalor baroh ba ngi pan lane ngi pyrkhat’ (Ephesos 3:20). Ngim dei ban pynleit jingmut than tang sha ka lade bad pynhun tang iala ka jong ka jingkwah, namar ba kane kan ialam sha ka jingmane bleithaw. Ha ka jaka kata ka jingphai khmat jong ngi ka dei ban long sha U Blei bad ka bor ka jong U. U ai ia ka bor, kaba ialam sha ka jingim kaba thymmai bad kaba jop (Philipi 4:13; Judah 1:24, 25).

“wat ieit palat ia kaba ka jingbishar hok ka dawa namar na ka bynta kane ka pop ka jingbishar ka dei ban pynshitom. U Blei u long u nong sumar kumjuh ruh kum uba hakhlieh tam halor ki briew jong u. u pynduh noh ia kito kiba thmu ban ialeh pyrshah khnang ba kin ym lah ban ialam ia kiwei sha ka jingjot. Ha kaba pynsah ia ka jingim jong u Kain, u Blei u la pyni sha ka pyrthei, kaei ka jingmih na kaba ailad ia ka pop khlem da pynshitom. Ka jingktah kaba jia ha ki nonghiar pateng jong u lyngba ka jingim bad jinghikai jong u ka la ialam sha ka jinglong kaba sniew, kaba la dawa ia ka jingpynjot ia ka pyrthei baroh da ka jingshlei um….. katba nang slem ba ki briewki la im, katta ki la nang kylla sniew. Kumta ruh ka la long bad ka jingphaidien ha sinai. Lymda la ai jingsneng kloi halor ka jing pynkhein, kajuh ka jingmih ka lah ban jia biang.” – Ellen G. White, Patriarch and Prophets, p. 325.

**Ki Jingkylli ban ia Kren Lang:**

`Kham pynlut por ha ka jingkylli kaba ha ka bakut jong ka jingiapule ha ka sngi baar. Kiei ki rukom ba ngi lah ban mane ia ki jingthaw kaba long mar pyrshah ia u nongthaw? Kum ka nuksa, kumno ngi lah ban pyrshang ban long ki sordar kiba bha jong ka pyrthei bad ban pyrshang ban iada ia ka mariang khlem da mane iaka lane ban pynlong bleithaw iaka?`

`Uwei u lah ban pyniapher ia ka bor jong ka jingjia da ka jingmih na ka jingleh lane da ka jingpynpaw kaba eh ia kane ka jingjia. Balei ba u Moses u la hukum ban pyniap ia kito kiba la kyntait ban kylla bad kiba la bteng ban ialeh pyrshah ia U Blei bad ia ki jinghikai jong U?`

`Balei ba ka jingsiewspah bujli ka long tang maka ka rukom kaba dei na kabynta ka jing pyniasuk? Balei ba kano kano ka jinghikai shaphang ka jingsiewspah kaba len ia ka Nongrim jong ka kospel da ka jing mih bujli, ka long kaba bakla eh? Pule 1 Petros 2:24. Kumno ka pynpaw shai ia ka jingmut jong U Jisu kum uta u nongmih bujli jongngi?`