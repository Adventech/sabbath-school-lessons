---
title:  Ka Jingialam Kaba La Rem
date:   07/09/2025
---

U Blei u la khot ia u Moses ban pynlut por bad u. Sawphew sngi bad sawphew miet ka lah ban long ka por kaba lyngkot ia U Moses, hynrei ka I jrong, ka jrong palat ia ki khun Israel. U nongialam jong ki um don. Ki la ia kulmar, kim lah shah, ki la sheptieng, bad kim sngew shngain. Ki la kwah ban don ia u blei ba ki lah ban iohi, uban ialam ia ki, ki ‘blei’ ia kiba ki la iohi lynter ka jingim jongki ha ri Egypt ba mane bleithaw.

`Pule Eksodos 32:1 – 6. Kumno ka lah ban long baka jingialam U Aron kan bakla haba paw?`

U Aron um shym la iengskhem ha kane ka jingjia. Um shym la pynsangeh ha kato ka por ban leh ia kaba dei. Ha ka jaka ban shaniah ha u Trai, u pyndem hakhmat kiba bun. Ki briew ki la dawa ia ka bym lah shuh ban pyrkhat “To ïeng, to thaw blei ia ngi, ban leit sha shuwa jong ngi;…” (Eksodos 32:1), bad u la kohnguh.

Ki briew ki la ai mon sngewbha ia ki ksiar ban thaw bleithaw, bad u Araon ym tang ba um shym la pynsangeh ia ki, hynrei ha ka jingshisha, u la khot ia ki briew ba kin ai. Nangta u la shim bynta ha ka ban pynwandur ia une u blei ba bakla. Hadien nangta, ki briew ki la pynbna; “une u long u blei jongme ah, Israel uba la wallam arted iame na ka Ijipt” (Eksodos 32:4). Kiba pop haduh katta katta, kiba bymman, bad ki bym iohi jngai. Ki la shu thaw ia une u bleithaw bad ki la ong ba une u bleithaw, u la pyllait ia ki. Hato kam long kaba phylla kumno ka jingkwah ba bymman ka lah ban pynphai ia ki jingpyrkhat bad ki jingleh jong ngi? Ki briew ki lehkmen halor ki jingthaw lajong, bad ka jinglong briew bad ka jinglong ba beit ka kylla sniew ha kane ka rukom.

Ha kum kine ki jingjia donkam ia u briew uba skhem, uba lah ban rai, bad uba shlur; uba buh ia ka burom u Blei halor jong ka nam, ka jingmyntoi, ka jingshngain ialade, lane ka jingim hi. Hynrei u nongialam jongki Israel uba don, um don ia kane ka jinglong. U Aron u bym lah ban iania pyrshah bad ki briew, hynrei ka jingtieng bad jinglehrain jong u ha ka por kaba kum kane ka nang pynskhem iaki. Ka jingkhihwin ka la nangkhraw. Ka jingkhihwin ba matlah bym don Nongrim ka la tehlakam ia ki paidbah. Don katto katne kiba iengskhem ha ka jingiateh kular bad u Blei, hynrei kiba bun naki briew ki la iasnoh ha ka jingphaidien. U Aron u la sheptieng na ka bynta ka jingshngain ialade; bad ha ka jaka ban iengskhem da ka jingshlur na ka bynta ka burom u Blei, u pyndem sha ka jingdawa jong ki paidbah.” – Ellen G White, Patriarch and Prophets, pp. 316, 317.

`Kumno u Aron, kum u nongialam, u kylla tlot? Ha kano ka rukom ba u Aron u lah ban pyrshang ban pynksan hala ka dohnud ia ka jingleh ba shyrkhei jong u?`