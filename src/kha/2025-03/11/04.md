---
title:  Pynsniew Ia Lade
date:   09/09/2025
---

`Pule Eksodos 32:7, 8. Balei ba U Blei U la phah ia u Moses ban leit phai sha ka jaka shong dara ki Israel.`

Da kaba phai sha u bleithaw, ki khun Israel ki la don ha ka lynti ban pyniakhlad ialade na U Blei uba shisha, uba la pyllait ia ki na Ijipt. U Blei u la kynnoh pyrshah ia ki, da kaba ong ba ki la ‘pynsniew ialade’ (Eksodos 32:7) – ki la ai burom ha kane ka durblei ba ka la pyllait ia ki na Ijipt. Katno ka long kaba mar pyrshah ia kaei ba U Blei u ong ha ki (Eksodos 20:2)! Kane ka jinglen ia ka jingdon jong U Blei bad ia ki kam bakhraw ba u la leh ka long ka kam kaba khia haduh katta katta. Ka jingpyrkhat bad ka jingsngew jong ki ka long kaba kyllain bad kaba bymman.

Ha u nongiathuhlypa Esikiel, ka jingmane bleithaw ka long ka pdeng jong ki jingkordit baroh ia ki briew ki jong u Blei, bad nangto ki mih baroh kiwei pat ki pop (kum ka nuksa peit Esikiel 8:1 – 18; 20:1 – 44; 22:1 – 12). Ngi ju sngew phylla barobor balei ba ki ba ngeit ha ki por kiba rim ki long ki bym sngewthuh bad bay m lah ban pynbeit haba ki don hapdeng ka jingmane ia ki bleithaw ba bun jait ba la thaw daki briew. Ngi sngew tikna bangin ym leh ia kaba kum kata. Hato ngi long laitluid shisha na ki bleithaw? Ki bleithaw ha kine ki sngi ki lah ban don ia ki dur kiba pher, hynrei ki don ia ki jingkhring kiba iasyriem.

Ka bleithaw ka dei kaei kaei kaba shim noh ia ka jaka U Blei, watla ngi tip ba kadei kabym long, ngi dang iai mane ia ka man ka por. Ka ioh ia ka jing mutdur jong ngi, ka jingieit, ka por bad ia ka jingmut kham palat ban ia U Blei. Ka lah ruh ban the mraw ia ka jingpyrkhat jong ngi. Ha ka jingshisha, ngi kylla long kat kumba ngi khmih, bad ngin ym lah ban kiew kham palat ban ia uno uno u blei uba ngi shakri.

Lada u Blei um long hapdeng jong ka jingim jong phi, te kiwei pat ki blei kin pyndap ia ka jaka jong u. lada ngim lehkmen bad shah ia ka jingdon u Blei uba im hangi, te ngin leh kmen bad aiti ia ki jingim jong ngi ha kaei kaei lane hano re hano. Kaei kaba ngi buh bujli ha ka jaka jong U Khrist ka lah ban don ia ka dur kaba pher: ka jingsarong, ka jingpyrkhat tang ia ka lade, ka spah, ka bor, ka jingkwah awria, food, T V, drugs, ka kyiad, ki jingmut ki bym khuid, ka jingpeit ia ki dur jakhlia, ka jingkwah brai, ka kam, ka sport, ka iing ka sem, ki video game, ki phlim, ki jingleit iew, ki jingmut thymmai, ka politik, ka music, ka kyrdan, ki kyrteng, ka jing ioh shakhmat, bad kiwei kiwei. Ka jingthoh kam kut.

Ngi long kiba stad bad kiba nang ha kane ka bynta. Ngi lah ban pynkylla ia kaei kaei kaba bha kaba itynnat, bad kaba don jingmut sha ka bleithaw. Ka jingmane bleithaw ka long kaba ma haduh katta katta namar ka pynkylla ia ka jinglong jong ngi, ka rukom pyrkhat jong ngi, ka jingieit jong ngi, bad ka jingim jong ka jingiadei jong ngi. Ka pynkylla ia ka dur jongngi bad ka buh bujli da ka jingiadei shimet bad kiei kiei kiba suda bad ka jingpynlut por ha kiei kiei ki bym don jingmut, ha kaba kut, kim lah ban pynim ia ngi.