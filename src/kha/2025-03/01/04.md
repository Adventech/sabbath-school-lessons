---
title:  Ki Nongpynkha Khun Ki Hebru
date:   01/07/2025
---

Ym don lah ban sngewthuh ïa ka kitab Eksodos khlem da pyrkhat lypa ki jinghikai jong ka Kitab Jenesis. Ki Jiw ki la leit shaEgypt, bad, hadien katto katne por jong ka jingroi jingpar bad jingsuk kaba khraw, la pynlong mraw ïa ki.Hynrei U Blei um shym la iehnoh ïa ki briew jong U ha ki jingeh jong ki, wat la ka lah ban long teng teng kumta. Khlem artatien bun na ki briew Hebru ki la duh jingkyrmen na ka jingeh jong ki. Hynrei ha ka por jong ka jingjynjar, U Blei U wan ïarapda ka kti ba donbor jong U. U Trai jong ngi u pynshlur ïa ki nongbud jong U: “bad to khot kyrpad ha nga ha ka sngi ka jingjynjar: ngan pyllait ïa me, te men pyndonburom ïa nga”. (Salm 50:15)

`Pule Eksodos 1:9-21. Kaei ka bynta kaba kongsan kaba ki nongpynkhakhun khun kiba ïainehki la leh, bad balei la kynmaw ïa ki ha ka histori?`

Ym don pharaoh uba don kyrteng ha ka kitab Eksodos. Ki shim ïa ka kyrteng jong u “Pharaoh” kaba mut hi “u syiem.” Ki nong Egypt ki ngeit ba u pharaoh u long u blei ha ka pyrthei, u khun jong u blei Ra (lane u Osiris Lane U Horus). La ñiew ïa u Ra kum u blei Egypt uba ha khlieh duh, uba dei u blei sngi. Hynrei wat hapdeng ka bor jong u baroh, une u “blei” um shym la lah ban pynbor ïa ki nongpynkha khun ban ïaid pyrshah ïa ki jingngeit jong ki.

Ha ka jingshisha, ka jingïapher na u pharaoh u bym don kyrteng, ki arngut ki nongpynkha khun la ai kyrteng ia ki, ka Shiphra bad ka Puah (Eksod. 1:15); ki long kiba kham ñiewkor shibun namar ba ki sheptieng ïa U Trai. Ka hukum bymman jong u Pharaoh kam shym la ktah ei ei ïa ki namar ki burom ïa U Blei kham palat ban ïa ki hukum jong u nongsynshar pyrthei (peit ruh Ki Kam 5:29). Kumta U Blei u la kyrkhu ïa ki hala ki jong ki jong ki longïing kiba heh.Ka long ka jingphla kaba khraw ïa ka jinglong bashisha. Kine ki kynthei, khlem da kheiñ kumno khyndiat ki tip shaphang ka theology, ki tip ym tang ïa kaei kaba dei hynrei ki jied ban leh ïa kaba dei. Haba u Pharaohu la ïohi ba ka jingthmu jong u ka la pulom, u la hukum ia ki nong Egypt ban pynïap lut ïa ki khunlung shynrang kiba kha na ki Hebru. La hukum ban bretïa ki sha ka wah Nile, lehse kum ka jingainguh ïa u Hapi, u blei jong ka wah Nile, bad ruh u blei jong ka jingroi. (Kane ka dei ka jingthoh kaba nyngkong eh ba ki Jiw ki dei ban shah pynïap tang namar ba ki long ki Jiw.)

Ka jingthmu jong ka hukum pynïap ka long ban pyndem ïa ki Hebru, ban pynduh jait ïa baroh ki khun ki ksiew shynrang, bad ban pynïadei ïa ki kynthei sha ki jaitbynriew Egypt, kumta la pynkut noh ïa ka jingma kaba u Pharaoh u ngeit ba ki Hebru ki buh ïa ka jaitbynriew jong u.

`Ki nongpynkha khun ym tang ba ki tip ïa kaei kaba dei ban leh, hynrei ki la leh ruh. Kaei ka khubor kaba paw hangne na ka bynta jong ngi?`