---
title:  Ka Jingiathuhkhanna Kaba Jia Shisha
date:   04/07/2025
---

_Da: u Laurie Denski-Snyman_

### “Ymdon Khnai Na Ka Bynta Ka Jingbam Sngi!”

U Peter Siamikobo u sngewtynnad bha ban tih ïaki khnai ha kawei ka shnong ba ha jrong lum ha Zambia.Uta u khynnah bad ka ïing ka sem jong u ki la bam ïa ki khnai ryngkat bad ka jait jingbam umshit ja ba la shet na u riewhadem. Ki sngewtynnad ruh ban bam doh sniang bad dohkha pdok (bubble fish). Ka doh sniang ka long barabor ha ka miej ha ka por Khristmas.Ka dohkha pdok ka long kaba pawnam namar ka doh jong ka long kaba khlem shyieng.

Kumta, la wan kum ka jingkyndit ïa u Peter haba u la tip ba ka Baibl ka khang ïaki jait doh kiba u ieit eh.

U la ïohsngew nyngkong eh shaphang ki jingbam bymkhuid haba u la leit jingleit kumba 20 mer na ka shnong trai jong u ban leit jngoh ïa u para uba trei ha kawei ka kper ba pynïaid da ki mishoneri jong ka Seventh Day Adventist na ri Amerika. U la sah ruh na ka bynta ki jingïaseng Sabbaton, bad u nongïalap u la kren shaphang ki jait mrad kiba khuid bad ki bymkhuid na ka kitab Lebitikos 11. U Peter u la sngewthuh ba ma u bad ka ïing jong u ki la bud ïa ka rukom bam kaba ym ïadei bad ka jinghikai jong ka Baibl.

Hadien katto katne por, ki mishoneri ki la sdang ban pynlong jingïaseng ha ka skul kaba rit jong u peter ha ka por mynstep jong ka Sabbaton. U Peter u la leit sha ki jingïaseng, wat la u hab ban ïaid ar mer ban poi sha ka skul.

Ki kmie ki kpa jong u ki la pynduh mynsiem ïa u ban leit sha ki jingïaseng, bad ki la pynkynmaw ïa u ba la shah pynbaptis mynshuwa kum u khunlung. U kpa u la hukum ïa u ban trei ha ka kper ha ki sngi Sabbaton. U Peter um shym la tip ei ei shaphang ka jingrakhie Sabbaton, bad u la leh kloi ïa la ki kam ha ka por mynstep ba unïoh ban leit sha ka jingïaseng ha ka por nohphaisngi.

Ha high skul, u Peter u la ïoh paralok thymmai bad ki longïing Adventist. U la pule ïa ka Baibl bad ki bad u la aiti ïa la ka dohnud sha U Jisu ha ka jingpynbaptis da kaba pynngam. U la sangeh ruh ban bam doh khnai, doh sniang bad dohkha bymkhuid.

Katba nang mih ki sngi, ki kmie ki kpa jong u ki la kham nang ban sngewnguh ïa ka sngi Sabbaton.Ki sngewthuh ruh balei ba um bam doh bymkhuid. Man la ka Sabbaton haba u don ha ïing, ki la pynshlur ïa u ba um dei ban poi slem sha ka Sabbat Skul.

Mynta, ka don ka Balang Adventist ha ka shnong u Peter. Lyngba ka nuksa jong ki Adventist, bun napdeng ki nongshong shnong hangta ki la sangeh noh ban bam ïa ki jingbam bymkhuid.

U Peter u sngewnguh ba u don ka jingtip kum u khynnah shaphang ka jingdonkam jong ka koit ka khiah kaba bha bad ban pyndonburom ïa U Blei da ka jingbam jong u. Naba ha ki 1 Korinth 10:31 ka ong, “Namar kata, lada phi bam ne lada phi dih, ne lada phi leh ei ei ruh, to leh phi ïa kiei kiei baroh ïa ka ban pyndonburom ïa U Blei”.

“Ainguh ïa U Jisu uba la pynim ïa nga na ki jingbam bymkhuid”, la ong u Peter uba dei u rangbah balang jong ka tnat science ha ka Rusangu Secondary skul, jong ki Seventh Day Adventist, ha Zambia.

Duwai na ka bynta ka gospel ban pynbna ha Zambia bad kiwei ki ri jong ka thaiñ Afrika kaba shaphang shathie, Ka tnad jong ka duriaw bah jong ka Africa bad ka duriaw bah India, kaba long ka nongïoh ïa ka jingainguh khatlai Sabbaton jong kane ka quarter.