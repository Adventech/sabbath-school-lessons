---
title:  Ka Jingpyrkhat shuh shuh
date:   04/07/2025
---

Pule ia ka jingthoh jong ka Ellen G. White, “U Moses,” s. 241–251 ki Kpa Tymmen bad ki Nongïathuhlypa,”.

“ki ban ai ïaphi ïa ki jingshemphang kiba kongsan ïaka bynta ba la pule jong ka Baibl na ka bynta kane ka taïew. Ka jingthoh jong ka Baibl ka ong ba “Hynrei, kita ki nongbat khun ki la sheptieng ïa U Blei, bad kim shym leh kumba uta u syiem ka ri Egyptu la hukum ïa ki, hynrei, ki la ri im ïa ki khun shynrang.” (Eksod. 1:17). Ka Ellen G. White ka kren shai bha shaphang ka jinglong bashisha jong ki nongpynkha khun bad ka jingkyrmen ïa u Messaiah:“Ka hukum la ai sha ki kynthei ïa kaba ka jingtrei jong ki ka ailad ïa ki ban pyndep ïa kata ka hukum, ban pynduh ïa ki khun shynrang Hebru ha ka por jong ka jingkha. U Soitan u la long u nongpynkhih ha kane ka kam. U tip ba u nongpyllait im un sa mih hapdeng ki Israel; bad da kaba ïalam ïa u syiem sha jingpynjot ïa ki khun jong ki u la kyrmen ban pynrem ïa ka jingthmu bakynja-Blei. Hynrei ki kynthei ki sheptieng ïa U Blei, bad kim nud ban pyndep ïa ka jingbthah kaba shyrkhei. U Trai u la mynjur ïa ka jingtrei jong ki, bad u la pynroi ïa ki.”—Ki Kpa Tymmen bad Ki Nongïathuhlypa, sla. 242

Ka khubor kaba bha ha kine baroh ka long ba, wat hapdeng ki jingthmu jong u Soitan, U Blei u la jop, bad U la pyndonkam ïa ki briew kiba ïaineh ban pynthut ïa u nongshun. Ngi im ha u pud jong u nongshun jong ngi, ïa uba U Jisu u khot “U syiem” ne “U nongsynshar jong ka kane ka pyrthei” (Eph. 2:2, KB; Ioan. 14:30). U Soitan u la knieh nohïa kane ka kyrdan na u Adam, hynrei U Jisu Khrist U la jop ïa u ha ka jingim jong U bad lyngba ka jingïap halor ka diengphna (Math. 4:1-11, loan. 19:30, Hib. 2:14). Wat la u Soitan u dang im bad u dang trei, kumba la pynpaw ha ka jingpyrshang jong u ban pynïap ïa kita ki khun, ka jingpynïap ïa u hi ka long kaba thikna (loan. 12:31; loan. 16:11; Jingp. 20:9, 10, 14). Ka khubor kaba bha ka long ba lah ban jop ïa ki jingeh jong ka jingim da ka jingaiei U Blei (Phil. 4:13). Kata ka jingaiei ka long tang ka jingkyrmen jong ngi

**Ki Jingkylli Ban Ia Kren Lang:**

`Balei U Blei U shah ia ki Hebru ban shong ha Egypt, bad ban shah pynshitombeiñ? Balei ba ka shim por haduh katne ia U Blei ban tuklar ha ka jaka jong ki? Kynmaw ruh ba uwei pa uwei u briew u shah shitom tang katba u dang im. Kata ka por jong ka jingjynjar ia ka jait bynriew ka long kaba jrong, hynrei uwei pa uwei u briew u la shah shitom tang katba uta u briew u dang im. Balei la pynlong ia ka ta ka jingiapher, kaba kongsan ha kaba wad ban sngewthuh ia ka jingjynjar u briew kyllum lang?`

`Puson bha ia ki jingkylli ha ka ba iadei ba kumno U Blei u la lah ban pyndonkam ia U Moses uba dom riang uba la pyniap ia u nong Egypt. Shu ong noh ba um shem la leh ia ka? Hato kata kan mut ba ki hebru kin ym lait im ha kaba kut na Egypt? Batai ia ka jingmut jong phi.`