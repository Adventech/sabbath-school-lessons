---
title:  Ka Histori Ba Shadien
date:   30/06/2025
---

Haba ka longïing jong u Jakob ka la poi ha Egypt hadien ba ki la mad ia ka jingkyrduh bam ha Kanaan (Jenesis 46), u syiem Egypt u la long paralok bad ki Hebru lyngba u Joseph ïa kiei kiei baroh kiba u la leh na ka bynta ki nong Egypt“41 yndakumta, u Pharaoh u la ong ha u Joseph, “To khmih, nga la buh ïa me halor ka ri Egypt baroh kawei.” 42 Bad u Pharaoh u la law noh ïa ka sa'ti na la ka kti, bad u la buh ïa ka ha ka kti u Joseph, bad u la pynkup ïa u da ki jaiñ 'sai ryndia bani, bad u la buh ïa u kynjri ksiar ha ka ryndang jong u; 43 bad u la pynshong ïa u ha ka kali ka ba-ar ka jong u; bad ki la ïapyrta noh ha shuwa jong u, “To dem ka khohsiew”: kumta, u la buh ïa u halor ka ri Egypt baroh kawei. (Jen. 41:41-43).

`Kaei kaba wanrah ïa ka jingjop ba phylla ha u Joseph ha Egypt hadien ka jingïaid lyngba ïa kiba bun ki jingeh? (Pule Jen. 37:26-28 bad Jen. 39:2, 21).`

Ka histori ba shdien shaphang ka jingïathuhkhana u Joseph ka long kaba bud: u nongsynshar bathymmai, ha ka Eksodos 1:8, “ubym shym la tip ïa u Joseph,” u dei u Ahmose (1580-1546 S.K.). Hadien pat la wan u Amenhotep I (1553– 1532 S.K), u nongsynshar uba sheptieng ïa ki Israel bad uba pynshitom beiñ ïa ki. Hadien kata u Thutmose I (1532–1514 S.K.) u la pynmih ïa ka hukum ban pynïap ïa baroh ki khun shynrang Hebru. Ka khun kynthei jong u ka Hatshepsut (1504–1482 S.K.) kaba long ka khun syiem, kaba la kam ïau Moses ban long u khun jong ka.U Pharaoh Thutmose III (1504–1450 S.K.), uba la long katto katne por u nongsynshar ryngkat bad ka Hatshepsut, u la long u pharaoh jong ka Eksodos.

ka jingjia jong Ka Eksodus kat kum ka jingkheiñ kaba bha, kadei ha u bnai Risaw 1450 S.K. (peit U William H. Shea, “Exodus, Date of the,” The International Standard Bible Encyclopedia, ba la pynbeit da u Geoffrey W. Bromiley bad kiwei kiwei., vol. 2 [Grand Rapids, MI: William B. Eerdmans, 1982], sla. 230–238). Ban sngewthuh ïa ka por jong ka jingmih noh, pule ïa kine ki jingthoh harum jong ka Baibl ki jingthoh: Jen 15:13-16; Eksod. 12:40, 41; Ki Nongbishar.11:26; bad 1 Ki Syiem 6:15 (peit ruh Ki Kam 7:6; Gal. 3:16, 17).

Ka lynnong banyngkong jong ka kitab Eksodos ka kynthup ïa ka por kaba jrong — naduh ka por jong u Joseph, haba u kpa jong u, u Jakob, ryngkat bad ka ïing ka sem baroh kawei u la rung sha Egypt, ka hukum pynïap jong u Pharaoh. Wat la ka don ka jingïatai halor ka jinglong kaba thiknaïa ki jingbun ki snem, kaba kongsan ka long ba, wat haba ki briew jong U ki la shah pynlong mraw U Trai um shym la klet ïa ki. Watla bun ki jingtip ba bniah shaphang ki Hebru ha Egypt ha kata ka por ka sah ha ka jingbuhrieh, hynrei ïa mynta (peit 1 Kor. 13:12), ka jingpynpaw jong ka jinglong U Blei ka dang tyngshaiñ lyngba ki sla jong kane ka kot, kumba ka long baroh lyngba ka Jingthoh Bakhuid. Ngi lah ban tip ba wat la kiei kiei ki long kiba sniew katno katno ruh, U Blei U don beit, bad ngi lah ban shaniah ha U ha kano kano ka jingjia kaba sinew ba ngi lah ban ïashem.