---
title:  Ia U Moses La Kha
date:   02/07/2025
---

`Pule Eksodos 2:1-10. Kaeika bynta jong U Blei bad kajingïada jongU ha ka jingïathuhkhana shaphang ka jingkha ïa u Moses?`

Ka histori jong ka jingkha bad jingim jong u Moses ka long kaba sngewtynnad namar ba u la im ha ka por kaba pawnam jong ka jingsynshar hima Egypt kaba khatphra. Uwei u syiem ha ka por jong kane ka hima— u Thutmose III, uba la khot u “Napoleon jong ka Egypt”— u long uwei na ki Pharaoh ba pawnam tam jong ka ri Egypt hyndai.

Wat la hapoh kajingpynshitom bad jingpynïap (peit Eksod 1:22), la kha ïa u Moses kum u khun “Ba kyrpang” (Hebru ‘tob’, kaba mut “babha” lane ‘bhabriew’; Eksod. 2:2). Ka kyntien Hebru ka batai kham bniah ban ïa ka jingitynnad kaba nabar. Ïa kane ka kyntien la pyndonkam, na ka bynta ka nuksa, ha kaba pynpaw ïa ka jinglong jong ka kam U Blei ha ka taïew jong ka jingpynlong, haba U la pynbna ba baroh ki long kiba “Bha,” lane “Ba bha shibun” (Jen. 1:4, 10, 31).

Kum u jingthaw uba thymmai, une u khynnah “Babha”, kat kum ka jingthmu U Blei, un kylla long u briew ha ka jinglongrangbah kum u nongïalam ïa ki Hebru na ka jinglong mraw jong ki.ïa kane ka jingkha ïa u khunlung, khamtam hapoh kum kine ki jinglong kiba shyrkhei, mano ba lah ban pyrkhat ïa ka lawei jong u? Wat la katta ruh, U Blei Un pyndep ïa ki ktien jong U bad u Abraham, u Isaak bad u Jakob. U la ïateh kular bad ki ba Unai ha ki khun ki ksiew jong ki ïa ka Ri ka jingkular (Eksodos. 2:24, 25). Bad, hooid U la pyndonkam ïa une u khunlung tob, hadien da ki spah snem, ban leh ïa kata.

Hynrei haduh kata ka por, ka khun syiem Egypt ka Hatshepsut ka la kam ïa u Moses kum u khun jong ka. Ka kyrteng ba la ai ha u Moses ka mih na ka ri Egypy, kaba mut “U khun jong” lane “ba la kha na,” kumba paw ha ki kyrteng jong u Ah-mose (“u khun jong u Akh”) lane u Thut-mose (“U khun u Thoth”). Ka kyrteng jong u, kumta, la pynkylla ha ka ktien Hebru kum u Mosheh, kaba mut “Ba la ring noh.” La pyllait im ïa ka jingim jong u da ka kambah haba la “Sei noh” ïa u na ka wah.

Ngi tip tang katto katne kiei kiei shaphang ka jingim khynnah jong u. Hadien ba la pynim bad kam khun da ka Hatshepsut, u Moses u la im kumba 12 snem eiei bad la ka longïing longsem kaba nyngkong jong u (Eksod. 2:7–9; Ellen G. White, Ki kpa Tymmen bad ki Nongïathuhlypa, sla. 244). Nangta u Moses u la ïoh ïa ka jinghikai na Egypt kaba bha tam, na ka bynta ban pynkhreh ïa u ban long u pharaoh uba hadien jong ka ri Egypt (Ki kpa Tymmen bad ki Nongïathuhlypa, s. 245). Katno ka long ka jingphylla ba, ha kaba kut, baroh ka jingstad bad jingtip kan long ka bym ai jingmyntoi na ka bynta, lane wat ban trei pyrshah, ïa kaei kaba kongsan: hynrei tang ka jingtip ïa U Blei bad ïa ka jingshisha jong U.

`Katno phi nang mynta hynrei ha kaba kut kam myntoi na ka bynta kaei kaba kongsan shisha?`