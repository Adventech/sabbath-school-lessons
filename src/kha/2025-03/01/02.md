---
title:  Ki Briew Jong U Blei Ha Egypt
date:   29/06/2025
---

Ïa ka kitab Eksodos la khot ha ka ktien Hebru shemot, kaba mut shisha “Ki kyrteng”.ha ka ktien Phareng, kat kum ki kyntien lamphrang jong kata ka jingthoh barim. “Bad kine ki long ki kyrteng” kumta ka jingsdang. Ki kyrteng jong ki kpa tymmen katkum ka longïing u Jakob la jer kyrteng naduh ba sdang.

`Pule Eksodos 1:1-7. Kaei ka jingshisha kaba kongsan kaba la shem hangne?`

Ka kitab Eksodos ka sdang da ka jingpynkynmaw ïa ka jingkyrkhu U Blei. Mynba u kpa tymmen u Jakob bad ka ïing ka semjong u ki la shong la sah ha, ki la don tang 70 ngut ki briew. (Jen. 46:27, Eksod. 1:5); hynrei ki khun Israel “ki la ïaroi, bad ki la ïaroi kyrhai, ki la ïaman bun eh, bad ki la nang khraw bor ruh shikatdei; te la pyndap ïa kata ka ri da ki. (Eksod. 1:7).Te ha ka por jong ka Eksodos, la kheiñ “kumba hynriew spah hajar ngut ki rangbah, nalor ki khynnah.” (Eksod. 12:37).

`Pule Eksodos 1:8-11. Kaei ka jinglong jingman jong ki Israel ha ka porjong ka Eksodos?`

Ka jingthoh na ka baibl la pynpaw ïaka jingïathuhkhana shaphang ki khun Israel ha Egypt ha ki rong kiba dum. Ka kitab Eksodos ka sdang na ka jinglongmraw jong ki da kinongpynïaid kam Egypt bad ka jingtrei kaba pynshitom beiñ kaba ki la pynbor halor ki Hebru. Hynrei Ka kitab Eksodos ka kut, pynban, da ka jingdonU Blei kaba suk bad kaba pyntngen ha ka tabernakl, bad kumjuh hapdeng jong ki khun Israel (peit Eksodos 40). Hapdeng kine ki ar tylli ki jing ïapyrshah, la batai ïa ka jingjop U Blei. Da kaba U Trai u la pyllaitluid ïa ki briew jong U na ka jinglong mraw, da kaba plie ïa ka Duriaw Basaw, bad da kaba jop ïa ka kynhun shipai kabakhlaiñ tam ha kata ka por, la pynpaw ïa ka jingjop kaba phylla jong U Blei halor ki bor jong ka jingsniew.Ka jingïathuhkhana ka ban jur da kaba long khongpong ba katba nang bun ki nongpynshitom beiñ “ki pynjynjar ïa ki [ki Israel], katta ki nangroi bad nangïairoi” (Eksod. 1:12). Kata ka mut, wat ha ki buit thok jong u briew, U Blei u dang donbor bad un pynim ïa ki briew jong U, wat lada ki jingjia ki paw bym don jingkyrmen, la kumno kumno na ka jingpeit jong u briew.

`U syiem thymmai u la mih u bym tip ïa u Joseph. Kaei kane ka khana ïathuh ïa ngi shaphang kumno ba ngim dei ban shim kabu ïa ki jinglong jingman khamtam lada ki dei kiba bha.`