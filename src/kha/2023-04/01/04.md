---
title:  U Blei Uba La Kylla Long Uwei Kum Ma Ngi
date:   03/10/2023
---

Ka Testament kaba rim ka pynpaw ba kumno U Nongthaw u la sdang ban shna ia ka buit lyngba ka jait bynriew kiban pynpaw ia ka jinglong U Blei bad ban pynphriang ia ka jingthmu jong U. Baroh kiei kiei kiba U Blei u la leh ki la long katkum ka kam mishoneri jong U. Lyngba u nongiathuhlypa Isaiah, U Blei u la ong: “Nga nga long U Blei, bad ym don uba kat nga: uba da iathuh ia kaba kut naduh kaba sdang bad ia kiei kiei kibym pat leh naduh mynbarim: da kaba ong ka jingthmu jong nga kan ieng bad ngan leh ia la ka jingsngewbha baroh.” (Isaiah 46:9,10). Ha ka Testament kaba Thymmai, ka jingthrang jong U Blei ban long ryngkat bad u bynriew ka shim ia kawei pat ka liang. Lyngba ka jingwan long briew jong U Khrist, kaba la long tang ka jingkular ha ka kper Eden (Jenesis 3:15) bad mynta ka la wan jia shisha

`Pule ia ka jingpynbna ba bniah jong ka jingkha ia U Jisu ha u Mathaios 1:18-23. Kiei kita kiei kiei kiba donkam kiba kine ki dkhot ki iathuh ia ngi shaphang U Blei?`

“U Blei lem bad ngi” Immanuel. U Blei u la wan sah hapdeng ki briew jong U hapoh ka Jaka Kyntang, bad mynta u wan sah lem bad ki briew shisha ha ka doh kum u Jisu uba na Nazareth. Shisha da ka jingkha ia U Jisu, ia U Blei la pynpaw ha ka rukom kaba skhem, ia ka jingthrang kaba iaineh jong U ban long ryngkat lem bad ngi ha ka dur bad ha ka mishon: U Khun U Blei u long U Blei ba janai bad U briew uba shisha. Dei ma U kein Uta Uba la long skhem “Nga long ka lynti, ka jingshisha bad ka jingim de” Ym don uba wan ha U Kpa, hynrei tang da nga” (Ioannis 14:6)

`Pule Ioannis 1:14-18. Kaei kaba phi lah ban sngewthuh na ka jingwan long briew jong U Khrist shaphang ka mishon jong U Blei ha ngi?`

U Blei u la iaid shakhmat ryngkat ka mishon jong U, bad lyngba U Jisu Khrist uba la wan long briew hapdeng ki khun jong U. “Uba la kha marwei na U Kpa ba la dap da ka jingaiei bad ka jingshisha” (Ioannis 1:14), kane ka pyndep ia ki jingiathuhlypa jong ka Testament kaba Rim, katkum ka jingthmu ka jong U Blei hi, u la wan ban long kum uwei na ngi, U Blei ha ka jinglong doh. U Blei jong ka Mishon u la iaibteng ban pyndep ia ka jingthmu jong U.

`Pyrkhat kaei ka jingmut ba ka jingieit ka jong U Blei ka long kaba khraw ba un da wan sha ngi ha ka jinglong briew jong ngi. Kumno ngin jubab ia kane ka jingieit bah, khamtam ha ka mishon jong ngi sha kiwei pat?`