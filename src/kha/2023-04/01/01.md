---
title:  'Ka Mishon U Blei Sha Ngi: Bynta 1'
date:   30/09/2023
---

### Ki Dkhot Baibl ban Pynkhreh ïa ka Lynnong
Jenesis. 3:9–15; Jenesis. 28:15; Eksodos. 29:43, 45; Mathaios. 1:18–23; Ioannis 1:14–18; Ioannis 3:16; Ioannis 14:1–3.

> <p>Dkhot Spel-lyndet</p>
> “Te U Trai Uba U Blei u la khot ia U Adam bad u da ong ha u Me don shaei?” (Jenesis 3:9)

Ka Mishon ka shem ia ka tynrai bad ia ka jingthmu ba pura jong ka, tang ha U Blei. Kane ka Mishon ka khlem sdang tang ha ka jingkhot ia U Adam (Jenesis 12:1-4) lane ka jingmih noh na Ijipt (Eksodos 12:31-42). Ka khlem sdang ruh bad U Jisu Khrist ha ka pyrthei (Mathaios 1:18-25), lane bad ka jingleit lynti u Paul kum u mishoneri (Ki Kam 13:4 – 14:26). Kane ka mishon ka sdang bad U Blei hi haba u la thaw ia ka bneng bad ka pyrthei baroh bad ba hadien ba u la thaw ia u bynriew (Jenesis 1:26,27).

Ha ka Jingthoh ngi iohi ia U Blei u la wan khnang sha ngi bad u thrang eh ban long lem bad ki khun jong U. Naduh kaba sdang, u la seng ia ka jingiadei bad u Adam bad ka Im. Watla hadien ba ka pop ka la rung, u la iai bteng ia ka mishon jong U, hynrei mynta pat ka la dei ba un seng thymmai pat ia kata ka jingiadei jong u bad u bynriew. Ha kaba kut, ia ka mishon jong U Blei yn sa pyndep lut khoit (JIngpynpaw 21:22), namar kata ka daw, ngi dei ban trei ia ka kam ban pynbna ia ka gospel bymjukut sha ka pyrthei (Jingpynpaw 14:6,7).

Ka Nongrim baskhem jong kano kano ka Mishon,ka dei tad haduh ba ka shongpdeng ha ka jingiadei bad u Nongthaw, bad ba ka ka don ia ka jingsngewthuh kaba shai shaphang ka jinglong jong ka mishon jong U Blei. Hynrei shuwa ba ngin sngewthuh ia ka mishon jong U Blei, ka long kaba donkam eh ban sngewthuh shuwa ia U Blei jong kata ka mishon.

_* Pynkhreh ïa kane ka Lynnong na ka bynta ka Sabbaton, October 7_