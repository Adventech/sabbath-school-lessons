---
title:  U Blei Uba Kwah Ban Don Bad Ngi
date:   02/10/2023
---

`Pule Jenesis 17:7, Jenesis 26:3, bad Jenesis 28:15. Kaei ka jingthmu ba kongsan jong ka jingkular U Blei ha u Abraham bad ha ka pateng bynriew jong u ha kine ki dkhot?`

Ha ka jingiathuhkhanna ka Testament kaba Rim, U Blei u iaibteng ban trei kam katkum ka kam mishoneri jong u khnang ba un pyndep ia ka jingthmu ba khraw jong U. Kum ka nuksa, hadien ka jingshlei um, ki briew jong ka Babel ki la ia rai lang ban tei ia u mot uban kynduh haduh bneng. U Blei u la wan jngoh bad u la pynkulmar lut ia ki jingiakren bad ia ka ktien jong ki, da ka jingthmu ban pynsaphriang ia ki sawdong jong ka pyrthei (Jenesis 11:1-9). Nangta pat u la nang pynkhraw ia ka mishon jong U, da kaba u la khot ia u Abraham ban long u nongtalbikam na ka bynta ki jingkyrkhu jong U sha ka pyrthei baroh kawei (Jenesis 12:1-3). Ki jingkular ki jong U Blei ia u Abraham bad ka pateng jong u ki long kiba bun eh, hynrei kane kawei ka kham khraw ia baroh. Bun bun sien U Blei u pynbna ha ki: “Ngan long U Blei jong Phi.” “Ngan long lem bad phi.” “Nga long ryngkat lem bad phi.” (Peit Jen 17:7,8; Jen26:3; 28:15).

Katba ka histori ka la nangiaid, u Joseph u la poi pynban sha Ijipt, kum u atiar jong ka jingpynim sha ki briew jong U Blei. Ha man la ka sienjam jong ka jingiashem jong u Joseph – wat ha ki jingjia kiba eh tam jong ka jingim – ka Baibyl ka pynthikna ba “U Trai u la iai long ryngkat lem bad U”(Jenesis 39:2,21,23.) Ha ki babun ki pateng kiba hadien, ha ka jingpyndep ia ka jingthmu jong U, U Blei u la phah ia u Moses sha u Pharoah kum u nongpyllait ia ki briew jong U na ka jinglong mraw. Ha kane ka por jong ka “jingphah ia U Moses” U Blei u la ong ha u “Shisha ngan long ryngkat lem bad me” (Ekso 3:12). Na kawei ka por sha kawei pat ka por, U Yaweh u la pynskhem ia ka jingthmu ba jylliew jong u ban long lem bad ki briew jong U.

Pule Eksodos 29:43,45. Kaei kata kawei pat ka jingthmu kaba kongsan tam jong ka Jaka Kyntang ha ka Testament kaba Rim? U Blei u la rai ban long lem bad ki khun jong U ha ka rukom kaba pher. U la pynskhem ha U Moses ia ka jingthrang jong u ban shong hapdeng ki khun Israel ha ki jingtei jong ka tabernakl bad ha ka jingseng ia ka rukom trei kam jong ka jinglehniam leh rukom kaba janai kaba thmu bad kdew sha ka mishon ba janai U Blei sha – U Jisu Khrist. “ki jingainguh jong ki jingknia, bad ka jinglong lyngdoh jong ka niam Jiw la seng khnang ba kin thew pharshi sha ka jingiap bad ka jinglong nongiasaid jong U Khrist. Baroh kito ki jingleh niam kim don jingmut ei ei, bad ym don dor, lymda ki don ka jingiadei sha U Jisu Khrist hi marwei.” Ellen G. White, Advent Review and Herald of the Sabbath, December 17, 1872.

`Kiei ki lad ki lynti kiba phi iashem ia ka jingdon jong U Blei ha ka jingim jong phi?`