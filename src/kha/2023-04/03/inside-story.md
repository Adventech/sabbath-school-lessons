---
title:  Ka Jingiathuhkhanna Kaba Jia Shisha
date:   20/10/2023
---

### Kwah Jingiathuhkhanna Mishon Palat

_Da: Andrew McChesney_

Ka Gina Wahlen ka la sngewtynnad eh ban leit jngoh ia ka ingmane ha kawei ka jaka ha kaba ki khristan ki la shah pynshitom bein na ka bynta ka jingiaineh jong ki ha U Blei. Ka la wan khnang tang na ka bynta ba kan ioh ia ki jingiathuhkhanna Mishon na ka bynta ka balang.

Kane ka ing ka dei ka ing rim jong ki briew kaba don ha ka mala ba shapoh jong ka ing heh. Ia kane ka ing la pynkylla ingmane noh, ka ingmane ka don ha kawei ka liang bad kawei ka kamra pat sha kawei ka liang. Ka Gina ka la sdang ban kylli jingkylli ia ki briew ha kata ka kamra lyngba u nongpynkylla ktien.

Katba ka por ka la nang iaid, ka Gina ka la sdang ban duh jingkyrmen. Dei tang na kane ka jaka ba ka don jingkyrmen ban ioh ia ka jingiathuhkhanna mishon ha kane ka ri. “Ah Trai baieit, sngewbha ban iarap ia nga ba ngan iakynduh iano re iano kiba don ia ka jingiashem kaba ai mynsiem,” ka la duwai. “Ngam tip iano ngan leit ia kynduh namar ba ngam nang ban kren ia kane ka jait ktien, bad ngam tharai ba u nongpynkylla ktien un iarap. Trai sngewbha phah iano re iano?”

Shen hadien kawei ka briew ka la rung ha ka kamra. Ka Gina ka la sngewtynnad ban ia kren bad ka bad ki la ia kren lyngba u nongpynkylla ktien.

“Phi la wan iasoh slem bad kane ka balang hangne?” ka Gina ka la kylli

Em kane ka briew ka khlem iasoh slem, ka la wan jingiaseng tang ha ki katto katne bnai ha kane ka ingmane.

Ka Gina ka la kylli kumno ba ka tip shaphang ka balang Seventh Day Adventist.

Kane ka briew ki la jubab ba ka la iaid lang ba ki khun jong ka sha iew ha kawei ka sngi Saitjain, katba ki dang ia iaid na ka lynti briew, ar ngut ki rangbah kiba la riam bha ki la wan iakynduh ia nga.

“Ka sngi kaba hynniew ka dei ka sngi Sabbaton” uwei na ki u la ong.

“Ba phin nang tip shuh shuh, peit ha ka internet” la ong uwei pat. Kumta kine ki rangbah ki la nang iaid noh.

Kane ka briew ka la leit phai noh sha ing bad ka la wad ha internet. Ka la shem ia kawei ka thup jingialap jong ki Adventist da uwei u Evangelist na US, ia kaba la pynkylla ktien ha ka ktien jong ka. Ka la peit ia kiba bun ki prokram bad ka la ioh jingkyrkhu shibun eh.

Kumta ka la shem ia kane ka ingmane. Ka la wan ha kata ka sngi ruh ba kan shah pynbaptis, bad la pynbaptist ia ka tang khyndiat por hadien ba ka Gina ka la poi. “Nga la sngewphylla eh haba nga iohsngew ia ka jingiathuh khanna jong kane ka briew bad nga la kmen eh ruh ba U Blei u la jubab ia ka jingduwai jong nga ha kane ka lynti kaba sngewtynnad eh,” ka Gina ka la ong.

_Ka Gina Wahlen ka trei kum ka Editor ha ka ia ka Mishon quarterlies ha ka Adventist Mission la lai snem mynta. Mynta ka trei kum ka editor bad Manager jong ki project ia ka Office jong U President ka General Conference. Kane ka ing ba long ingmane ia kaba ngi dang shu dep pule ka batai ia ka Mishon Objective No 2 jong ka thong ka balang Seventh Day “I will go” ha ki jingwad lad wad buit ban ialap. “ban pynkhlain bad ban ialap ha ki nongbah kiba heh kylleng ka 10/40 Window sha ki kynhun briew ki bym pat tip bad kiba hajan, bad ruh sha ki bym dei ki khristan lane niam bapher bapher.” Pule mynta: IWillGo2020.org._