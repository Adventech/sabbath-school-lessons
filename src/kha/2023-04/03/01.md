---
title:  Ka Jingkhot U Blei sha Ka Mishon
date:   14/10/2023
---

### Dkhot Baibl ban pynkhreh ia ka Lynnong
Jenesis. 11:1–9, Jenesis. 12:1–3, Daniel. 9:24–27, Mathaios. 1:21, Jenesis 12:10–13:1, Ki Kam 8:1–4, Ki Kam 1:8.

> <p>Dkhot Spel-lyndet</p>
> “Hynrei phin ioh diang ia ka bor ynda la wan U Mynsiem Bakhuid ha phi bad phin long ki nongphla ia nga ha Jerusalem bad ha Judia baroh bad ha Samaria, bad haduh bakut ka pyrthei”(Ki Kam 1:8).

U Blei teng teng u ju pynkyriah ia ngi na ka jaka kaba ngi sngew suk ban pynlong synran ia ngi. Kane ka jingleh jong u ka pynlah ia ngi ban pyndep ia ka jingthmu jong U, kum ka nuksa jong ka pynsaphret U Blei ia ki briew na ka Babel. “kane ka jingpynsaphret ka don ia ka jingthmu ban pyndap briew ia ka pyrthei, kumta ia ka jingthmu jong U Blei la pyndep lyngba ki lad ba ia u briew la ai kam ban pyndep ia ka.” Ellen G. White, Patriarch and Prophets, p. 120. U Abraham u la mih noh na ing bad na ri jong u bad u la leit sha kawei pat ka ri (Jenesis 12) kum ka jingleitsakhi. Ki synran jong U Jisu ki la mih noh na kaba trei hapdeng ki briew jong ki (ki Kam 3) ban leit trei namar kiwei pat (Ki Kam 8:1-4). Ha Ki Kam 1:8, U Jisu u la buh ia ka nuksa jong ka rukom leit ialap; kin sdang na ing bad shnong jong ki, ka Jerusalem bad ka Judia, nangta leit sa sha Samaria, bad shisha shaduh kaba kut jong ka pyrthei.

Hynrei lada ngim don ia ka ri, U Blei u kwah hi ia ngi ban ngin leit phla sha ki briew kiba don sawdong jong ngi. Haba ka balang ha Jerusalem ka la kham khlain, ki dkhot jong ka ki la ia saphret noh. Lyngba ki jingshah pynshitom kiba la wan bad ki briew ki la jynjar kordit eh, kine ki kylla long pynban ka lad, ba ia ka khubor Babha yn ialap sha ka pyrthei baroh kawei.

_* Pynkhreh ïa ka Lynnong na ka bynta ka Sabbaton, October 21._