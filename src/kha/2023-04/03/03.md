---
title:  Ban Long Ka Jingkyrkhu Sha Ka Pyrthei Baroh Kawei
date:   16/10/2023
---

`Pule Jenesis 12:1-3. Ha kano ka rukom ba ka jingbthah jong U Blei ia u Abram kum ka jingkhot sha ka mishon?`

U Blei u la ong ia u Abram (uba ka kyrteng la pynkylla noh hadien kum u Abraham) ba un ieh noh bad mih noh na ka ri jong u, na ki briew jong u bad ban leit sha kawei pat ka ri. Baroh ka la long ka jingthmu jong U Blei ban pyndonkam ia u Abraham kum ka bor ban pyndep ia ka jingthmu ba kynja Blei jong u ha kane ka pyrthei. Bad u Abraham u la leit, katkum ka ktien jong U Trai. Lada U Blei u don ia ka jingthmu na ka bynta jong phi, ka lah ban long ka jingkhot ia phi ban ieh noh ia ki bahaing hasem jong phi bad ia ki briew jong phi ban leit sha ka jaka kaba u plie ia ka lad ba phin shakri ia U, khnang ba phi lah ban long ka jingkyrkhu ia kiwei pat.

**Pule ia kine ki dkhot harum. Kaei kaba kawei pa kawei ka dkhot ka iathuh shaphang ka jutang jong U Blei, bad ia ki jingkular jong U ia ngi?**

`Jenesis 3:15`

`Jenesis 17:19`

`Jingkhein 24:17`

`Isaiah 9:6`

`Daniel 9:24-27`

`Mathaios 1:21`

Na kine ki dkhot haneng, ka paw shai ba U Blei un pyndep ia ka jingkular kaba u la pynlong ha ka kper Eden, ba uwei un wan ban wanrah ia ka jingsuk na ka bynta ka jingeh jong ka pop. Kane ka jubab, U Jisu Khrist kum u Mesaiah, u dei ban mih na ka pateng jong u Abraham bad u Isaak lyngba ka Sarah. Hebru 11:9 ka ong ba u Isaak bad u Jakob ki long kita ki nongioh pateng sha ka jingkular jong ki jingkyrkhu kiba U Blei u la ai ha U Abraham.

Ngim tip thikna ba haduh katno u Abraham u sngewthuh ia kane, lane kumno ba uta u symbai jong u, un mih na u, hynrei u la mih na ing bad kohnguh beit khlem da pynphai ktien. “Da ka jingngeit U Abraham haba la khot ia u, u la kohnguh ban leit noh sha kata ka jaka ia kaba un sa pdiang, ia kaban long ka bynta, te u la leit noh ym da tip shaei u leit” (Hebru 11;8).

Shisha ka long ka nuksa kaba khraw eh ia ngi!

`Shu mutdur lada U Blei u khot ia ngi ban leit, “khlem tip” shano ngin leit. Kumno phin jubab, bad balei?`