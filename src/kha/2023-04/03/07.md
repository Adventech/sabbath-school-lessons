---
title:  Pule Shuh Shuh
date:   20/10/2023
---

Pule Ellen G. White, “The Great Commission,” pp. 25–34, and “A Seeker for Truth,” pp. 131–142, in The Acts of the Apostles.

“Shuwa ba un kiew noh sha bneng, U Khrist u la ai ha ki synran ia ka kam kaba khraw. U la iathuh ia kiba kin long kita ki nongpyndep ia ka mon U Blei ban pynithuh sha ki ia ka jingim bymjukut kaba ha U Khrist Jisu. Phi la long ki sakhi jong nga ha ka jingknia bad ka jingiap jong nga na ka bynta ka pyrthei baroh kawei, u la ong ha ki. Phi la long ki nongtrei jong nga ha Israel. Watla ki briew jong nga kim wan sha nga ba kin ioh ia ka jingim, watla ki lyngdoh bad ki nongbishar ki la leh ia nga katkum ba ki kwah, watla ki la kyntait ia nga, ki dang don sa kawei ka lad ba kin pdiang ia U Khun U Blei. Phi la iohi ba baroh kito kiba la wan sha nga ban phla ia ki pop jong ki, nga la map ei ia ki. Ha uta uba wan sha nga, shisha ngan ym kyntait ia u. Ha phi ko ki synran jong nga, Nga pynkhamti ia kane ka khubor jong ka jingisynei. Ia ka dei ban pynphriang ha baroh ar, la ki Jiw ne ki Jentil – ha ki Israel nyngkong, nangta sa sha baroh ki jait bynriew, ki jait thylliej bad kynja. Baroh kiba ngeit kin ialum lang ha kawei ka balang.”

Ka jingphah kaba khraw ka long kaba shai bha: “Namarkata kein to khie da leit noh ma phi, to pynlong synran ia ki bynriew baroh”(Mathaios 28:19). Shisha kein ka dei ia ngi ban leit phla sha kiwei pat, khamtam sha kiwei pat ki jait bynriew.

“Ka jingphah ban leit ialap ka dei ka nongrim jong ka kam mishoneri ka hima U Khrist. Ki synran ki dei ban trei shitom na ka bynta ki mynsiem, ban khot sngewbha ia baroh sha ka jingisynei. Kim dei ban ap haduh ba ki briew kin wan sha ki; ki dei ban leit sha ki briew da kane ka khubor.” Ellen G. White, The Acts fo the Apostles, p. 28.

“Ha ka pyrthei jong ngi don shibun kiba don hajan ka hima U Blei, ym kumba ngi pyrkhat. Ha kane ka pyrthei badum jong ka pop, U Trai u don ia shibun eh ki mawkordor, sha kiba un sa ialam ia ki nongrah khubor jong u ban shem ia ki. Ha baroh ki jaka yn don kito kiban sa ieng namar U Jisu Khrist. Bun kiban sa niewkor khambha ia ka jingstad U Blei ban ia ka dor jong kiei kiei ki jong ka pyrthei, bad kin sa long ki nongrah jingshai kiba iaineh. Da kaba ngeit ba ka jingiaid lynti jong U Petros ka long ka jingpyndep ba pura ia ka jingthmu jong U Blei, bad ba ki jingsngew briew jong ki baroh ki long kiba ia pyrshah ia ka mynsiem jong ka gospel, da kaba pyndonburom ia U Blei, ki la ong, ‘Shisha U Blei u long na ka bynta ki Jentil ruh ba kin wan sha ka jingkylla kaba mut sha ka jingim’ Kumta ia kita ki jingsngew iapher jait bynriew bad jingia isih la pynjot thiaw noh, bad ia ki dustur briew jong ki arta mynnor baroh la ieh noh, bad ia ka lynti thymmai la plie, bad ia ka lad ba ia ka gospel yn ialap bad pynbna sha ki Jentil.” Ellen G, White, The Acts of the Apostles, pp. 140 -142.

**Ki Jingkylli ban ia Puson**:

`Kumno phin batai ia ka ktien Mishon katba phi pyndonkam ia ka ha ka jingim jong phi?`

`Ha kano ka rukom phi lah ban pynpaw ia kane ka mishon ha ka kam ki jingleh bad ki jingmut jong phi man la ka sngi? Kumno phin pynleit jingmut kham bun ha ka kam mishon man la ka sngi?`

`Haduh katno ka long kaba donkam ia ngi ba ngi dei ban khmih iit ia ki dohnud jong ngi bad ba ngin pan ia ka bor na neng ba ngin pynjot pynpra ia ki jingsngew briew jong ngi shaphang kiwei pat.`