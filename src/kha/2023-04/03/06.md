---
title:  Sdang Na Ka Jaka Kaba Phi Don
date:   19/10/2023
---

`Pule Ki Kam 1:8. Ki jinghikai aiu kiba U Jisu u la pyni haba ngi trei ia ka kam jong ka jingiasam lane ban ngin long ki sakhi sha ka pyrthei?`

Ka nuksa kaba la buh da u Jisu kaba pyni ha ngi kumno ngi dei ban trei kum ki synran jong U, kiba don ia ka khubor kaba bha ban iasam lem bad kiwei. Ban iasam ia ka jingshisha kam dei ban iathuh ba kiwei pat ki bakla ha ka jingngeit, hynrei ka dei ban iasam ia U Jisu kumba la pynpaw ha ki khubor ki lai Angel na ka Jingpynpaw 14:6-12.

Don ruh ki jinghikai ha ki ktien jong U Jisu ha Ki Kam 1:8.

Nyngkong, “phin long ki nongphla ia nga ha Jerusalem” kumba ngi la iohi (hynrei ka long ka jingkyrkhu ban iai ban ia ka), ngi dei ban long ki nongphla jong U ha ka jaka kaba ngi shong ngi sah. Kane ka kynthup ia ka ing ka sem jong ngi hi, ka balang jong ngi, ki marjan marpa jong ngi, bad ka imlang sahlang jong ngi. Ngi donkam ban long ki sakhi jong u nyngkong eh ha ka jaka kaba ngi don, ha ka shnong kaba la kha ia ngi. Lah ban long ki hynmen ki para, ki kpa ki kmie jong ngi ne kiba haing hasem ba jan eh jong ngi, lane ki parabangeit jong ngi, ki para nongtrei, ki lok ki jor ne ki briew ha ka imlang sahlang jong ngi.

Teng teng ki briew ki sngewtynnad eh ban leit tang sha ki jaka ba jngai ne ri ba jngai sha ki nongwei kiba kum juh ithuh mynno mynno hapdeng ki dustur kiba pher ban leit sakhi namar U Blei. Hynrei kim sakhi pat sha ki briew kiba jan kiba don sawdong jong ki. Ngi dei ban sdang na ka jaka kaba ngi don nangta ngin sa mih nangta ban leit sha ki jaka kiba U Blei un ialam ia ngi.

Hadien kata, “ha Judia baroh bad ha Samaria baroh bad sha kaba kut ka pyrthei” (Ki Kam 1:8). Sa shisien U Jisu u pynskhem ia ka jingshisha ba ka jingphla ka kynthup ia ka jingleit mih shabar ka shnong la jong. Sdang na ka jaka kaba ngi don bad, lah ban khot ia ngi ba ngin mih shabar sha ki jait bynriew kiba pher bad ki dustur kiba pher bad ruh ki jait niam kiba pher. Lada nga don na kawei ka jait bynriew ka jait niam bad jait ktien, kan kham suk ia nga ba ngan sakhi sha ki namar ba don tang khyndiat ki jingiapher. Ha ki katto katne ki bynta jong ka pyrthei, don ki jait shnong kiba ne jait bynriew kiba pyniaid tang da kawei ka balang. Ka jingphah jong U Jisu ka iathuh ia ngi ba kum ki nongphla jong U, ban mih shabar na ka ing ba suk jong ngi bad ban pynlut ia ka pisa ne ka spah jong ngi na ka bynta jong ki watla ka long kaba eh shisha, hynrei kito ki briew ruh ki donkam ia ka khubor babha U Jisu.

`Ka Thong: Ithuh bad thoh kyrteng ia ki briew kiba duk bad kiba donkam ha ka imlang sahlang jong phi, kiba ka balang kam pat lah ban leit iarap ei ei.`

`Ka Thong Ba shaneng: sdang ban duwai na ka bynta ka lad ka kabu ha ki por kiban sa wan ba phin iashim bynta ha ka mishon sha kine ki briew kiba phi la don jingmut.`