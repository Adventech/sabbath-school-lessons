---
title:  Ka Jingiathuhkhanna Kaba Jia Shisha
date:   27/10/2023
---

### Ka Balang rit kaba lah

_Da: Andrew McChesney_

I kumban khang noh ia ka ingmane jong ka balang Seventh Day Adventis ha ka dewlynnong Rugen ha Germany. Tang hynriew ngut ki briew kiba mane hangta; saw ngut ki rangbah jong kawei ka longing bad ki ar ngut kiwei pat kiba la kham tymmen. La don hynniew ngut ha ka por ba ka balang ka la sdang ha u snem 1940, bad ki la nang ia bun haduh 33 ha kaba kut jong u snem 1950, hynrei mynta pat ki don tang hynriew ngut. Ki nongialam ka Conference ki la rai ban die noh ia kane ka jaka.

“Em, ngi kwah ban pynneh ia ka ingmane,” u Gunthardt, uba long u rangbah ka balang u la ong. “Ngim kwah ban die ia ka.”

Ka jingbun briew ka la rit noh hadien u snem 1990. Ki tymmen ka balang ki la iap noh, kiba dang samla ki la leit noh shawei pat, bad ki briew jong kane ka jaka ha East Germany ki la nang ngam sha ka jingim pyrthei. Ki nongwan jingiaseng ki kham bun dei tang haba don ki nongwan jngoh kai kiba wan sha kane ka dewlynnong ha ka por lyuir. Don ki nongwan jngoh kai ki dei ki Adventist.

U Gunthardt, ka lok jong u bad u kpa ka kmie jong u ki leit jingiaseng hange ryngkat kita ki ar ngut kiwei pat,bad ki la duwai na ka bynta ka lawei jong ka balang. “To phah parabangeit ba thymmai,” ki la duwai.

Te uwei u doctor Adventist bad ka ing ka sem jong u ki la wan sha kane ka dewlynnong. Ki dkhot balang ki la nang duwai shuh shuh. Uwei u parabangeit uba la rim u la wan phai biang sha ka jingngeit, bad bun kiwei pat ki briew ki la iasoh lang. Haba ki dkhot balang ki la ia don 16 ngut, ki nongialam jong ka Conference ki la kylla noh ia ka rai jong ki. Ki la mynjur ban plie beit ia ka ingmane.

Hynrei haduh katne, ka balang ka la donkam pat sa ia ka ingmane thymmai. Ki dkhot balang ki la duwai bad ki la ia mynjur ban pynmih 1,36,000 euros (US$1,36,000). Haba kim pat lah ban ioh pisa haduh 730,000 euros ban pyndep ia ka jingtei, ki la nang iaduwai shuh shuh.

U Gunthardt uba la ju tei ia shibun ki ing, u la designed ia ka ingmane ia kaba yn pynlong ruh kum ka Center of influence. Ki para bangeit na kylleng ka Germany ki la ianoh synniang kylluid. Ka jingnoh synniang kaba khraw eh bad kaba khlem poi pyrkhat ka la wan hadien ba u Gunthardt u la ia kynduh ia u khraw sorkar ha kawei ka jingialang. Ki Politician ka Germany ki don bor ban sam pisa sha kino kino ki jingdonkam ba shimet ruh.

Haba une u nongialam ka ri u la iohsngew ia ka jingdonkam, u la pynia kynduh ia u Gunthardt bad uwei na ki MLA jong kato ka jaka. Ki dkhot balang ki la iaduwai na ka bynta u Gunthadt shuwa ba un leit ia kynduh ia une u MLA bad ki la kmen eh haba une u MLA u la tyrwa ban ai haduh 3,00,000 euros. Kum u khristan u la ong, nga kwah ba kane ka jingtei kan ym pyndonkam tang na ka bynta ka imlang sahlang hynrei ban pynpriang ia ka ktien jong U Blei.

Mynta 25 ngut ki dkhot balang ryngkat ki khun jong ki, ki leit jingiaseng man la ka sngi Sabbaton. Ngi la don ka ingmane thymmai bad ngim don ram satia, u Gunthardt u la ong. U Blei u la pynthikna ba ka ingmane jong ngi ka dei ban iai plie.