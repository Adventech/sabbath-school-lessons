---
title:  Pule Shuh Shuh
date:   27/10/2023
---

Ka jingieit ia ki mynsiem kiban sa iap ka pynlong ia u Abraham ba un duwai. Katba u isih ia ki pop jong kito ki nongbah ba bymman, hynrei u thrang eh pat ba ki nongpop kin ioh laitim. Ka jingieit ba jylliiew jong u ia ka Sodom ka pyni ia ka nuksa ba ngi ruh ngin sngewsynei ia ki nongpop. Ngi dei ban isih ia ka pop, hynrei isynei bad ieit ia ki nongpop. Kylleng sawdong jong ngi don ki mynsiem kiban sa iap khlem jingkyrmen, kum ha ka jingshyrkhei jong ka Sodom. Man la ka sngi ia ka lad jong ka jingisynei la khang noh ha kiba bun. Man la ka sngi don kiba la iaid shabar jong u pud jong ka jingisynei. Bad hangno ki sur pyrta jong ki jingmaham bad ki jingkhot ban ialam ia ki nongpop ba kin phet noh na kane ka jingjot kaba khraw? Hangno ki kti kiba la kner ban tan pyllait im ia ki briew na ka jingiap? Hangno kito kiba sngewrit bad kiba skhem ha ka jingngeit ban iasaid bad U Blei namar ki nongpop?

“Ka mynsiem u Abraham ka long ka mynsiem U Khrist. U Khun U Blei da lade hi u long u nongiasaid bakhraw tam jong ki nongpop. Uta uba la siew ia ka dor na ka bynta ka jingsiewspah, u tip bha ia ka dor jong ka mynsiem u briew. Ha ka jingbymman ba khraw kaba la don, dei tang ha ka jinglong ba khlem pop bad ba janai U Khrist ba la pynpaw sha u nongpop ia ka jingieit kaba khraw tam eh jong U. Ha ka jingpyrta ka jingkordit tam ha ka jingshah narphna, haba u la kit ia ka jingkit kaba khia tam jong ka pop jong ka pyrthei baroh kawei, u la duwai pynban na ka bynta ki nongpynshitom bad ki nongpyniap ia U, “Ko Pa, to map ia ki naba kim tip kaei ba ki leh, Loukas 23:34.” Ellen G. White, Patriarch and Prophets, p. 140.

“Ia U Abraham la pyndon burom da ki syiem jong ki hima kiba don sawdong jong u kum u Khun Syiem uba donbor bad u nongialam uba stad bad uba khlain. U khlem pyndkut noh ia ka lad ka bor jingktah jong u ia ki marjan marpa. Ka jingim bad ka jinglong jong U, ha ka jingiohi jong ki ka long kaba iapher shibun eh na kito kiwei pat ki nongmane bleithaw, ba ki jingkren jong ki ruh ki long kiba kyrshan eh ia ka jingngeit ba shisha u Abraham. Ka jingaiti bad ka jingngeit jong u ha U Blei ka long kaba khraw eh haduh ba ka la ktah ruh ia kiwei ha ka jingiadei paralok bad ki marjan marpa da ka jingkhraw bad ka burom.” Patriarch and Prophets, pp. 133,134.

**Jingkylli ban Ïa puson**:

`Kiei kiwei pat ki nuksa na ka Baibl kiba pyni ia ki briew kiba pyndep ia ka jingkhot sha ka mishon? Kumno shaphang u Ioannis nongpynbaptis? Hato phi lah ban khot ia u, uba jop?`

`Pule Jenesis 13:30-36. Kaei kaba kane ka bynta ka iathuh ia ngi shaphang ka jinglong jong kito ki briew kiba la shah pyllait im na Sodom?`

`Kiei kiwei pat ki jinghikai kiba ngi lah ban nang na u Abraham ha ka jingiadei bad ka mishon bad kumno ruh la pyndep ia ka?`

`Pyrkhat shaphang kane: Kumno phin pynkut nia ba ka jingduwai jingiasaid jong u Abraham na ka bynta ka Sodom bad Gomorrah ka long kaba jop ne kaba lehnohei?`