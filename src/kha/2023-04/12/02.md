---
title:  Ki Mraw ha ka Kolshor nongwei
date:   17/12/2023
---

Kam long kaba suk ban im ban sah ha ka dustur jong ki nongwei. Ka long kaba eh ia ngi mynta ban sngewthuh kaei kaba kine ki Jiw ki iashem, nyngkong, hapoh ki nong Babilon bad hapoh ki nong Pershia.

Ym don uwei ruh na ngi, kum ka nuksa, kiba im ha ka ri Adventist ha kaba baroh ki ain ki rul jong ka jingngeit jong ngi ki don bad ki long ki ain jong ka ri. Hynrei shuwa ban shah ring mraw, kine ki Jiw ki la im la sah ha la ka jong ka ri, ha kaba baroh ki ain ki rul jong U Blei bad ka jingngeit jong ki ka long ki nongrim ka jingsynshar ri.

Ha kawei ka liang, pyrkhat ba haduh katno ka long kaba suk ban long kiba iaineh ha U Blei. Nalor baroh, haduh katno ruh ka long kaba khamsuk ban sumar ia ka Sabbaton khamtam ba ka jingsumar Sabbaton ka la long ka ain ba kongsan tam?

Ha kawei pat ka liang ka histori kaba kyntang ka pynpaw ha ngi ba wat haduh katno ka jingsynshar ka long kaba khlain, watla ka jingngeit kaba bha eh, hynrei lada ka jingiaineh kam don bad kam suhthied hapoh ka dohnud, te kumta ka pop, bad ka jingjot shisha kan bud nadien.

“Te U Trai u la ong: “Namar kat kumba une u paidlang u wan hajan jong nga bad da la ka shyntur bad da la ki rymiang shyntur ki burom ia nga, hynrei ki la pynjngai noh ia ka dohnud jong ki na nga, bad ka jingsheptieng jong ki ia nga ka long ka hukum briew ba ka lihai ia ki.”(Isaiah 29:13).

Ym kum kiwei pat, kito kiba la rai ban long kiba ianeh, wat ka jingsuk jingsain jong ki ha ka shong ka sah jong ki kam lah ban pynsangeh ia ki na kaban kongnguh.

`Pule Daniel 1:1-12, Daniel 3:1-12, bad Daniel 6:1-9. Watla ki jingjia hangne ki long kiba pher shisha, hynrei kaei kaba kine ki jingthoh ki pynpaw shaphang ka jingeh kaba ki briew jong U Blei ki lah ban iashem ha ka ri nongwei?`

Kampher ngi long kiei, lane hangno ngi shong ngi sah, ngi la im ha ka pyrthei, lyngba ka ain, lane la ha ka dustur, lane baroh ar, ki long kiba dap da ki jingeh suda ha ka jingngeit jong ngi. Kaei kaba la thoh ha u Daniel, ngi sakhi ia kine ki jingjia, ba ki kut ha ka “jingkmen, jingsuk” ka pynpaw ba wat hapdeng ki jingtynjuh bakhraw, ki briew ki dang lah ban long kiba iaineh ha U Blei. Watla dei ba kine ki jingjia ki khlem kut ha kaba bha, hynrei ym don jingartatien ba kine ki briew ki la leh ia kaba dei.

`Kiei ki katto katne ki jingeh ha ka jingngeit jogn phi kiba phi iakynduh ha ka dustur jong phi? Kumno phin leh bad jubab ia ki?`