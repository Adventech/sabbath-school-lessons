---
title:  Ban Iarap ia kiba la mong la sngewsih
date:   22/11/2023
---

Mano na pdeng jong ngi kiba khlem mad, ba haduh katno kane ka pyrthei ka long kaba pynsngewsih? La ngi im ha ka spah bad ki jingdon jingem lane ha ka jingduk jingkyrduh – bad la ha kano kano ka rukom, ki briew ki sngewsih, ki shitom, ki shem jingeh. Baroh ki briew ki sngewthuh bad ka spah lane ka jingdon jingem kam lah ban ai ia ngi ia kata ka jingkmen jingsuk.

> <p></p>
> “U Mynsiem U Trai u ha nga, naba u la pynsleh ia nga ia kaban ialap ia ka gospel ha kiba duk, u la phah ia nga ban pynbna ia ka jingpyllait ha kiba la set byndi, bad ia ka jingpynpeit pat ha kiba matlah, ban pyllait noh ia kiba la ban ka shitom” (Loukas 4:18)

`Kaei ka jinghikai kaba ngi ioh na kaei kaba U Jisu u la leh, bad kaei kaba ma ngi ruh ha ka bor jong ngi, ngi dei ban leh na ka bynta kito kiba don sawdong jong ngi bad kiba donkam jingiarap?`

U Blei U khot ia ngi ba ngin iarap ha ka jingdonkam jong ki briew, watla ngim tip lano kin pdiang ia U Jisu lane kin ym pdiang da lei lei ruh. Hynrei ka jingpyrshang ban ialam ia ki sha U Jisu ka dei ka nongrim jong ka mishon, ngi donkam ban iarap ia kito kiba donkam shisha namar ba ki donkam jingiarap. Ngi iarap ia ki namar ba ngi la pdiang ia U Jisu kum U Trai jong ngi, bad dei kata ia kaba la khot ia ngi ban leh.

Ka nuksa na U Jisu ha kaba pyrshang ban iarap ia ki jingdonkam jong ki briew baroh ka long ka hukum na ka Baibl ba ngi dei ban bud. Ngim tip la baroh kito kiba ngi la iarap kin pdiang ne em ia U Jisu.

Ban iarap shisha ia kiwei, ngi donkam ban tip ia ki jingdonkam jong kito ki briew. Man la ki dustur briew ki don la ki jong ki rukom iakren ne jingleh ia la ki paralok. Ha India, ka long ka dustur ban ai jingbam ne jingdih haba ki khot sngewbha ia ki paralok sha ing. Ka long kaba kham suk ban shu ai pisa ia u nongwei ban ia kaba pyntngen ia u paralok uba la duh noh ia kiba ieit bathoin jong u. Kaei kaba u paralok jong phi u donkam ka lah ban long kaba kham khraw ban ia ka pisa lane ki tiar ki tar. Bunsien ka jingkyrshan pyntngen jong phi ha ka por ka jingsngewsih ka long kaba donkam eh.

Kaba donkam ha kaban long ki nongbud u Jisu ban iarap ia ki lok, dei ban sdang shuwa da kaba pynpaw ia ka jingieit kaba khlem kyndon ia ki, ban sngewthuh ia ka jingdonkam jong ki nyngkong eh shuwa ba ngin tyrwa ban ai jingiarap ia ki. Ai ia ka jingiarap kaba ki donkam, watla phim tip la ki la kloi ne em ban bud ia U Jisu.

`Pule Mathaios 25:34-40. Ka khubor aiu kaba don hangne na ka bynta jong ngi?`