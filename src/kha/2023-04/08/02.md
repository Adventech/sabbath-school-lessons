---
title:  Ka Jingngeit jong ki Paralok
date:   19/11/2023
---

Ka jingiathuhkhanna kaba donbor ha ki gospel ka pynpaw ia kaei kaba ki rangbah ki iaid lyngba khnang ba kin wanrah ia u briew uba duk, lehse dei u paralok jong ki, sha U Jisu. Ngi lah ban nang na kiei kiba la jia hangne shaphang ka kam kaba eh kaba lah ban don hakhmat haba ngi shakri ia kito kiba donkam.

`Pule Loukas 5:17-26 (Mathaios 9:1-8, Markos 2:3-12). Kiei ki katto katne ki jinghikaikiba ngi lah ban shim na kane ka jingiathuh- khanna haba iadei bad ka mishon bad ka jingshakri?`

Da kaba wallam ia u paralok jong ki sha U Jisu, kine ki rangbah ki la shim ia ka jingkitkhlieh ba kin sumar ia u. U Blei u khot ia ngi ban long kum kine ki paralok jong une u nongpang- ban ialam ia kiba donkam sha U Jisu Khrist. Kane ka kam ka dawa ia ka jingngeit, ia ki kam, ia ka jingiaishah, bad ka mon, bad lada donkam ban long kiba shlur. Kine ki rangbah ki la wan sha U Jisu hynrei ki la shem ia ki jingeh. Kim lah ban wallam ia une u paralok uba pang jong ki sha U Jisu da kaba suk. Hynrei ki khlem la kynran dien, hynrei ki la shem pynban ia kawei ka lynti kumno ban pynpoi ia une lok jong ki sha U Jisu Khrist. Ban pynhiar ia u paralok jong ki na ka tnum ing! Watla katta, katkum u Loukas, U Jisu u la mynjur eh ia kaei kaba ki la leh (Loukas 5:20).

Ka jingthrang jong U Jisu na ka bynta jong ngi ka long ban wallam ia ki paralok kiba donkam kiba duk sha U. Ka Baibl ka kdew ia U Jisu kum u Nongpynkhiah bakhraw tam eh Uba thrang eh ban map bad ban pynkhiah ia kito kiba pang kiba shitom kampher ki dei kiei.

Ka Ellen G. White ka buh ha ngi ia ka thong ba ngin iarap ia kiba donkam. “Wat ym ap tad haduh ban da iathuh ia ka kamram jong phi kaei phin leh, plie ia ki khmat ba peit kiei kiba don sawdong jong phi. Pynlong ia lade kiba jan bad ba ithuh da kita kiba duk, kiba shitom, kiba sngewsih bad kiba jynjar. Wat ym buhrieh ia lade na ki, bad wat ym wad lad ban kiar na ki. Mano ban mynjur ia ka jingkren jong U Jakob, shaphang kita kiba don ia ka niam kaba khuid, kaba khlem thoh bria da ka jingkhwan myntoi bad ka jinglong arsap? Mano ba kwah ban leh katba don ka bor ban wanrah ia ka jingthmu bakhraw jong ka jingpynim sha kiwei pat?” Testimonies for the Church, vol. 2, p. 29.

U Jisu hi da lade u la pyni nuksa kumno ban iarap ia kiba duk kiba donkam bad u khot ia ngi ban leh ia kane ka juh. Nyngkong, ngi dei ban long lok bad ki, nangta ngin tip pat ia ka jingdonkam jong ki, bad khadduh, ngin ialam ia ki sha U Jisu, Uba long tang ma U, Uba lah ban iarap ia ki. Dei kane kein kaba kine ki rangbah ha kane ka jingiathuhkhanna ki la leh; ngi donkam ban leh kumta, la ha kano kano ka khep kaba ngi shem ia lade. Ka jingiarap ka ialam ia ki briew tang sha Uta hi marwei Uba lah ban pynim ia ki, U Jisu.

`Mano ba don sawdong jong phi ia mynta hi, kiba donkam jingiarap? Kaei kaba phi lah ban leh na ka bynta jong ki?`