---
title:  Ka Jingieit kaba kham khraw
date:   23/11/2023
---

Kumba baroh ngi ia tipbha, ki jingdonkam kim ju kut shuh. Lada phi mon ban iarap ia kiwei pat, phin ioh shibun ki lad. La ki long ki paralok kiba jan lane ki nongphetwir kiba jngai, baroh ki briew ki donkam khlem kut, bad ngi dei ban leh katba lah ban iarap. Baroh lynter ka jingshakri jong U ha ka pyrthei, U Jisu u la iarap ia kito kibym lah ban iarap ia lade. Ha ki katto katne ki jingjia, u sdang da lade bad u da leit ruh sha kito kiba donkam; ha kiwei pat ki jingjia, kum kito ki rangbah kiba la pynhiar ia u nongpang iapshilliang na ka tnum ing khnang ba un ioh ia kynduh ia U Jisu, ki lok ki sdang ia ka kam.

> <p></p>
> “Ym don uba don ka jingieit kaba kham khraw ia kane ba uwei u aiti noh ia la ka jingim na ka bynta ki lok jong u”(Ioannis 15:13)

`Kumno ngin pyndonkam ia kane ka jinghikai ha ka jingshakri jong ngi sha kiwei pat?`

Kawei ka longing mishoneri ka la shakri la 6 snem ha Trinadad bad ha Tobago. Ha ki lai snem kiba nyngkong ki la im hapdeng ka imlang sahlang jong ki Hindu bad ki Muslim kiba shongshit niam bha. Bun ki Hindu ki la ujor ba kine ki khristan ki la kyntait ia ka jingkhot sngewbha jong ki ban leit sha ki jinglehniam jingainguh ba shisien shisnem. Ha kawei ka sngi kine ki khristan ki la leit sha kane ka jingleh niam jong uwei u paralok Hindu uba thymmai. Ki la leh ia kane da kaba bud ia ka nuksa jong U Jisu; u la leit jngoh ia ki paralok jong U haba ki la khot sngewbha ia U sha ki jingkhawai ba kyrpang jong ki. Ha ka jingshisha, ka niam Hindu ka hikai ba ki nongwan jngoh ne ki paralok haba ki wan kai sha ing, ki wanrah ruh ia ki jingkyrkhu sha ka ing jong ki nongkhot sngewbha.

To ngin ia pyrshang ban pynlong paralok ha kane ka taiew da kaba ngin long ka jingkyrkhu iano re iano. Nyngkong eh, wad bniah shaphang ki lok jong phi, ka imlang sahlang jong ki, ka shnong lane ka nongbah. Hato phi tip iano iano ba dei ki nongphetwir ne ki wanhap kiba im hangta? Kumno shaphang ki briew kiba im ha ki surok ka thain jong phi? Hato phi ithuh ia ki baroh? Khlem da khein ia ka kyrdan jong phi, ban pynlong paralok bad u nongwei te kam long kaba suk. To ngin ia duwai bad kylli na U Blei ba un iarap ia ngi. U ithuh ia baroh bad u ithuh ruh ia ki nongwei ia kiba phin sa ia long paralok. Kynmaw ia ka thong ba phin long lok ia ki khnang ba phin ialam ia ki sha U Blei uban iarap shisha ia ki.

`Ka thong: pyrshang ithuh ia ki nongwei lane ki bym dei ki khristan kiba im ha ka ri jong phi. Joshuaproject.net ka dei ka jaka kaba suk ban leh ia ka jingwad bniah ia ki briew kibym pat tip ia U Blei ha ka kynhun bynriew jong phi.`

`Ka Thong Shaneng: Jied bad ithuh iano re iano kiba hapoh ka bor jingktah jong phi. Sdang man la ka sngi ban duwai na ka bynta ita i briew hadien ba phi la jubab ia kine ki jingkylli harum: Hato ine i briew i dei i paralok jong nga – katkum ka rukom long paralok U Jisu? Hato nga tip ia ka jingdonkam jong i? Kumno ngan ialam ia i sha U Jisu na ka bynta ka jingpynkhiah?`