---
title:  Ka Mishon sha Kiba Duk Kiba Kyrduh
date:   18/11/2023
---

### Dkhot Baibl ban pynkhreh ia ka Lynnong
Loukas 5:17–26, Ioannis 5:1–9, Deuteronomi. 10:19, Lebitikos. 23:22, Mathaios. 25:34–40, Ioannis 15:13.

> <p>Dkhot Spel-lyndet</p>
> “Uta U Syiem te un iathuh bad un ong ha ki, shisha nga ong ha phi, ha kaba phi la leh ia ka ha uwei uba rit tam na kine ki para jong nga, phi la leh kein ha nga”(Mathaios 25:40).

Loukas 5:17-26 ka ai ia shibun ki jinghikai kumno ba U Blei u iarap ia kito kiba duk kiba kyrduh. Teng teng U Blei u pyndonkam ia kiwei ban iarap ia ngi, lane U pyndonkam ia ngi ban iarap ia kiwei pat. Kane ka kam ka lah ban long kaba eh, hynrei ka wallam pat ia ka bainong kaba khraw. Da kaba iarap ia kito kiba duk kiba kyrduh, ngi pyrthuh bud ia ka nuksa jong U Jisu Khrist. Teng teng ka long kaba suk ban iathuh; mano ba donkam jingiarap; ha kiwei pat ki por ka long ruh kaba eh ban tip. Kampher la ha kano kano ka khep, ia ngi la khot ban long ki nongiarap ia baroh ki briew kiba donkam, khlem da khein ia ki tynrai briew jong ki.

Ka Baibl ka pynshlur ia ngi ban ngin wan sha jan ki nongwei, bad da kaba ngi jop ia ki jingshaniah jong ki, ngi lah ban nang ia ki lynti kiba kham bha ban iarap ia ki ban shem ia U Jisu.

Ha kane ka taiew, ngin ia pule ia ki subjek, “ka mishon sha kiba duk kiba kyrduh,” ka pyni ba U Blei u don ia ka jingthmu ban kot sha kito kiba donkam ha kiba bun ki rukom. Ki jingdonkam jong ki ki lah ban long ha ka doh, ha ki jingsngew bad jingmut jingpyrkhat, ha ka pisa pelain, wat ha ka imlang sahlang: kata ka mut bad don ki briew kiba la shah kyntait na ka imlang sahlang lane na ka ing ka sem jong ki. La ka long kano kano ka jingdonkam jong ki, ngi dei ban long kiba la kloi ban iarap katba ngi lah ban iarap. Kane ka dei ka pdeng duh jong ka jingmut ban long U Khristan bad kaei ka kam jong ka mishon.

_* Pynkhreh ïa kane ka Lynnong na ka bynta ka Sabbaton, November 25._