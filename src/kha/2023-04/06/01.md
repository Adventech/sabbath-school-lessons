---
title:  Ka Jingai. . bad ka jingpy. . ka Mishon
date:   04/11/2023
---

### Dkhot Baibl ban pynkhreh ia ka Lynnong
Lukas 24:1–12; Lukas 24:36–49; Ki Kam 1:12–26; Hebru. 10:24, 25; Ki Kam 2:1–41; 1Korin. 11:1.

> <p>Dkhot Spel-lyndet</p>
> “ U la ong ruh ha ki, kine ki long kita ki ktien ia kiba nga la kren ha phi mynba nga dang don lem bad phi bad ka dei ba yn pyndep ia kiei kiei baroh; ia kiba la thoh ha ka hukum U Moses bad ha ki nongiathuhlypa, bad ha ki Salm de shaphang jong nga” (Lukas 24:44).

U Paul u thoh sha ki nong philipi: “Don shisha kein kiba ialap ia U Khrist wat na kaba sngew pihuin bad kaba ia pyneh; don ruh kiba na ka mon sngewbha; kine na ka jingieit, ba ki da tip ba la buh ia nga ban long ka jingiada ia ka gospel; kita pat ki ialap ia U Khrist na ka jingiapyneh ym na ka jingsngur ba ki da mut ban iapynlang shuh shuh ia jingjynjar ha nga ha ki jingkhum jong nga. Kan lei? Tang ba ha kaba kumno kumno ruh la ha ka jingtyllep lane ha ka jingshisha, la ialap kein ia U Khrist; te ha kane nga sngew kmen bad shisha ruh ngan sngewkmen. (Philipi 1:15-18).

Shisha kine ki ktien ki long kiba donbor! La ka long ha ka “jingleh mynleh ne ha ka jingshisha” la ialap kein ia U Khrist – bad dei kata kaba donkam ha u Paul. Ka long kaba shisha ba ki jingthmu jong ngi ha ban ialap ia U Khrist, ia ka mishon, lane pynphriang ia ka khubor babha ka dei ban wan na ka jingieit, bad na ka jingshisha bad ym dei satia na ki jingpihuin bad jingsngew ba marwei, ka jingbishni lane ka jingiapyneh.

Kiei kiwei pat ki jingai mynsiem ban ialap ia U Khrist, bad kiei pat ki lad kiba ngin pynkhreh ban leh ia kane?

Ha kane ka taiew ngin ia pule ia ki katto katne ki jingjia ha ka balang kaba nynkong kiba lah ban ai jingstad jingialam ia ngi ha ki jingdonkam ka mishon.

_* Pynkhreh ïa kane ka Lynnong na ka bynta ka Sabbaton, November 11._