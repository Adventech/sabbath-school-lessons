---
title:  Ka Jingiathuhkhanna Kaba Jia Shisha
date:   10/11/2023
---

### “Ka Jingkyrkhu Ka Kham Khraw Ha Ngi”

_Da: U Andrew McChesney_

Kawei ka briew ha North Carolina US ka la khot sngewbha ia ki ar ngut ki church pastors sha ing jong ka ban iakren shaphang kaei re kaei kaba ban khia eh ha ka dohnud jong ka, kata ka dei ka jingkynshew kheinduh ba shisien shisnem. Ka la batai ba kumno ka balang Seventh Day Adventis ka la sdang ban lum ia kane ka jingkynshew ha ka jingsngew kutlad bym don pisa shuh ban khot mishoneri ha u snem 1922. Ka la kren shaphang ba kumno ki briew ki la ai sngewbha bad kumno kane ka jingkynshew ka la kyrshan ia ki mishoneri haduh mynta ki sngi.

U pastor u la shim ia kane ka jingkyrpad jong ka ha ka dohnud jong u. Ha ka wei ka por u la ialap ruh ha ka miet ba khyndai jong ka jingialap jong u shaphang kane ka jingkynshew kheinduh, ia kaba la ju lum ha baroh kylleng ka pyrthei ha ka Sabbaton kaba ar jong u bnai November. Ka jingmih nangta, kane ka jingkynshew kheinduh jong ki 700 ngut ki dkhot balang ha ka balang Hendersonville Seventh Day Adventist ka la kiew na ka $1400 kaba la lum ha u snem uba la leit shaduh ka $24,119 ha uta u snem 2016. Kane ka jingsan ka la long tang ka jingsdang. Ha ka por jong ka khlam Covid 19 haba ka balang ha ka pyrthei ka la shem ia ka jingeh ha ka liang ka pisa ki dkhot balang ki la ai phylla eh haduh $37,545 kum ka jingkynshew kheinduh ha u snem 2021.

“Ngi la lyngngoh eh da ka jingkmen,”la ong u pastor David Wright (dur hangne). “Iaroh ia U Trai”

U la ai burom eh ia ka jingaiei jong U Blei ha ki dkhot balang kiba la ai mon sngewbha. “Ka long kaba shisha ba kane kan wanrah jingshai bakhraw eh ha ka jaka kaba dum jong ka 10/40 window” u la ong. “Hynrei to niew phi ba kane ka jingkykhu ka dei ka jong ngi hi kum ka longing ka balang.” Nga hap ban ngeit ba ka jingkyrkhu ka kham khraw ha ngi namar u Jisu hi u la ong, “kham ioh jingkyrkhu khambun ha kaba ai ban ia kaba shim.”

U Director jong ka Adventist Mission u Garry Kranuse u la mynjur, ym don palat ba ka shakri jong u Blei ka Ellen White ka khot ia kane ka jingkyrkhu ka “jingktah ba phai pat” Ka la ong ka jingsbun jong ki dkhot balang ha ka jingai ban shakri sha kiwei pat ki ri kan pynroi pynban ia ka lyngkha ha ing jong ki hi. Kum ka nuksa, haba katto katne ki nongialam balang ki la kylli jingkylli haba phah pisa shabar ri ha u snem 1900, ka Ellen G. White ka la pynbna, “ka jingroispah jong ka kam ha ing ka long kaba iar . . ka shong ha ka jingktah kaba phai pat sha lade na ka kam kaba la leh sha kiwei pat ki ri kiba sha jngai” (Testimonies for the Church, vol 6, p. 27). U riewstad bakhraw ha ka liang ka kaiphod jong ki Adventist u David Trim, u la pynshisha ia ka jingkren jong ka Ellen G. Whtie ba ka long kaba dei eh.

Ka mynsiem kaba kheinduh ka la sdang ia ka balang naduh ka por ka jingsdang jong ka, u nongialam ka balang jong ngi ha ka pyrthei u Pr. Ted Wilson u la ong. “Ia ngi la iathuh ba ka kynhun riewngeit kaba la ialap shaphang ka jingwan ba arsien jong U Jisu ka la sdang da ka jingkhein duh bad kan kut ruh da ka jingkheinduh,” u la ong. “Ah ka kabu kaba khraw eh na ka bynta jong ngi iwei pa iwei ban kheinduh bad ban iasam ia kaei kaba U Blei u la ai ha ngi.”