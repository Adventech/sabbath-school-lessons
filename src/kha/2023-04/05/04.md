---
title:  'Ki Daw jong ngi: Ki jingwit, ki jingeh'
date:   31/10/2023
---

Ka jingiashem jong U Jonah ha ka kpoh jong u dohkha (peit Jonah 2) ka long ka jingpynpaw ba itynnad jong U Blei ia ka jingieit bad ka jingisynei jong U, bad ka jingduwai jong u Jonah ka pynpaw ba u khlem klet noh ia ka khubor ka jingieit jong U Blei. Hynrei namar ba u la don ia ka jingiashem ba kordor eh jong u bad U Blei, kam mut pat ba ki jingpyrkhat barim lane ki jingmlien barim lane ka jinglong barim jong u, ki la kylla wut wut, watla u la leit sha Ninebeh.

`Pule Jonah 3. Kumno ki briew ki jubab halor ka jingialap jong u Jonah? Ka jinghikai aiu kaba ngi ioh nangne shaphang ka jingsakhi?`

Kampher kaei jingsngew ba shimet jong u Jonah shaphang ka Ninebeh, u la ialap ia kaei kaba U Blei u la phah ia u ban leh, bad ka jingmih nangta ka long kaba khraw eh. Ki nong Ninebeh ki la sngew kynduh bad ki la kylla kaba mut! Hooid, hynrei u Jonah u la hap ban leh ia kaei kaba um kwah ban leh, hynrei haba u la leh, ia U Blei la pyndonburom.

Kumta, ia ka mishon jong U Blei la pyndep shakhmat halor ki tyrpeng jong kito kiba mon ban khein duh, watla dei da ka jingbym da mon eh. Kiei kiei kiba dondor (spah) jong ngi ki dei ban ai lad ia ka mon jong U Blei na ka bynta kito kiba la jah noh. Kum u Jonah, teng teng ngi don ka jingsngew shilliang khmat kaba pynsangeh noh ia ngi na kaban leit ialap sha kito ki kynhun briew.

Ban ialeh pyrshah ia kine ki jingsngew shilliang ne sngew jait bynriew, ngi donkam ia ka jingsngewrit. Ka mishon ruh ka donkam ia ka por bad ia ka bor jingsngew. Ban pynlut bor bad por ha ki mynsiem kiba kum kito shisha ka long kaba eh kum u briew. Ha kine ki por ba eh jong ka jingim, ban kyrshan lem ia ki briew kiba ngim don mynsiem eh ka long kaba eh shisha.

Bad khaduh khadwai, ba ngin sakhi ha ka mishon, bunsien ka dawa ia ngi ba ngin kylla ha ka rukom pyrkhat jong ngi shaphang ka pisa ba ngi don bad ruh ban pyndonkam ia ka. La ka dei da kaba iarap ia ki briew, thied ki kot ialap, lane ban siew ia ki jingdonkam na ka bynta ka kam mishon, don beit ki jinglut jingsep haba don bynta ha ka kam mishon. La ka long ha kano kano ka rukom, ka kam mishon hi ka dawa ia ka jingkhein duh.

Ka khubor kaba bha ka long watla u Jonah u long uba duna, U Blei u trei bor bah ha kaban wallam ia ki nong Ninebeh sha ka jingkylla kaba mut. Kaba sngewsih ka long ba u Jonah u khlem ia shim bynta ha ki jingkyrkhu jong ka jingkmen ka bneng.

`Ka jingkheinduh aiu kaba U Blei u pan na phi – lane ia kaba phin sa rai – na ka bynta ban iasam ia k jingieit jong u bad kiwei pat? Kumno shisha phin shaniah ba un sa pyndep ia ki jingkular ba un sa pynriewspah ia ka jingim jong phi lyngba ki jingkheinduh jong phi?`