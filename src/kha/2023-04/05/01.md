---
title:  Ki Jingaidaw Ban Kiar Ia Ka Mishon
date:   28/10/2023
---

### Dkhot Baibl ban pynkhreh ia ka Lynnong
Jonah 1–4; Nahum 1:1; 2 Ki Syiem 17:5, 6; Salm. 24:1; Jakob 1:27; Isaiah. 6:1–8.

> <p>Dkhot Spel-lyndet</p>
> “ Te nga la iohsngew ia ka jingsawa U Trai, ba u ong, ngan phah iano, bad uei uban leit na ka bynta jong ngi? Te nga la ong Nga hangne: To phah ia nga”(Isaiah 6:8).

Ym baroh ia kiba la khot sha ka mishon kiba long kum u Abraham. U Jonah u long u nuksa (Jonah 1-4). U Blei u khot ia u Jonah ba un leit ialap pyrshah ia ka Ninebeh, ka nongbah jong ka Syria. Ka nongbah kaba don ha ka jaka kaba ngi tip mynta kum ka Irag, kaba don ruh 560 mer na Jerusalem, ka jingjngai ban iaid kumba shibnai lynti. U Jonah ym tang ba u la kyntait ban leit hynrei u la phet krad sha ka liang kaba marpyrshah ia ka Ninebeh. Haba u la poi ha Joppa, u la thied tiket ban leit sha Tarshish, kaba la tip mynta kum ka Spain ba shaphang shathie. Haba u la leit da ka lieng haduh 2000 mer, shisha kan shim haduh shibnai lynti, kata ruh ka shong ha ka mariang. Khlem kwah ban ia kynduh ne ban ialap ha u syiem ka Asyria, u Jonah u la kwah pynlut khnang shibnai ba un poi sha Ninebeh, khnang ba kan shah pynjot ha U Blei. Balei ba u briew jong U Blei u la leh ia kane?

Ki nong Ninebeh ki long shisha ki briew kiba bymman eh kiba la tip bha da ki kam runar ba shyrkhei jong ki bad kiba la ju leit hiar pynjot ia ka Israel bad Judah na ka por sha ka por. Watla katta ruh, U Blei u la khot ia u Jonah ba un leit sha Ninebeh bad ban pyrta jam pyrshah ia ka jingbymman ba khraw jong ki (Jonah 1:2). Ki ktien hangne ki ia syriem bha ia ki ktien kiba U Blei u la pyndonkam ha U Abraham ha ka jingiadei bad ka Sodom bad ka Gomorrah ha Jenesis 18:20, 21. Kumba ngin sa iohi, ba u Jonah um long kum u Abraham

Kaei kaba ngi lah ban nang na ka jinglong u Jonah ryngkat ki daw kiba ngi lah ban ai khnang ba ngin ym don bynta ha ka mishon?

_* Pynkhreh ïa ka Lynnong na ka bynta ka Sabbaton, November 4_