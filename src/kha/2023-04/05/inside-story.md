---
title:  Ka Jingiathuhkhanna Kaba Jia Shisha
date:   03/11/2023
---

### Ka jingkyrmen hapdeng ka jingpang sheptieng

_Da: Andrew McChesney_

Kum ka khynnah, ka Grete ka ju don ia ka jingpang sheptieng. Ka la khie ha ka por miet, ka la shepptieng ba u klong snam jong ka u tied stet eh. Ka jingsheptieng jong ka, ka jur eh ba ka la sngew kumban bthei. Ka khlem tip nangno kan ioh jingiarap. Ka khlem iathuh ia u kpa bad ka kmie jong ka. Ka la pyrkhat ba ka jingsheptieng jong ka, ka kham khraw ban ia ki briew. Ka pyrthei ka la pynsheptieng ia ka, wat kiei kiei kiba rit kum ka skul lane ba iaid ha surok. Ka khlem pyrkhat shaphang jongno jongno ha Germany, ha kaba ka sah kiba lah ban iarap.

Ha kito ki miet kibym iohthiah shuh, ka Grete ka la sdang ban pyrkhat shaphang ka Annika. Kine ki ar ngut ki khynnah kynthei ki la ia san lang, ki iarwai lang ruh ha ka choir ki khynnah. Nangta ka Annika ka la ioh pang Cancer, hynrei ka la long kaba shlur ban shaniah ha U Blei.

“Wat sheptieng,”ka Annika ka ong ia u kpa bad ka kmie, “nga tip shano ngan leit, baroh kiei kiei kin iaid beit.” Ka Annika ka la iap noh khlem jingsheptieng.

Ka jingngeit jong ka Annika ka pynlyngngoh ia ka Grete. Ka la ju sheptieng man la ka miet. Ki ktien ka Annika ki long kiba nyngkong eh ba ka Grete kan iohsngew shaphang U Blei uba ieit bad ka jingim bymjukut ha U. Ka la lyngngoh ruh lada ka don ei ei kaba kham khraw ban ia ka bad ia ka pyrthei, Kumno ngan ioh leit lang sha ka jaka kaba ka Annika ka thmu ban leit? Ka la lyngngoh.

Ka jingpang sheptieng ka la jah noh na ka Grete haba ka la dap 14 snem, hynrei ka dang don ka jingsheptieng bad sngew marwei. Nangta ka la iakynduh ia u briew uban sa long u lok jong ka, u Nico. Um dei uba leit jingiaseng bha, hynrei u long uba ngeit bha ha U Blei. U kpa ka kmie jong u ki dei ki Adventist, bad ki pdiang sngewbha ia ka Grete ha ka por shuti Khrismas. Ka Grete kam ju ia kynduh ia ki briew kiba sbun kum kine ha ka jingim jong ka. Shisha ka long ka pyrthei kaba thymmai ia ka, da ka jingsngew kynduh ka la mareh sha ar mala ban leit iam.

Katba ka Grete ka sngewthuh ia ka jingdon jong U Blei ha ka ing jong ki, ka sngewthuh ba ka lah ban ioh jingiarap na ki jingsheptieng jong ka. Ka la iohi ba U Blei u long uba khraw, uba donbor, bad uba lah ban pynim iano iano. Ka la sngewshngain ha ka sien kaba nyngkong eh ha kajingim jong ka. Ka kwah ba kan sngewshngain kumne haduh kaba kut.

Ka Grete ka la sdang ban shim ia ka jingiapule Baibl bad hadien ma ka bad u Nico ki la iasoh bad ka balang Adventist ha ka dewlynnong Rugen ha Germany. Ki khlem tip ba ha kata ka por ka ingmane ka la jan khang namar ba ym don nongwan jingiaseng shuh. Ka jingdon jong ki ka long ka jubab ia ki jingduwai jong ki dkhot balang kaba kynthup ia u kpa jong u Nico, u Gunthardt, uba long u rangbah balang. Mynta ka Grete bad u Nico ki long ki dkhot balang ba shitrhem ha ka balang hapoh ka ingmane kaba itynnad eh bad kaba heh kaba dang tei thymmai kaba lah ban pynrung ia shibun ki briew.

Kaba phylla tam ha ka jingim jong nga, ka long ba nga la ithuh ia U Jisu, ka Grete ka la ong. Nga tip skhem ba kane ka dei kaba bha tam eh ia kaba nga lah ban leh. Ka jingim jong nga ka dap da ka jingkmen kaba khraw.