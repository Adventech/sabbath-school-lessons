### Sangeh Noh Ka Kren Leh Noh Da Ka Kam!

Bun bun snem mynshuwa ha kawei na ki kot lyngkdop Adventist la thohshaphang kawei ka khlam kaba shyrkhei eh. Katba ki briew ki iaid lyngba kane ka khlam, ki la duh jingkyrmen bad bun ki la iap. Ka jingiam jinglynniar jong ki lah ban iohsngew na kawei pat ka shnong. Ka la long ka jingiashem kaba shyrkhei eh.

Ki briew ki la ia lum lang ban ia pyrkhat. Ha ka jingshisha ia ki jingialang la pynlong ha kiba bun ki shnong. Bun ia ki jingstad pyrkhat la pynpaw bad thoh ruh ha kaba kumno kin batai ia ki daw balei ka mih, bad don ruh kiba la ai buit kumno ban pynsangeh ia kane ka jingeh. Hynrei ym don pat ba leh ei ei. Ki la shu ia pynlong kawei ka jingialang hadien kawei pat, bad heh tang ka jingiakren. Ia ki jingiakren la bteng lyngba ki bun bun snem. Ki briew ki la pynlong ruh ka jingwad bniah halor kane ka mat. Ia ki nonghikai kiba tbit la khot na ki bun bun ki jaka ban kren shaphang kane ka jingeh. La pynlong ruh ia ka jingpynmih pisa da kaba plie dukan ban die jingdie khnang ban ai bam ia kito kiba la wan pynlut por shitom ban shong ha ki jingialang. La lah ruh ban pynmih pisa ban tei ia ka kamra kaba bha ban ym iohsngew jingsawa shuh kaba wan na bar khnang ba ia ki jingiam jingud jong kito kiba mad ia ki jinglanot kin ym lah ban iohsngew ban pynthut ia ka jingiakren jong ki. Hynrei ym don mano mano ruh ba leh ei ei ban pyrshang ban pynsangeh ia ka jingiap briew na kane ka khlam. La iaibteng tang ka jingiakren.

Ka balang hi baroh kawei bad ki klas Sabbath skul jong phi ruh khamtam kim kwah ban long kum kito ki briew ha kito ki shnong. Ngi ieit ia ka por ba ngin ia don lang, ban ia pyrkhat, ban ia sam, ban iakren bad ban ia duwai. Hynrei ngi kwah ruh ban tur kham shakhmat ban leh ei ei na ka bynta kito kiba don sawdong jong ngi. Ngi kwah ban wanrah ia ka jingiapher ha ka imlang sahlang jong ngi bad ha kylleng ka pyrthei. Ngi kwah ban pyndep ia ka kam bad ba U Jisu un wan noh shen.

Ia kane ka kot lynnong kaba mynta ka kwatar la thoh khnang ban pynshlur ia baroh ki dkhot balang ba ngi dei ban leh ei ei khlem pynsyrwa ei shuh ia ka por. Ngin ia peit ia kiba bun ki jingiathuhkhanna na ka Baibl. Ngin ia pule ia ki jingiashem kiba phyla kiba ki briew u Blei ki iakynduh. Ngin ia pule ruh shaphang ki lad ki lynti kiban hikai ia ngi kumno ba ngin leit ban iarap ia ki para marjan jong ngi sha kito kibym don jingtip shaphang U Jisu. Hynrei kine kin long tang ki jingai jingmut ban ai bor ai mynsym ia ngi. Ka byrshem ba shisha, jong ka dohnud ba shisha ngin sa pule ha man la ka sngi kaba San jong kawei pa kawei ka lynnong ka thong ba ngin mih shabar ka ing jong ngi ban leh ei ei.

Ngin iasam bad phi ia ki jinghikai ka Baibyl kum ki atiar bad ki buit na ka bynta jong phi baroh ba kumno phin trei. Man la ka bynta jong ka sngi kaba San jong kawei pa kawei ka lynnong kan don ka thong bad ka jinghikai kumno ba ngin iaid shakhmat.Kan sdang da kaba khamsuk. Katba ki lynnong ki nang iaid shakhmat, kin sa nang mih ki jingiakop ha ka rukom kaba paw ne kaba kham rieh. Ka thong ka long ba ngi baroh ngin shim ia kane ka thong, ban duwai ba u Mynsiem Bakhuid un ialam ia ngi, ban shim khia ia kaei kaba ngi la nang bad ban pynlut katto katne minit la shem taiew ban iakren ba kumno ka long. Kane kam dei ka por ban ia kren sarong pynpaw jingstad, hynrei ka por jong ka jingiasam lem – ia baroh ar – ia kaei kaba trei kam bad kaei pat ka bym trei kam. Katba ngi iasam, ka kynhun kan wanrah ia ki buit. Ki kyrteng na ka bynta ban ia duwai kin nang bun (la ha marwei ne ha ka kynhun).

Ha kaba kut, ka long ka jingthrang jong ngi ba baroh kin ia kynmaw ia ka jingiapule ha kane ka kwatar, hynrei ym dei ia ki jingpyrkhat kibym lah klet, ne ki jingiathuhkhanna kiba sngewtynnad, lane ia ki jingstad Baibyl kiba kham jylliew. Hooid kine kin don shibun. Hynrei kaei kaba ngi thrang ka long ba ngin peit shadien jong kane ka kwatar baroh kum ka por ha kaba U Mynsiem Bakhuid u la pdiang ia ki jingpyrshang kiba rit jong ngi bad ban wallam ia ki kambah ha ka kam jong U na ka bynta ka kyrteng bad ka burom jong U.

_Ia ka Global Mission Center la seng nyngkong da ka General Conference ha u snem 1980. Ki trei kam hapoh ka jingbthah bad jingpyniaid jong ka General Conference of Adventist Mission. Mynta ki don 6 tylli ki centers. Ka jingthmu jong ki ka long ban iarap ia ka balang ba kin sdang ia ki kynhun thymmai jong ki riewngeit hapdeng ki briew ki bymdei ki khristan sawdong ka pyrthei._

_Ha ka por jong kane ka jingthoh, ki Directors jong kine ki Centers (PetrasBahadur, Richard Elofer,Kleber Goncalves, Clifmond Shameerudeen, Doug Venn, Amy Whitsett, Greg Whitsett) ba la don lem bad u Gary Krause (Director Adventist Mission), u Homer Trecartin (Retired Director, Global Mission Center), bad u Jeff Scoggins (Global Mission planning director) da kaba ki ia pyrkhat lang bad thoh ia kane ka jingiapule jong ngi ha kane ka kwatar. Na ka bynta ki jingtip kiba kham bniah sngewbah peit sha ka_