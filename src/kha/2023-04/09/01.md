---
title:  Ka Mishon sha kiba Donbor
date:   25/11/2023
---

### Dkhot Baibl ban pynkhreh ia ka Lynnong
Daniel 4, 2 Ki Syiem 5:1–19, Ioannis 3:1–12, Ioannis 7:43–52, Mathaios. 19:16–22, Ioannis 19:38–42.

> <p>Dkhot Spel-lyndet</p>
> “Naba u briew un myntoi aiu lada un ioh ia ka pyrthei baroh, bad un duh noh ia la ka mynsiem lane u briew un iapli da ei ka la ka mynsiem?” (Mathaios 16:26)

Watla la dep thoh bun bun snem mynshuwa, ka Baibl ka Ktien U Blei ka dei ka jingpynpaw ia ka jingshisha jong U Blei na ka bynta ka pyrthei jong ngi. Bad napdeng kiba bun ki jingshisha kiba ka pynpaw, kawei ka long shaphang ka jinglong jong u briew, ba kampher la ka dei ha kano kano ka spah snem kaba hynniew lane kaba arphew, ka jinglong jong u briew hi ka long ka juh; ki long hi ki nongpop kiba donkam ia ka jingaiei jong U Blei.

Kane ka kynthup ia kiba riewspah ne kiba donbor, kiba riewspah bad kiba donbor ha ka por jong ka Baibl kim long kiba iapher na kita kiba riewspah bad kiba donbor ha kipor kiba mynta, khamtam ha ka jingbeh spah, jingbeh ia ka nam bad ka bor jong ki da ka jingiapein ia ka jingim jong kiba duk bad kiba tlot bor. Hynrei U Blei u dang kwah hi ban ai jingpynim ia kiba riewspah bad kiba donbor kumba u kwah ban pynim ruh ia kiba duk bad kiba tlot. Ka Jingthoh ka ai ia ki katto katne ki nuksa na ki jinglong jong ki briew kiba donbor ha ka Baibl, lane kiba riewspah, lane kiba donbor bad riewspah ha ka juh ka por, bad kumno U Blei u pyndonkam ia ki ban long ka jingkyrkhu ia ki jaitbynriew; u Abraham, u Isaak, u Jakob, U Solomon bad u Joseph kumba niew ia ki nuksa.

Ha kane ka taiew ngin ia peit ia ka mishon U Blei sha kiba riewspah bad kiba donbor. Ϊa, bad ngi katba ngi peit kumno U Blei u trei ha kine ki briew bad kumno u khot bad u pynkhreh ia ki Seventh Day Adventist ba kin leit ban leit phla ha kine ki sngi ruh.

_* Pynkhreh ïa kane ka Lynnong na ka bynta ka Sabbaton, December 2._