---
title:  Ka Jingiathuhkhanna Kaba Jia Shisha
date:   01/12/2023
---

### Ka Lynti Mishon sha Spain: Bynta 3

_Da: Andrew McChesney_

U Pastor Luis Paiva da ka kambah u la ioh pdiang $1000 ba un siew dep ia ka ram, bad kaba la ialam ia u ban ngeit ba U Blei u mon ia u bad ia ka lok jong u ryngkat bad ki lai ngut ki khun jong U ba kin ieh noh ia ka Venezuala. Hynrei kim don pisa pat ban mih.

“Trai kumno ngan mih nangne haba ngam don pisa ei ei ruh em?” u la duwai.

Ha ing, ka lok jong u ka la iathuh, u pastor na Amerika u kwah ban iakren bad phi. Une u pastor u la wad Volunteer ban trei kum ki mishoneri shisnem ha Mexico ka jaka kabym don Adventist. U Luis u la leit sha Mexico, ka lok bad ki khun jong u ki la wan iasoh lang bad u hadien arbnai.

Ha ki phra bnai, 35 ngut ki briew ki la pdiang ia U Jisu bad ki la shah pynbaptist da ka jingtrei shitom jong u Luis. Iwei na ki parabangeit iba thymmai ki la noh synniang ei ia kawei ka ing bah bad ki la ioh ban plie ia ka ingmane kaba thymmai.

Hynrei ka bor sorkar ka khlem ai Visa ia u Luis ban sah ha Mexico. Imat kumba u don tang ar tylli ki lad: ban leit rung khlem ai jingbit sha Amerika, lane ban shu sah khlem jingbit ha Mexico. U khlem kwah ban sah hangno hangno ruh khlem da ioh jingbit. U Luis u la ithuh ithaw bad uwei na ki heh sorkar kiba trei ha ka immigration office. Haba une u heh sorkar u la iohsngew shaphang ka jingeh u Luis, u la kular ban ym phah ing noh ia u. U Luis u la ngeit ia une u Ophisar. Hynrei u ngeit kham khraw ha ka jingkren ka jong U Blei “ Wat shaniah ha ki syiem, lymne ha u khun u briew, ha ubym don ka jingiarap”(Salm 146:3).

U Luis uba la khuslai u la duwai. U la pyrshang ban phone briew ruh sha Canada bad Amerika, ban wad jingai jingmut la un mih noh na Mexico ne em. Tang ar tylli ki balang kiba la jubab – kiba dei ki balang Adventist, baroh kine ki balang ki don ha Canada, hynrei u Luis u dang sah hi ha Mexico. Hadien nangta uwei na ki dkhot balang u la wan jngoh ia u.

“Kaei ka jingsheptieng kaba khraw eh jong phi?” une u briew u la kylli.

“Ngam kwah ban shu sah khlem ioh jingbit ha Mexico, bad ngam kwah ruh ban leit sha Amerika ruh da kaba beain,” la jubab u Luis. “Ngam kwah ruh ban leit phai pat sha ri la jong.”

Lada phi don pisa, phin leh aiu mynta?” la kylli une u briew.

“Ngan thied ticket lienngsuin ban her sha Spain,” U Luis u la ong.

U Luis u don kawei ka niakha jong u kaba ia ryngkat arta bad u kaba la leit sah sha Spain 20 snem mynshuwa. Lada un leit shata un don bahaing ba sah jan bad u. Bad u la juh leit teng ruh sha Spain lai snem mynshuwa bad u la sah ha ka jingsuk hangta.

Hadien ba u la sngap ia u Luis, une u dkhot balang u la ong, “ Ϊa leit thied ia ka Ticket ba phin her noh sha Spain.”

Hadien ba la thied ia kane ka ticket liengsuin na ka bynta u Luis bad ka ing ka sem jong u, u la iathuh ia u Luis ba um dei ban khuslai. “U Blei u la don lem bad phi bad un ialam ia phi,” u la ong.

Mynta u Luis bad ka lok bad ki khun jong u ki don ha Spain bad ki trei kum ki mishoneri.