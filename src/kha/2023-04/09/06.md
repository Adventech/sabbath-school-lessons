---
title:  Ka Mishon sha kiba Donbor
date:   30/11/2023
---

U Jisu u tip kumno ban pynlong paralok bad kiba donbor. Ia u la burom bad la itynnad da ki briew kiba bun bah bad ha ka juh ka por la kyntait bad niewbein ia u da kiba bun. Ki briew kiba donbor ha ka Baibl kiba la wan sha U Jisu ban ioh jingiarap shisha ki sngewthuh ba u sngewlem ia ki. Kumjuh ruh kiba bun kiba donbor bad kiba riewspah ki khlem la wan beit sha u Jisu ha kaba paw paitbah, ki la ap tad haduh ba ki la thikna ba U Jisu u long shisha u Khun jong U Blei. Kum kita long ki jingjia ia u Nikodimos bad u Joseph na Arimathaia.

`Pule Mathaios 27:57-60 (peit ruh Markos 15:43-47, Loukas 23:50-53, bad Ioannis 19:38-42). Kaei kaba kine ki jingthoh ki iathuh ia ngi shaphang kumno U Trai u pyndonkam ia u briew uba riewspah uba la shah ktah jur eh ha U Jisu?`

Tad haduh kane ka por ngi khlem la iohsngew ei ei shaphang u Joseph na Arimathaia. Kyndit kyndit une u riewspah u la paw, bad la wan na ka jaka kabym tip bad ia u la pyndonkam ban pyndep ia jingiathuhlypa. U Blei u la pyndonkam bad un iai pyndonkam ia kiba riewspah na ka bynta ka jingthmu jong U. Kumta ngi dei ban don ia ka mishon jong ngi sha ki ruh kumjuh.

Nangno ngin sdang, ka lah ban long kaba eh tam ha kaban ia long paralok bad ki briew kiba donbor bad kiba riewspah. Ha ki bun ki khep ka long kaba khambha ban ym leit sha ki hynrei ai ba kin wan sha phi. U Jisu u la leh ia kane. Ki kylla long ki sakhi ia ka khubor jong u, ka jingpynkhiah bad ka bor jong U Blei. Ki la ngeit na rieh na rieh ba shisha U dei u Khun jong U Blei.

Ki briew kiba donbor kin wad ban ia long lok bad ka jingshakri kaba shisha na kiba bun ki daw. Ki kwah ban long shi bynta ha kaei re kaei kaba bha kaban wanrah jingkylla ha ka jingim jong ki briew. Kane ka long ka wei na ki rukom kaba ki tip ba kan pynkylla ia ka jingim jong ki ruh. Kane ka ai ia ka lad kaba jar jar ia kiba riewspah bad kiba donbor ba kin ioh ia ka jingiarap kaba ki donkam khlem da pynpaw paitbah ia kita ki jngdonkam jong ki.

Ka bynta kaba ar, ka long ban sdang ia ka jingshakri kaban plie lad plie lynti ia kiba riewspah bad kiba donbor ba kin long shi bynta na ka kam ka jong U Blei. Pynlut katto katne por ha kaban kot sha ka jingim kiba riewspah bad kiba donbor ha ka imlang sahlang jong phi.

`Ka Thong: Buh shuh iano iano ha ka list jong ka jingduwai jong phi iba don ha ka bor, ubym dei uba ngeit, bad ia iba phi lah ban ia kynduh na ka por sha ka por.`

`Ka Thong ba Shaneng: Thoh ka shithi ne ka email iano re iano kiba don ha ka bor â€“ watla dei mano re mano kiba phim la ju ia kynduh ne ithuh- bad iathuh ia ita I briew ba phi duwai na ka bynta jong u ne ka.`