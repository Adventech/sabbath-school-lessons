---
title:  Pule Shuh Shuh
date:   01/12/2023
---

Pule Ellen G. White, “Ministry to the Rich,” The Ministry of Healing, pp. 209–216; “Captive Maid Shows Concern for Naaman,” Reflecting Christ, p. 337.

Ka jingieit jong u Jisu ka long ka juh, ia kiba duk bad ruh ia kiba donbor bad kiba riewspah ha ka pyrthei. U la iap na ka bynta ki khun syiem bad kumjuh ruh na ka bynta ki shakri. U Jisu u tip bha ia ka lynti kaba donbor ha kaban kot sha ki dohnud jong ki. U la maham ia ngi ba “Ka long kaba kham jem ia ka ut ban bsut lyngba ia ka thliew thyrnia ban ia uba riewspah ban leit bsut ha ka hima U Blei” (Markos 10:25). Ia ngi la buh thong mynta ka taiew ba ngin kot sha kiba riewspah bad kiba donbor. Ngi don ka thong mynta ka taiew ba ngi leit sha kiba donbor bad ki briew kiba riewspah ryngkat ka gospel jong U Jisu Khrist. Ki ruh ki donkam eh ia ka jingpynim kumba baroh ki briew, watla jia ba kim sngewthuh ia kane namar ba ki la sngew shngain ha ka spah kaba ki don, hynrei ngi dei ban pyrshang.

La kren shibun eh ha kaba iadei bad ka kamram jong ngi bad ka jingbym suidniew ia kiba duk, ka dei ruh ia ngi ba ngin ym klet ia kiba riewspah ruh. Bun kiba peit ia ki briew kiba riewspah kum kita kiba lehnohei khlem jingkyrmen. Da ki hajar ki briew kiba riewspah ki la iap noh khlem da ioh ia kane ka jingmaham. Bad khlem jingiapher na kaei kaba ngi iohi, bun na ki briew kiba riewspah ki long ruh kiba khia ka jingkit.” Ellen G. White, Theh Ministry of Healing, p. 210.

**Ki Jingkylli ban ia Puson**:

`U Jisu u la pynpait pypra noh ia ka kynroh jingiaphiah jait bynriew bad jait kyrdan briew haba u la shakri sha kiba riewspah bad kiba duk ha ka por ba u dang don ha ka pyrthei. Kumno ngi kum ki Adventist ngin peit ia kane ka jingeh, jong ka jingiapher hapdeng kiba riewspah bad kiba duk, ia kaba la suhthied jylliew ha ki imlang sahlang jong ngi?`

`U Jisu u la kren ia kine ki ktien: “Uta te ia uba la bet hapdeng ki dieng shiah long uta uba iohsngew ia kata ka ktien hynrei ka jingkhuslai kane ka pyrthei bad ka jingshukor ka spah ki iakjap ia kata ka ktien te kam sei soh shuh” (Mathaios 13:22). Kaei kaba phi pyrkhat ba ia kaei kaba U Jisu u mut ha ki ktien “ka jingshukor ka spah”? Balei ba ngim donkam eh ban long kiba riewspah ba ngin ym shah shukor ha ka spah?`

`Ha klas iakren biang ia ka jingkylli kaba la kylli ha ka sngi balai kaba kren shaphang ‘ban tip ia ka jingshisha kam mut ba la ioh jingpynim’? Balei ba kane ka long kaba donkam eh ia ngi ban sngewthuh? Lada tang da kaba shu tip ia ka jingshisha marwei kam dei kaba pynim ia ngi, te kaei pat kaba pynim ia ngi?`

`Kiei kiwei pat ki daw kiba phi lah ban pyrkhat lane balei ba u samla riewspah u kyntait ia U Jisu bad u Sakhaios pat u la pdiang ia U?`