---
title:  U Nong Hebru ha Athen
date:   03/12/2023
---

`Pule Ki Kam 17:1-16. Kumno u Paul u poi ha Ethen bad kumno u la leh bad kaei kaba u la shem hangta?`

Ka nongbah Athen ka long ka nongbah ba mane bleithaw (Ki Kam 17:16). Da kaba tip ia ka thymmei jong ki briew jong u ba ki hap sha ka jingpynshoi ban mane bleithaw, la pynkhih buk ia ka mynsiem jong u Paul pyrshah ia kita ki bleithaw kiba u la shem ha Athen ruh. Khlem pynslem, ia u Paul la pynkhih da ka mynsiem jong ka jingsngewlem na ka bynta ki nong Athen, ki ban iap ha ki pop ki jong ki lada kim tip shaphang U Blei uba shisha.

Mynta ki sngi, ki nongbah jong ngi ki dap da ki bleithaw suda, watla ki long kiba kham iapher na kaei kaba u Paul u la iohi, bad kaba sngewsih, bun na ki riewngeit kin iaid lyngba kine ki bleithaw kiba la ktkah jur ia ki. U Paul uba la dap da u Mynsiem Bakhuid u la kloi ban jubab. Shabar u pud ki briew jong u, hapdeng ki bymngeit kibym pat sngewthuh ia ka gospel ba ka long na ka bynta jong ki, u Paul u tip bha ba U Blei u kwah eh ban pynim ruh ia ki nong Athen kumba u kwah ban pynim ia baroh kiwei pat. U sngewthuh ba ka thong jong ka mishon ka long ban rah ia ka gospel sha kito kibym tip bad kibym pat iohsngew ia ka, kaba kynthup ia kito ki nongmane bleithaw bad kumjuh ruh ia ki riewstad pyrkhat kiba la pyndap ia ki surok bah ka Ethen baroh.

Kumta u Paul man la ka por u la leit sha ka jaka iew ha kaba u lah ban shem ia kine ki briew. Ngi lah ban ong ba dei u Paul uba la seng nyngkong eh ia ka Global Mishon Study Center, ha kaba u la pyndonkam ia ka jaka iew ban ia pule bad pynsngewthuh ia ki dohnud bad ki jingmut jingpyrkhat jong kito ki nongmane bleithaw.

U Paul u tip shai ba um lah ban hikai ia ki nong Athen da ka juh ka rukom hikai kaba u pyndonkam ia ki Jiw lane ia ki Jentil kiba riewblei. Kine ki dei ki briew kiba donkam ia ka jingsdang ym na U Blei ki Israel lane da ki kam bah jong u hapdeng ki briew Israel. Kampher ba haduh katno kane ka jinghikai ka long kaba donkam eh ha ki Jiw bad ha ki Jentil kiba riewblei, hynrei kim don jingmut ei ei ruh hapdeng kine ki nong Ethen kiba u Paul u leit phla ha ki jaka iew ka nongbah. Kumta shisha la donkam ia kawei pat ka rukom trei kam kaba thymmai ha kine ki briew.

Mynta ki sngi ngi ju wad barobor ban leit sha ki briew kiba ka thymmei jong ki kam don jingiasyriem ei ei bad kaei kaba ngi khot Ki Khristan ka pateng Judia (“The Judeo Christian”). Kumta, kum u Paul, ngi dei ban sngewthuh kumno ban leh. Ka rukom trei kaba jop, kum ka nuksa, kiba bun ki rukom trei kam ha Amerika kim lah ban trei kam ha India.

`Ki jait bleithaw aiu kiba ki briew ha ka imlang sahlang jong phi ki mane, bad kumno phi iarap ia ki ba kin plie ia ki khmat jong ki ba kin tip ba kine ki bleithaw kim long ei ei?`