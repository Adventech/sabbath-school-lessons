---
title:  Kaba Jam shabar u Pud
date:   07/12/2023
---

`Pule Ki Kam 17:24-34. Kumno u Paul u iaibteng ia ka jingialap jong u?`

Ka long kaba sngewtynnad ban tip ba U Paul u sot na ki nongthoh jong ki hi, kiba la thoh ia kaei kaei kaba don ka jingiajan kaba khraw eh bad ka jingshisha ka Baibl, kaba plie lad ia u Paul ban kren sha ki nongsngap jong u. Kata ka long ba u pyndonkam ia kaei kaei kaba iatip lang ne iadei lang bad ka jingngeit jong ki, tang ba un ioh lad ban ialam ia ki kham jngai. Ym don jingartatien: ha kaba wad lad bad kot sha kiwei, bad haba don ka jingiasyriem bad kaei kaba ki ngeit bad ban wad ia ki mat kiba iadei ne iasyriem lang ka long ka rukom sdang kaba donbor ha kaban ialap sha kiwei pat.

Peit ruh, ba u Paul u pyndonkam ia ki mat kiba iasyriem bad iadei lang bad ki khnang ba un ioh ialam ia ki sha kaei kaba u kwah ban ialam: ka jingmihpat jong U Jisu bad ka jingkyrmen kaba ka tyrwa ia ki baroh. U Loukas u batai ia ka bor, na ki ktien pynwai ki jong u Paul shaphang ka jingmihpat. Katto katne ki kren bein ia kane ka jinghikai bad bun kiwei pat ki kwah ban iohsngew shuh shuh ia ka jingialap jong u Paul halor kane ka mat, bad kiwei pat ki la ngeit. Uei u shabi treikam ha kane ka jingiathuhkhanna na ka bynta jong ngi ba la pynlong ia kine ki briew baroh ba kin shahshkor. Kane ka long ka jingthrang jong u Paul naduh kaba sdang.

Ngi tip bha ba katto katne ki briew kin kyntait ia ka gospel, hynrei ngi dei ban leh lut ia baroh katba ngi lah ban pynthikna ba shuwa ba kin kyntait ia ka, kin sngewthuh shai ia kaei ki la kyntait. U Paul da kane ka lad trei kam hapdeng ki nong Ethen bad ka jingpyndonkam bha ia ki jingtip kiba u la wad bniah shaphang jong ki, u la pynthikna ba ki iohsngew da ki jingmut kiba shai ba U Blei shisha u don, ia uba kim ithuh hynrei uba la thaw ia ki. Une U Blei u ieit eh ia ki bad u kwah ba ki ruh kin tip ia U. U la long uba isynei eh ia ki wat ki la long kiba biej. Hynrei ka sngi ka jingbishar kan wan. Bad lada ki sngew kum bym lah ban ngeit, hynrei don ka jingpynshisha bad ka sakhi ia kata, da ka jingmihpapt u Jisu.

Mynta, ba ki briew ki la iohsngew bad ki la sngewthuh ia ka khubor, ki donkam ban jied da lade la kin kyntait hangto hi lane kin wad jingtip shuh shuh. Bad katto katne ki la wad bniah shuh shuh bad ki la kylla long ki nongbud jong U Jisu (Ki Kam 17:34).

`Ka Thong: Ha ka jingduwai, pan na U Blei ia ka jingialam kaba bha tam ha ka ban tip kumno ban sakhi ha kino kino kiba phi tip.`

`Ka Thong Ba Shaneng: Peit ha ki Social Media katba phi lah ban shem ia ka “Ariopagos” na ka bynta jong phi ban ialap ia ka gospel – da ka jingstad trei kam kaba shai jong u Paul ha ki bym ngeit.`