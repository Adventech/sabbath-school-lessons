---
title:  U Paul bad U Blei Ubym ithuh
date:   05/12/2023
---

Peit bha u Paul u khlem la pynrem ne kren poh ia ka niam bakla bad ki blei thala jong ki nong Ethen. U la lum lut ia ki mat babha baroh kiba u shem na ki, watla ki long khyndiat ruh, u la iaroh bad kyntiew ia ki.

`Pule Ki Kam 17: 22,23. Kaei kaba u Paul u la leh hangne ha ka jingpyrshang jong u ban wanrah ia ka gospel ha kine ki briew?`

“Ko rangbah Ethen, nga iohi ha kiei kiei baroh ba phi long kiba kham shait mane blei” (Ki Kam 17:22) U Paul u la iaroh ia kine ki nongmane bleithaw! Ki jingngeit niam jong ki, ki long kiba bakla ha kiba bun eh ki rukom hynrei, u Paul u iaroh ia ka jingaiti jong ki watla ha ka jinglong ba kynja mynsiem ka long kaba bakla ruh. Ka long kaba bha ban iaroh ban ia kaba shu leh lyndet ia kine ki jinglong babha kiba don hapdeng ka jingbakla.

U Paul u iaibteng, “namar haba nga iaid bad nga khmih thuh ia kiei kiei ruh ki jingmane jong phi. . . (Ki Kam 17:23. Da kaba batai katkum ka jingshem jong u shaphang ka jingngeit niam ki nong Ethen, u Paul u iakren da ka jingburom kaba khraw eh ia kine ki briew. U khlem leh kyrkieh ban iaroh ia lade kum uta uba stad ban ai jubab ia ki briew kumno ba kin kylla. Ha ka jingshisha u don ia ki jubab, u long ruh shisha uta uba stad bad shisha u don ruh ia ki jubab kiba kito ki briew ki donkam ban ioh. Hynrei u khlem la pynpaw ia lade ha kata ka rukom, lym kumta kin kyntait bran bran ia u. Hynrei u la paw ha ki kum uta uba sngewlem ia ki briew bad uba thrang na ka bynta ka jingbha jong ki.

Da kaba iaroh ia ka jingthoh “HA U BLEI U BYMITHUH” (Ki Kam 17:23), u Paul u la shim ia ka lad kaba long kumba ju leh baroh kiwei pat. Ki ngeit ha u blei (bun ki blei) kaba long ka jingsdang kaba bha eh bad ba un lah ban plie ia ka jingiakren shaphang kaba kham jylliew. U khlem la pynrem ia ki jinghikai kiba bakla jong ka duwan ha u blei ubymithuh. Hynrei u iaroh bad kren bha eh ia ki briew kiba don ka jingsngewkhia na ka bynta ka jinglong kaba kynja mynsiem ba kin trei shitom ban mane iano iano uba kim ju la ithuh.

Hato la ialam bakla ia ki? Hooid shisha, hynrei ia kata lah ban iakren. Kaei kaba donkam ha kaba sdang ka long ba ki long kiba aiti ha kaei kaba ki sngewthuh. Ba u Paul u tip bha ba ki donkam ia ka jingtrei jong U Mynsiem Bakhuid.

U Paul u la shem ia ka mat iakren kaban wanrah jingsngewtynnad ha ki.

`Ki jingkieng aiu bad ki mat iakren aiu kiba phi lah ban pyrkhat kiba lah ban plie ia ka lad na ka bynta ka jingiakren kaba kham jylliew bad kiwei pat ki briew kiba phi iakynduh?`