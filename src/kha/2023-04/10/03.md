---
title:  U Paul ha Ariopagos
date:   04/12/2023
---

Kampher hangno u don, u Paul uba la phah da U Blei, u leit ban ialap ia ka gospel. Kumta ruh thik u la wad ia kaei kaba un leh ha Ethen.

`Kaei Ki Kam 17:18-21. Kiei ki katto katne ki lad kiba iapher kiba ki nongmane bleithaw ha ki jaka iew ki la leh ha ka jingiadei bad ka jingkren jong U Paul bad ki jingkylli jong u?`

Ka long kaba shai, bad U Blei khyllah uba kim ithuh, u Paul u la ktah ia kine ki briew ha kine ki jaka iew (Ki Kam 17:18), kumta ki la ialam ia u Paul sha u lum Ariopagos, kaba long ka bynta jong ka nongbah ha kaba ia ki jingeh ba kynja synshar khaddar lane ki jingeh ba kynja niam la ju bishar, watla kam paw ba u Paul u shah bishar ha ka bor ka ain. Ka la long tang ba kin shu sngap ia kata “ka jinghikai thymmai”. Ka long kaba eh ban leh kum bym iohi ia ka jingtrei shitom, ka jingthrang bad ka jingstad jong u Paul haba u pyrshang ban pyni ia ki jinghikai kiba thymmai ha kine ki briew.

Ki Kam 17:21 ka ong ba ki nong Ethen ki khlem leh ei ei ruh em, hynrei ki la shu iakren bad sngap tang ia kane ka jinghikai thymmai kaba u Paul u hikai. Hato u Loukas u pynrem ia ki ba ki long kiba jaituh? Shisha ym dei kumta. Kaba shisha ka long ba ki nong Ethen ki la shem ia u riewpyrkhat uba stad bad u riewsaid uba khraw uba thymmai. Shisha, ki Krik ki la juh pynmih ia ki riewstad kum u Socrates, u Plato, bad u Aristotle, ki riewstad pyrkhat kiba la ktah jur ia ka pyrthei baroh kawei kiba la ngeit da ki briew kiba mynta ruh. Ia ka Ethen la ju tip kum ka pdeng jong ka jingstad bad ki riewkhraw pyrkhat. Watla katto katne na kine ki riewstad pyrkhat kim dei ki nong Ethen, shisha ym kumba ngi pyrkhat pyrshah ia ki, hynrei bun na ki jinghikai jong ki ki long pyrshah ia ka jinghikai jong ki Khrsitan. Ka long kaba eh kum ka nuksa ban shem jaka ha ka jingstad pyrkhat jong ki nong Epikuri bad ki nong Stoic ia ka jinghikai shaphang u Mesaiah uba la mihpat.

Ha Ethen, u Paul u la khmih lynti ba U Mynsiem Bakhuid un pyndonkam ia ka jingstad bad ka jingtip jong u ia kaba u la ioh na u nonghikai jong u, u Gamelial. Pynban ha ka jingshisha dei ka jingstad jong u Paul ba U Mynsiem u la pyndonkam radbah ha ki surok bah jong ka Ethen. “Ki nongsngap kiba stad tam jong u paul ki la sngewphylla eh katba ki sngap ia ka jingiasaid nia jong u Paul. U pynpaw ba u tip bha ia ki kam ki jingtrei jong ki, ka thoh ka tar jong ki bad ruh kumjuh ia ka niam ka jingngeit jong ki.” Ellen G. White, The Acts of the Apostles, p. 237.

`Hadien ka jingiashem jong u Paul ha Ethen bad kine ki nongmane bleithaw bad ki riewstad pyrkhat, u la thoh sha ki nong Korin ba “Namar nga la kut jingmut ban ym tip ei ei ruh hapdeng jong phi hynrei tang U Jisu Khrist bad ia u ruh ba la sahnarphna” (1 Korin 2:2). Ka jinghikai aiu kaba don hangne na ka bynta jong ngi ba kumno u Khrist u dei ban long pdeng ha man la ki jingialap jong ngi khlem da niew hano ngi ialap?`