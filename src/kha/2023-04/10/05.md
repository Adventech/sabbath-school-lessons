---
title:  Kaba pynithuh ia U Blei Uba Thymmai
date:   06/12/2023
---

Mynta u Paul u la ioh ia ki jingpynshah shkor jong ki riewstad pyrkhat ka Ethen, u la pynphai ia ki nongsngap jong u sha U Blei jong ka bneng.

`Pule Ki Kam 17:24-27. Kumno u Paul u sdang ha ka jingpyrshang jong u ban ialap ia kine ki briew?`

Na ka bynta ki briew kiba thrang na ka bynta kiei kiei kiba kynja mynsiem ban tei ia ka duwan ha u blei ubym ithuh, ki ktien jong u Paul ki long kiba kyntih bha: U Blei Nongthaw ubym sah ne im ha ki templ, um donkam ei ei ruh na ki briew, hynrei uba pyndap pynban ia ki jingdonkam jong ki briew. Ia ki briew ka dustur kiba la ngam jylliew ha ki jinghikai puriskam jong ki Krik, ha kaba ki blei jong ki, ki long kibym lah ban shaniah, kiba khwan lade bad kiba runar, ka jinghikai shaphang U Blei uba u Paul u hikai ka ktik phylla eh ia ka jingmut jong ki. Bad ki briew jong ka Ariopagos, ki la shim ia ka sien jam khyllung kaba nyngkong sha U Blei jong ka jingieit.

Ka jingshisha ka long, une u Blei, ia uba kim shym la ithuh, lah ban ithuh ia U! shisha u kwah ba kin ithuh ia U.

Hooid u Paul u la kren kham slem ha Ariopagos ym tang khyndiat ki ktien ia kiba u Loukas u la thoh hangne. Ka jingpynlyngkot jong u Loukas ka la biang eh ban sngewthuh shaphang kane ka jingjia. Lada kata ka dei kaba shisha, te kawei pa kawei ka jinghikai kaba ngi la ia pule haduh katne, u Paul u la sot ia ka pasoh kaba ngi dei ban sngewthuh ia kaba ngi lah ban phiah ha kine ki bynta;

1\. Nyngkong eh u Paul u la iaroh ka jinglong ba kynja mynsiem bad ia ka jingsngur mynsiem jong ki.

2\. Nangta u la pynpaw ba u la pule bniah bha shaphang ka jingngeit jong ki ba u la shem ia kaei kaei kaba u la niewburom eh na kaei kaba u la sngewthuh.

3\. Nangta u la iathuh ia ki shaphang kawei kaei kaei kaba donkam kaba u la shem ha kata ka jingwad bniah jong u shaphang ka niam jong ki ia kaba ki la pdiang bad bad kim pat sngewthuh.

4\. Hadien kata, u la iasam shaphang U Blei uba u la tip ia uba ki ruh ki donkam eh, kaba long shisha ba U Blei u don shisha bad ba u ieit eh ia ki bad um long jngai na ki.

5\. Kaba khadduh, ha kaba kut jong ka jingkren jong u, u Paul u la ai jingmaham shaphang ka jingmut lada ki kyntait ia U Blei uba u la ialap bad ia uba kim shym la ithuh.

U Paul u la ialam jngai ia ki katba u lah da kaba pynshong nongrim ha kaei kaba u la tip shaphang ka jingngeit jong ki. Lada u lah ban ialam ia ki jngai katta, shisha u la long uba jop.

`Peit bha ia ka jingkhot jong u Paul ia ki briew ba kin wan sha U Blei Uba long U Nongthaw (peit Rom 1:18-25). Balei ba kane ka long ka jingsdang kaba bha eh ban sdang iakren bad kiba bun ki briew? Kaei kata ka pyrthei kaba la thaw kaba kdew radbah sha U Blei?`