---
title:  'Ka Mishon sha ki bym pat Tip: Bynta 1'
date:   02/12/2023
---

### Dkhot Baibl ban Pynkhreh ia ka Lynnong
Ki Kam 17, 1 Kor. 2:2, Rom. 1:18–25.

> <p>Dkhot Spel-lyndet</p>
> “Uta U Blei kein uba la thaw ia ka pyrthei bad ia kiei kiei baroh kiba don ha ka, uba haba u long U Trai ka bneng bad ka khyndew, um shong ha ki ing blei ba la thaw da ki kti” (Ki Kam 17:24).

Da kaba peit ia kaei kaba U Paul u la leh ha Ethen, u Loukas u la thoh; “Kumta u la iapyni nia ha ka synagog bad ki Jiw bad kita kiba riewblei ruh, bad ha ka jaka iew ha la ka sngi ruh bad kita kiba iakynduh bad u” (Ki Kam 17:17).

Shisha ka long kaba kham suk ia u Paul ba un iatrei hapdeng ki para Jiw jong u, kiba long ka doh ka snam jong u hi. Hynrei u Paul u la kyntait ban hun tang ha ka jingshakri jong u tang bad la ki jong ki briew. Ia u la khot ba un leit ialap sha kiwei pat ki jait bynriew ruh kumjuh.

Lane U Paul u lah ban shu trei tang hapdeng ki Jentil kiba “sheptieng ia U Blei” kiba ia ki jingpyrkhat jong ki, la pynkylla na ka jong ka pyrthei sha ka jinglong ba riewblei. Ki la don ia ka jingsngewthuh ia ka Ktien jong U Blei ia kaba U Paul u la hikai, watla ki dang donkam ban tip shuh shuh ia uta U Blei uba ki la “sheptieng” – U Jisu uba long U Mesaiah.

Hynrei, Em, katba u dang don ha Ethen, ka nongbah kaba pawnam ha ka jingstad pyrkhat, u Paul u wad lad ban ialap sha ki briew kiba don hangto ruh. Bun na ki, ki don ia ki thymmei jingtip bad jinghikai kiba khyllah bad kiba pher shisha na ki jinghikai jong ki Hebru. Ki ngeit ha ki histori bad pdiang ia ki kum kita ki nongrim jong ka jingngeit jong ki, ha kaba U Paul shisha u kwah eh ban hikai ia ki nong Ethen shaphang U Jisu.

Kumno u Paul u leit ban wad ia ki briew kiba kum kine, bad kaei kaba ngin nang na kine ki jingpyrshang jong U Paul?

_* Pynkhreh ïa kane ka Lynnong na ka bynta ka Sabbaton, December 9_