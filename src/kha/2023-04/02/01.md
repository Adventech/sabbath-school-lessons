---
title:  'Ka Mishon U Blei Sha Ngi: Bynta 2'
date:   07/10/2023
---

### Dkhot Baibl ban pynkhreh ia ka Lynnong
Ioannis 20:21, 22; Mathaios. 28:16–20; Jingpynpaw 14:6, 7; Deuteronomi 7:6, 11, 12; Jingpynpaw 7:9, 10.

> <p>Dkhot Spel-lyndet</p>
> “Namar kata kein to khie da leit noh ma phi, to pynlong synran ia ki bynriew baroh da pynbaptis ia ki ha ka kyrteng ka jong U Kpa, bad ka jong U Khun, bad ka jong U Mynsiem Bakhuid” (Mathaios 28:19).

Ka mat pdeng ba U Blei U long U Blei jong ka Mishon, ka don ha baroh lynter ka Baibl. Ka dei u ksai uba pyniasoh ia ka histori jong u bynriew baroh, bad ka batai shai ia ka jingthmu ka jong U Blei na ka bynta ki jingthaw jong U. Shuh shuh ka pyniasoh ruh ia ka jingpynpaw jong U Blei ha ka jingthmu jong U: ban wallam pat ia ka dur ba janai jong U Blei ha u bynriew uba la leh pop (Ianujor Kolosai 3:9,10 bad 1 Ioannis 3:2).

Ka mishon jong U Blei ka trei kam ruh kum ka nongrim ha kaba ngi lah ban iohi bad ban sngewthuh ia ka Ktien jong U Blei ha ngi. Haba ngi pule ia ka Baibl, ngi lah ban ithuh ia U Blei uba trei shitom ban wan sha ngi. Watla la pyniakhlad ia ngi na U, da ka pop (Isaiah 59:2), lyngba ka mishon jong U, U Blei u iaibteng ban pynbha pat ia ka jingiadei kaba la shah pynjot bad u briew, tad haduh kata ka por ba donburom ha kaba un “thaw thymmai pat ia kiei kiei baroh” (Jingpynpaw 21:5).

Kumta, U Blei u la jied ban pynpaw ia lade ha ngi ha kata ka rukom khnang ba ngin sngewthuh ia ka jinglong bad ka jingthmu jong U, bad khamtam eh, ba ngin don ia ka jingiadei kaba shisha bad kaba neh junom lem bad U. Ha kawei pat ka kyntien, ym tang ba ngin ithuh ia U, hynrei ba ngin iasam ruh ia U, bad kiwei pat, ia ka jingiashem bad ia ka jingieit ba pynim jong U.

Ha ka Jingthoh namar kata, U Blei u la ai ha ngi ia ki daw tynrai jong kata ka mishon jong U.

_* Pynkhreh ïa ka Lynnong na ka bynta ka Sabbaton, October 14._