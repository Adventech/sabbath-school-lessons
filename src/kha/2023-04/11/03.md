---
title:  Kaba Wad Ia ki paitbah
date:   11/12/2023
---

Nalor ki jingeh, kiba shabar bad kiba shapoh, U Jisu da ka jingaiei u iai khot ia ngi ba ngin iasoh ha ka mishon sha ki nongbah.

`Pule Mathaios 9:35-38. Kaei kaba kine ki dkhot ki hikai ia ngi shaphang ka mishon sha ki paitbah, watla hangno hangno ngi shem ia ki?`

U Jisu u la sngew synei ei na ka bynta ki paitbah, kumba la shem ruh ha ki nongbah. Loukas 19:41 ka batai ba kumno u Jisu u la iam na ka bynta ka Jerusalem. Ngim lah lehse ban sngewthuh ia ka jingjylliew jong ka jingieit U Jisu na ka bynta ki khun jong U wat ia ki “paitbah bymlah niew” kiba im ha ki nongbah. Dei namar kane ka daw ba ha U Mathaios 9:38 U Jisu u phah ia ngi ban duwai, khnang ba ki jingmut jong ngi bad ki dohnud jong ngi kin long kum ma U.

`Pule Mathaios 4:23-25. Katba U Jisu u sdang ban ialap, na kano ka liang ba ki paitbah ki la ia wan?`

Ha U Mathaios 4:25, ki paitbah kiba la bud ia U Jisu ki la wan na Kalilaia na hima jong ki 10 ki nongbah jong ka Decapolis shaphang mihngi na Jerusalem, bad na ka liang Judia shaphang shathie. Nalor ka Samaria, kaei ka bynta ka ri kaba dang duna? Ki rud duriaw jong ka Tyros bad Sidon, ki bynta jong ka Pheonicia, lynter ka duriar Mediteranean bad ka shtei lam sepngi jong ka Kalilaiah. Mynta ngi iohi balei ba U Jisu u la leit sha kane ka jaka! Kane ka jingleit sha ki bynta jong ka Tyros bad Sidon ka la long kawei na ka mishon jong U Jisu shabar ka ri, ka jait bynriew bad ka dustur jong U.

“Hadien ka jingiakynduh bad ki Pharisi, u Jisu U la mihnoh na Kapernaum, bad u la jam ia ka Kalilaia sha ka ri lum ha ki pud ka Phoenicia. Da kaba peit shaphang sepngi, u iohi ia ki jaka ba iar jong ka pyntha ba shapoh, ki nongbah hyndai jong ka Tyros bad ka Sidon, ryngkat ki templ mane bleithaw jong ki, ki ingsyiem ba khraw bad ki jaka iew bah ka iadie ia thied, bad ruh ia ka kadlieng kaba la pyndap da ki jhad.” Ellen G. White, The Desire of Ages, p. 399.

`Kumno ngin iarap ia ki briew ba kin iohi ba haduh katno long ka jinglehnohei jong kita ki ingsyiem bakhraw bad ki jaka iew ba heh. Bad balei ba ki donkam ia U Jisu?`