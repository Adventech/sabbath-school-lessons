---
title:  Pule Shuh Shuh
date:   15/12/2023
---

“Hapdeng kito kiba ki Jiw ki niew nongmane bleithaw ki don ki briew kiba kham sngewthuh shai ia ki jingiathuhlypa jong ka Jingthoh kaba iadei bad U Mesaiah ban ia ki nonghikai ka Israel. Don kiba la kyrmen ia ka jingwan jong u kum u nongpyllait na ka pop. Ki riewstad pyrkhat ki pyrshang ban pule ia ki jingmaian jong ka jinglong jingman ki Hebru, hynrei ka jingkhim jingmut jong ki Jiw ka la khanglad ia ka jingshai ba kan phriang.” Ellen G. White, The Desire of Ages, p. 33.

“U Trai Jisu, U Nongpynim ba Donbor u la iap na ka bynta kine ki mynsiem. U lah ban sei noh ia ki ia ki jingsngewiapher, u lah ban pynim pat ia ka jingsngewlem, bad u lah ban pynjem ia ki dohnud jong ki, u lah ban pynpaw ha ki ia ka jingitynnad bad ka bor jong ka jingshisha. U Kynrad – U nongtrei u dei hi U Blei, ym u briew uba lyngkot ka jingim, hynrei u khot ia ki briew ba kin long ki nongtalbikam kiba lyngba jong ki, un wanrah jingshai sha kito kiba don ha ka jingdum. U Blei u don ki mawkordor ha baroh ki balang, kam dei ia ngi ban sar pynrem ia ki jingngeit niam ki briew, hynrei ha ka jingsngewrit bad ka jingieit, ialap ia ka jingshisha baroh kumba ka long ha U Jisu. To ai ba ki briew kin iohi ia ka jingaiti bad ka jinglong ba riewblei jong ngi, ai ba kin iohi ia ka jinglong U Khrist ha ngi, bad shisha ia ki yn sa khring sha ka jingshisha . . . Ki dei ban kyntiew ia U Jisu, U Nongsiewspah jong ka pyrthei, ki dei ban ialap ia ka Ktien jong ka jingim.” —Ellen G. White, Advent Review and Sabbath Herald, January 17, 1893.

**Ki Jingkylli ban ia Puson**:

`Kiei ki katto katne ki jingdonkam ba kyrkieh ha ka jaka kaba phi shong phi sah kaba lah ban ai ia phi bad ia ka balang jong phi ka lad ba phin iarap ia ki mynsiem kibym shym la tip ia ka jingshisha kumba ngi tip?`

`Peit ia ki Ktien jong ka Ellen G. White kiba la kren haneng ia kito kiba don ha kiwei pat ki jingngeit: “U Blei u don ki mawkordor ha baroh ki balang, kam dei ia ngi ban sar pynrem ia ki jingngeit niam ki briew” Ha kiwei pat ki kyntien, kumno ngin lah ban pyni ia ki briew ia ki jingbakla ka jingim jong ki ha ka juh ka por ba ngin ym pynrem ia ki?`

`“Ynda U Khun U Briew un wan, hato yn shem ia ka jingngeit ha ka pyrthei?” (Loukas 18:8). Kaei ka jingmut U Jisu da kine ki jingkylli? Kaei ka jingiapher hapdeng ka jingngeit bad ka jinghikai niam? Balei ba ki briew kiba don ia ki jinghikai niam kiba dei bad kiba beit kin long pynban kibym don jingngeit haba U Jisu un wan?`