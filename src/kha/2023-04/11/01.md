---
title:  'Ka Mishon sha ki bym pat Tip: Bynta 2'
date:   09/12/2023
---

### Dkhot Baibl ban pynkhreh ia ka Lynnong
1 Ki Syiem 11:1–6; Mathaios. 4:23–25; Mathaios. 15:22–28; Markos 7:24–30; Ki Kam 10:34, 35; Mathaios. 8:10,13.

> <p>Dkhot Spel-lyndet</p>
> “ Ynda kumta U Jisu u la iathuh bad u la ong ha ka, Ko kynthei, kaba khraw ka jingngeit jong pha; to kan long ia pha kumba pha mon. ka khun jong ka, ka la khiah te naduh kata ka por” (Mathaios 15:28)

Naduh kaba sdang U Blei uba dap da ka jingieit u la wad ia ki khun ba la jah jong U (Genesis 3:9); bad, haduh ki sngi jong ngi, une u juh U Blei uba ieit eh, u dang thaw lad ban wad ia kiba la jah (peit Jingpynpaw 14:6-12), kaba kynthup ia kito kiba la jah na ki nongbah. Ha u snem 2018 ka United Nation ka la pynmih jingthoh shaphang ka jingshem kaba thymmai tam jong ki kaba ong ba kumba 55 na ka shispah jong ki briew kiba im ha ka pyrthei ki im ha ki nongbah bad kane kan nang heh (lada ka por ka dang neh) haduh 68 na ka shispah haduh u snem 2050. Ngim don da kawei pat ka jingjied hynrei ngi dei ban leit ialap sha kito kiba shong ha ki nongbah.

Hynrei bun na ki briew jong U Blei ki leh kumba u Jonah u la leh haba la khot ia u ban leit ialap sha ka nongbah: na kino ki daw ba ki don, ki kiar noh ban leh ia kane ka kam. “Namar ia kiei kiei baroh ba la thoh mynbarim, la thoh khnang ban long ka jinghikai ia ngi kein, bad da ka jingiaishah bad da ka jingpyntngen jong kita ki jingthoh ngin dup ioh ka jingkyrmen.” (Rom 15:4). Kane ka kynthup ia ka jingthoh shaphang u Jonah ruh.

Katba hangne ha pyrthei, U Jisu u la shakri ym tang ia kito kiba ha ki nongbah Israel hynrei sha kito ruh ki ri nongwei; sha kito kein ki bym dei na ka jaitbynriew Jiw bad ki briew kiba la jied.

Ha kane ka taiew ngin ia pule ia ka jingiathuhkhanna ka Baibl shaphang ka mishon jong U Jisu sha ka Tyros bad ka Sidon bad ba ngin shim ia ka jinghikai na ka bynta ka jingim jong ngi mynta.

_* Pynkhreh ïa kane ka Lynnong na ka bynta ka Sabbaton, December 16._