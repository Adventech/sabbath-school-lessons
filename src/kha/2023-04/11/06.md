---
title:  Ka Jingngeit ha ka Pyrthei?
date:   14/12/2023
---

Ha u Loukas 18:8, U Jisu u la kylli ia kane ka jingkylli ha kaba kut jong kawei na ki pharshi jong U. “Hynrei ynda wan U Khun u briew un shem ne em ia ka jingngeit ha ka pyrthei?” Kum ki synran jong U Jisu mynta ki sngi, ngi donkam ban iohi ia kaei kaba U Jisu u wad. Ha kane ka jingiathuhkhanna, ngi iohi ba U Jisu u wad ia ka jingngeit kaban tyngshain wat hapdeng ka jingdum.

`Pule Mathaios 8:10-13; Mathaios 9:2; Mathaios 20:29-34; Markos 2:5; Markos 10:46-52; bad Loukas 18:35-43. Ha kine ki dkhot, kiei kita kiba U Jisu u la batai ba ki don ia ka jingngeit?`

Kine ki kyrteng ki kynthup ia ki briew kiba don jingngeit kiba la tyngshain wat hapdeng ki nongbah kiba dum. Ha Kapernaum, U Jisu u kdew ia kiba bun ki briew kiba ngeit. Ha U Mathaios 8:10,13, ngi iohi ia u Rangbah shispah u nongmane bleithaw uba la kylla kaba mut bad uba don ka jingngeit kaba khraw. Ngi iohi ruh ia ki saw ngut ki riewngeit kiba la lied noh ia ka tnum ban pynhiar ia u paralok uba pang iapshilliang jong ki ba U Jisu un ioh pynkhiah (Mathaios 9:2; Markos 2:5). Ha u Markos 10 ngi iohi ia u briew uba matlah. U Bartimaios, uba ka jingngeit jong u ka la tynngshain phyrnai ha Jerikho.

Ha ka juh ka por ngi dei ban khmih lynti ba hapdeng ki briew ki jong U Blei yn don kiba don ka jingngeit kaba khraw. Wat ha ka shnong jong U Jisu hi ka Nasaret, ka jingngeit kaba rit eh lane ka jingngeit ba dang bun ka jingbymngeit – ki la long ki daw bah kiba la pynwit ia ka jingshakri jong U Jisu. Hapdeng ki synran jong U, bunsien eh u Jisu u kren shaphang ki Israel, “Oh! Pha kaba rit ka jingngeit!” (Mathaios 6:30; 8:26; 14:31; 16:8). Bad ha u Mathaios 17:17, U Jisu u pyrta, “Ah phi ka pateng bynriew bymngeit bad ba mutlop”

Kawei ka jinghikai kaba ngi lah ban shim ha kine ki sngi ka long ba ia ka jingngeit la shem ha ki jaka kiba ngim khmih lynti: ha ki nongbah hapdeng ki nongwei, ki nongmane bleithaw bad ki briew kiba na ki niam bapher bapher. Ha ka jingsngewrit, ngi dei ban leit sha ki nongbah kumba U Jisu u la leh, ban wad ia kito kiba, haba la hikai ia ka jingshisha, kin jubab da ka jingngeit kaban pynim ia ki ha U Jisu. Bad shisha ki don kylleng ki jaka.

`Ka Thong: Plie ia ka dohnud jong phi ha ka jingduwai ba phin ioh ia ka jingngeit kaba khraw ha kaba phin ia sam ia ka jingieit jong phi sha kito kiba jan bad jngai.`

`Ka Thong Shaneng: Kumno phi tip ia U Jisu bad ia ka khubor ba kordor ki Lai Angel? Thoh ia ki lai tylli ki jingkyrkhu ba kynja mynsiem ia kiba phi la mad na U Jisu ha ka jingim ba shimet jong phi. Pynkhreh ban iasam ia kine ki mat ha ka klass jong phi.`