---
title:  'Ka Jingpynpaw: Ka Mishon Ba khadduh jong U Blei'
date:   24/12/2023
---

Ki lain kiba nyngkong eh jong ka kitab Jingpynpaw ki kdew ia ki nongpule ba ka byrshem jong kane ka Kitab ka ka dei shaphang ka Mishon jong U Blei.

`Pule Jingpynpaw 1: 1- 7. Ha kino ki rukom ba phi iohi ia ka sakhi sabut ba ka byrshem jong ka Jingpynpaw ka dei ha ka Mishon U Blei ha kine ki sngi kiba khadduh?`

Hadien ka jingpynpaw ha ki dkhot kiba nyngkong ba U Jisu u dei u tynrai u thymmei bad U Pdeng jong ka Kitab Jingpynpaw, ka lynnong 1:4,5 kdew sha ki Lai ha Uwei U Blei, kiba ia trei lang ha kaban pynim ia u bynriew. U Kpa u long uta Uba Bymjukut, Uta Uba la long bad uba la ju long bad uban sa wan. U Mynsiem Bakhuid, uba trei bor bah ha ka balang jong ka spah snem kaba nyngkong. Te nangta u Ioannis u la khot kyrteng ia U Jisu Khrist “U Nongphla ia uba lah ban shaniah” “Uba la kha nyngkong na kiba iap” (Jingpynpaw 1:5), uba la kam ba u long trai ba shisha ia kane ka pyrthei. Ia u Soitan uba la pyrshang ban pyndonkam ia kane ka pyrthei khnang ba un seng ia ka hima jong u, la pynjot thiaw. Shuh shuh, ha ka jingjop jong U Blei halor u Soitan, ka snam kaba la phlei jong U Nongthaw jong ngi, ka la sait ia ki pop bad kit ia ki jinglehrain jong ngi.

`Pule Jingpynpaw 1:6 bad 1 Petros 2:9. Ia kaei ba kine ki kyrteng jong kine kiba la siewspah ha kine ki dkhot ki kdew?`

Ka jingthmu jong ka mishon U Blei kam dei ban shu tan jubor ia ki briew sha ka jingpynim. Ka jingpynim jong U Blei ka tyrwa ia ka kyrdan kaba thymmai ha kaba ia ka dur ba shisha jong U, la pynioh pat ha ngi. Kiba la siewspah ki kylla long kiba iaineh (ki syiem) namar ba ngi don ka jingiadei snam bad U syiem jong ka bneng baroh kawei, ka snam ba la phlei jong U Jisu. Mynta kum kita ki khun ka longing syiem, ngi iasoh lang bad ka mishon jong U Syiem ha kaban pynim ia kiwei pat ki bynriew kiba la jot. Kane ka pynlong ia ngi kum ki lyngdoh. U Khrist u la seng bad pynlong ia ka balang jong U “Ka Hima” ba ia iwei pa iwei i dkhot jong kane ka longing kum “ki lyngdoh.” Ban long ki dkhot jong kane ka longing dei ia ngi ban long ki lyngdoh.

Ha ka Jingpynpaw 1:7, ngi shem ia ka jingkyrkieh jong kane ka mishon: U Jisu un wan noh shen, bad ki jaitbynriew kin ia iam namar ba kin jot noh. U Blei u thrang eh ban khring ia kito kiba la jngai na U.

Ka Kitab Jingpynpaw ka lam khmat da ka mishon U Blei na ka bynta u bynriew.

`Ym tang ba ia ngi la thaw da U Blei, hynrei la siewspah ruh ia ngi da U, bad Ah kat kata ka dor bakhraw. Balei ba kane ka jingshisha ka ai jingkyrmen bakhraw eh ia ngi, kampher ngi long kiba kumno?`