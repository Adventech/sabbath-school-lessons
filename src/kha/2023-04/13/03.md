---
title:  Ki Khubor ki Lai Angel bad Ka Mishon
date:   25/12/2023
---

Ka Kitab Jingpynpaw ka ai ha ngi ia ka jingbatai kaba donbor shaphang ka jingialeh bakhraw, bad Jingpynpaw 12:12 ka dei kawei na kaba kdew shai eh: “Naba kumta to iakmen ko ki bneng bad phi kiba shong ha ki. Kordit ia kata ka khyndew bad ia ka duriaw naba uta u Ksuid u la leit hiar ha phi, uba don ka jingbitar bakhraw naba u tip ba u don tang khyndiat por.” Ka long kaba eh ban pyrkhat ba kumno ngin sngewthuh ia kaei kaei kaba la thoh ha ka Jingthoh khlem don jingiadei bad ka jingialeh bakhraw, ia kaba yn sa pynpaw shai ha ki sngi kiba khadduh.

`Pule Jingpynpaw 14:6-12. Kaei kaba la kdew bad la kren shai hangne, bad kaei kaba kine ki dkhot ki don ban ong ha ka khubor jong ka mishon jong ngi?`

Da kaba pynlong pdeng ia ka Mishon, ka mishon jong U Blei ka dei ka khubor, bad ka Khubor jong U Blei ka dei ka Gospel. Ka khubor, ha ka jingmut ba shisha, ka dei ka mishon. Ka pyrthei ka donkam ia ka jingmaham shaphang kaei kaban wan jia ha ka, bad baroh uwei pa uwei u briew un shah pynbor ban shim ia ka rai bad ka jingjied, ka jingjied la ia ka jingim ne ka jingiap.

> <p></p>
> “Jar ubym long bad nga, u ialeh ia nga; bad jar ubym ialum bad nga u pynsaphred.” (Loukas 11:23).

`Kaei kaba U Jisu u ong hangne kaba iadei beit bad ka mishon jong ngi?`

Ki khubor jong ki lai Angel ha ka Jingpynpaw 14 ki long ka pdeng duh, ka dohnud, jong kaei kaba ki Seventh Day Adventist ki dei ban phla sha ka pyrthei. Da kane kum ka pdeng bad ka tynrai, don ar tylli ki matpdeng ban phla; “Ka Gospel ba bymjukut” (Jingpynpaw 14:6 bad ka “jingmane ia u Nongthaw” Kine ki ar tylli ki matpdeng ki paw ha kane ka jingpynithuh ia ki riewkhuid: “Hangne ka don ka jingiaishah jong kita ki riewkhuid; kita kiba sumar ia ki hukum U Blei bad ia ka jingngeit U Jisu” (Jingpynpaw 14:12). Kampher kiei kiba ngi leh, baroh kiba bha kiba ngi leh ban iarap ia ki briew – ngim ju dei ban klet noh ia ka jingkhot ba kyrpang ia ngi sha ka mishon, ia kaba ngi dei ban pynbna ia ka khubor ka jingkyrmen kaba ngi shem ha ka Gospel bymjukut sha ka pyrthei kaba la jot, kumjuh ruh ban maham ia ka ia kaei kaban sa wan jia ha kawei ka sngi ia kane ka pyrthei.

`“Uta ubym long bad nga u ialeh ia nga” (loukas 11:23). Kumno ngin sngewthuh ia kaei kaba U Jisu u kren ia ngi hangne? Balei ba kine ki ktien ki pynlong ia ngi ba ngin iit bniah hangno ka dohnud jong ngi ka don?`