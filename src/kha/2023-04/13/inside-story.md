---
title:  Ka Jingiathuhkhanna Kaba Jia Shisha
date:   29/12/2023
---

### Kaba Phohsniew ia ki Jingphohsniew: Bynta 3

_Da: Andrew McChesney_

U Joseph Delamou u la duwai ha U Blei ba un pynpaw ha u ia ka balang kaba shisha, hynrei u Joseph u khlem tip hangno un leit jingiaseng ha Conakry ka ri kaba kren French ha Guinea ha Africa ba shaphang sepngi. Hadien ka jingiapule Baibl bad u nonghikai English jong u, uba long u Adventist uba kyrteng u Fortunate Kaloubilori, u la shah jingit lai sngi bad u la iasaid bad U Blei ba un pynpaw ia ka mon jong U.

Te hangta u Joseph u la ioh ia ka jingphohsniew ha kaba u la shah set hapoh phatok. U nongap phatok u dei u bahaing jong u, bad u la kyrpad ia u ba un pyllait noh ia u. “Ngam lah ban pyllait ia phi watla ngi ia dei bahaing ruh,” une u briew u la ong.

U Joseph u la pyrshang ban phet tuh, hynrei u la shah kem bad shah set biang ha ujuh u bahaing.

“Wat ialehkai bad nga,” une u bahaing u la ong. “Lada phi pyrshang phet tuh biang, ngan pynshitom ia phi palat bad ba phin ym klet shuh lano lano.”

Ka sur bajam ka la mih da ka jingbatai shaphang ka jingpynshitom. “Yn sa wanrah skum kba bad kin buh lang bad phi nangta kin sa thang da ka ding.” Kane ka sur ka la ong.

U Joseph u la sngewthuh ba kane ka jingpynshitom ka dei ka dujok hadien ba U Jisu un wan pat. U la duwai, “Ngam long uba kham bha ban ia kiwei. Sngewbha wat shah ia nga ba ngan iap hangne. Nga kwah ban leh ei ei na ka bynta jong me shuwa ba ngan iap.”

Hadien ka jingduwai, ia u la pyllait noh na ka phatok bad u la leit ha khmat jong ki lai ngut ki shipai. Uwei na ki shipai u la ong, “Joseph me dei ban siew ia ka ram na ka bynta ka jinglaitluid jong me.”

“Tang U Blei uban pyllait ia nga ym ma me,” la ong u Joseph. U Jisu u la siew ia ka ram halor ka diengphna. Ngam shah ram ei ei ha me.”

Baroh ar ngut ki shipai ki la pynbor, “Lada mem siew ngin thep biang ia me ha phatok.”

“Ka jinglaitluid jong nga kam wan na phi, bad phim lah ban ialeh pyrshah ia U Blei uba la pyllait luid ia nga,” U Joseph u la ong. “Ka jingim jong nga ka shong tylli lut ha U Blei, bad lada phi pynmynsaw ia nga, phim pynmong ia nga hynrei ia U Blei.”

Kine ki shipai ki la phet noh, bad u Joseph u la phai sha ka diang bad sha ka mon bad u la iohi pynban ia u Fortunate.

“Ka jinglaitluid jong phi ka wan na U Blei,” la ong bad pynskhem u Fortunate.

Te kumta hi u Joseph u la kyndit naba thiah. Ka la dei 3 baje mynstep, bad u la syep palat. Ka jingphohhsniew ka paw kumba ka long shisha shisha.

U la duwai, “Nga ai nguh ia Me Trai, man la ka por ba nga pan jingiarap, me la jubab ia nga, nga ainguh ia me ym namar ba me la pyllait ia nga hynrei namar ba me la ieit eh ia nga.”

Mynta u Joseph u la dap 24 snem bad u la long u Adventist uba iaineh.

“Haba nga dang long u khynnah rit, nga la ju pan na U Blei ba un ialam ia nga sha ka lynti kaba shisha,” u la ong. “U Blei u la jubab ia kane ka jingduwai da kaba u la wan ialam ia nga sha ka balang Adventist. Nga long uba la kloi ban shakri ia U Blei.”