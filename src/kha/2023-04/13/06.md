---
title:  La pyndep ia ka Mishon
date:   28/12/2023
---

`Pule Jingpynpaw 21:1-4 bad Jingpynpaw 21:22-22:5. Ia kaei la batai hangne?`

Ah katno shisha long kata ka paradais jong ka pyrthei thymmai! Ka jingiap bad ka pop kam don shuh, ia u Soitan bad ka jingbymman baroh la pynjot noh. Ngin ia kynduh ia u Nongsiewspah baieit jong ngi bad ba ngin ia shem pat ia kiba ieit bathoin jong ngi. Bad ia ka pyrthei thymmai yn sa pyndap da ki nongmihkhmat na man ki jait ki kynja bynriew baroh khoit.

Ka General Conference Mission Board ka la pynskhem ia ka Global Mission Metrics ba kan peit bniah halor kino ki jait bynriew kiba khlem la iohsngew ia ka gospel ne kiba la iohsngew ia ka gospel. Ka “kynhun briew kaba la iohpdiang” ka dei kawei kaba don riewngeit bad ka bor ban sakhi sha kiwei pat ki kynhun khlem da donkam jingiarap nabar; ka don ia ki jingiaseng lang, jingiamane bad ki Baibl ruh bad kiwei pat ki kot ha ki ktien jong ki hi, bad kin don ruh ia ki nongialam balang kiba lah ban ialap ha ki jait ktien kiba ym donkam ban da pynkylla ktien.

Ka “kynhun briew kabym pat la iohpdiang” ka dei kata kabym don ka kynhun riewngeit Adventist bad bym don dkhot lane ka bor ban ialap sha ki jait briew lajong. Ki donkam ia ka jingiarap jong kiwei pat kiba nabar ka jaka jong ki.

Kawei pa kawei ka balang bad kawei pa kawei ka conference ka dei ban ithuh ia ki jait briew ha ka imlang sahlang jong ki kiba donkam ia ka khubor. Mynta ka la dei ka por ba ngin pynlut ha ka mishon jong U Blei ban pynlong synran ia ki jait bynriew baroh, ban pynkhreh ia ka jingwan jong U Jisu, bad ha kaba khadduh ban im lem bad ki ha ka bneng kaba thymmai bad ka pyrthei kaba thymmai ia kiba la kular ha ngi.

`Ka thong: Kumno phin pynkhreh ia ka jingwan jong U Jisu? Hato phi bet symbai jong ka jingkyrmen ha ki dohnud jong kito kiba donkam ban iohsngew ia ka khubor babha? Hato phi ai um ia ki riewngeit kiba thymmai da kaba iarap ia ki ba kin tip ia ka jingmut ban im ka jingim jong ka jingkohnguh bad ka jingiaineh ha U Khrist? Duwai na ka bynta ki lad ba phin ioh ban iasam ia kine ki jingkular shaphang ka pyrthei kaban sa thaw thymmai pat da ki briew kiba phi la thoh kyrteng bad ba la duwai ia ki.`

`Ka Thong Ba shaneng: don katto katne na ki synran jong phi ki long kiba la kloi ban pdiang ia U Khrist. Kane ka kynthup ia ka jingiasoh ha ka balang lane ka kynhun jong ki riewngeit. Buh ia lade ha ka jaka jong u ne ka, bad shu mutdur ba phi leit sha ka ingmane jong ki ha ka sien kaba nyngkong eh. Kaei ka jingiashem kaba ma u ne ka kin ioh? Hato haduh katno ka balang jong phi ka long kaba la pynkhreh ban pdiang bad ban pynlong synran ia ki briew kiba thymmai? Hato phi long kiba laitluid ban sdang noh ia ka kynhun riewngeit kaba thymmai, ym tang ban tei pynheh ia ka ingmane kaba phi la don? Thaw ia ki lad ban wad ia ki buid thymmai ban ithuh ia ki jingduna. Iasam ia ki jingpyrkhat jong phi bad ki nongialam balang, bad iatrei lang bad ki ban pyntrei kam bad pynlong ia ka balang jong phi kum ka nongpynlong synran.`