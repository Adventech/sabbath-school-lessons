---
title:  Ka Jingjop ha ka Mishon
date:   27/12/2023
---

Kaei ka jingjop ha ka mishon? Lehse ngin pyrkhat ba ka dei ka jinglah ban pynbaptist shibun ki mynsiem, lane ban seng balang heh, lane ka jingroi stet ka balang ha ka jingbun briew. Ngi lah ban sngew ia kata ka jingjop, da kaba kynthup ia ka jinglah ban leit sha baroh ki jait bynriew bad ki jait ki thylliej ha ka pyrthei da ka jingshisha bad da kaba ngi lah ban pynstet ia ka khubor lyngba ki radio, ki internet, bad ki TV. Katba baroh kine ki long kiba bha, ngi dei ban kynmaw ia kaei kaba u Paul u thoh sha ka kynhun ki riewngeit ha Korin: “Nga nga la thung, U Apollos u la ai um, hynrei U Blei u la pynman.” (1 Korin 3:6). Ha kiwei pat ki kyntien, ka byrshem jong ngi ka dei ban long ha ka kam ka jingtrei; bad ka thong jong U Blei ka long ha ka jingpynman bha bad jingpynroi.

Ngi la dep iohi ba ka jingthmu jong ka mishon jong U Blei ka long ha kaban pynim ia man kawei pa kawei ka jait bynriew ha ka pyrthei kaba la jot noh da kaba pynlong ia ki, ki synran kiba iaineh jong U Jisu bad ba kin don kti lang ha ka mishon jong U.

**Pule ia kine ki dkhot harum. Kaei kaba ki iathuh ia ngi shaphang ka jinglong jong kito kiba la kylla long ki nongbud jong U Jisu?**

`2 Korin 11:2`

`Isaiah 30:21; Ioannis10:27; Ioannis 16:12,13`

`2 Thessoloni 2:9-11; Hebru 3:12,13; 1 Ioannis 1:8`

`1 Ioannis 1:9; Jingpynpaw 7:14; Jingpynpaw 19:8`

Ki synran jong U Jisu ki long kiba khuid, kiba la iaineh skhem ha U la kum ka nongleitkurim kaba khuid ha u bala iateh ktien jong ka. Ki la bud ia U Jisu katba u ialam ia ki da ka sur kaba jem jong U Mynsiem Bakhuid. Kane ka kynthup ia ka jingialam ia ngi sha ka kam mishoneri na ka bynta kiwei pat. Ym don jingshukor ha kine ki synran. Ki khlem shah ialam bakla ha ki jingartatien, ha ki jinghikai bakla, lane ha ki jingleh awria. Bad kim sngew ruh ba ki long kiba kham hok ban ia kiwei pat. Ki sngewthuh ba ki long kibym janai, kiba donkam ia ka jingaiei kaba pynkhuid jong U Blei da ka jingisynei jong U. Da kaba sngewthuh ia kane, ki long ruh kiba la kloi shisha ban pdiang ia ka jingpynbeit bad ka jingbthah na kiwei pat ki riewngeit. Ka jingjop ha ka mishon ka dei ka jinglah ban pynlong synran ia kiba kum kine kein.

`Kaei ka jingmut ban long “Sottibad ha U Khrist” (2 Korin 11:2)? Kumno ba ma ngi kum ki nongpop ngi lah ban long kum kita ha khmat jong U Blei bad ban kdew ia kiwei ruh ba kin long lang ki sottibad ha U Khrist?`