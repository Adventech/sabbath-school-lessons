---
title:  Ka Jingjot Kaba Khadduh
date:   26/12/2023
---

U Jisu u la ong ha ki synran jong U bad ha ngi baroh: “Namar kata kein to khie da leit noh ma phi, to pynlong synran ia ki bynriew baroh da pynbaptis ia ki ha ka kyrteng ka jong U Kpa bad ka jong U Khun, bad ka jong U Mynsiem Bakhuid, da hikai ia ki ban sumar ia kiei kiei baroh kat kiba nga la hukum ia phi. Ha khmih ruh nga nga long ryngkat bad phi ha la ka sngi haduh kaba wai noh ka pyrthei.’Amen” (Mathaios 28:19,20). Kane ka dei ka kam bakhraw kaba la phah, bad ha kiba bun ki rukom, ka khubor ki lai angel, ka don ia ka jingkhot sha baroh ki “kynja bynriew bad ka jaid bad ka thylliej bad u paitlang baroh” (Jingpynpaw 14:6), ka dei “ka Jingshisha kaba phi don” (1 Petros 1:12) ka jingpynpaw ia ka jingphah kaba khraw tam.

`Pule 1 Ioannis 4:8; 2 Petros 3:9; 1 Timothi 2:4; bad Jenesis 12:3. Balei ba man la kawei pa kawei ka jait bynriew ka long kaba kordor ha U Blei?`

Ka jingieit jong U Khrist ka dei ia baroh u bynriew, da kaba khlem la kyntait ia kano kano ka jait bynriew. Marpyrshah ia ka jinghikai ki katto katne ki khristan ba U Jisu u la iap tang na ka bynta kita kiba la jied, ka Baibl ka kren shai kdar ba U Khrist u iap na ka bynta ki bynriew baroh khlem da niew jait bynriew. Lada phi dei u briew, U Khrist u la iap na ka bynta jong phi. Tang kumta hi. Tang kawei ka jingkylli kaba sah ka dei Kumno phi jubab ia kata ka jingiap jong U?

Haba u Jisu un wan pat, yn don tang ar tylli ki jait ne kynhun briew; kito kiba la pyndem bad aiti ha ka bor jong u Soitan lyngba ki jait jingngeit niam ne jingsynshar khaddar kumba la pynpaw ha ka Jingpynpaw 13 bad 17 ki lynnong , bad kito kiba la aiti lut sha U Jisu Khrist, kiba ia ka jingngeit jong ki la pynpaw da kaba ki sumar ia ki “Hukum U Blei” (Jingpynpaw 14:12).

Naduh basdang, u bynriew u la don ia ki sakhi shaphang U Blei bad ka hok bad ka jingieit jong U (Rom 1:18-21). Namar kata ka daw baroh u bynriew na ki arta sha ki arta yn sa bishar ia ki ha ka nongrim ba kumno ki iatrei lang bad U Blei bad kumno ki im – khlem da niew haduh katno ki sngewthuh ne ki khlem sngewthuh (Rom 2:11-16).

Hynrei ha kane ka por kaba kut, kan don ka jingeh kaba khraw ha kaba yn ym don jingburom shuh ia ka jinglaitluid jong ka jingsngewthuh. Ia ki briew yn sa pynbor ba kin iatrei lang bad ka kynhun jong u Soitan. Ka long kaba kyrkieh eh ba ia ka gospel yn pynbna noh bad ba yn pynpaw pyrthei ia ki buit sianti jong u Soitan. Bad dei kata kein ka pdeng jong ka khubor ki lai angel bad ka mishon jong ngi baroh.

`Puson ha ka jingshisha ba U Khrist u la iap na ka bynta jong phi shimet. Kaei lehse kaban pynlong ia phi ban pyrkhat ba kampher haduh katno phi la leh sniew, leh pop ia kaba ym lah shuh bad siew da ka jingiap jong U Khrist halor ka diengphna?`