---
title:  Ka Jingiathuhkhanna Shaphang U Nong Samaria babha
date:   16/11/2023
---

Haba la jubab ia u riewsaid uba la ai ia ka jubab kaba dei, u Jisu u la ong, “To leh ia kane te men ioh im” (Loukas 10:28), bad kumta u ktah ia ki tyllong ka dohnud u briew. Ka long kaba suk eh ia u riewsaid ban ai ia ki jubab kiba dei biang hynrei ban leh pat ka dei ka jingeh kaba la don naduh 2000 snem mynshuwa – bad ka dang dei hi ka jingeh ia kiba bun eh na ngi mynta ki sngi. U riewsaid u la kwah eh ban pynrem nia ia u Jisu ban pynpaw ia ka jingstad jong u. U la kylli pat sa kawei ka jingkylli; “Uei u paramarjan jong nga?” (Loukas 10:29).

`Pule Loukas 10:30-37. Kumno phin kren lyngkot ha ka mat ia ka jingiathuhkhanna U Jisu ha na kine ki dkhot?`

Hato don ki briew sawdong jong ngi kiba la shah leh bein ha kiwei pat? Hato ngi la leh ei ei katba ngi lah ban iarap ia ki?

Ka long kaba shisha ba teng teng ki pastors, ki rangbah balang bad ki dkhot balang kim ju iarap ia kito kiba donkam jingiarap. Teng teng ki briew kiba na kiwei pat ki jingngeit ki long kiba kham sbun palat ban ia ngi ia ki briew jong ka imlang sahlang jong ngi. Ngi lah ban iakren shaphang ka jinglong basbun; hynrei kiwei pat ki lah ban iarap pynban ia kita ki briew. Lada ka jingngeit jong ngi ka don jingmut, ngi dei ban iarap ia kito kiba donkam.

“Kumta ka jingkylli, Uei u paramarjan jong nga?” la dep jubab shai kdar. U Khrist u la pyni shai ba u paramarjan jong ngi um dei uta uba ia leit jingiaseng lang na ka juh ka jingngeit. Kane kam don jingkdew ruh ia ka jait briew, ka rong, ne ka kyrdan. U paramarjan jong ngi u dei man la uwei pa uwei uba donkam ia ka jingiarap jong ngi. U paramarjan jong ngi u dei kawei pa kawei ka mynsiem uba la mong bad shah pynmynsaw da u nongshun. U paramarjan jong ngi u dei uwei pa uwei uba dei u briew uba la thaw da U Blei.” Ellen G. White, The Desire of Ages, p. 503.

`Ka Thong: Sdang ban duwai man la ka sngi iano re iano uba iapher na phi, lane ia u briew uba phim sngewtynnad.`

`Ka Thong ba shaneng: Thoh lai tylli ki kyrteng jong ki briew kiba phi ithuh (kibym dei Adventist): peit bha ia ki jingdonkam jong ki (ha ka jingsngew, ha ka met, bad ha ka imlang sahlang) bad wad lad kumno phin shakri da lade ia kita ki jingdonkam. Kaei kaba phi lah ban leh shisha na ka bynta jong ki ha ka taiew kaban wan?`