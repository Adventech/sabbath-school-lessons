---
title:  Ka Mishon Sha U Paramarjan Jong Nga
date:   11/11/2023
---

### Dkhot Baibl ban pynkhreh ia ka Lynnong
Loukas 10:25–37, 2 Timothi. 3:16, Jakob 2:17–22, Mathaios. 22:37–40, Galatia. 5:14, Mikah 6:6–8.

> <p>Dkhot Spel-lyndet</p>
> “U te u la iathuh bad u la ong, Men ieit ia U Trai Uba U Blei jong me da ka dohnud jong me baroh, bad da ka bor jong me baroh, bad da ka jingmut jong me baroh, bad ia u paramarjan kumba ia lade” (Loukas 10:27).

Baroh ngi tip bha ia kane ka dkhot: “Ieit ia U Trai U Blei jong me da ka dohnud baroh bad da ka mynsiem baroh bad da ka bor baroh bad da ka jingmut baroh” (Loukas 10:27). Hynrei ka jingieit jong ngi ia U Blei ka kylla long kaba shu pyndep rukom, lada ngi ong ba ngi ieit ia U Blei hynrei ngim kohnguh pat ia U. Ngi pyrkhat ba ngi ieit ia U Blei, hynrei kumno kein ngin pynpaw ia kane ka jingieit ha ka jingim jong ngi kaba man la ka sngi? Ban ieit ia U Blei ka dawa ruh ia ka jingaitilut jong ngi ia ka dohnud, ka mynsiem, ka met bad ka jingmut – man la ka sngi. Mano mano ruh lah ban ong nga ieit ia U Blei, hynrei ban leh ia kata, donkam ruh ia u ban leh ei ei da ka kam.

Watla, ban ieit ia U Blei ka long kaba bha bad kaba donkam, U Blei u kwah pat ia ngi ba ngin ieit ia ki para briew ruh, namar ba ka jingieit jong ngi ia kiwei ka pynpaw ia ka jingieit jong ngi ia U Blei, bad shisha ka long kaba donbor eh ban long kumta. Nyngkong eh Ioannis 4:20 ka ong, “Lada uno uno ruh u ong, Nga ieit ia U Blei bad u shun ia la u para bangeit, u long uba lamler namar uta ubym ieit ia la u para bangeit ia uba u la iohi um lah ban ieit ia U Blei ia uba um shym la iohi” U Paul u ong ruh ha ki Galatia 5:14 “namar la pyndep ia ka hukum baroh ha kawei ka ktien ha kane kein: Men ieit ia la u paramarjan kumba ia lade.

Ha kane ka taiew ngin ia pule ban nang kumno kane ka lynnong kan trei kam ha ka jingim jong ngi.

_* Pynklhreh ïa kane ka Lynnong na ka bynta ka Sabbaton, November 18_