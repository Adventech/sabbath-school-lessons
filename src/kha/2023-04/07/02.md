---
title:  Ka Jingkylli jong ki jingkylli
date:   12/11/2023
---

Ngi dei kiei? Balei ba ngi don hangne? Yn jia aiu haba ngi iap? Kaei ka jingkut ba shisha jong ngi? Kine ki long, ha ki bun rukom ba ki briew baroh kiba tip ba kin sa iap ki kylli (ki syiar bad ki mrad kim tip ia kane). Bad ha ka gospel katkum U Loukas, don ba la wan sha u Jisu bad kylli ia kane ka jingkylli kaba donkam eh.

`Pule Lukas 10:25. Kaei kaba u riewsaid u la kylli, bad balei u la kylli ia ka?`

Watla kane ka jingkylli ka long kaba khia eh, ka Baibl ka kren shai ba u la wan ban tynjuh ia U Jisu. Ngi tip ba teng teng ki briew ki wan sha ngi da ki jingmut ba arsap bad kibym ngeit, bad ki lah ruh ban ym long kiba da pynleit jingmut eh ha kita ki jingkylli, hynrei ngi dei hi ban leit lem sha ki ruh. Dei ha kane ka rukom ba u Jisu u la jubab ia une u riewsaid, watla u la tip lypa ia ka jingmut jong une u briew ba ka long kaba arsap, hynrei ia une u riewsaid lane ia baroh kiba pule, kane ka jingkylli ka long ka lad kaba plie ba U Jisu un pynlong ia ngi ba ngin iit bniah ia la ki dohnud jong ngi. Watla u la tip bha ia ka jingmut jong une u riewsaid, u Jisu u khlem la leh lyndet ia u lane leh khlem burom ei ei ia u.

Ha kaba kut, ka jingkylli aiu kaba kham donkam ban ia kane ka jingkylli? Kaei kaba ngn leh ba ngan ioh ia ka jingim bymjukut? Kampher ki jingleh niam leh rukom aiu kiba ngi don lane ki jingngeit aiu kiba ngi ngeit, kaba donkam eh ka dei hi kane ka jingkylli. Mar ia pyrshah ia kane, kaei pat kaba donkam, ka jingim aiu kaba ngi don kumba la pynpaw hangne “Namar ka long u lyoh uba mih paw ia tang shibit ynda kumta te u da jah noh jar” (Jakob 4:14). Sa kaei pat kaban don, lait na ka jingim bymjukut don sa tang ka jingiap bymjukut?

`Pule 1 Korin 15:30-32. Ka mat aiu kaba U Paul u kren hangne kaba pynpaw ia ka jingdonkam jong ka jingim bymjukut?`

Kampher haduh katno arsap kata ka jingmut jong une u riewsaid, hynrei u la kylli pat ia ka jingkylli kaba donkam eh, bad U Jisu uba bha u la pyndonkam ia kawei pa kawei ka lad na ka bynta ka mishon bad u la pyndonkam ia kane ka lad bad pynim ia ki mynsiem.

`Kumno ngi ruh ngin long kiba pyrkhat bha ban shim kabu ia man kawei pa kawei ka lad kaba ngi ioh ha kaban sakhi watla ki khep kim da iadei eh?`