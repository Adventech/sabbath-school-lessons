---
title:  Pule Shuh Shuh
date:   17/11/2023
---

Pule Ellen G. White, “The Good Samaritan,” pp. 497–505, in The Desire of Ages.

Don shibun kiba thngan kiba donkam bad ki briew kiba la shah lehbein ha ka pyrthei mynta ki sngi. Phi lah ban leh ia ka bynta jong phi, kampher la ka long kaba rit ruh. Ngim lah ban pynjem ia ki jingeh baroh jong ka pyrthei shuwa ba U Jisu un wan. Khlem khot ia ngi ban leh ia kata. Hynrei tad haduh kata ka sngi, ka kam jong ngi ka lah ban long kaba rit ban iarap iano iano kiba ngi ithuh kibym don jingbam ban bam; lane lah ban iarap ia u dkhot balang uba iashem ia ki jingeh jingjynjar, wat kito kiba shah niew shilliang, kiba long shisha ki jingeh jong ka pyrthei mynta ki sngi.

“Ka niam kaba shisha bad kaba khlem thohbria ha khmat U Kpa ka long kane, ‘ban leit jngoh ia kibym don kpa bad ki riewkynthei ha ki jingjynjar jong ki, bad ban iaineh kibym thohbria ha khmat ka pyrthei.’ Ki kam kiba bha ki dei u soh uba U Khrist u khmih lynti ia ngi ban pynmih; ki ktien kiba sbun, ki kam jong ka jingsbun, ka jingsngew lem ia kiba duk, ia kiba donkam bad kiba sngewsih. Haba ki dohnud ki sngewlem ia ki dohnud kiba la ban khia da ka jingduh jingkymen bad ka jingsngewsih, haba ki kti ki kner sha kiba duk, haba ia kiba lyngkhuid la pynkup jain, bad ia u nongwei la khot sngewbha ha ka shuki ha ing jong phi bad ha ka dohnud jong phi, ki angel ki wan kham sha jan jong phi, bad ia ki jubab kiba thiang ruh la ai na bneng. U Kpa na ka khet bneng, u khmih ia kito kiba leh ia kine ki kam jong ka jinglehisynei, bad u niew ia ki kum ki maw kordor jong U. ‘Bad kin long ki jong nga, ong U Trai ki paid, ha kata ka sngi haba ngan lum noh ia ki mawkordor jong nga.’ Man kawei pa kawei ka jingleh isynei ia kiba duk, kiba shitom, la niew ba ki la leh ia U Jisu. Haba phi kyrshan ia kiba duk, phi sngewlem ia kiba sngewsih bad kiba la shah ban bein bad phi long lok bad ki khunswet, phi wanrah ia lade ha ka jingialok ba jan eh bad U Jisu.” Ellen G. White, Testimonies for the Church, vol. 2, p. 25.

**Ki Jingkylli ban ia Puson**:

`Kumno ngin pynthikna ba ngi la sngewthuh ba ka hukum ban ieit ia U Blei bad ia ki marjan kam dei ka jingpynim da ki kam? Haba ngi pdiang ia U Jisu kumba u long, bad ia kaei kaba u la leh na ka bynta jong ngi halor ka diengphna (peit Philipi 2:5-8) balei ba ka jinghikai ba baroh kiei kiei kiba ngi leh, tang ban ioh jingpynim ba ki long ki jingbakla kiba khraw eh? Kumno ngin nang ban pyniapher hapdeng kaba trei na ka bynta ka jingpynim, kaba long ka jingbakla shyrkhei bad kaba pynpaw ha ka jingim jong ngi ia ka jingpynim kaba ngi la don ha U Jisu?`

`Kumno ngin tip ia ki jingsngew pyrshah jong ngi ia kito ki briew kiba pher na ngi?`

`Nalor kito ki dkhot ia kiba ngi la ia pule ha kane ka taiew, kiei kiwei pat ki dkhot kiba kyrshan, kiba phi shem ba ngin pynpaw ia ka jingsbun jong ngi ia kiwei pat, kampher ki long kiei?`