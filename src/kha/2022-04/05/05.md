---
title:  Ka Khun U Jairos
date:  26/10/2022
---

Ka jingmihpat shuwa ka jingiap ka  jong U Jisu bad ka jingmihpat kaba ym don pud tang bad kawei ka jait bynriew lane ki kyrdan briew.  Hoid, U Moses shisha u long u nongialam uba khraw ia ki briew jong U Blei (Deteronomi 34:10 -12).  Markhongpong par don ka riew kynthei na seraphat kam dei wat tang ka nong Israel (1 Ki Syiem 17:9).  Ka nong Shunem ka long ka bakhraw batri ha ka imlang sahlang jong ka (2 Ki Syiem 4:8).  Ka riewkynthei na Nain ka don tang uwei u khun, ha uba ka don ka jingiarap (Loukas 7:12).  Mar khongpong pat, u Jairos u long u nongsynshar jong ka synakok, lehse dei ha Kapernaum (Markos 5:22).  Khlem da ñiew ia ka jingiapher jong ki dustur, ki jait bynriew hapdeng jong ki, baroh ia ki la kyrkhu da U Blei uba donbor ban pynim.

`Pule Markos 5:21-24, 35-43.  Kaei kaba ngi lah ban sngewthuh shaphang ka jingiap na ki ktien U Jisu “Ka khynnah kam shym la  iap hynrei  ka shu iohthiah” (Markos 5:39).`

Ka khun u Jairos kaba dang 12 snem ka arta ka la pang jur sha kaban iap noh ha ing.  Kumta u la leit sha U Jisu ban kyrpad ia ka jingiarap ba un wan sha ing jong u ban buh ia ki kti jong ka jingpynkhiah jong u halor jong ka.  Hynrei shuwa ba kin poi hangta, don ba la wanrah ia ka khubor ba sngewsih, “ka khun jong me ka la iap.  Balei men pynshitom shuh ia u nonghikai? “ (Markos 5:35).

Te U Jisu u la kren ha u kpa uba la sngewsih eh, “Wat sheptieng, hynrei shu ngeit” (Markos 5:36).  Hooid shisha ki kpa baroh ki dei ban shaniah tylli lut ha ka bor jingpyniaid jong U Blei.

Haba la poi sha ing, U Jisu u la ong ia baroh kito kiba ia lum lang hangta, “balei ba phi ia win bad phi iaiam briew kumne? Ka khynnah kam shym la iap hynrei ka shu thiah.” (Markos 5:39).  Ki la krenbein ia U namar (1) ki la tip ba ka la iap bad (2) kim pat lah ban sngewthuh ia ka  jingmut jong ki ktien jong U.  “ka ktien pyntngen “iohthiah” ka ieng ia ka “jingiap” imat ka la long ka rukom ba sngewtynnad eh jong u Khrist ban kren ha kum kine ki jingiashem (Mathaios 9:24; Loukas 8:52 peit ruh Ioannis 11:11-15).  Ka jingiap ka dei ka jingiohthiah, hynrei ka dei ka jingiohthiah kaba jur eh ba dei tang u Nongai jingim hi uba lah ban kyrsiew pat na ka, namar tang ma U hi U don ia u shabi jong ka jingtep ( JIngpynpaw 1:18; Ioannis 3:16; Rom 6:23).”  The SDA Bible Commentary, Vol 5, pp. 609.

Hadien ka jingpynmihpat ia kane ka khynnah, baroh kito kiba iohi ia kane, ki la “sngewkyndit eh” (Markos 5:42).  Khlem sngewlynngngoh, ba mynta ka jingiap ka dei hi kaei kaei kabym lah shuh ban pynphai pat bad kaba kthang eh.  Ban iohi ia kum kane ka jingjia da la ki khmat jong ki, shisha kan long kaba khraw bad lyngngoh eh, ka jingiashem kaban pynkylla ia ka jingim.

`Ki Ktien U Jisu, “Wat sheptieng, hynrei shu ngeit”  (Markos 5:36), ki dang long kiba kit jingmut eh ia ngi mynta.  Kumno ngin nang ban leh ia kata, wat hapdeng ki jingiashem kiba shyrkhei kiba long ki por kiba donkam eh ba ngin iai ngeit?`