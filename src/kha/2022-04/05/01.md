---
title:  Ka Jingmihpat Ha Shuwa Ka Diengphna
date:  22/10/2022
---

### Dkhot Baibyl ban Pynkhreh ia ka Lynnong
Judah 9, Loukas  9:28–36, 1 Ki Syiem 17:8–24, Loukas 7:11–17, Markos 5:35–43, Ioannis 11:1–44.

> <p>Dkhot Spel-lyndet</p>
>  “U Jisu u la ong ha ka ‘Nga long kata ka jingmihpat bad kata ka jingim, uta uba ngeit ha nga la u la iap un ioh im, bad u briew baroh uba im bad uba ngeit ha nga un ym iap noh lano lano ruh.  Pha ngeit ia kane?’ ”   (Ioiannis 11:25,26)

Ki Dkhot Baibl jong ka Testament kaba Rim shaphang ka jingmihpat ia kiba ngi la ia peit haduh katne, la pynshong nongrim khambun tang na ki jingkhmih lynti jong ki riewngeit (Job 19:25–27, Hebru. 11:17–19, Salm. 49:15, Salm. 71:20) bad ruh ha ki jingkular na ka bynta ka lawei (Daniel 12:1, 2, 13).  Mangi ruh ngi don ia ki jingbuh jingkynmaw kiba la pyrsad mynsiem shaphang ki jingjia ha kaba ia ki briew kiba la iap la pynmih pat ia ki na kiba iap.

Ka jingmihpat kaba nyngkong ka long jong u Moses (Judah 9, Loukas 9:28–36).  Ha ka por jong ka jingsynshar syiem ki Israel, u khun jong ka riewkynthei na Seraphat (1 Ki Syiem 17:8–24) bad u khun jong ka nong Shunem (2 Ki Syiem 4:18–37)  Ia ki ruh la pynmih pat.  U  Khrist katba u dang don ha ka pyrthei, u la pynmihpat ia u khun jong ka riewkynthei na Nain  (Loukas 7:11–17), ia ka khun kynthei u Jairus (Loukas 8:40–56), bad nangta ia u Lazaros (Ioannis 11).  Hynrei lait tang ia u Moses, ia baroh na kine ki briew la pynmihpat tang kum ki briew kiba la iap pat. Kine ki jingjia ruh ki pynskhem ia ka jinghikai ka Baibl shaphang ka jingbym tip ei ei jong ki riew iap (Job 3:11–13; Salm. 115:17; Salm 146:4; Eklesiastis  9:5, 10). Ym don ha kawei ruh na kine ki jingbuh jingkynmaw, lane wat ha kiwei pat ki jingbatai shaphang ka jingmihpat ha ka Baibl, ba don ka  jinghikai ba don ka jing phla mynsiem shaphang kaei kaba la jia ha kata ka jingiap jongki.

Ha kane ka taiew ngin ia pynleit jingmut kham bniah ia ka jingmihpat kaba la jia shuwa ka jingiap jong U Khrist bad ka jingmihpat jong U.

* Pynkhreh ia kane ka Lynnong na ka bynta ka Sabbaton, October 29