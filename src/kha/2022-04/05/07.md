---
title:  Pule Shuh Shuh
date:  28/10/2022
---

Pule Ellen G. White, “The Death of Moses,” pp. 469–480, in Patriarchs and Prophets; “The Voice of Stern Rebuke,” pp. 129–142; “A Prophet of Peace,” pp. 237–243, in Prophets and Kings; “The Centurion,” pp. 318, 319; “The Touch of Faith,” pp. 342, 343; “ ‘Lazarus, Come Forth,’ ” pp. 524–536, in The Desire of Ages.

“Ha U Khrist ka jingim, kaba don tynrai, kaba khlem shim kylliang, bad kabym long nangno nangno.  Uta uba don ia U Khun u don ia ka jingim,  Ioannis 5:12.  Ka Jinglong Blei jong U Khrist ka long ka jingsngewskhem jong ki riewngeit shaphang ka jingim bymjukut.  Uta uba ngeit ha nga, ong U Jisu, la u la iap, hynrei un im, bad uno uno uba im bad uba ngeit ha nga un ym iap lano lano ruh.  Pha ngeit ia kane?  U Khrist u don hangne u peit shakhmat sha ka por jong ka jingwan arsien jong u.  Te kiba hok kiba la iap yn pynmih-pat ia ki da ka jingbymiap, bad ia kiba hok kiba dang im yn pynkylla ia ki khlem da ioh mad ia ka jingiap.  Ka kambah kaba U Khrist un sa leh, ha kaba pynmihpat ia u Lasaros na kiba iap, ka thew ia ka jingmihpat jong ki riewhok baroh kiba la iap.  Da ki Ktien bad ki kam  jong U, u la pynbna ia lade kum u kynrad bad u Trai jong ka jingmihpat.  Uba da lade hi shen un sa mad ia ka jingiap ha ka diengphna bad uba ieng bad u shabi jong ka jingiap, u nongjop ia ki jingtep, uba don ia ka hok bad ka bor ban ai jingim bymjukut”  Ellen G. White,  The Desire of Ages, p. 530.

**Ki Jingkylli ban ia Puson**

`Bun ki briew kiba la iap ha ka por ka jingiathuhlypa jong u Elijah bad u Elisha, kumjuh ruh ha ka por jong ka jingshakri jong U Jisu ha ka pyrthei.  Tang khyndiat kiba la shah pynmihpat (peit Loukas 4:24-27).  Pyrkhat ruh shaphang ka jingiashem jong baroh kiba la iap bad kiba la mihpat la ha ka mynnor lane ha ka jingwan arsien u Jisu, kaei jingiapher kaba ki don, ba kata ka jingiap ka long kumno?`

`Bun ki nongthoh lyngba ki bun spah snem ki la thoh shaphang ka jingsngewsih ka jingim kaba kut noh tang ha ka jingiap.  Ryngkat kiwei pat ki jingthaw kiba im – ki syiar, ki ksih , ki oysters, ki et catera -  baroh ngi iap lang.  la kumta ruh ha u briew, ha ka wei ka jingmut ka long khamsniew ban ia ki mrad, namar ngi tip ba ngin sa iap( Peit Eklesiastis 9:5),  hynrei ki mrad kim tip ia kata.  Te balei ba ka jingkular jong ka jingmihpat ka long kaba donkam eh ia ngi?`

`Lada phi pyrkhat ba ka mynsiem kam ju iap bad kiba iap khamtam ki briew kiba hok, ki leit sah noh ha bneng ha dien ba ki la iap, kan myntoi aiu kata ka jingmihpat ha kaba kut jong ka por?`

`Lada don kiba phone bad kylli, “Hato ka Salti ka don ha ing?” phi lah ban jubab hooid, hynrei ka dang thiah,”  Lada, mano mano ki phone bad kylli, “Ka Salti ka don ha ing?” phin ym jubab “hooid, hynrei ka la iap.”  Kumno kane ka hikai ia ngi shaphang ka jinglong jong ki riewiap?`