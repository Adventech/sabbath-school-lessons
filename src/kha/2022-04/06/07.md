---
title:  Pule Shuh Shuh
date:  04/11/2022
---

Read Ellen G. White, “Gethsemane,” pp. 685– 697; “Calvary,” pp. 741–758, in The Desire of Ages; “Repentance,” p. 27, in Steps to Christ.

“Nga la iohi ba ka bneng baroh kawei ka kmen eh ha ka jingpynim jong ngi; hato ngin ym pdiang ia kata?  Hato ngin ym ñiewkor ia ka, hato ngin kheiñ ia ka ba ka long tang ka kam ba rit ba ria kam pher la iap ne im?  Hato ngin kyntait ia ka jingkñia ia kaba la pynlong na ka bynta jong ngi?

Don kiba la leh ia kata.  Ki la kyntait bein ia ka jingisynei kaba la tyrwa ei ha ki kaba la pynsngewsih ia U Blei.  U Mynsiem jong U Blei un ym iai sngewsih sah.  Un sa kynriah noh lada iai pynsngewsih ia U.  Nalor baroh kiei kiei ia kiba la leh da U Blei ban pynim ia u briew, lada kin pyni da ka jingim jong ki bad kin kyntait ia ka jingisynei jong U Khrist, ka jingiap kan long ka bynta jong ki ia kaba ki la thied rem dor eh.  Kan long ruh ka jingiap kaba shyrkhei, namar kin hap bad mad ia ka jingkordit kaba u Khrist u la mad halor ka diengphna ban thied ia ki da ka jingsiewspah kaba ki la kyntait.  Nangta kin sa sngewthuh ba ki la duh lehnohei ia ka jingpynim, ia ka jingim bymjukut bad ia ki hok kynti ka bym iap shuh.  Ka jingkñia kaba khraw tam ia kaba la pynlong ban pynim ia ki mynsiem ka pyni ha ngi ia ka dor bah jong ka.  Haba ka mynsiem kaba kordor ka la duh lehnohei, ka long lehnohei sha ki bymjukut.”  Ellen G. White, Testimonies for the Church, vol. 1, p. 124.

**Ki Jingkylli ban ia Puson**

`Hebru 10:4 ka ong, Namar kabym lah ia ka snam ki masi kyrtong bad ki blang ban kit noh ia ki pop”  Kumta, kumno ki briew ki ioh jingpynim ha ki por ka  Testamen Kaba Rim?  Kumno ka pharshi jong ka ATM kaba phi pyndonkam ban shim ne siew pisa bad hadien pat phi hap siew ruh ia ka bill ka card – ka iarap ia ngi ban sngewthuh khambha ia kane ka sukjek?`

`Pule 2 Korin 5:18-21.  Lada U Khris u la iap na ka bynta ki pop jong ka pyrthei baroh kawei, balei ba ym baroh pat kin ioh laitim?  Balei ba ka jingjied kaba shimet ka long kaba donkam eh ha kaban rai iano yn pynim lyngba ka diengphna bad mano ki ban shah pynjot nalor ba la ai ei ia ka jingkñia kaba im da U Khris na ka bynta jong ki?`

`Kiei kiei kiei kiba ka jingstad pyrthei ka hikai ia kiba long ka jingbiej ha khmat U Blei?  Kumno phi pyrkhat shaphang ka jinghikai ba kiei kiei kiba itynnad bad kiba phylla kiba don ha ka pyrthei ki shu long tang ki jingjia ryngkhat?  Lane ba ka bneng hi baroh kawei ka shu mih hi na ka bym don ei ei?  Kiei kiwei pat ki nuksa kiba phi lah ban pyrkhat?`

`Pyrkhat shaphang ka jingkylli kaba khadduh kaba ha ka sngi balai.  Kumno shaphang ka diengphna, bad kaei kaba la jia hangta, ka hikai ba ka jingpynim da ki kam ki jingleh jong ngi ka long kabym myntoi, ka long kaba bakla eh bad ka long kaba markhongpong ia ka jingshisha jong ka jingpynim.`