---
title:  Ka Jingmut Jong Ka diengphna
date:  03/11/2022
---

`Pule 1 Korin 1:18-24.  Kaei kaba u Paul u kren shaphang ka diengphna, bad kumno ba u pyniapher ia ka bad ka jingstad jong ka pyrthei?  Balei ba wat mynta ki sngi, haba ka spah pyrthei kaba pynlong ia u briew ban pyrkhat ba ym don Blei, bad ka jingstad pyrthei ka synshar, ba ka khubor jong ka diengphna ka long kaba donkam eh?`

Ka diengphna jong U Khrist ka long ka thymmei, ka pdeng bad ka bor bah ha ka histori jong ka jingpynim.  Ka bymjukut kam lah ban sngewthuh ia ka jingjylliew jong ka jingieit jong ka ia kaba la pynpaw ha ka diengphna ka Kalbari.  Dei hangta ba ka jingieit kaba bymjukut jong U Khrist bad ia ka jingkwah khwan shimet ba pynjot jong u Soitan ki ia kynduh markhmat” Stephen N. Haskell, The Cross and Its Shadow (South Lancaster, MA: Bible Training School, 1914), p. v.

Katba U Khrist u dang aiti ha ka jingpynrit ia lade kum ka jingsiewspah na ka bynta u briew, u Soitan da ka jingbymman u wan ban pynhap ia u Khrist ha ka lanot bad ka kordit.  U Khrist u khlem la iap ha ka jingiap ba malu mala ia kaba ki briew baroh ki hap ban ia kynduh.  U la iap ia ka jingiap kaba ar, khnang ba baroh kito kiba la pdiang ia U kin ym mad shuh ia ka.

Ha ka jingiadei bad ka jingmut jong ka diengphna, don bun ki mat kiba donkam kiba ngi dei ban kynmaw.  Nyngkong, ka diengphna ka dei ka jingpynpaw kaba khrawbor tam jong U Blei ia ka jingbishar hok jong u pyrshah ia ka pop (Rom 3:21-26).  Kaba ar, ka diengphna ka dei ka jingpynpaw ia ka jingieit kaba khraw tam eh jong U Blei na ka bynta ki nongpop (Rom 5:8).  Kaba lai, ka diengphna ka dei ka thymmei jong ka bor kaba khraw  ban pyndkut ia ki kynjri jong ka pop (Rom 6:22,23; 1 Korin 1:17-24).  Kaba saw, ka diengphna ka long tang ma ka, ka jingkyrmen na ka bynta ka jingim kaba bymjukut jong ngi (Philipi 3:9-11; Ioannis 3:14-16; Ioannis 5:11,12).  Bad kaba san, ka diengphna ka long tang ma ka ka dawai pyrshah ia ka jingialeh pyrshah ha ka lawei jong ka bneng hi baroh kawei (Jingpynpaw 7:13-17; JIngpynpaw 22:3).

Ym don kawei ruh na kine ki jingshisha shaphang ka diengphna ba lah ban shem da ka “jingstad jong ka pyrthei.”  Mar khongpong ia kata, kumba mynta, ka jingialap shaphang ka diengphna ka long “ka jingbiej” ha ka jingstad pyrthei, kaba bunsien ruh kam ju ai burom wat ia ki jingshisha kiba paw tyngkreiñ ba u Nongthaw u don (Rom 1:18-20).

Ka ktien “jingbiej” ha ka ktien Krik ka iadei bad ka ktien English “moron” “ba biej” kata ka mut ba ka jingialap shaphang ka diengphna ka long ka jingbiej katkum ka jingstad pyrthei.  Ka jingstad pyrthei kam lah ban ithuh ia U Jisu lane ia ka jingpynim kaba u la tyrwa ei ha ngi lyngba ka jingiap iapli jong u halor ka diengphna.

`Kampher katno ka shongdor kata ka  “jingstad pyrthei”, balei ba ngim dei ban shah ia ka ba kan tuklar ia kaei kaba ngi la ngeit shaphang U Jisu bad ka jingkyrmen ia kaba la tyrwa lyngba ka jingbiej jong kata ka khubor kaba la ialap”  (1 Korin 1:21)?`