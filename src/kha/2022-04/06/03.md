---
title:  Ka Jinglamkhmat Sha Ka Diengphna
date:  31/10/2022
---

Kiei ki jubab jong ki synran haba u Jisu u la iathuhlypa ia ka jingshah jynjar bad ka jingiap jong U, ka jubab jong ki ka hikai aiu ia ngi shaphang ka jingma jong ka jingsngewthuh bakla ia ka Jingthoh?

Mathaios 16:21–23  ___________________________________

Matt. 17:22, 23; Mark 9:30–32; Luke 9:44, 45  _____________

Luke 18:31–34 ________________________________________

Ia U Jisu la kha ban iap, bad u la im ban iap.  Man ka sien jam kaba u shim ka ialam ia U khamjan sha ka Jingkñia kaba khraw da ka jingiap jong halor ka diengphna ha Kalbari.  Da kaba tip bha ia ka jingthmu jong U, u khlem la shah iano iano lane ia kaei kaei ba kan pynwit ia U na kaban pyndep ia kane ka jingthmu.  Ha ka jingshisha, “ka jingim jong u baroh kawei ka long ka jingiap jong u halor ka diengphna.”  Ellen G. White, Fundamentals of Christian Education, p. 382.

Ha u snem uba khadduh jong ka jingim jong u ha ka pyrthei, U Jisu u la iai kren bun sien bun wat, khamtam eh ha ki synran jong u shaphang ka jingiap kaba un sa shah.  Hynrei kim sngewthuh bad kim lah ban pdiang ia ki jingshisha jong ka jingkren jong U kiba dap da kiba ki pyrkhat ba ki long kiba bakla ha kata ka jingim u Mesaiah uba ki ngeit.  Kane ka jingsngewthuh bakla jong ki ka ialam ia ki ba kin mad ia ka jingpang mynsiem bad ki jingjynjar ruh.

U Jisu u la iathuh ruh ha u Nikodimos “Kumba u Moses ruh u la kyntiew ia uta u bsein ha ka ri khlaw kumta ruh ka dei ba yn kyntiew ia U Khun U Briew, ba uei uei ruh uba ngeit ha u, un ym jot shuh hynrei un ioh ia ka jingim ba bymjukut.” (Ioannis 3:14,15).  Katba ki dang don ha Siseria Philippi, U Jisu u la iathuh ha ki synran ba u hap ban “Leit sha Jerusalem, ba ka dei ia u ban leit noh sha Jerusalem ban shah ruh shibun kiei kiei na ki tymmen basan bad na ki rangbah lyngdoh bad na ki nongthoh de bad ba yn pyniap ruh ia u bad ba yn pynmihpat ia u ha kaba lai ka sngi”  (Mathaios 16:21).  Haba ki la leit lyngba ka Kalilaia (Markos 9:30-32) bad ha ka por jong ka jingleit ba khadduh jong u sha Jerusalem (Loukas 18:31-34), U Jisu u la kren biang ha ki synran jong u shaphang ka jingiap bad ka jingmihpat jong U.  Namar kata kam long katkum ka jingkwah jong ki ban iohsngew, ki khlem la shahshkor bha.  Shisha ka long kaba suk ruh ia ngi ban leh ia ka juh.

`Ki briew ha kito ki por khamtam ki briew jong U Blei, ki don ia ka jingsngewthuh bakla ha ka jingiadei bad ka jingwan kaba nyngkong jong U Mesaiah.  Kiei ki katto katne ki jingsngewthuh bakla kiba don ha kine ki sngi kiba mynta shaphang ka jingwan arsien jong U Jisu?`