---
title:  U La Iap Na Ka Bynta Jongngi
date:  29/10/2022
---

### Dkhot Baibyl ban Pynkhreh ia ka Lynnong
Jingpynpaw 13:8; Mathaios. 17:22, 23; Markos 9:30–32; Ioannis 19:1–30; Rom. 6:23; 1 Korin. 1:18–24.

> <p>Dkhot Spel-lyndet</p>
> “Kumba U Moses ruh u la kyntiew ia uta u bsein ha ka ri khlaw kumta ruh ka dei ba yn kyntiew ia U Khun u briew ba uei uei ruh uba ngeit ha u yn ym jot shuh, hynrei un ioh ka jingim bymjukut” (Ioannis 3:14,15).

La ju ong ba ngim lah ban kiar na ka jingiap bad na ka khajna.  Kakta kam long kaba shisha.  Ki briew ki lah ban kiar na ka khajna – hynrei ym na ka jingiap.  Ki lah lehse ban lait na ka jingiap khyndiat snem hynrei hadien hi ka jingiap ka wan lap.  Namar ba ngi tip ba kiba iap, la kiba hok ne kiba pop ki poi lang ha ka juh ka jingkut ha kaba nyngkong, ka jingkyrmen jong ka jingmihpat ka don jingmut shibun eh ia ngi.  Kumba U Paul u ong, khlem kane ka jingkyrmen wat “kito kiba la iohthiah ha U Khrist kin jot noh hi”  (1 Korin 15:18), kaba long shisha kaba sngew lyngngoh eh ban ong ba kito kiba la “iohthiah ha u Khrist ki iakhih bad bun kam ha bneng ha khmat jong U Blei”

Kumta, ka jingmihpat jong U Khrist ka long ka pdeng jong ka jingngeit jong ngi, namar ha kata ka jingmihpat jong U, ngi don da shisha ia ka jingmihpat jong ngi ruh.  Hynrei shuwa ba U Khrist un mihpat na kiba iap, ma U shisha u dei ban iap.  Namar kata ka daw ba hapdeng ki jingkordit ha Gesamane, ha ka jingduwai ba kthang shaphang ka jingiap jong u, u la duwai “Mynta ka mynsiem jong nga ka la khih khuslai, te kaei ngan ong?  Ko Kpa to pyllait ia nga na kane ka por? Hynrei na ka bynta kane nga la wan khnang ha kane ka por” (Ioannis 12:27).  Bad kata ka jingthmu ka long ban wan iap.

Ha kane ka taiew ngin ia pynleit jingmut ha ka jingiap U Khrist bad kaei ka jingmut jong ka jingkular shaphang ka jingim bymjukut.

* Pynkhreh ia kane ka Lynnong na ka bynta ka Sabbaton, November 5