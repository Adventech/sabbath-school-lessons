---
title:  “Naduh Shuwa Ba Ka Pyrthei Kan Long”
date:  30/10/2022
---

`Pule  Jingpynpaw 13:8; Ki Kam 2:23; bad 1 Petros 1:19, 20.  Kumno ba ia U Khrist “la pyniap na myndang long ka pyrthei”`

“Baroh kito kiba shong ha ka pyrthei kin mane ia U, kiba ki kyrteng jong ki ym shym la thoh ha ka Kitab ka jingim jong U Khun Langbrot ia uba la pyniap naduh myndang long ka pyrthei”  (Jingpynpaw 13:8).  Kaei kaba donkam eh hangne ia ngi ka long ka jijngmut ba ia u Khrist “la pyniap naduh myndang long ka pyrthei”  Shisha ngi dei ban sngewthuh ia kane kum ka pharshi (Ka Kitab Jingpynpaw ka dap tang da ki pharshi) namar ia U Khrist khlem la pyniap tad hadien bun hajar snem hadien ka jingpynlong ia ka pyrthei.  Kaei kaba kane ka dkhot ka kren ka long ba ia ka jingthmu ban pynim ei ia u bynriew la dep thmu lypa shuwa ban pynlong ia ka pyrthei.  Bad kum ka pdeng ia kata ka jingthmu ka long ka jingiap jong U Jisu, U Khunlangbrot Jong U Blei, halor ka diengphna.

`Pule Titus 1:2.  Kaei ba kane ka dkhot ka hikai ia ngi shaphang slem katno mynshuwa ba ka jingthmu jong ka jingpynim, kaba long pdeng ha ka jingiap jong U Khrist, la dep buh lypa?`

Ka jingthmu ia ka jingsiewspah ia u briew kam dei ka jingpyrkhat kaba hadien, lane ka jingthmu ia kaba la sdang tang hadien ba u Adam u la leh pop . . . ka la long ka jingplie ia ka jingthmu kaba naduh ki arta kiba bymjukut naduh ka nongrim jong ka khet U Blei.”  Ellen G. White, The Desire of Ages, p. 22.

Ia kane ka jingthmu la pynpaw shuwa ha u Adam bad ka Im ha ka Kper Eden (Genesis 3:15,21, bad la pynpaw ne leh ia kane da ka jingpynmih ia ka snam jong ki mrad kaba la pynmih ha ka por jong ka Testament kaba rim baroh.  Kum ka nuksa, haba la tynjuh ia u Abraham, u Blei u la pynbiang noh da u langsohmoh ban long ka jingknia ha ka jaka u Isaak (Genesis 22:11-13).  Kane ka jingbujli ka dei ka pharshi kaba pynshai shuh shuh ia ka jingwan long langknia jong U Khrist halor ka diengphna.

Kumta, kum ka pdeng jong ka jingthmu jong ka jingpynim baroh ka dei ka jingiap iapli jong U Jisu halor ka diengphna, kaba la long da ki pharshi jong ki mrad kiba la kñia, kawei pa kawei ka thew ia ka jingiap jong U Jisu ha ka diengphna kum “U Khun Langbrot jong U Blei Uba kit noh ia ki pop jong ka pyrthei”  (Ioannis 1:29.

`Ka jingkñia ia ki mrad ka long kaba ishyrkhei bad kaba bit snam -  kata ka long kaba shisha.  Hynrei balei ba kane ka jingishyrkhei bad ka jingbitsnam ka long ka mat pdeng, kaba hikai ia ngi shaphang ka jingiap jong U Khrist ha ka jaka jong ngi bad haduh katno khraw long ka bainong jong ka pop?`