---
title:  Ka Jingbishar Jong Ka Shihajar Snem
date:  20/12/2022
---

Ka Baibl ka iathuh ia ngi ba ha ka jingwan arsien jong U Jisu (1) baroh ar, ki riewkhuid kiba dang im bad ki riewkhuid kiba la mihpat kin sa “iakynduh ia U Trai ha suin bneng” (1 Thessoloni 4:16,17); (2) ia baroh ki riewkhuid yn sa rong noh sha bneng ban shong ha “ki jaka shongneh” kaba ma u hi u la pynkhreh na ka bynta jong ki (Ioannis 14:1-3); bad (3) ba tang ha kaba kut jong ka shi jajar snem ba ka Jerusalem kaba thymmai kan wan hiar sha kane ka pyrthei bad kan long ka ing shongneh junom ia baroh ki riewkhuid (Jingpynpaw 21:1-3,9-11).  Kumta, ha kane ka shihajar snem katba kane ka pyrthei kan sah kaba kynjah, ki riewkhuid kin ia synshar bad U Khrist ha bneng (Jeremaiah 4:23, Jingpynpaw 20:4).

`Pule 1 Korin 6:2,3 bad Jingpynpaw 20:4-6,11-13.  Balei ba ki riewkhuid kin hap ban iashimbynta ha ka jingbishar kaban long ha kata ka por jong ka shihajar snem?`

Ka jingbishar hi baroh kawei ka thmu (1) ban pynpaw shai ia ka jinglong ba hok jong U Blei pyrshah ia ki jingmudui ba lamler jong u soitan ba u Blei u long uba leh shilliang ha ki jingthaw jong U; (2) ban pynthikna ia ka jinglong bymniew shilliang ia ka bainong ia kiba hok; (3) ban pynpaw ia ka jingbishar hok na ka bynta ka jingpynshitom ia ki bymman bad (4) ban weng noh ia baroh ki jingartien kaba lah ban ialam sha kawei pat ka jingialeh pyrshah ha ka bneng hi baroh kawei.  Ha ka jingbishar ia ki riewkhuid shuwa ka jingwan jong U, tang ki jingthaw ha bneng kiban don bynta (Daniel 7:9,10).  Hynrei ha ka jingbishar kaban long ha kata ka shihajar snem na ka bynta ki bymman bad ia ki angel kiba la hap noh, ki riewkhuid hi kin ia shim bynta (1 Korin 6:3; Judah 6; JIngpynpaw 20:4-6).

Ka jingbishar shuwa ka jingwan ka sdang ha u snem 1844 haba “la buh ia ki khet . . ka jingbishar ka la sdang bad la plie ia ki kitab” (Daniel 7:9,10).  Kane ka jingbishar, kan sdang hadien ba ia ki riewkhuid la rong sha bneng bad ba ki shong ha ki khet, bad ia ka jingbishar la ai ha ki.  Nangta, sa shisien pat, ia ki kitab ka bneng la plie bad ia kiba iap la bishar katkum ki kam jong ki, da kiei kiei kiba la thoh ha ki kitab” (Jingpynpaw 20:4,12).  Kane ka rukom ka ai ia ka lad na ka bynta ki riewkhuid ba kin pynshongdor ia ki jingbuh jingkynmaw jong ka bneng bad ban iohi ia ka jingleh kabym niew shilliang kaba bha eh ka jong U Blei ha ki bynta baroh.  Ym tang ba u ai bainong ia baroh u bynriew katkum kaei kaba ki dei hok ban ioh ba la pynshong nongrim ha ki rai jong ki hi hynrei ruh ka batai ha ki balei ba u leh kumta.

`Kaei ka jinghikai ba ngi ioh shaphang ka jinglong jong U Blei ha shuwa ba ia ki bymman yn pynmihpat ha ka jingmihpat kaba ar, kiba la pynim kin ia don bynta ha ka jingbishar, bad ba yn ym don ban shah pynshitom tad haduh ba ngi ruh ngin iohi ia ka jingbishar ba hok bad ka jing bym leh shilliang jong U Blei?  Wallam ia ki jubab jong phi sha klas.`