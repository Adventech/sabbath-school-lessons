---
title:  Ka Jingbishar Jong Ka Jing Ainong
date:  21/12/2022
---

Ha ki arta pdeng la don ka jingpyrshang kaba khlaiñ ban pynpaw ba U Blei u long uba ehrang, u nongbishar uba pynshitom beit.  Mynta ka jingpyrshang ka long ban batai shaphang jong U kum U Kpa uba ieit, uba ailad ubym ju pynshitom ia ki khun jong U.  Hynrei ka jingieit khlem ka jingbishar hok kan kylla sha ka jingkulmar bad ka jinglong khlem hukum, bad ka jinglehhok khlem ka jingieit kan kylla long ka jingbanbeiñ bad ka jingiuhroit.  Ka rukom bishar jong U Blei ka long kaba janai hapdeng ka hok bad ka jingisynei, kine baroh ar ki wan hi na ka jingieit kaba khlem pud jong U.

Ka jingbishar kaba ai bainong ka long ka rai kabym lah shuh ban pynkylla ha ka histori jong u bynriew.  Ka jingbishar jong ka jingai bainong kaba tang katto katne ka jia kum ka nuksa, ha ka jingbeh noh ia u soitan bad ki angel jong u na bneng (Jingpynpaw 12:7-12), ka jingbeh noh ia u Adam bad ka Im na ka kper Eden (Genesis 3), ka jingshlei um (Genesis 6-8), ka jingpynjot ia ka Sodom bad ka Gomora (Genesis 19, Judah 7), ka jingiap jong ki khun nyngkong ha Ijipt (Eksodos 11,12), bad ka jingiap jong u Ananias bad ka Saphira (Ki Kam 5:1-11).  Kumta kam long kaba lyngngoh ba kan don ruh shisha kata ka jingbishar kaban ai bainong ia ki bymman ha kaba kut jong ka histori u bynriew.

`Pule 2 Petros 2: 4-6 bad2 Petros 3:10-13.  Kuno kine ki dkhot ki iarap ia ngi ban sngewthuh ia ka jinglong jong ka jingbshar ai bainong kaba khadduh?  Kumno ki iadei bad ka jingpynkut ba ka jingbishar kam long kaba neh junom, ia kaba long ruh ka jingpynsngewthuh shai pyrshah ia ka  jinghikai bakla`

“Ka jingbha ka jong U Blei bad ka jingiaishah bad ka jingisynei jong u ka wan sha ki briew jong U, kan ym pynsangeh ia u na kaban pynshitom ia ki nongpop kiba kyntait ban kohnguh ia ki jingdawa jong U Baroh.  Kam dei ba ia u briew uba long u nongkamsniew pyrshah ia ki hukum U Blei la map tang da ka jingkñia kaba khraw kaba u la pynlong da kaba u la ai ia la U Khun ban iap na ka bynta jong u,  hynrei namar ba ki hukum jong u ki long kibym ju kylla”  Ellen G. White, Manuscript Releases, vol. 12, p. 208.

Baroh kaei kaba u leh ban pynim ia u bynriew na ka jingiap kaba bymjukut ka long ba un iap da lade.  Kito kiba la shah pynrem ki long kito kiba la jied hi da lade ba kin poi sha kata ka jingjot.  Ka jingbishar jong U Blei ia ki nongpop, wat ia kata ka jingpynjot thiaw ia ki bymman, ka long pyrshah ia ka jinglong jong U Blei ka jingieit.  Dei ka jingieit jong U Blei bad tang kata hi ka jingieit kaba dawa ia kata ka jingbishar hok ruh.

`Kaei kaba ka diengphna ka hikai ia ngi shaphang kaei kaba U Blei u mon ban leh khnang ban pynim ia baroh u bynriew?`