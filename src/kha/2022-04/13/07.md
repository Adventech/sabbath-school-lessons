---
title:  Pule Shuh Shuh
date:  23/12/2022
---

Pule Ellen G. White, “Without a Wedding Gar-ment,” pp. 307–319, in Christ’s Object Lessons; “Desolation of the Earth,” pp. 653–661; “The Controversy Ended,” pp. 662–673, in The Great Controversy.

“Ha ka sngi jong ka jingbishar kaba khadduh, man la kawei pa kawei ka mynsiem kaba la leh pop kan sngewthuh ia kata ka dor jong ka jingkyntait jong ki ia ka jingshisha.  Ia ka diengphna bad ia ka jingmut ba shisha  jong ka yn sa ithuh shai jong kawei pa kawei ka jingmut briew ia kaba la long matlah da ka jingryngkang.  Hakhmat ka Kalbari bad u nongshah shitom hangta, baroh ki nongpop kin ieng ba la pynrem.  Man la ka daw shukor kaba ki briew ki la ai yn sa sar noh phar.  Ka jinglamler jong u briew kan sa paw tyngkreiñ ha ka jinglehrain.  Baroh kin iohi ia la ki jingjied jong ki.  Kawei pa kawei ka jingkylli shaphang  ka jingshisha bad ka jingshukor kaba la neh slem ha ka pyrthei yn sa jubab shai.  Ha ka jingbishar bah, U Blei un sa ieng khlem shah kynnoh ei ei ruh em na  ka bynta ka jingmih bad ka jingdon bad jingpynjot jong ka pop.  yn sa pynpaw shai ba ka rai jong U Blei kam long kaba shilliang khmat ia ka pop.  yn ym don jingshah jop ha ka sorkar jong U Blei, ym don daw ban pynrem.  Ia ki jingpyrkhat jong ki dohnud baroh yn sa pynpaw shai, baroh kiba iaineh ha U Blei bad ki nongialeh pyrshah kin sa iasoh lang kawei ha kaban pynbna; “long kiba hok ki lynti jong Me.  Me long U Syiem jong ki riewkhuid.’ “  Mano ban ym sheptieng ia Me, Ah Trai bad Ka Burom long ka kyrteng jong Me? . . . naba la pynpaw shynna ia ka jingbishar hok jong Me.’ Jingpynpaw 15:3,4.”  Ellen g. White, The Desire of Ages, p. 58.

**Ki Jingkylli ban ia Puson**

`Lada phi shaniah ha lade bad phi kyntait ban pyndem ha ka mon jong U Blei, phi jied ia ka jingiap.  U Blei u long ka ding ba bam duh.  Lada phi jied ia ka pop, bad kyntait ban iakhlad na ka, ka jingdon jong U Blei kaba bam duh ia ka  pop kan bam duh ruh ia phi.”  Ellen G. White, Thoughts From the Mount of Blessing, p. 62.  Kumno kane ka jingkren ka iarap ia ngi ban sngewthuh ia ka jinglong jong ka jingbishar kaba ai nong?`

`Puson ia kane ka jingshisha ba yn ym don uwei ruh u bymman uban shah bishar khlem ki ba la siewspah ba kin ba kin don ha kata ka khet bishar.  Shuh shuh kaei ba kane ka hikai ia ngi shaphang ka jinglong bashai kdar ba khlem buhrieh jong U Blei?  Ha ka bneng kaba ka jingieit ka synshar, balei ba kane ka jinglong ba shai ka long kaba donkam eh.`

`Kumno ka jingiadon bynta jong ki riewkhuid ha ka jingbishar kaba ha kata ka shihajar snem ka pyntngen ia ki ha ka jingiadei bad kiba ieit ba thoin jong ki kiba la jot ei noh?`