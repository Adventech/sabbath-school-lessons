---
title:  Ka Jingjop U Khris Ia Ka Jingiap
date:  05/11/2022
---

### Dkhot Baibyl ban Pynkhreh ia ka Lynnong
Matt. 27:62–66; John 10:17, 18; Matt. 27:51–53; John 20:11–29; 1 Cor. 15:5–8.

> <p>Dkhot Spel-lyndet</p>
>  “Bad haba nga la iohi ia u nga la kyllon sbak ha ki kjat jong u kum uba iap.  U te u la buh ia ka kti kamon jong u ha nga, u da ong to wat sheptieng, nga long ma nga uba nyngkong bad uba khadduh, bad uta Uba im.  Bad nga la jia long uba iap te ha khmih nga long uba im sha ki bymjukut ki bymjukut bad nga don keiñ ki shabi ka dujok bad ka jingiap” (Jingpynpaw 1:17,18).

Ka pdeng jong ka jingngeit khristan ka long ka jingmihpat jong U Jisu.  U Paul u kren ia kane ka mat da ka bor bah haba u la thoh “Namar lada ia kiba iap yn ym pynmih pat te ia U Khrist ruh ym shym la pynmihpat te lada ia U Khrist ym shym la pynmihpat ka jingngeit jong phi ka long kaba thala phi dang sah ha ki ki pop jong phi.  Te kumta ruh kita kiba la iohthiah ha U Khrist ki la jot noh kein” (1 Korin 15:16-18).  Ngin da peit bniah shaphang kane ha ka taiew kaban wan

Kumta kampher baroh ki jingkren shon jur ba u Paul u la kren shaphang ka jingiap jong U Khrist, ba haduh katno ka long kaba donkam – “Namar nga la kut jingmut ban ym tip ei ei ruh hapdeng jong phi hynrei tang U Jisu Khrist bad ia u ruh ba la sahnarphna” (1 Korin 2:2), shisha kam don jingmyntoi ei ei ia ngi khlem ka jingmihpat jong U.  Haduh katta, ba ka jingmihpat U Khrist ka long kaba donkam ha ngi ka long ruh ha ka jingngeit khristan hi baroh kawei bad ruh ha ka jingthmu jong ka jingpynim.

La kumta ruh, ka long kaba eh ia ngi ban sngewthuh, balei ba ka jingmihpat jong U Khrist bad ka jingmihpat jong ngi ki long kiba donkam lada, la kumba bun kiba la ngeit ba ki briew kiba la iap mynta ki la lehkmen ha bneng la “kumba ki la leit sha ing ban shong lem bad U Blei.”

Ngin buh ia kita baroh sharud, bad mynta ngin ia peit ia ka jingmihpat jong U Khrist bad ia baroh ki sakhi kiba skhem kiba u la ai ha ngi ban ngeit ia kane.

* Pynkhreh ia kane ka Lynnong na ka bynta ka Sabbaton, November 12