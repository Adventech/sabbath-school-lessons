---
title:  Pule Shuh Shuh
date:  11/11/2022
---

Read Ellen G. White, “In Joseph’s Tomb,” pp. 769–778; “The Lord Is Risen,” pp. 779–787; “Why Weepest Thou?” pp. 788–794; “The Walk to Emmaus,” pp. 795–801; “Peace Be Unto You,” pp. 802–808, in The Desire of Ages.

Ka jingstad briew kaba mynta kam pdiang ia kane ka jingmihpat u Jisu.  La kumta ruh, ka sakhi jong ka histori ka long kaba khlain eh ba wat kito kibym lah ban pdiang ia ka jingshisha shaphang ka jingmihpat, la pynbor ia ki ba kin pdiang, bad bun kiwei pat ki la ngeit ba ki la iohi ia u Jisu uba la mih pat.  Kumta bun na ki buit ialeh pyrshah ki long tang ki jingpyrshang ban batai kaei kaba la pynlong ia kine ki briew kiba pher ban ngeit bad pdiang ia U Khrist uba la mihpat.

Don kiba la pyrshah ba baroh ki synran ki la shu iohi rngai ia u Jisu ba u la mihpat; kiwei pat ki ong ba U Jisu u khlem iap shisha hynrei ba u la phet rieh bad u la wanmih pat hadien katto katne por, ia u la pynhiar noh na ka diengphna, bad haba u la wanmih biang, ki synran ki la shu kam ba u la mih pat na kiba iap.  Bad (ngeit ne ym ngeit) don kiba la ai nia ruh ba u Jisu u don u para kha synrap ia uba ki synran ki la shim bakla ban pynlong uta u Khrist uba la mihpat.  Ha kawei pat ka liang, ki sakhi jong ka histori ki long kiba khlain eh ban kyrshan ia ka jingmihpat jong U Khrist ba kine ki jingpyrshah ki long tang ba ki kwah ban weng noh ia kane ka jingngeit.  Ka jingmihpat hi ka long kaba donkam eh, ngim dei ban lyngngoh halor baroh ki daw kiba bha ia kiba la ai ha ngi ba ngin ngeit.

Ka sur kaba la pyrta jam na ka dienphna “la pyndep,’ la iohsngew ia ka hapdeng kiba iap.  Ka la rung lyngba ki kynroh jong ki jingtep , bad la hukum ia kiba thiah ba kin khie noh.  Kata ka sur kan sam lyngba ia ki jingtep baroh bad kan plie wang ia ki jingtep bad kiba iap ha u Khrist kin sa mih pat shwa.  Ha ka jingmihpat jong u Nongsiewspah, tang katto katne na ki jingtep ki la plié noh wang, hynrei ha kata ka jingwan arsien jong U baroh kito ki mynsiem ba kordor kiba la iap kin sa iohsngew ia ka sur jong U, bad kin sa mih noh sha ka burom jong ka jingim kaba bymjukut.  Ka juh ka bor kaba la pynmihpat ia u Khrist na ka jingtep kan sa pynmih pat ia ka balang jong U bad un pyndonburom ia ka lem bad U, halor ki bor baroh, halor ki syiem baroh, halor baroh ki kyrteng ia kiba la ai kyrteng, ym tang ha kane ka pyrthei, hynrei ha ka pyrthei kaban sa wan.”  Ellen G. White, The Desire of Ages, p. 787.

**Ki Jingkylli ban ia Puson**

`“La pyndep” (Ioannis 19:30) bad “U la mihpat” (Mathaios 28:6) ki long ki ar tylli ki jingkren kiba don jingmut eh ia kiba la kren.  Kumno ki iatrei lang hapoh ka jingthmu jong ka histori ka jingpynim?  Ka jingkyrmen bakhraw aiu kaba ngi shem ha kine ki ktien na ka bynta jong ngi?`

`Ha kaba nyngkong, ki nongialam niam ki la kwah ia ki shipai pahara ha ka jingtep ban khmih ia ki synran na ka jingwan tuh noh jong ki ia ka met jong U Jisu.  Hadien pat ki la siew bun ka pisa ia ki shipai bad phah ia ki ba kin ong thok ba ki synran ki la wan tuh noh ia ka met.  Kumno kane ka jingbuh jingkynmaw ka iarap ban pynpaw ia ka jingshisha jong ka jingtep ba thylli u Khrist bad balei ba kata ka jingtep thylli ka long kaba donkam eh ia ngi kum ki khristan?`