---
title:  “U soh Nyngkong Na Pdeng Kito Kiba La Iap”
date:  10/11/2022
---

`Pule 1 Korin 15:20, ha ka jingshai kaba na ki Deuteronomi 26:1-11.  Ha kano ka rukom ba U Paul u kdew ia U Khrist uba la mihpat kum “U Soh Nyngkong napdeng kito kiba la mih pat”?`

Ka jingkñia jong “u soh nyngkong” ka long ka jinglehniam jong ki khun Israel kiba mynhyndai na ka liang ka thung ka tep kaba don ia ka jingmut kaba jylliew.  Ka long ka jingithuh kaba kyntang ia U Blei kum u nongpyndap pynbiang uba sbun, uba la shaniah ha ki sordar jong u ia ka khyndew ha kaban thung bad pynsan ia ki jingthung bad kiba la bha eh ban ot ruh (Eksodos 23:19; 34:26; Lebitikos 2:11-16, Deuteronomi 26:1-11).  U soh nyngkong u kdew ba ka jingot kam long tang ha kaba sdang hynrei kaba pynpaw ruh ia ka jingbha jong u jingthung.

Katkum u Wayne Grudem, “Ha kaba khot ia U Khrist ‘U Soh nyngkong’, u Paul u pyndonkam ia ka pharshi na ka thung ka tep ban kdew ba ngin sa long kum u Khrist.  La kumba u soh nyngkong lane ka jingmad kaba nyngkong ia u soh uba la ih nyngkong ka pynpaw ia kaei kaban long ia kiwei pat ki jingthung baroh, kumta U Khrist kum u soh nyngkong ka pyni ba kumno kan long ka jingmihpat jong ki met jong ngi, ba ha kata ka jingot kaba khadduh jong U Blei un pynmih ia ngi na ka jingiap bad ban wallam ia ngi sha ka jingdon jong U.”  Systematic Theology (Grand Rapids, MI: Zondervan, 1994), p. 615.

Ka long kaba dondor ban kynmaw ba u Jisu u la mih pat na ka jingtep da ka met kaba la pyndonburom, hynrei u dang iai don ia ki dak ba la sah nar jong U (Ioannis 20:20,27).  Hato kane ka mut ba ki khun U Blei kiba la mihpat kin don ia ka met jong ki ryngkat ki dak ki jingjynjar?  Ha ka bynta jong u apostol Paul, hato un iai rah lang bad ka met ba la pyndonburom jong u ia “ ki shiah ha ka doh” (2 Korin 12:7) bad ia ki dak jong U Trai Jisu” (Galatia 6:17)?

Haduh ka jingiap jong u, “ hato u Paul lynter un kit lang bad u ia ki dak jingjynjar ka met U Khrist ba la pyndonburom, ha ki khmat jong u ia kiba la thaba da ka jingshai bneng (Ki Kam 9:1-9)” Ellen G. White, The Story of Redemption, p. 275.  Hynrei kane kam mut ba ma u ne kiwei pat kiba la siewspah bad pyndonburom kin sa mih pat ryngkat kita ki dak jong ki jingjynjar jong ki (1 Korin 15:50-54).  Ha ka bynta jong U Khrist, ki dak jong kine ki jingshah leh runar, un iai don baroh shi lynter.  Man la ki dak jong ki prek kin iathuh ia ka jingiathuhkhanna kaba phylla shaphang ka jingsiewspah ia u bynriew bad ka dor kaba rem ia kaba la thied noh.” Ellen G. White, Early Writings, p. 179.  Ki dak jong u ki long kiba pynskhem ha ngi ba baroh ki dak jong ngi ki la dam junom.

`U Khrist un iai kit junom ia ki dak jong ka jingshah narphna jong U.  Kaei ba kane ka pynpaw ha ngi shaphang ka jingieit bah ka jong U Blei na ka bynta jong ngi bad katno ka shongdor ban siewspah ia ngi?  Kumno ka pyni ruh ba haduh katno ba Ki Lai Ha Uwei U Blei ki la pynlut na ka bynta ban pynim ia ngi?`