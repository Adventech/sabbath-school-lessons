---
title:  “Mynta Ka Sngi . . . Bad Nga Ha Paradais”
date:  21/11/2022
---

Kawei na ki dkhot Baibl ia kaba la pyndonkam kylleng kyllen ban pyrshang ban pynshisha ia ka jinghikai ba ka mynsiem kam ju iap ka dei na u Loukas 23:43.  “U Jisu u la ong ha u, shisha nga ong ha me ha kane ka sngi men long lem bad nga ha ka paradais”.  Lajan baroh ki jingpynkylla ktien ia ka Baibl ki la pynkylla ia kane ka dkhot ha ka juh ka rukom, kiba shon jur ba ha kata hi ka sngi kaba U Khrist u la iap, u Khrist bad u nongkamsniew kin long ryngkat ha paradais.  Kane kan ym pynlyngngoh ia ngi namar ba kito ki jingpykylla ktien ki dei kiba la leh da ki nongthoh Baibl kiba la ngeit ha ka jinghikai ba ka mynsiem kam ju iap.  Hynrei kane ka dei ka jingpynkylla ktien kaba bha tam ia kane ka dkhot.

`Ianujor Loukas 23:43 bad Ioannis 20:17 bad Ioannis 14:1-3.   Kumno ban sngewthuh ia ka jingkular u Jisu ha uto u nongkamsniew uba la kylla kaba mut halor ka diengphna ha ka jingshai kaba U Jisu u kren ha ka Mari Magdala bad ki kular jong u ha ki synran jong U?`

Ka jingshutharai ba U Khrist bad u nongkamsniew baroh arngut ki la ia leit lang ha kato ka juh ka sngi sha paradais (ne bneng) ka ia pyrshah jur eh ia ki Ktien U Jisu ha ka Mari ka nong Magdala hadien ka jingmihpat jong U, kaba la pynskhem ba u khlem la leit sha u Kpa jong U ha bneng (Ioannis 20:17).  Kane ka jingbakla kaba ong ba u Jisu bad u nongkamsniew ki la ia leit sha paradais ha kata ka sngi ka ia long marpyrshah ia ka jingkular jong U ha ki synran ba un sa wan shaw ia ki ban leit bad u sha bneng ha ka jingwan arsien jong u (Ioannis 14:1-3).

Ka jingeh kaba ha U Loukas 23:43, ka long la ka adverb “mynta ka sngi” ka dei ne em ban pyniasoh bad ka Verb kaba bud ia ka (“ban long”) ne sha ka Verb kaba shuwa jong ka (“ban ong”).  U Wilson Paroschi u batai ba na ka liang ka kramar, ba ka long kabymlah long ban rai ia ka jingmut ba shisha jong ka.  “u Loukas u don ia ka jingmut ban pyndonkam ia kane ka adverb bad ka verb kaba ha shuwa jong ka.  Kane ka jia ha ki 14 sein na ki 20 tylli ki jingjia ha ka gospel u Loukas bad Ki Kam”-- The Significance of a Comma: An Analysis of Luke 23:43,” Ministry, June 2013, p. 7.

Kumta, ka jingpule kaba beit bad suk ia U Loukas 23:43 ka long “Shisha nga iathuh ia me mynta, men long bad nga ha Paradais.”  Ha kane ka bynta ka jingbatai “nga iathuh ia me mynta” ka shon jur ia ka jinglong ba tlem jong kane ka jingkren “men long lem bad nga ha paradais.”  Ban pynlyngkot, U Jisu u kular, hangto hangto hi ba la pynim ia une u nongkamsniew.

`Pule ia ka jingiathuhkhanna jong uto u nongkamsniew uba la kylla kaba mut (Loukas 23:39-43).  Uba la kup da ki pop ba khraw bad ruh ba um don ei ei ban ai sha U Blei, la kularpynban ban ai ha u ia ka jingim kaba bymjukut ha U Khrist.  Kumno kane ka jingiathuhkhanna ka pynpaw bor bah ia ka jingshisha kaba khraw jong ka jingpynim da ka jingngeit hi?  Ha kano ka rukom ba ngi long kum uto u nongpop?  Ha kino ki rukom ba ngi iapher na u?`