---
title:  Pule Shuh Shuh
date:  25/11/2022
---

Read Ellen G. White, “ ‘A Great Gulf Fixed,’ ” pp. 260–271, in Christ’s Object Lessons; “Calvary,” pp. 749–752, in The Desire of Ages; and “Teachers as Examples of Christian Integrity,” p. 504, in Fundamentals of Christian Education.

“Ha ka pharshi shaphang u riewspah bad u Lasaros, u Khrist u pyni ba ha ka jingim hangne ha pyrthei u briew u rai na ka bynta ka bakut kaba bymjukut jong u.  Ha ka por ba ka lad jong ka jingisynei ka dang plie ia ka jingaiei jong U Blei la tyrwa ei ha man la uwei pa uwei u briew.  Hynrei lada u briew u pynsyrwa ei ia la ka lad ka kabu ha ka jingpynsngewbha ia lade, ki ot noh ia lade na ka jingim kaba bymjukut.  Ym ym don lad shu hadien ia kaba lah ban ai ha ki.  Da la ka jingjied jong ki hi ki la tih hi ia ka kharai bah hapdeng jong ki bad U Blei.”  Ellen G. White, Christ’s Object Lessons, p. 260.

“Haba ki khristan kiba nyngkong ki la shah pynryngkangpar sha ki lumbah bad ki rishyiap, haba la ieh noh ia ki ha ki along ban iap da ka jingthngan, ka jingkhriat bad ka jingpynshitom kordit, haba ka jingshah pyniap ka paw tang ma ka, ka lad ba kin ioh lait na ki jingjynjar jong ki baroh, ki lehkmen haba ki la ñiew ba ka jingiap jong ki ka shongdor na ka bynta U Khrist, ia Uba la shah sahnarphna na ka bynta jong ki.  Ka nuksa ba kordor jong ki kan long ka jingpyntngen bad ka jingpynshlur ia ki briew jong U Blei ia kiban sa shah ia ki por jong ki jingjynjar ia kiba ym pat ju don mynno mynno.”  Ellen G. White, Testimonies for the Church, vol. 5, p. 213.

**Ki Jingkylli ban ia Puson**

`Kumno ba ka jinghikai ba dap pule jong ka Baibl ia ka jinglong jong u briew ka iarap ia ngi ba ngin sngewthuh khambha ia ki katto katne ki dkhot kiba ngi la ia pule ha kane ka taiew?`

`Puson ia ka jingiapher hapdeng ka jingngeit kaba skhem jong ki martyr khristan bad ka jingngeit jong ki briew kiba mynta kiba kloi ban kylla.  Ha kawei pat ka liang, kiei ki bynta kiba bitdor ba ngin iap?  Lada don ba ong ba baroh ki jingshisha ki long kiba iadei ne kiba long dustur, te balei ba ngi dei ban iap na ka bynta kita?  Ha ka juh ka por, kaei kaba ngi lah ban nang na kito kiba la kloi ban iap na ka bynta ka ki daw kiba ngi tip ba ki long kiba bakla?`

`Puson khambun ha ka pharshi jong u riewspah bad u Lasaros. Haba ia u  Jisu la pynmihpat na kiba iap, bun kiba la ngeit ha U.  Hynrei bun kiwei pat kiba don ia ki juh ki sakhi, kibym ngeit pat.  Kaei kaba kane ka hikai ia ngi shaphang ba haduh katno ka dohnud u briew ka long kaba eh pyrshah ia ka jingshisha?  Kaei kaba ngi lah ban leh ban iada ia lade na ki juh ki jingpyneh dohnud kiba iasyriem ia kine?`

`U Jisu u kren shaphang ka por ha kaba kiba iap kin im pat:  “kito kiba la leh bha sha ka jingmihpat ka jingim, bad kito kiba la leh bymman sha ka jingmihpat ka jingpynrem”  (Ioannis 5:29).  Kine ki jingjia kin long kiba iapher haduh 1000 snem kawei na kawei pat, watla sngew kumba kin jia ha ka juh ka por.  Kumno kane kan iarap ia ngi ban sngewthuh kaei kaba U Paul u kren ha ki Philipi 1:23?`