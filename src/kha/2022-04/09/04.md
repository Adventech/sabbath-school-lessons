---
title:  “Ban Khlad Bad Ban  Don Bad U Khrist”
date:  22/11/2022
---

`Pule Philipi 1:21-24 bad 1 Thessoloni 4:13-18.  Lano U Paul u khmih lynti ban don “bad U Khrist” (Philipi 1:23)  bad “Bad U Trai” (1 Thessoloni 4:17)?`

Ia U Paul da kyntih da ka jingthrang ba jur ba un im “Ha U Khrist” mynta (2 Korin 5:17) bad “Bad U Khrist” hadien ka jingwan arsien jong U (1 Thessoloni 4:17).  Ha une u apostol, wat ka jingiap ruh kam lah ban pynpait ia ka jingsngewskhem ba u long u jong U Nongpynim bad U Trai jong u.  Kumba u la ong ha ki Rom “ Ka jingiap ne ka jingim” kam lah ban “pyniakhlad ia ngi na ka jingieit jong U Blei kaba ha U Khrist Jisu u Trai jon gni”  (Rom 8:38,39).  “namar la ngi ioh im te ngi im kein ha U Trai lane la ngi iap ruh ngi iap kein ha U Trai namar kata te la ngi im ne la ngi iap ruh ngi long ki jong U Trai”  (Rom 14”8).

Da kane ka jingsngewskhem ha ka jingmut, u Paul u la kren sha ki parabangeit kiba la iap kum “kito kiba la thiah ha U Jisu”(1 Thess 4:14) bad ki ban sa mih pat ha ka jingwan arsien jong U ba kin ioh pdiang ia  ka jingim kaba bymjukut (1 Korin 15:16-18; 1 Thessoloni 4:13-18).

Haba u Paul u pynpaw ia ka jingthrang jong u ba un khlad bad ban long lem bad U Khrist (Philipi 1:23), hato u mut ba hadien ba u la iap ka mynsiem jong u kan khlad noh bad kan im pat bad u Khrist?  Shisha ym dei kumta.  Ha kane ka dkhot, “U Paul u pynpaw ia ka jingthrang jong u ban ieh noh ia kane ka jingjynjar kaba don mynta bad bad un don bad U Khrist, khlem da kdew lano, bad haduh katno kan shim por ba kan jia hapdeng kin ear.  Kane ka dkhot kam hikai ba u Paul u khmih lynti ba un leit noh sha bneng hadien ba u la iap.  U la kren shai bha ba un ym ioh ia ka bainong jong u tad haduh kata ka jingwan arsien jong U Jisu (2 Tim 4:8)?  Andrews Study Bible, p. 1555, note on Philippians 1:23.

U Paul u mut kren “kaei kaba un sa tip hadien ka jingiap jong u ka long ka jingwan jong U Khrist ha ki lyoh bneng ban pynmihpat ia kiba iap ha kaba ma u “un long lem bad U Trai” (1 Thessoloni 4:17).  Bad ruh dei ban sngewthuh ba ki nongthoh Baibl ruh ki kdew ia kine ki ar ki jingjia ia kiba la pyniakhlad ruh da ki bun bun snem ne ka por kaba jlan eh.”  Andrews Study Bible, p. 1555, note on Philippians 1:23.

Hynrei balei ba u Paul u jied ban iap ban ia kaban im?  Namar ba kumta un ioh ban shongthait na baroh ki jingjynjar, khlem da shah shitom jynjar ne pang shuh ka met jong u (1 Korin 9:27).  Bad un leh ia kata da ka jingthikna skhem ba un sa ioh pdiang “ia ka pangsngiat jong ka hok” ha ka jingwan arsien u Jisu (2 Timothi 4:6-8).  Watla u Paul shisha um kwah ban iap, u tip kaei pat kaba sa wan haba u la iap.

`Shisha ha ki por kiba eh, mano ban ym pyrkhat shaphang katno kan long kaba khambha ban khapbrip noh ia ki khmat ha ka jingiap bad, kaei kaba phin tip pat ka long “ban long bad U Khrist”?  Kumno kane ka jingpyrkhat ka iarap ia phi ban sngewthuh kaei kaba u Paul u kren ha ki nong Philiphi?`