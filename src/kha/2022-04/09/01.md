---
title:  Ki Dkhot
date:  19/11/2022
---

Kiba I Kumba Ki Ia Pyrshah

### Dkhot Baibyl ban Pynkhreh ia ka Lynnong
Luke 16:19–31, Luke 23:43, John 20:17, Phil. 1:21–24, 1 Pet. 3:13–20, Rev. 6:9–11.

> <p>Dkhot Spel-lyndet</p>
>  “Phi ïit bha ia ki jingthoh naba ha ki phi mut ba phi ioh ka jingim bymjukut; kita ruh ki long kiba iaphla ia nga’” (Ioannis 5:39).

U Petros u maham ia ngi: “to long kiba kloi ha la ka sngi ia kaban ai jubab ha uwei pa uwei baroh uba pan na phi ia ka jingpyninia shaphang kata ka jingkyrmen kaba ha phi” (1 Petros 3:15).  U Paul u pynlang shuh shuh, “to men ialap ia kata ka ktien to iaiminot haba dei por ha bymdei por de; to pynkynduh, to sneng, to kyntu da ka jingshahslem baroh bad ka jinghikai” (2 Timothi 4:2,3).  Lada kane ka long kumta, ngim dei ban shu peit ia kito ki dkhot kum kiba suk eh ban batai ban pyniadei bad kaei kaba ngi ngeit hynrei ruh ban pyndonkam ha kaban hikai khampher na  kiei kiei kiba ngi la ngeit.

Haba ngi leh kumta, ngi dei ban bud ia ka nuksa kaba im jong u Jisu.  “U Khrist da lade u khlem la pynrem wat ia kawei ruh ka dkhot jong ka jingshisha, hynrei u kren barobor shaphang jong ka da ka jingieit. . . . Um la ju long uba khor ktien, um ju kren bymdei ha ki ktien ba eh, um ju pynmong khlem daw ia ka mynsiem kaba sngewrit.  Um ju pynrem ia ki jingtlot jong ki briew.”  -- Ellen G. White, The Desire of Ages, p. 353.

Ha kane ka taiew ngin ia pule ia ki dkhot kiba pynkhih jingmut kiba ki briew ki pyndonkam ban pynksan ia ka jingngeit jong ka jingbymiap jong ka mynsiem.  Kane ka jingpule ka dei ban pynkhlain ia ka jingngeit jong ngi ban iarap ia ngi ban ai jubab da ka jingsbun ia kito kiba la ngeit bakla.

* Pynkhreh ia kane ka Lynnong na ka bynta ka Sabbaton, November 26