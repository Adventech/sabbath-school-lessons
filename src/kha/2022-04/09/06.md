---
title:  Ki Mynsiem Hapoh Ki Duwan
date:  24/11/2022
---

`Read Jingpynpaw 6:9–11. Kumno ki “Mynsiem” jong kita ia kiba la pyniap na ka bynta ka ktien U Blei, ki pyrta da ka ktien ba jam hapoh ki “ duwan” ?`

Ka jingplie ia ka jingpyndait kaba san ka pynpaw ia ka jingiohi kaba kham pher.  Ki mynsiem jong kito kiba la shah pyniap la paw kum ka dak pharshi “hapoh jong ka duwan” kiba pyrta sha U Blei na ka bynta ka jingpynhiarkput (Jingpynpaw 6:9-11).  Don katto katne ki nongthoh kiba pynithuh ia kane ka “duwan” kum ka duwan jong ka jingiwbih kaba l akren hapoh ka jingpyndait kaba hynñiew (Jingpynpaw 8:1-6).  Hynrei ka jingkdew ia ka “snam” ha ka jaka ka jingiwbih ha ka Jingpynpaw 6:9-11 ka ialam ia ngi ban iohi hangne ia ka syrngiew ia ka duwan jong ka jingkñia thang iwbih, ha kaba ia ka snam jong ka jingkñia la theh (Lebitikos 4:18,30,34).  Kumba ia ka snam jong kito ki jingkñia la synreit sawdon ia ka duwan, kumta ka snam jong kiba la shah iap na ka bynta U Khrist ka long ka dak pharshi ia kaba la synreit ha ka duwan jong U Blei, da kaba ki la long kiba iaineh ha ka Ktien U Blei bad ha ka jingphla jong U Jisu Khrist kiba la duh noh ia la ka jingim na ka bynta jong U(Jingpynpaw 6:9 peit ruh Jingpynpaw 12:17, JIngpynpaw 14:12).

Ki mynsiem hapoh ka duwan ki long ruh ki dak pharshi.  Lada ngi batai ia ki kumba ka long, ngi hap ban pynkutnia ba kine ki nongshah iap kim long kiba kmen ha bneng, namar ba ki dang ia pyrta na ka bynta ka jingpynhiarkput.  Kane kam pynpaw kumba ki la kmen haba ki la ioh ia ka bainong jong ka jingpynim.  Ka jingkwah ban pynhiarkput kan pynkordit shisha ia ka jingim jong phi, bad ia ka jingiap jong phi ruh.

Bad ruh ka long kaba donkam ban kynmaw ba ia u Ioannis khlem la pyni ia u ia ka bneng kumba ka long.  “ym don kulai ba lieh, ba saw, baiong ne ba bthuh ha bneng khamtam kita ki nongshong kulai thma.  U Jisu U khlem paw hangtei kum u Langbrot uba la mynsaw jur da ka jingshah dung tari.  Ki saw ki jingthaw kim iengpharshi ia ki jingthaw kiba da don thapniang jong ki mrad kumba la batai . . Kumjuh ruh ym don kita ki  ‘mynsiem’ kiba thiah ha trai jong ka duwan ha bneng.  Kane ka jingiohi baroh kawei ka long tang dur pharshi”  The SDA Bible Commentary, Vol. 7, P. 778.

U George E. Ladd, u bym dei u Adventist, u la thoh (uba sngew kumba u dei u Adventist): “ha kane ka khep (Jingpynpaw 6:9-11), ka long kaba shai ba ka duwan jong ka jingkñia ha kaba ia ka snam jong ki langkñia la synreit.  Ka jingshisha kaba u Ioannis u la iohi ia ki mynsiem jong ki nongshahiap hapoh ka duwan kam don jingiadei ei ei ruh bad ka jinglong jong kiba iap lane ka jingjia ia ki; ka dei tang ka rukom peit ia ka jingshisha ba ia ki la pyniap shisha ha ka kyrteng jong U Blei jong ki.” A Commentary on the Revelation of John (Grand Rapids, MI: Eerdmans, 1972), p. 103.

`Mano (khamtam na kito kiba la long ki nongshah pynshitom khlem daw) kibym shym la pyrta na ka bynta ka jingbishar bah ok, ia kabym pat wan ha ki?  Balei ba ma ngi da ka jingngeit, ngin shaniah ha ka jingbishar ba hok bad ba beit kaba ha kane ka pyrthei bymman kam ju wan jia?  Ka jingpyntngen aiu kaba phi lah ban shim na kane ka jingkular kaba phylla?`