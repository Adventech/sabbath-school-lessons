---
title:  Ka Ding Jong Ka Dukok
date:  26/11/2022
---

### Dkhot Baibyl ban Pynkhreh ia ka Lynnong
Markos :42–48; Malakhi. 4:1; Judah 7; 1 Timothi. 2:5; Ki Kam 2:29, 34, 35; 1 Ioannis 5:3–12.

> <p>Dkhot Spel-lyndet</p>
>  “Da bishar ia kiei kiei baroh; bat skhem ia kata kaba bha ‘” (1 Thessoloni 5:21)

U nongthoh jingrwai na Itali u Dante Alighieri u la thoh ia kawei ka jingthoh kaba pawnam ka The Divine Comedy,  shaphang ka jingleitlynti kaba shu mutdur jong ka mynsiem hadien ka jingiap.  Ka mynsiem la ka leit sha dujok hapoh ka pyrthei hi ne sha duwar u blei (purgatory), ha kaba ka mynsiem kan sha pynkhuid ban ioh leit bsut hapoh ka bneng; ne ha ka paradais, ha ka jingdon ryngkat U Blei hi.

Watla ka dei tang ka poitri ba la shu mutdur, u Dante u pynkut da ki ktien kiba kit jingmut shibun eh bad kiba ktah ka jingngeit jong ka pyrthei khrist, khamtam ia ka jingngeit ki Katholik.  Ka jingngeit ba ka mynsiem kabymiap ka leit sha ka dujok ne ka duwar u blei ne sha ka paradais ka long ka nongrim ruh jong ka balang.  Bun na ki khristan kiba pyrkhing jingngeit ha ki balang bapher bapher ki ngeit ba ka mynsiem kam ju iap hadien ba u briew u la iap hynrei ki kiew sha kawei na kine ki jaka.  Shisha la ka mynsiem u briew kam ju iap, te ki dei ban leit shano re shano hadien ba ka met ka la iap.  Ka jingngeit kaba bakla kum kane shaphang ka jinglong u briew hadien ka jingiap ka la ialam sha ka jingngeit kaba bakla shyrkhei eh.

Ha kane ka taiew ngin ia pule ia ki katto katne ki jinghikai kibym iadei bad ka Baibl, bad kumjuh ruh ia ka jinghikai jong ka Baibl shaphang kaei kaba jia haba u briew u iap.

* Pynkhreh ia kane ka Lynnong na ka bynta ka Sabbaton, December 3