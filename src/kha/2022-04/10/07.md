---
title:  Pule Shuh Shuh
date:  02/12/2022
---

Pule Ellen G. White, “The First Great Deception,” pp. 531–550; “Can Our Dead Speak to Us?” pp. 551–562, in The Great Controversy.

“Halor ka jinghikai ba bakla shaphang ka jingbymiap ka mynsiem ka mih ka jinghikai shaphang ka jinglong ba tip briew ha ka jingiap - - ka jinghikai kum ka jingpynshitom kaba bymjukut, kaba long pyrshah ia ka jinghikai jong ka Baibl, kine ki shon jingmut ha ki jingsngew jong u bynriew baroh.  Katkum kane ka jinghikai kaba pawnam, kiba la siewspah ha bneng ki tip lut ia baroh kiei kiei kiba la jia ha kane ka pyrthei, khamtam bad ka jingim jong ki paralok ia kiba ki la iehnoh shadien.  Te kumno keiñ kane kan long ka thymmei jong ka jingkmen ha kiba iap ban tip ia ka jingjynjar jong kiba dang im, ban sakhi ia ki pop kiba kiba ieit ba thoin jong ki ki leh, bad ban iohi ia ki ba ki kit ia ki jingkhuslai, ki jingduhjingkyrmen bad ki jingjynjar jong ka jingim?  Haduh katno na kita ki jingkmen jong ka bneng ba lah ban lehkmen da kito kiba her sawdong ia ki paralok jong ki ha pyrthei?  Haduh katno ruh kan long kaba sngewpyrshah ban ngeit ba mar ba ka jingring mynsiem ka kut noh na ka met, ka mynsiem jong u nongpop ka dei ban leit sha ka ding ka dujok!  Ah katno ka jingjylliew jong ka jingsngewdukha jong kito kiba iohi ia la ki paralok ba ki leit sha ka jingtep khlem pynkhreh, ban rung shapoh ka nongshun ba bymjukut!” Ellen G. White, The Great Controversy, p. 545.

**Ki Jingkylli ban ia Puson**

`Kito kiba la iakren bad kiwei pat ki khristan shaphang u briew uba iap bad kata ka dujok, shisha kin shem  ba haduh katno ki briew ki long kiba biej bad mutlop ha kaei kaba ki la ngeit, ym tang ha ka jinghikai ba kiba hok ki leit beit sha bneng hynrei ruh ba kiba pop ki don ha ka jingpynshitom kaba bymjukut jong ka dujok.  Kumno phi pyrkhat ia kane?  Kawei kaba ngi lah ban sngewthuh ia ki ka long, ki kwah ba kiba ieit bathoin jong ki kin don bad U Trai.  Hynrei balei ba don ka jingkhum jingteh kaba khlain ha kane ka jinghikai kaba bakla shyrkhei eh ba kiba pop kin shah pynshitom bymjukut ha dujok?  Kaei ba kane ka jingshisha ka hikai ia ngi shaphang ba haduh katno ka dustur jinghikai briew ka long kaba donbor?  Ia kren shaphang kane.`

`Bun ki balang khristan ki ialap ia ka jinghikai kaba pyrshah ia ka Baibl shaphang ka jingbymiap jong ka mynsiem bad kiwei pat ki buit hikai.  Kaei kaba ngi lah ban leh kum ka balang ban ialap sha ka pyrthei ia ka jinghikai jong ka Baibl shaphang ka jinglong u briew ba iap bad ka jingim hadien kane kaba mynta?`

`Watla ka poitri jong u Dante The Divine Comedy ka long tang ka puriskam, ka kylla long kum ka dewbilat ha ki jingmut jong ki briew ban sngewthuh bakla shaphang kaei kaba jia ia ka mynsiem hadien ka jingiap.  Ka jinghikai aiu kaba ngi lah ban nang ba haduh katno ka long kaba suk ba ia ka jinghikai khristan ban shah ktah da ki jinghikai kiba nabar ka Ktien?  Kiei kiwei pat ki jinghikai pyrthei kiba ktah ia ka jingngeit khristan ha kine ki sngi, bad kumno ngin lah ban iada ia lade pyrshah ia ki?`