---
title:  Ka Ding Jong Ka Dujok
date:  28/11/2022
---

Ha ka kot jong u na ka bynta ki khynnah kaba la ai kyrteng The Sight of Hell (Dublin: James Duffy, [1874]), English Roman Catholic priest John Furniss (1809–1865) ka batai shaphang ka jingpynshitom kaba bymjukut hapoh ka bol nar kaba kham khraw ban ia ka bneng bad ka khyndew.  Ka sim ka wan shisien ha ki spah million snem bad ka shu pyndei ia kane ka bol nar da ki tmier jong ki thapniang jong ka.  Don ruh kiba ong ba ka jingthang ia ki nongpop ha kane ka bol ka iaibteng ruh wat hadien ba ka bol ka la jot.

Kaba sngewsih ka long, bun ki protestan, wat haduh mynta ki sngi ki ngeit ha kiba ia syriem ia kum kine ki jingbatai na ka bynta ka jingpynjot ia ki bymman.

`Pule Malakhi 4:1 bad Judah 7.  Kumno kine ki dkhot ki iarap ia ngi ban sngewthuh khambha ia ka jingmut jong ka “ding kaba bymjukut” ne ka jingbatai kaba U Jisu u la batai ba ki bymman kin don ha ka “ding kaba bynjukut” (Markos 18:8) ne ha ka “din kaban ym lip” (Markos 9:43)?`

Ka ktien ‘bymjukut’ (Hebru olam; ha ka Krik aion, aionios) ka thew ia ki jingmut kiba iapher katkum ka jingmut jong ka senten.  Kum ka nuksa, haba iadei bad U Blei (Deuteronomi 33:27, “bymjukut”) ka ktien ka batai ia ka bymjukut jong U Blei.  Haba iadei bad u briew (Eksodos 21:6, ha la ka arta”) kane ka ktien ka thew tang ha ka arta jong u briew.  Haba kren bad ka ding (Mathaios 18:8, Mathaios 25:41, “bymjukut”), ka thew ba ka ding kan ym lip tad haduh ba ka la bam duh ia kiei kiei baroh.  Kane ka mut ba ka “ding kaba bymjukut” kan long bymjukut tad ynda ka la bam duh ia ki bymman baroh khlem da ieh noh wat kawei ka tnat ne uwei u thied (Malakhi 4:1).

Ka jingbatai shaphang ka jingpynshitom kaba bymjukut ia ki bymman ka long kaba shyrkhei eh.  Lada ia ki bymman la pynshitom sha ki bymjukut, te kumta ia ka jingsniew yn ym lah ban pynduh pyndam.  Bad ruh, baroh ka jingim u briew ka wan na U Blei (Deuteronomi 32:39; Salm 36:9). Ubym “don jingsngewbha ha ka jingiap jong u bymman” (Esekiel 33:11).  Kumta te hato un iaibteng ban ai jingim ha ki bymman ba kin kordit junom junom ha kata ka ding?  Hato kam long kaba beit ia U ban shu pynkut noh ia ka jingim bad jingdon jong ki?  Lada ia ka ki bymman yn pynshitom katkum ki jingleh jong ki (Jingpynpaw 20:12), balei te ba tang ka jingim kaba lyngkot jong u briew yn pynshitom pat khlem kut shuh sha ki bymjukut?

`Kumba ka ding ka dujok ka long kaba jynjar, kaei ba ka jingshisha shaphang ka dujok ka pynpaw ha ngi shaphang ka jingieit jong U Blei, khamtam  ha ka jingiadei bad ka jinghikai shaphang kata ka jingpynkordit kaba bymjukut?`