---
title:  Ka Jingsaphriang Jong Ka Jingbymngeit
date:  29/09/2022
---

`Pule Jingpynpaw 12.  Kaei kaba kane ka lynnong ka hikai ia ngi shaphang ka jingsaphriang jong ka jingialeh pyrshah ha bneng bad ha pyrthei?`

Ka jinghap jong u Lucifer kam dei ka jingialeh thma ne ka jingbymiasngewthuh jingmut.  Ka Jingpynpaw 12 ka iathuh ia ngi ba ka thma kaba khraw ka la long ha bneng hapdeng u Lucifer bad ki angel jong u ha kawei ka liang bad U Khrist bad ki angel jogn U ha kawei pat ka liang.  Ha kane ka bynta, ia u Lucifer la khot “ U Iakjakor bakhraw” u bseiñ tymmen” “u ksuid bad u Soitan,” “u nongshukor ia ka pyrthei baroh kawei” (Jingpynpaw 12:9,10).  Ia U Khrist la tip kum “U Mikhel” (JIngpynpaw 12:7), kaba mut “Uei Uba Long Kum U Blei.”

Ha ka nongrim jong ka jingpyniasyriem “U Mikhel u Angel Rangbah” (Judah 9), don ki nongbatai Baibl kiba ngeit ba u dei tang u angel uba long u jingthaw.  Hynrei ha ka kitab U Daniel, kawei pa kawei ka jingithuhpaw kaba khraw ka pyniadei bad U Khrist bad ka hima kaba bymjukut jong U -  kumba ia u Maw la ot ym da ka kti (Daniel 2:34,45), kum u Khun u Briew (Daniel 7:13), kum u Khun syiem jong ki paitbah bad u khunsyiem jong ki khunsyiem baroh (Daniel 8:11,25), bad kum U Mikhel u Khunsyiem uba khraw (Daniel 12:1).  Kumta kum u angel jong U Trai U long da lade hi U Trai (Eksodos 3:1-6, Ki Kam 7:30-33, kumta ter ter), U Mikhel u dei ban long u juh hi U Blei (U Khrist hi da lade).

Ka Jingpynpaw 12 ka ai ha ngi ia ka jingiohi kaba kyllum shaphang kane ka thma kaba dang iai don, kaba mut (1) ka sdang na bneng da ka ka jingialeh pyrshah jong u Lucifer bad shibynta na ka lai bynta jong ki angel ka bneng, (2) ha ka jingiasyriem bad ka jingjop kaba khraw kaba U Khrist u la jop halor ka diengphna, bad (3) kaba dang iaibteng pyrshah ia ki briew kiba sah jong U Blei ha ki sngi kiba khadduh.

Da kaba pynleit jingmut ha kaba sdang shaphang kane ka jingialeh pyrshah, ka Ellen G. White ka batai ba U Blei ha ka jingisynei kaba khraw, u la iaishah slem bad u Lucifer.  U Blei u khlem la weng noh mar mar ia u na ka kyrdan bakhraw haba u la sdang ban leh pop da ka mynsiem jong ka jingbymhun, em wat haduh ba u la sdang ban lamler ha pdeng ki angel baroh.  Slem ia u la pynsah ha bneng.  Bun bun sien ia u la tyrwa jingmap ei ha ka kyndon jong ka jingkylla kaba mut bad ka jingaitilut.” Ellen G. White, Theh Great Controversy, pp. 495,496.

Ngim tip ba haduh katno slem kane ka jingeh ka la neh ha bneng.  Khlem da kheiñ ia ka jingjur ka thma bad ka jingslem ka por thma, ka bynta kaba donkam eh jong kane ka jingialeh ka long ba “u Soitan bad ki angel jong u ki la shah rem bad ym shym la don jaka shuh ia ki ha bneng” (Jingpynpaw 12:8); bad peit ruh Loukas 10:18).  Ka jingeh shisha ka long ba ki la wan sha kane ka pyrthei.

`Kiei ki lynti kiba ngi lah ban iohi ia ka jingshisha ba kane ka thma ka dang iaibteng hangne ha pyrthei?  Kaei kaba long tang maka hi ka jingkyrmen jong ngi ban jop ia u nongshun jong ngi ha kane ka thma?`