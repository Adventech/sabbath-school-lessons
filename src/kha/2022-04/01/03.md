---
title:  Ka Mon Laitluid Ban Jied, Ka Nongrim Jong Ka Jingieit
date:  26/09/2022
---

`Pule 1 Ioannis 4:7 – 16.  Kaei ba kine ki dkhot ki iathuh ia ngi shaphang ka mon laitluid ban jied kum ka kyndon ban pynpaw ia ka jingieit?`

Ki syntiew kiba plastic ki lah ban long kiba itynnad eh, hynrei kum ju san lane phuh kumba leh ki syntiew ba shisha.  Ia ki robots la shu shna ha ki prokram ba kin kren bad ban leh ia kiba bun ki kam, hynrei kim don jingim lane jingsngew.  Ha ka j ingshisha, ka jingim bad ka mon laitluid ban jied ki long ki bynta kiba kongsan eh ba u briew u lah ban ioh pdiang, ban pynsan bad ban iasam ia ka jingieit.  Kumta, U Blei uba ieit eh jong ngi u la thaw ia ki angel (kynthup ia u Lucifer) bad ruh ia ki briew da kata ka jinglaitluid ba kin pynlong marwei marwei, kaba mut ba ki lah ruh ban jied ia ka lynti kaba bakla.  Ha kawei pat ka bynta, U Blei u la thaw ia ka bneng bad pyrthei baroh kawei ha ka sawdon sawkun kaba janai na ka bynta ki jingthaw jong u baroh ba kin san ha ka jingieit bad ka jingstad.

Ha 1 Ioannis 4:7-16, u apostol Ioannis u la shon jur ba “U Blei u long ka jingieit,” bad ba U la pynpaw ia ka jingieit jong U ha ngi da kaba u la phah ia la U Khun jong U ban iap na ka bynta ki pop jong ngi.  Kat kum ka jingmih nangta, ka long ba ngin pynpaw ia ka jingsngewnguh jong ngi na ka bynta ka jingieit kaba bymjukut jong U da kaba ngin iaieit paralok hi.  Kum kane ka jingieit kaba la wan tynrai na U Blei ka long ka sakhi kaba im ban pyni ba U Blei u shong ha ngi bad ba ngin im ha U.  kane ka jingkhot ban thaba ia ka jingieit jogn U Blei ha iwei ia iwei pat ka don jingmut shisha tang haba ngi kren shaphang ki jingthaw kiba lah ban pynsan bad pynpaw ia kata ka jingieit lane, markhongpong ia kata ka long ban im ia ka jingim khwan myntoi bad ba shimet.  La kumta, ia ka mon laitluid ban jied lah ban pyndonkam bakla da kaba suk.  Kaei kaba la jia bad kaba sngewsih ka long ba la pynpaw ia ka jingialeh pyrshah da u Lucifer ha bneng.

Wat haba ngi la sngewthuh ia ka jingdonkam jong ka mon ba laitluid ban jied, kiba bun ki briew ki dang lyngngoh la U Blei u la tip lypa ba u Lucifer un ialeh pyrshah te balei pat ba u dang thaw ia u?   Hato ka jingthaw jong U Blei ia u Lucifer kam wanrah jingkynnoh ba dei U Blei uba ‘kitkhlieh’ ia ka tynrai jong ka pop?

Kane ka long ka jingkylli kaba eh tam ban jubab, namar ka shong ha kiba bun ki bynta, kaba kynthup kaei ka jingmut jong kata ka ktien ‘kitkhlieh’.  Ka tynrai bad ka jinglong jong ka pop ki long kiba maian ia kaba ym don mano mano ban batai.

La kumta ruh. U Blei u khlem mang lypa ba kan pop kan mih.  U shu shah ia ka ba kan don, nangta ha ka diengphna, u la kit lut halor lade ia ka jingpynshitom na ka bynta ka pop, kaba la pynlah ia u, ba un rat dyngkhong noh ia ka.  Ha baroh ki jingdum jingmut jong ngi shaphang ka jingsniew, ngim dei ban klet ba U Blei da lade u la siew ia ka dor kaba rem tam eh na ka bynta ka jingmih jong ka pop bad ka jingsniew (Mathaios 5:43-48 bad Rom 5:6-11), bad ba u la shah ia ka jynjar ka kordit palat ia kaba ngi la ju shah.

`Ka mon laitluid ban jied ka dei ka jingaisngewbha jong U Blei, ka long kaba kyntang, hynrei kaba wan kum ka jingkit ba khia eh da ki bainong kiba shyrkhei bad ba kthang, ym tang ia phi hi hynrei ia kiwei ruh kumjuh.  Kiei ki rai kiba kongsan kiba phin pynlong ha kaban pyndonkam ia kane ka jingai sngewbha bad kiei ki jingmih na kata ka jingjied kaba phin shim?`