---
title:  Ka Bainong Jong Ka Jingsarong.
date:  28/09/2022
---

Na ka jingthoh, don kiban iohi ia ki artylli ki matpdeng ne ki jingmut kiba ialeh pyrshah iwei ia iwei pat.  Kawei ka matpdeng ka long ka Salem, U Lum Seion, Ka Jerusalem, bad ka Jerusalem kaba Thymmai kiba iengpli ia ka hima jong U Blei.  Kawei ka matpdeng ka longka Babel, ka Babilon kiba iengpli ia ka hima ka bor synshar ba lamler jong U Soitan.   Bun bun sien U Blei u la khotnoh ia ki briew jong U ban mih noh na ka Babilong mane bleithaw bad ban shakri ia U ha ka ri ka jingkular.

Kum ka nuksa, ia u Abram (Abraham) la phah ba un mih noh na Ur ka shnong jong ki nong Khaldi sha ka ri Kanaan (Jenesis 11:31 – 12:9).   Ha kaba kut jong ka jingiaid wir kaba jlan, ki Jiw ki la mih noh na Babilon bad ki la leit phai pat sha Jerusalem (Esra 2).  Bad ha ka Kitab Jingpynpaw ia ki briew jong U Blei na khot ba kin mih noh na ka Babilon ha ki ïa kiba khadduh (Jingpynpaw 18:4) bad sah bad U ha U Lum Seion bad ha ka Jerusalem kaba thymmai (Jingpynpaw 14:1; Jingpynpaw 21:1-3,10).

`Pule Isaiah 14:12-15.  Kiei jingjulor bakhraw kiba u Lucifer da ka jingsarong jong u katba u dang don ha bneng kiba la ktah jur ia baroh ki bneng bad ia ka pyrthei jong ngi?`

Ha ka Baibl ka Nongbah Babilon ka ieng kum ka bor kaba ialeh pyrshah ia U Blei bad ia ka hima jong u, bad ba u syiem jong ka Babilon (u Nebukhadnessar kum ka jingkdew) uba kylla long ka dak pharshi ia ka jingsarong bad ka jingialeh pyrshah.  U Blei u la pynpaw ha u syiem Nebukhadnessar ba ka hima Babilon ka long tang ka khlieh ksiar ha ka dur blei ba khraw kaba kdew ia ki hima (Daniel 2:37,38).  Da ka jingkop ia ka bor ba la pynpaw da U Blei, u syiem u la thaw ia ka dur blei kaba da ka ksiar nylla suda – ka dak ba ka hima jong u kan neh junom – bad kaba la dawa ba baroh ki briew kin mane dem ia ka (Daniel3).  Ha ka bynta jong u syiem ka Tyre (Esekiel 28:12-19), u syiem jong ka Babilon ruh u kylla long u dak pharshi ia u Lucifer.

Isaiah 14:3-13 ka batai ka jinghap noh jong u syiem bakhraw jong ka Babilon uba la banbeiñ ia ki briew.  Nangta, u Isaiah 14:12 – 15 ka kynriah noh na ka histori jong u briew sha ka ïngbishar bneng bad ba la pynpaw shynna ia u jingthaw uba sarong bad uba ialeh pyrshah bad ia ka jinghap noh jong u Lucifer sha ka pop.  Kane ka dkhot ka batai ba u Lucifer u la thmu ban kyntiew ia ka khet jong u kham shaneng jong u paidbah bneng bad ba un pynlong ia lade “kum Uba Hakhlieh Tam eh.”  (Isaiah 14:14).  Kane ka long ka jingsdang jong ka jingeh kaba khraw ha kaba ka jingieit kaba iaineh jong U Blei bad ka jingiaidbeit jong ka bneng, la kop ialeh pyrshah da ka jingkwah rhah jong U Lucifer.  U nongshun u khlem sheptieng ba un kynnoh ia U Blei wat la u la leh ma u ia ki pop da kaba pynphriang ia ka jinglamler ha kiwei pat ki angel.  Hangne don ki thymmei kiba maian jong ka jingsniew ha ki bneng baroh.

`Balei ba ka long kaba suk eh ban long uba sarong bad uba meng la shaphanng ka kyrdan ne ka jinglah bor jong ngi?  Kumno ba da kaba buh ia ka diengphna hakhmat jong ngi kan iada ia ngi na ka jinghap sha kane ka jingriam?`