---
title:  Ka Jingbymsngewnguh Kaba Maian
date:  27/09/2022
---

`Pule Esekiel 28:12 – 19.  Kaei kaba ngi lah ban sngewthuh na kane ka bynta shaphang ka jingmih kaba maian jong ka pop?`

Bun eh na ki bynta jong ka Kitab u Esekiel la thoh ha ki kyntien pharshi jong ki por kiba khadduh.  Ha kiba byn ki bynta la kdew beit thik (kum ia ki briew, ki mrad bad ki tiar) bad ia ki jingjia kiba la jia ha kato ka por la pyndonkam ba kin batai khambniah ia ka jinglong jingman bad jingjia ba shisha ha ka bneng bad lane ha ka histori.  Ha U Esekiel 28:1-10, U Trai u la kren shaphang u syiem jong ka Tyre (ka Tyre ka la long ka kadlieng mynhyndai kaba riewspah bad kaba bunkam) kum u syiem uba riewspah bad uba sarong uba long tang u briew hynrei uba kam ia lade ba u dei u blei uba lah wat ban shong ha ki khet jong ki blei.

Nangta Esekiel 28:12-19, kane ka jingshisha jong ka histori ka lylla long ka jingiasyrïem kaba batai ia ka tynrai jong ka jinghap noh jong u Lucifer  na ki khet bishar bneng.  Kumta u syiem jong ka Tyre, uba la long shisha u briew bad u syiem uba im “ha pdeng jong ki duriaw” (Esekiel 28:2,8,), mynta u iengpli ia “u kherup uba la sleh bad uba tap,” (Esekiel 28:14) uba im “ ha ka kper, ka kper jong U Blei” (Esekiel 28:13) bad “ha u lum bakhuid jong u Blei” (Esekiel 28:14).

Ka jingkren kaba donkam eh ha kane ka jingbuh jingkynmaw baroh kawei la shem ha u Esekiel 28:15 kaba ong “Me la long janai ha la ki lynti naduh kata ka sngi ba la pynlong ia me haduh ba la shem ia ka jingbymjok ha me.”  Kumta ia ka jingbymjanai jong u Lucifer kaba kynthup ia ka jingleh bymman, ban leh bakla, namar ba kum ki briew kiba tlot, u Lucifer ruh u don ia ka mon laitluid ban jied.

Ha ka jingshisha, ia u Lucifer la thaw janai ia u – kaba kynthup ia ka jinglah jogn u ban jied mon sngewbha.  Hynrei ka jingpyndonkam bakla ia kata ka jingjanai da kaba pyndonkam bakla ia kata ka bor ban jied laitluid, u la kylla long sniew noh da kaba u la ñiew ia lade ba u kham khraw ban ia kaba u long.

Khlem sngewhun shuh bad kaei kaba u Blei u la thaw bad u la pyndonburom ia u, u Lucifer u la duh noh ia kata ka jingsngewnguh ia U Blei bad u la kwah ban ioh bor ioh nam shuh shuh ban ia kaba u dei hok ban ioh.  Kumno kane ka lah ban jia ha u angel uba long u jingthaw uba janai hapoh ki bneng baroh, kaba long ruh ka jingmaian.

Ka pop ka long kaei kaei jong kata ka jingmaian kabym lah shuh ban batai.  Ym don ka daw na ka bynta ka jingwanmih jong ka, ban wad bniah bad ban batai ka long pynban ban wad ia ka daw kumno ban pynksan ia ka.  Ka pop ka wan mih hapoh ka bneng kaba janai khlem ka daw kaba shisha.”  Ellen G. White, The Truth About Angels, p. 30.

`Ha 1 Thessoloni 5:18, u Paul u onng ba “Ha baroh kiei kiei” ngi dei ban ainguh.  Kumno ba kine ki ktien ki iarap ia ngi ban jop ia kino kino ki jingsngew jogn ka  jingbynsngewnguh bad jingsngew synei lade, khamtam ha ki por ba dang pyrshang?`