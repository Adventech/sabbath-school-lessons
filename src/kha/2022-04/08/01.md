---
title:  Ka Jingkyrmen
date:  12/11/2022
---

Jong Ka Testament Kaba Thymmai

### Dkhot Baibyl ban Pynkhreh ia ka Lynnong
1 Korin 15:12–19, Ioannis 14:1–3, Ioannis 6:26–51, 1 Thessoloni. 4:13–18, 1 Korin. 15:51–55.

> <p>Dkhot Spel-lyndet</p>
> “Te kane ka long kata ka jingphla ba U Blei u la ai ha ngi ia ka jingim bymjukut bad kane ka jingim ka long ha U Khun jong U” (1 Ioannis 5:11)

Watla baroh ki nongthoh jong ka Testamen kaba Thymmai (lait noh  u Loukas)ki thoh ha ka ktien Krik, hynrei ki dei ki Jiw, bad shisha ki la kren shaphang ka jingim u briew kumba ka long na ka liang ki Hebru ki briew U Blei, ym na ka liang ki nongmane bleithaw ki krik.

Kumta, U Khrist bad ki apostol, ka jingkyrmen jong ki khristan kam dei ka jingkyrmen kaba thymmai, hynrei ka long ka jingplie pat ia ka jingkyrmen kaba hyndai ia kaba la sumar da ki kpa tymmen bad ki nongiathuhlypa.  Kum ka nuksa, U Khrist u la kren ba U Abraham u la shadkmen ban iohi ia ki sngi jong U (Ioannis 5:56).  U Judah u kren ba u Enok u la iathuhlypa ia ka jingwan arsien (Judah 14,15).  Bad Sha ki Hebru ka kren shaphang ki riewkhraw ka jingngeit kiba khmih lynti ia ka bainong ba na bneng ia kaba kin ym ioh tad haduh ba ngin da ioh ia ka jong ngi (Hebru 11:39,40).  Kine ki jingkren kin jin da la long kiba ym don jingmut lada ka mynsiem jong ki ka la don lypa bad U Blei ha bneng.

Da kaba shon jur ba tang kito kiba ha U Khrist kiba don ia ka jingim kaba bymjukut (1 Ioannis 5:11,12), u Ioannis um mynjur ia ka jinghikai ba ka mynsiem kam ju iap.  Shisha, ym don jingim bymjukut lait na ka jingiadei kaba im bad U Khrist.  Ka jingkyrmen jong ka Testament kaba Thymmai, te ka long ka  jingkyrmen kaba long pdeng tang ha U Khrist bad tang ma ka ka jingkyrmen ia kane ka jingim kaba jot kaban sa kylla bymiap shuh.

* Pynkhreh ia kane ka Lynnong na ka bynta ka Sabbaton, November 19