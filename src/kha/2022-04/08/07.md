---
title:  Pule Shuh Shuh
date:  18/11/2022
---

Read Ellen G. White, “The Thessalonian Letters,” pp. 255–268; “Called to Reach a Higher Standard,” pp. 319–321, in The Acts of the Apostles.

U Stephen Cave uba long u nongthoh kot na Rom u thoh “Ngi tip bha ia ka jingngeit ki khristan ba ha kawei ka sngi kin sa mihpat ha ka met na ka jingtep.  Ka kaiphod ka ong ba ha Gaul ha u snem 177 AD ka buh jingkynmaw ba ki martyr nyngkong eh ki la shah pyniap, nangta ia ki met jong ki la shu ieh noh pyut haduh hynriew sngi shuwa ba yn thang bad ia ka dpei jong ki la bret ha ka wah Rhone - - Mynta ngin ia peit la kin ia mih pat ne em.”  Immortality: The Quest to Live Forever and How It Drives Civilization (New York: Crown Publishers, 2012), pp. 104, 105.

Kane ka jinghikai kaba rit, ka don ia ka mat; kam pynshisha ei ei ruh em shaphang ka jingkular jong ka Baibl ia ka jingmihpat.  Ka bor kaba la pynmih ia u Jisu na ka jingtep ka lah ban leh ia ka juh na ka bynta jong ngi, kampher kaei kaba la jia ia ka met.  Nalor baroh, lada kata ka juh ka bor ka la thaw bad ka pynneh ia ka bneng bad pyrthei baroh kawei, shisha u lah ban pynkylla ia kiba im bad ban pynmihpat ia kiba la iap jong u.

“Namar lada ngi ngeit ba U Jisu u la iap bad ba u la mihpat, kumta ruh ia kita kiba la iohthiah ha U Jisu, U Blei un wallam lem bad U” (1 Thessoloni 4:14), U Paul u thoh.  Bun ki briew ki batai ia kane ka dkhot ban ong ba kita kiba thiah yn sa wallam ia ki da U Blei na bneng; hynrei u Paul u mut ba kumba ia u Khrist la pynmihpat na kiba iap, kumta ruh U Blei un khot ia ki riewkhuid kiba la iap na ki jingtep jong ki bad ba un ialam noh ia ki baroh sha bneng.  Ka jingpyntngen kaba kordor eh! Ka jingkyrmen kaba donburom eh! Ym tang ha ka balang thessoloni, hynrei ha baroh ki khristan hangno hangno haba ki don.”  Ellen G. White, The Acts of the Apostles, p. 259.

**Ki Jingkylli ban ia Puson**

`Don mano mano re ba la ong: “ka jingiap kan sar phar ia phi . . . ban shah sar phar, syrngiew syrnget baroh, ka mut ka jingpynjot thiaw ia ka jingmut jong ka jingim briew.”  Ka jingkyrmen aiu pat kaba ngi dang don halor kane ka jinglong khlem jingmut jong ka jingim jong ngi?`

`Kumno ngin lah ban pyniadei hapdeng ka jingdonkam ba ngin san sha ka jingjanai (Philipi 3:12-16)  bad ka jingshisha ba dei tang ha ka jingwan arsien jong U Khrist ngin sa ioh pdiang ia kata ka jingbymiap shuh bad ka jinglong ba khlem pop shuh (1 Korin 15:50-55).`

`Kumno ngin lah ban iarap iano re iano kiba la ngeit bakla ha ka jingrong noh jar jar ban pynsngewthuh ia ki ba kane ka jinghikai ka long kaba bakla?`

`Pule biang 1 Korin 15:12-19.  Ki sakhi ba donbor aiu ba kine ki dkhot ki ai ban hikai bad kiba iap ki iohthiah ym ba ki la don ha bneng bad U Jisu?  Ki jingmut aiu ba kine ki dkhot ki ai, ba lada ong ba ki riewkhuid kiba iap ki la don ha bneng bad U Jisu mynta?`