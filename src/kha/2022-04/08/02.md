---
title:  Ka Jingkyrmen Ba Sha Lyndet Kane Ka Jingim
date:  13/11/2022
---

U nongthoh histori hyndai uba long u Krik, u Herodotus, u la thoh shaphang ka jaitbynriew kaba, ha ka por ba kha khyllung, ki briew ki ia iam namar ki ngeit ba u khyllung un sa mad ia ki jingeh jingjynjar katba u nang san kum u rangbah.  Watla kane ka jingngeit ka long marpyrshah bad ngi, hynrei don ka jingmut ruh ha ka.

Hajar snem hadien, kawei na ki advertisement ha Amerika ha ba sdang jong ka spah snem kaba arphew ka thoh “Balei yn im, lada ia phi lah ban tep noh tang ha ka 10 tyngka?”

Ka jingim ka lah ban long kaba eh, ngi tip wat la ngi ngeit ha U Blei da ka jingkyrmen ia kata ka bymjukut.  Shu mutdur, ia kito kibym don jingkyrmen ei ei sha lyndet kane ka jingim kaba lyngkot jong ki.  Palat ban ia uwei na ki nongthoh kot pyrthei, ki la kren bun sien shaphang ka jingbym don jingmut jong kane ka jingim briew, namar baroh ym tang ba ngin ia iap, hynrei ngi im ruh da ka jingtip bha ba ngin sa iap.  Bad kane ka bor sngewthuh ka dei kata kaba la pynlong ia kane ka jingim kaba sngewsih bad kabym don jingkyrmen ne jingmut.  Uwei u stad pyrkhat u ong ba u briew um long ei ei hynrei tang “ki lyngkhot doh pyut ha ki shyieng kiban jot noh.” Sngew triem, hynrei ka long kaba eh ban pynrem ia kane ka jingkren.

Shisha, markhongpong bad kine kiei kiei, ngi don ia ki jingkular na ka Baibl ia ka jingim kaba bymjukut ha U Jisu.  Bad kata ka dei u shabi: ngi don ia kane ka jingkyrmen ha U Jisu bad ka jingiap bad ka jingmihpat jong U ka tyrwa ha ngi.  Lem kumta, ka jingkyrmen aiu kaba ngi don?

`Pule 1 Korin 15:12-19.  Kaei kaba U Paul u kren hangne shaphang haduh katno jan long ka jingmihpat jong U Khrist bad ka jingkyrmen ia ka jingmihpat jong ngi?`

U Paul kren shai: ka jingmihpat jong ngi ka long kaba la teh syrdoh lang ha ka jingmihpat jong U Khrist.  Lada ngim mihpat, ka mut ba U Khrist u khlem la mihpat, bad lada u Khrist u khlem mih pat, te --- kaei pat?  “ka jingngeit jong phi ka long kaba lehnohei, phi dang sah ha ki pop ba iap jong phi!” (1 Korin 15:17).  Ha kawei pat ka liang haba ngi iap ngi, ngi iaineh ha ka jingiap, sha ki bymjukut ruh, ba kumta, baroh ki long kiba khlem jingmut.  U Paul u ong ha 1 Korin 15:32, “lada kiba iap kim mihpat, to ngin ia bam to ngin iadih namar ngin sa iap noh lashai!”

Lada ha ka jingim mynta ngi im khlem ka bih te ngin im bun bun snem lada ngi sumar ha ka bam ka dih, dei kata kaba ngi lah ban ioh lane ba ngi khlain bha.  Namar ba kumta ka Ellen G. White ka thoh “Ka bneng ka long kaba shongdor lut ha ngi, lada ngi duh noh ia ka bneng, ngi duh lut ia baroh.”  Sons and daughters of Gid, p. 349.

`Pyrkhat shaphang ba haduh katno long kaba kordor kata ka jingkyrmen bad ka jingngeit jong ngi.  Balei ba ngi dei ban leh lut kat ia kaba ngi lah, da ka jingaiei U Blei ban sumar bha ia ka?`