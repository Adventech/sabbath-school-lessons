---
title:  Long Ba La Kloi Na Ka Bynta Ka Jingwan Paw Jong U
date:  15/12/2022
---

Ngi im ha ka pyrthei kaba khyllah da ki bun bah ki jingdonkam, bad ki jingpynthame ia ki khmat.  Lada ngim long kiba husiar, kine kin shim lut ia ka por jong ngi bad kin pynthut ia ki kam kiba ngi dei ban leh.  Ki khristan ha la ki por baroh, ha kaba kumno kumno ki dei ban pynkhreh ia lade pyrshah ia ki buit jong U Soitan ban pynthame ia ki na kaei kaba donkam shisha ha ka jingim.

Mano hi, lada ym husiar ba kim don ha ka jingma jong ka jingpeit jngai noh na U Trai bad pynleit jingmut ha ka pyrthei, ha kiei kiei kiba sniew, kiei kiei kiba ha kaba kut kim pynhun ei ei ruh, bad shisha ka ialam tang sha ka jingjot kaba khraw ia ka met bad ka mynsiem.

`Pule 2 Petros 3:14 bad 1 Ioannis 3:1-3.  Kaei ka jingiapher kaba ngi iohi hapdeng ka “jingpynkhreh” ia lade na ka bynta kajingwan arsien jong u Jisu bad ka jinglong “ba la kloi” na ka bynta kata ka jingjia kaba donburom?`

Bunsien ka jingngeit jong ka jingpynkhreh kaba dang iaid na ka bynta ka jingwan arsien ka kylla long ka daw jong ka jingpyntud.  Kane ka jingngeit ka lah ban ialam iano re iano ban leh suki hapoh ka ka jingmutdur ba u Khrist u la pyntud jong u shakri bymman, “U kynrad jong nga u tud ban wan” (Mathaios 24:48).

`Pule Salm 95:7,8; Hebru 3:7,8,15; bad Hebru 4:7.  Kaei kaba kine ki dkhot ki kren ha ngi shaphang ka jinglong ba la kloi mynta?`

Na ka liang jong ka Baibl, ka por jong ka jingpynim ka long barobor “mynta ka sngi” bad kam ju long lashai bad shuh shuh; lymda wan ka jingkylla kaba mut kaba shisha, ngin iai bteng ban iai long kiba ngi ju long mynta.  Ka por hi kam ju pynkylla kaba mut ia ubym kwah kylla kaba mut.  Lada shisha u briew um iaibteng ban san ha ka jingaiei bad ban tur sha khmat ha ka jingngeit, ka kjinglong barim hi kan ialam ba un kyllon, ban long uba kham eh, uba mutlop, uba sngewstad bad ubym ngeit ruh.

Na kane ka liang ngi lah ban ong, ba kawei pa kawei ka sngi jong ka jingim jong ngi ka long kaba khim por eh.  Kumta da ka jingaiei jong U Blei, ngi dei ban pynbiang na ka bynta ka lawei hynrei ngi dei pat ban im man ka sngi da ka jinglong ba la kloi na ka bynta ka jingwan jong u – khamtam namar ka por ka khim eh ha kaka jingim ba mynta ka sngi ka lah ban long ka sngi kaba khadduh jong ngi.

`Kumno phi lah ban long, uba la kloi na ka bynta ka jingwan U Jisu lada u wan noh mynta ka sngi?    Ia kren ia ki jubab jong phi ha klas.`