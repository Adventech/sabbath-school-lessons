---
title:  Pule Shuh Shuh
date:  16/12/2022
---

Pule Ellen G. White, “Mind Cure,” pp. 241–259, in The Ministry of Healing; “True and False Theories Contrasted,” pp. 7–16, in The Sanctified Life.

“ka jingialeh bakhraw ka la jan  poi sha kaba kut.  Man la kawei pa kawei ka kaiphod jong ki jingpynjot da ka um ne ka khyndew ka long ka jingphla sha ka jingshisha ba kaba kut jong kiei kiei baroh ka la wan.  Ki thma bad ki khubor ki thma ki pynbna ia kata.  Hato don u khristan uba u klongsnam jong u um tied stet katba u ap khmih ia kata ka jingwan arsien kaba ha khmat jong ngi?  U Trai u la Wan.  Ngi iohsngew ia ki dienjat jong ka jingwan U Blei.”  Ellen G. White, Maranatha, p. 220.

“Im ia ka jingim jong ka jingngeit man la ka sngi.  Wat ym khmih lynti eh ne sngewkyrkieh shaphang ka por jong ka jingjynjar, ba ioh ngi jynjar ei shuwa ka por.  Wat ym pyrkhat, ‘nga sngew sheptieng, ngan ym lah ieng ha ka sngi ka jingtynjuh bakhraw.’ Phi dei ban im ia ka mynta, ia mynta ka sngi hi.  Lashai kam dei ka jong phi.  Phi dei ban pynjop ia ka mynta ka sngi.  Mynta ka sngi phin im ka jingim jong ka jingduwai.  Mynta ka sngi phi dei ban ialeh ia ka jingialeh jong ka jingngeit.  Mynta ka sngi phi dei ban ngeit ba U Blei u kyrkhu ia phi.  Katba phi ioh ban jop ia ki bor jong ka jingdum bad ia ka jingbymngeit, phin pynbiang ia ka jingdawa jong u kynrad, bad phin long ka jingkyrkhu ia kito kiba don sawdong jong phi.” Ellen G. White, “The Light of the World,” Signs of the Times, October 20, 1887.

U Trai un wan noh shen bad ngi dei ban pynkhreh ban iashem ia U ha ka jingsuk.  To ngin ia rai skhem ban leh da baroh ka bor jong ngi ban tyngshain ia ka jingshai sha kito kiba don sawdong jong ngi.  Ngim dei ban sngewsih, hynrei kiba kmen, bad ngi dei ban buh ia U Jisu ha khmat duh jong ngi . . . Ngi dei ban long kiba la kloi bad kiba la ap na ka bynta ka jingwan jong U.  Ah Katno ka burom kan long haba ngin iohi ia U bad ba un khot sngewbha ia ngi kiba la siewspah jong U.  la slem ngi la ap khmih, hynrei ka jingngeit jong ngi kam dei ban kylla tlot.  Lada ngi lah tang ban iohi ia U Syiem ha ka jingitynnad ba  phylla jong U, ngin ia don lem bad u sha ki bymjukut ki bymjukut kiba la kyrkhu jong U.  Nga sngew kumba ngan pyrta jam eh, “Ngi la poi ing”  Ngi la poi sha ka por kaba kut haba U Khrist un wan ha ka bor bad ka burom kaba khraw, ban ialam noh ia kiba la siewspah jong U sha ka ing kaba bymjukut.”  Ellen G. White, Heaven, pp. 165,166.

**Ki Jingkylli ban ia Puson**

`Kumno ka jingngeit ba u briew – ha ka met, ka mynsiem, ba ka long kawei – ka iarap ia ngi ban sngewthuh khambha ia baroh kiei kiei bad ruh ha ka jingim jong ngi?`

`Baroh ki jingkhihim bad ki jingpynkylla dur kiba shisha ki dei ban long kiba shong nongrim ha U Blei bad ba kim dei ban iaidlait na U.  Kumno ka pharshi jong u Pharisi bad u nongkhrong (Loukas 18:9-14) ka batai shaphang kane?`

`Ha klas ia kren ia ka jubab jong phi ia ka jingkylli kaba khadduh jong ka sngi ba san.  Kumno phin tip ba lada phi la kloi, hato phi don jingsngewskhem khlem artatien ne shu tharai?`