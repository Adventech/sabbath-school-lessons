---
title:  Ka Jingpeit Bniah Katkum Ka Baibl
date:  10/12/2022
---

### Dkhot Baibyl ban Pynkhreh ia ka Lynnong
Loukas 2:52; Mathaios. 4:23; 1 Korin. 6:19, 20; Salm. 24:3, 4; Ki Kam 8:4–24; 1 Ioannis 3:1–3.

> <p>Dkhot Spel-lyndet</p>
>  “Te U Blei ka jingsuk ma u hi un pynkhuid phar ia phi, bad to ai ba yn sumar kyndong ia ka mynsiem, bad ia ka jingim, bad ia ka met jong phi, shi tylli khlem jingrem ha kata ka jingwan U Jisu Khrist uba U Trai jong ngi” (1 Thessoloni 5:23)

Ka Kitab Jingpynpaw ka kren ia ki ar tylli ki jingjia kiban sa jia ha ka pyrthei baroh kawei, shuwa ka jingwan arsien jong U Jisu Khrist.  Jingpynpaw 13 ka batai ia ka jingbakla jong ki briew baroh haba ka pyrthei baroh kawei kan lyngngoh bad kan bud ia u mradkhlaw uba mih na ka duriaw (Jingpynpaw 13:3,7,8,12,16).  Ka jingpynpaw 14 ka pyrta bad  pynpaw shynna ia ka jingshisha haba ia ka gospel kaba bymjukut yn ialap ha ki hima baroh, ki jait ki thylliej bad ki kynja bynriew baroh (Jingpynpaw 14:6,7).  Ha kito ki por kiba shitom eh (2 Timothi 3:1), baroh ki jait jinghikai kin mih bad long kum ki lyer kiban sa beh ne rong noh (Ephesos 4:14), bad ki briew kin phai dien noh na kaba sngap ia ka jingshisha bad kin ia pynshah shkor ia ki puriskam (2 Timothi 4:4).  Lyngba kine ki ar tylli ki jingbakla, ka jingbymiap jong ka mynsiem bad ka jingkyntang jong ka sngi Sunday, u soitan u wallam ia ki briew hapoh ka jingshukor jong u.  Kaba nyngkong ka buh ia ka nongrim jong ka jingngeit ksuid bad kaba ar ka wanrah ia ka jingiateh kaba jan eh bad ka Rom.   Ellen G. White, The Great Controversy, p. 588.

Tad haduh ba kine ki jingjia kiba khadduh kin wan, ngi dei ban iaineh skhem ha ka jingngeit jong ngi ha ka jingshisha ka Baibl baroh ia kaba ngi don, kaba kynthup ia ka jinglong jong uba iap, bad ba ngin wad ban shah ialam ia ngi da U Mynsiem Bakhuid da ka jingthmu ban long kiba la kloi na ka bynta ka jingwan mih paw jong u Khrist ha ka burom.

* Pynkhreh ia kane ka lynnong na ka bynta ka Sabbaton, December 17