---
title:  Ka Nuksa Jong U Jisu
date:  11/12/2022
---

`Pule Loukas 2:52.  Kiei kita ki saw tylli ki jingsan jong U Jisu ia kiba la ñiew kyrteng ha kane ka dkhot?`

U Jisu u long u briew uba janai, bad ka jingsan jong u ka kynthup ia baroh ki liang tynrai jong ka jinglong briew.  Katkum u Loukas 2:52,” u Jisu u la san ha ka jingstad (Jingmut, bor jabieng) bad ka rynieng (ka met). Bad ha ka jingsngewbha ha khmat U Blei (jinglong ba kynja mynsiem) bad u briew (ka imlang sahlang).  Ka jabieng jong u ka long kaba trei kam bha bad kaba stet ban sngewthuh da ka jingstad bad ka bor pyrkhat kham palat ban ia ka arta jong U.  Ka jinglong jong u ka long kaba itynnad eh ha ka jinglong baneh jingmut.  Ka bor jong ka jabieng bad ka met ka la nang san, ha kaban sumar ia ki hukum jong ka jinglong khynnah.  Kum u khynnah, u Jisu u pynpaw ia ka jinglong ba i ieit eh.  Ki kti ba sbun jong U ki kloi ban kner sha ka jingiarap ia kiwei.  U pynpaw ia ka jingiaishah kaba ym lah ban pynwit ia U, bad ka jinglong ba shisha kaba yn ym pynhiar dor ia ka jinglong ba sngur ba hok jong u.  Ha ki aiñ u long uba iaineh skhem kum u mawsiang, ka jingim jong u ka pynpaw ia ka jingaiei jong ka jingkheiñduh” Ellen G. White, The Desire of Ages, pp. 68, 69.

`Pule Mathaios 4:23.  Kumno ki lai tylli ki jingtrei kam jong u Jisu ki hikai ia ngi ban ialap, ban pynkhiah – ban shakri radbah mynta ki sngi.`

Lada ngi sngewthuh ba u briew u long uwei ubym iaphiah, te ngim lah ban pyrkhing ia ka jingngeit niam jong ngi tang ha ka jinglong ba kynja mynsiem.  Ka jingshisha ka kdup lut ia u briew hi baroh uwei, ka kynthup ia ka jingim shi arta jong ngi, ia kaba kynthup ia baroh ki liang jong ka jingim.  Ka met jong ngi bad ka mynsiem ki long kiba iadait lang ha ka bor bad shisha ngim lah ban pyniaphiah ia ki.  Watla kum ki briew kiba la hap sha ka pop, ngin ym lah ban ia ryngkat bad kiei kiba U Jisu u long, ngi dei da ka jingaiei jong U Blei ban pyrthuh bud U “ban pyniohpat ha u briew ia ka dur jong u Nongthaw, ban wallam biang ruh ia ka jingjanai ha kaba la thaw nyngkong ia u, ban pynsan pynkiew ia ka met, ka jingmut bad ka mynsiem”  (Ellen G. White, Education, pp. 15,16) kaba long ka kam jong ka jingsiewspah.  Dei kane kaba U Blei u wad ban leh ha ki breiw jong U kum shibynta na ka jingpynkhreh ia ki na ka bynta ka jingwan jong U.

`Ha ka jingpyniapher ia lade na u Jisu, shisha kan pynduh jingkyrmen ia ngi da kata ka jingiapher.  Kumno te ba da kaba peit ia ki khmat sha ka diengphna bad sha ka thong jong ka, ka iada ia ngi na ka jingduh jingkyrmen haba ngi iohi ia lade markhongpong na kaba u Jisu u long?`