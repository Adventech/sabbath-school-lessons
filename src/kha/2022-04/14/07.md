---
title:  Pule Shuh Shuh
date:  30/12/2022
---

Read Ellen G. White, “The Controversy Ended,” pp. 674–678, in The Great Controversy; “The Earth Made New,” pp. 133–145; “Heaven Is a School,” pp. 146–158; “It Will Not Be Long,” pp. 159–166; “Heaven Can Begin Now,” pp. 167–176; “The Music of Heaven,” pp. 177–184; “A Call for Us to Be There,” pp. 185–192, in Heaven.

“Ka diengphna U Khrist kan long ka pdeng bad ka jingrwai jong kiba la siewspah lyngba ki bymjukut.  Ha U Khrist ba la pyndonburom, kin sa ioh khmih ia U Khrist uba la shah sahnarphna.  Yn ym klet da lei lei ba Uta uba ka bor jong u ka la thaw bad bat skhem ia ki pyrthei kibym lah ban ñiew ha ka haw haw kabym kut shuh, kiba ieit jong U Blei, ka burom bakhraw jong ka bneng, Uta uba ki Kherup bad ki Seraph ki iaroh bad mane dem – u la pynrit ia lade ban kyntiew ia u briew uba la hap; ba u kit lut ia ki pop bad jinglehrain ha lade, bad ba ia ka khmat jong U kpa ruh la buhrieh na U, tad haduh ba ka jingiashun  jong ka pyrthei kaba la rem ka la pynpait bad pynlwet ia ka dohnud bad ka jingim jong U ha ka diengphna ha Kalbari.  Ba u nongthaw ia ki pyrthei baroh khoit, u tynrai jong ki ba sdang bad bakut, un ieh noh ia ka burom bakhraw eh bad pynrit ia lade ha ka jingieit ia u briew kaba la pynlyngngoh bad pyndap jingieit ia ka bneng baroh kawei.”  Ellen G. White, The Great Controversy, p. 651.

Ka jingialeh bakhraw ka la kut. Ka pop bad ki nongpop kim don shuh.  Ka bneng baroh kawei ka la khuid.  Tang ha kawei ka jingtied klongsnam jong ka jingkmen kan long ha ki jingthaw kiba bun eh.  Na U ba la thaw ia baroh kiei kiei, ka tuid ka jingim bad ka jingshai bad ka jingkmen, lyngba ka bneng hi baroh kawei.  Naduh ki bin bin jingpynlong shaduh ki pyrthei kiba khraw tam, baroh kiei kiei la kiba don jingim ne bymdon jingim, ha ki jingitynnad tam jong ki bad ha ka jingkmen kaba janai, kin pynbna ba U Blei u long ka Jingieit.”  Ellen G. White, The Great Controversy, p. 678.

**Ki Jingkylli ban ia Puson**

`Bun ki khristan pyrthei ki im ia ka jingim jong ki la kumba kane ka pyrthei kan neh junom (Loukas 12:16-21).  Kumno ngin pynbeit hapdeng ki spah pyrthei bad ki spah bneng?  Kumno ngin lah ban iada ia lade ban puson ha ki jingmaham jong U Jisu ba u la kren ha u Loukas 12.`

`Lada ka bneng ka sdang nangne, kaei kaba ngin leh ban pynkylla dur bad thawthymmai ia ki ing bad ia ka jingim ba shimet jongngi kum ka jingpynpaw kaba rit ia ka hok jong ka bneng?`

`Pyrkhat ia ka jingkylli kaba la kylli ha kaba kut jong ka sngi nyngkong.  Kaei ka jinghikai  kaba ngi ioh na ka jingbym ngeit jong ki briew shaphang ka jingim kaba bym jukut?  Ha kajuh ka por ruh, don katto katne na kito ki briew ki im bha im suk, wat la kim ngeit ha kata ka jingkyrmen ka lawei.  Kumno phi pyrkhat ki leh ia kata?  Kata ka long, kumno ki pyrkhat shaphang ka jingim haba ki i kmen i suk, wat khlem ka jingkular jong kiei kiba shadien jong kane ka jingim ba mynta?`