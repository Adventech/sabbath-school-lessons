---
title:  Ka bneng Kaba Thymmai Bad Ka Pyrthei Kaba Thymmai
date:  25/12/2022
---

Ha ki briew kiba long ki nongbud ia ka jinghikai stad jong ki Krik, ba kaei kaei kaba kynja met ka long kaba sniew.  Namar kata ha ki, ka long kabym lah bad pdiang ha ki jingpyrkhat  shaphang kata ka bneng kaba thymmai bad ki briew kiba shisha ha ka kiban don ha ka lawei.  Ha kane ka jingpyrkhat ba ka bneng kan long shisha, ka dei ban long tang ha kaba kynja mynsiem, ban laitluid na ki jingjakhlia kiba shem ha kane ka pyrthei kaba shisha.  Lada don kaei kaei kaba kynja met, ki ngeit ba kam lah ban long kaba kynja mynsiem.  Mar pyrshah ia kata, ka Baibl ka kren shaphang ka bneng ha ki ktien kiba donbor hynrei khlem u pud uba la buh da ka pop.

`Pule Isaiah 65: 17-25; Isaiah 66:22,23; 2 Petros 3:13; bad Jingpynpaw 21:1-5.  Kaei ka khubor kaba shisha ha kine ki dkhot?`

Don kiba batai ba kine ki ktien “yn ym pynrem” (Ioannis 3:18) bad “un ym wan hap sha ka jingpynrem” (Ioannis 5:24) ka mut ba kito kiba don ha u Khrist kin ym shah pynrem da lei lei.  Hynrei kine ki jingkren ki thew ba ia ki riewngeit yn ym pynrem ha kata ka jingbishar.  Hynrei ia kane ka dkhot dei ban sngewthuh ba ka ong “yn ym bishar pynrem” (Ioannis 3:18) bad “kin ym hap ha ka jingshah rai pynrem” (Ioannis 5:24).

Ia ka jingkut jong ngi la rai da ka jingim jong ngi kaba mynta.  Kito kiba ha U Khrist kin ioh ia ka rai pynksan ha ka jingbishar ia kaba la kular lypa, bad kito kibym don ha U Khrist kin iai sah ha ka jingshah pynrem.  Ban batai ia ka jingbishar kaba h u (Mathaios 25:31-46), U Khrist u kren ia ka jong ki blang (bymman) bad ruh jong ki langbrot (Riewkhuid).  Bad u Apostol Paul u kren shai bha “namar ka dei ban pynieng ia ngi baroh ha khmat ka jingshong bishar U Khrist, ba uwei pa uwei un ioh pdiang ha lade ia kita kiei kiei ruh ba la leh ha ka met jong u.  katba kum kito ba u la leh la bha la sniew” (2 Korin 5:10)

Katba ngi dang pynleit jingmut ha ka jingbishar, ngi dei ban buh ha ka jingmut ba ia ngi la pynim da ka jingaiei (Isaiah 55:1; Ephesos 2:8-10), ba la pynksan da ka jingngeit (Genesis 15:6; Rom 5:1), bad ba la bishar da ki Kam (Eklesiastis 12:14; Mathaios 25:31-46; JIngpynpaw 20:11-13).  Ka nongrim jong ka rukom bishar ka dei ka hokum jong U Blei ba la kren shai ha ki shiphew hokum (Eklesiastis 12:13,14; bad Jakob 1:25; Jakob 2:8-17).  Ki kam jong ngi ki dei kiba paw shabar jong ka jingbha, ka jingiashem jong ka jingpynim bad kiei kiei kiban shah niew bha ha ka por ka jingbishar.

Kynmaw: ba kam dei ka kam U Blei ban rai ia ki katto katne ba kin ioh im bad ia kiwei pat ba kin iap.  Uwei pa uwei u kitkhlieh hi ia kata kaba kut jong U.

Ha kaba kut, ka jingbishar kam dei ka por ha kaba U Blei un rai ban pdiang ne kyntait ia ngi, hynrei ka dei ka por ha kaba U Blei un pynkut bad bishar kut halor ki jingjied kiba ngi la pynlong la ngi la pdiang ne ngi kynntait ia U – kata ka jingjied ka paw na kita ki kam jong ngi.