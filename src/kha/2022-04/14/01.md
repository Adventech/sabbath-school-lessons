---
title:  Baroh Kiei Kiei Ki Long Kiba Thymmai
date:  24/12/2022
---

### Dkhot Baibyl ban Pynkhreh ia ka Lynnong
2 Pet. 3:13; Rev. 21:3, 22; 1 John 3:2, 3; 1 Pet. 1:22; Isa. 25:8; Rev. 22:3–5.

> <p>Dkhot Spel-lyndet</p>
>  “Te Uta uba shong halor kata ka khet u la ong, ha khmih nga thaw thymmai ia kiei kiei baroh.  Bad u ong To thoh: naba kine ki ktien ki long kiba iaineh bad ba shisha.” (Jingpynpaw 21:5).

Ka Jingthoh ka ai ia ngi ia kane ka jingkyrmen; Hynrei katkum ki jingkular jong U ngi khmih lynti ia ka bneng bad ka pyrthei kaba thymmai, ha kaba ka hok ka synshar (2 Petros 3:13)

Ha ki katto katne, ka jingkular jong ka bneng kaba thymmai bad ka pyrthei kaba thymmai (Jingpynpaw 21:1) ka shu long tang ka puriskam kai, ka jingiathuhkhanna kaba iathuh da kito kiba don ha ka bor ban pyndonkam ia kane ka jingkyrmen jong ka jingim kaba bymjukut tang ban iarap ha kaban tehlakam ia ki paitbah.  Ka jingmut ka long, wat lada phi shem jingeh ia ka mynta, ha kawei ka sngi phin sa ioh ia ka bainong ha bneng, ne kumta.

Watla ki don ki briew kiba la pyndonkam ia ka jingkyrmen na ka bynta ka lawei kiba la thoh ha ka Baibl kumta, ka jinglamler jong ki shaphang jong ki kam lah ban pykylla ia ka jingshisha jong ki jingkular kiba ngi don ha ka jingiadei ka bneng kaba thymmai bad ka khyndew kaba thymmai.

Ha ki sngi kiba khadduh, ki nongkren beiñ kin krenbeiñ ia ka jingkyrmen ba suk jong ngi (2 Petros 3:3-7).  Hynrei ka jingkrenbeiñ jong ki, kumba la iathuhlypa, lah ban iohi kum ka sakhi ba kaei kaba ka Baibl ka kren ka long kaba shisha, namar ki krenbeiñ kumba ka Baibl ka la iathuhlypa ba kin leh kumta.

Ha kane ka taiew ngin ia pynleit jingmut ha ki jingkular kiba donburom shaphang ka bneng kaba thymmai bad ka pyrthei kaba thymmai, kaba kynthup ia ka templ ha bneng, ka jingdon jong U Blei, ka jingkut jong ka jingiap bad ki ummat -  bad khadduh, ka jingjop jong ka jingieit bah jong U Blei.

* Pynkhreh ia kane ka Lynnong na ka bynta ka Sabbaton, December 31.