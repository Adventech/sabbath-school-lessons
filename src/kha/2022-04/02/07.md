---
title:  Pule Shuh Shuh
date:  07/10/2022
---

Pule Ellen . White, “The Temptation and Fall,” pp. 52-62 bad “The Plan of Redemption,” pp. 63-70 ha ka kot Patriarch and Prophets,  “The Knowledge of Good and Evil,” pp 23-27, ha ka kot Education.

Ha ki katto katne snem, la don ia ka jingwad bniah sha phang ka jingiashem shuwa ba u briew un iap (NDEs).  Kaei kaba jia ka long ba ki briew ki “iap,” ha kata ka jingiashem, u tor jong ki u sangeh ban tied, bad ki sangeh ban ring mynsiem.  Hynrei lada ki wan pat sha ka jingtipbriew – ki iathuh ia ki jingiathuhkhanna kiba khyllah ba ki per sha kawei pat ka pyrthei bad ki ia kynduh ia ki jingthaw ka jingshai.  Don kiba iathuh ba ki ioh ban iakren bad ki bahaing kiba la iap la slem.  Bun bah ki briew wat ki khristan kibym sngewthuh ia ka jingshisha shaphang ka jingiap, ki la ngeit ba kine ki jingiathuhkhanna ki long kiba shisha ba ka mynsiem kam ju iap.  Hynrei (kane ka long ka jingmaham kaba shai kdar lada ngim sngewthuh) bun kiba ioh ia kane ka jingiashem ki kam ba ki angel kiba ki iakynduh ki ai ia ki ia ki ktien ka jingpyntngen, ki ktien pynbang ktien jingieit, jingsuk bad jingbha.  Hynrei ki khlem iohsngew ei ei ruh shaphang ka jingpynim ha U Khrist, shaphang ka pop bad shaphang ka jingbishar.  Katba ki la ioh mad ia kata ka jingim hadien ka jingiap hato kim ioh pat ia ka jinghikai khristan kaba tang khyndiat ruh?  Hynrei la hikai ia ki shaphang ka jinghikai thymmai, kaba lah ban batai balei ba ha kiba bun ki khep, ki pynjngai bad pynsniew kham bun pynban ban ia ka por shuwa ba kin iap.  Bad ruh, balei ba ym don wat tang iwei ruh na ki khristan, ki batai ba kane ka dei ka bneng thymmai jong ki khristan?  Ka jubab ka long  ba shisha ba ki la shah shukor da u juh u trai ka jingshukor uba la shukor ruh ia ka Im ha kper Eden bad da ka juh ka jinglamler ruh.

**Ki Jingkylli ban ia Puson**

`Kumno ba ka jingiashem jong u Adam bad ka Im ka batai ba ka jingmapei ka jong U Blei kam ju pynphai dien ne pynkylla ia kita ki bainong jong ka pop?  Balei ba kane ka long ka jingshisha kaba donkam eh ba ngin kynmaw barobor?`

`U dieng jong ka jingtip ia kaba bha bad ka ba sniew u long ka Madan jingialeh jong u nongshun ia u Adam bad ka Im.  Kiei ki madan thma ia kiba ngi shem ia lade ba ki khring ia ngi ba ngin rung?`

`U Soitan u la pyrshang ban ialam ia ki briew jong U Blei ban ngeit ba “ka jingdawa jong U Khrist ki kham duna ban ia kaei kaba ki la ngeit mynshuwa, ba da ka jingiakyrsum bad kane ka pyrthei kin lah ban pynngeit ia ka.”  Ellen G. White, Testimonies to Ministries and Gospel Workers, p. 474.   Kaei kaba ngi dei ban leh khnang ba ngin ym hap ha kane ka jingriam?`