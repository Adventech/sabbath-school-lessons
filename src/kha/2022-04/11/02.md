---
title:  Ki Jingngeit Ksuid
date:  04/12/2022
---

Ia ka pyrthei jong ngi la shah rong noh ha ki jingatphyllung kiba khlain eh jong ka jingngeit ksuid.  Ka ktien jingngeit ksuid ka dei kaba iar ban iakren.  Na ka liang jong ka jingngeit niam, ka ktien ka mut ka jingiadei bajan jong u briew bad ka bor maian, bor ksuid ha ka rukom ba u da paw ba u la shah synshar ha ki bor ksuid khlem tip briew.  Kane ka pynpaw ia ka jinglong jong ka jingmane blei ha ki katto katne ki balang.  Kane ka iapher kawei na kawei pat ha ka jinglong bad ka jingshong ksuid, hynrei ka jingmut ba shisha ka dei ban bujli noh ia ka bor jong ka Ktien U Blei da kata ka bor ksuid ba la iashem jong u briew.  Ha kum kine ki jingjia, ka Baibl kam donbor ha ki jinghikai jong ka, bad u khristan u leh ia kaei kaba u ngeit lyngba ka jingiashem.  Kane ka jait niam kam don jingiada ia lade pyrshah ia ka jingshukor, khamtam ki niam ha ki sngi kiba kut.

`Pule Mathaios 7:21-27.  Ha ka jingshai jong ki ktien U Jisu hi, kaei ka jingmut ban seng ia ka ing ba kynja mynsiem jong ngi “halor u Mawsiang” lane ban tei ia ka “ha u shyiap” ?`

Don ka jingkhring kaba khlain eh ha ka pyrthei ki khristan mynta ban pynhiardor ia ka jinghikai tynrai jong ka Baibl, bad ban ñiew ia ki kum ki kum jingngeit niam kibym larkam.  Ha kane ka rukom, ia ki jinghikai U Khrist la bujli lamler noh bad shim tang ia ka kyrteng u Khrist – kum ban ia kren, katto katne na ki jingithuhkhanna ka Baibl kim lah ban long kiba shisha namar ba U Jisu, ha ka jingñiew jong ki, un ym jin da la shah ba kan jia kumba la thoh ha ka Ktien.  Ki jingsngew shimet ne ki jingmad ba shimet ki kylla long ki mat kongsan jong ka jinghikai jong ki, ba wat ba ki la kyntait noh ruh ia kaei kaba ka Baibl ka la hikai shai, khamtam shaphang ka jingkohnguh ia U Blei, ia kaba u Jisu u la ong ba ka long kaba donkam eh ban tei ia ka ïng halor u mawsiang.

Kito kiba pyrkhat ba kam don jingmut ei ei ban ngeit ha ki jinghikai tynrai tang lada ki la ngeit ha U Jisu Khrist, ki don ha ka jingma kaba khraw eh.  Ki nongbishar ka Rom ki rai pynrem ia kiba bun ki khristan kiba la ngeit ha U Jisu.  Ia kito kiba la beh ksuid ha ka kyrteng U Khrist (Mathaios 7:22) ki la ngeit ha U.  U soitan u tip ba ka jingshisha kaba la ioh pdiang ha ka jingieit ia ka, ka pynkhuid ia ka mynsiem jong u nongiohpdiang, namar kata u iai wad khlem pud ban bujli noh ia ka da ki jinghikai kiba lamler, ki puriskam bad kawei pat ka gospel.”  Ellen G. White, The Great Controversy, p. 520.

`Kumno ngin ialeh pyrshah ia ka jingkwah u briew ban shah ia ki jingsngew bad ki jingkwah kiba pynlong ia ngi ban leh ia kiei kiei kiba pyrshah ia ka Ktien ka jong U Blei?`