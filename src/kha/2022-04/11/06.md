---
title:  Ki Jingpaw Kum U Briew Bad Kiwei Pat Ki Jingmihpaw
date:  08/12/2022
---

Iasyriem ia ka jingaiksuid don kiwei pat ki jingwanpaw u ksuid ha ka dur briew jong uta uba la iap bad kiwei pat.  Ka jingwanpaw ha ka dur jong dkhot ka longing uba la iap, ne u paralok lane mano mano.  Baroh ka jingpaw ha ka met bad ha ka sur ki long kum uto hi uba la iap.  Baroh kine ki jingshukor jong u soitan yn sa pyndonkam ban shukor ia kito kibym shym la pynshong nongrim skhem ia ka jingtip jong ki ha ka Ktien ka jong U Blei.  Ka Ellen G. White ka la maham jur “ki briew kiba la wanpaw da kine ki mynsiem shukor, ki wan ban kren pyrshah ia kaei kaba ka Ktien kaba la thoh ha ka jingphah jong U Mynsiem Bakhuid.” The Great Controversy, p. 557.  Shuh shuh, “kum ka jingak ha ka phlim kaba khraw jong ka jingshukor, u soitan hi da lade un mih pat ha ka dur jong U Khrist.”  The Great Controversy, p. 624.

`Pule 2 Korin 11:14,15 bad Ephesos 6:10-18.  Kaei ka lad jingiada jong ngi pyrshah ia kine ki jingshukor u ksuid?`

U Apostol Paul u la maham ia ngi ba “naba ka jingialeh jong ngi kam long ia ka snam ne ia ka doh hynrei ia ki hima, ia ki bor, ia ki nongsynshar pyrthei jong kane ka jingdum, ia ki jingbymman bakynja mynsiem ha ki jaka bneng”  (Ephesos 6:12).  Ngi lah ban ioh jingiada pyrshah ia kine ki jingshukor tang lada ia ngi yn pynkup da ki atiar jong U Blei (Ephesos 6:13) ba la batai ruh ha ki Ephesos 6:13-18.

Ka jingwan paw u soitan ha ka dur briew ka lah ban long kaba ishyrkhei bad kaba shukor, hynrei kim lah ban ialam bakla ia kito kiba la sumar da U Blei bad kiba la pynskhem ia lade ha ka Ktien jong U.  Katkum ka Baibl, kito kiba la ngeit ia ki tynrai jinghikai ka Baibl ia ki kyndon jong ka jingbymiap jong u briew, ki tip ba kino kino ki jingmihpaw ne ki jingiakren bad kiba iap ki long hi na u soitan bad ki donkam ban kyntait ia ki mardor da ka jingaiei ka bor U Blei.  Shuh shuh, kampher haduh katno ka donbor ban pynngeit, ba ka idei kum ka jingmihpaw kaba shisha, barobor ngi dei ban ieng skhem ha ki jinghikai ba kiba iap ki thiah ha ki jingtep.

Mutdur, watla ngi la duh noh ia kiba ieit jong ngi bad ban ngeit pat ba kine kiba ieit jong ki ki wan paw ha ngi.  Bad ki pynpaw ia ka jingieit jong ki ia phi. Ban iathuh ia phi haduh katno ki la kynjah ia phi. Bad ban kren kiei kiei kiba tang ma ki hi kiba tip, bad ban ong ba mynta ki la don ha ka jaka kaba kham bha.  Lada u briew um don jingtip jingsngewthuh ba khlain ha kaei ba ka  Baibl ka hikai shaphang kiba iap, pyrkhat ba haduh katno kan long kaba suk ma u ne ka kin hap ha kane ka jingshukor, khamtam namar ki kwah ban ngeit ruh ia ka.

`Kaei ka jingmut ban phong ia ki jingkieng atiar jong U Blei baroh?  Mynta ki sngi, da ki jingmut kiba shai, kumno ngi leh ia kane ha man la ki bynta jong ka jingim jong ngi, ym tang ha kaba iadei bad ki por kiba khadduh?`