---
title:  Ka Jingaiksuid Bad Ka Jingmane Ia Ki Kpa Tymmen
date:  07/12/2022
---

Ka ktien “jingaiksuid” ka wan na ka ktien Krik nekros (la iap) bad manteia (mynsiem ksuid).  Ia kane la ju leh naduh ki por hyndai, ka jingaiksuid ka long ka jingkhot ia ki mynsiem jong kiba iap khnang ban ioh jingtip, bunsien shaphang ki jingjia ha ka lawei.  Ka jingmane ia ki kpa tymmen, ha ka juh ka por, ka long ka dustur pynlong bleithaw ia ki kpa tymmen kiba la iap namar ba dang kheiñ ba ki long ki dkhot ka longing, bad ki mynsiem jong ki la ngeit, ba ki lah ban iarap ia kiba dang im.  Kine ki jingngeit nongmane bleithaw ka lah ban long kaba itynnad ha kito kiba ngeit ha ka jingbymiap jong ka mynsiem bad kito kiba la duh noh ia kiba ieit ba thoin kiba la iap jong ki.

`Pule 1 Samuel 28:3-25.  Ka jinghikai ba kynja mynsiem aiu kaba ia pyrshah ia kano kano ka jinghikai ban iakren bad kiba la iap ia kaba ngi lah ban ioh na ka jingiashem jong u Saul bad ka nongaiksuid na Endor?`

Ka Baibl ka kren shai kdar ba baroh kito kiba iakren bad ki mynsiem, ne nongaiskuid ne ki nongkñia nongkhriam ha ki Israel hyndai ki long ki jingijli ha khmat U Trai bad ba dei ban pyniap ia ki da ka jinglynthem maw (Lebitikos 19:31; 20:6,27; Deuteronomi 18:9-14).  Ha ka jingiadei bad kane ka aiñ, u Saul u la pynjot lut phar ia ki jait kiba kum kine na ka ri Israel (1 Samuel 28:3,9).

Hynrei, hadien ba ia u la kyntait da U Trai, u Saul da lade hi u la leit sha ka nongbah ki nong Kanaan, ka Endor ban wad jingtip na ka kynthei nongaiksuuid (1 Samuel 28:6,7,15; nujor ruh bad Joshua 17:11; Salm 83:10).  U la phah ia ka ba kan wallam ia u Samuel uba la iap, uba la wan shisha ban paw bad ban iakren bad u Saul (1Samuel 28:13-19).  U mynsiem ba shukor uba la wan paw leh mynleh kum u Samuel, ua la iathuh ia u Saul, “lashai me bad ki khun jong me kin long lem bad nga” (1 Samuel 28:19).  Katba dan iathuhlypa shaphang ka jingiap jong u Saul, uta u mynsiem ba shukor, uba shisha u la wan mih paw ha ka dur jong u Samuel, u pynskhem ia ka jinghikai kaba pyrshah ia ka Baibl shaphang ka jingbymiap jong ka mynsiem.  Ka la long ka jingshukor kaba donbor bha, bad u Saul un jin da la tip khambha ban ia kaban don bynta bad kaei kaba u la pynjot bad pynrem mynshuwa.

Palat ia ka arspah snem hadien, u nongiathuhlypa Isaiah u la thoh; “te haba ki ong ia phi wad ia ki nongkren blei bad ia ki nongkren byrtong kiba pah krik krik bad kiba kren blom blom: kam dei ia u paidlang ban wad ia U Blei jong u? na ki bynta kiba im hato kin leit wad na kiba iap? Ia sha ka hukum bad sha ka jingphla lada kim kren kat kane ka ktien shisha ka jingmih ka sngi kan ym don ia ki” (Isaiah 8:19,20, bad ruh 19:3).

`Katno sien hapoh ka jingsngew kutlad ba ngi leh ia kiei kiei kiba ngi tip ba ki long kiba bakla?  Balei ba ka jingngeit, ka jingduwai, bad ka jingkohnguh ia ka Ktien U Blei ka long tang ma ka ka stieh iada pyrshah ia ka lade?`