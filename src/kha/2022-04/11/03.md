---
title:  Ka Jingiashem kaba Hajan Ka Jingiap
date:  05/12/2022
---

Katto katne na ki jinghikai kiba paw ban “pynshisha” ia ka jinghikai shaphang ka jingbymiap jong ka mynsiem ka dei “ka jingiashem hajan ka jingiap.” Ha ka kot jong u Life After Life: The Investigation of a Phenomenon—Survival of Bodily Death (Atlanta, GA: Mockingbird, 1975), U Raymond A. Moody, Jr., u la ai ia ka kaiphod jong ka jingwad bniah jong u kaba haduh san snem ba shispah ngut ki briew kiba la mad ia kata ka  “ka jingiap” (“clinical death”) bad kiba la khie im pat.  Kine ki briew ki iathuh ba ki la iohi ia u jingshai uba ieit bad uba sbun shuwa ba kin khie im pat.  Ia kane la ñiew bad pdiangba ka mynsiem jong u briew ka im wat ha ka jingiap.  Ha ki bun bun snem, bun kiwei pat ki kot kiba ia syriem ia kata la pynmih ban kyrshan ia ka juh ka jinghikai.

`Pule ka jingbuh jingkynmaw ia ka jingmihpat ha 1 Ki Syiem 17:22–24, 2 Ki Syiem 4:34–37, Markos 5:41–43, Loukas 7:14–17, bad Ioannis 11:40–44. Katno tylli na kine ki dkhot kiba la kren shaphang kano kano ka jingim jong ka mynsiem katba uto u briew u dang iap, bad balei ba kane ka jubab ka long kaba donkam eh?`

Baroh ki jingiashem kiba ha tmier ka jingiap ia kiba la batai ha ki jingthoh ki briew mynta ki dei kiba la kheiñ da ki doctor ba ka long kata ka clinical death, hynrei ym dei ka jingiap shisha, markhongpong ia u Lasaros u ba la iap bad la tep ia u la saw sngi bad ka met jong u ka la pyut ruh (Ioannis 11:39).  Ym u Lasaror ne kiwei pat kiba la shah pynim pat na ka jingiap ha ki por ka Baibl ki la iathuh ia kano kano ka jingiashem ha ka por ba ki dang iap, la ka long ha paradais ne ha purgatory lane ha dujok.  Kane shisha, ka long ka jubab bad ka jingkyrshan da ka jingjar jar, hynrei ka long kaba ia mynjur bha pat bad ka jinghikai jong ka Baibl halor ba kiba iap kim tip ei ei.

Hynrei kumno shaphang ka jingiashem kaba hajan ka jingiap ia kaba la niewkor bha ha kine ki sngi?  Lada ngi pdiang ia ka jinghikai jong ka Baibl ba kiba iap kim tip ei ei (Job 3:11–13, Salm. 115:17, Ps. 146:4, Eklesiastis. 9:10), te ngi don tang ar tylli ki jingpynkutnia; la ka long ba ka dei ka jingiohi rngai kaba mih na ka jingpang jabieng, lane ka lah ban long ba la shah kem ha u ksuid, u soitan ban mad ia ka jingiashem kaba shukor (2 Korin 11:14).  Ka jingshukor jong u soitan, ka lah ban long ka jingbatai ba pynhun, khamtam namar ba ha ki khep ki khep, kine ki briew ki iathuh ba ki la ioh ban iakren bad kito kiba la iap jong ki! Hynrei ka lah ban long ka jingkyllum lang jong ki ar tylli ki daw tynrai.

Haba kane ka jingshukor ka nangroi, bad ka long ruh kaba sngewiahap bha ha kiba bun, ka long kaba donkam eh ba ngin snoh rdin ha ka jinghikai jong ka Ktien jong U Blei, ha ka jaka ban sngap ha  ka jingiashem kaba ngi ioh sngew na kiwei kaba pyrshah ia ka jinghikai jong ka Baibl.

`Shisha kalong kaba shongshit ba ka NDE ka wan rah mynta da ki jingbatai saian.  Kaei ba kane ka hikai ia ngi shaphang ba haduh katno ngi donkam ban husiar ia kiei kiei kiba ka saian ka pynshisha?`