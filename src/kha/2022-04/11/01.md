---
title:  Ki Jingshukor Ha Ki Por Kiba Kut
date:  03/12/2022
---

### Dkhot Baibyl ban Pynkhreh ia ka Lynnong
Mathaios. 7:21–27, Ioannis 11:40–44, 1 Petros. 3:18, 1 Samuel. 28:3–25, Ephesos. 6:10–18.

> <p>Dkhot Spel-lyndet</p>
>  “Ngin lyngngoh lei ia kata? Namar u soitan hi u pynsyriem ia lade ia u angel ka jingshai.  Namar kata kam long kaba phylla ei ei lada kito ki shakri jong u ruh ki pynsyrïem ia lade ia ki shakri ka hok kiba kaba kut jong ki kan long katba kum ki jingleh jong ki” (2 Korin 11:14,15).

Ka pyrthei jong ngi ka long kum u khiew uba la um ha ka bor ki blei mutdur ia kaba la iarap da ki Holywood, kibym don jingeh ei ei ban shna movie ha ki nongrim jong ka niam kiba pynpaw ia ki jingshukor ba shyrkhei.  Ka jinglamler kaba rim “Men ym iap shisha! (Genesis 3:4) kaba la ai mynsiem ia ki kot kiba la pule da kiba bun ki briew bad ia ki movie kiba la ak ha baroh ki snem bad ruh ha ki video game ruh.  Ym lah ban len, ia ngi ruh la khring bad la pynshoi ha ki bun bah ki bynta jong u soitan, kiba la paw ha ki rukom kiba pher ba wat ruh bunsien ki wan ruh lyngba ki jinghikai saian.

Kawei na ki jingshukor kiba sianti tam kaba la khot ki jingiashem “hajan ka jingiap”ha kaba kito kiba la iap ki la im pat ryngkat ki jingiathuhkhanna shaphang kawei pat ka jingim.  Bun ki briew kiba la iohi ia kine ki jingjia kum ka jingpynshisha ia ka jingbymiap jong ka mynsiem!

Ha kane ka taiew, ngin ia peit ia ki katto katne ki jingshukor ha ki sngi kiba kut, kaba kynthup ia kata ka jingmaian, ka jingiashem hajan ka jingiap, ka jingkhapat ha kawei pat ka jingim, ka jingmane ia ki kpa tymmen, bad kiwei kiwei pat.  Kine ki long ki subjek kiba ma eh ia kiba ngi dei ban tip bad ba ngin ym shah shukor ha ki.

* Pynkhreh ia kane ka Lynnong na ka bynta ka Sabbaton, December 10