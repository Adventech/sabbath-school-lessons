---
title:  Kiba Iap Kim Tip Ei Ei
date:  12/10/2022
---

`Pule Job 3:11-13; Salm 115:17; Salm 146:4; bad Eklesiastis 9:5,10.  Kaei kaba ngi lah ban sngewthuh na kine ki dkhot shaphang ka jinglong u briew hadien ba u la iap?`

Don ki riewstad Baibl kiba ia said nia ba kine ki dkhot Baibl ki dei kiba la thoh ha ka rukom rwai bad ym lah ban pyndonkam ia ki ban batai ia ka jinglong jong u briew hadien ba u la iap.  Ka long kaba shisha ba teng teng ka long kum ka jingrwai bad ki long ki bym shai ne ba thylli, bad suk ruh ban sngewthuh bakla ia ki, hynrei kata kam dei ka bynta bad kine ki dkhot.  Ki ktien ki long kiba shai bad ki jingmut jong ki ki long kiba iadei biang thik bad ka Testament kaba Rim baroh ha ka jingiadei bad kane ka subjek.

Nyngkong, ha U Job 3 ka lynnong, u kpa tymmen u la kren pyrshah ia ka sngi ka jingkha ia u namar ki jingshitom baroh (lada dei ha ngi ruh, mano ban ym kwah ba ia ngi ym shym la kha?)  U sngewthuh bha ba lada u la iap noh ha ka por ba la kha ia u, un jin da la jahthait ha ka jingthiah iap (Job 3:11,13).

Ki Salm 115 ka batai ia ka jaka ha kaba hangno la buh ia ki riewiap kum ka jaka kaba jar jar, namar “ba kiba iap kim iaroh ia U Blei” (Salm 115:17).  Kane kam iathuh ia ngi ba kiba iap, kiba iaineh bad kiba hok ki don ha bneng ban mane bad iaroh ia U Blei.

Katkum ki Salm 146, ka bor jingtrei kam jong ka jingmut jingpyrkhat jong u briew ka duh ka dam noh ha ka jingiap: “Ka mynsiem jong u ka mih noh, u leit phai sha la ka khyndew ha kata ka sngi hi ki jingpyrkhat jong u ki duh noh” (Salm 146:4).  Kane ka dei ka jingthoh kaba janai na ka Baibl kaba batai shaphang kaei kaba jia haba u briew u iap.

Eklesiastis 9 ka pynlang shuh shuh ba “kiba iap kim tip ei ei” bad ha ka jingtep “lymne kim don nong ei ei shuh namar ka jingkynmaw ia ki ki klet noh” (Eklesiastis 9:5).  Kane ka jingkren ka pynskhem ia ka jinghikai jong ka Baibl ba ki ba iap kim tip ei ei.

Ka jinghikai jong ka Baibl shaphang ka jingbymtip ei ei ha ka jingiap kam dei ban wanrah ia ka jingsheptieng ei ei ha ki khristan.  Nyngkong eh, ym ju don ka dujok kaban bam bad neh sha ki bymjukut lane kata ka purgatory ne duwar u blei ban ap ia kito kiba la iap khlem la pynim.  Kaba ar, don ka bainong kaba khraw kaba ap na ka bynta kito kiba iap ha U Khrist .  Ngim sngewlyngngoh ba “ha kiba ngeit, ka jingiap ka long kaei kaei kaba rit . . . ha u khristan, ka jingiap ka dei tang ka jingiohthiah, ka shikhyllip mat jong ka jing jar jar bad jingdum.  Ia ka jingim la buhrieh noh ha u khrist ha U Blei, bad haba U Khrist uba long ka jingim jong ngi, un wanpaw, te ngin sa ia mih pat lem bad U ha ka burom bah.’ Ioannis 8:51,52; Kolosai 3:4”  Ellen G. White, The Desire of Ages, p 787.

`Pyrkhat shaphang kiba iap ha U Khrist.  Ki khapbrib ia ki khmat jong ki ha ka jingiap bad, ha ka jingtep la ka long 1500 snem ne tang san bnai, baroh ka long kumjuh ha ki.  Kaei kaba kin tip ka long ha ka jingwan pat U Jisu Khrist.  Kumno, te kiwei ki batai ba kiba iap ki im khambha bad ia kaba kiba dang im?`