---
title:  Kaba Sngewthuh Ia Ka Jinglong Jong U Briew
date:  08/10/2022
---

### Dkhot Baibyl ban Pynkhreh ia ka Lynnong
Jenesis 1:24-27; Jenesis 2:7,19; Mathaios 10:28; Eklesiastis 12:1-7; 1 Ki Syiem 2:10; 1 Ki Syiem 22:40.

> <p>Dkhot Spel-lyndet</p>
>  “‘Bad U “Trai uba U Blei u la thaw ia u briew na ka dewmet ka khyndew bad u la pyrsad ha ki thliew khmut jong u ia ka jingpyrsad ka jingim bad uta u briew u la long ka mynsiem baim’” (Jenesis 2:7).

Ka jingialeh hapdeng ka ktien jong U Blei “men iap shisha” (Jenesis 2:16,17) bad ka jingkular ba shukor jong u Soitan, “phin ym iap noh shisha” (Jenesis 3:4) khlem khang pyrshah ia ka ha ka kper Eden, ka la sawa lyngba ka histori baroh kawei.

Bun ki briew ki pyrshang ban pyniadei dur ia ki ktien jong u soitan bad ki Ktien ki jong U Blei. Ha ki, ka jingmaham, “men iap shisha” ka thew tang ia ka met kaban sa pyut, katba ka jingkular, “phin ym iap noh shisha” ka long ka jingngeit ba pynthame ba ka mynsiem kam ju iap.

Hynrei kane ka jinghikai kam trei kam.  Kum ka nuksa, hato ki ktien shukor jong u soitan bad ki ktien U Blei ki lah mo ban ia trei lang?  Hato don shisha ka mynsiem ka bym iap?  Don shibun ki jingpyrkhat stad ki briew ba wat ki jingpyrshang saian ban pynshisha ne jubab ia kine ki jingkylli.  Hynrei kum ki khristan kiba buh ia ka nongrim ha ka Baibl, ngi dei ban sngewthuh ba dei tang ha U Blei uba donbor Tam, Uta uba la thaw ia ngi, u tip janai lut ia ngi (peit Salm 139).  Kumta, dei tang ha ka Ktien jong U, ka Jingthoh ngi lah ban shem ia ki jubab na ka bynta kine ki jingkylli kiba eh.

Ha kane ka taiew ngin ia peit kumno ba ka Testament kaba Rim ka batai bniah ia ka jinglong jong u briew ha ka jingiap.

*  Pynkhreh ia kane ka Lynnong na ka bynta ka Sabbaton, October 15