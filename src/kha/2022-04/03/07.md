---
title:  Pule Shuh Shuh
date:  14/10/2022
---

Pule Ellen G. White, “The First Great Deception,” pp. 531-550, Ha ka kot The Great Controversy.

Lada phi la ju shah puid teng ha hospital bad shah ai anesthesia (dawai pyniap thiah), phin don lehse ia ka jingsngewthuh ba malu mala kumno ka long kata ka jingiap.  Hynrei watla katta ruh  haba ka dawai pyniap ka dang treikam, ka jabieng jong u briew ka dang lah ban trei kam.  Shu mutdur kan long kumno shisha ia kiba la iap, haba ka jabieng bad baroh ka met ka la sangeh ban treikam.  Ka jingiashem jong ki ha ka jingiap, ka long ban khapbrip ia ki khmat, bad katkum u briew baroh uba la iap, kaei kaba kin sa tip ka long tad haduh ka jingwan arsien jong U Jisu lane ha ka jingwan kaba laisien jong u hadien ka shihajar snem (Jingpynpaw 20:7-15).  Tad haduh kata ka por, baroh kiba la iap, kiba hok bad kiba pop, kin thiah, hynrei ha ki kan shu long tang shi khyllipmat.  Ia kito na ngi kiba sah bad kiba dang im, ka jingiap ka i kumba ka neh slem slem eh.  Ha kiba im te ka long kumta, hynrei ha kiba iap ka shu long tang shi khyllipmat eh.

“Lada shisha ki mynsiem jong ki briew baroh kiba la iap kin leit beit sha bneng ha ka por ba ki iap, te kan kham lah ban jied ban iap ban ia ka im.  Ia kiba bun ki briew yn shukor da kane ka jinghikai ba ka kham suk ban iap noh ban ia ka ban im.  Haba la khia eh ki jingjynjar jinglanot, ki jingduhjingkyrmen, ki jingsngewsih, kan i ba ka long kaba suk ban pyndkut noh ia u ksai ka jingim bad ban her noh sha kata ka jingsuk jong ka pyrthei kaba bymjukut.”  Ellen, G. White, The Great Controversy, p. 539.

“Ym don hangno hangno ha ka Jingthoh Ba kyntang ka Baibl ba la shem ia ka jingkren ba kiba hok ki ioh bainong sha bneng bad kiba pop sha ka jingpynrem ka jingiap.  Ki Kpa Tymmen bad ki Nongiathuhlypa kim ju ai jinghikai ia ngi kumta.  U Khrist bad ki apostol jong u kim ju ai ksai ia ngi kumta.  Ka Baibl ka hikai shai ia ngi ba kiba iap kim ju leit beit beit sha bneng.  Hynrei ki thiah tad haduh kata ka sngi ka jingmihpat.”  The Great Controversy, pp. 549,550.

**Ki Jingkylli ban ia Puson**

`Kumno ba ka jinghikai jong ka Baibl ba u briew baroh kumba u long uba don ha ka jingtip briew tang ha u briew uba khlem la pyniaphiah ha ka mynsiem ne ka doh – ka iarap ia ngi ban sngewthuh khambha ia ka jinglong u briew hadien ka jingiap?`

`Ia ka pyrthei baroh la pynngeit da kane ka jinghikai ba ka mynsiem kam ju iap, ryngkat ki jingkular kiba bun.  Balei te ba ka khubor jong ngi shaphang ka jinglong kiba iap ka long kaba donkam eh?  Balei ruh ba wat hapdeng ki khristan ba ngi shem ia ki jingiapyrshah kiba jur ia kane ka jinghikai kaba phylla bad kaba bha?`

`Kumno ba ka jingsngewthuh shaphang u briew uba iap ka iada ia ngi na ki jinghikai kiba pher bapher kiba wan ha khmat jong  ngi?  Balei ba ngim dei ban shaniah barabor ha kita kiei kiei kiba ngi iohi da ki khmat khamtam kiba ngi iohi bad kiba ngi pyrkhat ba dei shisha, khamtam ia kita ki bahaing kiba la iap, lane ia kiba la ju iathuh da kiba bun?`