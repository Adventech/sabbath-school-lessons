---
title:  Ka Mynsiem Ka Leit Phai Sha U Blei
date:  11/10/2022
---

`Pule Jenesis 2:7 bad Eklesiastis 12:1-7.  Kiei ki jingiapher kiba phi lah ban ioh ha kine ki ar tylli ki dkhot jong ka Baibl?  Kumno kin iarap ia ngi ban sngewthuh khambha ia ka jinglong u briew haba u la iap? (Peit Jenesis 7:22).`

Kumba la iohi lypa ha ka Baibl ba u briew hi u long ka mynsiem (Jenesis 2:7), bad ka mynsiem hi ka duh noh ne kam im shuh haba ka met ka iap (Eklesiastis 18:4,20).

Hynrei kumno shaphang ka “mynsiem”?  Hato kam sah kaba tipbriew haba ka met ka la iap?  Bun bah ki khristan ki ngeit kumta, ba ki la pyrshang ruh ban pynksan ia ka jingngeit jong ki da kaba kynthoh na ka Eklesiastis 12:7, kaba ong, “bad ka dewmet ka phai pat sha ka khyndew kumta ka la long bad ba ka mynsiem ka phai sha U Blei uba la ai ia ka”.  Hynrei kane ka jingkren kam iathuh ba ka mynsiem jong uba iap ka iai im ne tipbriew ha khmat jong U Blei.

Eklesiastis 12:1-7, ka long shisha ka bynta kaba batai shaphang ka jingring tymmen u briew kaba lam sha ka jingiap.  Ka dkhot kaba 7 ka kdew ia ka jingiap ba ka long ka jingleit phai pat sha kata kaba la thaw nyngkong ia kaba la batai ha ka dkhot ba 7.  Kumba la kren shai ba ha ka sngi kaba hynriew jong ka taiew ka jingpynlong “U Trai uba U Blei u la thaw ia u briew na ka dewmet ka khyndew bad u la pyrsad ha ki thliew khmut jong u ia ka jingpyrsad ka jingim, bad uta u briew u la long ka mynsiem baim” (Jenesis 2:7) hynrei mynta Eklesiastis 12:7 ka iathuh ia ngi ba “ba ka dewmet ka phai pat sha ka khyndew kumta ka la long bad ba ka mynsiem ka phai sha U Blei uba la ai ia ka”.  Kumta ka jingpyrsad ka jingim kaba U Blei u la pyrsad ha ki thliew khmut jong u Adam bad kaba u la ai ha baroh ki briew, ka leit phai sha U Blei lane ha kawei pat ka kyntien, ka mut ba ka shu sangeh noh syndon ban trei kam.

Ngi dei ban buh ha ki jingmut jong ngi ba Eklesiastis 12:7 ka batai shaphang ka jingkut ne jingiap jong u bynriew baroh bad ruh ka khlem pyniapher hapdeng kiba hok bad kiba bymman.  Lada ka mynsiem jong baroh ki briew kiba iap ki im ha kawei pat ka jinglong ha khmat U Blei, te kumta ruh ki mynsiem jong ki bymman kin don ruh bad U Blei, ym dei kumta.  Kane ka jinghikai kam long kaba ia iaid lang bad ki jinghikai jong ka Jingthoh.  Namar ba ka juh ka jingiap ka jia ia baroh ar ki jingthaw, ki mrad bad ki briew (Eklesiastis 3:19,20), ka jingiap ka shu mut sangeh ban don ne im kum ki jingthaw baim.  Kumba la kren da u nongrwai Salm, “Me buhrieh ia la ka khmat ki la jynjar, me shim noh ia ki mynsiem jong ki, ki iap bad ki phai noh pat sha la ka khyndew” (Salm 104:29).

`Bun bun sien ngi  ju ong ba ka jingiap ka long shi bynta na ka jingim.  Balei ba kata ka long kaba bakla eh?  Ka jingiap ka long mar iapyrshah ia ka jingim, ka long ka nongshun jong ka jingim.  Ka jingkyrmen bakhraw aiu, pat kaba ngi shem ha kane ka dkhot: “ka nongshun kaba khadduh ia kaba yn sa pynduh ka long ka jingiap”(1 Korin 15:26)`