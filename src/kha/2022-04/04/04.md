---
title:  “Na Kaba Jylliew Ka Khyndew”
date:  18/10/2022
---

`Pule Salm 71.  Kaei kaba U David u thmu haba u kylli ia U Blei ba, “men kyntiew ia nga pat na kiba jylliew ka khyndew” ?`

Ha ki Salm 49 ngi shem ia ka jingkren kaba ktah bha jong ka jingkyrmen ha ka jingmihpat, kaba long markhongpong ia ka jingkular ba bakla jong kiba biej kiba shaniah ha ka spah jong ki.  Ha ki Salm 71, u David u wad ia ka jingiada bad ka jingkyrmen na U Blei, haba ia u la kerkut da ki nongshun bad ki nongkrenbein kiba pynrem kiba ong ba U Blei u la iehnoh ia u (Salm 71:10,11).

Hapdeng ki jingtynjuh jong u, u David u la shem ia ka jingpyntngen haba pynkynmaw ba kumno U Blei u la sumar ia u ha ki por kiba la leit.  Nyngkong eh u sngewthuh ba U Blei u la kyntiew ia u naduh ba u dang kha bad u la sei ia u na ka kpoh ka kmie jong u (Salm 71:6).  Nangta u la phla ba U Blei u la hikai ia u naduh ki por ka jinglong samla jong u (Salm 71:17).

Da ka jingsngewskhem ba U Blei u long u mawsiang bad ka jaka rieh tngen jong u, u David u la iasaid bad u ong, “to long mame ha nga u mawsiang ka jaka shong, ha kaba nga lah ban leit ha la ka sngi.” (Salm 71:3).  “Wat kyntait noh ia nga ha ka por ka jinglong tymmen; wat iehnoh ia nga haba ka duh ka bor jong nga.”  (Salm 71: 9).  “Ah U Blei wat long jngai na nga, Ah U Blei jong nga, to pynkloi ban iarap ia nga” (Salm 71:12).  Nangta u David u la pynlang shuh shuh “Ma me uba la pynwan ha nga shibun bad kiba jur ki jingjynjar men pynim ia nga pat bad men kyntiew ia nga pat na kiba jylliew ka khyndew” (Salm 71:20).

Ia ka jingkren pynpaw “na kaba jylliew ka khyndew” lah ban sngewthuh shisha ba ka long ka jingiohi sha kata ka jingmihpat kaba shisha jong ka lawei ha u nongrwai salm.  Hynrei ka jingthmu pat i kumba ka dei ka jingbatai shaphang ka jinglong jingman jong u David ha ki por jong ki jingjynjar ba shyrkhei, la kumba ka khyndew ka la nguid tylli ia u (ianujor bad Salm 88:6 bad 130:1).  Kumta ngi lah ban ong ba “ka jingkren ka kdew ia ka mat hynrei kaba ai jingbatai ruh ia ka jingmihpat jong u briew.”

Ha kaba kut kaei kaba donkam ban shim ka long, ba kampher ha ka jingjynjar aiu kaba ngi don, U Blei u don ryngkat, u sumar bad shisha ruh u long ka jingkyrmen jong ngi ia kaba yn ym shem ha kane ka jingim hynrei ha ka jingim kaban sa wan – ka jingim kaba bymjukut kaba ngi don ha U Jisu hadien ka jingmihpat kaban jia ha ka jingwan arsien jong U.

`Baroh na ngi ngi don la ki jong ki jingiashem jong ka jingduh jingkyrmen kiba shitom bad kiba eh.   Kumno ba da kaba pynleit jingmut ha ki jingiarap U Trai ia ngi ha ki por kiba la leit kan iarap ia ngi ban iaid shaphrang ha ka jingngeit bad ban shaniah ha ki por kiba phi sngew kumba u long jngai eh na phi?`