---
title:  Kito Kiba Thiah Ha U Pum Pum
date:  20/10/2022
---

Kumba ngin sa iohi ka Testament kaba Thymmai ka kren shibun eh shaphang ka jingmihpat jong kiba iap;  kumba ngi la iohi ruh, ka jingmut jong ka jingmihpat jong kiba iap ka paw ruh ha ka Testament kaba Rim, ba ka don ia ka jingkyrmen jong kata ka jingmihpat kaba khadduh kumba ngi ruh ngi don.  Ka Martha kaba la im ha ki por jong U Jisu ka la don ia kane ka jingkyrmen (Ioannis 11:24).  Ym don jing artatien ba ha kata ka por, ki Jiw ruh ki don ia ka jingtip shaphang ka jingmihpat ha ka sngi kaba khadduh, wat la ym baroh ki Jiw ki ngeit. (Ki Kam 23:8)

`Pule Daniel 12.  Ka jingkyrmen aiu shaphang ka jingmihpat kaba la shem hangne, ha ki jingthoh jong u nongiathuhlypa uba khraw?`

Daniel 12:1 ka kdew sha U Mikhel, “U Rangbah ba Khraw,” ia uba ia ka jingpynithuh la ju ia tai nia la bunsien.  Namar ba kawei pa kawei ka jingiohipaw kaba khraw ha ka Kitab u Daniel ka pynkut da ka jingpynpaw ia U Khrist bad ia ka Hima jong U, bad ruh la kdew ha ki bun ki dkhot ia ka juh ka jingjia.  Ha ka Kitab u Daniel ngi shem ia ka jingkdew sha u Juh U Blei kum “U Rangbah  jong U Paidbah” (Daniel 8:11) “U Khunsyiem jong Ki Khunsyiem baroh” (Daniel 8:25), “U Mesaiah U Khunsyiem” (Daniel 9:25), bad khadduh kum “U Mikhel, U Khynsyiem Uba khraw” (Daniel 12:1).  Te kumta ngi dei ban ithuh ia U Mikhel kum U Khrist.

Ki dkhot Baibl ha ka Testament kaba Rim kum (Job 19:25-27; Salm 49:15; Salm 71:20, Isaiah 26:19) baroh kine ki kren shaphang ka jingmihpat jong ki riewkhuid.  Hynrei u Daniel 12 ka lynnong ka kren shaphang ka jingmihpat jong kiba hok bad kiba pop.  Haba u Mikhel un ieng, “Bad bun na kita kiba iohthiah ha ka dewmet ka khyndew kin kyndit, kiwei sha ka jingim bymjukut, bad kiwei pat sha ka jinglehrain bad ka jingjahburom bymjukut” (Daniel 12:2).

Bun ki briew ki sngewthuh ia kane ka dkhot ba ka kren shaphang ka jingmihpat kaba kyrpang jong ki katto katne ki briew, baroh ar jait, kiba iaineh bad kibym iaineh, ha ka jingwan pat jong U Khrist.

“Ia ki jingtep yn plié wang, bad bun na kita kiba iohthiah ha u pum pum jong ka khyndew . . . kin sa kyndit, kiwei sha ka jingim kaba bymjukut, bad kiwei pat sha ka jinglehrain bad ka jingjahburom kaba bymjukut. Daniel 12:2.  Baroh kito kiba la iap ha ka jingngeit ha ka khubor jong u angel uba lai kin mih pat na ki jingtep ha ka burom bah, ban iohsngew ia ka Jutang jong ka jingsuk U Blei bad kito kiba la sumar ia ki hukum jong U.  ‘kito ruh kiba la sum ia U (Jingpynpaw 1:7), kito kiba la kren bein bad kiba la wanrah ia ka jingkordit jong U Khrist ha ka diengphna, bad kito ki nongialeh pyrshah kiba shyrkhei tam jong ka jingshisha jong U bad ki briew jong U, yn pynmih pat ia ki baroh ban ioh khmih ia U ha ka burom bah bad ban iohi ia ka burom kaba yn sa pynkup ha kito kiba iaineh bad kiba kohnguh”  Ellen G. White, The Great Controversy, p. 637.