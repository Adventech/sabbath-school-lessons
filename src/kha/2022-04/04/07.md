---
title:  Pule Shuh Shuh
date:  21/10/2022
---

Pule  Ellen G. White, “Visions of Future Glory,” pp. 722–733, in Prophets and Kings.

Ka jingstad saian kaba mynta ka hikai ba baroh kiei kiei kiba don la pynlong ia ki da kita ki phngit, kita hi ki pynlong sa ar tylli ki phngit, u quarks bad u leptons, ia kiba la ngeit ba ki dei ki nongtei nongpynlong ia baroh ki jingim kiba la mih.  Lada kumta te ka thymmei jong ka pyrthei hi ka dei ha u quarks bad u leptons, hato te ym dei uta u quarks bad u lepton ym tang ba u thaw bad uba pynneh ia ka pyrthei hynrei uban sa pynmihpat ia ngi?  Da ka jingkren bein ia ka jingmihpat, u riewbym ngeit Blei u Bertrand Russel u la kylli, kaei kaba jia ia kito kiba kiba la shah bam ha ki mrad ne ki briew, namar ba ki met jong ki ki la long shibynta na ka met kito kiba la bam ia ki, te mano ban mihpat haba kumta?

U Nongai jingim un sa khot ia ki briew kiba u la thied ha ka jingmihpat kaba nyngkong, ha kata ka kynta jong ka jingjop, haba ka turoi ba khadduh kan sawa bad ki kynhun shipai kiba bun bah kin sa mih pat sha kata ka jingjop kaba bymjukut, man la uwei pa uwei u riewkhuid uba la iohthiah yn buh bad sumar kum u mawkordor, uba ka kyrteng jong u la tip bha da U Blei.  Da ka bor jong u Nongsiewspah uba sah ha ki katba ki dang im bad namar ba ki long ruh ki nongiashim bynta ia ka jinglong ba khuid U Blei, ia ki yn sa pynmih pat na kiba iap.”  Ellen G. White Comments, The SDA Bible Commentary, Vol. 4, P. 1143.

**Ki Jingkylli ban ia Puson**

`La tharai ba la don kumba ar trillion ki Galaxies ha sahit bneng, ia kawei pa kawei ka galaxy la pynlong da ki billion billion tylli ki khlur.  Bad don na kine ki khlur ki don ia ki planet kiba her pyllun ia ki, la kumba ki planet ha ka solar system jong ngi kiba shat pyllun ia ka sngi.  Mynta pyrkhat ia ka bor kaba khraw eh ka jong U Blei, ba ym tang ba u thaw ia kine ki khlur, bad ruh uba la bat pynneh skhem ia ki bad uba tip ruh ia ki da ki kyrteng (Salm 147:4).  Watla kane ka jingshisha kaba phylla kam pynshisha ba une u juh U Blei u lah ban pynmihpat ia kiba iap, kumno ka pynpaw pat sha ngi ba kane ka juh ka bor bakhraw kaba u don, bad balei shisha ba ka kam kaba rit tang ban pynmih pat ia ki briew kam don mo ha kata ka bor bakhraw jong u?`

`Ki Hebru 11 ki pynpaw shai ia ka jingianeh bad ka jingkhmihlynti jong kiba bun ki riewngeit kiba khraw  jong ki por hyndai.  Kumno kane ka lynnong kan pynriewspah ia ka jingsngewthuh jong ngi ia ka jingkyrmen ba kine ki briew ha ka Testement kaba Rim ki la don, wat ha shuwa ka jingmihpat jong U Jisu?`