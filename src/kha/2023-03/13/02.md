---
title:  'Ka Balang: Ka kynhun shipai ba iatylli'
date:   17/09/2023
---

`Pule Ephesos 6:10-20. Kaei kaba u Paul hangne u kren ha ka jingïadei bad ka thma kaba ka balang ka hap ban ïashim bynta, Hato u Paul hangne u pynpaw ïa ka jingïaleh kaba dei tang na ka bynta uwei u briew uba hap ban ïaleh ï aka thma pyrshah ï aka jingbymman, ne hato ka balang hi baroh kawei ka hap ban ïaleh pyrshah ï aka jingbymman?`

Ka jingjop ha ka rukom pyrkhat jong ki Greek bad ki nong Rom ha kano kano k ajingïaleh ka shong eh ha ka jingïatrei lang jong ki shipai ha ka kynhun khamtam ha kajingïa kyrshan iwei ïa iwei katba ka jingïaleh ka dang jur. Ka jingïaleh bamarwei marwei la kheiñ kum ka jingïaleh bieit kaba khlem don kano kano ka jingryntih kaba lah ban wanrah da kaba suk beh ïa kajingshah jop.

Ki don katto katne tylli ki daw bakongsan kiba kyrshan ïaka rukom pyrkhat jong u Paul, ha ka rukom sngewthuh jong ki ha ka jingïadei bad ka jingïaleh, nyngkong nyngshap ka don kajingïadei ba ka balang hi baroh kawei ka don bynta ha ka thma pyrshah ïaka jingbymman ha Ephesos 6:10-20. (1) Kane ka jingbatai ka wanrah ïaka jing pynkut ïawai ka shithi jong u ha ka jingïadei bad ka balang. Kan long kaei kaei kaba sngewlyngngoh lada u Paul u pynkut ïa ka shithi jong u da kaba un pynpaw ïa tang uwei u khristan u hap ban ïaleh pyrshah ha ka thma ïa ki bor jong ka jingdum; (2) Ha kaba kut jong kane ka lain, u Paul u pyni ïaka jingkhot jong u sha ka jingïadei bajan jong ki khristan ha ka jingduwai “na ka bynta baroh ki riewkhuid” (Eph 6:18-20). (3) Kaba kham kongsan na kita baroh khoit, kham mynshuwa ha ka shithi jong u ha kaba u Paul u kren shaphang ka bor jong ka jingbymman, u la buh ïa ki ba ki long pyrshah ïa ka balang ym dei ïa uwei pa uwei ubangeit, “kumta ba ka balang lyngba ki jingstad babun syrtap jong U Blei U lah ban pynpaw sha ki bor synshar kiba kynja-bneng.” Ephesos 3:10

Kumta, ha Ephesos 6:10-20 kam pynpaw ï aka jinglong marwei jong uno uno u shipai uba hap ban ïaleh bad ka jingbymman tang marwei. Ha ka jaka jong ka, u Paul u kren ïa ka balang kum ka kynhun katkum ka kynhun shipai. U khot ïa ngi ba ngin kieng ïa ki jingkieng atiar badap pura, kum kka kynhun shipai ba ïa tylli bad ïa ryntih bha, kaba ïaleh ï aka thma. U Paul u jied ban pynkut nia ïa ka jingbatai kaba bniah shaphang ka balang, da kaba u batai shaphang jong ka kum ka met U Khrist. Ephesos 1:22-23; 4:1-16, kum ka jingtei lane ka temple jong U Blei (2:19-22), kum ka nongleit kurim U Khrist ( Ephesos 5:21-33), U pynpaw ïa ka ha ka jingpynsyrïem dur kaba khatduh kum ka kynhun shipai jong U Blei ba-im. Namar ba ngi la jan poi sha “ki sngi babymman” (Ephesos  6:13), ha ka jingïaleh bakhatduh pyrshah ï aka jingbymman ngim don  por ban long kiba wad dong shaphang ka jingpynkhamti jong U Blei ha ngi ba ngi dei ban long ki shipai ba ïaineh jong U Khrist.

`Ha kano ka rukom ngi lah ban long kum ka met bashitylli, kaba ïa trei lang ha ka jingïaleh bakhraw, ba ngin lah ban ïarap iwei ïa iwei pyrshah ï aka jingbymman, la ka wan ha kano kano ka dur?`