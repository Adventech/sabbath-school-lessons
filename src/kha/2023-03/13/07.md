---
title:  Pule Shuh Shuh
date:   22/09/2023
---

“Ïa u shipai ha ka thma, un kylla long uba klumar jingmut bad uba tlot lymda baroh kiei kiei ki ïa kyrshan ïa u. Lada ki shipai kin leh ïa la ka jong ka mon, khlem da peit lem iwei iwei pat ha ka bynta kaba ki ki trei, kin kylla long kiba ïaleh la ka jong ka jong: kin nym lah ban trei ïa kano kano ka kam jong ka met kaba la pynryntih bha. Kumta ki shipai jong U Khrist, ki dei ban ïatrei ha ka jingryntih. Ïa ki ym dei ban shu iehnoh ha la ka jong ka mon. Lada ki leh ïa kane, ki briew U Trai ha ka jaka ba kin donha ka jingïaryntih, jong kawei ka jingmut, kawei ka kamram, bad kawei ka thong, kin shem ba kita ki jingtrei shitom jong ki kin nym long kiba seisoh. Ï aka por bad ka bor jong ki la shu pynlut lehnoh-ei. Ka jingïatylli ka long ka bor. Lada tang katta katne ki mynsiem ba la kylla bamut, kin ïa trei ha ka jingryntih, bad kin trei na ka bynta kawei kajingthmu, hapoh uwei u khlieh, ki la ban wanrah ka jingjop kaba khraw ha kano kano ka jingïaleh. – Ellen G White, Spalding and Magan Collection, p. 121.

Kaei ka jinglong bakongsan haba u Paul u khot ïalade u nongrah khubor ha ki kynjri (Eph 6:20) U nongrah khubor bunsien u don ïaka kam kaba kongsan tam ha ka por thma. Ïa ki nongrah khubor la dei ban leh kyrpang ïa ki dakaba burom na ka bynta kaei kaba la phah ïa ki ban trei na ka bynta ka ri. Te kumta ka don ka jingïapher bakhraw hapdeng jong u nongsynshar badonbor bad u nongrah khubor ha ka bneng jong ki bneng bad ï aka jingbym shym la ñiewkor ïa u da kaba u la pynpaw ba u la long hapoh ki kynjri, hynrei namar bad ki nongrah khubor ki dei ban don ha ki kynjri jong ka seng treikam, u Paul u la [athuh shaphang ialade ba u don hapoh ki kynjri ïa uba la ibeiñ. ha kaba u la ïohi ïa la ki kynjri kum ki jingdeng jingkup ba pynitynnad ïa u kiba pher na kiwei pat.” David J Williams, Ki jingmutdur u Paul: Their context and Character (Peacebody, MA: Hendrickson, 1999), p.152.

**Ki Jingkylli ban ia Puson**:    

`Ha ki kyndong jong ka pyrthei ba phi im ba la pynjot da ka thma, ka mut aiu na ka bynta ki dkhot balang ban ïaleh thma “ïa ka jingsuk”? Kumno ngin lah ban long ki atiar ka jingsuk ha ka pyrthei kaba dap da ka jingïaleh bad ka jingïaumsnam?`

`Kiei kita “ki sum ba meh ding” ïa kiba la thew  sha phi? Kumno phi lah ban pynthikna ba “ka stieh jong ka jingngeit” jong phi ka lah ban pynlip ïa ki?`

`Teng teng ngi ïa kren shaphang “ki radbah ka jingdwai”. Kumno ngi lah ban sdang “ïa ka jingshakri ha ka jingdwai” ba la pynshong nongrim ha Ephesos 6:18-20?`

`Kumno ngi lah ban sumar ïa kito kiba la mynsaw ha ka madan thma jong ka jingïaleh bakhraw? Kumno ngi lah ban sumar ïa ki khristan kiba ngeit hapdeng jong ka jingïaleh bameh ding, na ka daw jong ka jingsheptieng  ban phet ne ban pyndem wait?`