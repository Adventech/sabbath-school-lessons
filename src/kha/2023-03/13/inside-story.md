---
title:  Ka Jingiathuhkhanna Kaba Jia Shisha
date:   22/09/2023
---

### Ka bor jong ki khyndiat kyntien

_Da: Andrew McChesney_

Haba ka jingïaleh ka la khie buk ha ka shnong jong uba don ha Ukrain ha u snem 2022 u Alexei Arushanian uba shong ba sah da ka jingshngaiñ hajan ki khap-pud ka Poland, u la trei bunsnem hangta ban pyndait ïa ki jingkhang ïit ha ïing jong ki briew. Bad u don shibun ki bahaïing kiba im ha Ukrain. U la ju khuslai shaphang jong ki.

U la khot ïa kiba haïing hasem jong u ba un tip shaphang ka jinglong jingman jong ki lada ki donkam jingrap ne em na u. “Kumno phi long, nah nah Lyuda?” U la kylli.

“Baroh kiei kiei ki biang lut, ïaroh ïa U Blei, ka la jubab. “Ngi dang don ha ka jaka rieh.”

Ka la ïathuh ba ka khun jong ka, ka Nastya bad u khun shynrang jong ka ki pyrkhat ban ïasoh lang bad ki nongphetwir kiba la ïa tuid sha ki khap-pud ka Poland ha ki por kiba suk, ka jingleit lynti jong kan shim por tang shi sngi. Hynrei mynta ka lah ban shim por palat ïa ka ar ne lai sngi.

“Kin wan sha Warsaw?” u Alexei u la kylli.“Ong ïa ki ba kin khot ïa nga. Ki lah ban sah bad nga katno katno sngi katba ki donkam. Nga lah ban ïakynduh ïa ki ha ki khap-pud.”

Hadien katto katne por, sa kiwei pat kiba haïing ki la phone ïa u na Ukraiñ. Ki ïathuh ba ka Nastya bad u khun jong ka ki la poi sha Poland.Ki la ïaidi lyngba ïa ki khap-pud bad ki la sah bad kawei ka longïing nong Poland kiba la pdiang sngewbha ïa ki. Kiba bun na ki nong Poland, da ka jingsbun mynsiem ki la pdiang sngewbha ïa ki nongphet wir ha ki ïing jong ki ban sah katto katne por.

U Alexia u la phone sha ka Nastya bad ka la kular ba un wan ïakynduh ïaka bad ïa u khun jong ka.

Ma ka bad u khun jong ka ki la ap haba ka Alexia ka la ñiah ïaka kali haduh ha ïing jong ki. I trai-ïing iba la 60 snem ka rta i la mih lang na ïing ryngkat bad ka Nastya bad u khun jong ka haduh ka kali. Ka Nasty ka la kaweh la ka kti ban khublei katba ka rung ha ka kali, bad ka Alexia ka la plie ïaka jingkhang jong ka kali ba ka lah ban thep ïa ki tum ki tam jong ka, bad ïa ki jingdon jingem jong u khun jong ka, katba ki dang plie ïaka shadien jong ka kali ka la ïohi shibun tylli ki kot jong ka Miss Ellen G White jong ka jingïaleh Bakhraw kiba don hangta. U Alexia u dei uwei na ki dkhot balang uba ïa shim bynta ban ïasam ïa kine ki kot, ka dei ka kam kaba eh namar ba don tang khyndiat ki briew kiba pdiang sngewbha, bad u ju thep shibun kum kita ki kot ha ka kali jong u. U Alexia u la shim ïa kawei na kita ki kot, “Nga don kawei ka jingai sngewbha ïa phi” u la ong ïa uta u briew uba 60 snem ka rta.

“Ka jingai sngewbha kaba kum kaei kata?” Uta u briew u la kylli da ka jingsngewlynnong

Ka dei ka kot khristan kaba don ïaka jingïathuh khana shaphang ka jingngeit khriatan na ki khristan kiba nyngkong kiba ju ïeng ban ïada ï aka jingshisha hadien ba U Khrist U la leit shabneng shaduh ka por kaba kut jong ka pyrthei,” u Alexia u la ong, “Alexei, “Nga ngeit ba phin sngwtynnad ban pule ïa ka.”

Uta u briew u la pdiang ïa kata ka kot.Hadien kata u la kdup ïa u Alexei.“Khublei shibun,” u la ong.

U Alexei u la kmen haduh katta katta. Um shym la khmih lynti ba kan long kaba suk ïa u. “Kane ka dei ka mon jong U Blei,” u la ong.  “Baroh kaba nga dei ban leh, nga dei ban kren tangn khyndiait kyntien, bad u la shim ïa kata ka kot. Nga dwai ba un sa pule ïa kato ka kot bad ba ka lok bad ki khun jongu ruh kin ïa pule lang. Nga kyrmen kin pdiang sngewbha ïa ka.”

_Kane ka jingkynshew 13 Sabbaton kan leit ban ïarap ïaka Trans-European Division, kaba kynthup ruh ïa ka Poland. Khublei shibun na ka bynta ka jingthmu  jong ka jingnoh kylluid jong phi ha kane ka Sabbaton._