---
title:  Ka Stieh, Ka Jingda khlieh, Ka Waitlam
date:   20/09/2023
---

`Mynno bad kumno ba kiba ngeit kum ki nongïaleh ha ka jingïaleh bakhraw ki yndonkam ï aka Stieh, ka jingda khlieh bad ïa ka waitlam? Eph 6:16,17.`

Ka stieh u Paul ka dei kaba heh, kaba sawdong kaba u radbah jong ki Rom u la thaw da u dieng ba la sop bad ka snieh, bad kaba khun shapoh ban ïada ïa u na ka jingshah thombor na shakhmat bad sha krung. Haba la wieh hapoh um, ki stieh ki lah ban pynlip ïa ki sum ba meh ding” kaba lah ban pynlip ïa ki khnam ba la wieh ha ka umphniang bad ba la thang ha ka ding. Ka jingbatai jong u Paul ïa “ka stieh jong ka jingngeit” ka phalang ïaka jingpyndonkam ha ka Testament Barim ïaka stieh kaba long ka dak ka jingïada jong U Blei, Uba ïada ïa la ki jong ki briew Jenesis 15: 1; Ps. 3:3). Ban shim ïa “ka stieh jong ka jingngeit” (Eph 6:16) ka long ban rung sha ka jingïaleh bakhraw da ka jingshaniah baskhem ha U Blei Uba ïaleh na ka bynta kiba ngeit jong U (Eph 6:10), ka ai ha ngi ïa ki atiar thma kiba bha tam (Eph 6:11,13) kiba pynthikna ïaka jingjop.

Ha kajuh ka por, ka jingda khlieh jong ki nong Rom ha ka thma la thaw na u nar ne ka rnong. Nalor ka jingda ïaka khlieh la pyndait lang ruh ïa ki jingda na shadien na ka bynta u ryndang, ki shkor, ka shalangmat, bad ban ïada ïa ki ngap. Kaba aï ïa ki jingïada kiba skhem ka dei ka jingda khlieh jong kajingpynim” (Eph 6:17) kaba ïengpli ïaka jingdon jong uba ngeit  ïaka jingpynim lyngba ka jingïashem jong u bad U Nongpynim Uba la mihpat bad Uba la kiew shabneng ha ka burom. (Eph 2:6-10). Ban phong ïa “ka jingda khlieh jong ka jingpynim” kaba mut ban kyntait ïa ka jingsheptieng ïa ki bor bakynja mynsiem kiba ïai wan na ka por sha ka por, hynrei ba ngin shaniah tylli ha ka bor babymjukut jong U Khrist. (Ïanujor  Eph 1:15-23, Eph 2:1-10)

Ka atiar kaba khatduh jong ka jingïaleh kadei ka waitlam jong U Mynsiem, kaba long ka ktien jong U Blei” (Eph 6:17) haba batai shaphang u riewïaleh jong ki Rom, ka waitlam arliang syrti. Ka rukom ïaleh ha ka thma ka long ban kawang artylli ki sum ha kajuh ka por (Ka bym shym la batai ha kajingthoh jong u Paul) bad hadien kata ki sei ïaka waitlam ban tur da ka waitlam kaba lyngkot ha ka rukom kaba khlaiñ bad bastet. Na ka bynta uba ngeit “ka waitlam jong u Mynsiem” ïa kaba la ai da U Mynsiem hi, ka atiar kaba lah ban sngewthuh ba ka dei “ka ktien jong U Blei” U Paul u ïaid shakhmat ban batai bad ban khot ruh ba ngin kieng ïa ki jingkieng atiar da kaba ngi kam kynti ïa ka jingkyrmen bad kajingjop na U Nongai hukum bad U Nongïalam bakhraw tam. Ki dei kine ki jingkular kiba ngi la ïohi ha ka shithi sha ki Ephesos 6:10-20 kiba kynthup ruh ïa ka Ktien jong U Blei kum ka wei na ki atiar bakongsan tam ha kajingïaleh pyrshah ïa ka jingbymman. “Ka Ktien  jong U Blei” kumta ka long ka jingkular jong ka Gospel kaba ngi shem ha ka Baibl.

`Watla phim sngewtynnad ïa kine ki dur ki dar kiba ïadei bad ka kam shipai, kaei ba kine ki jingmutdur ki lah ban hikai ïa ngi ha kajingïaleh bashisha ha ka thma bah bakhraw kaba ngi hap ban ïaleh kaba ngi dei ban kieng atiar?`