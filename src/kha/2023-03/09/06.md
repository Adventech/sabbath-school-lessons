---
title:  Ka Jingmane Ba La Pyndap Da U Mynsiem
date:   24/08/2023
---

`Ha ki Ephesos 5:18-20, u Paul u mutdur ba ki Khristan ki ialum ban mane. Kaei kaba u pyni ba ki leh ha kata ka jingmane?`

Ha ka jingpyni nia ba khadduh jong u ha ka Ephesos 5:1-20, u Paul u kyntu ia ki bangeit ban phai na kaba pyndonkam ia ka wain kaba pyntlot ia ka bor pyrkhat, pynban ban iohmad lang ia ka jingdon bad ka bor U Mynsiem. U Paul u mana ia ka ia ka jingdih buaid (lehse da ka jingshim kylliang na ki Proberb 23:31 na ka jingthoh Greek ia ka Testament Barim), kaba kdew ba u don ha ka jingpyrkhat ia ki jingmaham pyrshah ia ka jingpyndonkam ia ka kiad kumba la iohi ha ka kitab jingstad (Prov. 20:1, Prov. 23:29–35) . Ki kam bymman kiba mih na ka jingdihbuaid ka kynthup ki ktien ki ba jakhlia, ka jingbymtrei kam ka bor pyrkhat, ka jingleh khlem akor, bad ka jingmane bleithaw (Eph. 5:3–14) . Ia kine dei ban kylliang da jingmane ba pyrkhat, kaba la pyndap da U Mynsiem ia U Blei. Ka jingkyntu u Paul ban long kiba la dap da U Mynsiem ka dei u shabi ia kaba la pynwandur da ki shibun ki kyntien ban leh (Verbs) ha ka Ephesos 5:19-21 (“ka jingkren”; “kaba rwai bad kaba kynud”; “kaba ainguh”; “kaba aiti ialade”).

Hangne u Paul u pyniadei ia ka jingkyntu ban “long kiba la dap da U Mynsiem (Eph. 5:18) kum ka kynhun, ka jingtharai ia ki bangeit ki ialum ha ka jingmane ia U Blei kaba la ialam da U Mynsiem kaba pynsan ia ka jingialong kawei (Ephesos 4 ) bad kaba ieng pyrshah ia ka jingsngew marwei, ka jinglong ki nongmane bleithaw bad ka rukom mane jong ki (Eph. 5:1–18) . Ka dei ka dur jong ka jingmane ki Khristan kiba hashwa duh, ka jingiaroh ha ki sur ka synshar. La don ka jingiatainia ba ia ka balang la kha ha ki jingrwai; bad kane ka bynta, ryngkat ba ka Kolossai 3:16, ka pynioh ia ka dak ka shin ia kane ka jingkam kynti (ianujor Ki Kam 16:25, Jakob 5:13) .

Ka don ka bynta kaba “madan” ha ka jingmane, namar ha ka jingrwai, ki dkhot balang ki long kum ha kaba “lakren paralok” (Eph. 5:19 ). Wat la katta ruh, ka jingthmu ba kyrpang jong ka jingrwai iaroh ka dei u Trai, uba, kumba la kew ha ka Ephesos 5:20, ka kdew ia “U Jisu Khrist uba U Trai” (ianujor Kol 3:16). Ka jingainguh ha ka Ephesos 5:20, kaba batai ha ka jingiaiaid ka jingrwai iaroh ka Ephesos 5:19, dei ban ainguh “sha U Blei uba U Kpa ha ka kyrteng U Trai Jisu Khrist jong ngi.” Ha ka jingong “ki jingrwai ba kynja mynsiem,” ka adjective “ba kynja mynsiem” (Greek, pneumatikos ) ka pyni ia ka bynta jong U Mynsiem Bakhuid ha ka jingmane namar kane ka jingong ka batai ia ki jingrwai kiba la ialam ne la pyndap da U Mynsiem Bakhuid. Ka jingringdur u Paul ia ka jingmane ha ki por kiba ha shwa, kumta, ki pyni ia baroh lai ki dkhot ka jinglong blei kum ki nongiashim bynta.

`Kumno phi lah ban pyndonkam ia ki jingrwai jingtem jingput ban pynbha ia ka jingiashem ha ka jingmane?`