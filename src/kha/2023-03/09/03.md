---
title:  Kaba iaid kum ki khun ka jingshai?
date:   21/08/2023
---

U Paul u thoh, “Wat ai iano iano ban shukor ia phi da ka ktien thala: namar na ka bynta kine kiei kiei ka jingbitar U Blei ka wan ha ki khun ka jingbymkohnguh” (Eph. 5:6).

U Paul u la iohi ia kito kiba la leh ia bun jait ki pop khlem ka jingrem ne ka jingkylla kaba mut, “uba klim, uba leh jakhlia, bad uba ikwah lalot” (Eph. 5:5 ). U la ai ka jingkren khlem da niew shuh: Kito kiba ha U Khrist bad kiba la jied ban iashim bynta ha ka lawei ka hima jong U kim dei ban leh kum kito ki bym dei (Eph. 5:5 ). U khuslai namar ka jingmih jong ki “kyntien ba thylli”; kata ka long, ba ki bangeit kin shah shukor sha ka jingpyrkhat ba ka pop ha ka shongkha shongman kam dei kaba sang, lane wat ba kin shah khring ialade ruh sha kane ka pop (Eph. 5:6 ). Ban shah shukor, maham u Paul, ka buh jingma ia ka jingbishar jong U Blei ha ki por bakut, “ka jingbitar U Blei” kaba “wan ha ki khun ka jingbymkohnguh” (Eph. 5:6 ).

Ka jingong “ka jingbitar U Blei” ka long kaba sngew ma. Kata ka long ka jingbitar ne ka jingkhihbitar U Blei kaba kdew pyrshah ia ka jinglong briew (ianujor Eph. 4:31) . Ka dei ka jubab ba hok jong U Blei ba iaishah bad ba hok pyrshah ia ka jingmutlop ban aiti ialade sha ka pop, ym ka jingleh bieit, jong ka jingjubab bakhraw pyrshah ia ka jingleh barit. Shuh shuh, ka jingkdew ia ka jingbitar ba kynja blei bunsien ka jia ha ka nongrim jong ki jingmaham ba la pyrsad mynsiem shaphang ka jingbishar kaba wan ka jong U Blei  (nuksa Rev. 6:12–17, Rev. 16:1–16, Rev. 19:11–16) . U Blei u la maham ia ka jingbishar ka ban sa wan ka jong u—ka jingleh jong ka jingiaiei, namar ki briew hi ki long “katba kum ka rukom jong kane ka pyrthei” (Eph. 2:3 ), kiba dei ban hap ha ki jingbishar.

`Balei ba u Paul u kyntu ia ki bangeit ban ym long “kiba iashim bynta” bad kiba pop? (Eph. 5:7-10 )`

U Paul u kyntu, “iaid te kum ki khun ka jingshai” (Eph. 5:8 ) bad u bteng shuh sa kawei ka hukum: “da kaba tynjuh kaei kaba pynsngewbha ia U Trai” (Eph. 5:10 ). Ki Jentil ki wad jingsngewbha lyngba “ka jingklim, ka jingleh jakhlia baroh, lane ka jingikwah lalot” (Eph. 5:3 ). Ka thong jong u bangeit ka long kaba iapher bak lybak ym ban pynsngewbha ialade hynrei ban pynsngewbha ia U Blei. (ianujorRom. 12:1, 2 Kor. 5:9, Heb. 13:21, kiba pyndonkam ka juh ka ktien Greek,euarestos , “ba sngewbha” lane “ba pdianghun”). U bangeit u wad ban phalang ia ka jingknia jingaiti U Khrist (“iaid ha ka jingieit, kumba U Khrist ruh u la ïeit la phi, bad u la aiti noh ia lade na ka bynta jong ngi,” (Eph. 5:2 ).

`Kiei ki kat o katne ki “ktien bathyl i” kiba ha ki sngi bad ki snem jong ngi kiba ngi hap ban husiar?`