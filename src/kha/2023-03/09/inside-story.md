---
title:  Ka Jingiathuhkhanna Kaba Jia Shisha
date:   25/08/2023
---

### Ki diapers khunlung Ha Ka Thup Ki Tiar Ban Thied

_Da: Ka Amy McHenry_

Ha kawei ka step sngi pynkhreh, nga leit thied jingthied kumba ju leh man ka taiew ha ka dukan kaba hajan ha Beirut, Lebanon. U lok jong nga, u Peter, u dang thied soh apple bad ki kynja chocolate granola na ka bynta ka hiking ki Pathfinders ha kata ka kut taiew, katba nga dang thied ia ki jingbam ha iing. Ngi trei kum ki mishoneri bad hikai ia ka sobjek Biology ha Middle East Univeristy.

Katba nga kiew sha kawei pat ka mala ban thied ia ki dawai bad ki sabon, nga peit ruh ia ka lain ba buh ia ki diapers bad nga iohi ia ia iwei I briew ba I peit ia kita ki diapers. Bad nga pyrkhat halade, katno kan long kaba shitom ia ki briew kiba donkam ia ki diapers ha Lebanon. Ka ioh ka kot ka long kaba la shitom bha, ha ka jinghiar dor ka pisa Lebanon ha ki ar snem bad ka dor jong ki mar ki mata ka long kaba heh. Palat 80% ki briew ki im hapoh ka jingduk jingkyrduh.

Kynsan ka la wan ka hukum ha ka jigmut jong nga, “Thied shi song ka diapers.”

Nga la sngew kyndit ha kane ka jingpyrkhat ba kynsan. “Trai hato dei ma Me?” Nga kylli. “Balei ba ngan thied ia ki diapers? Uba rit duh na ki khun jong nga u la dap shiphew snem!”

“Thied shi song ka diapers.”

Nga la sdang ban iaid sha ka ka jingkieng ba shu iaid hi.

“Trai ngam ithuh wat ia ki briew kiba don khunlung kiba donkam ia ki diapers.”

Hynrei kata ka hukum ka nang ban jur, “Thied shisong ki diapers.”

Bad nga la leit biang sha ka jaka ba buh ia ki bad nga la duwai, “Ah Trai, ngan thied katto katne ki jainboh, bad men hap ban pyni ia nga na ka bynta jongno ki long. Ka jingheh kaba katno ngan shim?” Nga la shim ia ka jingheh kaba lai (size 3) bad nga la thied jingthied shuh.

Haba ma nga bad u lok ngi la iakynduh ha ka kali, nga la ong ia u, “Wat ym sngewkyndit lada phin iohi ia ka song ki diapers ha ka kali. U Trai u la phah ia nga ban thied ia ki. Ki dei ka jingai sngewbha, hynrei ngam pat tip iano.” Bad ngi la leit phai sha iing.

Ha ka sngi kaba bud ha iingmane, nga iohi ia u paralok uba ka lok jong u ka trei bad ki longing ki nongphetwir ha Beirut. Ngi la iakren katto katne, bad nga la kylli ia u, “Phi tharai ba ka lok jong phi kan ithuh iano iano kiba donkam diapers? U Trai u la phah ia nga ban thied katto katne mynhynnin, bad ngam shym la tip ki dei ki jong no.” bad u la kular ban kylli ia ka.

Ha kata ka janmiet nga la ioh ia ka khubor na u. “Haba nga la iathuh ia I lok jong nga ia ka khana jong phi shaphang ki diapers, I la sdang ban iam,” u la thoh. “Lashai kan leit jngoh ia ki ar ki longing kiba donkam diapers. Hato ngi lah ban wan shim ia ki mynta ka miet?”

Khyndiat por hadien katba ki ia kdup bad iakren ha jingkhang, nga la ai ha ka ia kita ki diapers kiba U Blei u la buh ha ka thup thied jingthied jong nga. Nga tip ba ka trei ryngkat bad palat 20 tylli ki longing kiba donkam ia ki diapers hynrei ki bym shym la iohlad ban thied ia ki. Mynta nga la tip ban buh ia ki diapers ha ka thup thied jingthied jong nga na ka por sha ka por.