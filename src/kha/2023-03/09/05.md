---
title:  Kaba Thied Pynkloi Ia Kaba La Tyrwa
date:   23/08/2023
---

U Paul u pynkut ia ka Ephesos 5:1-20 da ki artylli ki thup jingkyntu, Ephesos 5:15-17 bad Ephesos 5:18-20, kaba pynkut ia ka bynta da ka jingsngew hun ha ka jinglongkhuid na ki kam awria. Ka thup ba nyngkong ka sdang da ka jingkyntu, “To khmih bha te kumno phi iaid, ym kum kibym stad, hynrei kum kiba stad” (Eph 5:15 ), ia kaba la ong biang kum “to wat long phi kiba bieit, hynrei kiba shemphang kaei ka mon U Trai” (Eph 5:17 ). Hapdeng ka dei ka jingkhot jong ka jingpyndonkam “kaba siewspah ia ka por” (Eph 5:16 ).

`Pyrkhat shaphang ka jingkyntu u Paul ban im ha ka rukom kaba phalang ia ka jingstad kaba da ka jingduwai bad ka jingsngewthuh (Eph. 5:15-17 ). Kaei ka jingiapher hapdeng kaba iaid ym kum ki bym stad hynrei kum “kiba stad”? Bad ka mut aiu “da kaba siewspah ia ka por”?`

Ha ka Ephesos, u Paul u la iai pyndonkam ia ka dur pharshi na ka Testament Barim jong “kaba iaid” na ka bynta ka rukom im (Eph. 2:2, 10; Eph. 4:1, 17; Eph. 5:2, 8 ). Hangne u pyndonkam ia ka dur pharshi ban pynshlur ia ka jinglong synran da ka jingthmu. Kumba ngi dei ban “peit bha ia ka sien jam” haba ngi iaid ha ka surok ba sniew ne ka lynti bad um, ki bangeit ki dei ban “khmih bha te kumno phi iaid” (Eph. 5:15 ). Namar ba ka Ephesos 5:15 ka ia iaid ryngkat bad ka Ephesos 5:17, ngi lah ban peit hangta ia ka jingbatai jong ka jingmut kumno ban im kum ki briew kiba stad. Ngim peit shapoh ban ioh ia ka jingstad. Ban long kiba stad ngi dei ban kot sha jngai na ngi, ban “shemphang kaei ka mon U Trai” (Eph. 5:17) .

U Paul u pynshlur ia ka jinglong synran da ka jingthmu bad ka dur kaba shai. Ha ka jingong, “da kaba siewspah ia ka por” (Eph 5:16 ), u Paul u pyndonkam ia ka verbexagorazo (ianujor Kol 4:5) . Ba la ring dur na ka iew ka hat, ka dei ka jingban jur ia ka verb “ban thied” bad ka mut “ban thied pynkloi ia ka jingtyrwa” ba la tyrwa katba ngi ap ia ka jingwanphai U Khrist. “Ka por” hangne ka dei ka ktien Greekkairos , kaba batai ia ka khyllipmat jong ka kabu. Ka “por” haduh kaba kut ka dei ka por jingkular kaba ngi dei ban pyndonkam pura. Ka dei ruh ka por ba iatan namar “ki sngi ki long kiba sniew” (Eph. 5:16; ia nujor Eph. 6:13, Gal. 1:4) bad namar ba “ka jingiaid jong kane ka pyrthei” la synshar da “u syiem ka jingsynshar ka suiñ” (Eph. 2:2) .

Katba ki bangeit ki peit sha kata ka jingwanphai U Khrist, ki im ha ka por ba shitom, kata kaba u Paul u ong kaba ma hynrei kaba long ka kabu. Ki dei ban long kiba pynleit jingmut ha ka jingpyndonkam ia ka por kaba dang sah kum ki nongleit beh ia ka jingtyrwa ha ka por jingdie kaba lyngkot kaba tyrwa ha ka dor ba jem. Wat lada ngim lah ban thied ia ka jingpynim, kane ka jingringdur ka iadei bha: shim khlem pynslem ia kaei kaba la tyrwa ia ngi ha U Khrist.