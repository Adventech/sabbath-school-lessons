---
title:  Kaba Im Da Ka Jingstad
date:   19/08/2023
---

### Dkhot Baibyl ban pynkhreh ia ka Lynnong
Ephesos 5:1-20, 1 Korinth 5:1–11, Jingpynpaw 16:1–16, Kolossai 4:5, Proberb 20:1, Proberb 23:29–35, Ki Kam 16:25.

> <p>Dkhot Spel-lyndet</p>
> “To khmih bha te kumno phi iaid, ym kum kibym stad, hynrei kum kiba stad; da kaba siewspah ia ka por, naba kine ki sngi ki long kiba sniew. Naba kumta to wat long phi kiba bieit, hynrei kiba shemphang kaei ka mon U Trai” (Ephesos 5:15-17)

Ym pat da slem eh, ia uwei u bilor buh wain la tyrwa ban die lilam ha United Kingdom. Ki nonglilam ki la batai ia une u jingbuh wain kum “u jingbuh wain ba naduh ka spah snem kaba 19 na ri France,” bad ki la buh dor ia u 200 dollar. Ki arngut ki nongthied kiba stad ki la ithuh ia une u bitor wain kum uta u jingshna uba niar bha ban shem jong ki jait briew Muslim. Ka jingbuh dor ba shisha jong ki? 5 million pound (kumba 6.5 million dollar). Kaei kaba shah ia une u nongthied ban iaid bad kat kata ka jingiakren dor? Uta u nongthied u tip shaphang kane ka mar, ia kaba une u nongdie um tip: ka dor ba shisha jong une u bitor  wain.

Ha ka Ephesos 5:1-20, u Paul u pyniapher ia kaei kaba ki nongmane bleithaw bad ki bangeit ki khein dor. Ki nongmane bleithaw ki khein dor ia ka khana biria (Eph. 5:4 ), ka jingkhynwin ba la pynshit da ka wain (Eph. 5:18 ), bad ka jingiaklim (Eph. 5:3, 5 ) kum ki jingkynshew ka jingim. Kiba ngeit pat ki tip ba ka sngi ba kut jong ka jingai jingkhein kan wan, ha kaba ka dor ba shisha jong kiei kiei baroh kin long kiba shai (Eph. 5:5, 6 ). Ha ka jaka bad buh ia ka dor jong ki ha ka jingsngewbha bad jingbuaid, ki kynshew ha kiwei pat, “ha ka jinglehbha, bad ka hok, bad ka jingshisha baroh” (Eph. 5:9 ) ha U Khrist. U Paul, namarkata, u la kyntu ia ki ban thied pynkloi ia ka jingtyrwa ba la shem ha U Khrist katba ki dang im (kumba ma ngi ruh) ha ka jingkynshew ka jingim bymjukut (Eph. 5:15-17 ).

_*Pynkhreh ia kane ka lynnong na ka bynta ka Sabbaton, August 26._