---
title:  Pule Shuh Shuh
date:   25/08/2023
---

Phai biang sha ka Ephesos 5:1-20 baroh kawei, ngi iohi ba u Paul u shim ka jingieng kaba khlain pyrshah ia ka pop bad ka jingbymman, khamtam ha ka rukom jong ka awria ha ka shongkha shongman bad ka jingkren thala. Um kwah ban pdiang ia ka jingdon ka jinglong pop hapdeng ki briew U Blei. Ha ka jaka kata, u khot ia ki bangeit ha Ephesos sha ka rukom im ba kham shalor bad ban kdup ia kata ka kyrdan jong ki kum ki “ki khun baieit” jong U Blei bad kum “ki riewkhuid” (Eph. 5:1-10 ). U nud ban ngeit ba haba ki Khristan ha ka kynhun ki leh kumta, ki pynshai ia ka jingshai sha kaba dum, ki khring ia ki paramarjan jong ki na ka rukom im ba pynjot ia ka lade sha ka jingaiei bad jingshisha U Blei (Eph. 5:11-14 ).

U Paul u mutdur ia ka balang, ba la pynkhlain da ka jingaiti ba la pynthymmai ban “iaid kum ki khun ka jingshai” katba ki nang ap ia ka jingwan U Khrist (Eph. 5:8; peit ruh Eph. 5:15, 16) bad ba la kyrkhu da ka jingdon U Khrist (Eph. 5:14) , ban ialum lang ba ia mane. Katba ia ki la ai mynsiem da kata ka jinglong “kum ki khun baieit” U Blei bad da ka jingiap U Khrist ia ki (Eph. 5:1, 2) bad ba la pyndap da U Mynsiem (Eph. 5:1, 2) ia ka jingiamane lang jong jong ki la pynlong da ka bor bad ka jingkmen katba ki rwai lang ki jingrwai iaroh ia U Trai jong ki, U Jisu Khrist, bad sha U Blei U Kpa. Da ka jingbat skhem ia ki jingshisha ka bneng, ki ia lehkmen ia ka jingkyrmen jong ki ia ka lawei, ia kaba la pynsuhthied ha kaei kaba U Blei u la leh, u leh, bad un sa leh lyngba U Jisu Khrist U Trai jong ki (Eph. 5:18–20) .

Haba sngewthuh kumne, kane ka bynta ka long palat ban ia ki hukum shaphang ka jingim Khristan. Ka kylla long ka jingkhot ha ka jingiadei bad ka jingithuh ia ki Khristan, ka jingaiti, ka kynhun, bad ka jingmane ha ki sngi ba khadduh, ka jingkhot sngewbha ka jingisynei ban “thied pynkloi ia ka jingtyrwa” ba la tyrwa ha ki sngi haduh ka jingwan U Khrist (Eph. 5:16) .

**Ki Jingkylli ban ia Puson**:

`Ha ka jingialeh mynta bad ka kolshor kaba pur sted kaba ialap ia ka dor jong ka, man la ka sngi ha ka shisnem lyngba ki lad pathai khubor, kumno ki bangeit kin kam kynti ia ka jinghikai ba kham halor jong u Paul?`

`Kaei ka lad kaba ki bangeit ha kine ki sngi kin pyntrei kam ban “tynjuh kaei kaba pynsngewbha ia U Trai” (Eph. 5:10) bad ban “shemphang kaei ka mon U Trai” (Eph. 5:17)?`

`Lehse don kiba lah ban ong ba ka jingkhang U Paul pyrshah ia kaba kren shaphang jingawria hapdeng ki bangeit (Eph. 5:3, 4) ka mut ba ngim dei ban leh eiei bad ki kam kiba shaphang ka jinglong awria. Balei ba kata kadei ka jingpynkut nia bym iahap?`

`Ha kano ka rukom ba ka imlang sahlang ha kine ki sngi ka phalang ia ka jingiasyriem ha ki jingleh ki nongmane bleithaw ia kiba u Paul u ialeh ha ki por jong u?`