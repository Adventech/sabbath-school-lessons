---
title:  Pule Shuh Shuh
date:   07/07/2023
---

Hato ka Ephesos 1:3–14 ka hikai ba u Blei u la rai lypa ia ka lawei jong u khun bynriew, da kaba rai lypa katto katne sha ka jingim bymjukut bad kiwei sha ka jingiap? Bun ki briew, sngewsih, ki ngeit ia kane. Watla katta ngin peit ia kine ki jinghikai:

1\. Ha kine ki dkhot, ia ka kamram jong ka jingrai lypa u Khrist, naduh ka jingjied bakynja blei ban tingkhun ia ngi ka jia “lyngba u Jisu Khrist” (Eph. 1:5, ESV) lane “ha U” (Eph. 1:4, 11). Kane ka pyni ba ka jingjied jong u Blei bad ka jingrai lypa la ai tang ha kito kiba jied ban ngeit ha u Khrist ym dei ka jingjied iano iano dei ban pyllaitim bad iano iano ban pynjot wat hashwa ka ba yn kha ia ki. Ka rai jong u Blei ka long ka jingleh bniah, ka jingrai lypa, bakynja blei tang ha kito kiba ngeit ha U Khrist.

2\. Ephesos 1:3-14 ka kynthup ia ki kyntien ka jingiadei kaba skhem shaphang ka kam jong ka jingpynim u Blei. U Blei u dei “U Kpa,” bad ngi long ki khun “ ba la tingkhun” da U (Eph. 1:3–5), uba iohpdiang ia ki jingkykhu jong u ha ka jingthew bym lah kheiñ shuh (Eph. 1:8). Ngi dei ban sngewthuh ia ka kyntien jong ka jingjied u Blei bad ka jingrai lypa ha ka jingshai jong kane ka jingiadei kaba jan. U Blei um long jngai, u nongbishar ubym don jingsngew uba pynlong ia ki hukum na jngai hynrei u long uba Kpa jong baroh ki khun jong U (peit Eph. 3:15).

3\. U Blei u burom ia ka jingjied u briew kumba la pynpaw ha Ephesos 1:3–14 (Khamtam Ephesos 1:13, ha kaba ia kiba “ iohsngew” bad “ kiba ngeit” la bishar ba ki long kiba donkam), ha kiwei pat ki bynta jong ka shithi (Eph. 2:8, Eph. 3:17, Eph. 4:1–6:20, baroh na kine ki ban jur ia ka jingdonkam jong ka jingjied bad ka jingngeit,) bad ha kiwei pat ki dkhot ha ka Testament Bathymmai ( nuksa, 1 Tim. 2:4, Ki Kam 17:22–31). Lane, kumba ka Ellen G. White ka pynpaw: “Ha jingaisngewbha kabym lah ban ianujor jong u Khun jong U, U Blei u la pynroi ia ka pyrthei baroh kawei da ka sawdong sawkun jong ka jingaiei kumba ka lyer kaba shisha kaba her kylleng ka pyrthei. Baroh kiba jied ban ring mynsiem ia ka mariang kaba ai jingim kin im bad san ha jingsan jong ki briew, shynrang ba kynthei ha U Khrist.”—Steps to Christ, p. 68.

**Ki Jingkylli ban ia Puson**:

`Kiei ki jingiasaid ba phin pyndap nalor kito ki jinghikai haneng kiba kyrshan ia ka jinghikai ba u Blei um shym la shim bad jied hashwa ba ia ngi yn thaw iano ba yn pynim bad iano yn pynjot?`

`Ka jingjied jongno kaba rai lada ia u briew un ioh ne um ioh ia ka jingpynim jong u Jisu?`

`“Ha uba ngi ioh ka jingsiewspah da ka snam jong u, ka jingmap ia ki jing-palat jong ngi, katba kum ka jingkynrei ka jingaiei jong u” (Eph. 1:7). Kumno kane ka dkhot ka pynpaw ia ka jingshisha jong ka jingpynim tang da ka jingneit ba ym dei ka jingleh ia ki hukum?`