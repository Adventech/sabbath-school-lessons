---
title:  Kaba im ha ka jingiaroh ia ka burom jong U 
date:   05/07/2023
---

> <p></p>
> “Ha Uta, ha uba la pynlong ia ngi ruh ka bynta, ba la lah thung lypa ia ngi katba kum ka jingthmu jong Uta uba trei ia kiei kiei baroh katba kum ka jingpyrkhat ka mon jong u; 12 Khnang ba ngin ioh long ka jingïaroh ia ka burom jong u, ma ngi kein kiba la kyrmen ha U Khrist mynshuwa;” (Ephesos 1:11-12)

Ki riewngeit ha Ephesos ki imat kumba kim lah shuh ban sngewthuh shuh, ki dei kiei kum ki Khristan” ki la “duh jingkyrmen” (peit Eph. 3:13). Kaba iahap ba kaei kaba u la pynskhem kham hashwa (Eph. 1:3–5), u Paul u angnud biang ban pynim pat ia ka kyrteng jong ki kum ki Khristan. Ki riewngeit kim dei ki langkñia jong ki rai ba shu jia ryngkhat, ba la tehlakam da ki bleithaw lane ki bor jong ki blei khlur. Ki dei ki khun jong u Blei (Eph. 1:5) bad ki lah ban rung sha kiba bun ki jingkyrkhu lyngba u Khrist ha ka nongnrim jong ka jingiasyllok kaba jylliew bad ki rai ba bymjukut jong u Blei. Ka dei ka jingthmu, ka jingsylla, bad ka mon (Eph. 1:11) kaba trei ha ka jingim jong ki kaba iahap bad ka plan kaba iar jong u Blei ban pyniatylli ia kiei kiei baroh ha U Khrist (Eph. 1:10). Ki lah ban don ka jingshniah kabym lah pynkhih shuh ha ka nongrim ba ki ieng hakhmat u Blei bad ha ka jingtrei lehnohei jong ki jingkyrkhu ba u la ai. Ka jingim jong ki ka dei ban pyrta jam ia ka khubor jong ka Ephesos 1:3–14: Long ba la kyrkhu ia u Blei bad ia u Kpa jong u Trai Jisu Khrist!

`Ianujor ia ki jingpyndonkam ia ka jinghikai jong “ka jingioh pateng” ha Ephesos 1:11, 14, 18. Balei tharai kane ka jinghikai ka long kaba donkam ia u Paul?`

Hato phi la iohpdiang ia ka jingioh kynti na ka daw jong ka jingkhlad noh jongno re jongno? Lehse uba haïïng hasem u la iehnoh ha phi ia ka jingkynshew lane ka pisa ka tyngka. Ha ka jingpeit jong u Paul namar ka jingiap jong u Jisu, ki Khristan ki la iohpdiang ia ka jingioh pateng na u Blei (Eph. 1:14) bad ki la kylla long ki “ jingiohkynti” ha u Blei (Eph. 1:18). Ha ka Testament Barim, ia ki briew jong u Blei la ju mutdur kum ki “nongioh kynti” jong U, lane ka jingiohpateng (Deut. 9:29, Deut. 32:9, Zech. 2:12). Kane ka jingsngew shaphang ka jingkylla long ki nongioh kynti jong u Blei ka shai ha Ephesos 1:18 bad ka lah ban long ka jingmut jong ka kyntien ha Ephesos 1:11, bad kumjuh (ia kaba lah ban batai, “Ha U ngi la kylla long ki nongiohpateng”). Kum ka bynta ba hapdeng jong ka nam Khristan, u Paul u angnud ba ki riewngeit kin tip ia ia ka dor jong ki ia u Blei. Kim shym la ioh tang ka jingioh pateng na u Blei (Eph. 1:14, Eph. 3:6; ianujor Eph. 5:5), hynrei ki dei ki nong kynti jong u Trai.

`Kaei ka jingiapher hapdeng kaba trei ban ioh eiei bad kaba ioh pateng khlem da trei eiei? Kumno kane ka jinghikai kan iarap ia ngi ban sngewthuh ia kaei ba la ai ha ngi ha u Jisu?`