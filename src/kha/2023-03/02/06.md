---
title:  'U Mynsiem Bakhuid: Ka shap bad ka down payment'
date:   06/07/2023
---

`Ha ki Ephesos 1:13, 14, u Paul u iathuh lyngkot ia ka jingiathuh-khana shaphang ka jingkylla jong u sha ki nongpule jong u. Kiei ki mawjam ha kata ka jingiathhuhkhana?`

Ha ka jingwad bniah ia ka jinglong bakongsan jong u Mynsiem Bakhuid uba trei ha ka jingim jong ki riewngeit, u Paul u pyndonkam ar tylli ki dur, lane ki pharshi, na ka bynta u Mynsiem. Nyngkong u ianujor ia u Mynsiem kum “ka Shap,” ka jingithuh ia ka jingshonshap jong ka jingdon ryngkat u Mynsiem ha ka por jong ka jingkylla bamut. Ha ki por mynhyndai, ia ki shap la pyndonkam ha kiba bun rukom: ban pynskhem ia ki sla kopi jong ka ain bad ka soskular, ban pynskhem ia ka jingthoh kaba bha (e.g., Ezek. 28:12), lane sakhi ia ka jingsiew pisa (nuksa., Jer. 32:10–14, 44), ka jingiateh soskular, ki shithi (e.g., 1 Kings 21:8), ka kot sam jaka puta, bad ka jintigkhun. Ka jingshonshap ha ka mar, ka shap ka pynnbna ia ka jinglongtrai bad ka jingiada. Ka jingdon jong u Mynsiem Bakhuid ha ka jingim jong ki riewngeit ka pyni ba ki long ki jong u Blei bad ka iathuh ia ka jingkular jong u Blei ban iada ia ki ( ianujor Eph. 4:30). Ia ki la “shon Shap ia phi da U Mynsiem Bakhuid ka jingkular” (Eph. 1:13, ESV).

“U Paul u kren shai ba ha ka khyllipmat ba u ne ka ai ia la ka jingim sha u Jisu bad ngeit ha U, U Mynsiem Bakhuid u shonshap (Greek verb: sphragizō) ia u ne kata ka riewngeit ha U Khrist na ka bynta ka sngi jong ka jingsiewspah. Ka jingpyllaitluid kaba phylla bad ka jingshisha kaba skhem! U Mynsiem jong u Blei u buh dak ia ki nongbud u Jisu da ka shop jong ka jingpynim ha ka por ba ki ngeit nyngkong”—Jiří Moskala, “Misinterpreted EndTime Issues: Five Myths in Adventism,” Journal of the Adventist Theological Society, vol. 28, no. 1 (2017), p. 95.

Ka dur kaba ar ba u Paul u pyndonkam na ka bynta u Mynsiem Bakhuid ka dei ka “ ka karanti”. U Mynsiem Bakhuid u dei ka karanti jong ka jingiohpateng jong ngi, da ka jingkhmihlynti sha ka por ynda haba baroh ki jingiohpateng yn sa ai lut ( ianujor 2 Kor. 1:22, 2 Kor. 5:5).

Ka kyntien “karanti” (arrabōn) ka dei ka kyntien Hebru ha ka jingshim ram ia kaba la pyndonkam paidbah lane Koine Greek ha ka por jong ka Testament Bathymmai ban pyni “ ka jingsiew installment ka banynkong,” “ ka deposit,” lane “ ka down payment” kaba dawa ia u nongsiew ban dang hap ban siew shuh shuh.

Peit thuh ki riewngeit kim siew ia kane ka down payment hynrei iohpdiang ia ka na U Blei. Ka jingkordor jong ka jingdon u Mynsiem Bakhuid ha ka jingim ki riewngeit, ong u Paul, ka dei ka instalment kaba nyngong jong ka jingiohpateng ba pura jong ka jingpynim ne jingsiewspah bad kaban wan lang ha ka jingwanpat u Khrist. Ka kamram jong ngi ka long ban pdiang da ka jingsngewnguh bad ka dohnud kaba aiti lut ia kaei kaba la tyrwa ha ngi ha u Jisu.