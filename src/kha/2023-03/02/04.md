---
title:  Ka jingthmu bakhraw U Blei, Ka jingthmu kaba shongpdeng ha U Khrist
date:   04/07/2023
---

`Kaei ka “jingthmu u Blei na ka bynta ka ïa kaba dapbiang,” bad katno khraw ka lah ban kot? Eph. 1:9, 10.`

U Paul u pyndonkam lai ban batai ia ka jingthmu jong u Blei. Ka dei (1) “ka jingmaian jong ka mon jong U” (2) “ ka jingthmu jong u,” bad (3) ka jingthmu na ka bynta ka ia kaba biang” (ESV). Kaei ka jingthmu ba halor tam, bad bakut jong u Blei? Ban pyniatylli ia kiei, bad ia baroh, ha u Jisu.

Ka kyntien ba u Paul u pyndonkam ban batai ia ka plan ka long kaba itynnad (Greek, anakephalaiōsasthai), ban “pynlumlang” ia kiei kiei baroh ha u Khrist. Ha ka rukom kheiñ jingkheiñ mynhyndai, phi lah ban thoh lut ia ki jingkheiñ, bad ai ia ka jingkheiñ khyllum (total) ha jrong. U Jisu u lamkhmat ia ka jingthmu bakhatduh jong u Blei, ka plan ha ka sngi bakhatduh. Ka jingthmu kaba shong pdeng ha U Khrist la saidur “ hashwa ka jingpynlong ia ka pyrthei” (Eph. 1:4) bad ka long kab iar haduh katta katta bad kynthup ia baroh ka por (“ ka jingdap biang jong ki ia” NKJV) bad ka jaka ( “ baroh kiei kiei… kiei kiei ha bneng bad kiei kiei ha khyndew”, ESV). U Paul u pynbna ia ka jingiatyllu ha U Khrist kum ka thong kaba khraw bad bakynja blei na ka bynta ka pyrthei bneng salonsar.

Ha ka jingiakren shaphang “ka jingthmu ba dap biang ki ia” jong u Blei (Eph. 1:10, ESV), U Paul u iasam ia ka matpdeng kiban iathaiñ lyngba ka shithi. U Blei u sdang ia ka jingthmu jong U ban pyniatylli ia kiei baroh, da kaba suhthied ha ka jingiap, ka jingmihpat, ka jingrong sha bneng, bad ka jingkyntiew jong u Jisu (Eph. 1:15–2:10), da kaba tei ia ka balang bad pyniasohlang ia ki bynta bapher bapher jong ka jaitbynriew, ki Jiw bad Jentil (Eph. 2:11– 3:13).

Ha kane ka rukom, ka balang ka ai dak ia ki bor bymman ba ka jingthmu jong u Blei ka urlong bad ka jingsynshar ba pynsaphred jong ki kan sa kut (Eph. 3:10). Kumba ka Baibl ka ong: “naba uta u Ksuid u la leit hiar ha phi, uba don ka jingbitar bakhraw, naba u tip ba u don tang khyndiat por.” (Jing. 12:12).

Ka bynta kaba khatduh jong ka shithi u Paul ka sdang da ka jingkhot bashitrhem sha ka jingiatylli (Eph. 4:1–16) bad ka bteng da ka jingkyntu kaba jrong ban kiar ia ki jinglong kiba lah ban pynjot ia ka jingiatylli, hynrei ban tei ia ka jingialong shitylli bad ki para bangeit (Eph. 4:17–6:9). U Paul u pynkut da ka dur kaba ktik jong ka balang kum ka kynhun shipai ba iatylli, ka jingiashimbynta da ka jingshlur ha kaba wanrah ia ka jingsuk ha ka kyrteng jong u Khrist (Eph. 6:10–20).

`Kumno phi lah ban pyrto bad lehkmen ba ka jingsiewspah kaba phi la mad ha u Khrist Jisu ka dei shibynta jong kaei kaba sar lyngba bad kaba khraw, ka bynta bakongsan jong ka plan ba bniah bad bakhraw tam ban pyniatylli ia kiei kiei baroh ha u Khrist?`