---
title:  Ka jingsiewspah kaba remdor, Ka jingmap ei kaba shlei
date:   03/07/2023
---


Ka pop ka la long kaba dum, ka bor kaba synshar donbor ia ka jingim jong ki ki nongsngap u Paul. U Paul u batai ba kham mynshwa ka jinglong jong ki ka long kum ki kiba iap- “ iap ha ka jingryngkang bad ki pop” (Eph. 2:1, NKJV) hynrei kiba “dang iaid” lane im kumba u Soitan u hukum ia ki (Eph. 2:1–3). Ba la teh mraw sha ka pop bad u Soitan, kim shym la don ka bor ban pynlaitluid ia lade. Ki donkam ia ka jingpyllait. U Blei u la leh ia kata lyngba ki kam ka jongaiei jong U ha U Khrist, bad u Paul u lehkmen ia ar tylli ki jingkyrkhu bathymmai jong ka jingaiei u Blei ha ka jingim jong ki riewngeit: ka jingsiewspah bad ka jingmapei

`Pule Ephesos 1:7, 8. “Ka Jingsiewspah” ka dei ka jinghikai kaba la pyndonkam bunsien ha ka Testament Bathymmai. Ianujor ia ka jingpyndonkam jong kane ka jinghikai ha Kolosai 1:13, 14; Titos 2:13, 14; and Hebru 9:15. Kiei ki matpdeng ba kine ki dkhot ki ai kaba ia syriem bad Ephesos 1:7, 8?`

Ka kyntien Grik ia ka “Jingsiewspah” ha Ephesos 1:7 ka dei apolutrōsis, kaba pyndokam tynrai na ka jingthied ia ka jinglaitluid u mraw lane lane kaba siew ban pyllait ia u mraw. Lah ban iohsngew ia ka sur jingpyrta die ia ka mar khaii jong u bad ki kynjri kiba teh ia u mraw ha ka jingleh tohmet. Haba ka Testament Bathymmai ka batai shaphang ka jingsiewspah, ka pynphalang ia ka dor kaba rem ban pyllaitluid ia ki mraw.

Ka jinglaitluid jong ngi ka wan da ka dor kaba rem: “ha uba ngi ioh ka jingsiewspah da ka snam jong u” (Eph. 1:7). Ka jinghikai jong ka jingsiewspah ka lehkmen ruh ia ka jingaiei basbun jong u Blei ha kaba siew ia ka dor barem jong ka jinglaitluid jong ngi. U Blei u ai ha ngi ia ka jinglaitluid bad ka burom. Ngim long shuh ki mraw “Ban long ba la siewspah ka long ban leh ia u kum ia u briew, ym kum ka mar ka mata.”—Alister E. McGrath, What Was God Doing on the Cross? (Grand Rapids, MI: Zondervan, 1992), p. 78.

Peit thuh bha ia ka jinghikai ba u Blei u siew ia ka bainong jong ka jingsiewspah sha u Soitan ka dei ka jinghikai jong ki pateng jong ki yrta pdeng, kim long ki jinghikai ka baibl. U Blei um shym la shahram ne siew eiei ia u Soitan.

Ka jingkyrkhu jong ka Kalbari ka kynthup ruh “ka jingmap ia ki jing-palat jong ngi” (Eph. 1:7). Ha ka diengphna, u Khrist u shim ia ka bainong jong ka pop jong ngi, jong ka mynnor bad ka lawei, “pyndam noh ia ka kot jingkular ba la thoh ha ki niam ki rukom kaba la ialeh pyrshah ia ngi” (Kol. 2:14). Ha ka jingtrei ia kane ka kam jong ka jingsiewspah bad jingmap lyngba u Khrist, u Blei u trei kum u Kpa uba sbun, da ka “ jingkynrei spah ka jingeiei jong U” ba la “ theh shlei halor jong ngi” (Eph. 1:7, 8, ESV).

`Kaei ka jingmut ba lyngba ka jingkñia ka jingpyniasuk u Khrist ia phi la map bad siewspah? Kumno lada phi sngew ba phim long kiba bitdor ban ioh ia ka? (Lehse: phim long uba bitdor; kata kein ka dei ka jingthmu jong ka diengphna)`