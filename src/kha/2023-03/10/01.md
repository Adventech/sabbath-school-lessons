---
title:  'Ki Tnga Shynrang bad ki Tnga kynthei: Ryngkat lang ha ka Diengphna'
date:   26/08/2023
---

### Dkhot Baibyl ban pynkhreh ia ka Lynnong
Ephesos 5:21-33, Phil. 2:3, 4; Esekiel 16:1–14; 2 Kor. 11:1–4; Jen. 2:15–25.

> <p>Dkhot Spel-lyndet</p>
> “Ki shynrang, to ieit ia la ki tnga, kumba U Khrist ruh u la ieit ia ka balang, bad u la aiti noh ia lade na ka bynta jong ka; ba un ïoh pynkhuid ïa ka, haba u la sait ia ka da ka jingsait ka um da ka ktien; ba un da ioh pynïeng ïa ka ha khmat ha lade hi, ka balang kaba donburom, kabym don kaba thohbria lane kaba sti lane kaei kaei kaba kum kita, hynrei ba kan ioh long kaba khuid bad kaba khlem jingduna” (Ephesos 5:25–27) .

Ha ka Ephesos 5:21-33, u Paul u pynieng ia ka jingmut jong ka jingpynhapoh jong ki bangeit iwei ha iwei pat (Eph. 5:21) ; bad nangta u ai jingiasyllok ia ki tnga kynthei kiba dei ki Khristan (Eph. 5:22–24) bad ia ki tnga shynrang (Eph. 5:25–32) ; bad u pynkut da ka jingban jur ia ka jingbthah ia baroh ar (Eph. 5:33) .

Ha kane ka jingiasyllok, ki nongpule Baibl ha kine ki sngi ki lah ban iohsngew ba U Khrist ba la mihpat u kren shaphang ka jingiadei jong ngi. Ia ngi la dawa ban leh haba ngi la sngewthuh ia ka Ephesos 5:21-6:9 kum ka rukom jong u Paul ban pynshisha ia ka mat pdeng bakhraw jong kane ka shithi, ka jingialongkawei, hynrei mynta ia ka longing Khristan. Katba u ai ka jingbishar ba jur jong ka jingduna ka jinglong jingman ha ka imlang sahlang jong ka jinglong ba mynshwa (Eph. 4:22) , u lehkmen ruh ia ka jingthaw thymmai (Eph. 2:15) ba la pynskhem ha kata ka jinglong baiar ryngkat bad ki jingduna ha ka imlang sahlang. Na kine ki jingpynwandur, ki bangeit ki pyni ba ka bor ba thymmai, U Mynsiem Bakhuid (Eph. 2:22; Eph. 3:16; Eph. 5:18–21; Eph. 6:17, 18) bad ka jinglong bathymmai ha U Khrist (Eph. 4:13, 15, 20–24, 32; Eph. 5:2, 10, 17, 21–33) la pyllait, kaba kdew sha ka jingpyndep ba khadduh ia ka jingthmu U Blei ia ki briew jong U bad ka pyrthei.

_*Pynkhreh ia kane ka lynnong na ka bynta ka Sabbaton, September 2._