---
title:  Ka Jingiasyllok Sha Ki Tnga Kynthei Khristan
date:   27/08/2023
---

U Paul u sdang da ka bynta ba pyniasoh (Ephesians 5:21) kaba pyniasoh ia ka Ephesos 5:1–20 bad Ephesos 5:22–33, ha kaba u ialap ia ki dkhot balang ban pynhapoh iwei ia iwei (ianujor Markos 10:42–45; Rom. 12:10; Phil. 2:3, 4) . Ki bangeit ki dei ban leh na “ka jingsheptieng ia U Khrist” (Eph. 5:21) , kaba nyngkong na kiba bun kiba u Paul un pynithuh ia ka jingiadei bad U Khrist kum kaba donkam eh bad ba paw ia ki bangeit.

`Kaei ka jingmut jong u Paul da ka jingkyntu ia ki dkhot balang bad pynhapoh iwei ia iwei? Kumno ngin sngewthuh ia kane ka jingmut? Eph. 5:21.`

U Paul u khot sngewbha ruh ia ki tnga kynthei Khristan ban pynkohnguh “ha ki tnga la ki jong hi, kumba ha U Trai” (Eph. 5:22) , kaba pynshai ba u batai ia ka jingpynhapoh jong ki tnga kynthei sha ki tnga shynrang jong ki (peit ruh 1 Pet. 3:1, 5) . Haba u Paul u ong ba ki tnga kynthei ki dei ban leh “kumba ha U Trai,” hato ka mut ba ka dei ban pynhapoh ha u tnga jong ka kumba u dei U Khrist; lane hato u mut ba U Khrist u dei u ba shisha bad ba haklieh jong ka jingthmu ha ka jingpynkohnguh?

Ha ka jingpeit ia ka Ephesos 6:7, haba ia ki mraw la ong ban shakri “kum ha U Trai, te ym ha ki briew,” bad Kolossai 3:18, ha kaba ia ki tnga kynthei la ong ban pynhapoh ha ki tnga shynrang jong ki “kumba dei kein ha U Trai,” kane ka bynta ba ar dei ban shim. Ki tnga kynthei ki dei ki bangeit kiba ha kaba khadduh ki dei ban burom ia U Khrist ban ia u tnga.

Ha baroh ar ki Kolossai bad Ephesos, U Khrist—bad tang U Khrist—uba la ithuh kum U Khlieh ka balang, kaba long ka met jong u (Eph. 1:22, Eph. 5:23, Col. 1:18): “kumba U Khrist ruh u long U Khlieh ka balang, haba u long hi U Nongpynim ïa ka met” (Eph. 5:23) . Da ka jingpynianujor, u tnga u long “u khlieh jong ka tnga” (Eph. 5:23) , da ka jingiaineh jong ka balang ha U Khrist kaba long ka dur pharshi ia ka jingiaineh ka tnga ha u tnga. Kane ka bynta ka ka tharai ia ka jingshongkha shongman ba ieit, ba suidniew, bad ym kabym trei kam. Ym dei ban batai ia kane ka dkhot ka ban ailad ia ka jingleh bor ha iing.

`Ha ka jingshai jong kaei kaba ngi dang shu pule, balei ba kane ka jingiasyl ok harum ka long kaba donkam ban kynmaw? Lada u tnga “u long uba bym don akor, bym jemnud, uba huri hura, ba khwan lade, ba khor, ba leh jubor, wat shah ba un pynmih ia ka kyntien ba u tnga u dei u khlieh jong ka tnga, bad ba ka dei ban pynhapoh ha u ha kiei kiei baroh; namar u um dei U Trai, um dei u tnga ha ka jingshisha jong ka jingpyndonkam ia kata ka ktien. —El en G. White, The Adventist Home , sla 117.`