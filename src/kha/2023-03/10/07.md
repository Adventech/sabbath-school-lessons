---
title:  Pule Shuh Shuh
date:   01/09/2023
---

Ellen G. White, “Responsibilities of Married Life,”Testimonies for the Church , vol. 7, sla. 45–50, bad “Mutual Obligations,”The Adventist Home , sla. 114–120.

Ka Ellen G. White ka iai kyntu ia ki shijur ban phai na ka jingpyrshang ban leh trai khlieh iwei ia iwei pat: “Wat pyrshang ban pynbor iwei ia iwei ban ioh ia ki jingkwah jong phi. Phim lah ban leh ia kane bad pynneh pynsah ia ka jingiaieit. Leh sbun, iaishah, pyrkhat ia ka jingdonkam kiwei, bad leh donakor.” –The Adventist Home , sla. 118.

Ka kynthoh beit ha ka ka jingbatai bad jingpyndonkam ia ka Kolossai 3:18 (bad Eph. 5:22- 24 ): “La ju kylli ia ka jingkylli bunsien, ‘hato ka tnga kam don bor halor lade?’ Ka Baibl ka ka kren shai ba u tnga u long u khlieh jong ka iing. ‘ki tnga kynthei to pynhapoh ialade ha la ki tnga.’ Lada kane ka jingpyni ka kut hangne, ngi lah ban ong ba ka kyrdan jong ka kynthei kam long kaba lah ban pynmih ia ka jingbishni. . . . Bun ki tnga ki sangeh ha ki kyntien, ‘ki tnga kynthei to pynhapoh ialade,’ hynrei ngin pule ia kaba kut jong kane ka juh ka jingpyni, kaba ong, ‘ kumba dei kein ha U Trai’ [Kol. 3:18] . U Blei u dawa ba ka tnga kan buh ia ka jingsheptieng bad burom ia U Blei hashwa jong ka man ka por. Ka jingpyndem kaba baroh dei ban pynlong tang ha U Trai Jisu Khrist, uba la thied ia ka kum ka khun jong u da ka dor ba bymjukut ka jingim jong u. . . . Don uwei uba ieng kham halor ban ia u tnga ha ka tnga; u dei U Nongsiewspah jong ka, bad ka jingpyndem jong ka sha u tnga ka dei ban pynlong kumba U Blei u la bthah—‘kumba dei kein ha U Trai,’ ”—The Adventist Home , sla. 115, 116.

**Ki Jingkylli ban ia Puson**:  

`Mutdur ba don ba pyni nia ba ka Ephesos 5:21-33 ka long ka bynta kaba la rim bad kam kren shuh ia ka jingiadei ki Khristan namar ka pynbor ia ka rukom jingiashongkurim kaba pynleit jingmut ha ka bor bad jingleh trai khlieh u tnga. Kumno phin jubab? Kiei kiba donkam na kato hi ka bynta kiban iarap ia ka jubab jong phi?`

`Kaei lehse ka jingiasyllok u Paul ha ka Ephesos 5:21-33 ka don ban tyrwa sha kito kiba shem ialade ha ka jingialeh bad jingeh ka jingadei ha ka jingiashongkurim?`

`Katto katne na ki Khristan ki pyni nia ba ka jingiathuhkhana jong ka jingpynlong ha ka Jenesis 1 bad 2 ka dei tang ka dur pharshi bad kam iajan sha ka jingpyni ia kaei kaba la jia, kaba da ki billion snem ka jingtrei suki ka jinglong hi. Kaei ba ka jingpyndonkam u Paul ia kane ka khana ka hikai ia ngi shaphang kumno ba u shim ia ka kum ka jingjia kaba shisha?`

`Pynlut por ha ka mat “kawei ka doh.” Kumno kane ka lah ban iarap ia ngi kham bha ha ka jingsngewthuh jingkyntang ka jingiashongkurim bad balei ba ki shijur ki dei bad leh kat lah kat iai ban iada ia kane ka jingkyntang?`