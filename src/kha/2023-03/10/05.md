---
title:  Ieit Ïa Ki Tnga Jong phi Kumba Phi Ieit Ialade
date:   30/08/2023
---

`Kaei ka jingpyninia ba thymmai ba u Paul u pyndonkam ban pynshlur ia ki tnga shynrang ban pyni ia ka jingieit ba jem sha ki tnga jong ki? Eph. 5:28-30.`

Ki ain ki kyndon u Paul ia ka longiing Khristan (Eph. 5:21-6:9) ka pyni ia ka nongrim jong ka imlang sahlang bad don ka jingialeh. Ha ka Ephesos 5:28-30, u Paul u kren ha u tnga uba, bud ia ka jinglong jingman kaba jia na ka por sha ka por, u lah ban “isih ia la ka jong ka met” (see Eph. 5:28, 29) , kiba leh bein bad ba shoh ia ki tnga kynthei. Ha ka pyrthei Roman bad Greeek ha ki sngi u Paul, ka bor kaba kutkum ka ain jong u “kpa jong ka iing” ka long kaba iar. U lah an shim jur eh, ne wat ban pyniap ia ka tnga, ki khun bad ki mraw bad kane baroh ka dei hapoh ka hok jong u kat kum ka ain.

Ha ka Ephesos 5:25-27, u Paul u la batai bniah ia ka nuksa ba ha khlieh eh jong ka jingieit, ka jingieit U Khrist ia ka balang, kaba tyrwa ia ka jingpyni nuksa kaba pher ia u tnga. Mynta, shwa ban ai ia ka jingpyninia ba thymmai, u kdew biang sha kata ka nuksa bakhraw, da kaba khot ruh ia ki tnga shynrang Khristan ban jubab “kumba ia ki’(Eph. 5:28) kumba U Jisu, uba “u la aiti noh ia lade” na ka bynta ka nongleitkurim jong u, ka balang, bad u iai don ha man ki jingdonkam jong ka (Eph. 5:25–27) . U Paul u buh ka jingiakop ha ki tnga shynrang Khristan ban phai na ki jingleh jong kiba ha ki sngi jong ki bad ban wad ia kaban pyniadei ia ka jingieit U Khrist.

Ha ka Ephesos 5:28-30, u Paul u ai shuh ia ka jingpynshongnia bathymmai ban kyrshan ia ka jingieit ki tnga shynrang ia ki tnga kynthei: ka jingieit ialade. U Paul u tyrwa ia ka jingkren kaba shisha: “ym ju don mynno mynno uba la isih ia la ka jong ka met.” Ki tnga shynrang kim ju pynshitom ia la ka jong ka met lane ba shoh ia la ki jong ki met. Pynban, ki “bsa bad sumar” ia ki (Eph. 5:29) . Ha ka jingtyrwa ban pynduh ia ka jinglong ba khor bad ba leh jubor pyrshah ia ki tnga kynthei Khristan, u Paul u khot sngewbha ia u tnga Khristan ban ithuh ialade bad ka tnga. Phi long kawei bad ka tnga jong phi, pyni nia u Paul, ba ka jingpynshitom ia ka kam iapher na kaba pynshitom ialade, bad kiba bun hi ki briew ha ki jingpyrkhat ba shai jong ki kin ym leh ia kata.

Haba phai sha ka nuksa U Khrist, u Paul u pyni ba U Khrist hi u pynleh ia ka jingieit bajem ialade ha kaba pyni jingieit ia ki bangeit kiba long “Ka met jong u” (Eph. 5:29, 30) . Pynwandur ia ka jinglong jong phi pyrshah ia ka tnga jong phi, ong u Paul, ha ka rukom ba phi pynleh ialade, bad kumba U Khrist u la leh ia phi.

`U Paul u kren ia ka nuksa jong U Khrist sha baroh ar ki tnga kynthei bad ki tnga shynrang. Kaei kaba phi lah ban nang na U Jisu shaphang kaba ieit ia kito kiba ha ka i ng jong phi hi?`