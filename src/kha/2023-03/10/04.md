---
title:  'Ka Balang Kum Ka Nongleit Kurim U Khrist: Bynta 2'
date:   29/08/2023
---

`Kumno u Paul u pyndonkam ia ka jingmut jong ka jingiathoh shongkurim ka por hyndai kum ka jingkyrpad sha ki Khristan ha Korinth? Mynno ba kane ka jingpyni ka mih? (2 Korinth 11:1-4).`

Da kaba pyndonkam ia kawei ka bynta ba khadduh bad ba donkam ka jingiathoh shong kurim ki por hyndai, ha ka Ephesos 5:25-27 u Paul u pyni ia U Khrist kum uta uba:(6) aiti ia ka nongleitkurim  sha lade hi! . Ha ki por hyndai ia ka nongleit kurim yn ai da u synran, ki synran, ne u kpa jong ka. Ym da u nongleitkurim! Hangne, wat la katta ruh, u Paul tharai ba U Jisu u pyni ia ka balang kum ka nongleitkurim shalade hi.

U Paul u pyndonkam ia ki jingleh jong ka jingiathoh shongkurim ban pyni ia ka jingiadei U Khrist sha ka balang ha ka rukom kawei hadien kawei kumba la pynpaw:(1) Ka jingiateh ktien . U Khrist u tyrwa ialade na ka bynta ka balang (kum “ka dor ka nongleit kurim”) bad kumta u long ba la iateh bad ka (Eph. 5:25). (2) Ka jingpynkhreh ia ka jinglehniam ka jingiathoh shongkurim . Ka jingdon jong U Nongleitkurim ka iai bteng ha ka jingtrei jong u ban pynkyntang bad pynkhuid ia ka (Eph. 5:26). (3) Ka jingiathoh shongkurim . Ka jingdon U Khrist mynta ka long ia ka jingpynpaw ia ka nongleit kurim ha ka jingiathoh shongkurim. (Eph. 5:27). Kane ka bynta ba khadduh ka khmih sha ka jingkhawai shongkurim bakhraw ha ka jingwan phai jong U, ha kaba U Khrist uba long U Nongleitkurim, un wan bad kam kynti ia ka balang kum ka nongleitkurim bad ba un pynpaw ia ka ha lade hi (Eph. 5:27; ianujor 2 Kor. 11:1, 2; Kol. 1:21–23, 28) .

Ki jingkhawai shongkurim hyndai bunsien ki sdang da ka jingiaid ha ka por miet (peit Mathaios 25:1-13) . U nongleit bad ki nongbud jong u kin ialum ha ka iing u nongleitkurim—ka iing bathymmai ki shijur—bad ka jingleh niam bakhraw ka sdang ka jingiaiaid. Da kaba tbeh ia ki dongmusa/sharak ha ryngkat ka jingshoh ki sur jingtem ba kmen bad ka jinglehkmen, ki paidbah ia iaid sha ka iing u kpa ka nongleitkurim. Da kaba iakynduh ia ka nongleit kurim hangta ne iakynduh ia ka kynhun jong ka ha lynti, kine ki paidbah ba ia iaid kin ialam ia kine ki shijur sha ka iing bathymmai jong ki, ha kaba ki nongshah khot sngewbha kin iai sah na ka bynta ka jingkhawai kaba shitaiew, ia kaba yn pynkut da ka jinglehniam jong ka jingiathoh shongkurim ha kaba ia ka nongleitkurim yn ai ha u nongleitkurim.

Haba u Paul u pyni ba U Khrist u pyni ia ka balang ha lade hi, u kren siat jingmut sha kane ka jingiaid paidbah bad sha ka kyhllipmat jong ka jingpynithuh. Ha kaba leh kumta, u pynioh ia ka dur jong ja jingwanphai U Khrist kum ka jingiathoh shongkurim ha ka lawei, ha kaba ka jingiateh ktien kaba la slem hapdeng U Khrist bad ka balang jong u la pyndep bad ka jingiathohshongkurim la lehkmen.

`Kaei ka khubor ba ngi dei ban shim ialade na kane ka jingringdur ba kaba trei kam, ba kmen bad ba don jingkyrmen?`