---
title:  'Ka Balang Kum Ka Nongleit Kurim U Khrist: Bynta 1'
date:   28/08/2023
---

`Ianujor ia ka Ephesos 5:25-27, 29 bad ka khana jong u Esekiel 16:1-14. Kiei kiba donkam jong kane ka khana ba u Paul u phalang ha ka jingringdur jong u?`

Kumba u Paul ha ki Ephesians 5:25–27, 29 u pynwandur ia ka pharshi jong ka jingiathoh shongkurim jong ka balang bad ka jingiadei bad U Khrist, u ringdur ha ki rukom bad ki jingleh jong ki jingiathoh shong kurim mynhyndai. Ha ka jingiadei bad ka balang kum ka nongleit kurim, U Khrist u dei U Nongleit kurim ba kynja blei uba:

(1) Ieit ia ka balang kum ia la ka tnga (Eph. 5:25) . Ngim dei ban klet ba kane ka dei ka jingtrei ka dohnud ia U Jisu. U ieit ia ngi!

(2) Ai ialade kum ka dor ia ka nongleit kurim . Ha ka nongrim jong ki jingiathoh shongkurim ki por hyndai, u nongleit kurim un hap “thied” ia ka nongleit kurim da “ka dor ka nongleit kurim,” kaba bunsien ka long kaba da shibun ka spah ne ki jingdon jingem, kaba khraw haaduh katta ha kaba ka ioh ka kot ki nongkyndong ha ki por hyndai ki shah ialam ha kane ka rukom jingleh. U Khrist u la siew ia ka dor barem ia ka balang kum U Nongleit kurim jong ka namar ba U “la aiti noh ia lade na ka bynta jong ka (Eph. 5:25) . Ha ka jingwan long briew bad ha ka diengphna, u la ai ialade kum ka dor jong ka nongleit kurim.

(3) U la sait ia ka Nongleitkurim . Ka jingpynkhreh jong ka nongleitkurim ka long ka bynta ba donkam jong ki jingiashong kurim hyndai. Kumba ka long ruh kaba shisha ha kine ki sngi, ka dei ki synran bad kiba don jingiadei jong ka nongleit kurim kiba pynkhreh ia ka na ka bynta ka jinglehniam. U Paul, la katta ruh, u mutdur ba U Nongleitkurim ba kynja blei uba pynkhreh ia ka nongleitkurim na ka bynta ka jingiathoh shongkurim! Dei ma U uba pynkyntang bad ba pynkhuid ia ka, “da ka jingsait ka um” (Eph. 5:26 ), kaba lah ban dei ka jingkdew ia ka jingpynbaptist.

(4) Kren ia ka ktien ka jingshisha . Kane ka jingpynkhuid la leh “da ka ktien” (Eph. 5:26), kaba kdew sha ka ktien ka jingkular ba U Nongleitkurim ba kynja blei u kren ha ka nongleitkurim jong u, lehse ha ka nongrim jong ka jingiateh kular (ianujor Eph. 1:3–14, Eph. 2:1–10), kaba kdew ia ki jingkular U Blei sha ki bangeit ha ka por jong ka jingkylla kaba mut jong ki). Ka jingiateh kular kadei ka jingleh ki por hyndai jong ka jingiateh ktien kaba mynta, tangba ka kaba kham bun ki jingiakut, kiba kynthup ia ka jinghtoh ka jingiasngewthuh jingmut shaphang ka dor jong ka nongleitkurim (na ka liang u shynrang) bad ka dowry (ki jingdon jingem ka nongleitkurim kan wan rah sha ka jingiathoh shong kurim na ka iing jong ka).

(5) Pynkhreh bad pynitynnad ia ka nongleitkurim . Haba ia ka nongleitkurim khadduh ia wai la ai nong ha U Nongleitkurim, ka long kaba bhabriew shisha, kaba paw ha ka jingiphuh iphieng ba khlem thohbria (Eph. 5:27) . U Khrist ym tang ba u sait ia ka nongleitkurim; u pynkhreh bad u pynitynnad ia ka ruh.

`Kumno kine ki dkhot ki iarap ia ngi ban sngewthuh ia ka jingsngew U Khrist shaphang jong ngi? Balei ba ngi dei ban shem ia kane kum kaba pynsngewtynnad eh?`