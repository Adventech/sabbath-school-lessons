---
title:  Ka Nuksa Iashongkurim Jong “Kawei Ka Doh”
date:   31/08/2023
---

`Pule ia ka jingiathuh ha ka jingpynlong jong ka Jenesis 2:15-25. Kaei kaba jia ha ka khana hashwa ia ka jingong ha ka jingiadei u tnga bad ka tnga kum “Kawei ka doh” (Jenesis 2:24) ?`

U shabi sha ka jingpyniadei ia ka jingiasyllok u Paul sha ki tnga kynthei bad shynrang ka long ban iohi ia ka jingong pat ia ka Jenesis 2:24 (ha ka Ephesos 5:31 ) kum ka bakut jong ka. Katba u dang pynleit jingmut ha ka khana ka jingpynlong, u Paul u pyrkhat ia ka jingdonkam ka kynhun Khristan bad ka koit ka khiah ka jingiadei ha iing ha sem jong ki. U sngew ha ka Jenesis 2:24 ia ka khubor kaba iai sawa lyngba ki por. Da ka jingsaindur ba kynja blei, ka jingiashongkurim ka dei kaba jingiadei kaba la thmu ban long kawei ka doh, ka jingialong kawei ka jingiashonglok la phalang ha jingialong kawei jong ka jingsngew bad jinglong ba kynja mynsiem, bad ba ka jingsgew bad ka jinglong ba kynja mynsiem kaba wanrah ia ka jingmut babha ha ka jingiashonglok.

Peit ba ha ka jingjied ia ka Jenesis 2:24, u Paul u jied ia ka bynta shaphang ka jingiashongkurim kaba la pynlong shwa ka jinghap sha ka pop bad u pyndonkam ia ka ha ka jingiadei hapdeng ki shi tnga Khristan. Ha ka pyrthei jongngi kaba hadien ka jinghap sha ka pop kaba la iohi shai, ka jingshim kabu ka bym lah shyshar shuh ia ka jingiadei ha ka kam shonglok hapdeng u briew bad ka briew ka pynpaw haduh katno ka jingjylliew ka jingngeit ha ki kolshor kiba mynta ia ka jingmut ba ka jingiashonglok ka mut ia kaban pynhapoh ia ka briew. U Paul u pyni nia ka jingiashonglok, kumba la pynpaw ha ka Jenesis, kam dei jong ka jingpynhapoh iano iano hynrei kadei ka jingialong kawei. Kam shym la ieng pharshi ne ai jingmut ia ka jingleh khlieh u shynrang hynrei ka jingialong kawei jong u tnga bad ka tnga, kumba ki ia long kawei ka doh. Ngi lah ban peit sha baroh ar jong ka Ephesos 5:21-23 bad Jenesis 2:24, bad nangta ia ka jingsngewthuh kaba shai, kaba donkam, ki kolshor kiba don akor don burom ban ia kito kiba la thaw da ki briew jong ka jingiashongkurim bad jingiashonglok.

Ha kane ka nongrim, u Paul ha ka dkhot kaba bud u kren shaphang ka “jingmaïan ka long kaba khraw” (peit Eph. 5:32) . Kane ka kynthup ia baroh arliang ka dur pharshi ba u Paul u la batai: ka jingiashong kurim Khristan ia kaba la sngewthuh ha ka jingshai jong ka jingiadei U Khrist bad ka balang (Eph. 5:32) bad ka jingiadei U Khrist bad ka balang jong u ia kaba la sngewthuh ha ka jingiashongkurim Khristan (Eph. 5:32).

Ia ka jingiashongkurim Khristan la kyntiew da kaba ianujor ia ka sha ka jingiadei hapdeng U Khrist bad ka balang. Nalor kata, da kaba pyrkhat ia ka jingiadei U Khrist bad ka balang lyngba ki iitkhmih jong ka jingsuidniew, ka jingiashongkurim Khristan ka ioh ia ka jingshai bathymmai shaphang ka jingiadei ba ki iasam sha U Khrist.

`Ha kano ka rukom ba ka Ephesos 5:33 ka long kum ka jingkren lyngkot ba dei biang ia ka jingiasyl ok u Paul ha ka Ephesos 5:21-32? Lada phi long kiba la iashong kurim, kumno phi lah ban wad ha kaban pyndonkam pura ia kine ki nongrim jinghikai ha ka jingiashongkurim jong phi?`