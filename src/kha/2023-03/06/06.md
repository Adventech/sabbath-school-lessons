---
title:  Ka Burom ha ka Balang bad ha U Khrist Jisu
date:   03/08/2023
---

`U Paul u pynkut ia ka jingduwai jingpyntip jong u da ka jingiaroh, ka jingrwai iaroh ba lyngkot. Na ka bynta kaei u iaroh ia u Blei? Eph. 3:20,21`

U Paul u la buh jingkynmaw ia ka jingduwai jong u na ka bynta ki riewngeit (Eph. 3:14-19). Mynta u duwai beit beit bad shitrhem. Ka jingiaroh u Paul ka wanrah ia artylli ki jingkylli: 1. Hato ki dkhot ki kyntiew ia ka balang, bad pyniaryngkat ia ka bad u Khrist, ha ki kyntien “ ia U long ka jingiaroh ha ka balang bad ha U Khrist” ” (Eph. 3:21, ESV)? Katba u Paul u pynleit jingmut ha ka balang namar ba dei u Khrist uba shongsah ha ki dohnud jong ki riewngeit (Eph. 3:17). Ha ka jingiaroh, u Paul u iaroh ia u Blei na ka bynta ka jingpynim u la ai ia ka balang lyngba u Khrist Jisu.

2\. Hato ki kyntien “Jisu sha ki pateng bynriew baroh haduh ha la ka rta” (Eph. 3:21) ka iathuh ia ka jingbym don ka jingpynkut ia ka balang, bad yn pynsangeh ia ka ha ka jingwan pat u Jisu? Ephesos ka pynpaw ia jingkhmihlynti kaba skhem na ka bynta ka lawei. Nuksa, Ephesos 4:30 ka peit sha “ka sngi jong ka jingsiewspah”. Kumjuh ki riewngeit kin mad ia ka bor khlem pud u Khrist ha “ka rta ka ban sa wan” (Eph. 4:30). Ka jingiaroh jong u Paul dei ban pule kum ka jinglehkmen ia ka bor ba bymjukut u Khrist kaba trei na ka bynta ki riewngeit.

Da kaba peit shadien ia ka jingduwai baroh u Paul (Eph. 3:14-21; ianujor Eph. 1:15-23), ngi iohi ba u Paul u shem ka bor ha ka jingsumar u Kpa jong ka bneng (Eph. 3:14,15), ka jingdon jong u Mynsiem Bakhuid (Eph. 3:16), ka jingiatehlok jong u Khrist hi (Eph.3:17), bad ka jingieit ka bym lah thew jong u Khrist (Eph. 3:18,19) Kane ka long kaba shisha ba u mutdur ia ki riewngeit “ da ka jingdap jong u Blei” (Eph. 3:19) bad lehkmen ia kine ki jingkyrkhu bakynja mynsiem ha ka jingiaroh, bad sa shisien ban sngewlyngngoh ia ka bor badap jong u Blei ba la tyrwa sha ki riewkhuid (Eph. 3:20,21).

Haba ngi sngew ba la ban ia ngi da ki jingeh, ki jingpynshoi, lane jingartatien, ngi lah ban phai sha kane ka jingduwai jong u Paul. U apostle uba la sah byndi u pynpeit ia ngi sha ka jingthmu bad jingaiei bakhraw bad baiar u Blei, da kaba pynkynmaw ia ngi ba, kam pher kaei ka jingiashem jong ngi ka long mynta, ngi long ki nongshimbynta ha ka jingthmu bakhraw u Blei (Eph. 1:19,10), bad ka bor jong u ka trei hapoh jong ngi.

`Kiei ki jingkyrkhu na u Blei kiba long kyrpang ia phi? Pynmlien ban thoh ia ki jingduwai jong ka jingiaroh na ka bynta ban iaroh ia u Blei na ka bynta jong ki.`