---
title:  Ka Jingmaian kaba la buhrieh la slem bah jong ka Gospel
date:   31/07/2023
---

`Kaei ka jingmaian kaba la aiti ha u Paul? Eph. 3:1-6`

Katba phi pule bniah ia ka Ephesos 3:1-6, peit thuh ia kine harum:

Nyngkong, u Paul u thoh ia kane ka shithi kyrpang ia ki riewngeit Jentil ha ki balang ha ïngbriew jong ka Ephesos (Eph. 3:1).

Kaba ar, u Paul u kam ban long u nongpdiang jong kaei kaba u khot “ka jinglong sordar jong ka jingaiei u Blei,” ia kaba la ai ha u “na ka bynta jong phi,” na ka bynta ki riewngeit Jentil. (Eph. 3:2, ESV). Kane ka jinglong sordar, lane ka jingshakri jong ka jingaiei, ka dei ka rukom jong u Paul ban batai ia ka kam kaba la ai ha u ban ialap ia ka gospel (“Ka jingaiei jong u Blei”) sha ki Jentil (ianujor Eph. 3:7-8)

Kaba lai, u Paul u kam ba ka jingmaian kaba la pynpaw ha u, ka sobjek ia kaba u la thoh ha ka shithi (peit bha Eph. 1:9, 10; Eph. 2:11–22), ka “jingmaian jong u Khrist” (Eph. 3:3, 4). U Paul um kwah ba kin shim ia u kum u nongsdang ia ka gospel, hynrei u kam ba ka dei ka kam ia kaba u Blei u la ai ban pynbna.

Kaba saw, u Paul um long marwei ha kaba iohdiang ia ka jingpynpaw ia kane ka jingmaian, kumba u Mynsiem u la pynpaw ia ka sha ki “apostle bad nongiathuhlypa bakhuid” jong u Khrist haka rukom ba kata ka long ka jingpynpaw bakhraw jong u Blei ha ka pateng kaba kham hashwa (Eph. 3:5). Ka kyntien nongiathuhlypa hangne ka mut ia kito kiba ioh bad pyndonkam ia ka jingaisngewbha jong ka jingiathuhlypa hapdeng ki balang khristan ha ka spah snem banyngkong, kim dei ki nongiathuhlypa jong ka Testament Barim. Ka jingmaian, ia kaba la buhrieh, mynta la tip ia ka kum “ka jingbuhrieh kaba la pynpaw.” Khatduh, u pynbna: “ba ki Jentil ki long ki nongioh pateng, bad ki para dkhot na kata ka met, bad ki nongioh bynta lem na kata ka jingkular ha U Khrist Jisu da ka gospel” (Eph. 3:6).

U Paul u long uba shitrhem shaphang ka gospel bad khamtam ia ka rukom ba la pynpaw ha ka balang, kaba kynthup ia ki Jiw bad Jentil. Kine ki artylli ki kynhun ki la long ki maw ït jong ka kynhun bathymmai jong u Blei.Ka jaitbynriew bakhraw, ka balang (peit Eph. 2:14- 16). Ngi lah ban ong ba ia ki la pynkylla na ka jinglong nongshun sha “kajuh ka jingiohpateng”, “ka juh ka met” (kaba kynthup ha kawei ka met, ka met jong u Khrist), bad “kajuh ka jingioh bynta” jong ka jingkular ka gospel (peit Eph. 3:6)

`Kaei tharai, lada don ki jinglong, lehse napoh, ba phi lah ban bat kiba long marpyrshah jong ka jinglong kawei ba la hikai da ka gospel? Kumno phin pyllait ia lade?`