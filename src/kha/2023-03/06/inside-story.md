---
title:  Ka Jingiathuhkhanna Kaba Jia Shisha
date:   04/08/2023
---

### Ialeh Bad Ka Jingthoh – Bynta 3

_Da: U Andrew McChesney_

Ha kata ka miet, ka Almira ka la khie thiah hadien ba ka la iohi ia ka jingphohsniew kaba sngew triem, bad ka la rai ban leit sha ka iingmane ka Balang Seventh-day Adventist ha ka Sabbaton babud. Hynrei mynstep, ka pyrkhat, Ngam dei ka Khristan. Ngam lah ban leit hangta. Ha ka miet kaba bud, ka don sa kawei pat ka jingphohsniew kaba sngew shyrkhei, bad ka iaksaid kumno ban leh. Ha ka Sabbaton ka leit sha ka Balang Adventist.

Hadien bun taiew, u kpa bad kmie ka Almira ki shem ba ka la sdang ban leit jingiaseng ha ka Sababton, bad ki la khang ia ka. Kiba haiing ki iohsngew bad ki la ong ia ka ban kan ym dei ban leit. Ki marjan ki iohi ia ka ba ka leit sha iingmane ha ka Sabbaton bad ki la mih khnang na iing jong ki ban mai ia ka. Ban leit jingiaseng ha ka sngi Sabbaton ka dei ka thma ka bym suk. Hynrei ka Almira ka la kmen ban mane ha iing mane, bad iai leit. Ka la nang tip shaphang u Jisu bad shem ka jingsuk ha U.

Hynrei ha iing u bymman u dang don. Ki mynsiem ki iai wan mynmiet. Ka Almira ka la duwai jam, “Ha ka kyrteng jong ka snam u Jisu Khrist, iada ia ng ana u Soitan khnang ba ngan iohthiah.” Ka duwai ia ka jingduwai man ka miet kumba lai bnai. Ka jingduwai ka shop noh shabar ia ki mynsiem, hynrei ka dang sheptieng.

Ka la iathuh ia u pastor Adventist ia ka jingsheptieng jong ka, bad u la ai jingmut ban pule jam ia ka baibl. Haba ka sngew ba don ki mynsiem, ka plied ia ka baibl sha Isaiah 43. Ka sngewtynnad ia ki jingkular, “Hynrei kumne u ong U Trai uba la thaw ïa me, ko Jakob, bad Uta uba la thaw dur ia me ko lsrael: Wat sheptieng, namar nga la siewspah ïa me; nga la khot ia me da ka kyrteng, me long u jong nga. Haba me leit lyngba ia ki um, nga ngan long lem bad me; bad lyngba ki wah, kin ym tyllep ia me: haba me iaid lyngba ka ding, men ym ing; lymne ka thylliej ding kan ym jliah ia me. Namar nga long U Trai U Blei jong me, Uta U Bakhuid jong ki Israel, u nongpynim jong me; nga la ai ia ka Ijipt ban long ka jingsiewspah na ka bynta jong me, ia ka Ethiopia bad ka Seba namar jong me.” (Isaiah 43:1-4).

Ka shem jingpyntngen ruh ha Isaiah 49:24,25, kaba ong, “Hato yn kmeh ïa ka jinglute na uba donbor, lane yn pyllait noh ia kiba la ring mraw da ka hok? Hynrei kumne u ong U Trai, Wat ia kiba la ring mraw uba donbor yn knieh noh, bad yn pyllait noh ia ka jinglute jong uba itriem: Naba ngan ïaleh ia u nongialeh jong pha, bad ngan pynim ia ki khun jong pha.”

Ha kawei ka miet, ka phla ia ki pop jong ka baroh sha u Jisu. Hadien kata, ka iohthiah bha jai. Khatduh, ka Almira ka sangeh ban sheptieng. Haba ka pule ia ka baibl, ki mynsiem ki ju phet. Ka sngewthuh ba watla ki mynsiem ki kham khlaiñ ban ia ka, u Jisu u long uba khan khlaiñ ia baroh ar