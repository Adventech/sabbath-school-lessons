---
title:  U Khrist, uba Shongsah ha ka Dohnud jong Phi
date:   02/08/2023
---

`Ianujor ia ka jingduwai jong ka jingkyrpad u Paul, Ephesos 1:16-19, lem bad ka jingkyrpad jong u na ka bynta ki riewngeit ha Ephesos 3:14-19. Ha kano ka rukom ki artylli ki jingkyrpad ki iasyriem?`

Sha lyndet jong ka jingpynkylla ktien ha ka phareng ia ka Ephesos 3;14-15 ka dei ka jingsian ban buh ia ki kyntien. Haba u Paul u ong ba u dem hakhmat “ U Kpa uba kawei pa kawei ka longïïng ha bneng bad khyndew ka wan” (ESV), u ialeh ban peit ia ka jingiadei ka sur kren hapdeng ka ktien Grik na ka bynta Father, patēr, bad ka kiten Grik na ka bynta longing ka dei, patria. Ha Ephesos, u Paul u lehkmen ia ka jinglong bakhraw jong ka jingthmu jong ka jingpynim u Blei, kaba kynthup ia baroh (Eph. 1:9,10) na ka bynta baroh shirta (Eph. 1:21). Bad hangne u kam sha, “ kawei pa kawei ka longïïng ha bneng bad khyndew” kum ka jong “U Kpa”. Kawei pa kawei ka longïïng (patria) ka shim ia ka kyrteng jong ka na u Kpa (patēr). Kata ka dei ka khubor babha!

Pyrkhat ia kane: Ka longïïng jong phi, hapdeng ka jingbym janai bad ka jingrem, ka dei ka jong u Blei. Ka longïïng jong phi kam don ha ka nusip hynrei ha ka jingsumar ka kti jong u Blei. U Blei u ieit ia ki longing ki bymjanai. Ki don ia ka kyrteng bakynja blei. Ki bah ia ka dak jong ka jinglong trai jong U.

Ha Ephesos 3:16-19, u Paul u kyrpad ia u Blei ban ai ia ki riewngeit ia ka jingiashem badap kyrhai jong ka jingim bakynja mynsiem ba la buh dak da ka bor bahapoh lyngba ka jingdon jong u Mynsiem (Eph. 3:16), ka jingiadei kaba jan bad u Khrist, ia uba la pynpaw kum uta uba shongsah hapoh (Eph.3:17), bad ka kyrteng bakynja mynsiem kaba skhem (“suhthied bad pynshong nongrim ha ka jingieit,” (Eph. 3:17).

Katba u Paul u wad ban iaroh ia u Blei na ka bynta ki jingkyrkhu bakhraw ba la ai ha ki riewngeit, u kynthup ia ym lai hynrei saw ki jingiar-“ka pynkhiang bad ka jingjlan, ka jingjrong bad ka jingjylliew” (Eph. 3:18). Um shym la pynshai ia kiei kine ki jingiar , watla ka paw shai ba ka batai ia ka jingiar bakhraw jong kaei kaei kaba kongsan. Kane kan sah ka jingantad kaba sngewtynnad na ka bynta ki khynnah skul baibl. Hato kine ki jingiar ki batai ia ka jingstad jong u Blei (ianujor Job 11:5-9), kaba kren shaphang ki saw tylli ki jingiar),Ka bor jong u Blei (ianujor Eph. 3:16-17), lane, ka templ bakynja mynsiem jong ka Ephesos 2:19-22 (ianujor Ezek 43:13-16), kaba kren shaphang ki saw tylli ki jingiar; Amos 7:7-8; Jing. 11:1-2)? Ka bha ban peit ia kine ki saw tylli ki jingiar ban batai ia ka jingkhraw ka “ka jingieit jong u Khrist” (Eph. 3:19), da kaba peit ia ka kyntien “ban shemphang lem kaei ka jingjlan, bad ka lynter, bad ka jingjylliew, bad ka jingjrong” (Eph. 3:18) kaba iadei ba ka kyntien kaba bud “ban tip ia ka jingieit jong u Khrist” (Eph. 3:19, ESV;ianujor Rom. 8:35– 39). Kumta ngi iohi ia ki kyntien, ki long ki khubor babha.