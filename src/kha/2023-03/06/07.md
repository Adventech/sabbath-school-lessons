---
title:  Pule Shuh Shuh
date:   04/08/2023
---

Ellen G. White, “Modern Revivals,” in The Great Controversy, pp. 461–478

“Kumno ngi la ban pyniatylli ia ka jinglong bakynja mynsiem kaba lyngkot bad kata kaba la pynpaw ha ki dkhot jong ngi (Eph. 3:14-19) kaba batai ia ka jingdap pura jong ka jingtip ka long ka kabu ba ngi ioh? Kumno ka Bneng kan peit ia ngi, ki ba la don lypa ia kawei pa kawei ka jingkyrkhu kaba kynja mynsiem bad shipor khnang ba ngin san ha ka jingaiei, haba ngim pat pynbna ia ki kabu jong ngi? U aspostle um shym la thoh ia kine ki kyntien ban pynkordit ia ngi, ban shukor ia ngi, lane ban kyrsiew ia ngi sha ka jingkhmihlynti kaban wanrah tang ka jingduh jingkyrmen. U thoh ia kine ki kyntien ban pyni ha ngi kaei kaba ngi lah bad ngin hap, lada ngin long ki nongiohpateng jong ka hima jong u Blei. Kumno ngi lah ban iatreilang bad u Blei, lada ngi don ia ka jingiashem kaba lyngkot? Ngi don ka jingtip ia ki kabu jong ki Khristan, bad ngi hap ban wad ia ka jingim kaba kynja mynsiem kaba jylliew bad ka jingsngewthuh ha kiei kiei jong u Blei ba u Trai u kwah ban don bad ngi.

“Hato ngi ngeit ia kata? Hato ngi ngeit ba ngi lah ban kot sha ka jingtip jong u Blei kaba la pynpaw hakhmat jong ngi ha kane ka dkhot? Hato ngi ngeit ia kawei pa kawei ka kyntien kaba mih na ka shyntur jong u Blei? Hato phi ngeit ia ki kyntien ba la kren da ki nongiathuhlypa bad apostle, da u Jisu, uba long u nongthoh jong baroh ka jingshai bad jingkyrkhu, bad ha u ka shongsah baroh ki jingkynshew bad jingdap kyrhai? Hato ngi ngeit ha U Blei, bad ha u Khun jong u? ”—Ellen G. White, Advent Review and Sabbath Herald, October 1, 1889

**Ki Jingkylli ban ia Puson**: 

`Ianujor ia ka jingiaroh u Paul ha Ephesos 3:20,21 bad kiwei ki jingiaroh ha ka Testament Bathymmai—Rom. 11:33–36; Rom. 16:25–27; Phil. 4:20; 2 Pet. 3:18; Jud 24, 25. Kiei ki matpdeng ne jinghikai kiba paw ha kine ki dkhot? Kumno ngi lah ban shim nuksa ban pynmlien ban iaroh bad mane ia kaba ki pynpaw?`

`Ianujor ia ki saw tylli ki kyntien Grik plēroma (ka jingdap pura) ha (Eph. 1:10,23; Eph. 3:19; Eph. 4:13). Balei kane ka jinghikai ka long kaba donkam ia u Paul?`

`Na baroh ki kam jong u Blei ba u Paul u iaroh ha Ephesos 3, kano kaba kham ai mynsiem ia phi? Balei?`

`U Paul u pynkut ia ka bynta kaba nyngkong jong ka Ephesos hadien ba u dep ban sdang (Eph. 1:3-21), pyndonkam ia ka sur jong ka jingduwai bad jingiaroh. U lehkmen ha ka bor jong u Blei , kaba don ha ka jingim jong ki riewngeit lyngba u Khrist bad u Mynsiem (Eph. 3:16-21). Kumno ngi lah ban mad ia kane ka bor kumba la thoh haneng da ka Ellen White?`