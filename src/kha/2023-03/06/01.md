---
title:  Ka Jingmaian Jong Ka Gospel
date:   29/07/2023
---

### Dkhot Baibyl ban pynkhreh ia ka Lynnong
Ephesos 3; Job 11:5–9; Ezek. 43:13–16; Amos 7:7, 8; Jing. 11:1, 2.

> <p>Dkhot Spel-lyndet</p>
> “Te ha Uta uba lah ban leh kham tam eh nalor baroh ba ngi pan lane ngi pyrkhat, katba kum kata ka bor kaba trei ha ngi:ha u kein long ka burom ha ka balang bad ha U Khrist Jisu sha ki pateng bynriew baroh haduh ha la ka rta! Amen.” (Ephesos 3:20-21)

Ha Ephesos 3, u Paul u wanrah ia ka matpdeng ia kaba u la kren hashwa: “ba ki Jentil ki long ki nongioh pateng, bad ki para dkhot na kata ka met, bad ki nongioh bynta lem na kata ka jingkular ha U Khrist Jisu da ka gospel” (Eph. 3:6). Wat lada kata kam long kaba phylla ia ka balang mynta, kaba kynthup kham bun ki Jentil, kaba long ka jingkylla kaba khraw ia ki nongpule jong u Paul ha kata ka por.

U Paul u bteng ban iasam ia ki ktien ba ai mynsiem, kum u apostle uba don ia ka jingshitrhem ban ialap ia ka gospel jong u Jisu sha ki Jentil. Ngi la nang ruh ia ki jingeh jong u ha kaba pyniar ia ka gospel, ki jingeh kiba kynthup ia ka jingshah set phatok ha Rome.

Bad ngi iohsngew ruh ia ka jingaiti lut jong u sha ka jingmaian jong ka gospel, ka jingmaian ba, ha ka balang, ki Jentil ki long mar iaryngkat bad ki hynmen bad para shynrang bad kynthei ki Jiw.Ngi la mad ia ka jingshongshit jong u na ka bynta ka balang bad ka mission ka bneng. Ngi sngap ia u katba u duwai, iaroh ia u Blei na ka bynta ka jingaiei jong U lyngba ka balang.

Ban kren lyngkot, ia ngi la ai mynsiem katba ngi iasoh bad u Paul ha ka jingshitrhem na ka bynta ka gospel.

_*Pule ia ka lynnong mynta ka taiew na ka bynta ka Sabbaton, August 5._