---
title:  U Jisu, Baroh kiei kiei, Ka Balang jong U
date:   13/07/2023
---

Ka Balang jong U ha ki spah snem banyngkong, ka la iohi ha ki Salm 110:1 ia ka jingiathuhlypa shaphang ka jingkyntiew ia u Jisu: “U Trai U la ong ha U Trai jong nga, To shong ha ka kti kamon jong nga, tad ynda ngan pynlong ia ki nongshun jong me ka jingiuh kjat ia me.” Ki pule ia ka Salm 8 ha kajuh ka rukom, da ka jingpynskhem ba u Blei u la “ buh ia kiei kiei baroh hapoh ki slajat jong u” ( Ki Salm. 8:6), bad ki kjat jong “khun u briew”(Ki Salm. 8:4, ESV). Katba ki ngeit ba ki por jong ka jingdum ha ki jaka bneng la buh halor ia ki khlieh jong ki bad byrngem ban ban mane ia ki, ki bat ia ka jingshisha ba kine ki bor ki don hapoh slajat jong u Khrist.

Peit thuh bha ba da kaba “ buh ia kiei kiei baroh hapoh ki slajat jong u,” U Kpa “ u la “la buh ia u ban long U Khlieh halor kiei kiei baroh ia ka balang,” (Eph. 1:22, ESV; ianujor “la buh ia u ban long U Khlieh halor kiei kiei baroh ia ka balang,” NKJV). Katba “ baroh kiei kiei ka dei ka kyntien kaba kynthep ia ka pyrthei bneng salonsar, u Paul u don ha ka jingmut ia “ ki bor” ia kaba la kdew ha Ephesos 1:21. Baroh kiei kiei- ka pyrthei bneng, ka bor shalyndet, ki bor bakynja mynsiem kynthup lang ia ki—la buh ha ki slakjat u Khrist, kum ka jingpyndem ha U.

`Kiei ki jingmyntoi jong ka jingkyntiew ia u Khrist sha ki khet bneng, bad ka jingsynshar jong U halor kiei kiei baroh ha bneng bad khyndew, ia kaba la ai na ka bynta ka balang jong U? Eph. 1:22, 23`

U Blei u la pynlong ia u Khrist u nongjop halor ki bor bymman baroh. Ia ka balang, kaba don ka jiniadei kaba jan bad ba u Khrist u la pyndap ia ki jingdonkam baroh, ka dei ka jingpyntikna jong ka jingjop halor ki nongshun. Ki bor jong u Blei, ia kaba la pynpaw ha ka jingmihpat bad ka jingkyntiew ia U halor ki bor baroh ha ki bneng, la leh na ka bynta ka balang. U Blei u la ai ia ka jingjop jong u Khrist sha ka balang, ia kaba la pyniasoh bad u ban long ka met jong U.

Kumno kum ki riewngeit ngi lah ban tip ia u Khrist uba la kyntiew bad mad ruh ia ka bor jong u Blei ha ka jingim jong ngi? U Paul um shym la ai kino kino ki buit kiba kdew beit beit kumba ka paw. Hynrei, ki dkhot jong ka “jingduwai” ka pashat jingmut. U Paul u ngeit ba u Blei un jubab ia ki jingduwai jong u. U pynskhem ia ka jingjop ban lehkmen ha ka bor jong u Blei, ia kaba la pynpaw ha u Khrist, ha ka jingdon jong u Blei da kaba pan na u ba ka trei ha ka jingim jong ki riewngeit.

`Kaei ka jingiashem jong phi bad ka bor jong ka jingduwai? Kata ka long, ym tang ia jingduwai ba la jubab hynrei kyllum, bad kumno ka jingduwai ka ialam ia ngi kham jan sha u Blei bad ka bor ba la tyrwa ha ngi lyngba u Jisu?`