---
title:  Pule Shuh Shuh
date:   14/07/2023
---

Pule ia kine ki artylli ki jingbatai jong ka jingkyntiew ia u Khrist na ki jingthoh jong ka Ellen White:

Haba u Khrist u iaid lyngba ki khyrdop bneng, Ia u la pynkup burom hapdeng ki angel. Hadien ba la pyndep ia kane ka jingleh niam, u Mynsiem Bakhuid u wan hiar ha ka balang jong u da ka borbah, bad ia u Khrist la pyndonburom, lem bad ka burom ia kaba u la don bad u Kpa naduh bymjukut. Ka jinghap jong ka Pentekost ka dei ka khubor jong ka bneng ba ia ka jingpdiang burom ia U Nongsiewspah la pyndep. Katkum ka jingkular jong u, U la phah ia u Mynsiem Bakhuid na bneng sha ki nongbud jong u kum ka dak ba, kum u Lyngdoh bad u syiem, u la iohpdaing ia ka bor ha bneng bad ha khyndew, bad u long Uta uba la pynsleh jong ki briew”- The Acts of the Apostles, pp. 38, 39

“Bad mynba u wallam ia Uba la kha nyngkong sha ka pyrthei, u ong: Bad to ai ba ki angel U Blei baroh kin iamane ia u.” Hebru 1:6. “ki da ong da ka ktien bajam, U long uba dei uta U Khun langbrot, ia uba la pyniap, ban ioh pdiang ia kata ka bor, bad ia ka jing-kynrei spah, bad ia ka jingstad, bad ia ka jinglah, bad ia ka jingpyndon burom, bad ia ka burom, bad ia ka jingkyrkhu.’ Jingpynpaw 5:12

“Ki jingrwai jong ka jingjop ki ia khleh lang ba ki jingtem jingmut jong ki angel, haduh ba ki bneng ki shlei da ka jingkmen bad ka jingiaroh. Ka jingieit ka la synshar. Ia kiba la jah la shem pat. Ka bneng ka sawa jam da ki sur kiba jam, " to long ka jingkyrkhu, bad ka jingpyndon burom, bad ka burom, bad ka bor, sha ki bymjukut ki bymjukut!.’ Jingpynpaw. 5:13.”—The Desire of Ages, pp. 834, 835

**Ki Jingkylli ban ia Puson**:

`Puson ia ka “mynta” bad “ ia ka bym pat long” jong ka jingkyntiew ia u Jisu. Ha kano ka rukom ba u Jisu u la long lypa u Trai jong “ kiei kiei baroh,” da ki bor ksuid kiba pyrshang ban pyndem ia U— kata ka long, ka “ mynta” ? Bad ha kano ka rukom ba u synshar halor kiei kiei baroh katba ngi peit sha lawei—kata “ka bym pat long”? (Peit 1 Kor. 15:24–28.)`

`Haduh katno phi im ha ka jingshai jong ka jingsynshar u Khrist halor kiei kiei baroh? Haduh katno phi im hapoh ka bor jong kine kiwei pat ki bor, ki bor ba la hap, ha kaba ka bor jong ki kan sa jot noh. Lane kumno phi lah ban tip kano ka dei kano, bad kumno phi lah ban lait na ki bor bymman, wat lada la jop ia ki, hynrei ki dang don ha pyrthei? `