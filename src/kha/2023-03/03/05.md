---
title:  U Khrist Halor ki bor Baroh
date:   12/07/2023
---

U Paul u shadkmen ha ka jingkyntiew ia U Jisu, Uba mynta u shong bad u Kpa ha ka khet jong bneng. Hadien ba la batai ia ka kyrdan u Jisu ha kaba iadei bad U Kpa ( uba shong…. Ha ka kti kamon jong ki jaka bneng” [Eph. 1:20, ESV]), U Paul u phai sha ka jingiadei jong u Jisu bad ki bor”. Kumta uta uba donbor bad u Kpa, U Jisu u long “kham halor” ban ia ki baroh (Eph. 1:21).

`Ianujor ia ka jingkren u Paul shaphang ki bor mynsiem ba bymman ha Ephesos 1:21, Ephesos 2:2, bad Ephesos 6:12. Hato phi tharai u Paul u sngewtynnad eh ia kine ki bor?`

Ha ki Kam 19:11–20, lem bad ka jingiathuhkhana shaphang ki hynniew ki khun jong u Skheba, ka pyni ba ha kata ka por, ka Ephesos ka long ka pdeng jong ki kam jadu myntor. “Ka jingleh jadu myntor lyngba ka pyrthei Hellenistic ka pyni ia ka jingktah ia ka jingim jong ka pyrthei ba ngeit ha ki mynsiem . Ka thong jong ka jingleh jadu ka long ban sngewthuh ia ki mynsiem kiba bha na ki mynsiem kiba sniew bad tip ruh ia ka jingtrei kam jong ki, ka bor bad ka iktiar jong ki mynsiem. Watla kane ka jingtip, kan iarap ban shna ( ia ki formula, ki kuboit, bad kiwei kiwei kiba shu thoh ne kren) na ka bynta ban tehlakam ia ki mynsiem na ka bynta ka jingbha jong u briew. Da ki formula kiba biang, ia ki mynsiem kiba wanrah ia ki jingpang lah ban pynkhiah, lane ia ka jingmareh thong lah ban jop”—Clinton E. Arnold, Power and Magic: The Concept of Power in Ephesians, p. 18

Ka jingmyntoi da kaba khot ia ka kyrteng ki bleithaw bad ki bor jadu ka dei shi bynta jong ka niam ha Ephesos (peit Ki Kam 19:13), bad ka dang don ruh hapdeng jong ngi wat ha kine ki sngi. U Paul u angnud ban kren shai ia ka jingiadei hapdeng u Khrist bad “ki bor”. U Khrist ia uba la kyntiew u long “kham sha jrong eh kein ia ka jingsynshar, bad kaba donbor, bad ka bor (Eph. 1:21).

Ban pyntikna ba ki nongsngap jong u ki la ban sngewthuh ba ka don ka bor Shabar ka jinglong bakhraw u Jisu, u ong da kaba kdew artat sha ka jinglum lang ia ki kyrteng jong ki bleithaw: “halor ka kyrteng baroh kiba la jer” (Eph. 1:21, ESV). Haba phai sha kato ka por, U Paul u ban jur ia ka jinghiar pateng bym kut jong ka jingkyntiew ia u Jisu sha ka jinglong nongsynshar. Ka jingsynshar jong u ka long halor baroh ki bor “ ym tang ia ka juk ha kata ka por hynrei ia kaban sa wan ruh (Eph. 1:21, ESV).

`Kiei ki katto katne ki jingpynpaw ha kine ki sngi shaphang kine kijuh ki bor bymman, bad kumno ngi lah ban pyntikna ban ym shah riam ha kino kino na kine?`