---
title:  Ka Bor jong U Khrist Uba la shah Kyntiew
date:   08/07/2023
---

### Dkhot Baibyl ban pynkhreh ia ka Lynnong
Eph. 1:15–23, Eph. 3:14–21, 1 Thess. 5:16–18, Deut. 9:29, 1 Kor. 15:20–22, Ki Salm. 110:1

> <p>Dkhot Spel-lyndet</p>
> “Bad kaei ka jingkhraw tam eh ka bor jong u sha ngi kiba ngeit, katba kum kata ka jingtrei ka bor ka jingkhlaiñ jong u, kaba u la trei ha U Khrist, mynba u la pynmihpat ia u na kiba iap, bad u la pynshong ia u sha ka kti kamon jong u ha ki jaka bneng,” Ephesos 1:19, 20

Ka imat ba u briew u ialeh ban ioh kham bun ka bor. Shu buh nuksa, Ka Auto manufacturer Devel Motors, ka pynpaw pyrthei ia ka video jong ka Devel Sixteen, ka kali kaba don 16- cylinder, 12.3-liter engine kaba pynmih palat ia ka 5,000 horsepower (ka bording). Lada kam pat biang, peit sa ia ka trok rit jong ka Peterbilt kaba don ia ka Pratt & Whitney J34–48 jet engine. Kane pat ka pyni sarong ba ka lah ban pynmih haduh 36,000 horsepower, bad ka trok ka lah ban iaid shi kwarter jong ka surok 1 mile ha ki 6.5 second bad ka iaid barabor haduh 376 m.p.h. hashwa ban buh ia ki artylli ki parashut.

Mar pyrshah, u Paul u duwai ba ki riewngeit ha Ephesos, kiba don ia ki jingshoi ban iapbiej ia ki bor bapher bapher bad ki bleithaw jong ka kolshor jong ki, kin mad lyngba u Mynsiem Bakhuid ia ka bor bakhraw jong u Blei ban pynlong ia ki kum u Khrist. Ka bor blei kam wan ha kita horsepower, lane jadu, hynrei lah ban iohi ha ki saw tylli ki jingjia jong ka histori ka jingpynim.: (1) ka jingmihpat jong u Jisu; (2) Ka jingkyntiew ia u sha ka khet jong u Blei; (3) baroh ka jingkohnguh ia u Khrist; bad (4) ia u Khrist la ai kum u Khlieh jong ka bang Christ (Eph. 1:19–23).

Daba buh jingmut ia kine ki saw tylli ki jingjia, ki riewngeit ki lah ban sngewthuh— bad mad—ia ka bor kaba khraw ba u Blei u trei na ka bynta jong ki.

_*Pule ia kane lynnong na ka bynta ka Sabbaton July 15_