---
title:  Iohpdiang ia ka jingshemphang na U Mynsiem Bakhuid
date:   10/07/2023
---

> <p></p>
> “Ngam wai shuh ban ainguh na ka bynta jong phi, da kaba kynmaw ia phi ha ki jingduwai jong nga; ba U Blei U Jisu Khrist uba U Trai jong ngi, U Kpa ka burom, un ai ha phi ia U Mynsiem ka jingstad bad ka jingpynpaw ha ka jingtip shaphang jong u” (Ephesos 1:16-17)

Haba iathuh shaphang ka jingduwai jong u, u Paul u buh jingkynmaw ia ka jingkyrpad kaba shong pdeng ha khmat ka khet jong u Blei. U la thoh ba u Mynsiem Bakhuid u la wan ha ka jingim jong ki riewngeit ha ka por jong ka jingkylla bamut (Eph. 1:13, 14). Mynta u duwai na ka bynta ki jingkyrkhu bathymmai jong u Mynsiem ban ai ia ka jingshemphang kaba kynja mynsiem kaba pynleit jingmut ha kaba sngewthuh kham bha shaphang u Jisu (“ha ka jingtip shaphang jong U,” Eph. 1:17).

`U Paul u duwai ba u Mynsiem Bakhuid un wallam ki jingkyrkhu ba kyrpang jong ka jingshemphang ha kiei kita ki lai tylli sobjek? Peit Eph. 1:17–19.`

Haba u Paul u duwai na ka bynta jong ki shaphang “ka jingkyrmen ia kaba u la khot ia phi” (Eph. 1:18, ESV), u duwai ba kin long husiar ia ki kam ha ka mynnor ba u Blei u la leh na ka bynta ka jingpynim jong ki (Eph. 1:3–9, 11–13) bad sha ka lawei kaba phyrnai ba u la pynkhreh na ka bynta jong ki (Eph. 1:10, 14). Haba u duwai na ka bynta ka jingshemphang na ka bynta “jingkynrei ka burom jong ka bynta jong u ha ki riewkhuid” (Eph. 1:18, NKJV), u la ai ia ka jingkhot na ka Testament Barim ia ka jinghikai jong ki riewngeit kum ki jingioh kynti jong U Blei (Deut. 9:29, Deut. 32:9, Sakha. 2:12; ianujor Eph. 1:11). U angnud ba kin tip ym tang ba ki iohpdiang ia ka jingiohpateng na u Blei, hynrei ba ki long ka jingiohkynti jong u Blei, bad u Paul u kwah ba kin sngewthuh ia ka dor jong ki.

Haba u Paul u duwai na ka bynta ki jingshemphang bakynja mynsiem “ka jingkhraw tam eh ka bor jong u sha ngi kiba ngeit” (Eph. 1:19, NKJV), u mutdur ba u Mynsiem Bakhuid un wanrah ia ka jingsngewthuh kaba thymmai shaphang ka jingkhraw ka bor jong U Blei bad shah ba kan trei ha ka jingim jong ki.

Ha baroh kine ki jingduwa, u Paul u kwah ia kine ki briew ban mad da lade ia kaei kaba la ai ha ki da U Jisu.

`Kumno phi la ban mad kham bha “ia ka jingkhraw ka bor jong U sha ngi kiba ngeit ha U”? Aiu kane ka mut ha ka jingim ba man la ka sngi?`