---
title:  Ka Jingduwai bad Ka Jingainguh
date:   09/07/2023
---

La pynkhih mynsiem da ka khubor ba ki riewngeit ha Ephesos ki long kiba khlaiñ ha jingngeit ha kaba iadei bad U Jisu bad iwei ia iwei pat (ka khubor kaba la ai da Tukhikos, Eph. 6:21, 22), u Paul u iathuh kumno u duwai na ka bynta jong ki.

`Ianujor ia ki artylli ki jingduwai u Paul ba la buh jingkynmaw ha Ephesos—Ephesos 1:15– 23 bad Ephesos 3:14–21. Kiei ki matpdeng ba kine ki artylli ki jingduwai ki iathuh?`

Teng teng ka jingduwai jong ka sur shahrem jong ngi ka lah ban lah ban long kaba sngewsih, sngewsih halor ki jingeh bad jingjynjar jong ngi. Ka jingduwai u Paul ha Ephesos ka iathuh bad ka jingainguh ka dei ka ktien jong ka jingduwai. Ngi lumlang ia ki jingkhyrkhu jong u Blei, bad ainguh ia u na ka bynta jong ki. Ngi sngewthuh ba u Blei u trei ha ki jingeh bad iaroh ia U na ka bynta ka jingdon ryngkat kaba pynkylla ia ka jingim jong ngi (Eph. 1:20– 23), ngi ainguh ia U na ka bynta ki jingkyrkhu jong kito kiba don sawdong jong ngi. Hangne ka don u shabi jingduwai jong u Paul kaba lah ban pynkyllla: Ka jingduwai ka long u shabi jong ka jingiaroh bad jingainguh.

U Paul u la ong ruh ba um, “wai shuh ban ainguh na ka bynta jong phi, da kaba kynmaw ia phi ha ki jingduwai jong nga” (Eph. 1:16, NKJV; peit ruh Phil. 1:3, 4; 1 Thess. 1:2; bad 1 Thess. 5:16–18).

Kaei ka jingmut shisha ban “duwai khlem wai” (1 Thess. 5:17)? Kam mut ba ngi hap ban don barabor ha ki khosiew hakhmat jong u Blei ha ka jingduwai. Ka mut pat, ba la haba la kyrkhu da u Mynsiem jong U Blei, ngi iaid shakhmat lyngba jong ka jingim da ka dohnud kaba plie ia ka jingdon bad ka bor jong u Blei, kaba wad ban ainguh ia U. Ka mut ka jinglakloi ban trei lyngba ki jingiashem ha ka jingim ban don hakhmat jong u Blei, ban wad ia ka jingialam bakynja blei katba ngi mad ia ki jingeh bad jingkulmar ha ka jingim. Ka mut ban im ym jngai na u Blei hynrei ha ka jingiadei kaba jan bad U, bad ban shah ialam ha U.

Bunsien ngi peit sha ka jingduwai kum ka jingpyndep rukom, kaba dei ban leh tang ha ka por ba sngew kylluid. U Paul u ai ia kawei pat ka jingbatai. U Paul u shim khia ia ka jingduwai na ka bynta ki riewngeit ha Ephesos, da kaba ainguh artat na ka bynta jong ki (Eph. 1:16; ianujor Eph. 1:3–14) bad kaba iasaid na ka bynta jong ki (Eph. 1:17–23; ianujor Eph. 3:14–21). Ia u, ka jingduwai ka dei ka pdeng jong kamram jong ka jingngeit Khristan. Kine ki dkhot ki pyni ia ka jingkhot sha ka jingduwai, ka jingkhot na ka bynta iwei pa iwei na ngi ban iit ia “kam shari jong ka jingduwai” jong ngi ha ka jingshai jong ka kamram ba la aiti da u Paul.

`Balei ka long kaba donkam ban ainguh barabor ia U Blei ia kaei kaba phi dei ban sngewnguh?`