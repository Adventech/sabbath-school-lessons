---
title:  Jingpule Shuh Shuh
date:   18/08/2023
---

“To ai ba ki jingiakren jong phi kin long ha kata ka rukom ba phim donkam ban kylla kaba mut. ‘To wat pynsngewsih phi ia U Mynsiem Bakhuid U Blei, da uba la shon shap ia phi haduh kata ka sngi ka jingsiewspah.’ . . . Lada phi don ka jingieit ha ki dohnud jong phi, phin wad ia ka ban seng bad pynieng ia u para jong phi ha ka jingngeit ba khuid eh. Lada ia ka kyntien la pynhap kaba lah ban pynsniew ia u paralok ne u hymmen, wat nym pynshlur ia kane ka jingkren bymman. Ka dei ka jingtrei jong u nongshun. To pynkynmaw ia u nongkren sa ka jingsbun ba Ka Ktien U Blei ka mana ia kum kata ka jingiakren.”—Ellen G. White,Advent Review and Sabbath Herald , June 5, 1888.

Kumno ba ka kynhun jong phi kan kylla lada ma phi bad uwei pa uwei u dkhot kin shim bad ban im ia ka rai kaba kynthup ia kine ki jingong harum?

1\. Nga thrang ia ka jingktah jong nga hapoh ka longing ka balang Seventh-day Adventist bad shabar ruh ba kan long kaba shisha, kaba ai mynsiem, kaba tei ia ka jingngeit, bad ba pynkhlain ia ka jinglong babha (Eph. 4:29 ).

2\. Da kaba kynmaw ia ka jingkhot U Khrist ia ka jinglong kawei bad ka jingieit, ngan pynlut shibun ka bor ban pynskhem ia kito kiba leh bad ba ong ia kiei kiei kiba nga ngeit ba ki long kiba bha ban ia kaba kdew ia ka jingbakla jong kito kiba nga ngeit ba ki la bakla (Ioannis 13:34, 35; Ioannis 17:20-23; Eph 4:1-6; 1 Thess. 5:9-11 ).

3\. Haba ngam sngew iahap jingmut bad kiwei, ngan pynshai ia ka jingburom jong nga ia u parabangeit. Ngan tharai ia ka jinglong hok bad jingaitilut jong ki sha U Khrist. Ngan iasam ia ka jingmut ba iapher jong nga ha ka rukom kaba jai jai, ym da ka bor (Eph. 4:31, 32 ).

4\. Ngan im ka jingim bakmen, da kaba wad ia ka kabu baroh ban pynieng bad pynskhem ia ki para dkhot balang, katba nga dang ap ia ka jingwanphai U Khrist (Eph. 4:29, 30; Gal. 6:2; Heb. 10:24, 25 ).

**Ki Jingkylli ban ia Puson**:  

`Peit biang ia ki 11 sien ha ka Ephesos ba u Paul u batai ia ki lai ki dkhot ka jinglong blei kum kiba iatei lang jan eh na ka bynta ka jingpynim u bynriew. Kumno ba kine ki jingiai banjur ki ai jingtip ia ngi shaphang ka jingsngewthuh ia ka jinglong blei? Eph. 1:3–14, Eph. 1:15–23, Eph. 2:11–18, Eph. 2:19–22, Eph. 3:1–13, Eph. 3:14–19, Eph. 4:4–6, Eph. 4:17–24, Eph. 4:25–32, Eph. 5:15–20, Eph. 6:10–20 (ha kaba “U Trai,” Eph. 6:10, ka kdew ia U Khrist ).`

`Kumno ba ki jingsneng u Paul shaphang ka rukom kren ki Khristan(Eph. 4:25-32) ka trei kam ha kane ka juk computer ia kaba bunsien la pyndonkam ban leh bein bad pynrem ia kiwei?`