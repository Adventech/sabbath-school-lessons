---
title:  Ka Jingsbun (Ym Ka Jingkthang)
date:   17/08/2023
---

Da kaba kdew sha “Ka sngi ka jingsiewspah” (Eph 4:30), u Paul u khot sngewbha ia ki nongpule jong u ban pyrkhat ia ka jingpyndonkam jong ki ia ka ktien ha ka nongrim jong ka jingwan arsien U Khrist. Ephesos 4:31, 32, kumta, lah ban sngewthuh ia ka kum ka jingbthah ia ka jingpyndonkam ia ka ktien katba ngi nang jan sha kata ka jingjia kaba khraw.

`Ha ka jingshisha ka jingwanphai U Khrist, kiei ki rukom pyrkhat bad ki jinglong, kiba iadei bad ka ktien, kiba ngi hap ban bred? Kiei ki jingpyrkhat bad ki jinglong ba ngi dei ban bat? Eph 4:31, 32.`

Ha ka jingkyntu ba khadduh jong ka Ephesos 4:17-32, u Paul sa shisien u ai ka hukum ba khim, bad hangne u kdew ia ki hynriew tylli ki pop kiba dei ban “bred noh na phi” (Eph. 4:31 ); ka hukum jingpynshlur ban long kiba lehsbun, ba jemnud, bad ba map ei (Eph. 4:32 ), bad ba shongnia. Ki bangeit ki dei ban iamap iwei ia iwei pat “kumba U Blei ruh ha U Khrist u la map ïa phi” (Eph 4:32 ). Ka thup jong ki hynriew tylli ki pop ki sdang bad ki kut da ka jingker kut jong ka kyntienbaroh , “jingkthang baroh” bad “jingpynsniew baroh.” Hapdeng kine, wan sa saw tylli ki kyntien “ka jingbitar,” “ka jingkhihbitar,” “ka jingkaw kaw,” bad “ka jingkren beiñ” (Eph 4:31 ).

Kaba khadduh na kine ka dei ka jingpynkylla ia ka ktien Greekblasphemia , kaba ka ktien English ka la shim kylliang kum ka kyntien jong ka jingkren bein kren poh pyrshah ia U Blei. Wat la katta ruh, ka ktien Greek ka kdew ia ka ktien kaba pynjah burom ia U Blei lane ia u briew kum “ka jingkren bein” lane “kren bymman.” Ha ka thup, ka jingpyrkhat (ka jingkthang, ka jingbitar, ka jingkhihbitar) imat ki pynshit ban kren bitar (jingkaw kaw, jingkren bein). Ha ka jingshisha, u Paul u pynduna ia ka ktien ba ki khristan ki kren. Ki rukom pyrkhat kiba lah ban pynmih ki jingkren bitar bad ki jingpynshongnia, ne ki jingsngew, ne ki rukom jingpyrkhat kiba pynmih ia ka (jingkren bitar) dei ban weng na ka kynhun jong ki Khristan. Ka kynhun Khristan ka dei ban man bha bad ka jingialong kawei jong ka balang yn pynshlur (ia nujorEph. 4:1-16 ) tad ynda ia kine la buh sharud.

Ka jingkren bymman, la kumno kumno, dei ban pynduh ban ia kaba bujli. Ki jingiakren bad ki kam jong ngi hapdeng ka longing U Khrist—bad sha lyndet na ka ruh—kim dei ban mih na ka jingkhihbitar, hynrei dei pan pynkhih ia ki da ka jingsbun, jingjemnud, bad ka jingiamap kaba pynshong nongrim ha ka nongrim kaba ha khlieh duh, ka jingmap kaba U Blei u la pyiar sha ngi lyngba U Khrist (Eph. 4:32 ). U Paul u pyni ia “ka jingmap kaba da pynieng” (kaba ai da U Blei sha ngi) kum kaba ieng pli ia “ka jingmap kaba da pynthiah” (kaba ngi ai iwei sha iwei; ianujor Kol. 3:13; Matt6:12, 14, 15 ).

`Pyrkhat shaphang ka bor jong ki ktien jong phi. Kumno phi lah ban pyndonkam ia ki ha kaba kyntiew, pynshlur, bad tei ia ka jingngeit?`