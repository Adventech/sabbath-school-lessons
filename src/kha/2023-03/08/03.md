---
title:  Ka Jingkylla Ba Phylla Ka Jainkup
date:   14/08/2023
---

`Ha ka jingiathuh biang ia ka khana jong ka jingkyl a jong ki nongsngap jong u, kaei ka mat kaba donkam eh ba u Paul u pyrshang ban wanrah ha ki?  Eph. 4:20-24 .`

Hadien ka jingbatai shaphang ka mynnor jong ki jinglong ba kum ki Jentil ka jong ki (Eph. 4:17-19 ), u Paul um shym la ong, “Hynrei phi phim shym la nang kumta shaphang U Khrist.” Pynban u ong, “Hynrei phi phim shym la nang kumta ia U Khrist!” (Eph 4:20 ). Haba iohi kumno kita ki nongsngap ki “sngew ia U”, bad ba la hikai “ha U” (Eph. 4:21) lane “da U” u Paul u iasaid shuh shuh ia ka jingtingkhun ia ka jingim ba la pynwandur ha U Khrist bad ka jingong “kumba ka jingshisha ka long ha U Jisu” (Eph 4:21). Ia u Paul, ka jingwan sha ka jingngeit ka iadei pdeng bad ka jingiadei ba marwei bad U Khrist, kaba shai bad ba shisha kaba ngi lah ban batai kum “kaba nang ia U Khrist.” Ngi pdiang ba U Jisu ba la pynmihpat bad ba la kyntiew u im bad u don hapdeng jong ngi. Ia ngi la pynwandur da ki jinghikai bad ki nuksa jong U bad ngi pyni ia ka jingkohnguh syiem sha U kum U Trai ba im jong ngi. Ngi plie ia ki jingim sha ki jingialam bad jingpyni ba donbor jong U lyngba U Mynsiem bad Ka Ktien.

U Paul u ong ha ngi ba ka jingtingkhun ia ka jingim ba la pynwandur ha U Khrist ka dawa lai tylli ki jingiaid lynti, ia kiba u la pynpaw lyngba ka jingringdur jong ka jaiñkup: (1) ban “buh noh” lane ban phai na ka jinglong barim ka jingim (Eph. 4:22 ); (2) ban iohmad ia ka jingpynthymmai ba shapoh (Eph. 4:23 ); bad (3) ban “kup” ia ka rukom jingim ba thymmai kaba kynja blei (Eph. 4:24 ). Kane ka jingring dur u Paul ka phalang ia ka jingpyndonkam ia ka jaiñkup ha ka Testament Barim kum ka pharshi ia baroh ar, ka jinglong pop (nuksa, Salm 73:6; Sekharaiah 3:3, 4; Malakhi 2:16) bad ka jingpynim (nuksa, Isaiah 61:10; Esekiel 16:8: Sekharaiah 3:4, 5 ).

Ha ki por hyndai, ki briew ki phong ka soptipoh kaba jrong haduh ki khohsiew bad ka sopti jynsur ba phong nalor ban iada na ka jingshit ka sngi. Kumjuh ruh ki kynthei ki phong ka soptipoh bad ka sopti jynsur. Ki kolshor kiba phalang ha ka Baibl ki dei ki jinglong ba kyrpang. Ki jaiñkup ki long kiba kordor bad ba remdor bad la buh slem slem ia ki. Kan long kaei kaei kaba phylla ban don palat ban ia kawei ka jaiñkup. Ka jingbha bad jingitynnad jong ki jaiñkup ka kdew ia ka kyrdan shaphang uba phong ia ka. Ban kylliang ia ka jaiñkup ka long jingjia ba phylla ne ba donkam (ban ia ki jingjia ki bym da donkam eh ha kiba bun ki kolshor ha kine ki sngi). U Paul u mutdur ia ka jingkylla ha ka jingim ba kan long kaba paw ne ba la ithuh kumba kylliang ia ka jaiñkup da kawei pat kumba long ha ka nongrim jong ka spah snem ba nyngkong.

`Kaei ka jingiapher, ka jingiapher ba kyrpang, hapdeng kaba nang shaphang U Khrist bad kaba nang ban tip ia U Khrist?`