---
title:  'Ka Jingpyniasuk: Ka Jingaisngewbha u Blei na ka Diengphna'
date:   24/07/2023
---

> <p></p>
> “Namar ma u u long ka Jingpyniasuk jong ngi, uba la pynlong kawei ia ki baroh ar, bad u la pynkhyllem ia ka kynroh pdeng ka jingpyniakhlad… ba un ioh … pynïasuk ia ki baroh ar ha kawei ka met ha U Blei da ka diengphna, haba u la lah pyniap ia ka jingiashun da ka :” (Ephesos 2:14-16)

`Kumno U Paul u batai ia ka Diengphna bad ka bor ktah jong ka kam u Khrist ha kine ki dkhot jong ka Ephesos? Kumno phin kren kyllum ia kaei kaba u Paul u ong shaphang ka diengphna bad kumno ka pynkylla ia ka jingiadei jong ngi? ( Eph. 1:7, 8; Eph. 4:32; Eph. 2:13, 14; Eph. 2:16; Eph. 5:2, 25.)`

Ha ka nongrim jong ka jingpule jong ngi mynta ka taiew, Ephesos 2;11-22, ka Diengphna ka ai lai tylli ki jingkyrkhu bakhraw ia ki riewngeit: (1) Ki Jentil kiba long “jngai” na u Blei bad ki briew jong U, la “ wallam ia ki kham jan” (Eph.2:13) ban long ki khun shynrang bad kynthei jong u Blei bad ki para shynrang bad kynthei jong ki riewngeit Jiw (Eph. 2:19); (2) Ka “ jingiashun” Greek, echthran, “ka jingiashun,” kaba iahap bad echthros, “nongshun”) hapdeng ki riewngeit Jiw bad Jentil “ la pyniap noh” ( Eph. 2:16, NASB). Ka diengphna jong u Khrist ka weng noh ia ka jingiashun ba la neh slem bad ka thma ha kaba ki Jiw bad Jentil ki long ki nongshun bashyrkhei (Eph. 2:17); (3) ha ka jaka jong ka jingiashun ka wan ka jingpyniasuk. Ka dei ka jingthmu jong u Khrist “un ioh pynïasuk ia ki baroh ar ha kawei ka met ha U Blei lyngba ka diengphna” (Eph. 2:16, NKJV; ianujor Kol. 1:19–22).

Kumno ka jingpynasuk ka long? Kumno phi sngew haba pyniasuk? Mutdur ka jingiajngai hapdeng ka kmie bad ka khun, ia kaba la pyniasuk hadien bun snem. Mutdur ia kane ka jingeh la weng noh ha ka jingatphyllung jong ka jingaiei bad jingmap bad kaba pyntikna ia ka jingialong kawei jong kinear. Kane ka dei ka jingpyniasuk. Ia ka jingpyniasuk la mad ha ka khyllipmat ba uwei u dkhot balang u buh noh sharud ia kaei kaei kaba pyniakhlad ia ki na iwei na iwei pat bad ban pdiang ia uta uwei pat u dkhot balang kum u para ne ka para uba pdiang ia kaei ba la tyrwa. Ka Jingpyniasuk kam dei ka kyntien kaba long nongwei hynrei ka jingiadei haba u briew u shadkmen ia ka jingpynbha pat ia ka jingiadei kaba la pra. U Paul u nud ban mutdur ia ka kam bakhlaiñ jong u Khrist ha ka diengphna kum kata ka bor ktah ia ka jingiadei, ym tang katto katne ngut hynrei u paidbah babun. U mutdur ia ka kum ka nongsynshar ia ka jingim jong ngi bad pynjot ia ka jingiaprat, pynkut ia ki jingiania, pynthymmai ia ka jingiasyllok bad ka jingsngewthuh iwei ia iwei.

`Ha kano ki rukom phi donkam ban bud ia ki jinghikai hangne ban long kiba la pyniasuk badno badno? Kumno phin leh ia ka?`