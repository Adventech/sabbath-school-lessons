---
title:  Kaba Pynpait ia ka Kynroh kaba Pyniakhlad
date:   25/07/2023
---

`Kiei ki kam ba u Paul u ong ba u Khrist u la pynduh ia kata“kaba long ka rukom ki hukum kaba ha ki niam ki rukom”? Balei u la leh ia kane? (Eph. 2:14-15)`

Lehse u Paul u kdew ia ki jingker kiba ker sawdong ka templ ki Israel ha ka por jong u Herod, kaba don ia ka jingbyrngem ban pyniap. U Paul u mutdur ia ka jingkyllon jong kane ka kynroh bad ki Jentil ki la lah ban rung sha ka jingmane ia u Blei (Eph. 2:18). Kano kano na kum kine ki kynroh la weng noh, ong u Paul. Namarkata kine ki ar jaitbynriew, ki Jiw bad Jentil, ki long shisha kawei.

Don kiba ngeit ba ka Ephesians 2:14, 15 ki hikai ba ia ki shiphew hukum, kynthup ia ka hukum Sabbaton, “ la pynduh” lane “ buh sharud” da ka diengphna. Hynrei, ha Ephesos, u Paul u pyni ka jingburom ia ki Shiphew Hukum kum ka tynrai kaba saiñdur ia ka jinglong synran kum ki Khristan. U jer ia ka hukum basaw (Eph. 6:2,3) bad kdew ruh sha kiwei de (nuksa, kaba hynniew, (Eph. 5:3–14, 21–33; kaba phra Eph. 4:28; kaba khyndai, Eph. 4:25; kaba shiphew, Eph. 5:55) Kane ka iahap bad ka jingkren kham mynshwa jong u Paul ha kaba iadei bad ka hukum (Rom 3:31, Rom 7:12). U kren shaphang ka jingpyndonkam bakla ia ka hukum, hynrei u kyntiew ia ka hukum bad u kren ruh bad ka dei ban iai tyllun. Te kumta, ban pyndonkam ia kine ki dkhot ban pyndam noh ia ki Shiphew hukum, khamtam ha ka jingshai ba ngi la ioh na kiwei ki dkhot ha ka Baibl shaphang ka jingbymdonkam shuh ia ka hukum, ka dei ka jingbatai bakla ka bym iahap bad ka jingthmu u Paul hangne.

Ha ka jingshisha kano kano ka jingpyndonkam ia ka aiñ ban wanrah ka jingiapait hapdeng ki Jiw bad Jentil bad khamtam ban kyntait ia ki Jentil na ka jingiashimbynta hapdeng ki briew jong u Blei bad ban rung sha ka jingmane, ka long ka jingtim ia u Paul bad ka jingpyndonkam bakla ia ka jingthmu bakynja blei jong ka aiñ. Ka “hukum” ha Ephesos 2:14-15 ka lah ban long ka aiñ jinglehniam kaba pyniakhlad ia ki Jiw na ki Jentil, kumba la pynpaw ha ki kyntien u Paul , “kaba long ka rukom ki hukum kaba ha ki niam ki rukom” lane ka aiñ jinglehniam baroh jong ka Testament Barim, ia kaba la pyndonkam bakla ban batai, bad pyndoknkam ban pynpait ia ka jingiadei jong ki Jiw bad Jentil.

`Kiei ki jingeh hapdeng ki Seventh-day Adventist lane hapdeng ki dkhot jong ka khynhun Khristan ia kiba dei ban pynbeit lane jop? Balei ba ka jingieit jong u Khrist ka la biang ban jop ia kine ki jingeh?`