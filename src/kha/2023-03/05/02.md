---
title:  Wallam kham jan sha U Khrist
date:   23/07/2023
---

`Ianujor Ephesos 2:1-3, Ka jingbatai ba kham hashwa u Paul shaphang ka mynnor jong ki Jentil, ki nongpule ia ka shithi jong u, lem bad Ephesos 2:11-12. Kaei ka jingbatai kaba thymmai shaphang ka mynnor jong ki?`

Ki Jentil kiba la long ki riewngeit mynta ha U Khrist bad ki dkhot jong ka “met” jong U, shisien la pyniakhlad ia ki na ki Jiw bad ka jingpynim ba u Blei u tyrwa. U Paul u bishar ba ka long kaba donkam ia ki ban kynmaw” (Eph. 2:11) ia kane ka mynnor. Ki la long “khlem u Khrist,” Uta uba la pynsleh,u Messiah jong ki Israel. Ki la long ki “nongwei na ka kynhun (ka ri ne jaitbynriew) jong ki Israel.” Bad ki la long ki “nongwei na ka jutang jong ka jingkular” ka jingkular jong ka jingpynim u Blei, ba u la tyrwa lyngba ka histori jong ka jingpynim. Ka jingiakhlad na ki Israel bad ka jingpynim ba la tyrwa lyngba ka mut ba shisien ki la long “ kiba khlem jingkyrmen” bad ki la long “ khlem u Blei ha ka pyrthei” (Eph. 2:12, NKJV)

Kumjuh ruh ha ka jingim jong ka mynnor, ki Jentil ki don hapdeng ka jingiashun bad ki Jiw. U Paul u kdew ia kane ka jingpang iashun sha kawei ka daw, ka jingsin kyrteng.Ki Jiw ki khot ia ki Jentil da ka jingibeiñ kum “ kiba khlem ot sher,” bad ki Jentil ki khot ia ki da kajuh ka kyrteng ibeiñ kum “ kiba la otsher” ( Eph. 2:11).

Ephesos 2:13, ka kdew sha kaei re kaei kaba pher mynta. U Paul u thoh, “Hynrei mynta ha U Khrist Jisu, ia phi kiba la ju long jngai noh mynno mynno, la pynlong hajan ha ka snam U Khrist”.

Haba u Paul u batai shaphang ki riewngeit Jentil kum “ kita kiba jngai bha,” u shim kylliang na Isaiah 57:19: “Nga thaw ia u soh ki rmiang shyntur: Ka jingsuk, ka jingsuk, ia uba jngai, bad ia uba hajan, ong U Trai; te ngan pynkhiah ia u.” (Ianujor bad Eph. 2:17,18). Ha u Khrist bad lyngba ka diengphna jong U, ki riewngeit Jentil la wallam ia ki kham jan sha kaei kaba la pyniakhlad ia ki- U Blei, ka jingkyrmen, bad ki para kynthei bad shynrang Jiw. Hangne ka don ka khubor kaba bha da ka jingbatai jong u Paul: bad ka diengphna jong u Khrist ka lah ban pynkhiah ia ka jingiakhlad kaba jngai hapdeng jong ki Jiw bad Jentil, kata ka mut baroh ki jingiashun bad ka jingprat hapdeng jong ki la pynkut. Kane ka khubor babha ka khot ia ngi ban ïït ia ki jingiapher kaba dang don ha ka jingim jong ngi bad ha ka balang bad puson ia ka bor jong ka deingphna kaba synshar halor kine baroh.

`Na kano ka jinglong ba u Jisu u la siewspah ia phi? Balei ka long kaba donkam ban kynmaw, kham bun sien, hangno phi don mynba U la shem ia phi bad hangno phi don mynta lada Um shym la shem ia phi?`