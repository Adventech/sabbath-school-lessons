---
title:  Jingpule Shuh Shuh
date:   28/07/2023
---

Pule bniah ia ki ka jingthoh lamphrang jong ki jingkylli jong ki jingiatai kumba la thoh harum:

Kaei ka nongrim ba kyrpang ha kaba u Paul u thoh ia ka Ephesos 2:11-22 katba u batai ia ka jingktah jong ka diengphna ha ka jingiadei u khunbynriew? U kren ia ka jingiadei hapdeng ki Jiw bad ki Jentil kiba long mynta ki dkhot jong ka balang. U pynpaw ia ka jingsngewkhia ha kaba mynta ki sngewthuh bad im ia ka jingim kaba la pyniasuk kum ki dkhot ka ïïng jong U Blei (Eph. 2:19). Watla katta, ha ka nongrim jong ka shithi baroh kawei, u Paul u kdew ia ka jingthmu kaba kham iar. Ka matpdeng jong u ka long ka jingkhraw ka jingthmu u Blei ban pyniasoh lang ia kiei kiei baroh ha U Khrist (Eph. 1:9- 10), bad ka kynthup “ia kawei pa kawei ka longïïng ha bneng bad ha khyndew” (Eph. 3:15, ESV).

Kaba kham donkam, ka dei ka jingialong kawei ki dkhot hapoh jng ka balang- ka mat kaba kyrpang kaba u kdew ha Ephesos 2:11-22- ha ka hi ka don ia ka jingthmu kaba khraw ba u Paul u la pyni ha Ephesos 3:10: “Khnang ban ioh pyntip mynta ha ki jingsynshar bad ha kibor ha ki Jaka bneng, da ka balang, ia ka jingstad babun syrtap ka jong U Blei:”. Da ka jingiatylli ka jong u Khrist kaba la jop ha ka diengphna, ia ki riewngeit la pynpaw ba ka Jingthmu kaba khraw jong u Blei ban pyniatylli ia kiei kiei baroh ka dang iaid shaphrang. Ka jingiadei kaba la pyniasuk jong ki ka pynpaw ia ka jingthmu jong u Blei na ka bynta ka pyrthei bneng saloñsar kaba iatylli. Te ka bha ban peit ia ka Ephesos 2:11-22, ha ka nongrim jong ka shithi baroh kawei, ia ki jinghikai halor ki sobjek kiba donkam ha kine ki sngi, ka jingiadei hapdeng ki briew bad ki jait ki kynta.

**Ki Jingkylli ban ia Puson**:     

`Kiei ki jinghikai na ka baibl shaphang ka jingiadei jong ki jaitbynriew ba la ai ha Ephesos 2:11-22? Kumno ki dkhot baibl ki tyrwa ia ka rukom ba kyrpang u Khrist sha ka matpdeng kumno ki dkhot jong kawei ka jaitbynriew kan pyniadei bad ki dkhot jong kawei pat?`

`Ka jingthmu jong U Blei na ka bynta ka lawei jong u khunbynriew (Eph. 1:9- 10; Eph. 2 :11-22), haduh katno ka long kaba donkam ia ki balang ban pynbeit ia ki jingeh shapoh ha kaba iadei ba ki jait ki kynja?`

`Kiei ki jingeh jong ki jaitbynriew bapher bapher, kiba don ha ka imlang shalang jong phi, hynrei la buhrieh bad leh klet ia ki? Kumno ka balang jong phi ka lah ban trei ia ka kam kaba bha ban pyniatylli ia kaei kaba u Khrist u la pyndep ha ka dienphna? Kumno phin shim bynta ha kata ka kam?`