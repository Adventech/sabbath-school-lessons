---
title:  U Jisu, u Nongialap jong ka Jingsuk
date:   26/07/2023
---

`Kumno u Paul u kren kyllum ia ka jingshakri u Khrist ha Ephesos 2:17-18?`

Ka jinghikai jong ka jingsuk ka dei kaba kongsan ha Ephesos, ka shithi ka sdang bad pynkut da ki jingkyrkhu jong ka jingsuk “ na u Blei u Kpa jong ngi bad U Trai Jisu Khrist” (Eph. 1:2, NKJV; ianujor Eph. 6:23). Kham hashwa ha Ephesos 2:11-22, u Paul u iasaid ba u Khrist u ieng ia ka jingsuk, “Namar ha U ka long ka jingsuk jong ngi” bad ka diengphna ka thaw ia ka (Eph. 2:14-16). U Khrist ym tang ba u pynjot ia ka jingiashun hapdeng ki Jiw bad Jentil (Eph. 2:14-15)- hynrei U thaw ia ka jaitbynriew bathymmai, ba la buh dak da ka jingpyniasuk bad jingsuk (Eph. 2:15-17). Kum kata ka jingieit kam dei tang ka jingbym don shuh ki jingialeh hynrei puson ia ka jinghikai Hebru shaphang ka shalom, ka jingmad ia ka jingpynbha jong ka long rynieng baroh, ha ka jingiadei jong ngi bad u Blei (Rom 5:1) bad kiwei de.

`Kumno u Paul u mutdur ia ka jingiashimbynta ki riewngeit ha kaba iasam ia ka khubor jong ka jingsuk u Jisu? Eph. 4:3; Eph. 6:14, 15; ianujor Rom. 10:14, 15 bad Eph. 2:17–19, Isa. 52:7, Isa. 57:19.`

Ka gospel ka pyni ia ki nuksa jong u Jisu kum u nongialap jong ka jingsuk. Ha ka jingkren khatduh jong u ia ki synran, U kular ia ki bad ia ngi “Ia ka jingsuk nga iehnoh ha phi, ia ka jingsuk ka jong nga nga ai ha phi, ym kumba kata ka pyrthei kai ai, nga ai ma nga ha phi, Wat khih khuslai na ka dohnud jong phi, lymne wat sheptieng.” (Ioannis 14:27). U pynkut, “Nga la kren ia kine kiei kiei ruh ha phi, ba phin ioh ka jingsuk ha nga: Ha kane ka pyrthei phi mad ia ki jingjynjar. Hynrei long shlur; Nga la jop ia ka pyrthei” (Ioannis 16:33). Hadien ka jingmihpat jong U, haba u wanpaw ha ki synran, u ban biang, “ Ka jingsuk nga iehnoh ha phi” (Ioannis 20:19, 21, 26).

Ha Ephesos 2:17-18, u Paul u angnud ban kdew ba ka jingialap u Jisu ia ka jingsuk la nang pyniar naduh ka por jong ka jingshakri jong u ha khyndew. U la “ ialap ia ka jingsuk” ha kato ka por ia “kiba jngai” (Ki Jentil shwa ka jingkylla bamut) bad ia “ kiba jan” (ki riewngeit Jiw, ianujor Eph. 2:11-13). Ka jingpdiang ia kane ka jingpynbna, ki riewngeit baroh ki mad ia ki jingkyrkhu kaba dpa kyrhai.

`Kumno ngi lah ban nang ban long ki nongialap jong ka jingsuk ha pyrshah ia ka jingiania? Ha kano ka jingiashem phi don mynta, kaba lah ban wallam ia ka jingpynkhiah?`