---
title:  Ka Jingiathuhkhanna Kaba Jia Shisha
date:   28/07/2023
---

### Lait Im Ha U Jisu – Bynta 2

_Da: Andrew McChesney_

Ha kawei ka janmiet, ka Almira kaba la 16 snem ka rta ka la rai ban thiah shiphang hadien ba ka la wan phai na skul, ha ka jingsngew lywait namar ka jingbym iohthiah bha da ki bnai ha ka por mynmiet. Ka don ha iing marwei.Kyndit ka sngew ia ka jingdon briew ha ka kamra. Katba ka peit sha ka jingkhang, ha ka sien kaba nyngkong ka la iohi ia u jingthaw kum u lyoh iong, uba kah ia ka jingkhang. Ka Almira kam tip balei, hynrei ka sngewthuh lada ka khap kaei kaei kaba sniew kan jia. Ka peit slem sha ka jingkhang kumba ka peit sha ki bymjukut. Ha ka shikyllipmat ,uta u lyoh baiong u la tynrah ia ka. Ka Almira ka sngew kumba tep da u maw baheh, khlem lah leh eiei bad khlem lah ban khih. Ka pyrshang ban ring mynsiem. Ka kyrpad ia ki bor babha ban iarap. Ym don jubab.

Ha kata ka por ka kynmaw ia ka jingduwai ia kaba ka la lah lyndet. Ka dei ka jingduwai jong ki bym dei ki Khristan kaba don jingiadei bad ki kpa tymmen. Ka la sdang ban ong. Ha ka shikyllipmat ka sngew kumba ka la laitluid bad lah ban ring mynsiem. Hynrei ka la sngewbiang ia ka jingshah teh sha khum. Ka ong biang ia ka jingduwai sa shisien pat. La pyllait bad la khum biang, la pyllait bad la khum biang.

Ka la sdang ban tlot ha kata ka jingialeh, bad ka la pyrkhat kumno kan leh ban pyllaitim ia lade. Ha kata ka por ka kynmaw ia ki nonghikai Russia kiba kren shaphang ka bor jong u Jisu Khrist halor baroh ki bor babha bad basniew. Kata ka jingpyrkhat ka wan ha ka jingmut jong ka ban khot ia u Jisu. Ka sdang ban ang ia ka shyntur jong ka ban kren. Ka lah ban khot ia ka kyrteng u Jisu bad uta u lyoh iong u la phet noh. Ka sngew kumba u Jisu u la wan ban rung ha ka kamra jong ka bad bret shabar ia u bymman napoh jong ka.

Ka Almira ka la sngewthuh ba ka donkam ia u Jisu. Bad kumno? Kam dei ka Khristan. Te kumta ka leit sha ka jaka mane jong ki kpa tymmen jong ka da ki bnai. Ka la sdang ban iohthiah bha; bad kut jingmut ba u Jisu ruh u dei ban wan jngoh ha kata ka jaka mane.

Hadien kata, ka hynmen jong ka, ka Faniya, ka la wan ha ïïng bad arngut ki paralok ia kaba ka Almira kam pat iohi mynshwa. Ka la tip ha kata ka sngi ba ka Faniya ka la sdang ban leit sha ïïngmane jong ki Seventh-day Adventist kaba don ha kajuh ka lynti ba ka ïïng jong ki ka don. Kita ki arngut ki paralok ki dei ki dkhot jong ka Balang Seventh-day Adventist. Ka Amira ka iathuh ia ka jingiashem jong ka sha kita ki Adventist. “Uta u dei u Soitan.” La ong kawei ka paralok. Kata kawei pat ka la ong ba ka Almira ka la rung sha ka jaka jong u Soitan da kaba shim ia ki klas halor ki bor bakyllah. “ Hynrei u Jisu u don ha ka liang jong phi,” ka la ong. ‘Tang ma u uba lah ban pyllait na ki por jong u Soitan