---
title:  Ka Balang, ka Templ Bakhuid
date:   27/07/2023
---

`Kiei ki dur ba u Paul u pyndonkam ha Ephesos 2:11-22 ban pynpaw ia ka jingiatylli hapdeng ki Jiw bad Jentil ha ka balang?`

Haba pule biang ia ka Ephesos 2, ngi kynmaw ia ki dkhot 1-10 kaba hikai ia ka jingialong kawei jong ngi bad u Jisu, katba ki dkhot 11-22 ka hikai ia ngi ban im ha ka jingialong kawei bad kiwei ki bynta jong ka balang jong U. Ka jingiap jpng u Jisu ka don ka jingkyrkhu ban pynskhem ia ka jingiadei jong ngi bad u Blei (Eph. 2:1-10), bad ka jingpynskhem ia ka jingiadei jong ngi bad kiwei (Eph. 2:11-22). Lyngba ka diengphna, u Jisu u la pyndam ia baroh ki jingiaprat hapdeng ki riewngeit Jentil bad ki Jiw, kumjuh ka jingpyndonkam bakla ia ki Hukum ban pynheh ia ka thliew (Eph. 2:11-18). U Jisu ruh u tei ia ka temple kaba thymmai bad phylla kaba kynthup ia ki riewngeit. Shisien la kyntait ia ki Jentil na ka jingmane ha ki jaka kyntang jong ka templ, mynta ki iasoh lang bad ki riewngeit Jiw ban pynlong ia ka templ bathymmai. Ngi baroh ngi jia long ki dkhot jong ka balang jong u Blei, “ka templ bakhuid ha u Trai” (Eph. 2:19-22. ESV) bad la ioh ia ka kabu ban im lang bad u Jisu bad ki para shynrang bad kynthei ha U Khrist.

`Kumno u Paul u pyndonkam ia kine ki pharshi jong ka balang kum ka templ ha Ephesos 2:19-22 bad ianujor ia ka jingpyndonkam ha kine ki dkhot harum? 1 Kor. 3:9–17, 2 Kor. 6:14–7:1, 1 Pet. 2:4–8.`

U Paul u pyndonkam ia kine ki pharshi jong ka balang kum ka templ kum ka dur kaba khraw jong ka jingkynthup lang ia ki Jentil ha ka balang. Shisien la khanglad ia ki na ka jingmane ha “Ïïng jong ki Israel” ha ka templ, ha kaba mynta ki la ioh ym tang ban rung (Eph. 2:18) hynrei da lade ki la kylla long ki jingthaw jong ka templ bathymmai ia kaba la saiñdur kum “ka jaka shong U Blei ha U Mynsiem.” (Eph. 2:22)

Ki nongthoh jong ka Testament kaba thymmai ki pyndonkam ia ka pharshi jong ka templ ban pyni ia ka jingkyntang jong ka balang, ka kam jong u Blei ban tei bad pynsan ia ka balang, bad ka jingialong kawei jong ki riewngeit hapoh ka balang. Ka pharshi la pyndonkam ban pyni ia ka jingsan jong ka templ kumba lah ban iohi ha Eph. 2:21, ka jingsan jong kane ka jingtei la pyniasyriem bad Eph. 2.22 “ la tei ia phi ban long lang” (ESV). Kam dei ka dur kaba neh hajuh, ka balang ka lah ban pdiang ia ka kyrteng jong ka “ kum ka templ jong u Blei Uba im” (2 Kor. 6:16, NKJV)