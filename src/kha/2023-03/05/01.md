---
title:  'Ka Jingpyniasuk Ha U Bynriew: Ka Diengphna bad ka Balang'
date:   22/07/2023
---

### Dkhot Baibyl ban pynkhreh ia ka Lynnong
Ephesos. 2:11–22, Rom. 3:31, Rom. 7:12, Isaiah. 52:7, Isaiah. 57:19, Ioannis 14:27, 1 Korin. 3:9–17.

> <p>Dkhot Spel-lyndet</p>
> “Hynrei mynta ha U Khrist Jisu, ia phi kiba la ju long jngai noh mynno mynno, la pynlong hajan ha ka snam U Khrist. Namar ma u u long ka Jingpyniasuk jong ngi, uba la pynlong kawei ia ki baroh ar, bad u la pynkhyllem ia ka kynroh pdeng ka jingpyniakhlad” (Ephesians 2:13, 14)

Phi dei u Jentil, u Grik, uba la nang ban burom ia u Blei jong ki Jiw. Ha ka jingshisha, phi la iehnoh ia ka jingmane ia shibun ki blei bad pdiang ia u Blei bashisha. Katba phi leit lyngba ki phyllaw baitynnad bad ki paia jong ka templ Jerusalem, ka sur jong ka jingmane ka khot ia ka jingiaroh jong phi.Hangta phi shem ia ki khyrdop maw kaba saw phut ka jingjrong. La thoh ha man la ka shi phut ha ka ktien Latin bad Grik: “ Ym shah ia u nongwei ban rung lyngba bad hajan jong ka templ. Lada lap, u hi u hap ban shim ia ka jingkitkhlieh jong ka jingiap” Ha kata ka por phi sngew ia lade ba la shah khanglad, u nongwei, bad uba la kyntait.

Ha Ephesos 2:11-22, u Paul u iohi ia ka diengphna kum ka nongpynpra noh ia ka kynroh bad ki jingiasngew pher jaitbynriew. Kumba noh u saiwar, la pyniasuk ia ngi kum ki nongwei bad u Blei. Hynrei lyngkein-sak bad ka sla khyndew, ka pyniasuk ia ki briew bad kiwei pat. Ka diengphna ka weng noh ia ka jingiashun bad wanrah jingsuk hapdeng ki Jiw bad ki Jentil, da kaba pynlong ia ki “ kawei ka jaitbynriew” (Eph. 2:15). Ryngkat lang ki kylla long ka templ bathymmai, “ ka jaka shongneh na ka bynta U Blei da u Mynsiem” (Eph. 2:22, ESV).

Kaei ka jingmut jong kane ka jingshisha ia ngi?

_*Pule ia ka lynnong mynta ka taiew na ka bynta ka Sabbaton, July 29_