---
title:  Ka Met Ba Ialong Kawei Jong U Khrist
date:   05/08/2023
---

### Dkhot Baibyl ban pynkhreh ia ka Lynnong
Ephesos 4:1-16; Philipi 2:3; Salm 68:18; Ki Kam 2; 1 Korinth 12:4-11, 27-30; Isaiah 5:4 .

> <p>Dkhot Spel-lyndet</p>
> “Bad u la thung ia kiwei, ban long ki apostol; bad ia kiwei, ki nongiathuhlypa; bad ia kiwei, ki nongiathuhkhana; bad ia kiwei ki nongsharai bad ki nonghikai; ia kaban pynjanai ia ki riewkhuid, ia ka jingtrei ka jingshakri tien Blei, ïa kaban tei ia ka met U Khrist” (Ephesos 4:11, 12 ).

Kawei na ki khana shu thaw u Aesop ka dei “Ka kpoh bad ki kjat.” Ka ong kumne: “Ka kpoh bad ki kjat ki iatai nia shaphang ka jingdonkam jong ki, bad haba ki kjat ki ong ba ki kham khlain ba ki bah wat ia ka kpoh, ka kpoh ka jubab, ‘ko lok baieid, lada ngam bam jingbam, phin ym lah ban bah eiei ruh em.’”—Lloyd W. Daly, Aesop Without Morals (New York: Thomas Yoseloff, 1961), sla. 148.

Katba u Paul u pyndonkam ia ka met u briew ban wanrah ia ka mat ba kynja mynsiem. Ia u Paul, ka met briew—bad ka balang kum ka met U Khrist—ka kynthup ia ki dkhot ba bun kiba iapher ha ki jinglah ban trei kam, kiba baroh ki dei ban trei ryngkat na ka bynta ka met ba kan koit kan khiah. Ha ki Ephesos 4:1-16, u Paul u pyndonkam biang ia ka met kum ka jingringdur kaba u la pyndonkam bha mynshwa (Rom 12:3-8, 1 Korinth 12:12-31 ). U Khrist mynta u long U Khlieh jong ka met, uba ai ia ka met da ki briew ba don ki sap ba kyrpang kiba iarap ban pynlong kawei ia ka met, da kawei pa kawei ka dkhot—uwei pa uwei u dkhot balang—ki ia noh synniang ia ki jinglah trei kam sha ka met baroh.

Ka jingringdur u Paul ia ka met ba koit ba khiah, ba ialong kawei ka iarap ia ngi ban sngewthuh ia ka thong U Blei na ka bynta jong ngi: ban long shibynta na ka balang ba seisoh ba iatylli ha U Khrist.

_*Pynkhreh ia kane ka lynnong na ka bynta ka Sabbaton, August 12 ._