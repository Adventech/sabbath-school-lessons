---
title:  Shityli kawei ha Uta Uwei
date:   07/08/2023
---

`Kiei ki hynniew ki “wei” kiba u Paul u ong ha ka jingkyrshan ia ka matpdeng jong ka jinglong kawei jong ka balang? Kaei kaba u kwah ban pynpaw da kane ka thup? (Eph 4:4-6 ).`

Ki hynniew ki “wei” jong u Paul ki don ia ka sur poitri ha ki bad ki lah ban pynsawa ia ka sur jong ka jingpynskhem kaba pyndonkam ha ka Ephesos. Kane ka thup ka sdang da kaba kdew ia ki artyli ki “wei”. “Don kawei ka met” (kaba kdew sha ka balang kum ka met U Khrist, (Eph 4:12, 16; Eph 1:23; Eph 5:23, 29, 30 ) “bad uwei U Mynsiem” (Eph 4:4 ). Kaba lai dei “kawei ka jingkyrmen kata ka jingkhot jong phi” (Eph 4:4; ia nujor Eph 4:1 ).

Kane ka thup ka ai sa lai tylli ki tynrai, “uwei U Trai” (kaba kdew ia U Khrist), “kawei ka jingngeit” (kaba mut ia ka symboh jingngeit ki Khristan, (Eph 4:13: Kol 1:23; Kol 2:7; Gal 1:23: 1Tim 4:1, 6 ), bad “kawei ka jingpyn-baptis” (peit Eph 5:26 ) shwa ban pynkut nia ia ka jingbatai ia U Blei kum “uwei U Blei bad U Kpa ia baroh, uba halor baroh, bad lyngba ia baroh, bad ha baroh” (Eph 4:6 ).

Kaei kaba u Paul u kren lyngba kane ka jingbatai ha ki sur poitri ia U Blei uba U Kpa? Kum ka jingmih na ka jinglong jong “U Kpa ia baroh,” U Blei u dei U Nongthaw. Kaba tam jong ka dkhot ka batai shaphang kumno, shisien ba la thaw ia ka pyrthei, U Blei u don ka jingiadei sha “kiei kiei baroh,” kiba u la thaw. U Paul u khlem ngam sha ka jinghikai bakla jong kaba ngeit ba U Blei u don ha kiei kiei kiba ha ka mariang lane ka jingngeit kaba hikai ba ka pyrthei ka kynthup ia ka jinglong jingman U Blei, wat lada kam lah ban pynlut ia kata ka jingman. Pynban u pynbna ia ka jingkhraw (“uba halor baroh”), ia ka jingtrei kam (“uba . . . lyngba ia baroh”), ka jinglong nalade (“uba . . . ha baroh”) jong U Blei.

Peit bniah ia artylli ki jingmut shaphang ka jinglong kawei ka balang (Eph 4:1-6) . Kaba nyngkong, ka jinglong kawei ka dei ka jingshisha ba kynja mynsiem, kaba ka tynrai jong ka dei ha kine ki hynniew ki “wei,” ka jingshisha kaba dei ban lehkmen (Eph 4:4-6) . Ka ba ar, kane ka jinglong kawei ka dawa ia ka jingshitrhem jong ngi ban sumar bad pynsan ia ka (Eph 4:3) . Bunsien kin don ki daw ba ngi hap ban iam ha ki jingrem jong ka jingbymlah ban pyntreikam ia kane ka jinglong kawei. Wat la katta ruh, lada ki jingbym lah jong ngi ki long katno katno, ngi dei ban lehkmen ha ka jingtrei jong U Blei ha U Khrist ha ka jingpynlong kawei ia ka balang, ban lehkmen ha ka jingshisha jong ka “jinglong kawei jong U Mynsiem” (Eph 4:3) . Da kaba leh kumta kan pynshlur ia ngi ban wan phai sha ka jingtrei jong ka jingphla ia kane ka jingialong kawei da ka jingpynkhih ba thymmai bad ha kaba leh kumta ngi pyndep ia ka kam ka jong U Blei.

`Pule biang Ephesos 4:4-6. Kumno ka pynsngew ia phi? Kumno ka dei ban pynsngew ia phi, haba ngi tip ba ka ong shaphang ka jingialong kawei ha U Blei, bad U Blei lyngba U Khrist?`