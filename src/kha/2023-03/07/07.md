---
title:  Pule Shuh Shuh
date:   11/08/2023
---

Ar tylli ki jingthoh kiban iarap ban pyniar ia ka jingpule ia ka Ephesos 4:7-10:

_1. Ka jingpynkylla ktien ia ka Ephesos 4:9._ Don ki jingpynkylla ktien kiba kdew ba ka jinghiar ka jia ha shwa ka jingkiew. Kiwei pat ki jingpynkylla ktien ki bud kham iajan ia ka jingthoh jong ka Greek, da kaba iehnoh ia ka mat jong ka por jingkiew ne jinghiar kaba plie, kaba ai lad ia ka jingiohi, kaba pynpaw ha ka jingpule jong ka sngi ba lai, ba ka jingbuh ha ka Salm 68:18 ka dei ban bud da ka jingpynkhraw ia U Khrist sha bneng (ka jingkiew) kaba jia nyngkong, bud da ka jinghiar jong U ha U Mynsiem.

_2. Ialam mraw ia ka jinglong mraw._ Ha ka jingkren ia ka Salm 68:18 na ka Testament Barim ha ka ktien Greek, kaba khot ka Septuagint (Ka jingpynkylla ktien ha ka ktien Greek ia ka Testament Barim), u Paul u pyndonkam ia ki ktien ha ka Ephesos 4:8 kaba ong, “ialam mraw ia ka jinglong mraw,” hynrei kaba la pdiang bha ban mut, “u ialam kum ki koidi ia ka kynhun jong ki mraw”. Ki Seventh-day Adventist bunsien ki sngewthuh iakane ban kdew sha ka kam U Khrist ban shim bad u sha bneng, ha ka jingkiew noh jong u, ia kito kiba la pynmih ha ka jingmihpat ba kyrpang ha ka por jong ka jingmihpat jong u (Mathaios 27:51 -53 ). Kane ka kynthup ia ka “song jingainguh kaweh” jong ki soh nyngkong kiba la siewspah, kiba u ai sngewbha ha U Kpa ha ka jingleit phai jong U sha ki phyllaw ka bneng. (Peit The SDA Bible Commentary, vol. 6, p. 1022; The Desire of Ages, p. 834; ianujor The Desire of Ages, pp. 785, 786).  Kaba iasyriem bad ki Kolossai 2:15, ia kane ka bynta lah ban shim kum ka dur jingjop jong U Khrist ia ki nongshun jong u—u Soitan bad ki angel jong u—kiba la ringdur kum ki mraw ba la shah jop.

**Ki Jingkylli ban ia Puson**:

`Pynianujor ia ka thup jong ki “jingai U Mynsiem” ha ki Ephesos 4:11 bad ka thup ha ki 1 Korinth 12:4-11, 27-30; Ki Rom 12:4-8; bad 1 Petros 4:10, 11. Kiei ki jingiapher bad ki jingiasyriem kiba phi iohi?`

`Ha ka klass, iakren shaphang ki “eriong jong ki jinghikai” kiba beh ha ka balang ha kine ki sngi. Peit bha kumno u Paul u ong ba ngim dei ban shah beh ha kine ki eriong. Kiei ki lad ba kyrpang kiba ngi lah ban iada ialade bad ia kiwei hapoh ka balang, na ka jingpynjot kiba kine ki eriong ki lah ban wanrah ha ngi?`

`U Paul u ban jur lyngba ka Ephesos ia ka mat pdeng jong ka “jingialong kawei.” Hynrei hato ngi wad ia ka jingialong kawei lyngba ki lad baroh? Ha kawei pat ka rukom ong, haduh uno u pud ba ka jingthrang ia ka jingialong kawei kan lah ban khang lad ym poi sha ka thong? Iakren.`