---
title:  Kaba Nangsan ha U Khrist
date:   10/08/2023
---

`Kaei ka jingma kaba ap ia ka jinglong rangbah ba kum U Khrist hapoh ka balang? Ephesos 4:14.`

U Paul u iohi ia ka sawdong sawkun ym kum ka bym dei ka jong ngi ha kiba bun ki jingmut, kum ka “ka lyer ka jinghikai baroh” bad “ka jingleh sianti” la pynbor ha kiba ngeit. U pyndonkam lai tylli ki jingringdur ban batai ia ka jingma jong ka jinghikai ktien blei ba pyrshah: (1) ka jingbymsan shuh ka jinglong khynnah “ba kumta ngin ym long shuh ki khynnah” (2) ka jingma ha ki um, “kiba la pynshad kynting bad ba la rong noh kylleng da ka lyer ka jinghikai baroh” bad (3) ba la shah shukor da ki briew ba sianti kiba, kum ki nongkhalai, kiba pyndonkam ia ki buit shukor. U Paul u pyndonkam ha ka dur pharshi ia ka kyntien Greek kubeia (“ka jingialehkai dais”) ban mut kaba “sianti” ne ba “shukor”.

U Paul u ngeit ba ka jingiapait ka long ka dak ba paw jong ka jingbakla: Ba kata ka bsa bad pynsan ia ka met bad kaba iarap ban iai long kawei ka long kaba bha; katba kata kaba bam bad kaba pyniakhlad ka long kaba bymman. Da kaba phai na ka jinghikai ba pyniapait sha kita ki nonghikai kiba la tynjuh bad ba lah ban shaniah (Ephesos 4:11 ), kin nang kiew sha ka jinglong rangbah ba shisha ka jinglong Khristan bad kin trei ia ka kam ba tei ha ka met ka jong U Khrist (Ephesos 4:12, 13; peit ruh Ephesos 4:15, 16 ).

`Ha kino ki rukom ba ka balang ba koit ba khiah ka trei kam kum ka met ba koit ba khiah? Ephesos 4:1, 16.`

Ha ka Ephesos 4:1-16, u Paul u iasaid ia ka jingialong kawei jong ka balang bad u khot ia ki nongsngap ban pynshlur smat ia ka. Katba ka jingialong kawei ka dei ka jinghikai ‘tien blei ba shisha (Eph 4:4-6 ), ka dawa ia ka jingtrei shitom jong ngi (Eph 4:3 ). Kawei na ka lad ba ngi pynshlur ia ka jingialong kawei ka dei da kaba long ki dkhot kiba smat jong ka met U Khrist (Eph 4:7-16 ). Iwei pa iwei na ngi ngi dei ki bynta jong ka met bad ngi dei ban ia synniang sha ka jingkoit jingkhiah bad jingsan (Eph 4:7-16 ). Kum ki thied, bad ki thied ba jwat, bad “ki jingpyndait baroh” (Eph 4:16 ), ki don ia ka jingtrei kam ban pynialong kawei, ka iarap ia ngi ban san ha U Khrist, uba long u khlieh jong ka met (Eph 4:13, 15 ).

`Kiei ki katto katne “ki lyer ka jinghikai baroh” kiba beh ha ki balang jong ngi ha kine ki sngi, bad kumno ngin lah ban ieng skhem pyrshah ia ki? Wan rah ia ki jubab jong phi ha ka Sabbaton.`