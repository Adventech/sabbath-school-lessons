---
title:  Ka Jinglong kawei u Mynsiem
date:   06/08/2023
---

`Pule Ephesos 4:1-16. Kumno u Paul u pynshlur ia ki bangeit ban sumar ia ka jinglong kawei jong ka balang?`

U Paul u sdang ia ka bynta ba ar jong ka Ephesos (lynnong 4-6) da ka jingkhot ba jur sha ka jingiatylli, hynrei ha ki ar bynta ba kongsan. Nyngkong, ha ka Ephesos 4:1-6 u ong ia ki bangeit ban sumar “ia ka jinglong kawei u Mynsiem” da kaba pyni ia ki jinglong kiba tei ia ka jinglong kawei (Ephesos 4:1-3 ), ka jingkhot kaba u kyrshan da ka thup jong ki hynniew ki “wei” (Ephesos 4:4-6 ). Kaba ar, ha ka Ephesos 4:7-16, u Paul u kdew ia U Jisu uba jop, uba la kyntiew kum U Tynrai jong ka jingiaei ha ki briew kiba ialam ha kaba iasam ia ka Kospel (Ephesos 4:7-10 ) bad u batai kumno ba ma ki, ryngkat bad baroh ki dkhot balang, ki ia synniang sha ka koit ka khiah, ka jingsan bad ka jinglong kawei jong ka met U Khrist (Ephesos 4:11-16 ).

Katba ka lynnong ka sdang, u Paul u khot ia ki Khristan ban “ïaid kumba dei ïa kata ka jingkhot da kaba la khot ia phi” (Ephesos 4:1 ). U pyndonkam ia ka ‘verb’iaid ban ieng pli ia ka jingmutban leh neban im (peit Ephesos 2:2, 10; Ephesos 4:17; Ephesos 5:2, 8, 15 ). Haba u Paul u kdew sha ka jingkhot ia ki, u kdew sha ka jingkhot ka jingngeit Khristan (Ephesos 1:18; Ephesos 2:2:4-6, 13 ). U Paul u kyntiew ia ki bangeit ban pynmlien ia ka jinglong ba pyniatylli kaba phalang ia ka jingthmu ba kut jong U Blei (Ephesos 4:9, 10 ). U sdang ia ka jingshon jur hangne da ka jingkhot jong u ban pynmlien ia ki jinglong kiba ialam sha ka jingialong kawei (Ephesos 4:1-3), kum ka jingsngewrit, ka jingjemnud bad ka jingiaishahslem.

To ngin ia peit ia kawei pa kawei na ki.

Shawei pat, u Paul u batai ia ka kyntienjingsngewrit jong ka Ephesos 4:2, da kaba pynlang shuh shuh sha ka jingmut ban “da ñiew phi ia ki paralok kiba kham bha ban ia lade” (Philipi 2:3 ). Ka jingsngewrit, kumta, lah ban sngewthuh ia ka ym kum ka jingmut ba khim jong ka jingniewpoh ialade (peit Kolossai 2:18, 23 ) hynrei kum ka jingmut ba iar jong ka jingiaroh bad jingshakri ia kiwei.

Ka jingjemnud (Ephesos 4:2 ) lah ban batai kum “ka jinglong ka bym da ban jur ia ka jingsngew tang ma nga” bad ka mut ruh “ka jingleh donakor, ba pyrkhat ia ka jingsngew jong kiwei, ba shah jem.”—Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), sla. 861.

Khadduh, ka jingiashahslem ka dei ka jinglah ban iahshah ha ki jingpynbitar ne ki jingtynjuh. Kine ki jinglong, kumta, ki kdew baroh sha ka matpdeng jong ka jingkiar na ka malade, bad ha ka jaka kata, ban pynleit jingmut ha ka jingdondor jong kiwei pat.

`Ka jingsngewrit, ka jingjemnud, ka jingiaishahslem . Pyrkhat kumno ba kine ki jinglong kin lah ban pyniatyl i ia ngi kum ki briew. Kumno ngin lah ban ioh ia kine ki jinglong?`