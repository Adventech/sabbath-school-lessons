---
title:  Ka Jingiathuhkhanna Kaba Jia Shisha
date:   15/09/2023
---

### Kaba ioh ia ki kyntien kiba dei

_Da: Andrew McChesney_

U Alexei Arushanian, u nong Ukrain uba la don 33 snem ka rta uba shong ba sah ha Poland, u la iohi ia ka Baibl bad kiwei pat ki kot niam kiba bun ha ka iing jong kawei ka briew ha kaba u leit pyndait ia ka jingkhang iit.

U Alexei u dei na ka kynhun jong ki dkhot balang kiba leit ban iasam ia ka kot jong ka ellen White, ka jingialeh bakhraw.  Ka long ka kam kaba eh ba katto katno ki briew kiba pdiang pdiang beit, bad u la duwai na ka bynta ka lad ban iasam ia ka kot ha kane ka iing.

Nangta kata ka briew kaba don kumba 40 snem ei ei ka rta kaba shong ba sah marwei ka la ai jingdih ia u. u alexei u la shong bad la dih ia kata ka jingdih katba kata ka briew ka la leit biang sha ka kam ka jongka. Ka la rwai katba ka dang trei. U Alexei u la duwai shaphang kaei ba un leh. Ha kaba kut u la kren

“Nga iohi ba phi ieit ban pule kot” u la ong.

“hoid, nga ieit shisha ban pule,” ka la ong. “phi lah ban iohi ba ngam don TV. Nga shu pule beit manla ka por.”

Kata ka briew ka la bteng biang ia ka kam ryngkat ka rwai.

U Alexei u la ioh ia ka buit. “Hato phi long Khristan?” u la ong.

“Hoid, nga rwai ha ka kwaiar ha iing mane,’ ka la ong.

“nga leit jingiaseng ruh ha Foksal 8,” U Alexei u la ong, da kaba ai ia ka address jong ka ing mane Balang Seventh-day Adventist kaba don ha nongbah Poland, Warsaw. “nga dei u protestant. Nga dei U Seventh-day Adventist.”

Da kaba iohi ba kata ka briew ka shahshkor bha, u Alexei u la kham shlur.

“Nga kwah ban ai jingai ia phi, ka kot shaphang ka histori jong ka balang khristan,” u ong. “ka long kaba sngewtynnat.”

Kata ka briew ka la mynjur ban peit ia kata ka kot.

Katba u Alexei u la rah ia ki tiar jong u sha ka kali, u la khuslai lehse kan ym plie shuh ia ka jingkhang ynda un wanphai biang bad ka kot.  Hynrei ka la khot sngewbha biang ia u shapoh. Ka la itynnat ia ka jingsop jong kata ka kot, bad ka la sdang ban plied lyngba ia kata ka kot. Na kaba paw shabar ha ka durkhmat jong ka, u Alexei u lah ban iohi ba kam shym la ia mynjur bad baroh ba ka la iohi.

“Ka shong ha phi ban pdiang ne ban kyntait ia kaei kaba don hapoh jong ka.” U la ong.

Kata ka briew ka la pdiang ia kata ka kot, bad ka la ong,”khublei shibun eh.”

Baroh arngut ki la iakren sa katto katne, bad u Alexei u la sngewkmen shibun eh haba u leit phai. U la sngewkmen shibun eh namar ba u la shem ia ka lynti ban ai ia kata ka kot ha ka.

“ngan jin da la sngap jar,” u la ong. Hynrei ka don ia ka hok ban rai la kan pdiang ia ka kot ne em. Ka kamram jong nga ka shu long ba ngan tyrwa ha ka.