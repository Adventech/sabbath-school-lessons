---
title:  Ka Jingkren ha ka thma
date:   10/09/2023
---

`Pule ia ka jingpynkut jong U Paul ha ka shithi jong u kaba iai sawa, Ephesos 6:10 – 20, ka jingkhot u Paul na ka bynta ka thma ka don jingmut aiu na ka bynta jong ngi   kum kiba don bynta ha ka jingialeh bakhraw? `

U Paul u pynkut ia ka shithi sha ki nong Ephesos da ka jingkhot sha ka thma, u kyntu ia ki parabangeit ban pynskhem ialade ha ka thma jong ka Balang pyrshah ia ka jingsniew (Ephesos 6:10 – 20).  U sdang da ka jingkyntu ban pynkhreh “To long kiba khlain ha U Trai” (Ephesos 6:10), kaba u iaiban kum ka jingkhot ban, “to kieng noh ia ka jingkieng atiar ka jong U Blei” (Ephesos 6:11).  U kyrshan ia kane ka jingkhot da kaba pyni ia ka jingthmu ( ba kin lah ban ieng pyrshah ia ki buit thap u soitan, (Eph, 6:11), bad da kaba ai ka daw kaba biang: ka thma ka long pyrshah ia ki bor ba shyrkhei jong ka jingbymman bakynja mynsiem (Eph 6:12).  Ha ka rukom kaba kham bniah, U Paul u la nang iai khot ban kieng atiar.  Ki bangeit ki dei ban “kieng noh ia ka jingkieng atiar jong U Blei baroh” khnang ba ki lah ban ieng skhem ha ka thma (Eph 6:13), ka jingpanpoh, ka jingda shadem, ki juti, ka stieh, ka jingda khlieh bad ka waitlam (Eph 6:14 – 17).  U Paul u khot sngewbha mynta ia kiba ngeit, ban long kiba la kieng atiar bha ban rung sha ka jingialeh, ban leh ia kaei kaba ki shipai ha ki por mynbarim ki leh bad kata ka long, duwai (Eph 6:18 – 20)

Da kaba pynsngew da ka jingkhot sha ka thma, lane ka jingkren shwa ka thma ha ka Testament kaba rim, U Paul u kren ia ka kam jong ka Balang ha ka rukom jong ka jingialeh thma ki shipai bad ki tiar. U Paul u aidak ia kane ha ka jing hukum kaba nyngkong, “to long kiba khlain ha U Trai, bad ha ka bor ka jingkhlain jong u” (Eph 6:10).

Ka rukom khot sha ka thma ha ka Testament kaba rim (peit kum ka nuksa, Deut 20:2- 4; Nongbishar 7:15 – 18; 2 Khronikl 20:13 – 20; 2 Khronikl 32:6 – 8; Nehemiah, 4:14, 19, 20) ka pyni ia ka jingmut ba ka jingjop thma jong ki khun Israel kam shong ha ka jingdon jong ki tiar thma lane ba ki paid iapom ki kham bun ban ia ki nongshun.  Hynrei ba ki ioh ia ka jingjop da kaba shaniah ha ka jingdon jong u Blei bad ka bor jong u.  u shabi sha ka jingjop jong ki khun Israel kam dei ba ki sngew skhem ha lade hynrei ka jingshaniah tylli ha ka bor jong U Blei bad ka jingai jong u ia ka jingjop.  U Paul u pyndonkam ia kine ki matpdeng ban kyntu ia kiba ngeit ban long: (1) iaid shakhmat ban trei ia ka kam jong ka balang (2) sngewthuh ia ka bor bym iohi kaba ktah ia ka jingim bad ka jingsakhi (3) tip ia ka jingai ba kynja blei na ka bynta ka jingjop (4)sngewthuh barobor ia ka jingdonkam jong ka jingiatylli bad jingiatrei lang hapdeng parabangeit.

`Kaei ba ka jingmaham jong u Paul ba ka jingialeh kam long ia ka doh bad ka snam hynrei pyrshah ia ki bor jong ka jingdum, ka hikai iangi ba hangno ka jingkyrmen jong ka jingjop jong ngi ka don?`