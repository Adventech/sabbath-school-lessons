---
title:  Ka Jingkhot Ban Ieng
date:   09/09/2023
---

### Dkhot Baibyl ban pynkhreh ia ka Lynnong
Eph, 6:10 -20; Deut, 20:2 – 4; Rom 13:11 – 14; 1 Thess, 5:6 – 8; 1 Cor, 15:23, 24.

> <p>Dkhot Spel-lyndet</p>
> “Ha kaba wai noh, to long kiba khlain ha u Trai, bad ha ka bor ka jingkhlain jong u. to kieng noh ia ka jingkieng atiar ka jong U Blei baroh, ba phi lah ban ieng pyrshah ia ki buit thap u soitan.” (Ephesos 6:10, 11).

Ha ka jingbym da imat bha, u shakri u la mih shabar bad u la iohi ia ka jing iohi kaba kyndit – hakhmih u paidiapom bad ki kulai bad ki kali iapom ki la don baroh sawdong ka shnong. U la kren sha u nongiathuhlypa Elisha shaphang kata ka khubor ryngkat bad ka jingkylli bynniaw, “waw ko kynrad kumno ngin leh?”

U Elisha u la jubab, “ wat sheptieng naba kita kiba bad ngi ki long kham bun ban ia kiba bad ki!” ka jingjubab ka bym pat I rung ha ka jingmut uta u shakri. U Elisha u la tan ia u kham jan bad u la duwai na ka bynta jong u, bad u la ong, “Ah Trai, nga kyrpad ia me, to pynpeit ia ki khmat jong u ba un iohi”  Ia ka jingdwai jong u nongiathuh lypa la jubab hangtag hangta hi. U shakri u la mih biang ban peit na ka kynroh, hynrei ha kane ka por ka pyrda hapdeng kaba iohi bad ka bym iohi ka la plied. U la iohi mynta ym tang kawei ka kynhun paidiapom hynrei  ar kynhun. “Te U Trai u la pynpeit ia ki khmat jong uta u samla; bad u la iohi; te hakhmih, u lum u la dap da ki kulai bad ki kali ding baroh sawdong jong u Elisha.” (2 ki syiem 6:15 – 17)

Ha kaba thoh ia ka shithi Ephesos 6:10 – 20, u Paul u duwai na ka bynta ka jingiohi kaba kham jngai jong ki parabangeit khnang ba ki lah ban iohi ia ka jingshisha ba pura jong ka jingialeh bakhraw bad ba kin ioh ia ka jingkyrmen na kaei ba ki la iohi.

_*Pynkhreh ïa kane ka Lynnong na ka bynta ka Sabbaton, September 16_