---
title:  Kaba ioh bor ha U Khrist
date:   11/09/2023
---

U Paul u pynkut ia ka shithi da ka jingkhot kaba donbor sha ka thma, kaba ringdur lang ia ki matpdeng bad ki jingmut kiba donkam jong ka shithi baroh kawei.  U sdang da kaba pynbna ia ka matpdeng jong ka jinglong lakloiia ka jingpynkut ba la ai ha ka sur jong u nongialam ba khot sha ka thma: “ha kaba wain oh, to long kiba khlain ha U Trai, bad ha ka bor ka jingkhlain jong u” (Eph 6:10). Ka bynta ka ba sah (Eph 6:11 – 20) ka batai bad pynshai ia kane ka matpdeng kaba iar.

`Pule biang Ephesos 6:10 – 20. Kumno phi iohi ia ka jinglong ba shisha jong ka jingialeh bakhraw, kaba kynthup ia ka jingialeh ba shisha jong ki bor ka jingdum kum ka pdeng jong ka jingkren U Paul?  Balei ba donkam ban buh ia kane ka jingshisha hakhmat jong ngi ha ka jingiaid ba manla ka sngi jong ngi bad U Blei?`

U Paul u pynpaw ia U Khrist kum u tynrai ka bor jong uba ngeit da ki kyntien “ha u Trai, bad ha ka bor ka jingkhlain jong u” (Eph 6:10) namar ba “Trai” ka ieng ia U Khrist, kumba kalong ha (Eph 2:21; Eph 4:1, 17; Eph 5:8; Eph 6:1, 21). Ka bor jong ka balang ka shong ha ka jingkhraw bor jong U Trai ba la mihpat jong ka, u nongialam ha ka jingialeh thma jong ka.” – G. G. Finlay, ka shithi sha ki nong Ephesos (New York: Ray Long & Richard R. Smith, 1931), p. 398.

U Paul u iai ban ha Ephesos 6:10, da kaba buh ia ka ktien ba ia syriem ka bor (Power and Might) ban pyni ia ka mat jong u: ka bor ban pynpaw da ka balang kam dei kaba hiar pateng ha ki bangeit hynrei kaba ki ioh diang.  Ka wan na U Trai, na U Khrist.  U Paul u pynlyngkot hangne ia ka matpdeng ba donkam jong ka shithi, ka bor jong U Blei ba la iasam sha kiba ngeit (eph 1:19 – 22; Eph 2:4 – 6; Eph 3:16, 17).  Ia ka bor na ka bynta baroh ki jingialeh kiba mynta ne ha ka lawei yn lah ban shem lyngbaka jingiadei jong ki bangeit bad U Khrist uba la mihpat bad ba la pyndonburom.

Katba ka hukum kaba hashwa ka pynbna ia u Khrist ba u ai bor ia kiba ngeit (Eph 6:10), baroh ki dkhot jong ka jinglong Blei ki ia don bynta ha kaba pynkhlain bor ia ki na ka bynta ka jingialeh ba kynja mynsiem pyrshah ia ka jingsniew.  U Blei (Uba u Kpa) u pynlong ia ki atiar lajong ba kin don kum “ka jingkieng atiar ka jong U Blei” (Eph 6:11, 13; ianujor bad Isa 59:17). Kham ha shwa, U Paul u pynpaw shaphang U Mynsiem ba u pynkhlain bor ia kiba ngeit.  U Paul u duwai ba U Blei un ai iaphi “ba yn pynkhlain iaphi bad ka bor da u mynsiem jong u ha u briew ba shapoh” (Eph 3:16).  Hangne, dei u mynsiem uba ai ia ka waitlam, “ka waitlam U Mynsiem, kaba long ka ktien U Blei kein” (Eph 6:17).  Kumjuh ruh, ki bangeit ki dei ban duwai, “hala ka sngi ..ha U Mynsiem” (Eph 6:18). U Paul u kwah ba ki nongsngap jong u kin sngewthuh ba ki lai jong ka jinglong Blei ki don bynta ban pynkhreh ia ki sha ka thma pyrshah ia ki bor jong ka jingdum.