---
title:  Kaba Ieng Ha Madan Thma Hyndai
date:   13/09/2023
---

Pule lyngba Ephesos 6:10 – 20, da kaba peit bniah man ka por ba U Paul u pyndonkam ia ka ktien (verb) ‘Ieng’ balei ba kane ka jingmut ka long ka ba donkam bhai ha u? 

Ngi dei ban sngewthuh ia ka rukom pyndonkam u Paul da ka ktien shipai ha ka jingkren ia ka madan thma hyndai. Ka mut aiu ban “ieng” (Eph 6:11, 13, 14)? Hato kata ka ktien ba batai ia ka jingleh ka kdew tang ia ka rukom ieng ban iada?  Ki jingkren thma kiba don ha ki jingthoh jong U Thucydides, uwei na ki nongthoh ba paw ia ki jingthoh shaphang ki thma, ka kdew ia ki lai tylli ki jingleh kiba jop kiba dei ban jia lada ka wei ka liang ka dei ban jop: (1) Ki shipai ki dei ban leit jan sha ki nongshun, kaba mut ba ki dei ban leit ban iakynduh ia ki nongialeh pyrshah jongki, nangta (2) ki dei ban sdang ialeh bad ban ieng skhem ban ym kynran, da kaba ialeh markynti bad ki nongshuh jongki; bad khadduh, (3) ki dei ban jop ia ki nongshun. (Thucydides, The Peloponnesian War (New York: E. P. Dutton, 1910), 4. 10. 1 – 5).

Ka khyllipmat ba donkam jong ki thma hyndai ka jia ha ka sien jam kaba ar na kine ki lai tylli ki sien jam, haba ki arliang pyrshah ki ia sdang ban ialeh ha ka jingsawa ba shyrkhei jong ki rnong ki dieng bad ka jing ia pom mar met, ia kaba u nongthoh hyndai Xenophon u pyniadei bad ‘ka jingialeh ba isaitmet’ – Victor Davis Hanson, The Western Way of War (New York: Oxford University Press, 1989), pp. 152, 153.  Kaba ieng skhem, bad kaba bat ia ka nongrim ha kane ka khyllipmat, ka long ka kam kaba khraw ha ka thma hyndai. Ha ka jingialeh hadeng arliang kaba jia, kawei ka liang kan pynmih ia ka bor ban tur shakhmat.

Ka jingkhot jong U Paul ban kieng atiar ka phalang ia ka jingialeh ha kaba ki shipai ki ia ieng tylli lang ki ia tied bad ki shah tied ha ka jingialeh bam armet. – Victor Davis Hanson, The Western Way of War, p. 152.  Ia kane la pynskhem da ka jingringdur U Paul ia ka thma jong ka balang pyrshah ia ki bor ka jingdum kum ka jingialeh (Eph 6:12; peit ia ka lynnong ha ka sngi basan) bad ha ka jingpyndonkam jong u ia ka ktien ‘ban ieng’ ha ka dkhot 13 ban batai ia kawei ka jingmut: ‘khnang ba phi lah ban ieng ha ki sngi kiba sniew’

Kane kam dei ka jingieng jahthait! Ban ‘ ieng’ ka mut ban don bynta ha ka thma, da kaba pynkhreh  ia ki tiar ialeh baroh ha khmat, ka mat ba lah ban sngewthuh na ka jingringdur ia u shipai ha ka jingkren ba ha shuwa jong u Paul. ‘ kaba ieng skhem ha kawei ka mynsiem da kawei ka jingmut kaba iatrei lang ryngkat ryngkat na ka bynta ka jing ngeit jong ka kospel’ (Phil. 1:27)

`Pule Hebru 12:4. Kumno kane ka dkhot ka iarap ban tehsong lang ia ka jingmut ban ieng ha U Trai? Kaei ka jinglong kaba iadei jong kane ka ‘jingieng’?`