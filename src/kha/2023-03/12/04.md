---
title:  Ka Jingialeh bakhraw ha ka shithi jong U Paul
date:   12/09/2023
---

`Pule Rom 13:11 – 14; 1 Thessaloni 5:6 – 8; 2 Korinth 10:3 – 6.  Kumno kine ki dkhot ki long haba ianujor bad Ephesos 6:10 – 20? Balei phi pyrkhat ba u Paul u pyndonkam ia kane ka rukom pyrkhat?`
	
Ha ki shithi jong u, u Paul u pyndonkam bha ia ka rukom kren ha ka kynhun shipai bad ka jingmutdur, ban khot sngewbha ia ki bangeit ban long ka nuksa ha ka jinglong kum u shipai.  Katba ha Ephsos 6:10 – 20 ka ieng ia ka jingpyndonkam kaba bun bad kaba jrong tam ia ka rukom kren ha ka kynhunshipai ka pynpaw ia kawei na ki rukom ba kongsan ban sngewthuh ia ka jingiathuh khana jong ka kospel. Da kaba jop ia ki “nongsynshar, bad ki bor” ha ka diengphna (Kol. 2:15), U Khrist ba la pyndonburom mynta u trei ia ka jingmih jong kata ka jingjop na ka kyrdan kum u Trai ba la pyndonburom halor ki bor. (Phil. 2:9 – 11).  Da kaba pynlong ia ki nongbud jong u kum ki nongia shim bynta ha ka thma salonsar, u Khrist u ialam ia ka kynhun shipai jong ka jingshai shakhmat ka sngi jong ka jingjop kaba khraw. (1 Kor 15:54 – 58; 2 Thess 2:8; Rom 16:20).  Da kaba lum lang ia ki jingpyndonkam u paul ia ki dak kum u shipai, ngi iohi ba u sngewthuh ia ka jingialeh hapdeng kaba bha bad kaba sniew ka long “ka thma kaba jlan: ka thma ka khih bad ka iaid hapdeng ar ki kynhun shipai kiba ialeh hapdeng jong ki ter ter lyngba ki rta  haduh ba kawei kan jop ia ka jingialeh.” – Peter W. Macky, St, Paul’s Cosmic War Myth: A Military Version of the Gospel (New York: Peter Lang Publishing, Inc., 1998), p. 1.

Ki matpdeng ba barobor jong U Paul shaphang ki thma salonsar ka long shi bynta jong ka rukom pyrkhat ha kane ka shithi sha Ephesos.  Ha ka jingkhot jong u ban kieng atiar (Eph 6:10 – 20), u Paul u kynthup lang ia ka bynta ba kongsan jong ka jingialeh ha pyrthei salonsar, ia kaba u la ju pyndonkam: ka jingpyn khlain jong U Blei ia kiba ngeit da ka bor bakhraw (eph 1:18 – 20; Eph 3:16, 20); ka jingjop jong U Khrist bad ka jingpynkhraw halor ki bor baroh (Eph 1:20 – 23); ki bangeit kum ki kynhun shipai ba la mihpat jong uba la iap shisien hynrei mynta ba la pynkhlain da ka jingiadei bad U Khrist ba la pyndon burom bad ki lah ban ialeh pyrshah ia u kynrad barim jong ka jingdum (Eph 2:1 – 10); ka kam jong ka balang ban pynpaw halor ki bor ia ka jingjot kaban wan ha ki (Eph. 3:10); ka jingpyndonkam ia ka salm 68:18 ban pynpaw ia u Khrist kum u nongialeh ba kynja blei uba jop (Eph 4:7 – 11); bad ka jingkhot ia kiba ngeit ban phong ia jainkup jong ka kospel (Eph. 4:20 – 24). Haba la khot ban kieng ia ka jingkieng atiar jong U Blei baroh, ngi la pynkhreh bha ban sngewthuh ia ka kam ba kongsan jong ka jingialeh ha pyrthei, bad ruh kumjuh ngi dei ban long kiba skhem ha ki jingpynthikna ba ngi ia shim bynta ha ka jingjop kaba khadduh jong u Khrist.

`Kiei ki katto katne ki rukom ba phi la iashem shimet ia ka jingshisha ym tang ha kane ka jingialeh ha pyrthei hynrei ia ka jingjop ba ngi lah ban kam na ka bynta ialade ha U Jisu? Balei ba ka jingsngewthuh ia ka jingjop jong u na ka bynta jong ngi ka long ka tynrai jong ka jingkyrmen bad ka jingiashem jong ngi?`