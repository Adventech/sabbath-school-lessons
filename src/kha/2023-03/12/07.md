---
title:  Pule Shuh Shuh
date:   15/09/2023
---

“ka kam jong ngi ka dei ban gin tur beit, bad kum ki shipai ba iaineh jong U Jisu, ngi dei ban rah ia ka dak jong ka jingbit snam sha ka kut jong ki nongshun. “ngi ialeh ym pyrshah ia ka doh bad ka snam, hynrei pyrshah ia ki hima, ia ki bor, ia ki nongsynshar pyrthei jong kane ka jingdum, ia ki jingbymman bakynja mynsiem ha ki jaka bneng.” Lada ngi pyrkhat ban gin buh noh ia ka jingkieng atiar, ban pynhiar noh ia ka dak ka jingbitsnam, ban long ki mraw  bad ki shakri jong u soitan, lah ban pyllait noh ia ngi na ki jingialeh bad ki jingjynjar. Hynrei ia kane ka jingsuk yn ioh da ka jingrem jong U Khrist bad ka bneng. Ngim lah ban pdiang ia ka jingsuk ha kata ka rukom. Ai ba kan long ka thma, ka thma, shaduh bakut jong ka histori jong ka pyrthei, ban ia ka jingsuk lyngba ka jinghap noh bad ka pop.” – Ellen G. White, Advent Review and sabbath Herald, May 8, 1888.

Kumno ka Ephesos 6:10 – 20 ka iadei bad ka kitab jingpynpaw? Ka dkhot ka pynpaw ia kajuh ka jingmut jong ki jingjia ha ki sngi kiba khadduh, lane ka jingpule shaphang ki jingjia ha ki sngi kiba khadduh, kum ka dur jong ka thma ha ka kitab jingpynpaw (Peit Jingpynpaw 12; 16:12 – 16; 19:17 – 21; 20:7 – 10). Ha baroh ar ki briew jong U Blei ki la shah ktah kti ha ki nongshun kiba long “ha ki jaka bneng” bad “kiba treikam bad ba donbor ha ka rta kaba mynta. Ha baroh ar, ia ki briew ki jong U Blei la pynshlur da ka “dur jong ka rta ka ban sa wan.”  Shuh shuh, “baroh ar ki jingjia, ki kdew sha ka thma kaba khadduh ha kaba ki nongshun kin sa shah jop thiaw hadien ha kaba ia ka rta ba thymmai yn seng nongrim pat sha ki bymjukut,” ka rta kaba thymmai ha kabaia ka jingpyndonburom ba khadduh ia ki briew ki jong u Blei bad ka jingjot sha ki bymjukut ia ki nongshun, yn pynskhem (Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233 – 235).

**Ki Jingkylli ban ia Puson**:    

`Mynno ba phi la iakynduh ia ki bor jong ka jingdum? Ka buit aiu kaba phi shem ba ka long kaba iarap iaphi ha kita ki por?`

`Da ka jingioh jingtip na ephesos 6:10 – 20, kumno phin ai ka jing shakri sha kito kiba I kumba ki shah ban bein ha ki bor jingbymman ba kynja mynsiem (eph 6:12)?`

`Kumno ngin pyniapher bad kyntait ia “ki jingtyrwa jong u bymman” (Eph 6:11)?  Kum ka nuksa, katno sien ba phi la kloi ban ieh noh ia ka jingngeit namar ba phi sngew ba phi la pop palat, lane sniew palat na ka bynta ban ioh ia ka jingpynim? Mano ba buh ia kata ka rukom pyrkhat ha ka khlieh jongphi – U Khrist ne ki bor jong ka jingdum? Khamtam ha ki por kiba kum kita balei ba phi dei ban kam ia kiba bun ki jingkular ba phylla ia kiba la ai hangi ha U Jisu?`