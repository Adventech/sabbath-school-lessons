---
title:  Ka Jingiathuhkhanna Kaba Jia Shisha
date:   21/07/2023
---

### Sheptieng ha Russia – Bynta 1

_Da: Andrew McChesney_

Ki jingjia kiba kham kyllah ki la jia ha ïïng hadien ba ka Almira ka khynnah 16 snem ka la sign ia ka course ban pule ia ki bor mynsiem ba shalyndet ha Russia republic ha Bashkortostan. U dei u snem 192. Ka Soviet Union ka dang shu kyllon ha u snem ba hashwa, bad ka khring ia briew halor ka jingkhang noh ia ka jinglaitluid ban mane. Ar ngut ki Russia na Moscow ki la wan ha ka skul jong ka Almira ha ka nongbah jong ka Sibay, bad la tyrwa ia ki sobjek bapher bapher shaphang ka jingpyndonkam ia ki rukom ban tehlakam ia ki bor.

U Kpa bad kmie jong ka Almira ki mana ia ka Almira ban shim ia kane ka sobjek. Ki nonghikai Russia ki la kular ban pyni ia ki jinghikai barieh kiba phylla kumjuh ruh kumno ban pynkhiah ia ka jingpang. Ka kmie ka la iohpang baiong khlieh katto katne por, bad ka Almira ka kwah ban iarap. Te kumta, ka leit jar jar ban shim ia kata ka sobjek. Ka pyrkhat ba la ker ia ka da ki bor babha bad basniew, bad lada ka lah ban tehlakam ia ki, ka lah ban leh shibun ki kam phylla.

Marwei ha iing, ka la sdang ban pyrshang ia kaei ba ka la nang. Ka la sdang ban kren marwei ia ki bor bym lah iohi ha ïïng jong ka, da kaba ka ong , ba ka kwah ban tehlakam ia ki. Ha kata ka miet katba ka pynlip ia ka light, ka sngewthuh ia ka jingdon mano re mano. Hadien katto katne ,ia ki bor la sdang ban pynpaw ha ka por mysnngi haba ka don marwei ha ïïng. Teng teng ka iohi ia ka syrngiew ba iaid lyngba ka jingkhangiit. Kam shym la sheptieng. Ka pyrkhat ba ka long kaba khlaiñ bad ka don ha ka lynti ban tehlakam ia kine ki bor.

Katba dang iaid ki por ka sngewthuh ba kita ki bor ki kham khlain ban ia ka. Kam lah shuh abn tehlakam ia ki. Sheptieng, ka la pynmeh ia ka light shwa ba kan thiah. Ka sheptieng ban thiah. Ynda haba ka thiah, ka don ki jingphohsniew kiba shyrkhei. Ha ka jingsngew khuslai, ka Almira ka ong ia ka kmie jong ka ban thiah bad ka. Hynrei ka kmie ka kyntiat hadien katto katne sngi. Ka ong ba ka ruh ka ioh ia ki jingphohsniew kiba sngew tieng.

Ha ki hynriew bnai, ka jingim ka Almira ka la kylla da khongphong. Ki marks jong ka ki hiar, ka sdang ban ialeh bad ki nonghikai jong ka, paralok, bad u kpa bad ka kmie. Ka sdang ban sheptieng. Kam tip shano kan phai.