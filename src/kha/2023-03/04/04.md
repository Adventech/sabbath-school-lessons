---
title:  Mynta La Pynmihpat, la Rong noh, Bad la Kyntiew lem bad u Khrist
date:   18/07/2023
---

“Hynrei U Blei, ba u long uba kynrei ka jingisynei, namar ka jingieit kaba khraw jong u da kaba u la ieit ia ngi,” (Eph. 2:4). Hangne, da ki artylli ki kyntien kiba donbor, “ Hynrei u Blei,” U Paul u phai noh na ka dur badum jong ka jingim barim jong ki nongsngap jong u (Eph. 2:1-3) sha ka jingkyrmen kaba thymmai bad kaba dap, kaba pyni ia ka jingim jong ki kum ki riewngeit (Eph. 2:4-10)

`Ha kano ka rukom ba ki riewngeit ki iashim bynta ha ka jingmihpat, jingrong noh, bad jingkyntiew? Mynno kane ka jia? Eph. 2:6, 7.`

Ngi la ia peit ba ka shithi Ephesos ka dei ka shithi kaba dap da u Khrist da kaba khot sha ka jinglong kawei jong ki riewngeit lem bad u Khrist. Ha Ephesos 2:5 bad 6, u Paul u pyniar ia ka matpdeng jong ka da kaba pyndonkam ia lai tylli ki verb kiba pynpaw ia ka jingshisha ba lyngba ka jingtrei jong u Blei, ki riewngeit da lade hi ki iashim bynta ha ka jingpynim kaba donkam ha ka histori kaba long pdeng ha u Messiah, U Jisu.

Ki riewngeit ki long (1) nongiashimbynta ha ka jingmihpat bad u Khrist; (2) nongshibynta ha ka jingrong noh ia ki bad u Khrist ( u Paul u pyndonkam lehse ban pyni ia ka jingiashimbynta jong ha ka jingkiew noh u Jisu sha bneng); bad (3) kiba ia shonglang bad u Khrist “ ha ki jaka bneng” kaba mut ba ki riewngeit ki iashimbynta ha ka “kaba shong” ha ki khet bneng. Ia ki la kyntiew lang bad u Khrist.

Ban iaroh ia ka bor jong ka jingiasaid u Paul, ngi hap ban phai sha Ephesos 1:19-23 bad kynmaw ba ha ka jingiap, ka jingmihpat, ka jingkiew noh sha bneng, bad ka jingkyntiew, u Khrist u la ioh ia ka jingjop ha baroh ki bymman bad ki bor bakynja mynsiem, kita kiba shisien ki la tehlakam ia ki riewngeit. Ha ka jingmihpat ka jingkiew noh sha bneng, bad ka jingkyntiew ia u Jisu, kine ki bor —wat lada ki dang treikam bad pyntieng ia ka jingim u briew —ia ki la dep pyndem lut. Ka bneng ka la kylla. Ka jingshisha ka la kylla. Ki riewngeit kim long shu tang ki nongpeit kai ia kine ki jingjia hynrei ki ia don bynta shimet shimet ha kane. Ia ki la pynmihpat lang, la rong lang, bad la kyntiew lang bad u Jisu U la ai ia ka kabu kaba thymmai na ka bynta jong ngi. Ngi don ka hok ban phai na ki bor ksud kiba tehlakam ia ka jingim sha ka jingim bakynja mynsiem kaba dap kyrhai bad ka bor u Khrist (2 Tim 1:7).

`“Namar U Blei um shym la ai ha ngi ka mynsiem ka jingsheptieng: hynrei ka jong ka bor, bad ka jong ka jingieit, bad ka jingleh adkar.” (2 Tim. 1:7). Kumno kine ki dkhot ba u Paul u thoh hangne ki iarap ia ngi ban sngewthuh?`