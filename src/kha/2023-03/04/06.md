---
title:  Mynta la pynim da u Blei
date:   20/07/2023
---

`Pule lyngba ia ka shithi Ephesos 2:1-10, da kaba pynleit jingmut ha ka jingpynkut u Paul ha ki dkhot 8-10. Kiei ki mat ba u kdew katba u pynkut?`

Ha Ephesos 2:1-3, u Paul u thoh ba ka jingpynim jong ki riewngeit ka Ephesos kam dei namar ki kam babha lane ka jinglah jong ki. Haba kaba sdang jong ka jingiathuhkhana, ki long ki mynsiem kiba iap. Kam don ka jingshai ha ka jingim lane kaba kordor ha ki (Eph. 2:1). Ia ki la jop da ka pop (Eph. 2:1) Kim shym la sdang hi hynrei u Soitan u la ialam ia ki bad da ka jingkwah brai jong ki bad ka jingmut kaba ijli (Eph. 2:2,3).

Ha ka jingbym tip jong ki, ki don ha ka jinglong kaba kham sniew palat ia ka mynsiem bym don jingim ne dor. Ha ka jingialok bad baroh u khunbynriew, ki long ki nongshun bashisha jong u Blei bad kin sa iakynduh ia ka sngi jong ka bakut bad ka sngi jingbishar u Blei. Ki long “ki khun ka jingbitar, kum kiwei pat ki briew” (Eph. 2:3, ESV).

Ha ka jaka ban suhthied ha ki jinglah jong ki, ka jingpynim jong ki ka suhthied ha ka jingieit bym lah mutdur jong u Blei- ka jingieit kaba yn ym lah ban batai ban pynshong nongrim ia kata ka jingieit ha ki mar ki mata. Ha ka jingisynei bad jingieit, u Blei u trei na ka bynta jong ki ha u Khrist Jisu (Eph. 2:4), da kaba pynmihpat ia ki na ka jingiap bakynja mynsiem, Namar ka jingiasaid u Blei, ki la mad ia ka jingiashem ba phylla hadien ka jingmihpat jong U Jisu hi. Na ka jingiap bakynja mynsiem kaba shyrkei bad ka jingkhum ka jinglong mraw, ia ki la pynmihpat sha “ki jaka bneng” bad shong bad u Khrist ha ki khet bneng (Eph. 2:5,6). Kane ka jingshai, ka jingiasaid bakynja blei kam dei ka jingjia jong ka shikyllipmat. Ka don ia ka bor kaba iaisah sha ki bymjukut, namar u Blei u thmu ban pynpaw ia ka jingaiei jong U ia ki ha U Khrist Jisu lyngba ki bymukut (Eph. 2:7).

Ha ka jingpynkut jong u ha Ephesos 2:1-10 (Eph. 2:8-10), u Paul u phai pat sha ka mat bakongsan, da ka jingangnud ban iai kdew sha kane: ka jingpynim jong ki riewngeit ka dei ka kam bakynja blei, bad ym ka jong u briew. Kam sdang na ngi hynrei ka dei ka jingaiei jong u Blei. Ym don breiw balah ban kren sarong ba u lah ban ioh ia ka (Eph. 2:8-9). Katba dang ieng ha ka jingaiei jong u Blei, ngi kum ki riewngeit ngi long ka jingpynpaw jong ka jingaiei jong u, bad ka dei tang ka jingaiei jong u. Ngi long ki jingthaw jong U, ba la thaw da u Blei “ha u Khrist Jisu: (Eph 2:10).

`Balei ka long kaba donkam ia ngi ban sngewthuh ba ka jingpynim jong ngi ka dei na u Blei bad kam suhthied ha ki jingpyrshang lane ka jingbha jong ngi?`