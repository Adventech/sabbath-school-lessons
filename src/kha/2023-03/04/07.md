---
title:  Pule Shuh Shuh
date:   21/07/2023
---

Lai tylli ki jingjia kiba khraw ha ka jingiathuhkhana ka long kumne harum:

1\. Ka jingjied jong u Blei ia ki briew “shwa ka jingpynlong ia ka pyrthei” (Eph. 1:4, 5, 11).

2\. Ka mynnor jong ki, ka jingim kaba jot (Eph. 2:1–3, 11, 12; Eph. 4:17–19, 22; Eph. 5:8).

3\. Ka jingiasaid jong u Blei ha u Khrist ban pynim ia ki (Eph. 1:7, 8; Eph. 2:4–6, 13–19; Eph. 4:1, 20, 21; Eph. 5:2, 8, 23, 25, 26).

4\.  Ka jingpdiang jong ki ia ka gospel (Eph. 1:12, 13) Shisien ngi la long kiba khlem jingkyrmen (Eph 2:12), mynta ki la ioh ia ka “jingkyrmen bathymmai” ha kaba ki riewngeit ki dei ban im (Eph. 4:4; ianujor Eph. 1:18).

5\. Ki birew kiba iohpdiang ia ka shithi ki dei ki synran. Watla ki im ha ka por jong ka jingkulmar bad jingialeh jong ki bor bymman, ki lah ban shim ia ka jingaisngewbha ba la tyrwa da u Trai uba la kyntiew (Eph. 1:15–23, Eph. 2:6, Eph. 3:14–21, Eph. 4:7– 16, Eph. 6:10–20).

6\. Ha ka jingpynkut ia ka lawei jong ka histori, ka Kamran jong u Mynsiem ka long kum ka “quarantee” (Eph. 1:13,14), lane ka “shap” (Eph. 4:30) ka poi sha ka bakut. Ha kane ka jingpynkup burom, ia ki nongsngap yn sa ai nong namar ka jingiaineh jong ki da kaba shim ia ka “ jingiohpateng” ia kaba la tyrwa ia ki ha U Khrist (Eph. 2:7; Eph. 6:8, 9); bad lyngba ka jingneit jong ki ha u Khrist, ia ki yn sa ai ia ka jaka ha ka rta kaba sa wan u Khrist (Eph. 1:21; Eph. 2:7, 19–22; Eph. 4:13, 15; Eph. 5:27).

**Jingkylli ban Ïa puson**:

`Ka jingiathuhkhana jong ka Ephesos kam dei tang ka jingiathuhkhana shaphang ki riewngeit ha ka spah snem banyngkong. Ka dei ka jingiathuhkhana jong ngi. Kino na kine ki mawjam lane ki rynsan ha kane ka jingiathuhkhana kaba ai mynsiem eh ia phi?`

`Balei ka long kaba donkam ia u Paul u iai ban ia ka mynnor kaba pop jong ki nongpule ia kane ka shithi, da kaba khot ia ki ban puson ia ka jingim shwa ka jingkylla bamut jong ki?`

`Ianujor ia ka jingkren kyllum jong ka gospel ha Ephesos 2:8-10 sha ka jingthoh kyllum kham hashwa ha ka shithi sha ki Nong Rom 1:16, 17. Kiei kie matdpeng kiba iasryiem na kine ki dkhot? Ha kano ka rukom ki pher?`

`Katba ki kam babha jong ki riewngeit kam don bynta ha ka jingsiewspah, ha kata ym lah ban ai ka burom ia u briew ka jinglah ban pynim ia lade, kaei ka bynta jong ki ha ka jingthmu Blei ia ki riewngeit? (Ephe. 2:10).`