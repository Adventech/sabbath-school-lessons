---
title:  La Shah shukor shisien da ki jingkwah brai jong ngi
date:   17/07/2023
---

> <p></p>
> “Hapdeng jong kiba ma ngi baroh ngi la ju im Shisien ha ki jingkwah ka doh jong ngi, da kaba leh ia ki mon jong ka doh bad ki jong ki jingmut, bad ngi la ju long na la ka tynrai ki khun ka jingbitar, kumjuh kum kita kiwei:” Ephesos 2:3

Nalor ka jingtuklar jong u Blei, ia ka jingim u khun bynriew la synshar ym tang da ki bor kiba shabar ia kaba la kren ha Ephesos 2:2 hynrei da ki bor bashapoh: “Shisien ha ki jingkwah ka doh jong ngi, da kaba leh ia ki mon jong ka doh bad ki jong ki jingmut” (Eph. 2:3, ESV; ianujor Jakob 1:14, 15; 1 Pet. 1:14)

`Aiu u Paul u mut haba u kren shaphang ki nongsgnap jong u kiba shisien ki “la ju long na la ka tynrai ki khun ka jingbitar, kumjuh kum kita kiwei:?” Ephesos 2:3? Ianujor Ephesos 2:3; 5:6`

Ka jingjot jong ka mynsiem ka long kaba pynshitom jingmut, bad ka sngi bakhatduh ka long shisha kaba ma. U khun bynriew, uba “ju long na la ka tynrai ki khun ka jingbitar, kumjuh kum kita kiwei:” Ephesos 2:3 u ieng ha ka jingbishar u Blei ha kaba kut jong ka por.

Ka kyntien “ju long na la ka tynrai ki khun ka jingbitar” ka kdew sha ka jingshisha kaba dum. Kum ki nongbah ia ka dur jong u Blei, ngi la sdang ban sngewthuh ba ka don kaei re kaei kaba kynriang hapoh jong ngi. Ka jingim kum ki Khristan, kam dei tang ban jop ia ki jingmlieh kiba sniew lane ka jingjop ia ka “jingpalat bad ka pop” (Eph. 2:1) kiba byrngem ia ngi. Ngim ialeh tang bad ki pop hynrei bad ka pop. Ngi don ia ka jinglong ban ialeh pyrshah ia u Blei bad ban pynjot ia lade. U Khun bynriew khlem poi pyrkhat, u la shah riam ha ki rukom im jong ka jingpynjot ia ka lade, ki jinglong bapop, kaba bud ia ki jingle u Soitan (Eph.2:2) bad ki jingbashapoh jong ngi, ka jingkwah brai ka pop (Eph. 2:3). Ki riewngeit ki la long shisien “ka tynrai ki khun ka jingbitar.”

Ka long kaba donkam ban peit thuh ba u Paul u pyndonkam ia ka past tense ngi “ la ju long ki khun ka jingbitar” (Eph. 2:3). Kane kam mut ba ka jinglong ban leh ia kaba sniew kam dei kam jia shuh ia ki riewngeit. U Paul u pynlut kham bun ki jingthoh ha ka shithi jong u (Ephesos 4:17–5:21) da ka jingmaham ba ki kam bymman, kiba suhthied ha ki jinglong bapop, ki iai long ka jingma ia ki Khristan. Ka mut pat ba “ka la lade ka barim” wat lada kam synshar shuh ia u riewngeit, uba lyngba ka bor jong u Khrist u lah “ban pynduh noh ia ka lade kaba rim” bad “kup ia u briew bathymmai, ia uba la pynlong ha ka dur U Blei ha ka hok bad ha ka jingkhuid ka jingshisha” (Ephesos 4:22-24)

`Mano ubym pat shym la mad katno ka jingpyut ka jinglong tynrai jong ngi ka long, wat hadien ba ngi la ai ia lade sha u Jisu? Aiu kane ka dei ban hikai ia ngi shaphang ka jingdonkam ban iasnoh ha U man la ka kyllipmat jong ka jingim jong ngi?`