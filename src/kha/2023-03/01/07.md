---
title:  Jingpule Shuh Shuh
date:   30/06/2023
---

Ka jingiathuhkhana jong ka jingbeh ksuid da kba pyndonkam bakla ia ka kyrteng jong u Jisu bad u Paul (Ki Kam 19:13–20; peit ia ka jingpule ha ka sngi nyngkong) ka iarap ban batai balei u Paul u pyndonkam bunsieñ ia ka kyntien shaphang ka bor ha Ephesos. Katto katne ki riewngeit bathymmai, hapoh ka jingpynkynduh kaba thymmai shaphang ka jinglong ba hakhlieh tam u Jisu, ki bret ia ki kot jadu barem dor jong ki shapoh ding. Ainguh ia ka jingshem ia ki arspah sanphew ki papyri kiba kren shaphang ka jingleh jadu, bad kiwei de ki jingshem, ngi iohi ia ki nuksa shaphang ka jinglehniam, ka jingleh jadu, ki buit, ki jingtim, bad kiwei kiwei, kiba iasyriem bad kito kiba don ha ka kot jingbthah halor ka jingleh jadu. Ka kot ka bthah ia ki riewngeit kumno ban pyniaid ia ki jinglehniam ban pynsngewbha ia ki blei, ki blei kynthei, bad ki bor mynsiem ban leh kat ia kaba ki pan.

U Lukas u iathuh ia ngi ba kine ki kot ki shongdor haduh 50,000 hajar ki pisa rupa , lane 50, 000 ki sngi jong ka jingkamai. (Ha ki sngi jong ngi, lada phi ai $80/ha ka shi sngi jingtrei na ka bynta ka jingkamai, kane ka pisa kan long haduh $4 million!) Kine ki jingbatai bniah ki pyni haduh katno kine ki kot ki don jingktah ia ki ha ka jingim ba man la ka sngi. “Ka donkam ia ka jingwan tuklar badonbor u Blei na ka bynta jong ki haduh ban da pynkynduh ia ki ba ki dei ban kylla kaba mut lut na ki jingiai pyndonkam ia ki kuboit, ia ki jingleh myntor, ka jingduwai ka phirat, bad ki rukom pateng la pateng ban ioh ia ka bor bakynja mynsiem.”— Clinton E. Arnold, Ephesians (Grand Rapids, MI: Zondervan, 2010), p. 34.

Ngi sdang ban sngewthuh ba ia ka shithi sha ki Ephesos la thoh sha ki riewngeit kiba donkam ia ki jinghikai shaphang “kumno ban iada na ki jingriam bad jinghiar thma jong ki bor ba bymman”—Clinton E. Arnold, Power and Magic: The Concept of Power in Ephesians (Grand Rapids, MI: Baker Books, 1992), p. 165. Kaei ba u Paul u leh ka dei ka shithi sha ki nong Ephesos, ha kaba u kdew sha u Khrist kum Uta uba la kyntiew halor ki bor baroh (Eph. 1:20– 23) bad iai banjur ia ka jingkhraw jong ka bor ia kaba u Blei u la ai ha ki riewngeit (Eph. 2:15–19, Eph. 3:14–21, Eph. 6:10–20).

**Ki Jingkylli ban ia Puson**:

`Kiei ki bor ne iktiar kiba dang trei ha ka pyrthei jong ngi bad ka jingim jong phi mynta? Kumno kine ki bor ki pynpaw ia lade, da kaba pynshoi ia ki riewngeit ban pyndonburom bad burom ia ki ha ka jaka ba ngin ai ia ka jingnguh kaba sngur sha u Khrist uba la kyntiew?`

`Ha ka nongrim jong “ka ia ka ba dapbiang” jong u Blei ban pyntylli ia kiei kiei baroh ha u Khrist, u Paul u kyrmen na ka bynta ka lawei. Pyrkhat biang ia ka kyntien “jingkyrmen” ha Ephesos 1:18, Ephesos 2:12 bad Ephesos 4:4. Balei ba u ngeit ba ka don ka jingkyrmen na ka bynta ka lawei?`

`Ha ki dkhot babud ha Ephesos, kumno u Paul u kdew sha ka jingkyrmen kaba khraw jong ka jingwan pat u Jisu? Eph. 1:13, 14; Eph. 1:21; Eph. 2:7; Eph. 4:30; Eph. 5:5. Kaei ka jingmut jong kane ka jingkyrmen ia ngi mynta?`