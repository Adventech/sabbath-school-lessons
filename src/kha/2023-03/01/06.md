---
title:  'Ephesos: Ka shithi ba dap da U Khrist'
date:   29/06/2023
---

`Kumno u Paul u pynbna ia ka matpdeng jong ka shithi jong u? Eph. 1:9, 10`

Kumno lah ban kren khyllum ia ka khubor jong ka shithi Ephesos? Na byndi, U Paul u ai ia ka jingithuhpaw jong ka jingthmu u Blei kaba shongpdeng ha U Khrist na ka bynta ka ïa kaba dapbiang bad ka kamram jong ka balang ha kata ka jingthmu. U Blei u trei ha U Khrist ban pyntrei ia ka jingthmu jong u ban “lum lang ia kiei kiei baroh ha U Khrist, ia kiei kiei ruh kiba ha ki bneng, bad ia kiei kiei ruh kiba ha ka khyndew” (Eph. 1:10), bad u la leh ia kata da kaba U thaw ia ka balang kum ka kynhun kaba kynthup kum kawei ka jaitbynriew jong baroh ki Jiw bad Jentil (Eph. 2:14). Ia ki riewngeit la khot ban ban iatreilang bad kane kane ka jingthmu bakynja blei, kum ka dak sha ki bor jong ka jingbymman bad ka jingthmu u Blei kan urlong (Eph. 3:10).

Katba ka Ephesos 1:9, 10 ka pynbna, ka jingiatylli ba u Blei u don ha ka jingmut jong u ka shat pyllun ha u Khrist. Te Kam long ka jingpylla ba ka Ephesos ka dei ka shithi kaba la sum ha u Khrist ba ha kylleng ka iaroh ia ki kam jong u Blei ha U Khrist bad ka lehkmen ia ka jinglah jong ki riewngeit ban rung sha ki jingkyrkhu bakynja mynsiem ba la tyrwa ha ki ha U Khrist. U Paul u pyndonkam ia ka kyntien “ha U Khrist” bad ki kyntien kiba ia syriem ba la pyndonkam ha kylleng palat ia ka laiphew sien, bad ha kylleng ka kyntiew ia u Jisu. Katba phi pule ia ka shithi, peit thuh ia kine ki kyntieñ bad peitngor sha kiba bun rukom u Paul u pynleit jingmut ha u Khrist.

U Paul u wad ban pynrhem pat ia ka jingaiti lut bakynja mynsiem jong ki riewngeit ha Ephesos da kaba pynkynmaw ia ki ba ki long shibynta bad ka balang, kaba long ha pdeng duh jong ka jingthmu u Blei ban pyntylli ia kiei kiei ha U Khrist. Haba u pyndonkam ia ka kyntieñ “ka balang” ha ka shithi jong u, u mut ka balang ne ka balang kaba iar saloñsar (ym tang ka kynhun bangeit).

Ka rukom kaba u pyndonkam haba kren shaphang ka balang, u leh da kaba pyndonkam ia ki pharshi bashai, saw na kita kiba u la wanrah ki long kumne harum:

1. Ka balang kum ka met (Eph. 1:22, 23; Eph. 2:16; Eph. 3:6; Eph. 4:1–16, 25; Eph. 5:23, 29, 30).
2. Ka balang kum ka ïng/ templ (Eph. 2:19–22).
3. Ka balang kum ka jingkïeng (Eph. 5:22–27).
4. Ka balang kum ka kynhun shipai (Eph. 6:10–20).

Kawei pa kawei na kine ki dur, ha ka rukom jong ki hi, ka pynpaw ia ka jingthmu jong u Blei bad ka jingthmu na ka bynta ka jong U.

`Ha ka balang ha kaba phi long dkhot, ka balang Seventh-day Adventist, u Blei u ring lang ia ka khynhun kaba don ia shibun ki jaitbynriew, ki ktien ki tylliej ba bunjait, ka jait ki kynja, bad ki kolshor bapher bapher (Jingpynpaw. 14:6, 7) kaba kdew ia ka lynti sha ka jingpyndep ia ka jingthmu u Blei ban pyniatylli ia kiei kiei baroh ha U Jisu (Eph. 1:9, 10). Kumno ngi lah ban iatrei lang bad kane ka jingthmu kaba khraw jong u Blei?`