---
title:  Ephesos ha ka por jong ka
date:   28/06/2023
---

`Kumno Kumno u Paul u sdang bad pynkut ia ka shithi jong u sha ki riewngeit sha Ephesos? Kaei ka jinghikai ba ngi la ban ioh na ka jingangnud ba jylliew jong u na ka bynta jong ki? Peit Ephesos 1:1, 2; Ephesos. 6:21–24`

Ha kaba sdang jong ka shithi, u Paul u pynithuh ia lade kum u nongthoh (Eph. 1:1). Hapdeng jong ka shithi, u Paul u pynithuh biang ia lade da ka kyrteng, da kaba ianujor ia lade “u nongsah byndi U Khrist Jisu na ka bynta jong phi ki Jentil” (Eph. 3:1), kaba lamphrang ia ka jingsngewthuh jong u halor ka kam kum u apostle (Eph. 3:1–13). Sha kaba kut artat jong ka shithi, u sdang biang ban kdew sha ka jingsah byndi jong u (Eph. 6:20) bad pynkut da ka kyntien jong u (Eph. 6:21, 22). Katba don ki riewstad baibl kiba kyntait ba ia ka shithi la thoh da u Paul, ka long kaba donkam ban peit thuh ba ka shithi ka pynshai ia ka jingkam u Paul kum u nongthoh. Bun ki Khristan ki pdiang, bad ka dei hok, ba u Paul u dei u nonthoh bashisha.

`Kumno ka jingkhuslai u Paul shaphang ka jingsah byndi jong u kan don jingktah halor ki riewngeit ha Ephesos? Peit Eph. 3:13`

Ka shithi Ephesos ka ai ia ka kajuh ka por bad ka jingjia bad kiwei ki shithi ba u Paul u thoh na ïng byndi, Kolosai (peit Kol. 4:7, 8) bad Philemon. Ka la don katto katne por naduh ka jingshakri u Paul ha Ephesos (Eph. 1:15; Eph. 3:1, 2). U Paul un yn da la thoh ia ka shithi sha ki Ephesos na byndi ha Rome ha ki snem 62 H. K.

Ha ka shithi sha ki Ephesos, U Paul u pyni katto katne shaphang ka jinglong jong ki briew ba u thoh ha Ephesos. Ka jingthmu jong u ka long kaba iar. U kren ha kaba iadei ba ka por kaba jlan, da kaba sdang bad ki rai jong u Blei ban pynlong “mynba ym pat pynshong nongrim ia ka pyrthei” (Eph. 1:4), bad ka paw tyngkreiñ halor ka matpdeng kaba khraw jong ka jingpynim u Blei ia kaba la tyrwa ha u Jisu. Ha kane ka rukom, ka shithi ka pyni ia ka rukom thoh da ki senten kiba jrong, bad ki jingsngew ba iai pynpaw na ka por sha ka por, bad ki pharshi kiba skhem. U Paul u lah ban pyndonkam ia kum kane ka rukom ha kiwei de (nuksa Rom. 8:31–39), hynrei ka dei ha ka shithi sha ki Ephesos, kaba pyni shibun ki kyntien jong ki jingiaroh, ka jingduwai, bad ka jingmane (Eph. 1:3–14, Eph. 1:15–23, Eph. 3:14–21) bad ai ruh ia ki dkhot baibl kiba la saiñdur bha bad buh jingkylli (nuksa, Eph. 4:1–16, Eph. 5:21– 33, Eph. 6:10–20).