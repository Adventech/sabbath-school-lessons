---
title:  U Paul bad ki Nong Ephesos
date:   24/06/2023
---

### Ki Dkhot Baibl ban Pynkhreh ïa ka Lynnong
Ki Kam 18:18–21; Ki Kam 19:13– 20:1; Ki Kam 20:17–38; Ephesos. 1:1, 2; Eph. 6:21–24; Ephesos. 3:13; Ephesos. 1:9, 10.

> <p>Dkhot Spel-lyndet</p>
> “Haba u la pyntip ha ngi ia ka jingmaïan ka mon jong u, katba kum ka mon jong u ia kaba u la lah thmu ha u Khrist; ban pyntylli ia kiei kiei baroh ha U Khrist, ia kiei kiei ruh kiba ha ki bneng, bad ia kiei kiei ruh kiba ha ka khyndew.” (Ephesos 1:9-10 ESV

Haba phi ngi thoh eiei, ngi don ka jingthmu balei ngi thoh, teng teng kaba sngewkhia. U Abraham Lincoln, u la thoh ia ka ka shithi Gettysburg kaba pawnam ha u snem 1863 hadien ka jingpynjot ba shyrkhei ha ka American Civil War, ka thma hangta kaba la shim noh ia ka mynsiem jong ki hynniew phew hajar ki shipai. Ha kata ka shithi, da kaba kdew sha ki kpa tymmen ka America, u Lincoln u pynpaw ia ka jingngeit jong u ba ka Civil War ka la long ka jingtynjuh kaba khraw ia ka ri lada kata ka ri ia kaba la thaw ha u snem 1776 kan lah ne em ban iaineh lane kan “jot noh na kane ka pyrthei” U Paul u don ia ka jingthmu kaba don jingmut kaba pynkhih ia u ban thoh ia ka shithi jong u. Kawei na ki daw ka dei namar ka jingshah set byndi jong u (Eph. 3:13, Eph. 6:20), bad kawei pat ka dei namar ka jingpynshitom bad ki jingtynjuh kiba dang jia ha kata ka por, ha kaba la pynshoi ia ki Nong Ephesos ban duh jingkyrmen. U Paul u pynkynmaw ia kaei kaba la jia mynba ki la kylla kaba mut, katba ki pdiang ia u Khrist kum u Nongpynim jong ki bad ban long shibynta bad ka balang. Ki la kylla long ka met jong u Khrist (Eph. 1:19–23, Eph. 4:1– 16), ki mar ki mata ha ka templ (Eph. 2:19–22), ka nongleit kurim jong u Khrist (Eph. 5:21– 33), bad ka kynhun shipai ba la pyntbit (Eph. 6:10–20). Ki ia shim bynta ha ka jongthmu kaba khraw jong u Blei, ban pyniatylli ia kiei kiei baroh ha U Khrist. (Eph. 1:9, 10). U Paul u thoh ban kyrsiew thiah ia ki Nong Ephesos sha ka jingpynithuh bad ki kabu kum ki nongbud u Khrist.

_*Pynkhreh ïa kane ka Lynnong na ka bynta ka Sabbaton, July 1._