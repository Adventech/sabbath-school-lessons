---
title:  U Paul, U Evangelist sha Ki Ephesos
date:   25/06/2023
---

Ka Ephesos ka long kawei na ki nongbah kiba heh jong ka hima Rome, da ka jingdon briew kaba ar lakh sanphew hajar. Ka dei ka nongbah jong kawei na ki jylla kaba riewspah, ka ka shnat jong ka Asia, kaba kynthup ia ki jaka ba ngi khot mynta kum ka Asia Minor. Ha ki sngi jong u Paul, kane ka shnat ka ioh mad ia ka jingroi jingpar. Kum ka nongbah ba don ki ka ieng jhad, ka Ephesos ka long ruh ka pdeng ha kaba ki lynti bah sha kiwei pat ki ri ki iaid lyngba jong ka. Katba ki briew ki mane shibun ki blei kynthei ha ka nongbah, ka Artemis, ia kaba la pdiang kum ka blei ka nongiada jong ka nongbah, ka long kaba khraw haduh katta katta. Ka jingmane ia ka ka kynthup ia ka jingleh niam ha ka imlang sahlang, ki jingialeh kai, bad ki jingkhawai kiba shisien shi snem. (La khot ruh ia ka Artemis ka Diana da ki Nong Rom; peit Ki Kam 19:24, 35.)

U Paul u la wanphai sha Ephesos ha ka jingleit missionary kaba lai, (Ki Kam 19:1–12) bad u la don hangta “ kumba lai snem” (Ki Kam 20:31). U apostle u la pynlong ia ka jingaiti lut kaba khraw ha Ephesos, da ka jingthmu ban tei ka niam khristan kaba skhem hangta.

`Kaei jingjia ba kyllah kaba ialam sha ka jingñiew burom kylleng kylleng ia u “Trai Jisu” ha Ephesos? Ki Kam19:13–20.`

U Lukas u iasam ia ka jingiathuh khana kaba khyllah jong hynniew ki khun, ki nongbeh ksuid ki Jiw ha ka nongbah. Da kaba pyndonkam ia ka kyrteng jong u Jisu bad u Paul ha kata ka jingbeh ksuid ka pyni ba la shah ialam bakla ia ki ha kine ki jingbeh ksuid. Haba ki khubor ki saphriang lyngba kita ki surok jong ka nongbah, “ka jingsheptieng te ka la kem ia ki baroh, bad ia ka kyrteng U Trai Jisu la pynkhraw.” (Ki Kam 19:17). Kata ka jingjia ka la don ka jingktah kaba khraw wat ia kito kiba bangeit, ki la iathang ia kot jadu kaba “long san phew hajar ki sbai rupa” (Ki Kam 19:19). Ryngkat ki nongshong shnong kiba bun jong kata nongbah, ki bangeit ki la nang ba ka jingmane ia u Jisu kam dei ban iakhleh ha ka jingmane ia kaei kaei ne iano iano.

`Kaei ka jingmut jong ka jingthang noh ia ki kot jong ki wat hapdeng ka jingduhnong? Aiu kata ka kren shaphang ka jingaiti lut jong ki sha u Trai?`