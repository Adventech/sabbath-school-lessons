---
title:  Ka jingkhihwin ha ka jaka peit kai
date:   26/06/2023
---

`Pule ia ki Kam 19:21-20:1. Ki ki jinghikai ba ngi lah ban shim na kane ka jingiathuhkhana?`

Ka jingsakhi u Paul ha ka nongbah Ephesos kaba heh bad kaba roi bha ha ka jingnang jingstad bad kolshor, ka long kaba seisoh haduh katta katta haduh ba ka la ktah ia ka kor jong ka roi ka par jong kane ka nongbah, ka jingpynleit jingmut ban leit jngoh ia ka Templ jong ka Artemis. Bad ka long shisha kat ka templ! Ki jingtei baphuh baphieng jong ka ka kynthup ia ki 128 ki paia, kiba jrong 60 phut, ki marble Parian, ki balieh khuid, ki marble khlem jingduna bad la pynshongdor da ki jingot dur. Laiphew hynriew ki paia la ot rong bad shna da ka ksiar, kaba la ioh ia ka nam kum kawei na ki 7 tylli ki jingphylla jong ka pyrthei Mynhyndai.

Ki khuslai ruh ruh ba ka jingialap pyrshah u Paul ia ka jingmane bleithaw ka lah ban ktah ia ka ioh ka kot na kata ka templ (Ki Kam 19:27), Demetrius, u thaw da ka rupa ia ki dur ïngmane, u la pynshoi ia ki para nongthaw ksiar sha ka ka jingshongshit. U paidbah ba sdang ban pur stet bad ba shongshit ki la sdang ban sar na iew na hat sha kata ka jaka peitkai, kaba lah ban niam briew haduh arphew san hajar ngut ki briew. Hangta ka jingkulmar ka la bteng, da ka jingpyrta kaba neh jyn ar kynta, “Kaba khraw ka Diana ka jong ki Ephesos!” (Ki Kam 19:34). Hadien ba la pynpra ia uta u paidbah da u nongthoh kot ka nongbah, u Paul u ia kynduh bad ki parabangeit bad u la mih noh na ka nongbah.

`Ha kaba kut jong ka jingleit missionari kaba lai jong u, u Paul u iakynduh ia ki rangbah jong ka balang Ephesos. Kumno phin kren kyllum ia ka jingsngew khuslai jong u Paul? Peit Ki Kam 20:17–38.`

Ka jingiadei jong u Paul bad ka Ephesos ki long kumne harum:

* HK 52: Ka jingleit jingoh kaba nyngkong bad lyngkot u Paul ia ka Epheos (Ki Kam 18:18–21).
* HK 53–56: Ki lai snem jong jingshakri u Paul ia ka Ephesos (Ki Kam 19:1–20:1). U la thoh ia ka shithi 1 Ki Korinth ha kaba kut artat jong ka jingshong trei jong u hangta (1 Korinth 16:5–9).
* HK 57: Katba ha Miletus, u Paul u iakynduh ia ki rangbah na Ephesos (Ki Kam 20:17–38).
* HK 62: U Paul u thoh ia ka shithi sha ki Nong Ephesos, lehse na ka jaka set byndi ha Rome.

`“Naba kumta to iasharai, da kynmaw ruh ba jin lai snem mynmiet bad mynsngi ngam shym la wai noh ban sneng ia uwei pa uwei na phi da ki jingjaw ummat,” la ong u Paul (Ki Kam 20:31). Ia kaei tharai u Paul un jyn da la maham ia ka balang ha kine ki sngi, bad balei?`