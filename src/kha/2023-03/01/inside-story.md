---
title:  Ka Jingiathuhkhanna kaba Jia shisha
date:   30/06/2023
---

Ka Baibyl ka lait na ka jingingkhong

_Da: Tor Tjeransen_

Ka Valentina Melentjeva ka shu peit khlem lah ban leh eiei katba ka iing jong ka ha Kongsberg, Norway ka la kem ding. Katba ka sngewsih bna duh ia ki jingdon jingem jong ka, ka jingpyrkhat shaphang ka jingduh ia ka Baibl jong ka la ktah jur ia ka. Ka Valentina ka heh ka san ha Klaipeda, ka nongbah kaba wan balai ha ka jingheh ha Soviet republic jong ka Lithuania. Watla ka kmie jong ka ka dei ka Khristan, ka longing jong ka kam don ia ka Baibl la jong, kim ju kren shaphang u Jisu, bad kim ju duwai.

Ynda haba ka Valentina ka la don 45 snem, ka iohi ba ka paramarjan jong ka, ka Ira ka kham i kmen wat lada ka hap ban shah ia ki jingeh.Ka Valentina ka la kylli ia ka Ira ia ka daw barieh jong ka jingkmen jong ka. Haba ka Valentina ka la poi, ka Ira ka la buh ia ka baibl ha ka kti jong ka, bad ka Ira ka la khot ia ka sha iing jong ka.

Ha ka sien kaba nyngkong ha ka jingim jong ka ba ka Valentina ka bat ia ka baibl ha ka kti jong ka. La plied sha ka kitab Eksodos 20. “ Sngewbha pule,” Ira ka la ong. Ka Valentina ka la sdang ban pule ia ki shiphew hukum. Ynda haba ka la poi sha ka hukum kaba saw, ka la kyndit ban pule, “Kynmaw ia ka sngi sabbaton, ban rakhe khuid ia ka. Hynriew sngi men trei, bad men leh ia ka kam jong me baroh; hynrei ka sngi kaba hynñiew ka long ka sabbaton ia U Trai U Blei jong me:”

Saw sien ka pule ia ka hukum Sabbaton. Ka sngi ba hynniew, ym dei ka sngi Sunday, ka long ka sngi ban shong thait. Baroh shirta ka jingim jong ka, ka la trei ha ka sngi Saitjain. Bad mynta ka la kwah ban im katkum ka ka hukum kab saw. Ha ka sngi Saitjain kaba bud, ka Valentina ka la leit bad ka Ira ban mane bad kiwei ki Seventh-day Adventists ha Klaipeda. Ha ka Sabbaton kaba bud, ka Valentina ka la ioh ia ka Baibl study ha ka ktien Russia. Kata ka kot, ka la kylla long ka kot kaba ka ieit eh na ki jingdon jingem jong ka, bad la pynbaptist ia ka ha u snem 2014 tang hadien shi snem. Hadien ka Valentina, ka la leit sha Norway ban ioh jinghikai shaphang u Blei ha ka Adventist Bible skul. Hashwa ba kan pyndep ia ka jingpule, ka Baibl jong ka ka la sdang ban rim bad jot. Ka la sop da ka snieh baitynnnad ia ka baibl jong ka.

Hadien u snem 2021, ki pulit bad kali fire brigade, ki la ker ban ym shah iano iano ban rung sha ka iing jong ka Valentina. Ynda haba ka jingtohkit bniah ka la kut, u khun ka Valentina uba wan jngoh ia ka, u la iaid hapdeng kita ki dpei. Ka Valentina, ka la shadkmen haba u khun jong ka u la wanrah ia ka baibl jong ka. Ka baibl kaba don hangta ha almari bad kiwei ki kot niam, ka dei tang kane hi kawei ka kot kaba dang neh. Ka shu ing tang khyndiat. “Ka long kaba phylla kumno ka jingieit u Blei ka lah ban iada ia kaei kaba donkam tam.” Ka Valentina ka la ong.

_Khublei shibun eh ia phi na ka bynta ka jingkynshew khatlai Sabbaton kaba lai snem mynshuwa, kaba la iarap ba ngin plie ia ka center of influence ha Scotland, Norway ha kaba bun ki briew ki lah ban nang bad tip shaphang ka kot ba sngewtynnad ka Valentina, ka Baibl._