---
title:  Ki Kynrad Kiba dei ki Mraw
date:   07/09/2023
---

Ha ki kyntien ba khadduh u Paul sha ki mraw, “la u long u mraw lane uba laitluid” (Eph. 6:8), kane ka kyntien “laitluid” ka kdew ia ki kynrad jong ki mraw, kaba ailad ia u Paul ban kylla ia ki jingsneng sha ki katba u tharai ba ki mraw bad ki kynrad jong ki mraw ki long ia ryngkat ha khmat U Khrist ha ka jingbishar (ianujor 2 Kor. 5:10; Kol. 3:24, 25) .

`Mutdur ba phi dei u Khristan uba dei u kynrad jong ki mraw uba sngap katba dang pule ia ka Ephesos ha ki i ng jingiaseng lang jong phi, kumno phi pynphai ktien sha kane ka jingsneng, ia kaba la tyrwa ha khmat ki mraw jong phi? Eph. 6:9.`

U Paul u kren sha ki kynrad, ki kynrad jong ki mraw, ha ka jingkyntu kaba shai bha, kaba pyni ia ka jingiapher ba jur hapdeng “ki trai” (Greek, hoi kurioi, ia kaba la pynkylla kum “kynrad”), kiba don ia ka jingmlien ban “byrngem” ia ki mraw, bad ka “U Trai” (ho kurios ), U Khrist, ha uba “ym don ka jingleh shilliang.”

U Paul u phah ia ki kynrad ba “kin leh kumjuh ha ki,” mraw, kaba lah ban long kaba sngewkyndit ha u nongbuh ia ki mraw. Ki kynrad ki dei ban phai sha ki mraw da ki kam ka jingiarap ba la synshar da ka jingkohnguh jong ki sha U Khrist, kaba iasyriem ia kaei kaba u Paul u phah ia ki mraw (Eph. 6:5-8). U ong ia ki ba ki sangeh ka jingbyrngem ia ki mraw, ka jingpynmlien ha kito ki por ha kaba ki kynrad ki leh shibun ki jait jingpynshitom, kaba kynthup ia kaba shoh (1 Pet. 2:20) , kaba leh bein ha ki jinglong shynrang bad jinglong kynthei, ban shu die (bad la pyniakhlad na kiba ieit), ka jingpyntrei palat pud, ka jingpynshah thngan, kaba khum kynjri, kaba shon dak, bad wat ka jingiap. Na ka bynta kane, ia ki yn sa bishar—da U Blei.

U Paul u kyrshan ia ki hukum jong u da ki artylli ki jingpynkhih mynsiem kaba khot ia ki kynrad jong ki mraw ban peit sha lyndet ka jinglong jingman ka imlang sahlang jong ka pyrthei Greee bad Roman: (1) ki ruh ki dei kiba la tharai ba ki dei ki mraw ne ki para mraw jong uwei U Kynrad (“ba phi tip ba U Kynrad jong ki bad jong phi ruh u don ha bneng” (ianujor Kol. 4:1); (2) U Kynrad ka bneng u bishar ia baroh khlem ka jingleh shilliang. Namar ba U Kynrad jong ki u leh ia kito kiba khot ki mraw da ka jingiaryngkat bad kiwei, kumta ruh ki dei ban leh (ianujor Philemon, 15, 16) .

Kiba bun na ki jingkren u Paul ha ki Ephesos kin long kiba ai mynsiem ia ki mraw Khristan: ka jingtingkhun (Eph. 1:5) ; ka jingsiewspah (Eph. 1:7) ; ka jingiohpateng (Eph. 1:11, 14; Eph. 3:6) ; ba la pynkiew khet bad U Khrist (Eph. 2:6) ; ban long ki “nongshong shnong,” “ki dkhot ka longing U Blei (Eph. 2:19, ESV; ianujor Eph. 3:14, 15) ; ki bynta ba donkam ka met U Khrist (peit Eph. 3:6, Eph. 4:1–16) . Ephesos 6:5-9 ka pynkhih ia baroh ki jinghikai ha ka shithi kum kiba treikam ha ka jingiadei hapdeng ki mraw bad ki kynrad jong ki mraw, kaba kynthup ia ka jingsneng shaphang ka rukom kren (Eph. 4:25–32) bad ka jinglong ka akor ha ka shongkha shongman (Eph. 5:1–14).