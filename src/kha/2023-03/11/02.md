---
title:  Ka Jingsneng Ia Ki Khynnah
date:   03/09/2023
---

`Kaei ka jingsneng ba u Paul u ai sha ki khynnah, bad kumno u kyrshan ia kata ka jingsneng na ka Testament Barim?  Eph. 6:1–3. (peit ruh Mathaios 18:1–5, 10; Markos 10:13–16).`

Ban sngewthuh pura ia ka jingsneng u Paul sha ki khynnah, ngi dei ban mutdur kumno ba la pule ia ki ha ki jingiaseng lang ha ki iing jong ka nongbah Ephesos. Ka kyntien “khynnah” (Greek,ta tekna ) ka lah ban mut ia ki rta kiba bun, namar ki khynnah ki iaisah hapoh ka bor synshar u kpa kat haduh ba u kpa u la dap 60 ka rta (ha ka khana pateng ki Greek) lane wat haduh ka jingiap jong u (ha ka khana pateng ki nong Rom). Kine ki khynnah, wat la, ki long kiba dang rit ia kaban don hapoh ka jinghikai ki kmie ki kpa (Eph. 6:4) hynrei ki kiba la san eh ban hikai ialade ha ka jingtip jong ki.

Ngi iohsngew ba u Paul u khot sngewbha ia ki khynnah, kiba ia mane ha ki kynhun Khristan, ban kohnguh bad burom ia ki kmie ki kpa jong ki “ha U Trai,” kaba long, ha U Khrist (pynianujor Eph. 5:22; Eph. 6:4, 5, 7–9) . Ia ngi la khot hangne ban burom ia ki khynnah namar ma ki ruh ki dei ki nongbud U Khrist bad ban kynthup ia ki kum ki nongiashim bynta ha ka jingiamane. Kane ka pynlong ia kane ka bynta kum ka nongrim ban hikai bad ban shakri sha ki khynnah.

Ka hukum u Paul ban kohnguh kam dei ka bym don pud. Haba ka hukum ki kmie ki kpa “ka ia pyrshah ia ki jingdawa U Khrist, kumta, wat lada ka long kaba pangnud, ki khynnah ki dei ban kohnguh ia U Blei bad shaniah ia ka jingmih ha U.”—Ellen G. White,The Adventist Home, sla. 293.

U Paul u pynkut ia ka jingkyntu jong u da kaba u pyndonkam ia ka hukum kaba san, kaba sakhi ia ka jingkheindor kaba u ai ia ki Shiphew Hukum kum ka tynrai jinghikai ia ki Khristan bangeit (ka jinglong bashai jong ka Eph. 4:1–6:9; khamtam Eph. 4:25, 28; Eph. 5:3–14 ). U sdang ia ka jingkdew (“‘To burom ia la u kpa bad ia la ka kmie,’ ” Eph. 6:2 ), bad u ai ka jingkynthoh (“kaba long ka hukum kaba nyngkong badon jingkular,”Eph. 6:2 ), bad u pynkut ia ka jingong (“ ‘ba men ioh manbha, bad ba men ioh im slem ha ka pyrthei,’ ”Eph. 6:3 ). Ka hukum kaba san ka sakhi ba ka jingburom ia ki kmie ki kpa ka dei shi bynta na ka jingthmu U Blei ia ki briew ban im bha. Ka jingburom ia ki kmie ki kpa, wat lada ki long ki bymjanai, kan iarap ban pynbha ia ka jingkoit jingkhiah bad ka dap ka biang.

`Kumno kine ki dkhot ki pynkhlain shuh shuh haduh katno ka long kaba donkam ka jingiadei ha ing hasem?`