---
title:  Ka Jinglongmraw ha ki sngi U Paul
date:   05/09/2023
---

`Pule lyngba ka jingsneng ia ki mraw bad ki kynrad ha kine ki bynta: Eph. 6:5–9; Kol. 3:22–4:1; 1 Kor. 7:20–24; 1 Tim. 6:1, 2; 1 Pet. 2:18–25 .Kumno phin batai lyngkot ia kane ka jingsneng?`

Ka long kaba sngewlyngngoh ban iohsngew ba u Paul u kren sha ki kynrad Khristan bad sha kiba tharai ki mraw Khristan bad ba ki kynrad Khristan jong ki ki iashong lang ha ki iing jingiasenglang ha Ephesos. Ka jinglongmraw ha ka pyrthei Greek bad Roman ka lah ban iapher na ka rukom ba hadien jong ka pyrthei ba thymmai ha ki bun rukom. Kam shym la pynleit jingmut tang ha kawei ka kynhun jaitbynriew. Ki mraw kiba ha ki jaka sor, la ju ai kabu ia ki na ka bynta ka pule puthi bad ki lah ban trei kum ki nongpynwandur ia ki iing ki sem, ki doctor, bad ki riew shemphang. Ka jinglaitluid ka wan jia ha kine ki mraw hadien ka por ba la kut ka jingshakri, wat la kiba bun hi ki mraw kim ju ioh ka jinglaitluid. Ha ka jingpyrshang ban ithuh ia kane ka jingiapher, shibun ki Baibl kiba ha kine ki por ki pynkylla ia ka ktien Greek doulos (“mraw”) ha ka Ephesos 6:5-8 kum “shakri.”

Khlem da niew ia ka jinglong mraw ha kano kano ka por, ne ha kano kano ka kolshor, ha kano kano ka jinglong jingman, ka dei ka jingbymman ka bym lah ban ai daw bad U Blei un bishar, bad pynrem ia ki nongbat mraw katkum ka jingbishar ba bymjukut jong u—bad ia kata ngi lah ban long kiba sngewnguh.

Ka jingpyrta jong u mraw ba mynshwa, u Publilius Syrus ka long kaba sah jingkynmaw: “ka long kaba itynnad ban iap ban ia kaba sha pynhiar kyrdan kum u mraw.” Haba ai ia kine ki jingshisha, ka jingpynkylla ktien ia kadoulos kum “mraw” la dei ban shim, khamtam haba kine ki mraw ki im hapoh ka jingbyrngem ki kynrad jong ki (Eph. 6:9) .

Ka jinglong mraw ka iai don ha ki sngi u Paul. U kren ia kane ym kum u nongpynklla thymmai ha ka imlang sahlang hynrei kum u pastor uba sneng ia ki bangeit kumno ban ialeh bad ki jingshisha ba mynta bad ban wanrah ka jingiohi thymmai kaba ka pdeng ka long ha ka jingpynthymmai ia u bangeit, kaba kham hadien lehse ka lah ban don ka jingmut ia ka imlang sahlang baroh kawei: “Ka jingiohi jong u kam dei ia ka jingpyllait luid ia ki mraw ha ka hima Rom. Pynban ka jingiohi jong u ka long shaphang palat ban ia ka jingpyllaitluid ba kat kum ka ain, kata ka long, ka jingiasyllok jong ki jingthaw bathymmai kum shipara ha ka nongrim jong ka jingting kum ki khun jong U Blei. . . . Na ka bynta u Paul, ka jingkylla ha ka imlang sahlang ka dei ban jia hapoh ka balang, ha ka met U Khrist, ha ka jaka ba hajan, bad ha ki iing jingiaseng ki Khristan bad ha ki longing.”—Scot McKnight, The Letter to Philemon (Grand Rapids, MI: Eerdmans Publishing, 2017), sla. 10, 11.

`Kawei na ki jingbudnam bakhraw ha ka histori Khristan ka dei ba kumno ba ki kat o katne ki pyndonkam ia kine ki bynta ka Baibl shaphang ka jinglongmraw ban pynksan ia ka bymman. Kaei ka khubor ba sheptieng ba ngi dei ban shim shaphang kumno ngi dei ban sumar bha ha kaba pyndonkam ia ka Ktien U Blei?`