---
title:  Pule Shuh Shuh
date:   08/09/2023
---

Ka jingkhein burom u Paul ia ki khynnah kum ki parabangeit (Eph. 6:1–3) ka kyntiew ia ka jingpyrkhat jong ngi ia ka rukom ha kaba ia ki khynnah la leh ha kine ki sngi jong ngi. Ki kyntien sha ki longkpa (Eph. 6:4) ka khot ia ngi ban pyrkhat ia ki jingkitkhlieh kum ki kmie ki kpa. Haba pyntrei kam ia ka jingsneng u Paul sha ki mraw (Eph. 6:5–8) , bad khamtam ki jingsneng sha ki kynrad jong ki mraw (Eph. 6:9) ka long kaba shem jingeh, namar ka jinglong jingman ha ka imlang sahlang ka iajngai ha kiba bun na ngi; bad namar ngi tip ba ka jinglong mraw ha kano kano ka rukom ka dei kawei na ki jingbymman bakhraw. La katta, namar kine ki kyntien ki dei kiba la pyrsad mynsiem kiba long shibynta na Ka Jingthoh, ngi dei ban pynleit jingmut kumno ban gin pyntrei kam ia ki mynta. Ryngkat bad ki bangeit ha Ephesos ha ka spah snem ba nyngkong, ngi don ia ka kabu bad ka jingkitkhlieh ha kaban pyntrei kam ia ki jingshongdor jong ka kospel ha ki jingiadei jong ngi. Ki jingkylli ban iakren harum ki long kiba la pynwandur ban pynshlur ia kata ka kam ba donkam.

**Ki Jingkylli ban ia Puson**:  

`Ka mut aiu ia ki Adventist ba ka jingieit ia ki khynnah la iohi kum ka dak ka shin ia “ki briew kiba la khreh ia U Trai”? Loukas 1:17 (ba la shim na Malakhi 4:6).`

`Ka jingkhein burom ia ki khynnah ba la iohi ha u Paul ka kdew ia ka jingkyl i tohkit: kaei ka jingkitkhlieh jong ngi ban kner ia ka jingieit suidniew U Khrist sha ki khynnah kiba la iohmad ia ki jingpynshitom, ki jingban bein, bad ka jingpynjahburom ha ka jinglong khynnah jong ki?`

`Kum ka jingkner ia ka jingkhein burom u Paul ia ki khynnah bad ka jindsuidniew U Jisu ia ki, kaei ka jingkitkhlieh ba ka balang ka don ban pynsan bad iada ia ki khynnah ha ka jingpeit jong ki? Kiei ki rukom bad ki kyndon kiba donkam ha kaban leh kumta?`

`Ka jingsneng u Paul sha ki mraw bad ki kynrad jong ki mraw, Ephesos 6:5-9, bunsien la pyniadei ia ka ha ka jingiadei jong ki nongai kam bad ki nongtrei. Ha kano ka rukom ba kane ka lah ban long kaba iahap sur? Kiei ki jingma kiba don ha ka jingleh kumta?`

`Ka jinglongmraw ka iaisah ka jingpangnud ba shisha ha ka pyrthei jong ngi, kumba 40 mil ion na ki briew la pynlong mraw (katkum ka, “The Global Slavery Index,” ht p:/ www.globalslaveryindex.org/). Kum ki briew ba laitluid kiba ki kpa tymmen jong ngi ki long kiba aiti lut sha ka jingpynduh ia ka jinglongmraw, kaei ka jingkitkhlieh jong ngi sha kine ki khun shynrang bad khun kynthei U Blei kiba shah teh mraw?`