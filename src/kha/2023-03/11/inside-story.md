---
title:  Ka Jingiathuhkhanna Kaba Jia Shisha
date:   08/09/2023
---

### Ka Kot Bad Ka shong kali

_Da: Andrew McChesney_

U Alexei Arushanian, u nong Ukraine uba 33 snem ka rta uba shong ba sah ha Poland, u la slem. U dang shu pyndep kam, ban pynieng ia ki jingkhangiit, bad u hap ban sangeh ha petrol pump katba u nang mareh ban iakynduh ia ka lok jong u ban leit thied jingthied ryngkat.

Ha ka petrol pump, u Alexei u iohi ia ka u samla uba pyrshang ban pynmeh ia ka scooter jong u. u la iai pyrshang ban pynmeh ia kata ka scooter jong u hynrei kam shym la trei kam. Ka pla kaba heh kaba don hadien jong ka scooter jong u ka pyni ba u leit buh jingbam. U Alexei um da nang bha ban kren ka ktien Poland, hynrei um kwah ba kane ka kabu ban iarap kan iaid lait. U pyrkhat shaphang une u samla katba u dang pyndap petrol ia la ka jong ka kali bad siew pisa. Haba la rung hapoh kali, u la plie ia ka jingkhangiit bad u la kylli “balei?”

Une u samla u dei u nong Poland. U ong, “kane ka scooter kam mon ban meh.”

U Alexei u dei uwei na ki dkhot balang ba sam ei ia ka kot ka Ellen White, Ka jingialeh Bakhraw. Ka long ka kam kaba eh namar tang khyndiat ki briew kiba pdiang, bad hangne u iohi ia ka kabu. U la ai ha une u samla ia kane ka kot.

“Nga don ka jingai sngewbha ia phi,” u la ong. “Ka dei ka kot Khristan kaba kynthup ia ka histori ka balang Khristan naduh ki Khristan ba nyngkong kiba iada ia ka jingngeit hadien ba U Jisu Khrist u la leit phai sha bneng shaduh ki jingjia kiban sa jia ha kaba kut jong ka pyrthei. Nga ngeit ba phin shem ia ka kaba sngewtynnad.”

Uta u samla u la pdiang ia kata ka kot bad la khublei ia u. U Alexei u la phai biang sha ka kali jong u. Bad u la shong. Bad u la pyrkhat.Ngam lah ban leit. Ngam pat shym la leh ia ka kam jong nga kum u Khristan, u la pyrkhat.Nga la ai ha u ia ka kot, hynrei ngam shym la pyndap ia ka jingdonkam jong u. Haba u la plie ia ka jingkhang kali, u la ong, “nga lah ban leit buh ia phi sha ka jaka leit buh jingbam jong phi.”

“Shisha?” la kylli une u samla da ka jingkyndit.

“Shisha,” la ong u Alexei. “Nga sngewthuh kumno phi sngew. Nga leit buh ia phi.”

Uta u samla u la shim ia ka pla jingbam, bad u Alexei u la leit bad u kumba 2 mail (3 km) sha kata ka jaka. “Hato phin ap ia nga?” la kylli uta u samla.

“Haoid. Nga la wallam ia phi shane.”

Ha ka lynti ba leit phai sha ka petrol pump, une u samla u la sngewphylla ia ka jingsbun une u Alexei. “Ha Poland, khyndiat eh ki Khristan ki sangeh bad tyrwa jingiarap, hynrei phi dei u Khristan nong Ukraine bad phi la tyrwa ia ka jingiarap,” u la ong. U la pynithuh ialade kum u Kamil. U Alexei u la kren shaphang ka jingieit U Blei, bad u Kamil u la pynshah skhor bha. Katba ki la poi ha petrol pump, u para ba iatrei lang na ka jaka trei u Kamil u la wan ban tan bad ban pynshna ia ka scooter.

U Alexei u la leit noh. U Kamil u la ioh jingiarap, bad u la lah ban leit.

U Alexei u la slem sha kata ka jingiakut ban ia kynduh ia i lok—hynrei ka long kaba dondor. La pynslem ia u da ka jingiakut ba kynja bneng.