---
title:  KaJingkohnguh Ba Donbor Tam Ia U Khrist
date:   02/09/2023
---

### Dkhot Baibyl ban pynkhreh ia ka Lynnong
Ephesos 6:1-9, Markos 10:13–16; Kol. 3:21; 1 Pet. 2:18–25; 2 Kor. 5:10; Kol. 3:24, 25.

> <p>Dkhot Spel-lyndet</p>
> “Phi ki kynrad ruh, to leh kumjuh ha ki, da kaba iehnoh ia kaba byrngem; ba phi tip ba U Kynrad jong ki bad jong phi ruh u don ha bneng, bad bym don ka jingñiew shiliangkhmat bad u” (Ephesos 6:9) .

Ha u 2018, kawei ka jingshna ha ka iing jingbuh ia kiei kiei mynbarim na ka Baibl ha Washington, DC, ka la khring ia ka jingmut jong kiba bun. Kawei ka Baibl kaba ia ki jingthoh jong ka la pynlyngkot, ia kaba la pynshna kyrpang ban hikai ia ki jingdonkam ka jingngeit, katba ia kano kano ka bynta ba kren shaphang ka jingialeh pyrshah da ki mraw la pynduh noh. La pynmih ha u snem 1808, kane ka kot kam shym la pynduh ia ki bynta tang hangne hangtai. 90 na ka shispah jong ka Testament Barim ka jah, bad 50 na ka shispah na ka jong kaba Thymmai. Na ki 1189 tylli ki lynnong jong ka Baibl, sah sa tang 232 tylli.

Ki bynta kiba i kumba ki kyrshan ia ka jingbymman ka jinglong mraw, khamtam ha ka jingbymdon ki khana jong ka Baibl shaphang ka khubor ba bha la ieh khlem pynbakla, kynthup ia ki dkhot kiba ju pyndonkam bakla bunsien kum “Phi ki shakri, to kohnguh ia kita kiba long ki kynrad jong phi katba kum ka doh, da ka jingtieng burom bad ka Jingkhynñiuh, ha kaba shisyrtap ka dohnud jong phi, kumba ha U Khrist” (Eph. 6:5) .

Mynta, ha ki por bad ki kolshor jong ngi, ka jingiakop kaba donkam ia ngi ka long ban pule Ephesos 6:1-9 ha ka nongrim jong ka khana ba pura jong ka jingpynim, kumba la pynpaw ha ka Baibl ba pura. Kaei kaba ngi nang katba ngi peit ia u Paul u pyndonkam ia ki jinghikai ba kordor jong ka kospel sha ka imlang sahlang kaba la pynthohbria ha ki sngi jong ngi?

_*Pynkhreh ia kane ka lynnong na ka bynta ka Sabbaton, September 9._