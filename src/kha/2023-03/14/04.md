---
title:  Ngi dei ka balang jong U Blei Uba Im
date:   26/09/2023
---

`Balei ba ka long kaba donkam bad kaba sngewkmen eh ban long shi bynta na ka balang jong U Blei?  Ephesos 3`

Ia ngi la pynshlur eh haba ngi iohsngew ia ki parabangeit ba ki kren ia kiei kiei kiba bha bad kiba tei shaphang ka balang.  Watla katta ruh, napdeng ki riewngeit kiba shitrhem jong ngi ki dang duna haba peit ki jingphla kiba khraw jong U Paul ha ki Ephesos 3 lynnong shaphang ka balang.  U Paul u sdang ia ka jingduwai jong u na ka bynta ki parabangeit ha Ephesos (Ephe 3:1; bad 1:15-23) u la kren shaphang ka jingpynlong jong U Blei ia ka balang (Ephe 3:2-13), nangta u la pyndep ia ka jingthoh jong u (Ephe 3:14-21).  Katba ngi nang pule ngi nang sngewthuh ia kiei kiei kiba donkam shaphang ka jingthmu jong U Blei lane ka jingmaian. 

* Ha kibymjukut, u Blei u thmu shaphang ka “jingmaian”lane ka “jingthmu”shaphang ka balang (Ephe 3:3-5,9,11).
* Lyngba ka jingim bad ka jingiap jong U Jisu, ia kata ka jingthmu ka la buhrieh slem “la pyndep” (Ephe 3:11; 2:11,12).
* Da ka jingithuhpaw, u Paul u la sngewthuh ïa “ka jingmaian” shaphang ka balang bad ia ka jingshisha kaba phylla ba ki Jentil ki dei ban long ki nongiashim bynta kiba pura ha ka (Ephe 3:3-6).
* U Paul u la shim bynta ha kaban pynphriang ia ka khubor babha kum u nongialap sha ki Jentil “shaphang ka spah ba kyrhai ha U Khrist”(Ephe 3:8,9).
* Ryngkat ki mynsiem kiba bun kiba la jop sha u Khrist, ia ka balang la pynlong, kaba kynthup ia baroh ki Jiw bad ki Jentil, kane ka pynpaw ia “ka jingstad kaba khraw tam eh jong U Blei” ha khmat ki bor ka jingdum jong ki jaka bneng (Ephe 3:10) kaba pynbna ia ka jingkut kaba shyrkhei jong ki (Ephe 6:10-20).  Ka jingthmu ban pyniatylli ia baroh kiei kiei ha U Khrist (Ephe 1:10) ka la wan ha ka lynti bad ka por jong ki ka long kaba lyngkot eh.

Kane ka jingsngnewthuh shaphang ka balang ka ai mynsiem ia u Paul ban duwai na ka bynta ki parabangeit.  Balei ba ngim pyrkhat ia u ba u duwai da ka dohnud baroh kumba la thoh ha Ephesos 3:14-21 na ka bynta jong phi?  Balei ngim pyrkhat ia u ba u duwai ba ia ngi baroh yn pyndap da ka jinglong ba pura jong U Blei (Ephe 3:19) bad ban iashim bynta lang ha ka jingmaian kaba phylla jong ka balang kaba shitylli ha U?

`K jingeh aiu hapdeng ki parabangeit jong ka balang kiba, na ka jingshai kaba u Paul u la thoh, kiba ym dei ban don hapdeng?  Kaei kaba phi lah ban leh khnang ban weng noh ia ki?`