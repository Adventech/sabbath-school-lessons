---
title:  Ka Jingïa tylli jong ka jingngeit
date:   27/09/2023
---

`Ha ki Ephesos 4 U Paul u la kyntu ia ki parabangeit ba kin sangeh ban leh ei ei bad ba kin ym leh ia kiwei pat.  Kiei kita kiei kiei?`

Ki Ephesos 4 ka lynnong ka sdang  bad ka kut ruh da ka jingkhot ba ngin sumar ia kiwei pat kiba long ki dkhot balang (Ephe 4:1-3,32).  Hapdeng kine ki jingkhot ieit, u Paul u tyrwa ia ka jingkyrshan kaba radbah ia ka jingsumar ban pynheh pynsan ia ka jingiatylli hapoh ka balang.  U sdang da kaba u thoh ia ki hynniew tylli ki “wei”  Don kawei ka met, Uwei U Mynsiem, kawei ka jingkyrmen, Uwei u Trai (Jisu), kawei ka jingngeit, kawei ka jingpynbaptist, Uwei U Blei bad U Kpa (Ephesos 4:4-6).  Ia ngi la teh song da kine ki jingshisha kiba kynja mynsiem.  Shisha ngi long shitylli kawei.

Katba ngi ia long kawei ka jingskhem jong ka jinghikai ka Ktien, donkam ia ka jingtrei shitom, barobor ngi dei ban long “kiba kmen bad shitrhem bad pyn-neh pynsan ka jinglong kawei ha U Mynsiem” (Ephe 4:3).  Kawei kaba baroh na ngi, ngi lah ban leh kumta ka long ba ngin ia shim bynta shitrhem ha ka met jong U Khrist (Ephe 4:7-16).  Baroh ngi dei ban ioh jingmyntoi na ka kam jong ki Apostol, ki nongiathuhlypa, ki Evangelist, ki pastors bad ki nonghikai (Ephe 4:11,12).  Kine baroh ki long ki ki mat ki pung bad ki thied bah kiba don ia ka bor ba tylli ban iarap ia ngi baroh ban ia san lang ha U Khrist uba long u Khlieh jong ka met (Ephe 4:13,15).

Ha kata ka por, u Paul u la iathuh ruh ia ki ba “ba ngin ym long shuh ki khynnah ia kiba la pynshad kynting bad la la rong noh kylleng da ka lyer ka jinghikai baroh da ka buit shalai ki briew ha ka jingleh sianti katba kum ka buit sniew ka jinghikai bakla” (Ephesos 4:14), kine ki ktien kiba la pynpaw shai ba ka balang kaba nyngkong ka iakynduh ia ki jingialeh kiba hapoh na ki buit sianti jong ki briew.

Katba u Paul u nangiaid sha ka jingkhot kaba khadduh jong u, ban long “kiba sbun iwei ia iwei pat, kiba jemnud, kiba map iwei ia iwei pat”(Ephe 4:32), u la kyntu ia ki parabangeit ban kiar noh na ki eh dohnud kiba rim jong ki (Ephe 4:17-24) bad ban kiar ruh na ki jingbitar bad ruh na ki ktien kiba khor, hynrei ban ia bujli noh da ki ktien kiban tei bad kiba dap da ka jingaiei (Ephe 4:25-31)

Kane ka lynnong ha ka mat jong ka jingiatylli ka l ong kaba suk ban pule haba baroh kiei kiei ki don ha ka jingsuk.  Ka long kaba eh pat- bad kaba donkam ban pule ia ka haba ia ngi la syrdoh ha ki jingiapyneh.  Hato phi kynmaw mynta ka sngi ban mad ia ka jingiatylli jong ka met jong U Khrist, kata ka jingiatylli ia kaba u la wan khnang ban iap?

`Kiei ki lad kiba ngi lah ban iasam lem ha kaban pyntylli ia ka balang, ha baroh ar la ka long ha ki balang jong phi ne ha ki balang satlak ka pyrthei?  Balei ba ka long kaba donkam ba ngin leh ia kaei kaba ngi lah ban leh?`