---
title:  Ia ngi la kyrkhu Ha U Khrist
date:   24/09/2023
---

Don kiba la batai ba ki Ephesos ka long kum ki kliar lumbah jong ka Testament kabaThymmai.  U Paul kum u nongialam ia ngi sha klieh Lum, u ialam iangi sha ka jingkiew kaba stet eh ha Ephesos 1.  Ngi la sngewphylla bad iphylla eh da kajing iohi ia kane ka kliar lum.

`Pynleit jingmut ha Ephesos 1.  Kaei kaba la pynkhih mynsiem eh ia phi?  Ka kliar lum aiu kaba phi iohi?`

Ephesos 1:3-14 ka trei kam kum ka map ha kliar lum kaba kdew shai ia ki sawdong sawkun, kumba u Paul u kdew ia ngi sha ka jingpynim kaba la kyrkhu.  Kane ka jingiohi ka kynthup iaki por ba jlan baroh jongka jingpynim, naduh ka mynnor kaba la leit lyngba ka jingaiei kaba dap biang ba la pynpaw da ki kam U Khrist, sha duh ka lawei kaba bymjukut.  Ka jingsiewspah jong u Blei iaki riew ngeit ka phalang iaka jingieit ba phyla jong U “mynba ym pat pynshong nongrim iaka pyrthei” (Ephe 1:4) ia ka ba trei kam jur eh ha ki jingim jongngi mynta(Ephe 1:7,8,13,14).  Kine ki jingthmu ba ha shuwa yn sa pyndep pura ha ka por kaba kut (Ephe1:9,10).  Nangta “Baroh kiei kiei” ha baroh la ha bneng ne ha pyrthei yn sa lum lang ia ki ne yn sa pynlong kawei ha U Khrist, bad ba yn pyndep ia ka jingthmu jong U Blei ha ka ȉa kaba dei biang jong U (Ephesos 1:10).  Te hangta ngin sa mad lut bad sngewthuh ia ka jingthmu ba maian jong U Blei (Ephesos 1:9).  Hangta hi, ngin sa sngewthuh shai shaphang ka jingpynim kaba la long pdeng ha U Khrist ha Uba ngi ngeit ba ka long ka bynta kaba donkam eh jong u Blei ha kaban pynphriang ia ka jingthmu na ka bynta ka jingsiewspah ia kiei kiei baroh.

Ban don ha kliar lum ka ai mynsiem shisha ba ngin sngewnguh.  Ha ki Ephesos 1:15-19, u Paul u ainguh ia U Blei katba u duwai ba ki bangeit kin mad ia ka jingpynim kaba U Blei u la thmu na ka bynta jong ki.  Ngin shem ia lade ba ngi don ha kawei pat ka jingkiew kaba thieb artet eh katba u kdew ia ngi shaneng sha u Khrist uba la kyntiew bad uba la mihpat uba synshar halor baroh ki bor kiba ngi lah ban mutdur na ka bynta ki por baroh (Ephesos 1:20-23).

Lyngba ka jingaiei jong U Blei kaba la pynpaw ha U Khrist Jisu ngi lah ban im mynta ha kliar jong ki lum bah!

`Ephesos 1:4 ka iathuh ia ngi ba U Khrist “u la jied ia ngi ha U shuwa ba yn seng nongrim ia ka pyrthei khnang ba ngin long kiba khuid bad kiba khlem thoh bria ha khmat jong U ha ka jingieit” pyrkhat shaphang kaei ka jingmut jong kata.  Ba la jied ha U shuwa ba yn seng nongrim ia ka pyrthei!  Ka jingkyrmen ba khraw aiu kaba kane ka tyrwa ia phi ha ka jingiadei bad ka jingthrang ka jong U Blei ba yn pynim ia phi?`