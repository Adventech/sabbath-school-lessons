---
title:  Ki Nong Ephesos Hapoh Ka Dohnud
date:   23/09/2023
---

### Dkhot Baibyl ban pynkhreh ia ka Lynnong
Ephesos 1, Ephesos 6.

> <p>Dkhot Spel-lyndet</p>

> Namar da ka jingaiei la pynim ia phi, da ka jingngeit kein; kata ruh ym na phi hi; ka long ka jingaiei U Blei; ym da ki jingleh kein ba uno uno ruh un ym ioh ban sngew sarong namar ngi long ka jingthaw jong u ba la pynlong ha U Khrist Jisu iaki jingleh babha ia kiba U Blei u la lah khreh lypa bangin ioh iaid ha ki.(Ephesos 2:8-10)

Ki nongwan jngoh kai ha London ki la kiew iaka London Eye, kaba long ka shalyntem jngoh kai.  Na ka 450 phut ha jrong ka wah Thames phi lah ban iohi ia baroh ki sawdong sawkun:  ia ka Big Ben ka ing dorbar bah, bad ia kiba bun kiwei pat ki jaka sah jingkynmaw kiba pawnam bad ruh iaka Cathedrals (ka Ingmane bah).  Ha u riewstad thoh kot jong ka Testament baThymmai u Nicholas Thomas “Tom” Wright, u ong“ Ka shithi sha ki nong Ephesos ka ieng ha ka jingaidei bad kiwei pat ki shithi jong u Paul la kum kane ka London Eye.  Kamdei kaba jrong tam lane kaba dap pura naki jingthoh jong u baroh, hynrei kaai pat iaka jingiohi kaba jngai bad ba don jingmut eh ia baroh kiei kiei kiba ha ka madan bah.  Nangne katba ka shalentem ka iaid, phi iohi da khmat ka khlieng ba her na jrong na kawei ka matpdeng sha kawei pat.  Paul for Everyone:  The Prison Letters (London: S.P.C.K. Society for promoting Christian knowledge Publishing, 2004, p.3.

Ha ka shithi sha ki Ephesos u Paul u khlem kren iaki jingeh kiba iadei bad ki briew hangto.  Ka shithi ka pynpaw la kumba u Paul u kren iaki riewngeit ha man la ki jaka bad sha ki balang Khristan hangno hangno ha kaba ki don.  Ka shithi ka bym kren tang naka bynta kawei ka por, ka ai iaka jingiohi ka bym ju ngiah.  U Paul u tyrwa iangi ba ngin jop thma ia ka pyrthei jong ngi hi bad iaki jingmut jingpyrkhat jong ngi hi.  Katba ngi pule biang ia kawei pa kawei ka lynnong kaba la dep, to ngin iabuh ia kane ka jingkylli ha ki jingmut jong ngi:  ka jingshisha kaba donkam aiu ia kaba la kren ha ki Ephesos ka ban iai bteng ha ka ban thawdur iaki jingim jong ngi kum ki riewngeit?

_*Pynkhreh ïa kane ka Lynnong na ka bynta ka Sabbaton,September 30._