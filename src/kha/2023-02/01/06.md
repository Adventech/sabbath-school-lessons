---
title:  Ka Basah U Blei Ha Ka Por Bakut
date:  30/03/2023
---

U bymman u la ialehthma bad u Khrist naduh ka jingialehpyrshah ha bneng (Jing. 12:7). Ka jingthmu u Soitan ha kata ka por bad ka jingthmu mynta ka long ban ioh synshar ia ka pyrthei ia ki bneng bad khyndew salonsar (peit Isaiah 14:12-14). Ka thong jong u ha ki sngi bakhatduh jong ka histori ka pyrthei ka long halor u padilang jong u Blei, Jingpynpaw 12:17 ka ban jur ba uta u iakjakor (soitan) u la bitar shla  ia kata ka pyrthei (ka balang) bad u la leit ban ialehthma bad kiba sah na u symbai jong ka. Kane ka kyntien, kiba sah na u symbai jong ka, la pynkylla ktien “ka basah” ha ka King James Version. Ki basah jong u Blei ki long kiba iaineh ia U Khrist, kohnguh ia ka jingshisha jong U, bad  iaineh ha ka mishon jong U.

`Pule Jingpynpaw 12:17. Kiei ki jinglong ka kynhun basah jong U Blei, ka balang jong U ha ka pork aba kut, ba la shem ha kanen ka dkhot?`

Ha ka kitba Jingpynpaw 12:17, u Soitan (iakjakor) u bitar ia kata ka briew, ka balang jong U Blei. U bymman u la bitar shla bad ki briew kiba sumar ia ki hukum jong u Blei, bad un leh katba lah ban pynjot ia ki.

Suk pa suki, un pyrshang ban wanrah ia ka hukum khnang ba kin ym lah ban thied lane die bad kin sa shah set byndi bad mad ruh ia ka jingiap. (peit Jing. 13.14-17). Lada u Soitan um lah ban pynjot ia u Khrist, un pyrshang ban pynjot ia kita kiba u Khrist u theh ieid mynsiem- Ka balang jong u Khrist. Ka thma bakhatduh ha ka pyrthei kan ym jia ha Middle East bad kiwei ki jingiakhih hangta; kan  long ha ka jingmut jingpyrkhat jong ki briew jong u Blei ia kiba la pynsaphred ha kylleng ka pyrthei. Ka dei ka thma hapdeng artylli ki bor kiba khlaiñ bad kiba iapyrshah iwei ia iwei, U Khrist bad u Soitan. Sa shisien, ym don uwei ruh uban don hapdeng.

Ka jingkylli ba hakhmat eh ha kane ka tham bakhatduh ka long, ““ Mano ban ioh ia ka jingnguh ka jong ngi? Shano ngi ai ia ka jingmane ka jong ngi?” Ka bneng ka khot ia ki bangeit kiba la shah ring da ka jingieit jong U Khrist, la siewspah da ka jingaiei ka jong U, bad kiba kohnguh shisha ia ki hukum ki jong U haduh ba ki la kloi ban mad ia ka jingiap na ka bynta jong U.

Ka pyrthei jong ngi ka tur shapyrshah ka nemsniew kaba shyrkhei. Hynrei ha u Jisu, lyngba u Jisu, bad namar u Jisu, ka jingjop jong ngi la pyntikna- haba ngi iai don ka jingiadei bad U, da ka jingngeit, ka jingngeit, kaba ialam sha ka jingkohnguh. Ka shong baroh ha ka rai jong ngi.

`Ka jingshisha kaba kumno ha ka kitab Jingpynpaw 12:17 ba phi iohi ka don jingktah ia ka jingim shimet, ha ka jingim Khristan jong phi? Kata ka long, ha kino ki rukom phi shem ba ia ka jingialeh bakhraw la pynurlong ha ka jingim jong phi?`