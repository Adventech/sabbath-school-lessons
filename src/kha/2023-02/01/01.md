---
title:  Jisu U Jop – Soitan U Rem
date:  25/03/2023
---

### Dkhot Baibyl ban Pynkhreh ia ka Lynnong
Jingpynpaw 12; Ephesos 5:25-27,32; Phil 3:9; Dan 725; Isa 14:12-14; Jingpynpaw 13:14-17

> <p>Dkhot Spel-lyndet</p>
> “Te uta u iakjakor u la sngewbitar lep bad kata ka briew, bad u la leit noh ban ialehthma bad kita kiba sah na u symbai jong ka, kita kiba sumar ia ki hukum  jong U Blei bad kiba don ia ka jingphla jong U Jisu Khrist.” (Jingpynpaw 12:17, NKJV)

Ha ka kot Outnumbered: Incredible Stories of History’s Most Surprising Battlefield Upsets, u Cormac O’Brien u la iathuh ia ka jingiathuhkhana jong ka kynhun shipai kaba, watla ia ki la tam bun shuh, hynrei ki dang jop. Ka iathuh shaphang ka kynhun jong 55,000 ki shipai Hannibal, na Carthage, kiba la jop thma pyrshah ia ki 80,000 ki riewsnar jong ka kynhun shipai Roman “bym lah iohi”. Ka iathuh ia ka jingiathuhkhana baphylla jong ka kynhun shipai u Alexandar bakraw ka Grik kaba jop ia ka hima Persia.

Ngi, ruh, ngi don ha ka thma jong ka jingiap bad jingim bad u nongshun uba siañti. Ia ngi la tam bun paid, ngi ialeh thma pyrshah ia ka kynhun bymlah kheiñ shuh. Ki bor jong ka jingbymman ki paw kum ki bym lah ban iohi. Ka imat kumba ngin shah jop. Ka jingrem ka long kaba imat tikna. Ia ka jingjop ym lah ban iohi. Na ka jingkhmih briew, ka imat ba ki bor u Soitan kin jop ia ngi.

Hynrei, ainguh ia u Blei, ba watla ia ngi la tam bun shah, watla kita kiba bun paid (ha ka jingkren briew) ki ki la ker kynton pyrshah ia ngi, watla ki jingleh jubor u Soitan ki long kiba shyrkhei, lyngba u Jisu ngin sa jop khatduh khatwai. Ka matpdeng jong ka kitab bakhatduh ka baibl, Jingpynpaw, ka dei kane: Jisu u jop, Soitan u rem. Ka pdeng jong kane ka thma la pyni ha ka kitab Jingpynpaw 12, ka thong jong ka jingpule jong ngi mynta ka taiew. Kane ka jingpule kan ai ka jingpynkhreh kaba biang na ka bynta ka jingsngewthuh ia ka kitab Jingpynpaw 14 bad ka khubor ki lai angel.

_* Pynkhreh ïa kane ka Lynnong na ka bynta ka Sabbaton, April 1._