---
title:  Ka Waiñ Jong Ka Jingbitar
date:  22/05/2023
---

`Pule Jingpynpaw 17:1, 2, 15 bad Jingpynpaw 18:1-4. Haduh katno ka jingiar ka bor jingktah jong ka Babilon?`

Ka rukom jingpyniaid jong ka balang ba la hap noh ka don ia ka jingkner sha ka pyrthei baroh, kaba ktah ia ki briew sawdong ka pyrthei da ki jingshukor jong ka. U Soitan u la bitar lep ba ia kata ka Gospel yn ialap ha baroh “ka kynja bynriew bad ka jaid bad ka thylliej bad u paidlang” bad ba ia kane “ka gospel jong ka hima ynialap ha ka pyrthei baroh,” namar kata u pyntrei ia ki jingshukor baroh kiba u lah ban pynthame ia ki jingmut jong ki “kita kiba shong ha ka khyndew” (Jingpynpaw 14:6; Mathaios 24:14; Jingpynpaw 17:2).

Ka Jingpynpaw 17:2 ka bteng ia ka jingbatai ia ka jingmaian ka Babilon bakhraw da kaba pynban ba ka la “ia klim sih” bad ki syiem jong kata ka khyndew. Kaei ka jingiaklim sih? Ka dei ka jingiatylli bymshong nia. Ka dei ka rukom jong ka balang baialeh pyrshah ban iatylli bad ka bor sorkar. Ha ka rukom jong ka balang ba shisha, ka balang ka iatylli bad U Jisu Khrist. Ka balang baialeh pyrshah ka peit sha nongialam sain hima jong ka pyrthei na ka bynta ka bor. Ka wad ia ka bor sorkar ban pyntreikam ia ki aiñ jong ka. Ban ia kaba pan ia ka bor na U Jisu kum U Khlieh ba shisha, ka peit sha ka bor sorkar ban ioh jingkyrshan.

Jingpynpaw 17:2 ka bteng shuhshuh ia ka jingpyni: “bad la pynbuaid ia kita kiba shong ha ka khyndew da ka waiñ kata ka jing klimsih jong ka.” Ia ka dak pharshi jong ka umsoh waiñ bakhuid jong u soh waiñ la pyndonkam lyngba ka Testament bathymmai ban ïengpli ia ka ia ka snam bym shym la bit tngit ka jong U Khrist ia kaba la phlei ha ka diengphna na ka bynta ka jingpynim jongngi (Mathaios 26:27-29). Ha u Loukas 22:20, U Jisu u ong, “Kane ka khuri ka long  ka jutang kaba thymmai da ka snam jong nga.” Haba ia ka waiñ bakhuid bad bathymmai jong ka Gospel la pynkylla, bad ba ia ki jinghikai jong ka Ktien U Blei la bujli da ka jinghikai jong ki nongialam niam, ka kylla long “ka waiñ jong ka Baiblon.” (peitMathaios 15:9).

Peit ruh, ba U Blei u khot ia ki briew jong u na ka Babilon. Ha kawei pat ka rukom ong, kampher haduh katno ka long bymman kata ka rukom, ka jingkot jong ka ka long kaba iar eh kat haduh ba ka la kdup, shipor, ia kita kiba iaineh ki jong U, lane “u paidlang jongnga” (Jingpynpaw 18:4), kumba u la khot ia ki. Pynban, ka por ka poi ba U Blei un khot ia ki na kata ka rukom ba bymman, kaba ynsa kyllon noh, namar ki jinglong ba bymman jong ka, kane ka “ka jaka shong ki ksuid bad ka jaka ri ka mynsiem bymkhuid baroh, bad ka jaka ri ka sim bymkhuid bad ba isaitmet baroh” (Jingpynpaw 18:2).

`Kaei ka bynta ba kito kiba pynbna ia ka khubor ki lai angel ki don ha kaban pyndon kam ia ki da U Blei ban khot ia u paidlang jong u, na ka Babilon?`