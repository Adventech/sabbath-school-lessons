---
title:  Pule Shuh Shuh
date:  26/05/2023
---

“Ka khubor jong ka Jingpynpaw 14, kaba pynbna ia ka jingkyllonka Babilon dei ban pyniahap bad ki kynhun niam kiba shisien ki long kiba khuid, pynban kibala kylla sniew. Namar ba kane ka khubor ka wan hadien ka jingmaham ia ka jingbishar, deiban ai ia ka ha ki sngi kiba khadduh; kumta ym lah ban kdew tang ia ka balang Roman marwei, namar kane ka balang ka la don lypa ha ka jinglong ka jingkyllon da ki spahsnem.”—Ellen G. White,The Great Controversy , sla. 383.

Daniel 3—ka khana shaphang ki lai ngut ki Hebru ia kiba la hukum ban “mane ruh ia kadurblei ksiar ia kaba U Nebukhadnessar syiem u la pynïeng” (Daniel 3:5 ) ha ka Babilonmynbarim—ka ieng pharshi ia kaei kaban sa jia haba ka Babilon ba kynja mynsiem, ha ki sngiba khadduh, kan pynbor ia ka jingmane ia ka durblei ba bakla (peit Jingpynpaw 13:15; 14:9,11; 16:2; 19:20; 20:4 ). Ka long kaba don jingmut ba ka hukum kaba ki lai ngut ki Hebru kin dala pynkhein, lada ki la kohnguh ia u syiem, ka hukum kaba ar (Eksodos 20:4, 5 ), ka dei kaweina ki ar tylli ki hukum ba kane ka bor kaba la pyni ha ka kawei pat ka bynta kum ka “banpynkylla ia ki por bad ia ka hukum” (Daniel 7:25 ), ka la pynjot.

Kaei ka wei pat ka hukum ba ka la pynjot? Da shisha, ka dei ka hukum ba saw, ia kaba ngi laiohi bad ba ngin dang iohi, kaba shong hapdeng jong ka jingkylli shaphang ka jingmane badkan long ka pdeng ha ka jingialeh bakhadduh haba ngin ia kynduh ia ka jingkylli lada nginmane ia Uta uba “la thaw ia ka bneng bad ïa ka khyndew, ia ka duriaw ruh, bad ia baroh katbadon ha ki, U la shong sngi ruh ha kata ka sngi kaba hynñiew” (Eksodos 20:11; peit ruh Jingpynpaw 14:7 ) lane ia uta u mrad khlaw bad ka dur jong u.

**Ki Jingkylli ban ia Puson**

`Kaei ka jingiadei ba ka Kut jong ka Babel ka don bad ka Babilon ba kynja mynsiem? Kieiki jingiajan hapdeng kine ar?`

`Kumno ngin pyniahap sur ia ki artylli ki jingmut ba ia pyrshah? U Jisu u la ai ka bor ha kabalang jong u, hynrei ka long kaba ma ba ngin buh ia ki jingiakynduh ka jingngeit jong ngiha ki kti u nongialam ba kynja mynsiem. Kiei ki pud jong ka bor jong ka balang?`

`Kumno ngin lah ban sngewthuh ba ka jingmane bleithaw, kawei na ki pop jong ka Babilon,kam dei tang ka jingmane ia ki dur bymdon jingim? Ha kano ka rukom ba ngi kum kibalang Protestant ngi lah ban hap sha ka jingmane bleithaw?`

`Kiei dei ki jingiajan kiba phi lah ban shem ha u Daniel 3 bad ka jingpynbor ha ka jingmanehangto, bad kaei ba la maham ia ngi ha ki sngi kiba khadduh?`