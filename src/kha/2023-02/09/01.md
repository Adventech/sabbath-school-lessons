---
title:  Ka Nongbah Ba La Khot Ka Jingkulmar
date:  20/05/2023
---

### Dkhot Baibyl ban Pynkhreh ia ka Lynnong
Jingpynpaw 17:1,2, 15; jingpynpaw 18:1-4; Jingpynpaw 17:4-6; Jeremaiah 50: 33-38; Salm 115:4-8.

> <p>Dkhot Spel-lyndet</p>
> Kine kin ialehthma bad uta U Khunlangbrot, bad uta U Khunlangbrot un jop noh ia ki, naba u long U Trai ki trai, bad U Syiem ki syiem: kumjuh ruh kita kiba don lem bad u, ia kiba la khot, bad iakiba la jied bad kiba iaineh. (Jingpynpaw 17:14)

Ia ka sobjek jong ka jingialeh bakhraw la thohlyngkot ha ka kitab Jingpynpaw da ka dur pharshi jong ki arngut ki briew (kynthei): kawei kaba la kup da ka sngi, ha ka Jingpynpaw 12, bad kawei kaba la kup da ka jain basaw haiñ., ha ka Jingpynpaw 17.

Iakane ka dur pharshi ba paw jong ka briew kaba kup da ka sngi, ha ka burom baphyrnai  U Khrist, la shem ha ka Jingpynpaw 12. Ka long kaba iaineh ha uba ieit uba shisha u jong ka, uba U Jisu. Ia ka ym shym la pyntngit da ka jingshukor jong ki jinghikai ba bakla. Lyngba ka Baibl baroh kawei, ka briew kaba khuid ka ieng pharshi ia ka nongleitkurim U Jisu, lane ka balang bashisha. Ha u Jeremaiah 6:2, u nongiathuhlypa  u ong, “kaba bhabriew bad kaba subani, ka khun ka Seïon keiñ.” U nongiathuhlypa u pyndonkam ia ka jingong “Ka khun ka Seion” lane ka briew kaba iaineh ban ringdur ia ki khun ki jong U Blei. (PeitruhEphesos 5:25-32 bad Hosia 2:20).

Pyrshah ia kata, ka Baibl ka pyniadei ia ka jingpyrshah kum ka jingleh nuti bad kaba klim (Jakob 4:4). Haba kren shaphang ka jingialehpyrshah bad jingbymiaineh ki Israel, u Esekiel u bynñiaw, “Ka tnga kaba klim! Kaba khot ia ki nongwei ban ia la u tnga!” (Esekiel 16:32).

Ha ka jingiapule mynta ka taiew, ngin ia pule ia kine ki arngut ki kynthei ka kitab Jingpynpaw bad tih bniah, kham jylliew, ia ka jingialeh hapdeng ka jingshisha bad ka jingbakla.

_*Pynkhrehia ka lynnongna ka bynta ka Sabbaton, May 27._