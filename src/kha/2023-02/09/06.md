---
title:  'Ka Babilon: Ka Pdeng Ka Jingmane Bleithaw'
date:  25/05/2023
---

Hangne ka don sa kawei pat ka dak ha kaban ithuh shai ia “ka jingmaian ka Babilonbakhraw.” Ka jingmane bleithaw ka long ka pdeng jong ka jingmane jong ki nong Babilon.

`Pule Jeremaiah 50:33-38 bad Jeremaiah 51:17, 47. Kaei ba phi lap ha kine ki dkhot shaphang ka jingmane ia ki dur blei ha ka Babilon mynbarim bad kumno U Blei u ong shaphang kane?`

Jeremaiah 50 bad 51 ka iathuhlypa ia ka jingshah pynjot ka Babilon ha ki Mid bad Persia.Kawei na ki daw jingkut noh jong ka Babilon dei ka jingmane bleithaw. Ki nong Babilon kingeit ba kine ki dur blei kidei kiba iengpli ia ki blei jong ki. Ha ka jingngeit ki nong Babilon, iaka jingsumar bad jingmane ia ki durblei la niew kyntang; ki blei ki im ha kajuh ka por ha kidurblei ha ki templ bad ha ki bor ka mariang ba ki shong. Ia ka jingpynjot ia ki durblei la niew kum ka jingduhnong ia ki briew ha ka jingkyrshan ba kynja blei. Kum ka nuksa, u khun syiem ki Khaldi, u Marduk-apla-iddina II, u la phet sha ki bynta shathie ka Mesopotamia ryngkat bad ki durblei ka Babilon ban iada ia ki na ka jingpynjot ki shipai u Sennakharib ki Assyria. (Jane R. McIntosh,Ancient Mesopotamia: New Perspective , sla. 203).

Ki nongiathuhlypa jong ka Baibl ki iapyrshah ia ka jingmane ia kine ki dur bakhlem jingim bad ka jingmane ia U Blei Nongthaw, uba don jingim bad ba ai jingim (Jeremaiah 51:15, 16,19 ).

`Pule Eksodos 20:4-6 bad Salm 115:4-8. Ki hikai kumno shaphang ka jingmane bleithaw?`

Wat la ka sobjek jong ka jingmane bleithaw jong ka Babilon ba kynja mynsiem ka kham jylliewban ia kaba dem ha khmat ki durblei jong ki dieng ne ki maw, ka Babilon ba kynja mynsiem kadon ka jingiadei bad ka Babilon mynbarim bad ki durblei kiba la wanrah ha ki jingmane jong ka. Ka jingpyndonkam ia ki durblei kum kiei kiei kiban mane, lane kumba ju ong, ‘ban ai burom” ka dei ka jingpynkhein ia ka hukum kaba ar; namar ka pynduhnoh ia ka jinglah U Mynsiem Bakhuid ban shon shap ha ki jingmut jong ngi ia kiei kiei ki jong kabymjukut bad pynhiar ia ka jingkhraw U Blei sha ka durblei bymdon jingim. Ia kine ki durblei la wanrah hyngkong ha ka jingngeit khristan ha ka spah snem kaba saw ban pynlong ia ka jingngeit khristan kaba lah ban pdiang da ki babun ba lang na ki nongmane bleithaw.

Sngewsih ban ong ba ia kine ki durblei la ai ka jingpynkyntang bad ka jingniewburom kaba dei hok tang U Blei ban ioh ia ka, kaba pynlong ia kiei kiei baroh ban hiar ha ka jinglong mynsiem.