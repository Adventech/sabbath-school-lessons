---
title:  Ar Ki RukomKiba Ïapyrshah
date:  21/05/2023
---

`Pule Jingpynpaw 12:17 bad Jingpynpaw 17:14. Kumno ba ia ka balang U Blei la batai, bad kaei ka jubab u Soitan sha kata?`

Lyngba ki spah snem, U Blei u la ju don ki ki briew kiba iaineh ha U. Jingpynpaw 12:17 ka batai ia kita kiba iaineh kum kita kiba, “sumar ia ki hukum U Blei.” Bad ha kiwei pat ki jaka kum kita kiba, “la khot, bad ia kiba la jied bad kiba iaineh.” (Jingpynpaw 17:14).

`Pule Jingpynpaw 14:8 bad Jingpynpaw 17:1, 2. Kaei ka jingpynbna ka jingbishar ba u angel u pynlong?  Bad kaei kaba ka Babilon ka la leh ban pynlong ia kane ka jingpynbna?`

U Ioannis u la thoh ia ka kitab Jingpynpaw ha kaba kut ka spah snem kaba nyngkong. Ha kane ka por, ka nongbah barim jong ka Baiblon ka la kylla pumpum. Haba u Ioannis u la thoh ia ki khubor ka kitab Jingpynpaw, ka nongbah bashisha ka Babilon ka long kaba la dep pynjot da ki spah snem mynshwa.

Ha ka Jingpynpaw, ia ka nongbah barim jong ka Babilon la shim ia ka kum ka pharshi jong ka Babilon ha ki por kiba kut. Ha ki jingiathulypa ka Jingpynpaw ka Babiblon ka iengpli ia ka rukom jingngeit ba bakla kaba iasyriem iaki juh ki jingling jong ka Baiblon ka Testament Barim. Ki nongrim kiba ialam ia ka Baiblon bamynshwa kin long ki nongrim jong ka Babilon ba kynja mynsiem mynta.

Ha ka Jingpynpaw 17:1-6, ka briew kabakup ha ki jain basaw bthuh bad basaw haiñ ka iaid lyngba ka por. Kane ka briew ka shong halor u mrad khlaw uba basaw haiñ. Ka Baibl ka khot ia ka, ka nuti. Ka iehnoh ia u baieit bashisha jong ka, U Jisu Khrist. Hangne u apotol Ioannis u ai ha ngi ia ka jingpyni dur ia ka rukom baialeh pyrshah ha ka jingngeit kaba don ia ka bor  jingktah kaba khraw ha ka pyrthei.

Peit ia kine ki kyntien: kane ka bor ka iadei lang bad “kita ki syiemjong ka khyndew ki la ia klimsih, bad la pynbuaid ia kita kiba shong ha ka khyndew da ka waiñ kata ka jingklimsih jong ka” (Jingpynpaw 17:2). Ka jingbuaid? Ka dei ka borabor kaba sniew ha ka Baibl. Bad ka jingklim? Ka ïeng pharshi ia ki jinghikai bakla, ki nongrim jinghikai bakla, bad ki jingleh.

`Baroh ki nongialam bad ki paidbah la pynsniew ia ki da ka bor ktah jong kane ka bor.  Kaei ka lad jingiada jongngi, kaba tang ma ka hi? (Ephesos 6:10-18).`