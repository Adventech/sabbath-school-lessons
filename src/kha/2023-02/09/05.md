---
title:  Ka Jingkhot Sha Ka Jingaiti
date:  24/05/2023
---

Ka jingkhot ha ka Jingpynpaw kadei ka jingkhot ba kyrkieh sha ka jingaiti, ia kaba la batai lyngkot ha ka dur pharshi jong ki arngut ki briew ha ka kitab Jingpynpaw. Wat la hating hating kani kumba ia ki briew jong U Blei ynjop ha ka kane ka jingialeh hapdeng ka jingshisha bad ka jingbakla, ki kular U Blei ba ka balang jong U kan jop ha kaba kut.

`Ianujor Mathaios 16:18 bad Jingpynpaw 17:14. Kaei ka jingkular ba U Jisu u ai ia ki synran jong u ha ka jingiadei bad ka balang jong u?`

U Khrist u long ka nongrim baskhem ha kaba ia ka balang jong u la tei. Ka balang jong u ka long kaba la pynshong nongrim ha ki jinghikai kiba u la hikai bad ba la ialam da U Mynsiem jong u. Pyrshah ia kata, ka Babilon, kumba ngi iohi ia ka, ka seng nongrim ha ki jinghikai briew bad jinghikai pateng. Uno uno u nongialam niam uba bujli ia ki jingmutbriew ne jinghikai pateng ha ka jaka jong, lane halor jong, ka mon ba la pynpaw jong U Blei ha ki Jingthoh Bakhuid, kadei tang ka jingkyntiew ia ka jingkulmar ka Babilon.

Ha ki sngi jong ka Babilon mynbarim, ka balang bad ka bor sorkar ki ia long kawei. Haba u syiem Nebukhadnessar ha ka templ ka khet syiem jong u, u nang tharai ba u kren na ka bynta ki blei. Ha kawei na ki jia, kaba long ka jingleh kaba paw ban pyrshah ia U Blei ba shisha, une u syiem ka Babilon u la pynmih ia ka hokum kaba pynbor ban mane bad ban hokum ia baroh ki nongshong shnong ban dem hapoh ka hokum jong u, ka dur pharshi ba donbor ia kaei kaba ki briew ba iaineh jong U Blei, kiba kyntait ia ka jingmane ia ka dur ba bakla, kin ia kynduh ha ki sngi kiba khadduh. (peit Daniel 3)

Ha ki sngi kiba khadduh jong ka histori ka pyrthei, ka jingiasoh lang jong ka balang bad ka sorkar kan mih, ka Babilon ba kynja mynsiem, bad u nongialam ba kam ia lade ban kren kum U Blei. Ia ki ktien jong u yn pynbna kum ki ktien ki jong U Blei bad ia ki hokum jong u kum ki hukum U Blei. Lyngba ki spah snem, ki nongialam ka balang Roman ki la ju kam ba ki ieng ha ka jaka ka jong U Blei hangne ha pyrthei. Ha ka shithi jong u, ha u June 20, 1894, u Pope Leo XIII u ong, “Ngi bat ha kane ka pyrthei ia ka jaka U Blei Bakhraw.” Ka Ferraris Ecclesiastical Dictionary ka ong, “u Pope u long uba khraw ka burom bad ba la pyndonburom eh ba um dei shuh tang kum u briew, hynrei kum U Blei bad u nongmih khmat U Blei.” U apostol Paul u kren ia kine ki kyntien kiba pynpaw ia kane ka bor kum “uta uba ialeh pyrshah bad uba pynsarong ia lade pyrshah ia baroh ba la khot Blei lane baju mane: kat haduh ba u shong ha ka templ U Blei, u da leh Blei ia lade.” (2 Thessaloni 2:4).

`Namar ba ngi la iohi ba U Blei u don ia ki briew ba iaineh ha “Babilon,” kumno ngi dei ban husiar kumno ngi kren shaphang jong ka, bad kumno ban husiar ba ngim dei ban bishar ia ki briew kumba ki long, ha pyrshah ka rukom pyniaid niam?`