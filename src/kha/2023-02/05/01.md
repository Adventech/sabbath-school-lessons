---
title:  Ka Khubor Babha Jong Ka Jingbishar
date:  22/04/2023
---

### Dkhot Baibyl ban Pynkhreh ia ka Lynnong
Jpw 14:7; Salm 51:1-4; Jpw 20;12; Dan 7:9, 14, 26; Jpw 4:2-4; Jpw 5:1-12.

> <p>Dkhot Spel-lyndet</p>
> “Bad u ong da ka ktien kaba jam, “To sheptieng ïa U Blei, bad to ai ka burom ha U, naba la wan ka por ka jingbishar jong U; bad to phin ïa mane dem ïa Uta Uba la thaw ïaka bneng bad ïaka khyndew, bad ïa ka duriaw bad ïa ki pukri um” Jingpynpaw 14:7.

Lada ka Baibl ka long kaba shai ha kiei kiei baroh, ka long ruh kaba shai ba U Blei U dei U Blei jong ka jingbishar, bad kata kaban jia shen ne ka ban wan hadien, ha kawei ka liang ne ha kawei pat, Ka jingbishar – ka jingbishar kaba duna palat hangne bad mynta – kan sa wan bad yn sa pyniaid da U Blei hi, “ka jingbishar ïa ka pyrthei baroh kawei” (Jen 18:25; peit ruh Salm 58:11, Salm 94:2; Salm 98:9). Lane kumba u Paul da lade hi u la thoh: “naba kumta te uwei pa uwei na ngi un ai jingkheiñ shaphang ïa lade hi ha U Blei.” (Rom 14:12).

Ka jingsngew triem, ym dei?  Ban ai jingkheiñ ïa lade hakhmat U Blei, U Blei Uba tip ïa kaba shatrai duh, U Blei U ban “wanlam ïa kawei pa kawei ka kam sha ka jingbishar, kaba kynthup ïa kiba rieh baroh, la ka bha ne ka sniew” (Ekles 12:14)?

Pynban, ha kaba khatduh ka jingbishar jong U Blei ka pynpaw ïa ka jingbha bad ïa ka jingaiei jong U, bad kata ka long baroh ar ki jingleh jong U Blei ki long kiba hok bad ba isynei ba kumno U trei bad kito kiba la pynim lem bad kito kiba la sakma noh.

Ha kane ka taïew ngin ïa peit ïa ka mat kaba kham jylliew jong ka jingbishar ha kaba ïadei bad ka jingïaleh bakhraw kaba pynkhih ïa ka pyrthei baroh kawei, bad khamtam ngin peit kaei kaba jia haba ki briew baïaineh jong U Blei hi kin ïa kynduh markhmat bad ka ‘jingbishar kaban sa wan’ ïa kaba kim lah ban ïaid lait. (Ki Kam 24:25)

_*Pynkhreh ia ka lynnong na ka bynta ka Sabbaton, Ïaiong 29._