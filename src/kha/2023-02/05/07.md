---
title:  Ki Jingpule shuh shuh
date:  28/04/2023
---

Peit ha ka jingïohi ba donbor jong U Mynsiem Ka Jingïathuhlypa kaba ai ïa ngi ha kaba ïadei bad ki briew U Blei ha ki sngi kiba khatduh, ha ka por jong ka jingbishar bad kaba kut jong ka pyrthei.

“Ka jingkyrmen jong ki ka long ha ka jingisynei U Blei; ka jingïada jong ki tang ha ki jingdwai.  Kum U Joshua uba la ïasaid hakhmat u Angel, kumta ruh bad ka balang basah, da ka jingpait dohnud bad ka jingngeit basngur, kan ïasaid na ka bynta ka jingmap ki pop bad ka jingpynlait lyngba U Jisu U Nongïasaid jong ki. Ki sngewthuh ïa ka jinglong bapop jong ki, ki ïohi ïa la ki jingtlot bad ka jinglong bymbit dor, bad katba ki peit ïalade ki kloi ban duh jingkyrmen. U nongpynpynshoi u ïeng ban kynnoh ïa ki, katba u ïeng hajan ban ïaleh ïa u Joshua. U kdew ha ka jaiñphong kaba bit tngit jong ki, ka jinglong basniew jong ki. U pynpaw ïa ki jingtlot bad ki jingbieit jong ki, ki pop ka jingbymsngewnguh jong ki, ka jingbym syrïem dur ïa U Khrist, kaba pynhiar dor ïa la U Nongsiewspah jong ki . . . . . Ki briew jong U Blei ki don shibun ki jingbakla. U Soitan u tip bha ïa ki pop kiba u la pynshoi ïa ki ba kin leh, bad u la ujor pynkhraw ïa ki, da kaba ong, ‘Hato U Blei Un pynduh ïa nga bad ïa ki angel jong nga na khmat jong U, bad pynban Un ai nong ïa kito kiba la leh ïa kajuh ka pop? Men ym lah ban leh ïa kane, Ah Trai, ha ka hok. Ka khet jong Me kan ym lah ban ïeng ha ka hok bad ka jingbishar. Ka hok ka dawa ïa ka jingpynshitom pyrshah ïa ki.’ Hynrei katba ki nongbud U Khrist ki la leh pop, kim shym la aiti ïalade hapoh ka bor jong ki jingsniew. Ki la iehnoh ïa la ki pop jong ki, bad ki la wad ïa U Trai da kaba sngewrit bad ka jingpait dohnud, bad U Nongïasaid Bakynja-Blei, U ïasaid na ka bynta jong ki. Uta Uba la shah lehbein kham palat da ki jingbymsngewnguh jong ki, uba tip ïa ki pop jong ki, bad ruh ïa ka jingkylla kabamut jong ki, u la pynbna: “U Trai Un da dumok ïa me, Oh Soitan.” Nga la ai ïa la ka jingim na ka bynta kine ki mynsiem.Ki long kiba la mut dak halor ki sla kti Jong Nga.” – Ellen G. White, Testimonies for the Church, Vol. %, pp. $73,474.

**Ki jingkylli ban ia kren lang**:

`Kumno kata ka jingtip ia ka “ por jong ka jingbishar jong U ka la wan” (Jpw 14:7)  ka don  ka bor ktah ia ka jingim ba man la ka sngi jong ngi? Lada bun na ngi ngi long kiba shi sur-shidur, ngin ong kam long kumta, ym dei? Kumno ngin pynkylla?`

`Balei ka jingbishar ka long kaba khubor babha ym kaba sniew? Ha ka jingïakren lang ha ka Klass shaphang ka kam ba U Jisu U shim na ka bynta jong ngi ha ka jingbishar. Kumno kane kan kyntiew bad ai mynsiem ïa ngi ban long kiba ïainehh ha U, da kaba tip ba tang kaei kaba U la leh namar jong ngi, hato ngi lah ban don ka jingkyrmen jong ka jingpynim?`

`Kham pyrkhat jylliew ha kane ka jingmut jong ka jingbishar kaba la pynpaw ha ka bneng jong ki bneng ïa ka jinglong U Blei. Kumno kane ka jingpyrkhat ka ïadei bha ba ka jingpynpaw jong ka jingïaleh bakhraw baroh kawei?`