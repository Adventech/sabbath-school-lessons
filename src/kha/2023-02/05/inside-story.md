---
title:  Ka Jingiathuhkhanna kaba Jia shisha
date:  28/04/2023
---

### U Briew Hajrong Ka Bicycle

_Da: U Anthony Kent_

Ha ka surok pum pum, lyngba ka khyndew ryngkhiang, bad hapoh ka jingshit tyrha kaba khlem jingisynei jong ka ri Australia, u Philip u la ñiah ïaka bicycle jong u da ki spah mer ban die ïa ki kot khristan ba dap jingkyrmen kum u evangelist literature. Ha kawei ka sngi, u la poi ha kawei ka jaka kaba heh bha hapdeng jong ka bym don ei ei, ka jaka kaba khot ka Eugowra. Hangne u ïohi ïa uwei u nongrep uba dang lur ïa ka lyngkha. U briew uba khlaiñ bha ha ka bor met hynrei uba sngewsih bad shitom ha ka mynsiem. Uta u dei u Tom Kent.

U Philip um tip ïa kata, hynrei ka longïing u Tom ka long shisha ka longïing kaba pait ba pra. Ka lok jong u, ka Mary ka shitom na ka jingpang pneumonia. U long uba duh jingkyrmen bha, u trei shitom ban sumar bad peit ïa ki 11 ngut ki khun jong ki. Ha shuwa ba ka lok jong u kan ïap, ka Mary ka la ong ïa u Tom ba un kular ba un ïakynduh ïa ka ha bneng bad ïalam ruh ïa ki khun ryngkat bad u. U Tom u la kular ïa kata. Da ki ummat kiba jaw, u plied sha ka Baibl ban peit kumno un bat ïa kita ki kular. Ka dei hangta ba u Philip u ïakynduh ïa u Tom.

Ïa u Philip Ainslie Reekie la kha ha Scotland ha u snem 1846. Ha u snem 1888, u la ïa khlad bad ka lok jong u bad kumta u la shong noh marwei, bad u la leit sah noh sha Australia, ban shem ka jingim kaba thymmai. Shisnem hadien kata, ha u snem 1889, u la ïoh pule ia ki katto katne ki kot Khrsitan, bad u la shem ï aka jingphylla jong ka jingshisha ka Baibl, bad u la tip shaphang U Jisu Uba shisha. Um shym la shem tang ïa ka jaka kaba thymmai, hynrei ka daw kaba thymmai ruh ban im. U la thrang eh ban ïasam ïa ka jingkyrmen. U khlem trei shuh kum u nongoh-dur khnang ba un lah ban ohdur ïa ka Ktien U Blei ha ka dohnud jong ki briewda kaba trei noh kum u nongdie kot (Literature Evangelist)

Mynta sngap ïaka jingïathuhkhana shem mynsiem jong u Tom, U Philip u la ïohi ïa ka jingshitom bad ïohsngew ïa ka jingkyrmen ka Mary ba la ïap. U la kut jingmut ban ïasam ïa ka kot ‘Ka jingïaleh Bakhraw’ bad u Tom. U Tom u la ïaleh bad ka jingshisha ka Baibl katba u ïai pule, hynrei hadien ka jingpule babniah, u la pdiang ïa kita ki jinghikai. Kine ki jingïashem bathymmai ki ai ka jingtngen bad ka jingshngaiñ ha U Tom ïa kaba u donkam eh. U la ïasam ïa kine ki jingïashem jong u lem bad ki khun lem bad ki paramarjan jong u ruh. Ki khun jong u bad ryngkat ki paramarjan ki la ngeit bad ki la long ki nongbud U Jisu. Ka dei hangta ba U Tom u lah ban bat ïa ki kular jong u sha ka lok baieit thep mynsiem jong u.

Mynta kane ka jingïathuhkhana basngewtynnad ka dang ïai bteng. Kiba hiar pateng na u Tom Kent, ryngkat san ngut ki paramarjan lem bad kiwei ruh ki briew ki la wan ïasnoh sha ka balang Seventh-day Adventist, bad ki la nang ïai don sha ka palat 20,000 ngut ki parabangeit. Arphew hajar ngut ki mynsiem bakordor la pynkylla da u nongtrei baïaineh u Evangelist Literature uba ha ka Bicycle bad u nongrep uba ïasam ïaka kot “Ka Jingïaleh Bakhraw” sha ki bahaïing ha sem bad sha ki paramarjan jong u ruh kumjuh.

Hato phi ruh phi kwah ban ioh bynta lang ha kata ka jingkmen kaba don jingmut bad ka jingthmu ha ka jingim jong phi? Iasnoh lang bad  ka balang shityllup ka pyrthei ha u snem 2023 bad 2024 ha ka jingkyntiew bad jingsam ïaka kot “ka jingïaleh bakhraw”. Leit sha ka greatcontroversyproject.org na ka bynta ka jingbatai bakham bniah lane kylli na ki pastor jong phi.

_Anthony Kent uba dei u khun ksiew jong u Tom Kent bad u Associate Ministerial Secretary ka General Conference_