---
title:  Ka Jingpynlong, Ka Sabbaton, bad Ka Por Bakut
date:  17/05/2023
---

Ka jingialeh bakhraw, kaba la sdang ha bneng da ki hajar snem mynshwa, ka long halor ka jingkylli ia ka iktiar jong U Blei. Ka jingiakop ka sah kumjuh wat mynta ruh.

**Pule Jingpynpaw 14:7,9 bad 12. Ai ia ka pasoh jong kine ki dkhot ban pyndep ia ki senten ha ki lain harum.**

`Jingpynpaw 14:7 ka khot ban`

`Jingpynpaw 14:9 ka dei ka jingkyntu batlem ban ym`

`Jingpynpaw 14:12 ka batai ia ki briew kiba`

Kine ki dkhot baibl ki pyni shai ba ka mat ba hapdeng jong ka jingialeh ha ka sngi bakhatduh ka dei hapdeng kaba bha bad kaba sniew, Khrist bad u Soitan, ka dei ka jingmane. Hato ngi mane ia u Nongthaw lane u mrad khlaw? Bad namar ba ka jingpynlong ka long ka nongrim ia baroh ka jingngeit jong ngi ( ym don kaei kaei kaba ngi ngeit kaba dang kit jingmut nalor u Blei kum u Nongthaw jong ngi?), ka Sabbaton, ka sngi bahynniew- kaba la pyndait ha ka jingiathuhkhana jong ka jingpynlong  jong ka kitab Jenesis (Jenesis 2:1-3)-ka ieng kum ka dak ka ba bymjukut bad bym kylla jong ka jingpynlong. Ka dei ka dak ba kongsan jong ka jinghikai bakongsan. Kaba kham kongsan eh ia ka, ka dei u Blei da lade.

Kumta, ban knieh jubor ia ka Sabbaton ka sngi bahynniew ka long kumba knieh jubor ia ka iktiar u Trai shaduh u pud katba lah ei ka bor, kata ka long ka jingithuh kum u Nongthaw. Ka long ban ioh lut nadong shadong shaduh ki bynta ba hapdeng. Ka long da shisha, ban wad ban shim ia ka jaka jong u Blei hi (2 Thessaloni 2:4).

Hooid, ka mat ba shisha ha ka sngi bakhatduh ka dei ka jingieit bad ka jingiaineh jong ngi ia u Jisu. Hynrei katkum ka Baibl, kane ka jingieit la pynpaw da ka jingkohnguh jong ngi ia ki hukum (1 Ioannis 5:3, Jingpynpaw 14:12)- bad napdeng ki hukum ka Sabbaton ka dei  daw ba shalyndet jong kiei kiei kaba kdew sha u Blei kum u Nongthaw (Exsodos 20:8-11). Kam long kaba lynnngoh ba kan sa long ka dak kaba paw tyngkhreiñ jong ka jingpyniakhlad kaba khatduh hapdeng kito kiba mane ia u Trai bad kito kiba mane ia u mrad khlaw (Jingpynpaw 14:11,12).Haba ia nujor haduh katno ka Sabbaton ka long kaba kongsan ia kiei kiei baroh, ka long kaba eh ban iohi kumno ka mat bakhatduh jong ka jingmane ia U Nongthaw ka lah ban long da kawei pat.

`Bun ki briew ki iatai ñia ba kam don jingpher ka sngi aiu ngi sumar kum ka Sabbaton, lada ngi dang sumar kawei ka sngi. Kumno ngin jubab ia ka jingai ñia katkum ka baibl?`