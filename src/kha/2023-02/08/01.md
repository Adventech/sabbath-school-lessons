---
title:  Ka Sabbaton Bad Kaba Kut
date:  13/05/2023
---

### Dkhot Baibyl ban Pynkhreh ia ka Lynnong
Jakob 2:8-13; Dueteronomi 5: 12-15; Ki Salm 33:6-9; Jingpynpaw 14:2; 2 Petros 3:13; Jingpynpaw 21:1

> <p>Dkhot Spel-lyndet</p>
> “Bad ia kaban pyni ia ki briew baroh, kaei long kata ka jingiasyllok jong kata ka jingmaïan, ïa kaba la buhrieh na kaba sdang jong ki yrta bah ha U Blei uba la thaw ia kiei kiei baroh:” (Ephesos 3:9, NKJV)

Ka jinglong jong ka kyrdan u khunbynriew ka dei ka jingpynlong kaba iasyrïem. La buh ia ka dor ha uwei ba uwei u briew da ka jingshisha ba ia ngi la thaw kyrpang da u Blei. I khyllung bym pat kha hapoh kpoh ka kmie, i khynnah samla ba don jingiap ki dkhot met naduh ryndang shaduh ki slakjat, I khynnah rit ba don ka jingañna ha ka khlieh, bad ka kmie ieïd kaba don ka jingpang Alzheimer ki long kiba kordor ia U Blei.

U Blei u long u Kpa jong ki. Baroh na ki ki long ki khun shynrang bad kynthei jong U. “uta U Blei kein uba la thaw ia ka pyrthei, bad ia kiei kiei baroh kiba don ha ka, uba haba u long U Trai ka bneng bad ka khyndew, um shong ha ki ïing blei ba la thaw da ki kti …u la thaw ruh na kawei ka snam ia u kynja bynriew baroh, ia kaban shong halor ka khyndew baroh..” (Ki Kam 17:24-26).

Ngi don ia ka juh ka jinghiar pateng. Ngi dei na kajuh ka longïing. Ngi long shi hynmen shi para kiba la thaw bad saiñdur da ujuh u Blei. Ka jingpynlong ka ai ia ka jingsngew bashisha jong ka jinglong bakordor. Haba u symbai na ka kynthei bad shynrang ki iasohlang ban pynlong ia i jingthaw bakyrpang jong ka jinglong jong phi, u Blei u la buh ia ka jingpyniaid ryntih. Ym don uba kum ma phi ha ka pyrthei bneng saloñsar. Phi long kyrpang, na ki jait jingpynlong, i jingthaw iba don ia ka jinglong bakorodor ba u Blei uba la thaw ia ka pyrthei saloñsar. U la shim ha lade ia ka jinglong briew bad U la ai ia la ka jong ka jingim kum ka jingkñia na ka bynta jong phi bad ki pop jong phi!

_*Pule ia ka lynnong mynta ka taiew ban pynkhreh na ka bynta ka Sabbaton, May 20_