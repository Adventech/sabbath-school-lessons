---
title:  Pule Shuh Shuh
date:  19/05/2023
---

Ka daw ba la ai…ban mane ia u Blei ka long ba u dei u Nongthaw. Ha ka jingmane ha bneng, ki angel ka bneng ki pynpaw ia kane ka jinghikai ha ka rukom beit: “Nab Me la thaw lut ia kiei kiei baroh” (Jingpynpaw 4:11). Ha pyrthei, Ka hok jinglong Nongthaw u Blei dei ban iai ban katba lah, khnang ba u angel un ong,” Mane ia Uta uba la thaw ia ka bneng bad khyndew, ka duriaw bad ki purkri um” (Jingpynpaw 14:7). Ka long ka jingkren kaba dei ba u angel u pyndonkam na ka hukum kaba saw ban pynksan ia ka jingkhot ban mane ia u Blei (Exsodos 20:11)…

“Hapoh ka Shiphew Hukum, ka hukum Sabbaton ka ieng rasong kum ka shap kaba pynithuh Uei u Blei- U Nongthaw; ka pynskhem ia ka jaka ba U synshar- kiei kiei baroh ba U la thaw; bad pynpaw ia ka hok jong U ban synshar- naba U la thaw ia kiei kiei baroh. Khnang ba u iakjakor un jop, u hap ban buh sharud ia kane ka jingsah jingkynmaw.” Ángel Manuel Rodríguez, “The Closing of the Cosmic Conflict: Role of the Three Angels’ Messages,” unpublished manuscript, pp. 40, 41.

**Ki Jingkylli ban ia Puson**

`Kumno ka khubor jong ka Sabbaton ka jubab ia ki jingkylli bakhraw jong ka jingim, kum , nangno nga wan, balei nga don hangne, kaei ka bymjukut bakut jong nga?`

`Puson halor ka jingphylla jong ka jingpynlong. Puson halor ki kambah jong ka jinglong jong ngi ha kane ka pyrthei bneng salonsar kaba iar. Kaei ka jingshisha ba halor tam jong ka jingpynlong, ka Sabbaton, ka wan sha ngi (kumba ka long pyrshah ia ngi), man ka taiew khlem lait, ka hikai ia ngi ia ka jinglong bakongsan jong ka jingpynlong?`

`Ha u Daniel 3 bad Daniel 6, kumno phi iohi ia ka mat jong ka jingmane ba la kren ha kine ki jingiathuhkhana ba la pyrsad mynsiem? Kiei kiba phi lah ban shem ban pynkhreh ia ngi bad khmihlynti ia ki jingeh jong ki briew baiaineh jong U Blei kin sa mad ha ka por jong ka nemsniew “ ka dak jong u mradkhlaw”?`

`Kumno ngin pyni iano re iano uba ngeit ha ki million, billion , ki snem jong  ka evolution kum ka jinghikai ia ka jingpynlong kaba pynduh ia ka jingshongnia ia ka jingsumar Sabbaton ka sngi bahynniew kum ka dak ka jingpynlong?`