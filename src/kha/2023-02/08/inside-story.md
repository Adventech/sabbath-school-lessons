---
title:  Ka Jingiathuhkhanna kaba Jia shisha
date:  19/05/2023
---

### Ka Jingialeh Jong Ki Ar Tylli Ki Kot

_Da: U Clifford Goldstein_

Haba nga la heh la san ha ka longing ki Jiw, ka jingkyrpang jong ki jinglehniam kiba ngi leh ka shu long tang kita ki shuti lait por: ki la pyrshang ban pyniap ia ngi, ki la rem noh.  Kampher namar nga la ju long u briew uba la ju iai wad ia ka jingshisha.

Ha kaba kut jong u snem 1979, ka jingwad jong nga ka la ialam ia nga sha ka lynti ban long u riewpyrkhing niam babiej bad ruh sha ka jingngeit ksuid.  Nga la ju mad ruh ia ka jingiashem ngeit ksuid.  Da ka jingbymtip ia ki bor tynrai jong kine ki bor ka jingiashem, kaba nga tip ka long ba ki long shisha.  Nga la rai ban pule wad bniah shaphang jong ki.  Kumta nga la leit sha library ha ka skul bah ha Florida bad ioh ia ka kot batai shaphang kine ki Occult bad nga la sdang ban ngam jylliew ha ki.

Ha kata ka por nga la kwah ban long u nongthoh bad uba la kwah kam ruh.  Katba nga dang iaid sha ka Library, nga la sangeh ha ka dukan die jingbam bad nga la pan kam na ki.  Uwei u briew u la mih bad shen kumba nga la iathuh shaphang ka bor ksuid, u la kylli jam “Kaei” u la tan ia nga shapoh ka dukan bad u la khang ia ka jingkhang.  Hadien ba nga la iathuh ia u shaphang ka jingiashem jong nga, u la pyrshang ban maham ia nga shaphang ka bor u soitan ban teh ia u.  Kampher lehse u la iathuh ia nga shaphang u santa Clause lane shaphang u ksuid.  Shuwa ba ngan mih, u la ai ha nga ia kawei ka kot bad u la ong “Sngewbha pule ia ka”

Kumta ryngkat kane ka kot jong u ha ka kti jong nga, nga la leit sha ka library jong ka skul bah ha Florida bad nga la shem ia ka kot jong ki Occult (riewmane ksuid).  Namar ba ngam don hapoh skul, ngam lah ban mih, kumta nga la shong ha library, bad nga la pule ia ka lynnong kaba nyngkong, bad nga la praktis ruh ia ka jingleh myntor ba nyngkong, baroh kita ki long kiba thymmai lut ha nga.  Hadien nga la leit buhrieh ia kane ka kot hapdeng ki thup kot kiba bun da kaba pynthikna ba ynda nga la wan biang ngan pule dep pat ia ka.

Hangne don ka khubor:  nga la iaid lyngba ka Library ryngkat ki ar tylli ki kot.  Ha kawei ka kti nga la don ia ka kot nyngkong eh ha ka jingim, ka kot jong ki Occult, ha kawei pat ka kti ha ka jingim ba nyngkong eh jong nga nga don ia ka kot kaba la ai ha nga da u trai ka dukan bam.  Kawei ka kot ha kawei ka kti bad kawei pat ka kot ha kawei pat ka kti.

Ka kot mane ksuid ha kawei ka kti, bad kaei kata kawei pat ka kot ha kawei pat ka kti?  Ka Jingialeh Bakhraw. Ha kata ka por ngam don buid ei ei shuh ba kaei kaba la bat ia nga.

Hadien katto katne sngi, hadien ka jingiashem kaba shisha bad U Trai, nga la aiti noh ia ka jingim jong nga sha U Jisu bad kito ki jingiashem bad ki ksuid kim ju wan shuh.  Shen hadien katto katne por, nga la pule ia kane ka kot Ka Jingialeh Bakhraw nga mad ia ka jingiashem kaba la pynkylla phar ia nga.  Ym don jingkylli shuh.  U Blei u la pynbeit ha ka bor ba phylla jong u ha ka por kaba dei biang ba ka kot kaba kongsan eh ba kan wan ha ka jingim jong nga.  Hooid nga la long u nongwad ia ka jingshisha bad nga la shem bun eh ki jingshisha ha kane ka kot.

_Iasoh lang bad ki riewngeit shityllup ka pyrthei ha une u snem 2023 bad 2024 ha ka jingiasam bad jingkyntu paitbah ia ka kot Ka Jingialeh Bakhraw ._