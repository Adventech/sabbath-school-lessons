---
title:  Sheptieng Ia U Blei
date:  16/04/2023
---

Ka jingthmu jong ka kitab Jingpynpaw na ka bynta kane ka pateng bynriew jong ngi ka long ban pynkhreh ia ki briew ba kin long kiba la kloi ia ka jingwan shen U Jisu bad ban iasoh bad U ha kaban ia sam ia ka khubor bakhatduh jong U sha ka pyrthei. Ka kitab Jingpynpaw ka pynpaw ia ki  jingthmu jong U Blei bad ban tadrong noh ia ki jingthmu jong u Soitan. Ka iengpli ia ka jingkhot bakhatduh U Blei, ka khubor ba kyrkieh, kaba bymjukut, bad ka khubor na ka bynta ki briew baroh shityllup ka pyrthei.

`Pule ia ka jingkhot bakyrkieh u apostol Ioannis ha Jingpynpaw 14:7 (peit ruh ha Jen 22:12; Salm 89:7; Prob 2:5; Ekles. 12:13,14; Eph 5:21) Kaei ka jingbthah kaba iadei thik ia kaba u la ai ha ngi?`

Ka ktien Greek ha ka Testament Bathymmai “sheptieng” ha Jingpynpaw 14:7 ka long phobeo. La pyndonkam hangne ym ha ka jingsngew jong ka jingsheptieng ia U Blei, hynrei ha ka jingmut jong kaba tieng burom, kaba sngewburom, bad kaba niew burom. Ka ialam ia ki jingpyrkhat jong ka jinglong baiaineh ha U Blei bad ka jingaitilut ha ka mon jong U Blei.Ka dei ka jinglong jong ka jingmut ban pynlong ia U Blei kum u pdeng ym ia ka lade.Ka long kata kaba ia pyrshah ia ka jinglong jong U Lurshai ha U Isaiah 14:13,14, haba u ong ha la ka dohnud, “Ngan kiew shabneng, ngan kyntiew ia la ka khet haneng ki khlur jong U Blei;bad ngan shong halor u lum ka jingiaseng, ha kiba kut phang shate;ngan kiew sha lyndet ki lyoh; ngan long kum uba hajrong tam.”

Pynban, ka dei ka jinglong jong U Khrist, Uba watla U long ha ka dur jong Uba Hakhlieh tam eh’…..U la pynrit ia lade,haba u la jia long uba kohnguh wat haduh ka jingiap, hooid, ka jingiap ka diengphna kein.” (Phi 2:6,8).

Ka jingthmu baroh jong ka jingialeh bakhraw ka long ban pyndem ha U Blei.  U Lucifer u la long uba khwan tang lade.  U la kyntait ban pyndem ha kano kano ka bor hynrei tang ha ka jong u hi. Ha ka jaka ba un pyndem ha Uta Uba shong ha ka khet, u Lucifer u la kwah ban synshar na ka khet.  Ban sheptieng ia U Blei ka mut ban buh ia U Blei nyngkong eh ha ka jingmut jong ngi.  Ka dei ba ngin bret noh ia ka lade ryngkat ki jingsarong jong ngi bad ban im ka jingim kaba tang sha U Blei hi.

Bad shisha ka long kaba donkam namar ba ka long ka kyntien kaba nyngkong eh jong u angel uba nyngkong uba pyrta na kito ki lai ki angel.

Kumta ngi dei shisha ban pynshahshkor.

`Kaei ka jingiashem jong phi hi ban sheptieng ia U Blei?  Kumno phin batai hano hano, ha ka rukom kaba bha, balei “ ban sheptieng ia U Blei” ka long kaei kaei kaba bha eh?`