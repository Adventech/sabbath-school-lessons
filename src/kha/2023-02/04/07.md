---
title:  Ki Jingpule shuh shuh
date:  21/04/2023
---

Pyrkhat shaphang ki kyntien ba phylla jong u Paul ha ki Hebru 7:25, kiba batai ïa U Jisu kum U Rangbah Lyngdoh jong ngi, kaba ong ba, “U lah ruh ban pynim janai ïa kita kiba wan ha U Blei da U” “U im ha la rta…” Ka ktien Greek na ka bynta “ka rta” ka mut “badap pura, ba dep lut, baroh khoit.” Dei U Jisu Uba pynim ïa ngi; ka kam jong ngi ka long ba ngin aiti lut sha U, da kaba kam kynti ï aka jingjop jong U na ka bynta jong ngi. Ka jingshaniah tylli jong ngi ka dei ban long ha U, ym ha lade.

“Ngi lah ban kren lyngkot ïaka bor jong ka kyntien “Sheptieng ïa U Blei” ha Jingpynpaw kum ka jingkhot bakhatduh jong U Blei sha ki bynriew baroh ban jied ïa U kum U Blei uba khraw bad ba donbor tam…. Uban long u nongjop halor baroh ki bor jong ka jingsniew kiba ïaleh pyrshah ïa U bad ïa ka jingthmu na ka bynta u khun bynriew (Jpw 14:9-11). Kane ka jingsheptieng kam pynpaw da lade hi, ïa mynta hi, ha ka jingsheptieng batriem bad ka jingkhynñiuh, hynrei da ka jingkmen bad ka jingieit jong ka jingaiti lut sha ka hukum jong U Blei bad sha ka jingmane ba kyrpang tang ïa U. Ym don da kawei pat ka bor kaba dei hok ban ïoh ïa ka jingmane bad ka jingpyndemrit. Ha ka jingshisha, ym don da kiwei pat ki lynti, namar ïa kaei kaba la pynpaw bad kaba la lah ïohi ha ka jingïaleh bakhraw kumba don ki jinglah ba ki bor ksuid kin wan ïa kiba la dep thmu lypa ba yn sa pynjot junom. (Jpw 16: 13, 14; 20: 11-15). Ka jingsheptieng ïa U Trai namar kata ka dei ka jingkhot bakynja-Blei….ban don ha ka liang U Blei hapdeng ka jingïaleh bakhraw khnang ba ngin lah ban ïeng hakhmat ka burom bakhraw tam jong U, kaba la pyndap da ka jingkmen ha ka jingmane babymjukut lem bad U (Jpw 21: 3-4; Jpw 22: 3-5) – Angel Manuel Rodriguez, “Kaba kut jong ka jingïaleh bakhraw: Ka bynta jong ka khubor Ki Lai Angel,”  unpublished manuscript, p.27.

**Ki Jingkylli ban ia Puson**

`Pyrkhat shaphang ka bor ba maïan U Blei, Uta Uba la thaw bad ba bat ïa ka pyrthei baroh kawei. Ngim lah ban bat ne sngewthuh ïa ka jingmut jong kane ka pyrthei. Kumno pat ngin sdang ban snoh ha U Nongthaw jong ka? Pyrkhat shaphang haduh katno ka jingkhraw bad jingïar ka bor jong U ban ïa kaba ngi long. Bad Une U Blei Un sa bishar ïa ngi ha kawei ka sngi? Kumno kine ki jingshisha kin ïarap ïa ngi ban sngewthuh ïaka jingmut ban “sheptieng ïa U Blei” bad kaei ka jingmut jong ka?`

`Kumno ngin kiar na ka jingpyrkhat ba ïa ngi la pynim da ki kam ne ki jingleh haba ngi ïa phylliew jingmut ïa ki seng pyrkhat na ka Baibl ha ka jingïadei bad ka jinglong khuid bad jingjop? Balei ngi dei barobor ban sngewthuh ïa kane ba dei ka jingjop U Khrist na ka bynta jong ngi, ha ka diengphna, kaba tang ma ka hi marwei kaba long ka nongrim jong ka jingkyrmen jong ngi ïa ka jingpynim, khlem da ñiew ïa ki jingjop (ne ki jingbymjop) jong ngi hangne mynta?`

`Balei, wat ha baroh ki jingkular jong ka jingjop halor ka pop, bunsien ngi dang shem ïa lade ba ngi shah rem, bad khlem im kat kum kata ka kyrdan ba hok kaba U Jisu hi da lade U la buh ka nuksa na ka bynta jong ngi bad U la kular ba kin long ki jong ngi, kumjuh? Kiei ki jingbakla kiba ngim shah ïa U Blei ba Un trei ha ngi ïa kata kaba U la kular?`