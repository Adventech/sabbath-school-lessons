---
title:  Im ka Jingim U Blei Kum Ka Pdeng Jong Ka Jingim
date:  18/04/2023
---

Ha ki rta batan eh, haba ki kam sngewbha ki long ka pdeng ha ka jingim jong ngi, ka jingkhot jong ka bneng ka long ban phai noh na ki jingsniew bashyrkhei jong ka jingsngew lade bad ka jingshahteh shahkhum ha ki jingsngewkhraw lade bad ka jingteh jong ka jingsngew lade, ka jingdokam ban buh ia U Blei kum u pdeng jong ka jingim jong ngi.Ia ki katto katne, ka spah ka dei ka pdeng jong ka jingim jing ki.Ia ki wei pat, ka jingsngewbha lane ka bor.Ia ki katto katne, ki jingialehkai, ka jingrwai, lane ka jingpynbyrngia.Ka khubor jong ka Kitab Jingpynpaw ka dei ka jingkhot ban sheptieng,ban burom, bad ban pyndonburom ia U Blei kum U pdeng jong ka jingim bashisha.

`Pule Mathaios 6:33; Kolosai 3:1,2; bad Hebru 12:1,2. Kaei ba kine ki jingkren ki ïathuh ïa ngi shaphang kaba pynlong ïa U Blei kum U pdeng bashisha jong ka jingim jong ngi?`

Ka pdeng jong ka jingeh bakhatduh ha ka jingïaleh ha kane ka pyrthei ka dei ka thma jong ka jingmut jingpyrkhat. Ka dei ka jingpyndem, ka bor, bad ka jingaiti lut ha ka mon U Blei.

Ka thma bakhatduh ha ka Jingïaleh Khraw hapdeng kaba bha bad kaba sniew ka long ban teh lakam ïa ki jingpyrkhat jong ngi. U apostol Paul u kyntu ïa ngi: “To ioh ïa kane ka jingmut ha phi, kaba long ruh ha U Khrist Jisu: Phil 2:5. Ka jingmut kaba skhem. Ka dei ka jingmih jong ki kam bapaw jong ngi. Ka ktien “To ioh” ka mut ban shah ne ban jied. Ka kren ïa ka jingthrang jong ka mon ban leh. Ka jingjied ban don ïa ka jingmut U Khrist ka long ka  jingjied ban shah ïa U Jisu U ban pynbha ïa ki jingmut jingpyrkhat da kaba pyndap ïa ki jingpyrkhat jong ngi da kiei kiei kiba bymjukut. Ki kam ki jingleh jong ngi ki pynpaw hangno ki jingpyrkhat jong ngi ki shong. Ban sheptieng ïa U Blei ka long ban pynlong ïa U uba nyngkong ha ka jingim jong ngi.

Pyrkhat kumno ka long kaba suk, ha kawei ka liang, ban teh lakam ïa ki jingmut jingpyrkhat jong phi , haba phi don ha ka jingsngewthuh ba phi donkam ban teh lakam ïa ki. Bunsien, ka jingeh ka long ba lymda ngi skhem jingmut ban pynshong nongrim ha kiei kiei kiba dei, “kiei kiei kiba ha neng, ym kita kiei kiei kiba ha ka khyndew” (Kol 3:2), ki jingmut jingpyrkhat jong ngi ki kyllon bad long bymman kumba ki long, bad ka mon kaba kloi ban phai sha ka mynnor, sha kita kiei kiei kiba dei ki jong ka pyrthei. Namar kata ngi donkam, kumba u Paul u ong, pyrkhat sani bha ban jied, da kaba pyndonkam ïa ka jingai bakyntang jong ka mon laitluid, ban pynshong nongrim tang ha kita kiba kynja bneng.

`“Ha kaba wai noh, ko parabangei, kiei kiei kiba shisha, kiei kiei kiba donburom, kiei kiei kiba hok, kiei kiei kiba khuid, kiei kiei kiba itynnad, kiei kiei kiba dei ïaroh, lada don kano kano ka jingïaroh to phin ïapyrkhat ïa kine kiei kiei ruh” Phil 4:8. Kumno ngin nang ban leh ïa kaei kaba u Paul u kren ïa ngi hangne?`