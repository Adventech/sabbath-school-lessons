---
title:  Kaba Ai Burom Sha U Blei
date:  19/04/2023
---

Ka jingpule ïa ki bynta ha ka Testament Barim ban “ai burom” sha U Blei (Jpw 14:7 ka pynpaw ïa ka jingsngewtynnad kaba dap pura, bunsien (hynrei ym tang khyndiat) ka paw ha ka bynta jong ka jingbishar bakynja-blei (Joshua 7:19; 1 Sam 6:5; Jer. 13:15,16; Mal 2:2),  Kumba ka long ha ka khubor jong u angel uba nyngkong. (Jpw 14:7). Ïa kane ka jingmut la ïohi ruh ha Jingpynpaw 19:1,2– “Haleluiah! Ka jingpynim, bad ka burom, bad ka bor ki long ki jong U Blei jongngi! Naba kiba shisha bad kiba hok long kita ki jingbishar jong U”

`Pule 1 Korin 3:16,17; 1 Korin 6:19,20; bad 1 Korin 10:31. Kumno ki jingkren ki ïarap ïa ngi ban sngewthuh kumno ban ai burom sha U Blei?`

Katkum u apostol Paul, ïa ki met jong ngi la pynkyntang, ka jaka shong U Mynsiem Bakhuid U Blei, ka ïingshong kaba la pynlong khuid da ka jingdon U Blei. Ka Jingthoh ka ïai khot ïa ngi ban ai burom sha U Blei ha ki liang baroh jong ka jingim jong ngi. Haba U Blei U long U pdeng jong ka jingim jong ngi, ka jingthrang jong ngi ka dei ba ngin ai ka burom sha U, watla ha ka bam, ha ka riam ka beit, ka kup ka sem, ha ki kam pynbyrngia, lane ha ka jingpynïadei bad kiwei pat.  Ngi ai burom sha U Blei katba ngi pynpaw ï aka jinglong jong ka jingieit jong U sha ka pyrthei lyngba ki kam ba ngi leh ïaka mon jong U. Kane ka long kaba donkam khamtam ha kaba ïadei bad ki sngi bakhatduh jong ka jingbishar.

`Pule Rom 12:1,2. Kaei ka jingkyntu u apostol Paul ha  kaba ïadei bad ka jingjied ha ka jingim jong ngi?`

Ka ktien Greek ha ka Testament Bathymmai ïa ki met la batai kum ka Somata, ïa kaba la pynkylla ktien kyllum phi dei uei – ka met, ka jingmut jingpyrkhat, bad ka jingsngew. Ka jingpynkylla ktien ha ka Baibl Phillip ka batai bniah “Ka jingshakri badon jingmut” kum ka “ka jingmane da ka jingshemphang.” Ha kawei pat ka ktien, haba phi pynlong ka jingaiti lut ban “sheptieng ïa U Blei” bad “pyndonburom ïa U"  ha baroh ba phi trei ne leh, da kaba ai ïa ki jingmut jingpyrkhat, ïa ki met, bad ïa ki jingsngew jong phi baroh sha U, kane  ka dei ka jingmane kaba da ka jingshemphang. Bad ruh, ha ka jingshai jong ka jingbishar U Blei, kaba ïalam sha ka jingkohnguh, ka long shisha, ka jingpyrkhat ba bha.

`Pyrkhat shaphang kaei phi leh bad ka met jong phi. Kaei phin leh ban pynthikna bad phi pyndonburom shisha ïa U Blei da ka met jong phi?`