---
title:  Sheptieng bad Kohnguh Ïa U Blei
date:  17/04/2023
---

Kaei ba ka Baibl ka hikai ïa ngi shaphang ka jingmut ban sheptieng ïa U Blei?

`Pule Deuteronomi 6:2; Salm 119:73,74; bad Eklesiastis 12:13,14. Kaei ba kine ki dkhot ki pynpaw ï aka jingmih jong “Kaba sheptieng ïa U Blei”?`

Kine ki jingthoh ki pynpaw ïa ka jingïadei hapdeng kaba sheptieng ïa U Blei bad kaba sumar ïa ki hukum jong U. Kaba sheptieng ïa U Blei ka dei ka jinglong batieng burom kata kaba ïalam ïa ngi sha ka jingkohnguh. Ka jingkhot bakyrkieh jong ka bneng ka dei na ka bynta kito kiba la pynim da ka jingaiei ban kohnguh ïa ki hukum U Blei (Ephe 2:8-10). Ka jingaiei kam pyllait luid ïa ngi na kaba kohnguh ïa ki hukum U Blei. Ka gospel ka pyllait luid ïa ngi na ka hukum jong ka jingpynrem, ym na ki jinglah jong ka jingkohnguh jong ngi ïa ka.

Ka jingaiei kam pyllait ïa ngi tang na ki pop kiba mynshuwa, hynrei ka aibor ruh ïa ngi ban im riewblei, bad im noh ka jingim jong ka jingkohnguh mynta. U apostol paul u ong ba “da Uba ngi la ïa pdiang ïa ka jingaiei bad ï aka kam apostol khnang ïa ka jingkohnguh ka jingngeit hapdeng ki kynja bynriew baroh” (Rom 1:5)

Don katto katne ki briew kiba don ïa ki jingpyrkhat kiba kham pher ba ka jingpynim da ka jingaiei la kumno kumno ruh ka ïa pyrshah ïa ka hukum U Blei lane ka pynduna noh ïa ka jingdonkam jong ka jingkohnguh. Ki ngeit ba ka jingpynim jong ka jingkohnguh ki dei da ki jingleh ka hukum. Ki ong ruh, “Baroh kaba nga kwah ka dei tang ï’U Jisu.” Ka jingkylli ka long, U Jisu aiu? U Jisu Uba ngi pynlong da ma ngi hi, ne U Jisu jong ka Jingthoh? U Khrist jong ka Jingthoh Um ju ïalam ïa ngi ban ïuhroit ïa ki aiñ ki hukum jong U, kaba ïathuh ïa ka jinglong jong U. U Khrist jong Ka Jingthoh Um ju ïalam ïa ngi ban pynduna ïa ki jinghikai ka Baibl, kaba pynpaw shai U dei U ei bad ki jingthmu jong U na ka bynta kane ka pyrthei. U Khrist jong ka Baibl um ju hikai ïa ngi ban pynhiar dor ïa ki jinghikai jong U da ki jingkren kibym shong nongrim. U Khrist u long ka pdeng jong ka jingshisha ki jinghikai baroh. U Jisu U long ka jingshisha ba la pynpaw ha ka jinglong briew. U la long ka nongrim jinghikai ba la pynpaw.

Ka jingkhot kaba khadduh jong ka Jingpynpaw ka khot ia ngi lyngba ka jingngeit ha U Jisu  ban pdiang ia baroh kaba u tyrwa.Ka khot ia ngi ban “sheptieng ia U Blei” ia kaba la pynpaw da ka jingngeit ha ka bor ka jingsiewspah jong U ban pynkupbor ia ngi ban im ka jingim kaba riewblei.Ka jingim jong ka jingkohnguh.

`Kumno ki ktien U Jisu  hangne- “To wat sheptieng te ia kita kiba pyniap ia ka met,bad ki bymlah ban pyniap ia ka mynsiem: hynrei phin kham sheptieng ia uta uba lah ban pynjot bad ia ka mynsiem bad ia ka met ha dujok.” (Mat 10:28)-kane kan iarap ia ngi kumno ban sheptieng ia U Blei.”`