---
title:  Ka Jingiathuhkhanna kaba Jia shisha
date:  21/04/2023
---

### Dwai Na Ka Bynta Ki Paralok Bathymmai

_Da ka Dmitry Bagal_

Ka Elena Bagal ka la sngew kynjah eh ha Kochel, Germany. La kha ha Siberia, kam shym la tip ba kiba ha ing jong ka ki la poi, bad kam da nang bha ia ka ktien German.Katba ki sngi ki la nangiaid lait, ka la kynmaw ia kito ki sngi bakmen ba la la ioh ha Russia.Ha kawei ka sngi, ka la kyrpad sha U Trai ba kan ioh paralok thymmai. “Shisha nga donkam paralok ban pynlut por” ka la duwai

Khyndiat ka poi kynmaw ba kam dei tang ma ka kaba kren Russia kaba dwai na ka bynta ki paralok. Snezhana ka la kynriah noh sha ka nongbah kham ha shuwa hapdeng ka jingiakynduh jingeh jong ka longïing. Ha ka juh ka sngi ka Elena ka la dwai na ka bynta i paralok, ka Snezhaha ruh ka la ïam sha U Blei, “Trai, ngam don bor shuh! Kumno ngan im? Ïarap ïa nga ba ngan ïakynduh ïano re ïano ba ngan lah ban ïasam ïa ki jingeh jong nga.”

Ka Snezhana ka don ar ngut ki khun, iwei iba dang 7 snem bad iwei pat 9 snem, hynrei kham ñiar ba kin leit ïalehkai sha madan lehkai jong ki khynnah. Ha kata ka sngi, kumno re kumno ki leit sha kata ka madan ïalehkai.

Ka Elena, kaba dang shu dep dwai na ka bynta i paralok, ka la ïalam ïa i khun kynthei jong ka sha kata ka juh ka madan ïalehkai jong ki khynnah. Ka la khublei ïaka Snezhana ha ka ktien Germany, hynrei kumta hi ka sngewthuh ba baroh ar na ki ki kren ï aka ktien Russia. Kam lah ban ngeit ïa kane! Ka la ju pyrkhat ba ka kmie bad ki khynnah rit ki la leit kum ki nonwei, hynrei ka long da  kumwei pat ha kaba ki shong ki sah ha ka nongbah kaba ki ïawad paralok bathymmai. Kine ki longïing ki la ïa kylla long paralok bha.” “U Blei U la ïalam ïa nga ba ngan ïakynduh ïa phi khnang ba ngan ïoh paralok,” ka Snezhana ka la ong ha ka Elena. Ka Elena ruh ka la ai ki jingrwai bad ki jingkren kiba ai mynsiem ï aka Snezhana. Ka la duwai ba ka Snezhana kan mynjur ban ïa pule Baibl.

Hadien kata ka jingïakynduh, ka Elena ka la ïai dwai na ka bynta ka paralok bathymmai jong ka. Ha kawei ka sngi, ka la ïakynduh ïa ka Natasha, kaba kren ktien Russia ha ka por badonkam ban ai jingpynshlur ne ai mynsiem. Kine ki kynthei ki la ïa long paralok, bad mynta ka Elena ka la phah man la ka por ïa ki lynnong bad ki dkhot Baibl sha ka Natasha.

Ka Elena ka la ju ïai dwai na ka bynta kine ki paralok thymmai jong ka. Katba ka leit siew ha ïew, ka la ïakynduh pat sa ia ka Irina, kawei pat ka longkmie kaba kren ktien Russia, bad ka la khot sngewbha ï aka ban wan kai sha ïing. Kine ki arngut ki longkmie mynta ki la ïakynduh la jan man la ka ar taïew. Teng teng, ka Elena ka la ïasam khubor sha ka Irina bad dwai ruh. Ka sien kaba khatduh kaba ka Irina ka leit jingïaseng Seventh-day Adventist ka dei shuwa ba kan leit noh sha Kochel. “Ki lynti U Blei baroh ki long kiba phylla!” ka Elena ka la ong.

Ka la dwai ba ka Irina kan kwah ban pule Bible lang bad ka khnang ba kan lah ban sdang ï aka kynhun kaba rit kaba nang ban kren ha ka ktien Russia ha ïing jong ka. Ha kajuh ka por, ka duwai na ka bynta ki paralok thymmai jong ka baroh. Hato phi ju dwai na ka bynta ki paralok thymmai jong phi?

_Kane ka jingïathuhkhana mission ka ai ïa ka jingmut ba nyngkong eh jong ka jingthmu jong ka kam ha ka balang Seventh day Adventist “ngan leit” ka jingthmu ba la don lypa. Ban pynkhih im ï aka jingim jong ka kam ïalap sawdong ka pyrthei bad kheiñduh na ka bynta ka kam kum ka lynti jong ka jingim kaba kynthup ym tang ïa ki pastor hynrei ruh ïa baroh ki dkhot balang, samla bad tymmen, ha ka jingkmen ban phla shaphang U Khrist bad ban pynlong synran.” Na ka bynta ka jingtip ba kham bniah, leit ha ka websit, IWillGo2020.org_

_La ai da ka Office jong ka General Conference Mission, kaba pyndonkam ïa ki jingkynshew mission ban pynphriang ïa ka gospel sawdong ka pyrthei. Pule shibun ki jingïathuhkhana bathymmai man la ka sngi ha AdventistMission.org._