---
title:  “Sheptieng Ia U Blei Bad Ai ia ka Burom ha U”
date:  15/04/2023
---

### Dkhot Baibyl ban Pynkhreh ia ka Lynnong
Jingpynpaw 14; Gen. 22:12; Ekle 12:13,14; Kol 3:1,2; Heb 12:1,2 ; 1 kor3:16,17.

> <p>Dkhot Spel-lyndet</p>
>  “Hangne ka don ka jingiahshah jong kita ki riewkhuid, kita kiba ia sumar ia ki hukum jong U Blei, bad ia ka jingngeit U Jisu.” Jingpynpaw 14:12.

U Danish Soren Kierkegaard u nongthoh kot u iathuh ia ka pharshi shaphang ka por kaba kut. Ka la long ha kane ka rukom.

Ka ding ka la meh kynsan na shadien jong ka hall.U nongleh biria, uba dang pyni ia la ka jong ka bynta, u la mih kynsan shabar ban maham ia ki paidbah: “Mih shabar; ia ka jaka la pyndap da ka ding!” ki paidbah ki dang pyrkhat ba ka dei tang ka jingbiria, shibynta jong ka drama, tang kumta, bad ki la ia thapkti. U la maham biang ia ki:

“To ia mih noh! To ia mih noh!” Hynrei katba u nang maham kham jur ia ki, katta ka jingthap kti ka la nang kham jam. Na ka bynta u Kierkegaard, ha kane ka rukom ka pyrthei kan sa kut noh; kata ka long, sha ka jingthap kti lang u paidbah sha kito kiba pyrkhat ba ka long ka kam biria.

Kaba kut jong ka pyrhei, bad ki jingjia ki ialam shata, kumba ngi tip, ym don ktien biria. Ka pyrthei ka mad ia ki jingeh kiba khraw tam naduh ka por jong ka jingshlei um. Ha ka jingshisha u Petros da lade hi u la pyndonkam ia ka jingiathuhkhana jong ka jingshlei um kum ka dak jong kaba kut, ka jingmaham kaba la long ba ia  ka pyrthei barim la pynjot da ka um, ha kaba kut jong ka por, “ki bneng kin sa leit noh burr da ka jingsawa bakhraw, bad ki jor tynrai kin um noh da ka jingthang rhem; bad ia ka khynew bad ia ki jingleh kiba don ha ka yn sa thang duh” (2 Petros 3:10). Ka jingmaham ia kaei kaban sa jia, mynta ngi donkam ban pynkhreh na ka bynta kata ruh kumjuh.

_*Pule ia ka lynnong  mynta ka taiew ban pynkhreh na ka bynta ka Sabbaton, April 22._