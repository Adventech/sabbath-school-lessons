---
title:  U Nongthaw Halor Ka Diengphna
date:  11/05/2023
---

Watla ngi lah ban sngew phylla bad mane ia u Trai kum u Nongthaw jong ngi, dang don shuh shuh ka daw nalor kata.  Kumba ngi la iohi bad kaba  don jingmut ban khmih biang sa shisien ia kane ka jinghikai ba u Nongthaw jong ngi u dei U Nongsiewspah jong ngi. U Blei uba la thaw ia ngi u dei ujuh u Blei uba la siewspah ia ngi. U Blei uba la ong, “To ngin iathaw ia u briew ha ka dur jong ngi, katba kum ka jingsyriem jong ngi hi” (Jenesis 1:26), u dei ujuh Uta Uba, halor ka diengphna, u la kyang jam, “Eli, Eli, lama sabakhthani (kata kaba long, U Blei jong nga, U Blei jong nga, balei ba me la iehnoh ia nga?)” (Mathaios 27:46). Ka kren shaphang ka daw ban sheptieng ia U Blei, bad shuh shuh, ban ai ka burom ia U bad mane ia U kumjuh!

Kumno ngi, ki khun bynriew kiba la hap noh, ngi lah ban jubab dei biang ia ka jingshisha kaba phylla kum kata? Aiu ba ngi lah shisha ban leh? Ia ngi la iathuh, ha ka khubor ki lai angel, kaei ba ngi dei ban leh: “To sheptieng ia U Blei, bad to ai ka burom ha u; naba la wan ka por ka jingbishar jong u: bad to phin iamane dem ia uta uba la thaw ia ka bneng bad ia ka khyndew, bad ia ka duriaw bad ia ki pukri um” (Jingpynpaw 14:7).

`Pule Ioannis 19: 16-30, ka jingbuh jingkynmaw u Ioannis shaphang U Jisu halor ka diengphna. Katba phi pule, pyrkhat ïa ki dkhot Baibl ïa kiba ngi la ïa peit shaphang U Jisu kum U Nongthaw, kum Uta, “ha U la thaw ïa kiei kiei baroh, ha ki bneng bad ha ka khyndew, kiei kiei kiba lah ban ïohi bad kiei kiei ki bym lah ban ïohi, la ki khet lane ki hima lane ki jingsynshar lane ki bor; ïa kiei kiei baroh keiñ la thaw da u, bad ïa ïa u;” (Kolosai 1: 16). Kumno ngi lah ban leh ban jubab ïa kane ka jingpynpaw ba phylla jong ka jingieit U Blei?`

Ka khubor jong u angel banyngkong ban mane ia u Nongthaw ka wan hadien jong ka diengphna, hadien ba la pynpaw ha ki nongkhmih kai ka pyrthei bneng salonsar bad ha ki nongbud jong u Khrist ba Uta uba “la thaw ia ka bneng bad khyndew, ia ka duriaw, bad ki purkri um” u dei Ujuh Uta, watla u dei  u Blei, u la shim “hynrei u la pynsuda ia lade, u da shim ia ka dur mraw, haba u la jia long ha ka jingsyriem ki briew: te haba la shem ia u ha ka rukom kum u briew, u la lehrit ia lade, haba u la jia long uba kohnguh wat haduh ka jingiap, hooid, ka jingiap ka diengphna kein” ( Philipi 2:7-8).

Ka long ka ïïtkkhmih kaba phylla ia kito kiba la ithuh ia u Jisu shwa ba Un wan sha kane ka pyrthei kum u briew. Kam long kaba phylla ba ki jingthaw ka bneng ki mane ia U kumjuh. Katba ia ngi, kiba la siewspah da ka snam jong U, sa kaei pat ba ngi lah ban leh hynrei tang ban mane ia u Nongthaw bad Nongsiewspah jong ngi?

`Balei ka jingpyrkhat, ha ka jingshai jong ka gospel,  ba ki khunbynriew ba la hap noh ki lah ban pyntam shuh shuh da ki jinghikai ba bakla nalor kaei ba u Khrist u la leh halor ka diengphna? Kino na ki kam jong ngi ki lah ban pyntam shuh ia kaei ba u Nongthaw u la leh na ka bynta jong ngi?`