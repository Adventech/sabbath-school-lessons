---
title:  Kaba Mane Ïa U Nongthaw
date:  06/05/2023
---

### Dkhot Baibyl ban Pynkhreh ia ka Lynnong
Jingpynpaw 1:9, Isaiah 40:26, 2 Korinth 5:17, Kolosai 1:17, Jingpynpaw 4:11, Ioannis 19:16-30.

> <p>Dkhot Spel-lyndet</p>
> “Me long uba dei, Ah Trai bad U Blei jong ngi, ban pdiang ia kata ka burom bad ia kata ka jingpyndon burom bad ia kata ka bor, naba me la thaw ma me ia kiei kiei baroh, bad namar kata ka mon jong me ki ialong bad la thaw ia ki” (Jingpynpaw 4:11).

Ka long kaba suk ban shu leh klet, khamtam ia kiei kiei kiba ngi la ju tip bad iashem. Katno ka long kaba suk, shu buh nuksa, na ka bynta ki khun samla ban lehklet ia la ki kmie ki kpa, ia kiba ki la ithuh baroh shirta ha ka jingim balyngkot jong ki. Kumjuh, katno ka long kaba suk ia ngi, ban lehklet ia ka sngi, ka suiñbneng, ka lyer, lane ia ka khyndew hapoh sla kjat jong ngi.

Watla katta, hato phi la ju sangeh shipor ban pyrkhat hato haduh katno ngi leh bym salia ne leh klet ia ka jingim? Kata ka long, haduh katno ngi ju sangeh bad kylli ia ka jingkylli ba pawnam jong ki riewpyrkhat,  Balei ba don eiei ha ka jaka jong ka bym don eiei?

Balei ba ka pyrthei bneng salonsar ha ka hi, bad baroh ka jingitynnad bad jingphuh jingphieng bad kiei kiei kiba phylla ha ka, ki jia long ban sdang lem bad kiei kiei? Katno ka jingiapher kaba khraw kan long ha ka pyrthei bneng salonsar, bad lada ngi kiba don ha ka, ngim don hangne?Katkum ka jinghikai saian ba dang shen (ki pyrshang ban pynkylla), ka la don ka por ba ka pyrthei bneng jong ngi kam shym la long? Kumban shu ong noh, ka pyrthei bneng jong ngi ka la shu jia ryngkhat, bad ka dei ka kam phylla ba ngi don hangne. Hapdeng shibun ki jait puriskam kai shaphang ka jingjia long ka pyrthei bneng salonsar na ka bym don eiei, lane ki kynja jingkheiñ saiañ, ka pyrthei bneng salonsar jong ngi ka jia long namar u Blei, u Nongthaw, u la thaw u la pynlong ia ka bad ia kiei kiei baroh ha ka.

_*Pule ia ka lynnong mynta ka taiew na ka bynta kane ka Sabbaton, May 13_