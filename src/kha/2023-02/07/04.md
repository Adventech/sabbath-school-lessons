---
title:  U Blei Uba Don Hajan
date:  09/05/2023
---

U Blei jong ki jingpynlong, Uba la wallam ia ka sngi, u bnai, bad ki khlur sha ki jingpynlong. Uba da ka bor baphylla  u la thaw ia kane ka pyrthei bad bad pyndap ia ka  da baroh ki jingthaw baim. U dei u Blei uba don ka jingieit ia iwei pa iwei na ngi. U dei U blei uba la pynim ia ka u jong u paidlang na ka jinglong mraw ha Ijipt, uba la ialam ia ki ha ka jingiaidwir jong ki ha ri khlaw, uba la pynhap da ka manna na bneng, uba la pynkyllon ia ki kynroh ka Jerikho, bad uba la pynliem ia ki nongshun jong ki Israel. Uta ujuh u Blei uba la pynpaw ia ka bor bakhraw ban thaw ia ka pyrthei bneng salonsar u la pynpaw ia kata ka bor ban pynliem ia ki bor jong u bymman uba ialehthma pyrshah ia ka mynsiem ka jong ngi.

`Pule 2 Korinth 5: 17, Ki Salm 139: 15-18, Ki Kam 17: 27, bad Kolosai 1:17. Aiu kine ki dkhot Baibl ki hikai ïa ngi shaphang ka jinglong bajan jong U Blei?`

Ki theologian ki kren shaphang ka jinglong ba palat liam jong u Blei. Kane ka dei ka jingpyrkhat ba u Blei u don haneng bad halor tam jong baroh ki jingthaw. Hynrei ki kren ruh shaphang ka jinglong badap u Blei ha ki jaka baroh. Kane ka dei ka jingpyrkhat ba u Blei ruh, Kumno re kumno, u don hapdeng ka pyrthei jong ngi bad, bad kumba ka histori jong ka baibl ka pyni, U don bynta ha ka jingmaian bad ba hajan eh ha ka. Watla u Blei u shong “ha ka jaka kaba hajrong bad kaba khuid” (Isaiah 57:15). Kumba u Jisu hi da lade u la ong, da kaba kren shaphang ki nongbud baiaineh jong U: “ma nga ha ki, bad ma me ha nga, ba kin ialong ia kiba la iapynjanai ha kaba shitylli; ba kata ka pyrthei le kan ioh tip ba ïa phah ma me ia nga, bad ba me la ieit ia ki kumjuh kumba me la ieit ia nga.” (Ioannis 17:23) Ymdon shuh kaei kaei kaba jan tam bad syndah eh palat ban ia kata.

Ka khubor babha shaphang u Blei jong ngi ka long ba ka jingkhraw jong U bad ka bor ki long iar haduh katta ba ka kot lyngba shaliang sha shiliang ka pyrthei bneng salonsar bad shaduh sha ka jingim jong ngi. U kular ban thaw thymmai pat ia ngi, saiñdur, bad pynkylla dur ia ngi sha ka jinglong ba iasyriem bad ka dur jong U. Pyrkhat ka mut aiu kata. U Blei uba la thaw bad bat ia ki billion ki galaxies u dei ujuh u Blei uba ym tang “ha u ngi im, bad ngi khih, bad ngi long de” (Ki Kam 17:28) hynrei kumjuh ruh uta uba trei hapoh jong ngi, ban ai ha ngi ia ki dohnud bathymmai, ban pynkhuid ia ki pop jong ngi, bad pynlong ia ngi ki jingthaw bathymmai ha U Khrist. Ka long shisha ka jingpyrkhat kaba khraw bad kaba ai mynsiem ban ithuh ba u Blei jong ngi, u Blei uba kat kata ka bor, ieit bad sumar ia ngi.

`Kumno ngin nang ban ïoh jingkyrmen bad jingpyntngen na ka jingsngewthuh ïa ka jingdon U Blei ha ki jaka baroh? Lane hato kata ka pynsheptieng ïa phi namar U Blei U tip ïa ka jingdum barieh jong phi? Kumno ka gospel ka dei ban ai ïa phi ïa ka jingsuk ha kane ka bynta?`