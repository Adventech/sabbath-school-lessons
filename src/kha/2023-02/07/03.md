---
title:  Mane Ïa U Nongthaw
date:  08/05/2023
---

`Pule Jingpynpaw 14: 7. Ha kano ka rukom ka khubor jong u angel banyngkong ka kut? Ka jingkyntu khatduh kaba kumno ba kane ka khubor jong ka pork a jingbishar ka pynlong? (peit Isaiah 40:26, Ioannis 1:1-3, bad Rom 1: 20)`

Jingpynpaw 14:7 ka kut da ka jingkhot kaba shai ban mane ia u Nongthaw; kane ka jingkhot ka long kaba donkam mynta, haba kiba bun ki riewpaid saiañ bad  khristan ki la pdiang ia ka jinghikai evolution, ka jinghikai kaba ktah beit pyrshah ia ka phang ba hapdeng eh jong baroh ki jinghikai tynrai ka baibl bad khristan. Lada ka evolution ki long kiba shisha, ka jingngeit jong ngi kan long ka jingshukor. Dei ha kata ka rukom ba kane ka mat ka long kaba kongsan.

Ka jingkyntu  jong ka kitab Jingpynpaw, ka suhthied ha ka kitab banynkong jong ka Baibl, Jenesis. Ngin ym lah ban sngewthuh ia ka mat bakongsan ha kane ka thma halor ka jingmane lymda ngi sngewthuh ia ka jinglong bakongsan jong ka jingpynlong. “Ha kaba mynnyngkong U Blei u la thaw ia ka bneng bad ia ka khyndew.” (Jenesis 1:1). Kane ka dkhot ka dei ka nongrim jong ka jingthoh baroh kawei. “ Ha kaba nyngkong U Blei u la thaw”. Ka kyntien Hebru na ka bynta “thaw” ha kane ka dkhot ka dei bara, ka verb ba la pyndonkam beit tang ia U Blei hi kum u subject.

Ban sngewthuh khyndiat ia ka bor kaba khraw jong u Blei, to ngin ia peit ia iwei i jingpynlong jong U- ka sngi. Ka sngi ka pynmih ia ka bor ding ha ka shi second palat ban ia ka bording kaba u briew u lah ban pynmih na baroh ki umphniang, gas, dewïong, ka ding naduh ka basdang jong ka por.

Ka sngi ka don ia ka jingiar kaba haduh 865,000 miles bad lah ban pynrung haduh 1 million ka jingiar jong ka pyrthei. Hynrei ka sngi ka long tang kawei na ki 100 billion ki khlur ha ka galaxy, ka Milky Way. Uwei u khlur uba tip kyrteng kum u Pistol Star u ai ia ka bording kumba palat 10 million shah ban ia kata ba ka sngi jong ngi ka ai. Shi million ki khlur kat ka jingiar ka sngi jong ka lah ban bsut da kaba suk ha une u Pistol Star. Ha kano ka rukom ngin lah ban shemphang pura ia ka jingpynlong?

Ka jingpynlong ka pynpaw ia u Blei jong ka jingphylla bad ka bor bym lah thew. Ka bor jingthaw jong u ym tang ba ka wallam ia ka jingpynlong jong ki bneng bad ka pyrthei hynreikumjuh ka la trei hapdeng ki briew jong u Blei lyngba ki yrta. U long u Blei uba la sdang ia kane ka pyrthei, uba iai don ha kane ka pyrthei, bad Uta bym ju lyndet ia ki briew jong U ha kane ka pyrthei.

`Watla haduh katno kiba rit ngi long ban ïanujor bad ka jingpynlong U Blei, U Khrist U la ïap na ka bynta jong ngi. Kumno ba ka jingïar ka bym lah shuh ban mutdur jong ka jingpynlong ka ïarap ïaka jingshisha jong ka jingieit U Blei?`