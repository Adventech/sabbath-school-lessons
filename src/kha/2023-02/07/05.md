---
title:  Ka Gospel, Ka Jingbishar, Ka Jingpynlong
date:  10/05/2023
---

Peit ia ka khubor u angel banyngkong. Ka Gospel bymjukut. Ka por jong ka Jingbishar. Mane ia u Nongthaw. Peit thuh haduh katno ka jingiajan kine ki jingpyrkhat ki long. Haba ngi ieng hakhmat u Nongthaw ha ka jingbishar, ka dei tang ka gospel kaba ai ha ngi ia ka jingkyrmen. “Namar kata mynta ym don ka jingpynrem ia kita kiba ha U Khrist Jisu, kibym iaid katba kum ka doh, hynrei katba kum U Mynsiem.” (Rom 8:1). Ym don jingpynrem mynta-bad kaba khlem artatien ha ka jingbishar.

Ka khubor jong u Blei kum u Nongthaw ka long pdeng  ia ka jingshisha , khamtam haba ka jinghikai evolution, wat lada la riam kum ha ka dur “Khristan” ka pynlwet, pyntriem ban pynjot ia ka nongrim baskhem jong ka jingngeit Khristan.

Hynrei, pynban hapdeng jong ka jingpynjot jong ka jinghikai evolution, u Blei u la pynmih ia ka balang, u paidlang ha kaba ka kyrteng hi ka sakhi pyrshah ia ka jinghikai evolution- u paidlang uba dei ban pynbna ia ka nongrim ka jingshisha jong u Blei kum u Nongthaw bad Nongsiewspah jong ngi.

`Pule Ephesos 3: 9, Kolosai 1: 13-17, bad Rom 5: 17-19. Kaei ka jinghikai jong kine ki dkhot shaphang U Jisu kum U Nongthaw bad U Nongsiewspah?`

Peit ia ka jingpyniadei bajan eh ia u Jisu kum u Nongthaw bad Nongsiewspah. Ha ka khyllipmat ba la pyndam noh ia ka kam jong u kum u Nongthaw, kumba la leh da ka jinghikai evolution, ia ka kam jong u kum Nongsiewspah la buh jingkylli.  U Jisu u wan ban siewspah ia ngi na ka pop, jingiap, jingshitom, bad jingshah ban jubor jong ngi- haba ka pop, ka jingiap , ka jingjynjar, bad jingleh jubor, ki long hi kumba la hikai da ka evolution theory? U Blei u siewspah ia ngi na kita kiba u ju pynlong? Ka dei ka jingshukor kaba shyrkhei.

Bad kaba kham sniew shuh shuh ka long ba ka jinghikai evolution ka krenbeiñ ia ka jinghikai jong ka jingiap u Jisu ha ka diengphna. Balei? U Paul (peit Rom 5:17-19) u pyniadait lang ia ka jinglamphrang jong ka pop, da u Adam , sha ka jingiap u Jisu. Ka don ka jingpyniasnoh lang kaba beit, hapdeng u Adam bad U Jisu. Ha kano kano ka nuksa evolution, ym don u Adam bakhlem pop uba lah ban wanrah ia ka jingiap, namar ka jingiap- ki million ki snem jong ka jingiap- ki long, lehse , ka bor kaba donkam ban thaw ia u Adam.

Namarkata, naduh kaba sdang, ka evolution ka pynjot ia ka diengphna kaba long ka nongrim jong ka baibl. Mar pyrshah, ka balang Seventh-day Adventists, da kaba khot ia ka pyrthei ban mane ia u Nongthaw, ka ieng kum  ka sakhi baim pyrshah ia kane ka jinghikai bakla.