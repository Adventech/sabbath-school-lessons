---
title:  Ka Jingiathuhkhanna kaba Jia shisha
date:  12/05/2023
---

### La Kylla Da Ka Jingaiei U Blei

_Da: U Dale Wolcott_

Ha ki snem 1970 ar jur ki long kmie long kpa na Navajo, ki bym ju ia ithuh iwei ia iwei, ki la phah ia ki khun samla jong ki ban leit shong skul noh ha Holbrook SDA Indian School, kaba don kumba 100 ker na ki longing jong ki. Ha Holbrook u samla shynrang u la iakynduh ia i samla kynthei, baroh ar kine ki la ia kynduh ia u Jisu bad ia ki la pynbaptist. Ha ka por kaba biang la don ka jingiathoh shongkurim kaba nyngkong eh ban pynlong ha ka ingmane kaba dang shu dep shna thymmai ha ka shnong u shynrang ha Chinle, Arizona.

Haba u Dennis bad ka Gloria Fulton ki la ioh khun nyngkong ki la leit rah ia u sha ingmane. Te kumta une u khynnah Oliver u la heh la san da kaba tip ba ka balang Adventist ka dei ka balang jong u. Hynrei une u khynnah um ju iakynduh ia U Jisu. Kiei kiei ki la wan noh ha ka lynti jingim katba ka Gloria ka la trei kum ka nurse ha ka hospital. Kaba kham pynsniew shuh shuh ka long, u Dennis u la shah teh mraw ha ka kyiad, bad u Oliver u la sdang dih kyiad naduh ba u dang samla rit.

U Oliver u la dep pule na public High school, bad u la leit noh sha ka nongbah ban wad jingpule ba kham haneng ha ka information technology, hynrei u la shem ba ka kyiad ka la teh mraw ia ka jingim jong u. Ha ka arta kaba 38 snem, u Oliver ha ka jingdukha u la leit phai noh sha ing ha Chinle, ha kaba u tip ba ka kmie jong u ka dang duwai na ka bynta jong u. U la sdang ban leit jingiaseng ha ka ingmane ba u la heh la san, da ka jingkyrmen ba kaei re kaei kan ktah ban pynkylla ia u.

U Oliver u la shem ba ka balang ka don ia ka jinghikai ai jingiarap na ka bynta kito kiba la kyrni ha ki jingdih jingbam basniew ha ka ba la don haduh 80 ngut ki nong Navajo kiba kyrni ha ka ki jingmlien ba sniew ba ki ba ia kynduh lang 5 sien ha ka shitaiew man ka janmiet ban iaseng lang da ka thong “U Jisu bad nga” ka prokram kaba la seng kyrpang ia ki nongdih kyiad. Ka jingim jong u ka la sdang ban kylla.

Ha ka juh ka por u pastor ka balang u la ithuh ia u Oliver ha pdeng ki paitbah ha kawei ka sngi Sabbaton bad u la kyrpad ia u ban ia bam lang sngi lang ha ka sabbaton kaba bud. Kane ka jingiabam lang ka la pyndap ia u Oliver da ka jingkyrmen. “Ynda nga la wan phai pat sha ing, nga la sngewthuh ba nga dei u nongpop u ba sniew tam eh uban ym lah ban leit sha bneng da lei lei ruh em” u Oliver u la ong. “Nga la shu pyrkhat ba lehse lada ngan pynjem bad kylla kaba mut noh, ngan lah ban iarap ia kiwei pat ba kin leit sha bneng, hynrei ha kata ka sngi bam sngi lang, u pastor u la iathuh ia nga ba ia ki pop jong nga baroh u Jisu un map. U Jisu un pdiang ia nga kumba nga long. Nga la sngewlyngngoh eh. Kane ka la ai jingkyrmen kaba khraw eh ia nga”

U Oliver u la kylla bamut mynta la saw snem. Ha ingmane u Oliver u la iakynduh ia kawei ka kynthei, ka Traci, kaba don ia ka jin gphla ha kaba kumno u Jisu u la pyllait ia ka da kine ki jingkyrni kiba sniew. U pastor u la pynbaptist ia u Oliver tang khyndiat sngi shuwa ba un pyniathoh ia u bad ka Traci ha ka juh ka ingmane ha kaba u kpa bad ka kmie jong ki ki la iathoh shongkurim kumba 40 snem mynshuwa.