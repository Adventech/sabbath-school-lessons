---
title:  Jingpule Shuh Shuh
date:  12/05/2023
---

Ka jingmane ia u Blei ka dei ka pdeng jong ka Jingthoh baroh bad ka la ju iai long ka pdeng jong ka jingialeh na ka bynta ki briew bad na ka bynta ki briew jong u Blei. Habaroh ka Testament Barim ki nongiathuhlypa ki la dumok ia ki briew jong u Blei na ka bynta ka jingmane jong ki ia kiwei ki blei lane ka jingmane ia u Blei da kaba pyndonkam ia ka rukom jingmane ki nongmane bleithaw.Ka jingialeh hapdeng ka jingmane ia u Blei bad ka jingmane ia kiwei ki blei ka dei ka pdeng tam jong ka jingialeh ha ka pyrthei bneng saloñsar bad ka wan da ka jingialeh pyrshah halor ka jingbym suidñiew ia ki hukum u Blei.

“Ka jingmane ka kdew ia ka jinglong tynrai jong ka jinglong u khunbynriew, ha kata ka kynthup kaei ba u briew kum u jingthaw u don ban leh haba iakynduh ia u Nongthaw….Tang kito kiba im kiba lah ban mane ia U Trai; kiba iap kim lah ban iaroh bad mane ia U… Uta uba la thaw ia ngi U khot sngewbha ban aiti ia ka jingim jong ngi ha ka kam jong ka jingmane khnang ba yn lah ban pdiang pat na U ia ka jingkyrkhu, ba ngi lah ban pyndonkam na ka bynta ka jingmyntoi kiwei. Ka jingmane ka don ei ban leh halor ka jinglong bad ka jingthmu jong ka jingim jong ngi bad da ka jingdonkam  na ka bynta ban don ka pdeng shabar ka lade jong ngi ka pyllait ia ngi na ka jingkhwan ia ka lade. Ban ngin ym mane ia u Blei ka long ban duh ia ka daw bah jong ka jingpynlong ia ngi; ka long ban im ha ka jinglong jingman kaba kulmar bad khatduh ban shu iap noh, kaba ialam sha ka jingduh jingdam syndon namar ngi la pyniakhlad ia lade na u tynrai jong ka jingim.” - Ángel Manuel Rodríguez,“The Closing of the Cosmic Conflict: Role of the Three Angels’ Messages,” unpublished manuscript, p. 42

**Ki Jingkylli ban iakren**:

`Pynleit jingmut kham jylliew ia kane, balei ha kane ka pyrthei kaba la hap noh, tang ban tip ba ia ka la thaw da u Blei kam pat biang. Balei ba ngi donkam shuh shuh ia ka jingkular jong ka jingsiewspah?`

`Pyrkhat ia ki jingiashem ba phi la iohi khlem poi pyrkhat ia ka bor jong u Blei kaba trei ha ka jingim jong phi; kata ka long, ha ka rukom ba la pyni ha phi ia ka jingieit jong U Blei na ka bynta jong phi shimet. Bad puson ha ka jingshisha ba Une u dei u Blei uba la thaw ia ka pyrthei bneng shityllup! Bad Une u Blei u ieit ia phi haduh katta kat ban sumar shaphang ka jingim jong phi. Balei ba kane ka jingshisha kam dei tang ban pyntngen hynrei pynrit ia phi?`

`Lada ka evolution ka long kaba shisha,  pyrkhat kumno ngin mane ia u nongthaw uba pyndonkam ia ki billion ki snem jong ka jingiap, ka jinglehjubor, ka jingpynjot, ka jingshitom, bad ka jingpynduh bakhraw khnang ban thaw ia ngi, katba ha kajuh ka por u ai ia ngi ia ka jingiathuhkhana kaba pher  ha ka kitab Jenesis ha kaba kumno la thaw ia ngi. Bad hynrei, ngi hap ban mane ia u? Mane ia u na ka bynta kaei? Na ka bynta ba u shukor ia ngi na ka bynta ki hajar snem shaphang kumno ngi wan long hangne?`