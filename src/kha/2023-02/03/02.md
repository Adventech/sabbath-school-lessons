---
title:  Ka Jingaiei-Ka Kot Ba dap da ka jingkyrmen
date:  09/04/2023
---

Haba kiba bun ki briew ki pyrkhat shaphang ka kot kaba khatduh jong ka Baibl, ka Kitab Jingpynpaw, kim pyrkhat ei ei shuh shaphang ka jingaiei U Blei. Haba ki pyrkhat shaphang ka khubor bakhatduh, ïa ki jingmut jingpyrkhat jong ki la pynphai kynsan kynsan sha ka jingsheptieng ïa ki mrad khlaw, ïa ki dur baphylla, bad ïa ki dur kiba khyllah. Ka Kitab Jingpynpaw ka pyntieng pynsmiej ïa kiba bun ki briew kumba ka iai pynthikna, kaba long kabym sngewtynnad namar ka long kumta, pynban, ka pyndap da ka jingaiei bad ka ka jingkyrmen. Kata ka long, watla hapdeng ka jingsheptieng ïa ki mrad khlaw bad ïa ka jingmaham jong ka jingpynshitom bad ïa ki bor kiba eh kiba ap hakhmat, U Blei U dang ai ha ngi ia ki daw ba ngin lehkmen ha ka jingpynim jong U.

`Pule Jingpynpaw 1:1-3 bad Jingpynpaw 14:6. Kumno kine ki dkhot baroh ki ïathuh ïa ngi ym tang shaphang ka Kitab Jingpynpaw hynrei shaphang ka “Gospel babymjukut,” kumjuh?`

Ka Kitab Jingpynpaw ka dei nadong shadong shaphang U Jisu. Ka dei ka khubor jong U sha ki briew jong U bad khamtam kaba treikam ha ka balang jong U ha ki sngi kiba khatduh. Ka long ka khubor ba dap da ka jingaiei na ka bynta ka jingkyrmen jong ngi ha ki sngi bakhatduh. Lyngba kane ka Kitab, ïa U Khrist la batai kum Uta U Khun Langbrot ba la pynïap, bad ka jingkyrkhu la kular ha kito kiba pule, bad sngewthuh, bad kiba leh ruh ïa ka jingshisha ba la pynpaw.

Katkum ka Kitab Jingpynpaw 1:5,6, U Jisu U long Uta Uba la “ieit ïa ngi bad Uba la sait ïa ngi na ki pop jong ngi baroh da ka snam jong U hi, bad Uba la pynlong ïa ngi ki syiem bad ki lyngdoh ha U Blei bad U Kpa jong U” Ha U Khrist ia ngi la map. Ka jingaiei ka pyndam noh ïa ki mynnor jong ngi bad pynkup bor ïa ka mynta, bad ka ai jingkyrmen ïaka lawei jong ngi. Kata ka long, ha U Khrist ïa ngi la pyllait luid na ka bainong jong ka pop bad ka bor jong ka, bad shen ha kawei ka sngi ngin sa laitluid na ka pop kaba mynta. Kane ka long ka khubor jong ka Kitab bakhatduh jong ka Baibl, ka Kitab Jingpynpaw.

Bad ruh ka long ka khubor bakyrkieh, ka dur kaba nyngkong jong u angel uba her stet eh hapdeng jong ka bneng uba don ka khubor “ba bymjukut.”

Ka Gospel? Ka jingpynim da ka jingngeit ha U Khrist? Ka jingïap ba pynïasuk na ka bynta jong ngi? Ka jingkular jong ka jingim bymjukut, ym namar kaei kaba ngi lah ban leh hynrei namar kaei kaba U Khrist U la leh na ka bynta jong ngi? Baroh kane ka long ka jingsdang jong ki khubor ki lai angel? Kata kaba dei shisha!

Khlem da sngewphylla, te ba ki dei ki khubor ba dap da ka jingaiei jong ka jingkyrmen bad ka jingkular na ka bynta jong ngi kum ki briew kiba la jot bad kiba dap da ka jynjar trah.

Watla ka long kaba suk ban pynleit jingmut halor ki mradkhlaw bad ki jingmaham jong ki sngi bakhatduh, kumba la kdew ha ka Kitab Jingpynpaw, kumno ngin nang ban tarajur ïa kine baroh bad kaei kaba long,  ym lah ban len, ka khubor kaba kongsan tam jong ka Jingpynpaw: Ka jingïap bakheiñduh U Khrist na ka bynta jong ngi?