---
title:  Ka Gospel Ba Bymjukut
date:  08/04/2023
---

### Dkhot Baibyl ban Pynkhreh ia ka Lynnong
Jingpynpaw 14:6-12; 1 Kor. 15:1-4; Rom 3:24-26; 1 Pet. 1:18-20; Mt 28:19,20; Ki Kam 1:8.

> <p>Dkhot Spel-lyndet</p>
> “Bad nga la iohi ia uwei pat u angel uba her

hapdeng ka bneng, uba don ka gospel bymjukut ban ïathuhkhana ha	kita kiba shong halor kata ka khyndew, bad ha ka kynja bynriew–bad ka jaid bad ka thylliej, bad u paidlang baroh” Jingpynpaw 14:6.

Mynhyndai ha Israel, haba ki nongmane bleithaw sawdong jong ki, ki dei kiba mane ïa bunjaid ki blei “ki blei” jong u dieng bad u maw, ka jingithuh shai jong ki Israel ïa ka bor jong ka jingngeit la shem ha Deuteronomi 6:4 “To sngew, Ah Israel : U Trai uba U Blei jong ngi U long uwei U Trai.”

Lyngba ki spah snem, ka jingiai pyrta jong ki Israel (ka kyrteng jong ka jingduwai, la pynshongnongrim ha ka ktien Hebru kum “sngew”) ka pynkynmaw ïa ki Jiw shaphang ka jingiohi bakynja mynsiem kaba tehsong lang ïa ki kum ki briew jong U Blei bad kaba aibor ïa ki ban tehlakam bad pynsah ïa ka jinglong bakyrpang jong ki kum ki nongmane tang ïa uwei U Blei bashisha.

Na ka bynta ki Seventh-day Adventist, ka khubor jong ki lai angel ha kitab Jingpynpaw 14 lynnong, ka dei ka jingïai pyrta jong ngi. Ki dei kiba kdew ïa ka jingngeit jong ngi. Ka batai ngi long ki briew kiba kumno bad kaei ka jingthmu (mission) sha ka pyrthei. Kum ban shu kren lyngkot, ka khubor bakyrpang jong ngi la kdew ha Jingpynpaw 14:6-12, bad ka dei hangne ba ngi shem ka jingthrang ban pynbna ïa ka khubor babha sha ka pyrthei.

Ha kane ka taïew ngin sdang ïa ka jingpule ba bniah jong ngi na ka Kitab Jingpynpaw 14:6-12, hynrei ngin leh ïa kata lyngba ki khmat jong ka jingaiei katba ngi sngap bad shahshkor ïaka jingkren U Blei ha ki dohnud jong ngi.

_*Pynkhreh ia  ka lynnong na ka bynta ka Sabbaton, April 15._