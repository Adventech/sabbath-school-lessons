---
title:  Sha Ka Pyrthei Baroh Kawei
date:  12/04/2023
---

`Pule biang Jingpynpaw 14:6.  Kaei kaba ngi dang donkam ban ïai pyrta na ka bynta ka gospel babymjukut, bad balei ka jubab ka long kaba donkam bad ka mission jong ngi bad ka jingkhot kum ka balang?`

Katkum ka khubor bakyrkieh bad bakhatduh jong u angel uba nyngkong, ka “gospel bymjukut” dei ban pynbna sha ka pyrthei baroh kawei, ki jaid-ki kynja, ki thylliej, bad ki briew. Hangne ka kam kaba khraw, kaba heh ba ïar kaba donkam na ka bynta baroh.Ka donkam ia ki jingpyrshang babha tam eh  bad ka jingaitilut jong ngi baroh. Ka ialam ia ngi na ki jingpynleit jingmut ha la ki jong ki kam jong ngi, sha ka jingshitrhem ban shakri ia U Khrist.ka pynkhih ia ngi da kaei kaei kaba khamkhraw  ban ia ka lade bad ka ialam ia ngi shabar na ka lynti kaba khim jong ki jingmut jingpyrkhat jong ngi sha ka jingiohi kaba khraw.

`Pule Mathaios 28:19,20.Kumno kine ki dkhot ki ia dei sbiak bad ka khubor jong u angel uba nyngkong?`

Ha ka kot jong u ‘A Quest for More: Living for Something Bigger Than You,’ u Paul David Tripp u ïakren ïaka jingdonkam ha ka pyrkhat pyrdaiñ ne ka jingsngew jong uwei pa uwei u briew ban long shibynta kaei kaei kaba kham khraw ban ïa la ka jong ki hi: “Ïa u briew la thaw ban long shibynta uba kham khraw ban ïa la ka jong ka jingim jong ki hi. Ïa ka jingaiei U Khrist la ai  ban pyllait ïa ngi na ka jingtieng ia ka sawdong sawkun kaba rit eh ruh bad shah ba ngin im ka jingim babymjukut kaba pynhun bad shem sngewbha ha ka hima jong U Blei.”

Ym don da kawei pat kaban kham ai mynsiem, kham pyndap, bad kham ai ka bainong ban ïa kaban long shibynta na ka jingïaid lynti bakynja mynsiem, kaba la ai da U Blei ban pyndep ïa shibun ki thong kiba kham khraw, kham ïar, ban ïa kano kano ka jingtei da ka kti u briew.  Ka kam kaba la ai da U Blei la batai bniah ha Jingpynpaw 14 lynnong ha ka rukom kaba khraw tam ïa kaba U la aiti lut na ka bynta ka balang jong U. Ka dei ka jingkhot kaba naduh ka dohnud ba ngin ai la ki jingim jong ngi na ka bynta ka bneng kaba donburom ban pynpaw ïa ka jingieit U Blei ka bymlah shuh ban ïa nujor ha shuwa ka jingwan U Jisu.

`Kaei ka jingshem jong phi haba phi ïa shim bynta ha ka kam kaba kham khraw ban ïa kaba dei ka jong phi hi? Kumno kata ka jingïashem ka ïarap ïa phi ban sngewthuh ïa ki mat jingpule jong kane ka sngi? Bad ruh, kaei kaba kham khraw ban ïa kaba la pyndonkam da U Blei ka bneng jong ki bneng ban wanrah ka jingkylla kaba bymjukut?`