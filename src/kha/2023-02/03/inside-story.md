---
title:  Ka Jingiathuhkhanna kaba Jia shisha
date:  14/04/2023
---

### U Shñiuh Rong Pink bad U Blei

_Da: U Andrew McChesney_

Ki sngi shuwa ban sdang skul, ka kmie ka la phone sha ka Principal jong ka Seventh-day Adventist Elementary school ban ai jingïarap ha Ukraine.

“Ngam lah ban sngewthuh ei ei shaphang ka niam, bad ngam tip ei ei ruh em shaphang ki jait niam bapher bapher,” la ong ka kmie. “Nga la shu ïohi ïa ki dur ba wah shabar ka kynroh skul kaba thoh, “Ka Skul Khristan,’ bad nga sngew skhem shisha ba kane ka dei kata ka skul kaba nga la wad.”

Ïa ka principal la pynkhih mynsiem da kaba i la phone kylla sha nga bad wad jingtip ba kham bniah. Ka sngewthuh ba kata ka briew kaba la phone ka dei ka kmie jong kawei ka khynnah kynthei kaba kyrteng ka Natasha.

Ka kmie ka la ong ba katba ka dang pun ïaka Natasha ka la ju pyrkhat beit ba kumno ha kawei ka sngi kan ïoh phah skul ïa i khun ha ka skul balang. Kita ki jingpyrkhat ba ïai thrang ki sawa ha ka namar ba ka dei ka briew kabym ieit Blei. Haba ka Natasha ka la dei por ban leit sha skul, ka kmie ka la pynrung ïaka ha ka skul private kaba kular ban pynbit pynbiang bad kyntiew ha ka jingpynstad jingpyntbit ha ka jaka kaba laitluid bad kaba ym don jinghikai bha. Ka kmie jong ka Natasha ka la kyndit thret haba ka khun jong ka kaba dang shong class II ka ong ba ka kwah ban tah rong pink noh ïa u shñiuh. Ha kata ka por ka la khuslai ba ka jingduh noh jong ka ban ïoh jinghikai ba dei kan lah ban pynsniew dur noh ïa ka lawei jong ka khun jong ka. Te nangta ka la ïohi ïa ka dur ba la wah jong ka Adventist skul, la pynkynmaw ïa ki jingpyrkhat jong ka myn haba ka dang pun ïaka Natasha, bad ka jingpyrkhat, nga kwah ïa i khun jong nga ban leit ha kane ka skul.

Ha sngi banyngkong jong ka skul jong ka, ka Natasha ka la sdang ïaka class III lem bad laingut kiwei pat ki para khynnah, bad baroh kita ki wan na ki longïing Adventist. Ka sngewjynjar eh ha kaba nyngkong ban jan bad kiwei pat ki para khynnah, hynrei ym slem pat ka la ïoh noh ïaka tynrai. Ka jingpule Baibl bad ban shim bynta ha ki jingdwai step ki long ki jingïaid lynti kiba thymmai na ka bynta jong ka. Kaba sngewphylla eh ka long ba ka thrang ban ngam shuh shuh baroh kiei kiei shaphang U Blei.

Bun taïew ha kata ka snem jong ka jingleit skul, ka kmie jong ka la phone biang ïaka Principal bad ong ba ka kmen shibun eh ban ïohi ïa ki jingkylla kiba wan ha ka khun jong ka.

“Ka ieit ïa ki lynnong Baibl jong phi, bad ka la ieit ruh ïaka skul,” ka la ong. “”Ka ïathuh ha ngi baroh kiei kiei kiba jia ha skul bad ka pyndwai ruh ïa ngi shuwa ba ngin bam. Nga la kmen shikatdei eh ba nga wanlam ïa ka khun jong nga ha ka skul jong phi!”

Ym slem nangta, ka kmie ka la phone ïaka principal ban wad jingtip shaphang ka jingngeit Adventist. “Ka Natasha ka la kwah eh ban long Adventist, bad nga kwah ban tip  kiei ki jingkylla kiba donkam ba ngin leh ha ka jingim jong ngi,” ka la ong, “Nga ruh nga kwah ban long Adventist.”

_Ka jingïathuhkhana jong kane ka longïing kam shym la kut. “Ka jingïaid lynti jong ki bad U Blei ka long tang ka jingsdang,” la ong u Ivan Piapolov, u education Director jong ka Euro-Asia Division, ki kyntoit jaka kiba kynthup ïa ka ri Ukraine. Khublei shibun na ka bynta ka jingkynshew mission kaba kyrshan ïa ki skul Adventist sawdong ka pyrthei._