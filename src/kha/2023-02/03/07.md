---
title:  Ki Jingpule shuh shuh
date:  14/04/2023
---

Pynleit jingmut kham bniah ha ka jingpule jong ka sngi Basaw shaphang ka jingdonkam ban ïashim bynta ha ka kam kaba kham khraw ban ïa la ka jong hi bad ka jingbymbiang, ka jingim balyngkot eh, ka jingthok jingshukor, ka jingjot jingpra, bad ki jingduh jingkyrmen jong ka jingim (mano ubym pat ju ïaid lynti kum ïa kine?). Kane ka jingangnud ruh ka long kaba kit jingmut. Ha ka jinglong doh ngi long tang ka jingïalang ki dohksah kiba kit ïa ka jabieng. Katto katne kilo na ki jor tynrai kiba la pynlong da ka carbon kiba ïasyriem bad shiborti ka dohsyiar ba la sdieh hynrei ym kum ka hard drive  jong ka computer.

Kaei kaba kine ki lyngkhot doh ki lah ban leh ha kaba nujor bad kiwei kiei kiba jia sawdong jong ki? Ban imm tang na ka bynta ia lade, ban im ym khamm patlat bann ïa kata kaba dei shaphang ka lade, haba don shibun kiei kiei sawdong jong ngi bad kham pajih ruh, ka long kumba shahset slung hapoh kawei ka kamra barit kaba hapdenng ka nongbah kaba heh ha kaba phi lah ban ïohsngew ïa ki jingsawa shah lyndet ki kynroh. Bad kaei kaba kham khraw, kaba kham donburom, bad kaba donkam eh kaba ngi lah ban im ban ïa kaba pynbna ïa ka kular jong ka jingim babymjukut kaba ngi don ha U Jisu?

“Ki shakri U Blei, lem bad ki dur khmat jong ki ki pynshai bad tyngshaiñ da ka jingaiti lut, ban pynkloi ïa ka jingpynbna ka khubor jong ka bneng na kawei ka jaka sha kawei pat. Da ki hajar ki sur kren, sha baroh sawdong ka pyrthei ïa ka jingmaham la dep ai.  Ki kambah kin jia, kiba pang kin ïohkhiah, kin bud sa ki dak  ki shin bad ki jingphylla bakhraw. U Soitan ruh un trei, da ki jingshukor baphylla eh, wat ban pynhap ïa ka ding na bneng hakhmat ki briew. Jingpynpaw 13:13. Kumta kiba shong ha ka khyndew kin sa pynlong ïa ka rai.” – Ellen G White, Ka Jingïaleh Bakhraw, p.612.

**Ki Jingkylli ban ia Puson**

`“Shibun ki la thoh sha nga, ban wad jingtip lada ka khubor jong ka jingpynksan da ka jingngeit ka long ka khubor jong u angel uba lai, bad nga la jubab, ‘ka dei ka khubor bashisha jong u angel uba lai.’ – Ellen G White, Advent Review and Sabbath Herald, April 1, 1890. Kaei ka jingïadei jong kaba pynksan da ka jingngeit kaba don ha ka khubor jong ki lai angel?`

`Pyrkhat bniah ha kane ka bynta “ka gospel babymjukut.” Kaei ka bymjukut shaphang ka gospel?`

`Ka mut aiu ba ka balang Seventh-day Adventist ka don ha kiba bun ki ri jong ka pyrthei? Ka kren aiu shaphang U Blei, hooid shisha, ka la long ka jingkyrkhu ïa ki jingpyrshang jong ngi? Ha kajuh ka por, kumno ki tnad balang jong phi, wat ki Sabbath skul ba dang rit ruh ki trei ïa la ka bynta kaba khraw ha kaban “pyndep ïa ka kam”?`