---
title:  Pule Shuh Shuh
date:  09/06/2023
---

“Naduh kaba sdang ka jingialeh bakhraw ha bneng, ka la dei kajingthmu u Soitan ban bret ia ka hukum U Blei. Kadei namar ban pyndep ia kane ba u la rungsha ka jingialeh pyrshah ia U Nongthaw, bad wat haba la beh noh ia u na bneng, u la nang iai bteng ia ka juh ka thma ha khyndew. Ban shukor ia ki briew, bad kumta ban ialam ia ki sha kaba pynkhein ia ka hukum U Blei, ka dei ka jingthmu kaba u la iaineh ban iabeh. Lada ia kane yn pyndep da kaba kyntait ia ka hukum baroh, ne da kaba kyntait ia kawei na ki, ka jingmih ha kaba khadduh ka long kajuh. . . . Ha ka jingwad ban ibeiñ ia ki hukum ba kynja blei, u Soitan u la pynbakla ia ki jinghikai shong tynrai ka Baibl, bad kumta ka jingbakla ka la iasohlang ha ka jingngeit jong ki hajar kiba phla ba ki ngeit ha ki Jingthoh. Ka jingialeh bakhraw ba khadduh hapdeng ka jingshisha bad jingbakla ka dei ka jingialeh bakhadduh ha ka jingialeh kaba la neh slem eh ha ka jingiadei bad ka hukum U Blei. Ha kane ka thma ngi ia rung mynta—ka thma ha pdeng ki hukum ki briew bad ki hukum U Jehobah; hapdeng ka jingngeit jong ka Baibl bad ka jingngeit jong ka jingiathuhkhana bad jinghikai pateng.”—EllenG. White,The Great Controversy , sla. 582.

Lyngba baroh kawei ka Jingpynpaw, ka jingmane bad ka jingpynlong ki long ka jingiadei kabym lah pynkylla. Ka bynta ba donkam jong ka jingialeh hapdeng ka babha bad ba sniew bad ki daw kiba sawdong ka dak u mrad khlaw ki shad tawiar lada ka long kaba don dor ban mane ia U Blei.

Kumba ngi la iohi, ka jingpyrkhat ia U Khrist kum U Nongpynlong ka dei ka pdeng jong kajingmane ha ka Sabbaton. U Jisu u kdew skhem ia ka jingdonkam jong ka sngi ia kaba U khot ialade kum “U Trai” jong ka (Mathaios 12:8, Markos 2:28. Loukas 6:5 ). Ka sabbaton ka dei ka jingpynkynmaw ba bymjukut ia ka jingithuh ia ngi. Ka pynkynmaw ia ngi kiba kumno ngi long kum ki briew. Ka ai ia ka dor ha uwei pa uwei u briew. Ka iai pynkhlain ia ka jingpyrkhat ba ngi dei ki jingthaw bad ba U Nongthaw jong ngi u long uba dondor ia kajingkohnguh bad jingmane jong ngi. Kane ka long ka daw ba u bymman u isih ia ka sabaton shikatdei eh. Ka dei ka jingteh bakordor kaba pyniasoh ia ngi bad U Nongthaw, bad dei nakane ka daw ba kan don ia ka bynta ba donkam eh ha ka jingialeh bakhadduh ha kaba kut.

**Ki Jingkylli ban ia Puson**

`Kiei ki nongrim ba hakhmat eh sha lyndet ka jingkam u mrad khlaw ba mih na duriaw shaka bor jong u? Kumno ba kine ki juh ki jingpyrkhat ki lah ban ioh jaka ha ki dohnud jongngi khlem da don jingtip?`

`Kumno phi phai ktien sha kito kiba iania ba ka jingpyrkhat shaphang u Soitan ka dei kajingngeit bieij ba la rim ba kito kiba la nang la stad, lane ki riew stad kim dei ban da shim khia eh? Kiei ki jingpyni nia kiba phin pyndonkam kum ka jingphai ktien?`