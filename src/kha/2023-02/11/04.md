---
title:  U Kynjri Ba Bymman
date:  06/06/2023
---

Ka jingiathuhlypa ha ka jingiadei bad ka dak u mrad khlaw kadei shaphang ka jingpynbor iaka jingngeit, ka jingpynbor ia ki aiñ khaïi pateng, ka jingpynshitom, bad ha kaba kut ka hukum ban pyniap. Kaba sngewkyndit ka long, ka dei ruh ka khubor jong ka jingpynshlur. Wathapdeng ki por kiba eh, U Blei un pyneh ia ki briew jong u kiba “sumar ia ki hukum U Blei, bad ia ka jingngeit U Jisu” (Jingpynpaw 14:12 ). Bad hapdeng kita ki hukum, da shisha, ka dei ka hukum ba saw ruh—Ka sngi kaba hynñiew.

Ka jingiathuhlypa shaphang ka dak u mrad khlaw ha ka Jingpynpaw 13 ka iathuh ia ngishaphang kaba sniew tam, ka jingialeh ba jur tam, ha ka thma u Soitan pyrshah ia U Blei. Ka buit kaba nyngkong jong u ha kane ka jingialeh dei ka jingshukor. Jingpynpaw 13 ka iathuh iangi shaphang ka por ha ka lawei ha kaba u bymman un trei lyngba ka bor pyrthei kaba la iasoh lang jong ka jingngeit bad ka bor sorkar bad yn pyndonkam ia ka jingpynbor.

Ka jingpynshitom na ka bynta jingngeit, da shisha, kam long shuh kaba thymmai, ka la iaidon naduh ka por hi ba u Kaiñ u la pyniap ia u Abel na ka bynta kaba mane katkum kajingphah U Blei ia ki ban mane (peit Jenesis 4:1-8 ). U Jisu u la ong ba ka jingpynshitom beinkan long wat ia kito kiba ngeit ha ka spah snem ba nyngkong bad lyngba ki yrta: “shisha ka por ka jia, ba uno uno ruh uba pyniap noh ia phi, un mut ba u ainguh ha U Blei.” (Ioannis 16:2; peit ruh Mathaios 10:22, 1 Petros 4:12 ).

Ka jingiathuhlypa ia ka dak u mrad khlaw ka dei shaphang ka jingiadei ba khadduh ha kaneka jingiateh ba bymman. Kum ki jingpynshitom bein ha ki por mynshwa, la pynwandur ia kaban pynbor ia baroh ban ia mynjur ha kawei ka rukom jingngeit bad ka rukom mane.

`Pule Jingpynpaw 13:15-17. Kaei ba ki briew U Blei ha ki por ki ba kut kin iakynduh ha ka jingialeh ba khadduh?`

Ka jingiathuhlypa ka ong ba ka jingpynshitom bein kan sdang da ka jingtehlakam ia karukom khaii pateng: “uno uno ruh un ym lah ban thied lane ban die, hynrei tang uta uba don kata ka dak.” Haba kane ka la jia, ki piadbah babun baroh kin ia kohnguh. Uno uno uba kyntait ha kaba kut yn buh hukum jingshah pyniap.

U bymman u la pynkhreh ia kito kiba phla ba ki dei ki khristan da kaba ia mynjur ha ki jingimjong ki ban pdiang ia ka dak u mrad khlaw haba ka jingtynjuh ba khadduh ka wan ha ngi ka lawei. Ka jingieit U Blei ia uwei pa uwei na ngi kan iarap ia ngi bad iada ia ngi hapdeng ki por jingjynjar kiba sha khmat.

`Pule Galatia 6:7-9. Wat la ym shym la thoh ia kane ha ka nongrim jong ki sngi ba khadduh, balei ba kane ka nongrim hangne ka don jingiadei bha bad ki daw ha ka jingiadei ba ka dak u mrad khlaw bad kumno ngin lah ban ieng iaineh?`