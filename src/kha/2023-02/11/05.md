---
title:  Kito Kiba Bud Ïa U Khun Langbrot
date:  07/06/2023
---

`Pule Jingpynpaw 13:1, 2. Nangno u mrad khlaw u mih, bad mano ba ai ia u mrad khlaw ia ka bor jong u?`

Ka bor mrad khlaw ba nyngkong ka Jingpynpaw 13 u iohpdiang ia ka bor, ka khet bad kabor bakhraw na u iakjakor. Jingpynpaw 12:9 bad Jingpynpaw 20:2 ka kdew ia u iakjakor kum u Soitan. U Soitan u long u nongshun ba sian bad u trei lyngba ki bor ba kynja pyrthei. Jingpynpaw 12:3-5 ka ong ba une u “iakjakor”—u bymman—u la pyrshang ban pynjot ia “I khunlung” ynda la kha ia i. Ia “i khunlung” la “rong noh artet sha U Blei, bad sha ka khet jong u.” Kane ka kdew ia U Khrist. Da ka jingthmu ban pynjot ia u khunlung Jisu, u Soitan ua la trei lyngba u Herod bad ka bor synshar Rome. HA kaba kut ka jingim U Jisu, u lyngskor ka Rom, u Pilat, u la rai pynrem ia U Jisu ba un iap. U nongpyniap ka bor synshar Roman u la sahnar ia u ha ka diengphna ba shyrkhei. U shipai Rom u la sum ia u, bad ki shipai Rom ki la ap ia ka jingtep jong u. katkum ka Jingpaynpaw 13:2, u iakjakor, uba u Soitan, uba trei lyngba ka Rom ba mane bleithaw, un ai ia ka bor synshar jong u sha kane ka bor mrad khlaw kaba mih.

“Wat lada haba sdang u ieng pli ia u Soitan, u iakjakor, ha ka sien pyrkhat kaba ar, u ieng pliia ka hima Rom. . . . Ka bor kaba mih hadien ka hima Rom, kaba iohpdiang na u iakjakor ‘ia ka bor jong u, bad ia ka khet jong u, bad ia ka bor synshar bakhraw’ ka shai ba ka dei ka Rom hapoh ka jingialam ki pope.”—The SDA Bible Commentary , vol. 7, sla. 817. U nongthoh histori A.C. Flick u batai ba “na ki jingjot jong ka sain hima Rom, ka mih ka hima niam bakhraw ha ka rukom ba khraw eh jong ka Balang Roman.”—The Rise of the Medieval Church (1900), sla. 150, kumba la thoh ha kaThe SDA Commentary , vol. 7, sla. 817.

`Pule jingpynpaw 13:3 bad Jingpynpaw 14:4. Kaei ka jingiapher ba phinshem ha kine ki dkhot?`

Ha pyrshah ka “baroh kawei ka pyrthei” kiba leit bud ia u mrad khlaw, U Blei un don, ha jakakata, ia ki briew kiba “bud ia uta U Khunlangbrot.” Kumba ju long, kan long beit ha kawei ka liang ne ha kawei pat, na ka bynta U Jisu lane pyrshah ia U Jisu. Kan long kum myn ha kata bad kumba mynta, ym don jaka pdeng, ym don bynta pdeng. Ban ym aiti skhem sha U Jisu kadei, da kaba sngewthuh ne em, ban aiti sha kawei pat ka liang.

`“Te phin long ia kiba la shun da ki briew baroh na ka bynta ka kyrteng jong nga; hynrei utauba da iaineh ha ban da kut, uta kein uban lait im.” (Mathaios 10:22 ). Haduh katno phi long kiba la kloi ban iaineh haduh kaba kut?`