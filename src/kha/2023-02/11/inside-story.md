---
title:  Ka Jingiathuhkhanna kaba Jia shisha
date:  09/06/2023
---

### Ngam Lah Ban Leh Ia Kane

_Da: Andrew McChesney_

Sngewbang eh ka party.  La dep book ia ka miej ha ka Club ha Harare Zimbabwe.  La thied ia ki kyiad ba la khot sngewbha ia ki briew baroh.  Hynrei u Elder u khlem la wan.  “La jia aiu?”  u Hubert u la kylli haba u la iakynduh ia u hadien.

“Ngam lah ban leh ia kane”  “Nga dei u Rangbah Balang.”

U Hubert u la iohsngew ia ka jingbatai mynshuwa.  Ma u bad u Elder ki la ialong paralok katba ki ia hikai ha ka High School ha Harare.  U Hubert uba dang 19 snem ka arta u la mih noh shisnem na ka kam hikai khnang ba un leit pule noh ha ka skul bah.  U Elder u la dap 25 snem ka arta bad u long ruh u Rangbah balang ha ka balang Adventist.  U Hubert u la shim bynta ha kata ka party, hynrei u Elder u khlem la iashim bynta.  U ju ong barabor ba “Ngam lah ban leh ia kane, Nga dei u Rangbah Balang.”

U Hubert um papt la ju ia kynduh ia uno uno u Adventis mynshuwa.  U la pyrkhat, une u briew shisha u long uba iaineh ha ka balang jong u.  Hynrei u la kyntait ia ka jingiawer jong u Elder ba un leit jingiaseng lang bad u.

Ha u snem uba bud, u Hubert u la leit noh ha Midlands State University ha Gweru.  U la ju iai kynmaw ia u Elder bad u la leit jingiaseng Adventist ha ka sien kaba nyngkong eh ha ka jingim jong u.  ki briew ki long kiba sngewtynnad bad kiba long paralok bha, bad ka jingialap ka la ktah ia ka dohnud jong u.  Ha ka por lait shuti, u la leit sha kawei pat ka ingmane Adventist katba u leit jngoh ia I nia kha jong u.  la poi haduh ka por ba man la ka por ba u iohi ia ka ingmane Adventist, u la kwah ban leit rung hapoh.  U sngew ba u la don jingduna hangno re hangno ha ka jingim ba kynja mynsiem jong u.

Ha u snem baar jong ka jingpule jong u.  u Hubert u la ioh Scholarship ba un leit pule ha Russia.  U la lyngngoh la un ia kynduh Adventist ne em hangta.

Ha kawei ka sngi Sabbaton, katba u dang buaid ba u la iakynduh ia ka Mildred ha ka jingkhawai sngikha jong iwei na ki paralok ha ka por 8:00 baje janmiet ha Moscow.  “Balei ba phi wan slem eh?” u la kylli.

“Nga dang leit jingiaseng,” ka Mildred ka la iathuh.

“Hynrei ka dei ka sngi saitjain,” u Hubert u la ong biang.  “Ka jingiaseng ka dei ban long ha ka sngi Sunday”

“Oh, Nga dei ka Seventh Day Adventist,” ka la ong

U Hubert u khlem lah ban ngeit ia ki shkor jong u.  ka Mildred ka la iohi ia ka jingthrang jong u bad ka la iawer lang ia u ban ia leit jingiaseng ha ka sngi Sabbaton kaba bud.  Ka la ap ruh ia u ha Station ha ka step sngi sabbaton.  Hynrei u Hubert u la sngew lehrain ba ka la iohi ia u ba u la buaid bad u khlem wan shuh.  Haba ka la phone ban tip hangno u don, u la ong ia ka “Wat sngew ei ei, ngan wan la shem taiew.”  Ka Mildred ka la iai phone ia u baroh shitaiew ban iai pynkynmaw ia u shaphang ka kular ba u la ai.  Ha ka sngi Sabbaton kaba bud u la leit jingiaseng lang bad ka ha ka  Moscow International Seventh Day Adventist Church.

Shisnem hadien u Hubert u la aiti ia la ka dohnud sha U Jisu bad u la shim ia ka jingpynbaptist.  U la phone ia u Elder and u la ai khublei ia u na ka bynta ka jingiaineh jong u.  U Elder u la kmen eh.