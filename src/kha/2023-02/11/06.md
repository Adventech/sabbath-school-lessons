---
title:  'U Jisu: U Nongpynïasuk Jong Ngi, Uba Tang Ma U'
date:  08/06/2023
---

`Pule Jingpynpaw 13:4. 5. Kiei ki dak kiba ngi lah ban ithuh ia u mrad khlaw kiba ngi lah ban shem ha kine ki dkhot?`

U mrad khlaw ka Jingpynpaw ka dei ka bor niam kaba phaidien kaba mih na ka Rom bamane bleithaw bad kaba la san ban long ka rukom jingmane ha shityllup ka pyrthei. Katkum ka Jingpynpaw 13:5, ka dei ka bor ba kren beiñ Blei. Ha ka Testament bathymmai, ia ka jingkren beiñ Blei la pynia ryngkat ia ka bad kaba kam ialade ia ka burom bad ka hok kaba kum U Blei.

`Pule Loukas 5:18-26 bad Ioannis 10:33. Kiei ki artylli ki bynta jong ka jingkren beiñ Blei ba kine ki dkhot ki pyni?`

Ia U Jisu la mudui namar ka jingkren beiñ Blei da ki nongialam. Ha kaba iadei bad U Jisu, kijingmudui ki long ki bymdei namar u don ia baroh ka bor bad ka hok ka jong U Blei—kaba kynthup ia ka hok ban map ia ki pop jong ngi. Bad kata ka long namar ba U Jisu u long U Blei.Lane kumba u la phla ia ka: “U Jisu u iathuh ha u, Nga la long slem katta katta bad phi, bad mem pat la ithuh ia nga, ko Philip? jar uba la iohi ia nga, u la iohi ia uta U Kpa; kumno ba me ong ma me te, To pyni ia uta U Kpa ha ngi?” (Ioannis 14:9 ).

Ha kajuh ka por, 1 Timothy 2:5 ka hikai ia ngi ba don uwei u nongpyniasuk hapdeng U Bleibad u briew, uta u briew uba dei U Jisu Khrist. Ha pyrshah kata, ka balang Roman ka hikai ba dei u Lyngdoh uba dei u nongpyniasuk hapdeng U Blei bad u bynriew ba pop. Hynrei namar u Lyngdoh hi u long u nongpop, um lah ban long u nongpyniasuk jong ngi namar u hi ruh u donkam ia u nongpyniasuk. Ka jingkren beiñ Blei la batai ruh ba ka dei ka jingkam jong uno uno u briew ba u log U Blei lane ba u ieng ha ka jaka U Blei. Hangne ki don artylli ki jingthoh na ki thymmei ka bor balang Roman:

“U pope u don ia ka burom bakhraw bad la pyndonburom eh ba um dei tang u briew. . . . Ulong u Blei ha ka pyrthei.”—Lucius Ferraris, “Papa,” artikl ba 2 ha ka kotPrompta Bibliotheca (1763), vol. 6, sla. 25-29.

U pope Leo XIII u la kop: “Ngi [ki pope] bat ha kane ka pyrthei ia ka jaka U BleiBakhraw.”—The Great Encyclical Letters of Pope Leo XIII (New York:Benziger, 1903), sla. 193.

Kine ki jingkam ki la nang don jingiadei shuh shuh haba ngi la tip ba ka ktien ba ju buh ha shwa anti -, kum ha ka anti christ, kam ju long barobbor “pyrshah” hynrei ka lah ban mut ruh “ha ka jaka jong.” Kumta, anti christ ka mut ruh “ha ka jaka U Khrist.”