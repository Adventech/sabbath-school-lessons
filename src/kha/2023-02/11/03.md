---
title:  Ka Jingïaleh Ka Bneng Salonsar
date:  05/06/2023
---

`Pule Mathaios 27:45-50. Kaei ba kane ka hikai ia ngi shaphang kaei ba U Khrist shah ha ka diengphna? U Jisu u mut aiu haba u ong ha U Blei balei ba U Blei u iehnoh ia u, bad kumnokane ka jingjia ka iarap ia ngi ban sngewthuh kamut aiu bandon ia “ka jingngeit U Jisu”?`

Ba la sdien hajrong diengphna, ba la ker tawiar da ka jingdum, ba bah ia ka pop, ka jingjahburom, bad ka jingpynrem na ki pop jong ka pyrthei, bad ba la khang na ka jingsngew kajingieit U Kpa jong U, U Jisu u shaniah ha ka jingiadei ba u don bad U Kpa jong u lyngba kajingim jong U baroh kawei. Kata ka long lyngba ka jingim jong ka jingshaniah ba pura ha UKpa, wat ha ki por kiba kmen, U Jisu u la pynkhreh ia ka por ba sinew eh—wat ia kadiengphna. U Nongpynim u la shaniah, wat lada ki jinglong jingman kiba sawdong jong u kikhot ia u ban artatien. Wat haba la iohi kumba U Blei ua la iehnoh ia u, U Jisu um shym lakynran dien.

“Hapdeng ka jingdum ba shyrkhei, haba i kumba la iehnoh da U Blei, U Khrist dih lut ia ka bakhadduh eh jong ka khuri ka jingkthang u bynriew. Ha kito ki kynta ba sngewsih tam, U lashaniah ha ki dak ki shin jong ka jingpdiang U Kpa kaba la ai ha u haduh kane ka por. . . . Daka jingngeit, U Khrist u la long U Nongjop.”—Ellen G. White,Christ Triumphant , sla. 277.

Ka jingngeit U Jisu ka long ka jingngeit ba jylliew, kaba shaniah lut, kaba aiti lut, ba baroh kiksuid jong ka bneng salonsar bad baroh ki jingtynjuh ha ka pyrthei kim lah ban pynkhih ia ka.

Ka dei ka jingngeit ba shaniah haba kam iohi, ka ngeit wat haba kam sngewthuh, kaba iaisnoh wat haba tang khyndiat kata ka jingsnoh. Kane ka “jingngeit U Jisu” kadei ka jingai sngewbha kaba ngi iohpdiang da ka jinggeit bad kan rah ia ngi lyngba ki jingeh ba wan. Kadei “ka jingngeit U Jisu” kaba shong sah ha ki dohnud jong ngi kaba pynlah ia ngi ban maneia U Khrist kum U Khlieh bad ban iaineh skhem haba ia ka bor u mrad khlaw ka Jingpynpawla pyntrei kam.

Pynban, kam dei kaba wan mih nangno re. Ki briew ki jong U Blei ki iai nang ban im da kajingngeit man la ka sngi. Ha ki por kiba sngewtynnad, ha ki por ba sinew, haba U Blei u Sngew jan, haba U Blei u sngewjngai—kam pher. Ka por na ka bynta ka jingpynkhreh ka longmynta. Kano kano ka jingtynjuh mynta, lada iahshah da ka jingngeit, ka lah ban wanrah ia kisoh ba kordor ha ka jingim jong ngi.

`Pyrkhat shaphang ka por haba ka jingim ka sngew kumba ka la twa sawdong ia phi badkaei kaba dang sah dei satang ka jingngeit. Kumno phi lah ban iai bteng? Kaei ka jinghikai ba phi la nang? Kaei ka jingiakynduh jong phi kaba lah ban iarap ia kiwei lehse kiba iaidlyngba syriem ia kaba phi iaid?`