---
title:  'Ka Shap U Blei Bad Ka Dak U Mrad Khlaw: Bynta 1'
date:  03/06/2023
---

### Dkhot Baibyl ban Pynkhreh ia ka Lynnong
Jingpynpaw 14:12, Ephesos 2:8-10, Mathaios 27:45-50. Jingpynpaw 13:15-17, Jingpynpaw 14:4, Loukas 5:18-26 .

> <p>Dkhot Spel-lyndet</p>
> “Bad nga la iohi ia uwei pat u angel ba u wan kiew na sha bamih ka sngi, uda bat ia ka shap jong U Blei uba im; bad u la pyrta da ka ktien bajam ha kita ki saw angel, hakiba la ai bor ban pynsniew ia ka khyndew bad ia ka duriaw, u da ong, ‘To wat pynsniew ia ka khyndew, lymne ia ka duriaw, lymne ia ki dieng, ha ban da ngi la ioh shon ia ki shakri U Blei jong ngi halor ki shyllangmat jong ki.’ ” (Jingpynpaw 7:2, 3).

Katba ngi ia pule ia ki jingjia jong ki por kiba kut ha ka jingiadei bad ka dak u mrad khlaw,kawei ka mat ba donkam kaba wan ka dei ka jingiapher kaba kumno U Blei u trei bad kumnou nongshun ki mynsiem u trei.

Kumba ngi la pule, ka daw pdeng ha ka jingialeh bakhraw hadpeng U Khrist bad u Soitan kadei ka jingkohnguh syiem, ka bor bad ka jingmane. Ki jingiathuhlypa kiba batai ia ka bor jong u mard khlaw ha ka Jingpynpaw 13, ka reng barit ha ka Daniel 7, bad u “khun jong ka jingjot” ha ka 2 Thessaloni 2 baroh ki kren shaphang ka bor kaba knieh ia ka bor ka jong U Blei, ka hukum ia ka jingkohnguh ia ka, bad ka wanrah ia ka rukom jingmane ba bakla. Bad ka leh ia kane da kaba pyndonkam ia ka bor, ka jingpynbor, bad hateng hateng da kaba thong pisa ne ai sngewbha—kine baroh ia kaban pynbor sha ka jingmane.

Ha pyrshah ia kata, ka jingieit ka dei ka jingpynkhih bakhraw jong ka hima U Blei. Ban iakaba mane ia u mrad khlaw, ki briew ki jong U Blei ki shem ia ka jingkmen bakhraw ha kaba mane ia U. ki long kiba la aiti ialade sha u namar ki tip ba haduh katno u la aiti ialade sha ki.

Ka don tang kawei kaba kam kaba lah ban iada ia ngi na kaba pdiang ia ka dak jong u mradkhlaw ha ki por kiba kut—ka jingieit ia U Jisu kaba jylliew kaba ym don ba lah ban pyndkut ia ka jingsnoh rdin jong ngi ha U.

Ha kane ka lynnong, ngin ia peit shuh shuh ia kine ki mat.

_*Pynkhreh ia ka lynnong na ka bynta ka Sabbaton, June 10._