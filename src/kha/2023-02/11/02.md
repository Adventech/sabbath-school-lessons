---
title:  Ka Jingïaineh Baskhem
date:  04/06/2023
---

Kumba ngi la iohi ha ka Jingpynpaw 14:7, U Blei u khot ia ki briew baroh ban mane ia UNongthaw. Kane ka dei ka khubor u angel ba nyngkong. Ha ka jingpynpaw 14:8, U Blei u maham ia ki briew shaphang ka “Babilon,” ka jingngeit niam ba bakla kiba ki thied jong ka dei na ka Babilon mynbarim. Kane ka dei ka khubor u angel ba ar.

Ha ka Jingpynpaw 14:9, 10, u angel uba lai u maham pyrshah ia ka jingmane ia u mradkhlaw. U angel u pyrta ha ka sur bajam, “Lada uno uno ruh u mane dem ia uta u mrad khlaw bad ia ka dur jong u, bad u pdiang ia kata ka dak halor ka shyllangmat jong u, lane halor ka kti jong u, uta ruh un dih na ka waiñ ka jingbitar lep U Blei.”

`Pule Jingpynpaw 14:12. Kiei ki artylli ki jinglong kiba ngi lap ha kane ka bynta shaphang kibriew U Blei ha ki sngi bakhadduh? Balei ba baroh ar ki long kiba donkam?`

Ka ktien Grik ia ka “jingiashah” ka dei hupomone , ia kaba la pynkylla ktien kham bha,“jingiaineh baskhem.” U Blei un don ki briew ha ki por ba khadduh kiba iaineh ha u wathakhmat ki jingpyrshah bad jingpynshitom bajur. Lyngba ka jingaiei jong u, ki ieng da kajingiaineh baskhem, kiba im da U Blei kum ka pdeng ka jingim, kiba dap da ka jingaiei, kajingim kaba kohnguh.

Kaba mane ia U Nongthaw (Jingpynpaw 14:7) ka ieng mar pyrshah ia ka jingmane ia u mradkhlaw (Jingpynpaw 14:9) bad ki shem ia ka jingbatai shaphang jong ki kum ki briew kibasumar ia ki hukum U Blei bad kiba don ia ka jingngeit U Jisu (Jingpynpaw 14:12). Kane kajingialeh bakhadduh ha ka jingaiti sha U Khrist lane ka jingaiti sha ka bor u mrad khlaw katyllun ha ka jingmane, bad hapdeng jong kane ka jingialeh bakhraw hapdeng ka babha badbasniew kan dei ka Sabbaton.

`Pule Rom 8:1-4, Ephesos 2:8-10, bad Kolossai 1:29. Kaei ba kine ki dkhot ki hikai ia ngishaphang ka jingmih jong kaba im da ka jingngeit?`

Kaba im da ka jingngeit, ngi iohpdiang ia ka jingaiei jong U, bad ia ka jingim jong ngi lapynkylla. Ki nongbud ba la aiti lut u Nongpynim, ym tang ba kin don ia ka jingngeit “ha” U Jisu, hynrei kin don ruh ia ka jingngeit “jong” U Jisu. Ka jingngeit U Jisu ha ki por ba khadduh jongu ha pyrthei kan long ka jong ki, bad kin iai iaineh, wat haduh ka jingiap, kumba U Jisu u la leh.

`Haduh katno ngi long kiba iaineh ha kiei kiei kiba rit? Kaei ba kata kan iathuh ia phishaphang kumno phin long haba ka jingtynjuh ba shisha kan wan? (Peit Loukas 16`