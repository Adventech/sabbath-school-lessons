---
title:  Ka Jingiathuhkhanna kaba Jia shisha
date:  07/04/2023
---

### Ïa Ki 700 Ngut Ki Nongïaleh Pyrshah la Pynbaptis

_Da: U Andrew McChesney_

Ïa ki nong Philipines la ker kut da ki nongïaleh pyrshah ka dew lynnong Mindoro la kumba 52 snem kynthih.Ïaka khyndew ka shyiap bad ka pisa tyngka la dei ban ai ha kito ki nongïaleh pyrshah na ka bynta ka jingsuk, hynrei kam i trei kam ei ei. Ka jingïai tyllun jong ka jingïaleh hapdeng ki kai khlaw bad ki liang pyrshah ka la shu pynïap ei ïa kumba 40,000 ngut ki briew.

Ha u snem 2017, ka Adventist World Radio (AWR) ka la sdang ban pyllait ïa ki jingïalap ha Mindoro kum shibynta ka jingtreikam jong ka TMI evangelism jong ka balang Seventh-day Adventist shityllup ka pyrthei. Ka TMI ka ïeng ïaka Total Member Involvement, ka prokram kaba pynshlur ïa baroh ki dkhot balang ban wanlam ïa ki mynsiem sha U Jisu. Ka AWR ka shim ha ki local radio station, bad ki dkhot balang ki ïoh ban ïa shim bynta lang da kaba ai jingpule Baibl bad khot sngewbha ïa ki paramarjan sha ki jingïaseng ïalap. Kumba 1,400 ngut ki briew la shah pynbaptis hadien ka jingïaseng, bad ka jingïalap ka la ïaibteng.

Ha u snem 2019, ki kaikhlaw ki la shong lang hajrong ki lum kiba jyrngam kiba itynnad bha jong ka Mindoro bad ki la sdang ban sngap ïaka AWR. Katba u COVID-19 u la sar ïaka pyrthei baroh kawei ha u snem 2020, shibun na ki ki la rai ban aiti noh sha U Jisu.

U nongïalam jong ki kaikhlaw u Ka Martin um lah ban sngewthuh kaei kaba jia, bad ma u ruh u la sdang ban sngap ïaka AWR.

“U la shongrieh hapoh khlaw, da kaba peit bad pyrshang ban sngewthuh balei ki nongïaleh jong u ki la ïehnoh noh ïa u,” la ong u Duane McKey, u president ka AWR. “Te kumta u la sdang ban sngap ïaka Radio.”

U Martin u long uba kit khlieh ï aka jingïap jong kiba bun ki briew, kiba kynthup ïa ki 700  ngut ki kaikhlaw khynthup ïa u Martin bad ka lok jong u, ki la wan pyndem wait bad ki la shah pynbaptis ha ka jingïalap kaba la pynlong da ka AWR. Ha baroh, 60,000 hajar ngut ki briew la pynbaptis ha ka por jong ka

“Kaei ba u kuli um lah ban leh, U Blei U la lah,” u McKey u la ong. Ka AWR ka treikam bad ka sorkar bad kiwei ki seng treikam jong ka sorkar, kum ka ASI Farm Stew, ban ïarap ïa ki kaikhlaw ban sdang trei da ka kam rep kam riang.

_“Ngim lah ban pynsangeh ïa ka jingïalap jong ka AWR,” la ong u McKey, uba trei ruh kum u nongïarap ïa u President ka General Conference bad uba dei peit ruh ïaka Total Member Involvement. Ki dkhot balang mynta ki pyntreikam ïaka jingpyllait ïa ki jingïalap, bad ngi ïasam ruh ïa ki jingkren. Ki dkhot blang ki pynurlong ïa kane. Kane ka long ka nuksa kaba bha tam jong ka Total Member Involvement.”_