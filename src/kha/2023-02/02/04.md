---
title:  Ka Jingbishar Ha Bneng
date:  04/04/2023
---

`Pule Jingpynpaw 14: 14 bad Ki Kam 1: 9-11. Kiei ki jingïasyrïem ba phi shem?`

U Ioannis u thoh ba “Bad nga la iohi, te ha khmih, u lyoh balieh; bad halor uta u lyoh u da shong uba kum U Khun u briew” (Jingpynpaw 14:14). Mynba u Jisu u kiew sha bneng, u Lukas u buh jingkynmaw ha Ki Kam 1:9 ba ki synran ki ia khmied sha bneng, katba ki “ ki dang ia khmih, la shim noh ia u (Jisu)shajrong: bad u lyoh u la pdiang noh ia U ba kim iohi shuh ia U”. U Jisu u la kiew ha ki lyoh jong ki angel bad un wan pat lem ba ki lyoh jong ki angel. Ki angel ki la pynbna sha kita ki synran kiba la sngewphylla ha Ki Kam 1:11, “Une U Jisu ia uba la shim noh shajrong, na phi sha bneng, un wan ha kajuh ka rukom kumba phi la iohi ia u ba u leit sha bneng”. Ka don ka jingshisha bakynja blei kaba la pyniasnoh ha kane ka dkhot ka bym da paw bha. Une “ujuh u Jisu,” u “ Khun u Briew”- uta uba la iaid ha ki surok ba pum pum jong ka Nasaret, u ba la shakri ha ki surok khim ka Jerusalem, uba la pynkhiah ia kiba pang ha ki shnong nongkyndong jong ka Israel, bad uba la ialap ha ki ranab lum bajyrngam jong ka Kalilaia- un sa wan pat.

La kren ruh shaphang U Khun u Briew ha ka jingshai jong ka jingbishar ha ka kitab Daniel 7.

`Pule Daniel 7: 9, 10, 13, 14. Balei u Daniel u khot ïa U Jisu  “U Khun u briew ha kiei kiei kiba shongkhia kum ka jingbishar? Kumba ngi la dep peit hashwa ïa kane ka kyrteng, kaei ka jingpyntngen haba phi tip ba “U Khun u briew” U long Uba kongsan ha ka jingbishar?`

Ha ka ka kitab Daniel 7:9-10, Daniel u la khmih ia ka khet jong ka ïïng jingbishar ha bneng lem bad ki hajar phew hajar ki angel, ki jingthaw baim ha bneng kiba ker sawdong ia ka khet.  Ka jingbishar ka la sdang, bad ia ki kitab la plied- ia ki jingbuh jingkynmaw ka bneng ia ka jingim jong ngi la plie hakhmat ka pyrthei bneng salonsar. Ha u Daniel 7:13,14, u Khun u Briew u la wanpaw hakhmat u Mynhyndai kulong, u Kpa, bad u pdiang ia ka hima kaba bymjukut jong U. Ka jingbishar ka pynpaw hashwa ka pyrthei bneng salonsar ba u Kpa, Khun, bad u Mynsiem Bakhuid ki la leh katba lah ban pynim ia u khunbynriew baroh. Kane ka jingbishar ka pynksan ym tang ia ki riewkhuid hynrei kumjuh ia ka jinglong u Blei ha pyrshah ia ki jingmudui thok jong u Soitan (peit Job 1; Job 2; Ki Salm 51:1-4)

`Pyrkhat ia ka jingshisha ba ia baroh ka jingim jong phi kan wan hap hapoh ka jingtiañ bishar u Blei. Kaei, ka jingkyrmen jong phi ha kata ka por ynda kane kan jia? (Peit Rom 8:1)`