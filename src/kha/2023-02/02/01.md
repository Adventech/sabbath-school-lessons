---
title:  Ka Shikhyllipmat Jong Kaba Kut
date:  01/04/2023
---

### Dkhot Baibyl ban Pynkhreh ia ka Lynnong
Mathaios 24:14, Jingpynpaw 14:14–20, Mathaios 16:27, Ki Kam 1:9–11, Markos 4:26–29, Jingpynpaw 16:1

> <p>Dkhot Spel-lyndet</p>
> “Bad nga la khmih, te ha khmih, u lyoh balieh; bad halor uta u lyoh u da shong uba kum U Khun u briew, uba don halor ka khlieh jong u ka pansngiat ksiar, bad ha ka kti jong u ka rashi banep. Bad uwei pat u angel u la wan mih noh na ka templ, u da pyrta da ka ktien bajam ha Uta uba shong halor uta u lyoh, ‘To phah noh ia kata ka rashi jong me, bad to ot; naba kata ka aiom ban ot ka la wan, naba kata ka jingot ka khyndew ka la ih bha” (Jingpynpaw 14:14-15, NKJV).

U Blei u la kren barabor ha la u jong u paidlang, da kaba ai ia ki ia ka jingshisha ba dei biang ba ki donkam ban iohsngew ha kata ka por. Naduh ka jingmaham shaphang ka jingshlei um (Jen.6:7) shaduh ka jingwan jong u Jisu (Dan. 9:24-27) ban pynkhreh ia ka jingbishar tohkit bniah (Dan. 7:9,10; Dan. 8:14) shaduh ki jingjia shwa ka jingwan arsien u Khrist (Jingpynpaw 12-14), U Blei u la kren ha ngi. Ha kine ki sngi bakhatduh jong ka histori jong u khunbynriew, U la phah ka khubor kaba kyrpang sha ka pyrthei bad u paidlang jong U, ba la thmu khnang ban iarap ha ka kynta kaba donkam eh. U la ai ia kane ka khubor ha ka dur jong ki lai angel kiba her ha suiñbneng ryngkat ka khubor ba kyrkieh bad kaba kut sha ka pyrthei baroh kawei.

Ka khubor ki lai angel ki long ka khubor bakhatduh jong ka jingisynei u Jisu, ka jingkhot ban ialam ia ngi na jingshaniah ha ka hok jong ngi sha ka jingshaniah ha ka hok jong u Jisu ban pynksan ia ngi; bad, ha kaba kut jong ka por, ban pyndonburom ia ngi.

Kumba ju long, watla, ngi dei ban jied ia u Khrist, ban aiti sha U bad ban kohnguh ia U, bad ki rai ba ngi pynlong mynta kin, da shisha, ktah ia ki rai ba ngi pynlong ha ka nemsniew ka khatduh kaba don hakhmat jong ngi.

_*Pule ia ka lynnong mynta ka taiew na ka bynta ka Sabbaton, April 8._