---
title:  U Khun U Briew Un Wan Pat
date:  03/04/2023
---

Jingpynpaw 14 ka kynthup ia ki dkhot baibl ha kaba iadei ba  khubor khatduh  jong u Trai sha ki briew jong U bad sha ka pyrthei.  Kaba pdengduh na ki baroh ka dei ka jingwan u Jisu, ka jingpyndep ia ka jingkular jong U ba “phin iohi ia U Khun u briew ba u da shong sha ka kti kamon jong ka Bor, bad bad ba u da wan ha ki lyoh bneng” (Markos 14:62).

Pule Jingpynpaw 14: 14. Kaei ba la batai ïa U Jisu ha ka jingwan

pat jong U sha ka pyrthei? Balei ba u Ioannis u pyndonkam ïa kane ka kyrteng na ka bynta U Jisu?

U Jisu u pyndonkam ia kane ka kyrteng “Khun u Briew” ban kdew sha lade  kumba 82 sien ha ki gospel. Ka dei kawei na ka kyrteng ba u ieit eh. U pyndonkam ia ka kumba ka jingpynpaw ia ka jingsngew ieit jong U ba U long shibynta bad ngi. U dei u Nongpynim uba sngewthuh ia ngi, uba la iakynduh ia ki jingpynshoi jong ngi, bad uba la iaid lyngba ki jingtynjuh jong ngi U dei “U Khun u Briew” uban sa wan pat ban ialam ia ngi sha ïïng.  U Jisu uban sa wan na ka bynta jong ngi u dei ujuh u Jisu uba la im hapdeng jong ngi. U long uba bitdor ban siewspah ia ngi namar u la kylla long Uwei na ngi, bad hynrei, kum uwei na ngi, U la iashem ia ki jingbitar shlar jong ki jingpynshoi u Soitan bad, hooid, u la long u nongjop.

**Aiu ngi nang na ki dkhot baibl harum ha ka gospel Mathaios shaphang, u Khun u Briew?**

`Mathaios 16:27`

`Mathaios 24:27,30`

`Mathaios 25:31,32`

Peit thuh ia ki mat bakongsan ha kine ki dkhot baibl: (1) Jisu, u Khun U Briew, un sa wan ha ka burom lem bad ki angel. (2). Un sa pyniakhlad ia ki langbrot na ki blang (ka dei ka jingbishar). (3) Kaba kut jong ki jaitbynriew bad khunbynriew baroh yn sa rai sha ki bymjukut.

`Pyrkhat shaphang ka kyntien “ Khun u Briew” bad aiu ka kren shaphang ka jinglong briew u Khrist. Watla u long u Blei, U la kylla long uwei na ngi, kum ma ngi, hynrei, Um shym la leh pop. Kaei ka jingkyrmen baphylla ba kane ka tyrwa sha phi ha kaba iadei bad (1) ka jingithuh ia ka jingieit u Blei na ka bynta jong phi bad (2) ka jingithuh ba U lah ban sngewthuh lem ia ki jingialeh jong phi bad ai ka jingjop ia phi halor jong ki?`