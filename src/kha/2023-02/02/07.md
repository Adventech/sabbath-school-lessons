---
title:  Jingpule shuh shuh
date:  07/04/2023
---

“ Ka dei ka aiñ jong jinglong ka jingmut jingpyrkhat bad jinglong bakynja mynsiem ba da kaba khmih ia ngi la pynkylla. Ka jabïeng ka pyniadei ia lade suki pa suki bad kaei re kaei ba ka shah ban shong. Ka pynsyrïem bad kata kaba kaba ka ieid bad burom. U briew un ym kiew palat ia ka kyrdan jong ka jingkhuid ne jingbha ne jingshisha jong kata ka jong u hi. Lada ka lade ka dei ka dei kaei ba u ieit tam, un ym lah ban kot sha kiei kiei ba kham halor.  Pynban, u iai ngam sha kaba kham poh shuh shuh. Ka jingaiei jong U Blei marwei ka don ka bor ban kyntiew ia u briew. Haba iehnoh ha ka lade, khlem lait ka lynti jong u kan nang hiar shapoh.”- —Ellen G. White, The Great Controversy, p. 555.

Khlem da poi pyrkhat, khlem da sngewthuh, khlem da ithuh ha ka banyngkong, ia ki jinglong bad jingmlieñ jong ngi la pynkylla katkum ki symbai ba ngi la bet ha ki jingmut jingpyrkhat jong ngi. Bet ia ki symbai babha, bad phin sei ki soh babha. Bet ia ki symbai bymman jong kane ka pyrthei, bad phin sei ki soh jong kane ka pyrthei ha ka jinglong jong phi. Lada ngi bet ia ka jingbym suidñiew jong ngi ia u Blei bad ki jinglong bakynja mynsiem bad ha ki jingieit banynkong jong ngi, ngi ot ia ki soh jong ka jingbymsuidñiew-jingbymdon jingsngew, ka jingsngew biang lut ha ka jingim bakynja mynsiem, bad jingsngewkulmar ha ka jingim bakynja mynsiem jong ngi. Dei kane ka daw ba kito kiba pyrkhat, Hooid, nga tip ha kawei ka sngi ka jingpynshitom beiñ bakhatduh kan wan, ka “dak u mrad khlaw” bad kiwei kiwei de kin wan, bad ynda ka jia, ngan sa pynbeit nadong shadong , ki ia jied ia ka lynti kaba ma. U Blei u khot ia ngi mynta, ha kane ka khyllipmat, ban aiti ia ka jingim jong ngi sha U. Katta dang slem ba uwei un jubab ia u Mynsiem Bakhuid, katta ka dang kham eh shuh shuh ia ia ka mynsiem jong u ban shahshkor ka jingbthah u Blei bad ka kloi ban shoh pynshoi, bad ban ngeit, ia ki jingnshukor jong u bymman.

**Ka Jingkylli Ban Ia Kren**:

`Kaei ka jingiadei hapdeng kito kiba la pynim da ka jingaiei bad ka jingsan ha ka jingaiei, ha ka nongrim jong ka kitab Jingpynpaw 14:14-20 bad ki jinghikai na ka jingot?`

`Iakren ia ki mat ba donkam na ka bynta ka jingsan jong ki jingthung bad ianujor ia ki bad kito kiba donkam na ka bynta ka jingsan bakynja mynsiem. Kiei ki jingiasyrïem? Kata ka long, kaei ba ngi lah ban ioh jinghikai na ka rukom san ki jingthung ban pyndonkam ha ka jingim jong ngi?`

`Hato don ka jingiapher hapdeng ka jingai jong u Blei ia ka bor ban jied bad ka mon? Balei ka jingsngewthuh shaphang kane ka jingiapher ka long kaba donkam na ka bynta ka jingsan Khristan?`

`Balei ka kyrteng “Khun u Briew” ka long ka jingai mynsïem ha ka por jong jingbishar katba ngi apkhmih ia ka jingwan u Khrist? Balei ka ai jingpyntngen ban tip ba u briew, u khunbynriew, u don hangta ban mihkhmmat ia ngi ha ka jingbishar?`