---
title:  Man La U Symbai U Pynmih Ïa Ka Jingot
date:  06/04/2023
---

Ha ka kitab Jingpynpaw 14 don ar jait ki jingot. Ka jingot ia u symbai kew ba la ïh kum ka ksiar kaba ieng pharshi ia ka hok, bad ka jingot jong u soh-jharen (grapes) basaw kum ka snam ba ieng pharshi ia ki bymhok lane kiba la jah. Baroh ar tylli ki jingot ki la ïh bha. Uwei pa uwei u symbai ba la bet u la san bha.

`Pule Jingpynpaw 14: 17-20. Kaei ka jingmut jong ka kyntien “ka jingtylliat umsoh kaba khraw jong ka jingbitar U Blei”? Peit ruh Jingpynpaw 14: 10, Jingpynpaw 15: 1, bad Jingpynpaw 6: 1.`

“Bad uwei pat u angel u la wan mih noh na ka duwan, uba don ka bor halor ka ding;” (Jingpynpaw 14:18) Hangne u angel u hukum ia ka ding jong ka jingbishar bakhatduh u Blei. Ka jingot ka la ïh bha. Ka pop ka la kot sha u pud jong ka. Ka jingialeh pyrshah ka la tam ia u lain ka jingsynei u Blei. Kumba ka jingbymman bad jingsniew ki la long, kan sa nang kylla sniew shuh shuh ha shwa ba kan kut noh. U Blei uba ieit u lah leh lut katba U lah na ka bynta jong ngi, kaba kynthup ia ka  jingkñia ia lade ha ka diengphna kum ka jingkñia na ka bynta ki pop jong ngi. “Namar ia Uta ubym shym la tip ia ka pop, u la pynlong ka pop na ka bynta jong ngi, khnang ba yn pynlong ia ngi ka hok U Blei ha u.” (2 Korinth 5:21 ; peit ruh Galatia 3:13)

Sa kaei pat ba u Blei U lah ban leh palat ia kata ka diengphna? Ym don eiei shuh ba ka jingaiei kan lah ban leh ban siewspah ia kito kiba iai kyntait ia u Mynsiem Bakhuid.

Hangne ngi iohi ia ka jingiathuhlypa bakyrkieh jong ka Jingpynpaw 14. Uwei pa uwei u symbai u la leit sha ka jingot. U symbai kew u la ïh bha, bad ki soh-jharen ki la ïh bha. Ki briew jong u Blei ki pynpaw ia ka jinglong ba aiei, ba sbun, ba isynei, bad baieid hashwa ka pyrthei bneng salonsar. Ki khun jong u bymman ki pynpaw ia ka jingkhwan lalot, ka jingkwah brai, ka jingbishni, bad ka jingshun. Ia ka jinglong jong u Jisu la pynpaw ha kawei ka kynhun bad ia ka jinglong jong u Soitan ha kawei pat.

Ka pyrthei bneng salonsar kan iohi ha ki briew jong u Blei ia ka jingpynpaw jong ka hok ba, lehse, ym don kano kano ka pateng hashwa ba la ioh ban sakhi. Mar pyrshah ia ka hok jong u Jisu kaba la pynpaw ha u paidlang jong U, ka pyrthei salonsar kan iohi ia ka jingmih ba pura jong ki nongialeh pyrshah ia u Blei. Ka jinglong ba runar, ka jingbymman, ka pop bad ka jingbymñiew hukum yn sa pynpaw pura hashwa ki briew bad ki angel.  Ka jingiapher hapdeng kaba bha bad kaba sniew, ka ba dei bad ka jingbakla, ka jingkohnguh bad ka jingbym kohnguh, kan sa paw shai kdar sha ka pyrthei salonsar, ha baroh ki briew bad ki angel.

`Haduh katno phi lah ban pynïapher hadpeng kaba bha bad kaba sniew? Balei ka long kaba donkam ba ngin lah? (peit Hebru 5: 14)`