---
title:  Ka Pansngiat U Nongjop
date:  05/04/2023
---

U Ioannis u khot ia u Jisu kum u “ Khun u Briew”, Uba don ha ka khlieh jong u ia ka pansngiat ksiar, bad ha ka kti jong U ia ka rashi kaba nep” (Jingpynpaw 14:14). Ka kyntien na ka bynta ka “pansngiat” ka dei stephanos. Ka dei ka pansngiat u nongjop. Haba u nongialehkai u la jop ia ka jingiakop, la ai ia u ia ka stephanos, ka pansngiat jong ka burom, jong ka jingpyndonburom, jong ka jingjop.

U Jisu u la phong shisien ia ka pansngiat shiah, kaba ieng pharshi ia ka jinglehraiñ bad ka jingibeiñ. Shisien ia u la ibeiñ bad kyntait da ki briew. Ia u la krenbeiñ, kren pyrshah, la bynthiew, shoh, bad sympat. Hynrei mynta U phong ia ka pansngiat ka burom bad un wan pat hynrei kum u Syiem ki syiem bad Trai ki trai.

`Pule Jingpynpaw 14: 15 bad Markos 4: 26-29. Kiei ki jingïasyrïem ba phi ïohi hapdeng kine ki ar tylli ki dkhot.`

U angel u wan na ka jaka badon u Blei ha ka burom jong ka templ bad u ong, “Ka la dei ka por. Ka jingot ka la ïh bha.” Khie bad shimti ia ki khun jong Me bad wallam ia ki sha iing.

U Jisu u pyndonkam ia kine ki dur pharshi na ka jingrep jingriang bunsieñ ha ka Testamen Bathymmai. Palat ia ka shisieñ, U pyndonkam ia ka pharshi jong ka jingot ba la ïh ban hikai ia ka jingsan jong u symbai jong ka gospel ha ka jingim jong ki briew jong U.

“Ka jingspeh jong u symbai ka ieng pharshi ia ka jingsdang jong ka jingim bakynja mynsiem, bad ka jingsan jong u jingthung ka dei ka dur baitynnad jong ka jingsan u Khristan. Kumba long ha ka mariang, kumjuh ha ka jingaiei; ym don kano kano ka jingim khlem ka jingsan. U jingthung u dei ban san lane iap. Kumba ka jingsan ka long kaba jar jar bad kabym lah ban iohi, hynrei kaba iai tyllun, kumta ruh ka long ka jingsan jong ka jingim khristan. Ha man la ka kyrdan jong ka jingsan, ia ka jingim jong ngi yn pynjanai; hynrei lada lada ia ka jingthmu u Blei ha ka jingim jong ngi la pyndep, yn don ka jingsan ka bym don jingkut. Ka jingpynkyntang ka dei ka kam shirta jingim. Katba ia ki kabu dang pyntam, ia ki jingiashem jong ngi yn pyniar, bad ia ka jingtip yn pynroi.”- Ellen G. White, Christ’s Object Lessons, pp.65,66.

Ka jingïh  kum ka ksiar jong u symboh kew ka ieng pharshi ia kito kiba la pynkylla da ka jingaiei, ba la pynkhih da ka jingieit, bad kiba iai im ia ka jingim bakohnguh na ka bynta ka burom jong ka kyrteng jong u Khrist. Ki dohnud jong ki ki long kawei bad ka dohnud u Jisu, bad baroh ba ki kwah ka long kaei ba u Jisu u kwah.

`Kumno phi sngewthuh ia ka jingkren ka Ellen G. White ba “ha man la ka kyrdan jong ka jingsan, ia ka jingim jong ngi yn pynjanai”? Aiu kata ka mut, khamtam haba ngi iohi ia ki jingsniew bad jingduna jong ki jinglong jong ngi mynta?`