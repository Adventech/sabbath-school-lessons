---
title:  Ka Jingpynkhreh Ïa Ka Jingeh Bakhatduh
date:  18/06/2023
---

`Pule 1 Thessaloni5:1-6. Kaei ka jingmaham ba u apostol Paul u I ha ngi ha ka jingiadei bad ki sngi ba khadduh ka histori u bynriew?`

U apostol Paul u kyntu ia ki bangeit ha Thessaloni ban “sharai” bad “long adkar” ha kajingiadei bad ka jingwan arsien U Khrist. Lada u Paul u la ong ia ki bangeit ha kata ka por, kaei kaba un ong ha ngi mynta?

U pynbna ruh ba ki dei ki “khun ka jingshai” (1 Thessaloni 5:5) bad ba kim long ha ka “kajingdum, ba kata ka sngi kan lap ia phi kum u nongtuh” (1 Thessaloni 5:4 ). U Jisu u la pyndonkam ia ka kyntien “sharai” ha ka jingiadei bad ka jingduwai ba naduh ka mynsiem (Mathaios 24:42; 26:40, 41). Ban sharai ka dei ban long kiba husiar ha ka jinglong mynsiem.

Ban long kiba sharai ka dei ban long kiba shim khia shaphang ka por kaba ngi im bad pynleitjingmut ha ki kam kiba don kam shisha.

Ka Ellen G. White ka ong: “Ngi kiba tip ia ka jingshisha ngi dei ban pynkhreh ia kaei ka ban sa jiashen ha ka pyrthei kum ka jingkyndit ba khraw.”—Testimonies for the Church , vol. 8, sla.28.

Katba ka lah ban long ka jingkyndit ia ka pyrthei, kam dei ban long ka jingkyndit ia ngi. Watlada ngim lano kan jia, ngi lah pat ban iohi kat ban tip ba ka la wan, bad ba mynta ka sngi, kadei ka sngi ba ngin long ba la kloi.

`Peit biang Daniel 2, bad peit ia ka jingbud ter ter jong ki hima kiba wan bad ba leit, thikkumba la iathuhlypa. Kaei ba kane kan hikai ia ngi shaphang kumno ngi lah ban shaniah ia kata kaba U Blei u la ong ba kan jia, kan jia shisha?`

U Khrist u la ai ha ngi ia kine ki khubor ki sngi ba khadduh khnang ba, haba ngi tip kaei kabawan, ngin lah ban pynkhreh ia ka. Ki jingiathuhlypa jong u Daniel bad Jingpynpaw, haba la

pyniasoh bad ka jingai u mynsiem ha kine ki por mynta, ka ai ha ngi ia ka jingsngewthuh bakynja blei ia kaei kabn sa wan ha kane ka pyrthei. Ka Ktien jingiathuhlypa U Blei ka la pyni lypa ia ka histori jong ka jingpynim, bad u Daniel 2 ka pynioh ia ka dak ka shin ba donbor badba shongnia ba ngi lah ban shaniah ia U Blei.

`U Paul u ong ban ym “iohthiah” kum kita kiwei. Ka mut aiu kata, bad kumno ngin lah ban tipba lada ngi iohthiah shisha, bad lada ka long kumta, kaei kaban kyrsiew ia ngi?`