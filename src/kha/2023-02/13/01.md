---
title:  Pynshai Da Ka Burom U Blei
date:  17/06/2023
---

### Dkhot Baibyl ban Pynkhreh ia ka Lynnong
1 Thessaloni 5:1-6; Ioannis 8:32; Jingpynpaw 18:1; Jingpynpaw 4:11; Eksodos 33:18, 19; Jingpynpaw 5:6, 12; Jingpynpaw 13:8.

> <p>Dkhot Spel-lyndet</p>
>  “Te hadien kine kiei kiei ruh nga la iohi ia uwei pat u angel uba wan hiar na bneng, uba don ka bor bakhraw: ba la pynshai ia ka khyndew da ka burom jong u” (Jingpynpaw 18:1 ).

Shen ne kham hadien, ia ki jingjia ba khadduh yn pynpaw. Lano thik, kumno thik—ia ngi ymshym la iathuh. Hynrei ia ngi la iathuh shibun. Ka jingthaw ain kaba pynbor ia ka jingsumar ia ka Robibar, ha pyrshah ia ka jingsumar Sabbaton, kan jia. Ka Jinpynpaw ka la pyni ha ngi ia ki daw ba kongsan kiba ha ka jingma, ki nongiashim bynta ba kongsan, bad ka jingsar lut iabaroh, ka la iathuh ia ngi kaei kaban jia lano, ha pyrshah ka jingmane ia uta uba “la thaw ia ka bneng bad ia ka khyndew, bad ia ka duriaw bad ia ki pukri um” (Jingpynpaw 14:7 ), ki briew—baroh “kiba ki kyrteng jong ki ym shym la thoh ha kata ka kitab ka jingim jong uta U Khun langbrot, ia uba la pyniap la myndang-long ka pyrthei” (Jingpynpaw 13:8) —kin ia mane ia u mrad khlaw bad ka dur jong u. Ha kawei pat ka jingong, kito baroh kiba la jied ban bud ia U Trai Jisu Khrist bad kohnguh ia ki hukum jong u—ki kyrteng jong ki ki iaisah ha ka kitab ka jingim. Katno kan long kaba khambha ban don ha ka rejister U Blei ban ha ka jingbuh jingkynmaw u briew.

U Blei u la pynmih ia ka Balang Seventh-day Adventist ban ialap ia kane ka khubor sha kapyrthei. Kumta ngi donkam ialade ban long kiba la pynkylla sha ka jingshisha kumba ka long ha U Jisu, ban long kiba la pynkylla bad thaw thymmai da ka “kospel bymjukut” ka Jingpynpaw 14:6, kaba ka pdeng jong ka dei ka jingiap U kHrist na ka bynta jong ngi, ka jingsngewskhem ka jingpynim ha U.

_*Pynkhreh ia ka lynnong na ka bynta ka Sabbaton, June 24._