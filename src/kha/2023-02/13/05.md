---
title:  Ka Burom U Blei Ka Pyndap Ïa Ka Khyndew
date:  21/06/2023
---

`Pule Jingpynpaw 4:11 Jingpynpaw 5:12, Jingpynpaw 19:1, bad Jingpynpaw 21:26. Kiei kikyntien kiba iadei bad ka burom U Blei kaba pyndap ia ka khyndew kumba la batai ha kaJingpynpaw 18:1?`

Ka jingialeh bakhraw hapdeng kaba bha bad ba sinew ha ka bneng salonsar ka dei ruhshaphang ka burom bad ka nam ka jong U Blei. U Soitan, u angel ba ialeh pyrshah, u lapynbna ba U Blei u long bym hok, ba u dawa ia ka jingmane bad u ai khyndiat ka jingpynphai.

Uta u bymman u pynbna ba ka hukum U Blei ka khanglad ia ka jinglaitluid bad jingkmen jongngi.

Ka jingim, ka jingiap bad jingmihpat U Jisu ka pynduh ia kata ka jingngeit puriskam. Uta ubala thaw ia ngi u hiar sha kane ka pyrthei ba runar ban siewspah ia ngi. Ha ka diengphna, u la jubab ia ka jingmudui u Soitan bad u pyni ba U Blei u long uba ieit bad uba hok.

Ba la shoh da ka jingieit jong U, ba suidniew shaphang ka burom jong U, ki briew jong u haki sngi bakhadduh ki pynpaw ia ka burom jong u—ka jingieit jong u, ka jinglong ba lenladesha ka pyrtehi kaba khwan shimet, ka pyrthei bymriewblei, bad ia ka pyrthei la pynshai da kajinglong U Blei.

`Pule Eksodos 33:18, 19. Kumno U Blei u pynpaw ia ka burom jong u ha u Moses? Kaei kaburom U Blei?`

Ka burom U Blei dei ka jinglong jong u. Ia ka pyrthei yn pyndap da ka burom jong u yndahaba ia ngi yn pyndap da ka jingieit jong U Blei bad ba ia ki jinglong jong ngi la pynkylla da kajingieit ba la siewspah.

Kaba pynpaw ia ka jingieit jong u ha ka jingim jong ngi ka pynpaw ia ka burom jong u, ia kajinglong jong u sha ka pyrthei. Ka khubor ba khadduh ban pynbna sha ka pyrthei kaba la tapda ka jingdum ba kynja mynsiem kaba la wanrah da ki lai angel ha bneng ka dei “Tosheptieng ia U Blei, bad to ai ka burom ha u” (Jingpynpaw 14:7 ).

Kam don ka burom ia ngi ha ki kam ba bha jong ngi, ne ki hok jong ngi, ne ki jingbha jongngi. “Ka khubor jong ka hok U Khrist dei ban pynbna na bakut sha bakut ka pyrthei. . . . Kane ka dei ka burom ka jong U Blei kaba pynkut ia ka kam jong u angel ba lai.”—Ellen G. White,Testimonies for the Church , vol. 6, sla. 19. Ka Ellen G. White ka thoh ruh: “Kaei ka jingpynksan da ka jingngeit? Kadei ka kam ka U Blei ha kaba buh ia ka burom jong u briewuba ha ka pum pum, bad ban leh ia u briew ia kaei kaba ym shym la kot bor ban leh halade.”—Testimonies to Ministers and Gospel Workers , sla. 456.

Ym don ka burom ia ngi hynrei, ka burom sha U Blei.