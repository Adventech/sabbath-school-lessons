---
title:  Ki 2,300 Sngi Bad Ki Por Jong Kaba Kut
date:  01/05/2023
---

`Pule Daniel 18:17, 19, 26. Ha ka por kaba kumno ba u angel u la pynbna ïa ka jingïohi paw jong u Daniel 8 bad ki 2,300 sngi ki thew ïa kaei bad balei ka long kaba donkam ban sngewthuh?`

Don katto katne kiba la ïatai nia ba ki 2,300 sngi ki dei beit ki sngi kumba ju long. Ki ngeit ruh ba kane ka reng kaba rit ha Daniel 8 ka thew ïaka bor synshar shipai jong u nongïalam Antiochus Epiphanes (216 B.C – 164 B.C) uba la hiar thma ïa ka Jerusalem bad pyntngit ïa ka Temple jong ki Jiw, watla kita ki 2,300 sngi kim ïadei bad kata ka jingbuh por jong u. Kane ka jingbatai, la katta ruh ka ïa pyrshah ïa ka jingbthah bashai jong u angel ba kata ka jingithuh paw ka thew beit ïaka por jong “kaba kut” U Antiochus Epiphanes um shym im haduh kita ki por jong kaba kut.

Ha Daniel 8, u Gabriel u la sdang ban batai ïa ka jingïathuhlypa jong kita ki 2,300 sngi. U kdew ba u langbrot u ïengpli ïa ka Mid bad ka Persha bad uta u langsohmoh pat u ïengpli ïa ka Gris (Daniel 8:20,21) Watla ym pat shym la jer kyrteng, kumba ki ar ki bor hashuwa jong ka, ka bor kaban sa wan, kata ka reng kaba rit, ka kdew beit ïa ka Rom (Daniel 8:9,23,24). Nangta u batai ïaka Rom kum kata ka bor synshar kaba pynïakhleh ïa ka bor niam bad ka bor synshar pyrthei, kaba “bret noh ïa ka jingshisha ha ka khyndew.”   (Daniel 8:10-12, 25) bad kaba wan lushia ïa ka kam U Khrist ha bneng. ( 8:10-12). Ka jingpynkhuid ïaka jaka kyntang ha Daniel 8:14, jong ka lynnong bakhatduh ka dei ka jubab U Blei ïa ka jingïaleh pyrshah  ka bor pyrthei bad ka bor niam kaba pyrshang ban knieh kynthet noh ïaka bor jong U Blei. Ka long shibynta ka bor bakynja – Blei banpynbeit pat  ïa ka jingeh jong ka pop.

U Gabriel u la kloi ban batai ïa ki bynta kiba bniah ha ka jingïathuhlypa jong U Blei kat kum ka por ba U la thmu.. Ha kaba kut jong ka lynnong ba 8 ka Kitab u Daniel, ngi lah ban ïohi shai ba u Daniel um pat lah ban sngewthuh lut ïa ka jingithuhpaw ha kaba ïadei bad ki 2,300 sngi (Dan 8: 27). Ka bynta kaba shakhmat ha kaba ïadei bad u langbrot, u langsohmoh, bad ka reng kaba rit, la dep batai lut, shaphang ki artylli ki bor ïa kiba la dep iathuh da ka kyrteng. (Dan 8: 20,21) bad ka jingpynkhuid ïa ka jaka kyntang ïa kaba um shym la dep batai lut.

U angel Gabriel uba la paw ha Daniel 8, mynta u paw biang ha Daniel 9 bad u ong ha u: “Ha kaba sdang ki jingkyrpad jong me ka hukum ka la leit mih noh, bad nga la wan ban iathuh ha me; namar ba me la long uba la ieit eh: namar kata to pyrkhat ia kata ka ktien, bad to sngewthuh ia kata ka jingithuhpaw”( Dan 9:23 ), Ka jingithuhipaw ia kaei? Kumba ngin sa iohi lashai ka sngi, ka long ka jingithuhpaw ia ki 2300 sngi, tang kawei ka bynta jong ka jingithuhpaw, ha u Daniel 8, ia kata kaba um pat dep ban batai ha U Daniel.

`U Gabriel u la khot ïa u Daniel kum uta “Uba la ieit eh.” Kaei ba kane ka ïathuh ïa ngi shaphang ka jingïadei bajan hapdeng ka bneng bad ka khyndew?`