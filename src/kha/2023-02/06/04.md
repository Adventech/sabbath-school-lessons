---
title:  Ka Jingbtah U Angel ha U Daniel
date:  02/05/2023
---

`Pule Daniel 9: 23. Kaei ka jingbthah babniah jong u angel kaba u la ai ha u Daniel? Balei kane ka long kaba donkam ban sngewthuh ïaka jingmut jong ka jingpynkhuid ïaka jaka kyntang ha u Daniel 8:14?`

U angel u la bthah beit ha u Daniel ban “Pyrkhat shaphang kata ka jingeh, bad to sngewthuh ïa kata ka jingithuhpaw” (Dan 9:23). Kaei ka jingeh, bad kaei kata ka jingithuhpaw?  Namar ym don jingithuhpaw ïa kaba la buh kynmaw ha Daniel 9, u angel Gabriel u la kren ïa ka shibynta jong ka jingithuhpaw ha u Daniel 8 ïa kaba u nongïathuhlypa um pat shym la sngewthuh – ka jingithuhpaw jong ki 2,300 sngi (Daniel 8:27)

`U Gabriel u la bteng ha Daniel 9:24-27.Kine ki dkhot ki ïathuh aiu shaphang ka kam U Jisu?`

Ka bynta banyngkong jong kane ka jingïathuhlypa ka thew ïa ki briew jong U Blei, ki Jiw. “70 taïew la pynkut halor ki briew jong me” – ka jaitbynriew Jiw (Dan 9:24). Ha ka jingïathuhlypa jong ka Baibl shi sngi ka ïaryngkat bad ka shisnem (Esekiel 4:6, Jingkhieñ 14: 34). Ha ki kitab u Daniel bad  Jingpynpaw, haba phi ïohi ïa ki dur pharshi, ki don ka jingïadei bad ka por kiba long pharshi ruh. Kawei na ki rukom kiba ngi lah ban thikna ïa ki por kiba don jingïadei bad ki jingïathuhlypa ha kwei pa kawei ka jingjia ki wan urlong thik khlem kano kano ka jingbakla (phin sa ïohi ha ka jingpule kaba lashai). Lada ngi  shim da kane ka nongrim jinghikai, ki 70 taïew ki kynthup ïa ki 490 sngi. Namar kawei ka sngi ha ka jingïathuhlypa ka ïaryngkat bad ka shi-snem, kumta ka 490 sngi ka ïaryngkat bad ka 490 snem.

U Gabriel u  iathuh ia U Daniel  ba kita ki 490 snem la “Ot noh” (ha  ktien Hebru chathak, ka mut “Ba la mang”). Ba la ot noh na ei? Kaba mut ba la ot noh na kane ka por ba la ïathuhlypa jong ki 2300 sngi, Daniel 8: 14. Kine ki 490 sngi ne snem,  kiba long ka por jong ka jingïathuhlypa ki don ka jingïadei biang bad ka jingïathuhlypa u Daniel 8: 14, bad dei ïa kane ka bynta ba la iehnoh khlem ka jingbatai shai ha u Daniel 8.  Bad tang kane hi ka por ha u Daniel 8 ruh. Dei nakata ka daw ba u Gabriel u la wan khnang ban ïarap ïa u Daniel ban sngewthuh kham bha ïa ka jingïathuhlypa shaphang ki 2300 sngi  kaba don ha ka lynnong kaba hakhmat.