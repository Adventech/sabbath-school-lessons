---
title:  Ka Jingiathuhkhanna kaba Jia shisha
date:  05/05/2023
---

### Ka Kambah U Nong Ukraine

_Da: Andrew McChesney_

U samla Anas uba dang 10 snem ka arta u la ia kynduh ia ka jingeh ha ki klass wat hapdeng ka jingiaid shaphrang ka skul paidbah ha Odessa, Ukrain.Ka snieh doh jong u ka la kham iong ban ia kiwei pat ki khynnah skul, bad ki para klass ki la kren biria ia u. U la sah ryngkat noh bad la i Mei ieit hadien ba ka kmie jong u ka la iehnoh ia u, kaba la long teng mynshuwa ka dkhot balang Seventh Day Adventist.U kpa jong u um dei u khristan bad u sah jngai na u ha Iran.

Ka mei ieit kam sngew tynnad ia kaei ba la leh ia u Anas ha skul.Ka la pynshitom ia jingmut jong ka, ha kaba khatduh ka la pynkynriah noh ia la u khynnah sha ka skul Seventh Day Adventist.

Ha kaba nyngkong, U Anas  u la lehjngai bad um da kren bha.Hynrei u la ieid eh haduh katta katta ia ka Baibl klass bad u la pyrshang ban kynmaw ia ki ktein jong ka nonghikai da kaba pasiaw suki suki ia kaei ba u la iongsngew ha kamra klass. Katba ki sngi bad ki taiew ki la iaid lait, u la sdang ban kren bad ban biria. Kiwei pat ki khynnah skul ki la ia kmen ia ka jingstad jong u, bad ha dien u la kylla long u nongleh biria ha ka klass. U la ioh ia ka Baibl.

Ka kmie trai jong u ka la bitar ha ba ka tip ba u Anas u leit ha ka skul jong ki seventh Day Adventist, bad ka ialam noh ia u na ka mei ieid bad ban sah noh bad ka.Kam kwah ban ia kren bad la ka kmie, bad ka la hikai ia u Anas ha la ing jong ka hi.

Ka mei ieid ka la duwai ba U Blei un ktah ia ka. Ka la duwai man la ka sngi kynthih ha ka shisnem.Hadien katto katne por ka mei ieid ka la sdang ban kren biang ia ka.Ki la kylla long paralok biang.

Ha kawei ka sngi, ka kmie ka la mynjur ia ka jingai jingmut jong ka Mei ieid ban ia kynduh ia u pastor Adventist.U Anas u la sngap bha ia kajingia kren jong ki, bad u lasngew phylla ba 3 ngut na ki para klass jong u ha ka skul Adventist kin shah pynbabtist noh.” Nga ruh nga kwah ban shah pynbaptist noh” u la pynpaw.

Ka kmie jong u ka la sngew phylla.U pastor ruh kumjuh u la sngew phylla ia kata.Ki la kylli  ia u katto katne ki jingkylli.Ka pyni ba u la pule ia ka Baibl da lade hi lyngba ki snem katba u dang sah bad la ka kmie.Palat ban ia kiei kiei, u la kwah eh ban pynbaptist noh.Ka jingthrang jong u ban aiti ia la ka jingim ha U Jisu ka la dung ngak ia ka mynsiem jong ka kmie jong u.Ka la ai ia jingmynjur.Hadien artaiew, ka kmie bad ka meiieit ki la peit katba u khun ba dang 11 snem ka arta u la shah pynbabtis ryngkat bad ki 3 ngut ki paralok na ka skul Adventist.

Ka la long ka kambah ba la leh da U Blei bad na ka liang ka pule puthi jong ka Adventist, la ong U Ivan Riapolov, u Director jong ka pule puthi jong ka Euro- Asia Division, ka jaka peit kaba kynthup ruh ia ka Ukrain.

“Kam shym la long tang ka jingpyniasuk ia ka long ing- long sem jong u , hynrei ka la long ruh de ka jingpyniasuk bad U Blei,” u la ong.Khublei shibun ia ki jingkynshew sabbaton kaba kyrshan ia ka pule puthi jong ka balang Seventh Day Adventist ha ka pyrthei baroh kawei.