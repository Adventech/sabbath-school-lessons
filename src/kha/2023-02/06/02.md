---
title:  Ka Jingpynkhuid Ïa Ka Jaka Kyntang
date:  30/04/2023
---

Kumba ngi la dep ïohi, kan don ka jingbishar hashuwa ka jingwan U Khrist. U angel u la pynbna da ka sur kaba jam ba “ka por jong ka jingbishar jong U ka la wan” (Jpw 14:7) Ka Kitab u Daniel ka ai ha ngi ïa ka por lano kane ka jingbishar kan sdang.

`Pule Daniel 8:14. Kaei ka jingkdew por ba biang thik kaba ka kitab u Daniel ka ai hangi ha kaba ïa dei bad ka jingpynkhuid ïa ka jaka kyntang?`

Man la uwei pa uwei u Jiw u sngewthuh shai ïa ka jingmut jong ka jingpynkhuid ïa ka jaka kyntang ha pyrthei. Ka jia ha ka Sngi Jong Ka Jingpynïasuk, kaba long ka sngi jong ka jingbishar. Watla u Daniel u sngewthuh ïa ka bynta jong ka jingpynkhuid ïa ka jaka kyntang bad ka jingbishar, u la klumar jingmut shaphang ka 2,300 sngi.

`Pule Daniel 8:27 bad Daniel 9:21,22. Kaei ka jubab u Daniel ïa ka jingïohi paw jong ki 2,300 sngi, bad kaei ka jubab jong U Blei ïa u?`

Ha kaba kut jong Daniel 8, u Daniel u la ïapler bad hadien kata u la pynbna, “Nga la sngewphylla ïa kata ka jingithuhpaw hynrei ym don ba sngewthuh ïa ka” (Dan 8:27). Kata ka long, ka jingïohi paw jong kita ki 2,300 sngi (ïa baroh khoit kita ki jingïohi paw la dep batai [peit Daniel 8:19-22]. Ka lynnong kaba bud, Daniel 9, la buh jingkynmaw ba u angel Gabriel u la wan ban batai ha u Daniel ïa ka jingïathuhlypa jong ki  2,300 sngi. “Ko Daniel, nga la wan noh ïa kaban pynlong ïa me uba nang ha ka jingsngewthuh” (Daniel 9:22)

U Gabriel u la pynlyngngoh ïa u Daniel katba u ai ka jubabna ka bynta ki jingduwai jong u kham palat ban ïa kaba u la mutdur. U angel Gabriel u la ïalam sha kaba sdang jong ka por bad ban pynpaw ïaka jingshisha shaphang ka jingwan jong Uba la sleh (Messiah), kaba ai ïa ka ïa kaba dei thik jong ka jingsdang ka jingshakri jong U bad ïa ka jingïap bashyrkhei jong U, ki jingjia kiba thew beit sha ka jingpynkhuid ïaka jaka kyntang, ha Daniel 8. Ha kawei pat ka kyntien, ka jingïap U Khrist bad ka jingbishar ki long kibym lah ban pynïakhlad.

`Balei ka long kaba donkam ba ka jingïap U Jisu kumba la pynpaw ha Daniel 9:24-27, ka ïa dei beit bad ka jingbishar, ha Daniel 8:14? Kaei ka jingshisha bakhraw kaba hikai hangne?`