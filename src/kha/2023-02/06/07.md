---
title:  Pule Shuh Shuh
date:  05/05/2023
---

Hangne kaba kloi bad basuk  ban peit ïa ki 70 taïew jong ka jingïathuhlypa ha u Daniel 9:24-27.

Kaba nyngkong, don 70 taïew (Daniel 9: 24)

Kaba bud, don 70 taïew bad 62 taïew, lane 69 taïew (Daniel 9: 25) jong ki 70 taïew.

Hangto ka taïew bakhatduh, ka 70 (Dan 9: 27).

Bad khatduh, ïa ka taïew bakhatduh la pyn ïaphiah noh – “hapdeng jong ka taïew” (Dan 9: 27) – sha ka ar lai-bad-shiteng snem.

Kata ka long, 70 taïew, kaba kynthup ïa ki 69 taïew bad shi taïew. Bad ka shitaïew la phiah ha ka shiteng. Shu kheiñ ha ka tarik, 457 B.C, ha kaba sdang, bad ha ka jingkheiñ kaba synlar – hooid, ngi wan sha ka 1844 jong ka jingkheiñ por.

Bad ruh, ha kaba batai ïa ka 2,300 sngi, u Daniel um ju ong lano kata ka 2,300 ka la sdang. “Ha ki 2,300 sngi; teïaka jaka kyntang yn pynkhuid” (Dan 8: 14) “Ha ki 2,300 sngi”- na kano ka por? Balei kam dei na ka por mynba u Daniel u la ïoh ïa ka jingithuhpaw, ka “snem kaba lai jong ka jingsynshar u syiem Belshassar” (Daniel 8:1)?

Kata kam trei kam ei ei. Ka jingithuhipaw ha u Daniel 8 kam kynthup ïaka Babylon. Ka sdang bad ki hima hadien jong ka (kata…, ka Mid-Persha, ka Gris, bad ka Rom, haduh “kaba Kut”) Balei ba buh por ïa ki jingjia, ka jingpynkhuid noh ïa ka jaka kyntang, kaba long hapoh ka jingithuhpaw, na ka jingjia, ka jingsynshar jong ka hima Babylon, ïa kaba kam dei? Ka tarik basdang na ka bynta ka jingjia bakhraw jong ka jingithuhpaw ka dei ban kynthup ha ka jingithuhpaw hi, kaba la sdang da ka Mid bad Persha bad ka bteng shaduh “ki por bakut” Kata ka mut bun bun snem.

Kano na ki kine kaba la sdang? Ym pat shym la ïathuh ha u Daniel 8. Hynrei la ïathuh ha u Daniel 9.

**Ki Jingkylli ban ia Puson**

`Hapoh Klass, ïakren lang ïa ka jingïadei bajan hapdeng ka Gospel bad ka Jingbishar kumba la dep ïohi ha kine ki ar ki bynta, kaei kane, da shisha ka jingïathuhlypa. Balei ka jingïadei hadpeng kine ar ka long pynban kum ka khubor babha na ka bynta jong ngi? Kumno kane kan ïarap ban pynsting ïa ki jingsheptieng jong kiba bun ha kaba ïadei bad ka jingbishar?`

`Pynleit jingmut kham bniah ha ka jingshisha, kaba la pynpaw ha u Daniel 9:26, ba ïa U Messiah la ot noh, hynrei “Ym na ka bynta jong U hi”. Ka mut aiu kane? Na ka bynta jongno U la shah ot noh, bad balei?`

`Pule biang Lebitikos 16: 16 bad Lebitikos 23: 26-29. Kren shaphang ka daw jong ka jingpynkhuid noh ïa ka jaka kyntang. (Leb 16: 16) bad kumno ki briew ki dei ban leh haba kane kan jia (Leb 23: 26-29). Kaei ka jingïadei hapdeng kaba la jia bad ka thew aiu kata na ka bynta jong ngi mynta ki sngi?`