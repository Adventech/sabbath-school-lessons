---
title:  Ka Jingmong Ïap
date:  11/06/2023
---

Kumba ngi la pule, ki bor mrad khlaw ka Jingpynpaw 13 bad 14 ka iengpli ia ka jingmane ba bakla shityllup ka pyrthei. Hynrei dang don shuh shuh.

`Pule Jingpynpaw 13:5; Jingpynpaw 12:6, 14; bad Daniel 7:25. Haduh katno por ba kane kabor kan synshar donbor ia ka rukom jingngeit ha ki spah snem ba la leit?`

Une u mrad khlaw un bteng ia ka jingsynshar jong u na ka bynta ka por ba la buh ha kahistori. Ha ka jingieng pharshi ka por ha ka jingiathulypa, kawei ka sngi jingiathuhlypa ka ia ryngkat ia ka shisnem. Ha ka Jingkhein 14:34, ngi pule: “kawei ka sngi namar kawei kasnem”—da kaba bud ia ka nongrim jong ka jingniew ka Baibl kawei ka sngi ia ka shi snem.Shuh shuh U Blei u ong, “kawei ka sngi ia ka shisnem, nga la buh ia kata, ha me” (Esekiel 4:6 ). Kane ka nongrim ka la pyni ia ka jinglong tikna jong ka ha ka jingbatai ia ki jingiathuhlypa ha ka Baibl kiba dei shaphang ka por, kum ka 70 taiew u Daniel 9:24-27. Da kaba khein ia ka por ba la kdew ha ka Jingpynpaw 13:5 jong ka 42 bnai, da kaba niew 30 sngi shi bnai, ngi ioh 1260 ki sngi jingiathuhlypa ne ki snem ba shisha. Ka Kalendar ki por mynbarim ka iai don 360 sngi ha ka shi snem.

Ha ka spah snem kaba saw, u patsha Constantine jong ka Rom u la shah kat kum ka ain iaka jingngeit Khristan ha baroh ka hima. Haba u la pynkynriah ia ka nongbah jong u ha ka snem 330 H.K. sha Bynzantium ban pyniatylli ia ka bynta ba mihngi bad ba sepngi ka hima jong u, ka la iehnoh thylli ia ka jingialam ha Rom. U pope, kumta u la pyndap ia kane kajingthylli. U la kylla long ym tang u nongialam niam ba donbor hynrei ka bor sain hima ba la sien hapoh Iurop. Ha ka snem 538 H.K., u Justinian, u patsha ka Rom mane bleithaw, u la pynkup bor ia u Bishop ka Rom ia ka bynta ban long u nongiaida ia ka jingngeit. Ka balang ha ki spah snem ba hapdeng ka don ia ka bor ktah bakhraw naduh ka 538 H.K. haduh ka 1798 H.K., kaba kynthup ia ka jingpynshitom beiñ ba shyrkhei ia kaba la kdew ha ka jinglamkhmat ka jingpule mynta ka taiew. U Berthier, u rangbah shipai u Napoleon, u la kem ia pope ha ka 1798 H.K., kum ka jingpyndep biang ia ka jingiathuhlypa.

U Bertheir bad ka kynhun shipai jong u ki la kem ia Pope Pius VI bad khlem kajingpyndonburom, la weng ia u na ka khet. Ka jingpynjot ia ka bor synshar popen ka la long kaba jur, hynrei, katkum ka Jingpynpaw 13:12, ia kata ka jingmong iap yn pynkhiah, bad ka pyrthei kan dang iohsngew shibun na kane ka bor—shibun eh.

`Pyrkhat shaphang katno kaba phylla ka jingiathuhlypa ka Baibl bad kumno ka pynpaw sha ngi ia ka jingtip U Blei ia ka lawei. Kaei ba kane ka jingishisha ka hikai ia ngi shaphang kumno ngi lah ban shaniah ia ki kular U Trai, wat ia kito kiba ngim pat iohi ba la pyndep.`