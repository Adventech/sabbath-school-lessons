---
title:  'Ka Shap U Blei Bad Ka Dak U Mrad Khlaw: Bynta 2'
date:  10/06/2023
---

### Dkhot Baibyl ban Pynkhreh ia ka Lynnong
Jingpynpaw 12:6, 14; Daniel 7:25; 2 Thessaloni 2:3,4; Deuteronomi 6:8: Deuteronomi 11:18; Eksodos 20:8-11.

> <p>Dkhot Spel-lyndet</p>
>  “Lada uno uno ruh u ialam mraw, u leit noh hi kein sha ka jinglong mraw: lada uno uno ruh u pyniap noh da ka waitlam, ka dei ban pyniap noh ia u da ka waitlam. Hangne don ka jingiaishah bad ka jingngeit jong kita ki riewkhuid” (Jingpynpaw 13:10)

Ha ka spah snem kaba 15, ki them Piedmont, bad shajrong sha ki syntai lum Alps jong kaItaly ba shatei, ki dei ki jaka shong jong ki Waldenses, ki briew kiba la kut jingmut ban iaineh ha ka jingsngewthuh jong ki ia ka Baibl. Kum ka jingmih na ka jingiaineh skhem jong ki ha U Khrist, ia ki la pynshitom beiñ eh. Ha ka snem 1488 H.K., ki Waldenses ha ka them Loyse ki la shah pyniap beiñ ha ka balang Roman na ka bynta ka jingngeit jong ki.

Sa kawei pat ka jingpynshitom beiñ ka wan ha ka spah snem ba 17, mynba u Duke ka Savoyu la phah 8000 ngut ki shipai sha ki pud jong ki bad ki la daw aba ki nongshong shnong kin ai jaka sah ia ki shiapi ha ki ing jong ki. Ki la leh kumba u la ong, hynrei kane ka dei tang ka buit jong u ban ioh kem ia ki da kaba suk. Ha u April 24, 1655, ha ka por 4 baje mynstep, la ai ia ka dak ba yn sdang ia ka jingpyniap. Ha kane ka por ka jingiap ka la long palat ia ka 4000 ngut.

Sngewsih ban ong, ka histori ka iai jia. Ka jingiathuhlypa shaphang ka “dak jong u mradkhlaw” ka dei ka jingiadei ba khadduh ha u kynjri bym riewblei jong ka jingpynshitom beiñ

kaba la don lyngba ki yrta. Kum ka jingpynshitom kaba ha ki por mynshwa, ka dei kajingthmu lypa ban pynbor ia baroh ban ia mynjur ha kawei ka rukom jingngeit bad ka rukom mane. Pynban, kumba ju long, U Blei u don ia ki briew kiban ym pyndem.

_*Pynkhreh ia ka lynnong na ka bynta ka Sabbaton, June 17 ._