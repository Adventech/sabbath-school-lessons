---
title:  Ka Jingiathuhkhanna kaba Jia shisha
date:  16/06/2023
---

### Ka Skul Ka Pynim

_Da: Andrew McChesney_

Kawei ka kali rem dor ka sangeh ha ka skul Elementary jong ki Adventist ha ka sngi sdang skul ha Ukraine.  Ar ngut ki khynnah rit kiba rah ia ka song syntiew ki la mih na ka kali ryngkat u kpa bad ka kmie.  Ki khynnah rit na Ukraine bunsien ki ju ai sngewbha ia ki nonghikai da ki syntiew ha ka sngi kaba sdang jong ka skul.  “Ngi kwah ia ki khun jong ngi ba kin pule ha ka skul jong phi,” u kpa u la ong ia ka Principal.

“Nga sheptieng, kata kam lah ban long,” u Principal u la jubab.  “Ngim don jaka shuh.”

U kpa u la iai ban.  “Ngin thied desk bad ben thymmai na ka bynta ki khynnah baroh bad ngin siew arshah ia ka baiskul,” u la ong “sngewbha shah ia ki khun jong ngi ba kin pule hangne,” Ka Principal u la lyngngoh, la ka jingkhmih lynti jong une u kpa kan long kaba khraw ne kumno.

“Phi tip ba ngim don ka jingiadei bad ka sorkar ba ngin pynlong Final Exams” ka la ong.  “Ia ki khun jong phi ngi hap ban ialam sha ka Public school.”

“Kata kam dei ka jingeh” la ong ka kmie “Ngin iarap ia phi ban ioh jingithuh na ka sorkar ”

“Phi tip ba kane ka dei ka skul Seventh Day Adventist?” ka principal ka la kylli.

Ia ki Adventist la niew ba ki long ki jait khyllah ha Soviet Union.  Hynrei u kpa u la tip ba ka dei ka Adventist School hynrei u khlem niew ia kata.  “Hooid, ngi kwah ba ki khun jong ngi kin pule ha kane ka skul” u la ong.

Ka kmie ka la batai ba ka longing jong ki ka la leit kai ha ka por shuti ha Black Sea katto katno taiew mynshuwa bad ki khun jong ki ki la ioh paralok thymmai kiba na kane ka skul.  Man la ka janmiet, ki khun jong ki da ka jingshongshit ki la iathuh shaphang kane ka skul bad ki la kyrpad ia ki ban phah skul noh hangne.  Kumta ka kmie ka la ai ia ka business card ha ka Principal.  Ka dei ka Nongbishar ha Nongbah.  U lok jong ka u dei u officer ba heh jong ki Military

Ki khun ki la rung ha ka klass II bad III, bad mar kumta hi ki la ieit eh ia ka skul.  Katba ki taiew ki iaid, ki la sdang ban pynwit ia u kpa ka kmie ba kin pule ha ka kot  Uncle Arthur’s Bedtime Stories ia ki kumba ki kpa ki kmie jong ki para klas jong ki ki leh.  Kumta ka kmie ka la ong ban pan thied ia kine ki kot na ka Principal.  “Kumta te ngan pule na ka bynta jong phi man la ka miet”  ka la ong.  Ki khun ki la thied ia kine ki kot bad ka kmie ka la pule na ka bynta jong ki man la ka miet.

Ki bnai ki ia iaid lait, ki khun ki la kyrpad ba kin ioh leit lang sha ki jingiaseng bad sha ka Sabbath school.  U kpa bad ka kmie ki la ialam ia ki man la ka sngi Sabbaton.  Ha ka lyuir kaba bud, shisnem hadien ba kane ka longing ka la tip shaphang ka jingngeit Adventist katba ki don ha Black Sea, baroh ar ngut u kpa bad ka kmie ki la shah pynbaptist bad pdiang ia U Jisu.