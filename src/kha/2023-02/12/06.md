---
title:  Ka Jingtynjuh Ka Sabbaton
date:  15/06/2023
---

Wat mynta, lehse, ia ka jingpynkhreh la don na ka bynta kane ka jingpynshitom beiñ kabansa wan shen. Ha ka 6 tarik June 2012, u Pope Benedict XVI u la pynlong ia ka jingkhot ba kyrkieh ia palat 15,000 ngut ki briew kiba la ialang ha ka St. Peter’s Square ha Rome ba ka Robibar ka dei ban long ka sngi jingshongthait ia baroh, khnang ba ki briew kin long laitluid ha ki їing ki sem jong ki bad U Blei ruh. “Kaba kyrshan ia ka Robibar, ka dei ka jingpynduh ia ka hok longbriew.” Kane ha ka jingshisha kam dei ka juh ha kaba dawa ba kiwei ki sumar ia kane ka sngi, ha pyrshah ka Sabbaton jong ka Baibl, hynrei ka pyni hi ba ka jingmut ia ka Robibar kum ka “sngi shongthait” ka dei ka daw ba pura. Shen lane kham hadien, ia ki hukum yn pynmih, bad ia kito kiba sumar bniah ia ka Ktien U Blei bad ba sumar ia ka Sabbaton ba shisha yn i ia ki kum kiba ialeh pyrshah ia ka jingbha ka imlang sahlang.

Ha kine ki por jingeh, ki briew ba iaineh jong U Blei, da ka jingaiei jong u bad da ka bor jong u,kin ieng skhem ha kata ka jingrai jong ki ban bud ia u. Kin ym pyndem ha ka jingban bor. Ha pyrshah ka dak u mrad khlaw, kin ioh pdiang ia ka shap jong U Blei. Ia ki shap la jupyndonkam ha ki por mynshwa ban pynshisha ia ka jinglong bashisha ki kot ba donkam. Ngi khmih lynti ban lap ia ka shap U Blei ba la shon ha ka hukum jong u. Ki shap jong ki por mynshwa ki long kiba kyrpang, bad ba la pynkyrpang. U nongiathuhlypa Isaiah u ong, “To teh ia ka jingphla, to pyndait laha ia ka hukum hapdeng ki synran jong nga”(Isaiah 8:16) .

`Pule Eksodos 20:8-11. Kiei ki bynta kiba donkam eh kiba ia ka shap jong ka Baibl ba phi lahban shem ha ka hukum shaphang ka Sabbaton? Kumno ka hukum shaphang ka Sabbaton ka iapher na kiwei pat ki hukum?`

Ka hukum kaba saw ka don lai tylli ki bynta ba donkam ia ka shap kaba shisha. Nyngkong, ka don ia ka kyrteng u nongshonshap: “U Trai U Blei jong me” (Eksodos 20:10). Kaba ar, ka don ka kyrdan: U Trai uba la “thaw” (Eksodos 20:11 ), lane U Nongpynlong. Kaba lai, ka don u pud u sam jong uta u nongshonshap: “ka bneng bad ïa ka khyndew, ia ka duriaw ruh, bad ia baroh katba don ha ki” (Eksodos 20:11). Katkum ka Jingpynpaw 7:1, 2, ia ka shap U Blei la buh tang ha ki shyllangmat, kaba iengpli ia ki jingpyrkhat jong ngi. U Jisu u burom ia ka mon laitluid jong ngi ban jied. U khot ia ngi ban shah ia u ban pynwandur ia ki jingpyrkhat jong ngi da U Mynsiem Bakhuid khnang ba yn ym pynkhih ia ngi na u angkor ka jingngeit ha ka Ktien U Blei (Ephesos 4:30). Kumta, ngi sngewthuh ba kito kiba iaineh ki dei kito kiba “ sumar ia ki hukum U Blei, bad ia ka jingngeit U Jisu” (Jingpynpaw 14:12), bad kaba kynthup ha kito kihukum dei kaba saw, ka hukum ha kaba ka bor mrad khlaw ka thmu ban pynkylla (Daniel 7:25 ).

`Kiei ki jinglong jingman kiba phi iohi mynta kiba lah ban ialam sha ka jingkhang lad ia kajingmane laitluid jong ngi? Kiei kiba dang sah kiba dang khanglad?`