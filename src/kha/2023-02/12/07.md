---
title:  Pule Shuh Shuh
date:  16/06/2023
---

“Ynda ka jingngeit protestant kan kner ia ka kti lyngba ki ri gulfban bat ia ka kti ka bor synshar Rome, bad ynda haba kan kner sha ka liewlong khlem traibad ia snoh kti bad ka jingngeit ksuid, ynda haba, hapoh ka bor ktah jong kine ki lai ki jingiatylli, ka ri jong ngi (ka United States) kan kyntait ban pdiang ia ka nongrim ka Riti Synshar kum ka sorkar Prostestant bad ka sorkar synshar paidbah, bad kan pynlong ia ka jingpykhreh na ka bynta ka jingpynkhraw ia ka jingbakla bad ka jingshukor ka bor synshar pope, kumta ngin tip ba ka por ka la wan ia ka jingtrei phylla u Soitan bad kaba kut ka la jan.”—Ellen G. White,Testimonies for the Church , vol. 5, sla. 451.

“Ngi don ka jingdem ka mon ban peit bniah ia ka jingshisha ba ka Robibar ka dei ka sngimane jong ki bor ba pyrshah . . . ha ka khana ka kitab Jingpynpaw. Ka Robibar ka dei ka dur pharshi ba donkam eh, kaba pynpaw ia ka jingstad bad jingsian bym lah ngeit shuh jong u iakjakor. . . . Kane . . . ka jingpynkylla ia ka hukum U Blei ka pynpaw ha iwei i jingleh barit ka dei ka mat ba donkam eh ha ka jingisih u iakjakor pyrshah ia U Blei ha ka jingialeh ka bneng salonsar. Kane ka jinglong synlar jong ka ka long kaba shukor bha. U iakjakor u la wad ban knieh ia ka jaka U Blei ha bneng da kaba pyni ialade kum uta uba dei shisha ban ioh ia ka jingmane bad da kaba ai nia ba ka hukum U Blei ka long ka bym hok—ba dei ban pynkylla ia ka. U iakjakor u la pynkylla ia ka hukum ha ka bynta ka shiphew hukum ha kaba ia U Blei la ithuh kum U Nongthaw bad Nongsiewspah, uba tang ma u hi uba don hok ban ioh ia ka jingmane (Eksodos 20:8-11; Deuteronomi 5; peit ruh Jingpynpaw 4:11; 5:9, 13, 14). Ka jingpynkylla ia kahukum ka pynpaw ym tang ia ka jingisih u iakjakor ia ka mon U Blei, hynrei ka dei ruh ka jingpyrshang jong u ban knieh ia ka jaka U Blei da kaba un long uba dei mane. . .Ka jingpyntreikam shityllup ka bneng salonsar ia kane ka jingpynkylla ia ka hukum kan pyntikna ia ka jingjop jong u.”—Angel Amuel Rodriguez, ““The Closing of the Cosmic Conflict:Role of the Three Angels’ Messages,” unpublished manuscript, sla. 53, 54.

**Ki Jingkylli ban ia Puson**

`Wat lada ngi im ha ka jingkhmih lynti bad jingtharai, ia ki jingjia bakhadduh, balei ngi deiban long husiar ban ym long kiba shongshit bieij, kaba buh tarik, lane tharai sha lyndet kaba la pynpaw ha ngi lyngba ka jingpyrsad mynsiem? Kiei ki jingma lada leh ia kane, badkaei kaba la long ka jingmih haba kita ki jingjia kiba la khmih lynti ym shym la pynpaw hangno ne kumno kumba la ong ki briew ba kin jia?`

`Katba ngi dei ban kiar na ki jingma kumba la pyni ha ka jingkylli ba nyngkong, kumno nginphai ktien sha kito kiba ong ba ka jingkren jong ngi shgaphang ka dak u mrad khlaw badka jingpynshitom beiñ kan ym lah ban jia namar ba kam imat lah ban long, haba peit ia kajinglong jingman ka pyrthei mynta? Balei ba kane ka lain jingpynshongnia, wat shisienpeit ka long kaba don jingmut, kam long kaba don jingmut khyndiat ruh? (Halor kiei kiei,peit kumno ka jingkloi ki jingkylla bakhraw ki lah ban wan ha ka pyrthei).`