---
title:  Ka Dak U Mrad Khlaw
date:  14/06/2023
---

`Pule Jingpynpaw 14:9 bad ianujor ia ka bad Jingpynpaw 14:12. Hangno la buh ia ka dak umrad khlaw?(Peit Deuteronomi 6:8, Deuteronomi 11:18) . Kiei ki artylli jinglong ba pyniapheria ki briew U Blei na kito kiba pdiang ia ka dak u mrad khlaw?`

Kawei ka kynhun ka mane ia u mrad khlaw, bad kawei ka sumar ia ki hukum U Blei (kabakynthup ia ka ba saw, kata ka hukum kaba u mrad khlaw u thmu ban pynkylla) bad kiba don ia ka jingngeit U Jisu. Kata ka dei ka jingiapyrshah. Da kaba trei lyngba u mrad khlaw ba mih na ka um bad na ryngkew, u bymman u pyrshang ban pynduh ia ka bor Blei da kaba ialeh ia ka pdeng jong ka jingmane; kaba, ka Sabbaton. Ia ka dak u mrad khlaw u buh ha kashyllangmar lane ha ka kti. Ka shyllangmat ka dei ka dak jong ka jingpyrkhat, ha kaba kajingtip lem, ka jingpynshongnia, bad jingbishar ki don; ka kti, ha pyrshah kata, ka dei ka dur pharshi jong ka jingtrei bad ki kam.

Ka sngi kan poi, bad lehse shen ban ia kaba ngi nang tharai, ba ia ki hukum yn pynmih bankhanglad ia ka jinglaitluid ha ka jingmane. Kito kiba bud hok ia ka Ktien U Blei bad kibasumar ia ka Sabbaton ba shisha U Trai yn i ia ki kum kiba pyrshah ia ka jingiatylli bad kajingbha ka imlang sahlang.

Kito kiba burom ia ka Sabbaton katkum ka Baibl yn pynbna ia ki kum ki nongshun ka ainbad ka hukum, kum kita kiba pynkhein ia ki jingkhang ba tip briew tip blei ka imlang sahlang, kiba wanrah ia ka jingbymdon hukum bad ka jingbymhok, bad kiba wanrah ia ka jingbishar U Blei ha ka pyrthei. Ia ka jingkut jingmut ka jngiatiplem jong ki yn pynbna kum ka jingeh ryndang, jingmutlop, bad jingniewbein ia ka bor synshar. Ia ki yn mudui ia ka jingsngewpyrshah sha ka sorkar.”—Ellen G. White,The Great Controversy , sla. 592.

Ka balang Roman ka kam ba ka Robibar ka dei ka “dak” jong ka bor ha ka balang. “Shishaka balang Katholik ka kam ba ka jingpynkylla ka dei ka jingleh jong ka. . . . Bad kane ka jingleh ka dei ka dak jong ka bor jong ka kum ka balang bad ka bor ha ki kam niam.”—The American Catholic Quarterly Review , January 1883.

Ka Jingpynpaw ka iathuhlypa ba ha ka lawei, ha ka por ka jingeh shityllup pyrthei, ka pyrtheijong ngi kan iakynduh ia kaei re ka jingkylla kynsan ha ka sain hima, ka imlang sahlang, ka niam, bad ka jingkylla ka rukom im, ha kaba ia ka jingsumar ia ka Robibar yn pynbor bad hangta kan kylla “ka dak u mrad khlaw.” Sa shisien, kumno ia kine kiei kiei baroh yn pynpaw, ia ngi ym shym la iathuh. Ka Jingthoh ka ai ha ngi tang ia ka jingmait lynti—hynrei kaba la biang ban pyni ha ngi ba ka jingialeh bakhraw kan kut ha ka daw jong ka jingmane lada ia u mrad khlaw ne ia U Nongthaw bad ba ka sngi ba hynniew, ka Sabbaton ka don ia ka bynta kaba khraw.

`Ha kano ka rukom ba ia u bynriew la ju pyniakhlad lyngba ki por ban donlada ha ka liang UBlei lane jong u Soitan? Balei ba ym lah ban don ka jaka pdeng? Kumno ngin lah ban tip tikna ha kno ka liang ngi don?`