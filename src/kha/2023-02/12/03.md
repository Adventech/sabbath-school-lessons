---
title:  Ka Jingphai Dien
date:  12/06/2023
---

`Pule 2 Thessaloni 2:3, 4, 9-12. Kaei kaba u Paul u iathuh lypa shaphang ki sngi ba khadduh?Kiei ki dak kiba ngi lah ban ithuh ba u la ai ia u mrad khlaw, bor ba ialeh pyrshah ia U Khrist?`

U apostol Paul u la maham ia ka kynhun Khristan ia ka “jingphaidien” na ka jingshisha kaktien U Blei. U sngewkhia shaphang ki symbai ka jingphaidien uba la don lypa ha ka balang

ka Testament ba thymmai, u ba lah ban roi ha ki spah snem kiban wan shwa ka jingwanarsien U Khrist. Ka kospel ba bakla kan wan rung hapoh ka balang, kaba pynkyllain ia ka Ktien U Blei.

U Soitan u dei uba na sha lyndet kane ka jingphaidien. U dei shisha u “briew jong ka pop”uba thrang ban pynkhraw “ia lade pyrshah ia baroh ba la khot Blei” bad u da shong “ha katempl U Blei” (2 Thessaloni 2:4 ). Hynrei uta “u nongshukor bakhraw” u trei lyngba ki briew ban pyndep ia ki jingthmu jong u. Ki jinglong ba lah ban ithuh ba la kde ha u Daniel bad Jingpynpaw ki pynpaw ba kata ka reng barit jong ka Daniel 7, u mrad khlaw ka Jingpynpaw 13 bad 14, bad “uta u bymniew hukum” ka 2 Thessaloni 2 ka iengpli ia ka juh ka bor.

Ka SDA Bible Commentary ka ong kumne: “Ka jingpynianujor ia ka bor ba kren beiñ blei kaba wan hadien ka rome ba mane bleithaw ha ka jingiahuhlypa u Daniel . . . , bad ki kyntien u Ioannis kiba ringdur ia u mrad khlaw uba kum u labasa. . . . ka pynpaw shibun ki jingiasyriem hapdeng ki lai tylli ki jingbatai [ka reng barit, ka bor mrad khlaw, bad u bym niewhukum]. Kane ka ialam ia ngi sha ka jingpynkut nia ba u Daniel, u Paul bad u Ioannis ki ia kren ia kajuh ka bor, . . .ka jingsynshar pope.”—Volume 7, sla. 271.

Ka long kaba donkam eh ban kynmaw ba ka jingiathuhlypa Baibl ka batai ia ka rukomjingngeit kaba pyniakhleh ia ka Ktien U Blei, kaba la bujli ia ki jinghikai pateng namar ka kospel, bad ba iaid jngai na ka jingshisha ka Baibl. Ia kine ki jingiathuhlypa la ai da U Blei jong ka jingieit ba phylla ban pynkhreh ia ki briew na ka bynta ka jingwan U Khrist. Ki dei ka jingsneng ia ki kynhun niam ba la phaidien kiba la iehnoh ia ka Ktien U Blei, ym ia ki briew kiba don ha ki (peit Jingpynpaw 18:4 ). Ka khubor jong ngi ka dei ia ka rukom jingpyniaidkaba la shukor ia ki million. Wat la la shukor, kine ki briew ki long kiba la ieit eh da U Khrist.

`Kumta ka dei ia ngi ba ngin iadei bad ki ha ka rukom ba dei. “Namar kata ia kiei kiei baroh kiba phi iamon ba ki briew kin leh ha phi, kumta to leh ma phi ruh ha ki: naba kane ka long ka hukum bad ki nongiathuhlypa” (Mathaios 7:12 ). Kumno ngi dei ban pyndonkam ia kane ka nongrim ha kaba ia trei bad ka mat jong ki bor mrad khlaw ka Jingpynpaw 13 bad 14?`