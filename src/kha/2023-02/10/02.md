---
title:  Ka Lynti Kaba I Kumba Ka Beit Ia U Briew
date:  28/05/2023
---

Ha ka nongrim jong ki sngi bakhadduh, U Jisu u pyrta ia ka jingmaham ba donbor, “naba kiKhrist lamler bad ki nongiathuhlypa lamler kin mih bad kin pyni ki dak bad ki jingphylla ia kaban shukor noh, lada lah, wat ia kiba la jied.” (Markos 13:22 ). Kiei kita “kiba la jied”? U ong shuh kham hadien, “Un phah noh ruh ia ki angel jong u da ka jingsawa bakhraw ka turoi, bad kin ialum lang ia kiba la jied jong u na ki saw lyer, naduh kiba kut ki bneng haduh kiba kutjong ki.” (Mathaios 24:31 ). Sngewsheptieng khyndiatymdei , haba ka jingshukor ha ki sngi ba khadduh kan long kaba khraw katta ba wat kiba la ju iaineh ruh kin don ha ka jingma jong ka jingshahshukor?

`Pule Jingpynpaw 12:9. Mano ban shah shukor da u Soitan? Kumno ngi sngewthuh ia kine kiktien?`

Ka long kaba shai ba U Blei un don ia katto katne ki briew kiba iaineh ha ki sngi ba khadduh,kumba u la ju don lyngba ki yrta. La katta ruh, kine ki kyntien hangne ki pyni haduh katno ka jingsaphriang kata ka jingsukor u Soitan ka long.

`Pule Proberb 14:12. Kaei ka jingmaham ba khraw ba la pyni hangne?`

Bunsien la ju ong ia ki briew ba kin bud ia ka jingsngew ka jong ki hi khnang ba kin lah banrai na ka bynta jong ki hi kaei kaba dei lane ba bakla, bad ban im kumta kumba ki la rai. Hynrei Ka Jingthoh ka ong ba ngi baroh ngi long ki nongpop, bad ba bymman (Jeremaiah 17:9; Rom:9-18) kumta ban shaniah ha la ki jong ki jingsngew ka la jan long kaba tikna ba,shen ne kham hadien, ngin sa bakla ne wat ban leh bakla. Shibun ka jingbymman ba la wanrah lyngba ki yrta da ki briew kiba la sngewtikna ba ka jingsngew jong ki ka long kaba dei.

Kata ka mut ba ki bud ia ka lynti “kaba i kumba ka beit” ha ki.Ha ka jaka kata, ngi dei ban ngam jylliew ha ka Ktien U Blei, bad na ka Ktien jong u, katba ngi aiti sha U Mynsiem Bakhuid, ngin nang ia ka jingshisha na ka jingbakla, kaba dei na ka bymdei, kabab ha na kaba sniew. Lada la iehnoh ia ngi katkum ka jingtip jong ngi, lane ki jingsngew jong ngi, ngi lah ban long kiba suk bha ban hap ha ki jingshulor u Soitan.

`Pyrkhat shaphang ki briew kiba la leh ia ki kam da kaba pynshong nongrim ha kaei kaba kitharai ba ka long kaba dei, lane wat kito kiba ngeit ba ka dei ka mon ka jong U Blei, pynbanki leh ia ki kam kiba bymman. Kaei kaba ngin nang na kine ki jingjia ba sngewsih?`