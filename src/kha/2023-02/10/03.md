---
title:  Ka Jingshukor Barim Jong Ka Jingbymiap Shuh
date:  29/05/2023
---

`Pule Jingpynpaw 16:13, 14 bad Jingpynpaw 18:2, 23. Kiei ki jingkdew sha ka jingngeit ksuid ba ngi iohi ha kine ki dkhot?`

Ki jingong kum ka, “ka jaka shong ki ksuid” lane ka “mynsiem bymkhuid baroh” bad “ai ksuid” baroh ki kdew ia ki kam ksuid suda. Yn sngewphylla lei ba ia ngi la maham, ba na ki ar tylli ki jingshukor bakhraw jong ki sngi khadduh, kawei ka dei “ka jingmbymiap shuh jong ka mynsiem.” (Ellen G. White,The Great Controversy , sla 588).

Da shisha, ka long kaba suk ban iohiia kata ha kine ki sngi. Wat ha ka pyrthei khristan, ka jingmut jong ka jingbymiap shuh ka mynsiem ka dei ka jinghikai ba hakhmat eh jong ki khristan. Shibun ki khristan ki ngeit, ba ha ka jingiap, kiba la ioh pynim kin her sha bneng, bad kiba la rem kin hiar sha dujok. La katno sien, kum ka nuksa, hadien ba u nongialap bakhraw u Billy Graham u la iap, ba ngi la ioh sngew ba ong ba, “u Billy Graham u don ha ka jingsuk mynta ha bneng, ha ki kti baieit U Jisu,” lane kiwei pat ki jingong? Kiba kum kine kiei kiei lahikai man ka por na ki pulpit; ha ki karma klass; bad khamtam ha ki jinglehniam leit ontep.

`Pule Eklesiastis 9:5; Job 19:25-27; 1 Thessaloni 4:16, 17; bad Jingpynpaw 14:13. Kaei ka jinghikai ba shai ba U Blei u ai sha ki briew jong u shaphang ka jingim hadien ka jingiap, bad hangno nginshem ia ka jingkyrmen jong ngi?`

Kawei na ki paia jingshukor jong ka Babilon ka dei ka jingsngewthuh bakla ia ka jingiap, kaba, ka jingmut pdeng jong ka ka long ka jingbymiap ka mynsiem, kaba ialam lynti ia ka jingktah ba shukor jong ka jingngeit ksuid. Lada phi ngeit ba kiba la iap, ha kano kano ka rukom, ki im lane ba ki lah ban iakren bad ngi, kaei pat ka jingiada ba phi don na kiwei pat ki jingshukor ba bunjait ba u Soitan u don? Lada ino ino iba phi tharai ba i dei imei ne i khun ba la khlad jong phi, lane iba ieit jongno jongno, in mihpaw kynsan bad ban kren ha phi, katno kan long kaba suk ban shukor ia phi da ki jingpyrkat jong phi? Kane ka jia ha ki por ba la leit; ka jia ruhmynta; bad da shisha, katba ngi dang jan sha ki sngi kiba kut, kan sa jia biang. Ka jingiada jong ngi, kaba tang ma ka hi, ka long ba ngin ieng skhem kiba la suh thied ha kaei kaba ka Baibl ka hikai bad ban snoh rdin ha ki jinghikai ka Babibl shaphang ka jingiap kum ka jingiohthiah haduh ka jingwan arsien U Jisu.

`Kiei ki nuksa jong ka jingngeit ksuid kaba don ha ka kolshor jong phi mynta? Balei ba tang ka jingkohnguh baskhem ha ka Ktien U Blei ka long ka jingiada ia ngi?`