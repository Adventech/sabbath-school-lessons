---
title:  'Ka Babilon: Ka pdeng jong ka jingmane Blei Sngi'
date:  30/05/2023
---

Ka jingmane ia ka blei sngi ka long kaba paw ha Ijipt, Assyria, Persia bad ka Babilon. Ha kakot jong u, The Worship of Nature (Ka Jingmane Ia Ka Mariang ), u James G. Frazer u pynlong ia kane ka jingkren, “Ha ka Babilon mynbarim, ia ka sngi la mane naduh ki por hyndai hynthai.”— (London: Macmillan and Co., 1926), vol. 1, sla. 529. Ka lah ban long sngewkyndit, hynrei don ki por, ka jingmane blei sngi ki nong Babilon ka don ka jingktah ia ka jingmane ki briew U Blei ha ka Testament barim.

`Pule Esekiel 8:16 bad 2 Kings 23:5, 11. Kaei ba ki nongiathuhlypa ki thoh shaphang kajingktah ka jingmane blei sngi ha Israel bad ha Judah?(Peit ruh Rom 1:25) .`

U nongiathuh- lypa Esekiel, uba ia im ha kajuh ka por bad u Daniel, u pyni ia ki katto katne ki briew ki jong U Blei la ki ingdong sha ka templ U Trai, bad ki la mane ia ka sngi shaphang mihngi. Ban ia kaba mane ia Uta uba thaw ia ka sngi, ki mane pynban ia ka sngi.

Ha ka Jingpynpaw 17, u Ioannis u batai ia ka por ynda haba ia ki nongrim jong ka Babilon,kaba kynthup ia ka jingmane ia ka sngi, kan rung ha ka balang khristan ha ka yrta jong ka jingiasnohkti lang. Ka jingkylla khristan u Constantine, ha kaba sdang ka spah snem ba saw, ka la wanrah ka jingkmen bakhraw ha ka hima Rom. U Constantine u don ka jingsngew jan bajuria ka jingmane ia ka blei sngi. U Edward Gibbon, u nongthoh ba pawnaw u thoh, “Ka Sngi ka long kaba la niew burom ha ka bneng salonsar kum ka nongialam bad nongiada bakhlain bor tam jong u Constatine.”—The History of the Decline and Fall of the RomanEmpire , sla. 12. Ha ka snem 321 H.K, u Constantine u la mynjur ia ka “ain Robibar” ba nyngkong. Kane ka hukum ka ong, “ha ka sngi ba kyntang jong ka Sngi, ai ba baroh ki Magistor bad ki briew kiba shong ha ki nongbah kin shongthait, bad to ai ba baroh ki jaka trei kin khang.”—Edict of Constantine. Kane ka kam dei hukum kaba pynbor ia ka jingsumar ia ka sngi Robibar ia baroh ki nongshong shnong, hynrei ka pynkhlain ia ka jingsumar ia ka Robibar ha ka jingpyrkhat ki nongshong shnong ka Rom.

Ka dei ha ki phew snem kiba bud ba ki patsha bad ki pope ki iai bteng lyngba ki hukum sorkar bad ki hukum balang ban seng nongrim ia ka Robibar kum kaba tang kawei ka sngi mane, kaba la iaisah haduh kine ki sngi, kumjuh na ka bynta kiba bun ki khristan. Kadei ka nuksa jong ka jingshisha ba ym tang namar ba ki ba bun ki briew ki ngeit ia kaei re kaei, lane leh ia ka, kam pynlong ia ka ba kan long kaba shisha.

`Peit sawdong haduh katno ba la pdiang ia ka jingmane ia ka sngi Robibar ha ki balang khristan. Kaei ba kane ka jingshisha kan hikai ia ngi shaphang kumno ki saphriang ki jingshukor u Soitan? Shuh shuh, ha ka jingiadei bad ka jinglong jong kiba iap, kaei kaba tang ma ka hi ka long ka jingiada jong ngi?`