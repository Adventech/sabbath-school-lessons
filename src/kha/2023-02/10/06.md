---
title:  Ka Jingaiei Namar Ka Jingkohnguh
date:  01/06/2023
---

Ka briew kaba ha ki jainkup basaw bthuh bad basaw haiñ, kaba shong halor u mrad khlawbasaw haiñ, ka la iasam ia ka khuri ka waiñ jong ka, bad ka pyrthei ka la buaid da ki jinghikai bakla ka Babilon. Haba ia kren ia ka “waiñ ka Babilon,” ka Ellen G. White ka pynlong ia kane ka jingbatai ba shai: “Kaei kata ka waiñ? Ka jinghikai bakla jong ka. Ka la ai sha ka pyrthei ia ka Sabbaton ba bakla ha ka jaka ka Sabbaton ka hukum ba saw, bad ka la ban ia ka jingbaklaba u Soitan u la ong nyngkong ha ka Im,--ka jingbymiap ka mynsiem.”—“Let the Trumpet Give a Certain Sound,”Advent Review and Sabbath Herald , December 6, 1892. Kine ki jinghikai ba bakla ki la shukor ia ki phew lak.

Kum ka jingmih, U Blei u ai ia ki briew jong u, kiba dang iasah ha ka jingbakla, ka jingkhot jong ka sngi ba khadduh.

`Pule Jingpynpaw 18:4, 5. Kaei ka jingkhot ka jong U Blei sha ki paidbah byllien kiba dangdon ha ki kynhun niam ba bakla?`

Kumba ngi la iohi, shibun ki briew U Blei ki don ha ki kynhun niam kiba la pyniadei ia kijinghikai ka Baibl bad ki jong ka pyrthei. Kim sngewthuh ia ki jingshisha ka Jingthoh. Ka jingkhot baieid U Blei ka long kaba shai: “To iamih noh na ka, u paidlang jong nga, ba phin ym iashang lem bad kita ki pop jong ka, bad ba phin ym iapdiang na kita ki jingiapthem jong ka.” (Jingpynpaw 18:4 )

`Pule 1 Ioannis 3:4 bad ianujor ia ka bad ka Rom 14:23. Kumno ka Baibl ka batai ia ka pop? Kumno kine ki dkhot Baibl ki don jingiadei?`

Ka pop ka dei ka jingpynkhein ia ka hukum U Blei. Kaba tang ma ka hi ka lad ba uno uno unlah ban sumar ia ka hukum dei lyngba ka jingngeit ha ka bor jong U Khrist. Ngi long kiba tlot, kiba jynthut, ki briew kiba pop. Da ka jingngeit haba ngi pdiang ia U Khrist, ka jingaiei jong Uka pyniasuk ia ka mynnor jong ngi bad ka aibor ia ka mynta ka jong ngi. U ai ha ngi ia ka“jingaiei bad ia ka kam apostol khnang ia ka jingkohnguh” (Rom 1:5 ). Ka jingkhot ka bneng ia ki briew jong U ha ki balang kibym burom bad kohnguh ia ka hukum U Blei ka long ban mih noh da ka jingngeit. Ka jingkhot jong U ia ki Adventist kiba ha ki kynhun ba sumar Sabbaton ka dei ban klet noh ia ka lade, ia ki jingpyrshang briew ha ki jingkohnguh bad ban im ka jingim ba kynja blei da ka jingngeit ha ka jingaiei U Khrist, kaba pyllait ia ngi na ka jingpynrem jong ka pop bad ka jingshynshar jong ka. Bad kumba ka jingiaineh ki Israel sha ka hukum (Deuteronomi 4:6) kan long ka jingphla ba donbor sha ka pyrthei, kumta ka jingiaineh jong ngi ruh, kan long ka jingphla ba donbor bad kan iarap ban ialam ia ki briew shabar na ka Babilon.