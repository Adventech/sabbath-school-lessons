---
title:  Ka Jingkhot Sha Ka Jingïaineh
date:  31/05/2023
---

Ka khubor jong u angel uba ar ha ka Jingpynpaw 14 ka long, “La kyllon, la kyllon ka Babilon.” Ha ka Jingpynpaw 17, ka briew ia kaba la ithuh kum ka Babilon ba kynja mynsiem, kaba kupha ki jaiñ basaw bthuh bad basaw haiñ, kaba shong halor u mrad khlaw basaw haiñ, kaba sam ia ka khuri ka waiñ jong ka, bad ka la pynbuaid ia ka pyrthei da ka jingbakla. Ka balang bad ka bor sorkar ki iasoh lang. Ka jingbakla ka nangroi. Ki ksuid ki trei da ki kam kambah jong ki ban shukor. Ia ka pyrthei la kynting sha ka jingialeh ba khadduh.

Ha kajuh ka por, ia ki briew ki jong U Blei la kren bein, leh bein, la ban bein, bad pynshitom beiñ, hynrei ha U Khrist bad lyngba ka bor U Mynsiem Bakhuid, ki long kiba iaineh ha ka jingkut jingmut jong ki. Ki bor jong ka dujok bad ki bor ka bymman kin ym lah ban pynkheiñ ia ka jingianeh jong ki ha U Khrist. ki long skhem ha U. U long “ka jaka rieh bad ka bor jong ngi, ka jingïarap bahajan eh ha ka jynjar” (Salm 46:1 ).

U Blei u khot ia ki briew kiba im ha ki por kiba kut ban wan phai sha ka jingiaineh ha ka Ktien jong u. U Jisu u duwai, “To pynkyntang ia ki da ka jingshisha; ka ktien jong me ka long ka jingshisha.” (Ioannis 17:17 ). Ka jingshisha ka Ktien U Blei, ym ka jingmut briew ne ka jinghikai pateng, ka dei U Khlur na Shatei ban ialam ia ngi ha kane ka kynta ba khadduh ka histori ka pyrthei.

Hangne ka don ka jingong da u Dr. Edward T. Hiscox, u nongthoh jong ka kot,StandardManual for Baptist Churches . Ha u snem 1893, u kren ha ka khynhun jong ki spah ngut ki pastor bad ka la pynyndit ia ki katba batai kumno ba ka Robibar ka wan rung ha ka balang khristan.

“Katno kaba sngewsih ba ka [Robibar] ka wan kaba la shonshap da ka jingngeit kinongmane bleithaw, bad la jer kyrteng ia ka da ka kyrteng ka blei sngi, nangta la jied bad la pynlong aiñ da ka bor pope, bad la aiti pateng kum ka jingaisngewbha bakyntang sha kiProtestant!”—New York ministers’ conference, November 13, 1893.

`Pule Esekiel 20:1-20. Kaei ka bynta ba kongsan jong ka khubor u Esekiel hangne, bad kumno ba ka Sabbaton ka kadon jingiadei bad kane ka jingkhot sha ka jingiaineh?`

Ka Esekiel 20 ka dei ka jingkhot ba jur ia ki Israel ban iehnoh ia ki jingmlien ki nongmanebleithaw bad ban mane ia U Nongthaw ha ka jaka ki blei bakla,ha kane ka por ia “ki bleithaw ki Ijipt.” Ha ka khubor jong ki lai angel, U Blei u pynlong ia ka juh ka jingkhot ia ngi ban “mane ia U Nongthaw,” namar “La kyllong ka Babilon.” Bad ruh, kumba ngi la tip, ba ka Sabbaton, bad ka jingiaineh ha ka, kan don ia ka bynta bakhraw ha ki jingjia kiba khadduh.

`Kiei ki jinghikai ba ngi lah ban shim ialade na kaei kaba la thoh ha u Esekiel 20:1-20? (Peit ruh 1 Korinth 10:11 ).`