---
title:  Ki Jingshukor Ba Khadduh U Soitan
date:  27/05/2023
---

### Dkhot Baibyl ban Pynkhreh ia ka Lynnong
Jingpynpaw 12:9; 16:13, 14; 1 Thessaloni 4:16, 17; Esekiel 8:16; 20:1-20; Jingpynpaw 18:4, 5.

> <p>Dkhot Spel-lyndet</p>
> “To pynkyntang ia ki da ka jingshisha; ka ktien jong me ka long ka jingshisha.” (Ioannis 17:17 )

Ka dei kawei na ki step ba itynnad u bnai September ha Chicago. Katba ka sngi ka nang iaidlyngba ka pung Michigan bad ki paidbah ba ia knieh lyngba ki jingsahkut kali ha ki surok bah Kennedy bad Eisenhower, bad ba ki khynnah ki dang don ha ki lynti ban leit sha skul, ka khana ba sngew sheptieng ka la sdang ban mih, kaba la wanrah ka jingsheptieng ha ki dohnud jong ki nong Chicago. Ki briew ki la kem pang jur eh, bad don napdeng jong kiba la iap tang hadien khyndiat kynta ba ki dih ia ki dawai Tylenol. Haba la wad bniah, la shem baiwei pa iwei n akita ki dawi dei kiba la pyniakhleh bad ka ‘potassium cyanide’ kaba long ka bih ba lah ban pyniap. U briew u bym da biang bha ka jingpyrkhat u la leh eiei ia kine ki dawai. Haduh kane ka sngi, ngim tip mano ba la leh ia kane.

Kumba ngi la iohi, ka Jingpynpaw ka la maham ia ngi ba “kita kiba shong ha ka khyndew”kin dih ia ka bynta ba la khot “ka waiñ ka Babilon.” Ki don ki nongrim bad jinghikai ba bakla,kiba ha kaba khadduh kin ialam tang sha ka jingiap. La katta ruh, ia ka pyrthei ym shym laiehnoh khlem ka dawai ban ialeh pyrshah, kata ka jingiada, pyrshah ia kane ka bih ba kynja mynsiem: ka khubor ki lai angel.

Ha ka lynnong jong mynta ka taiew, ngin iai bteng ban peit, ym tang ha ki jingshukor kaBabilon hynrei ha ka jingthmu U Jisu ban pynim ia ngi na kita ki jingshukor bad ka jingiapkaba ki lah ban wanrah.

_*Pynkhreh ia ka lynnong na ka bynta ka Sabbaton, May 27._