---
title:  Ka Soslukar jong ka Bashiphew 
date:   11/01/2023
---

Ka don ka jingïateh bakynja-mynsiem bajan bha hapdeng ka jingwallam ïa ka bashiphew bad ka jingïatehlok jong ngi bad U Blei.Ki Isreal ki la manroi manbha haba ki kohnguh ïa U Blei bad ki wallam lut baroh ïa ka bashiphew. Markhongpong pat, ki la shem shibun ki jingeh lada kim leh kumta. Ikumba ki shu ïatyllun ha kane ka jylli jong ka jingkohnguh bad ka roi ka par, nangta pat ha ka jingbymnguh bad ki jingjynjar, Ka la dei ha kawei na kine ki por, ba lyngba U nongïathuhlypa Malakhi, U Blei u la tyrwa ban don noh ka soskular arliang mamla bad hadeng ki briew jong U. 

`Pule Malakhi 3:7–11. Kiei ki jingkular bad ki jingkitkhia kiba la shem ha kine ki dkhot?`

U Blei u la kular ïa ki briew ba lada ki pynphai sha U, U ruh un pynphai lem sha ki. Haba ki la kylli ka mut aiu kane kaba pynphai sha U. U da kren shai kdar bad U la ong, “Sangeh noh kaba lute ïa Nga ha ki bashiphew bad jingkynshew.” Ka jinglute jong ki kala long ka daw jong ka jingtim ïa ki: “’Wallam ïa ka bashiphew baroh. Kane ka dei ka rukom ka jong U Blei ban pynkut noh ïa ka jingtim kaba wan ha ki: “’Wallam ïa ka bashiphew baroh (BAROH KABA DEI HOK) sha ka ïingkynshew’” Lada phi leh ïa kane , te “’ Ngan leh……..Ngan plie ïa ki khyrdop ka bneng namar jong phi bad Ngan theh lut phar kat kaba don katne kata ka jingkykhu haduh ba phin ym don jaka shuh hangno hangno ruh ban buh ïa kat kane ka jingkyrkhu kyrhai’” Lada ngim don jaka shuh te da kaba shlei ngi lah ban ïarap ïa kiwei bad ïa ka kam U Blei ban pynroi ïa ka.

“Uta uba la ai ïala U Khun b’la kha marwei ban ïap namar jong phi, U la teh jutang keiñ bad phi. U la ai lut ïa ki jait jingkyrkhu baroh, U kwah pat ba phin pynphai kylla pat tang ïa ka shibynta na ka shiphew bynta kaba long ka bashiphew bad nangta ïa ki jingkynshew de. Yn ym don mano mano ba shlan bad nud ban ong em kabym lah long kata ka kam. Ka jingthmu U Blei kumno ban pyntreikam ïa ka bashiphew bad ki jingkynshew la thoh kyrpang ha ka lynnong ba lai ka kitab Malakhi. U Blei u khot khnang ïa ki briew ba kin bat skhem ïa ka jutang kaba U la ïateh bad ki.”—Ellen G. White, Counsels on Stewardship, p. 75.

Kawei na ki bynta babaha jong ka jingkohnguh la thoh buh jingkynmaw ha ka por ba synshar u syiem Judah babha u Hesekaiah. Ka la don ka jingkhie-im mynsiem bashisha ha ri Judah, bad ki briew ki la sdang ban pynphai hok ia ka bashiphew bad ki jingkynshew sha ka ïing jingkynshew. Ka la bun bah haduh ba la shu kynton ha ka ïingmane. Ar Khronikl 31:5 ka ïathuh ïa ngi ïa kaei kaba la jia haba ki briew “ ki la ai kyrhai ïa ki soh nyngkong na u kew, ka waiñ, ka umphniang bad ka ngap, bad na ka jingmih ka lyngkha baroh: Ki la wallam kyrhai ïa ka bashiphew jong kiei kiei baroh khlem tyngkai shuh.”

`Kaei ba ka jingpynphai hok jong phi ïa ka bashiphew (ne duna ruh) ka batai shaphang ka jinglong bakynja-mynsiem jong phi hi bad ka jingïatehlok jong phi bad U Blei?`