---
title:  Ka Jutang ka Jingpynim 
date:   08/01/2023
---

Ka jingïap U Khrist ha Kalbari ka pynlah ïa iwei-pa-iwei iba la im ne wat ki ban sa im ruh ban ïoh ïa ka jingpynim. Ym kum ka jingkular jong ki aïom, ka jingpynim kam long tang na kawei ka liang— ym shym la ai ïa baroh, kampher kaei ka jingleh jong ki. Ka jingngeit ba baroh kin shu lait im ka dei ka “jingngeit paidbah.”

Phewse, U Jisu u kren shai kdar halor kane, watla u la ïap ïa baroh u kynja bynriew, bun pat kiba ïaid ha ka lynti bakylluid kaba ïalam sha ka jingjot bad sha ka jingïap babymjukut. (Math. 7:13,14)

**Aiu ba kine ki dkhot ki don ban ong shaphang ba kumno ki briew ki ïoh pdiang ïa ka jingai jong ka jingpynim ha U Jisu?**

`1 Ioannis 5:13`

`Math. 10:22`

`Ioannis 6:29`

`2 Pet. 1:10, 11`

U Paul u la sngewthuh bha ïa ka jingtreikam ka arliang mamla jong ka jutang ka jingpynim. Ia kaba shen yn sa pyntreikam, watla shibun ki lok jong u ki la ïehnoh ïa u, u Paul da ka jingsngewskhem ka mynsiem u la ïathuh ha la u paralok u Timothy ba u da bat skhem triang ïala ka jong ka bynta na ka liang jong u. “Namar nga la pynkhreh lypa ban shah theh noh kum ka jingdih ka jingainguh bad ka por jong ka jingleit noh jong nga ka la jan. Nga la ïaleh ïa ka jingïaleh babha, nga la pyndep ïa ka jingphet thong, nga la ri ïa ka jingngeit: Naduh mynta hi ïa nga la buh lypa ïa kata ka pansngiat jong ka hok,ïa kaba U Trai, uba long u Nongbishar bahok un ai ha nga ha kata ka sngi: bad ym tang ha nga hi, hynrei ha kita baroh ruh kiba ieid ïa kata ka jingwanpaw jong U” (2 Tim. 4:6–8).

U Paul u ong, “Nga la kloi [namar] Nga la ïaleh ïa ka jingïaleh babha, nga la pyndep ruh ïa ka jingmareh thong, nga la bat skhem ïa ka jingngeit.” U Paul watla u sngewthuh bha ba ka jingpynim ka dei tang da ka jingngeit hi, ym da ka jingleh jong ka hukum bad kumta hangne um shym la thew da ka jingleh bad ka jinglah jong u baroh khnang ban kamai ïa ka hok lade ha khmat U Blei. Ka “pansngiat ka hok” kaba ap ïa u ka dei hi ka hok U Khrist, kaba u Paul da ka jingngeit u la kam ïa kane bad u snoh rdin haduh kaba kut ka jingim jong u.

`Watla ka jingpynim ka long ka jingai ïa kibym donhok, Kaei ka jingïapher hapdeng kito kiba pdiang bad kibym pdiang ïa ka? Kaba pdiang ïa kane ka jingai ka dawa aïu ïa ngi ba ngi dei ban leh?`