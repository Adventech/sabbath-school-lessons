---
title:  Ki Jutang U Blei bad Ngi
date:   07/01/2023
---

### Dkhot Baibyl ban pynkhreh ia ka Lynnong

Math. 10:22, Ioannis 6:29, Deut.28:1–14, Prob. 3:1–10, Mal. 3:7–11, Math. 6:25–33.

> <p>Dkhot Spel-lyndet:</p>

> “‘Te kan jia ruh, lada phi shah skhor biang biang ïa ka ktien U TRAI U Blei jong phi, ïa kaban sumar bad ban leh ruh ïa ki hukum baroh kiba Nga la hukum ïa phi ha kane ka sngi, ba U TRAI U Blei jong phi un pynkyntiew ïa phi ha khlieh ki jaitbynriew ka pyrthei baroh: Te kine ki jingkyrkhu baroh kin wan ha phi, bad kin lap ïa phi lada phin shahskhor ïa ka ktien U TRAI U Blei jong phi (Deuteronomy 28:1, 2).

Kaba da phylla shisha, ba U Blei u la teh ki soskular (ne jutang) bad ngi. Bunsien hi baroh arliang mamla ne ar kynhun (U Blei bad ki briew) ki dei ban pyntreikam. Ka nuksa ka long “lada phi leh ïa kane te ngan leh ïa katai.” Lane “Ngan leh ïa kane tang lada phi leh ïa katai.” Ka jingpyntreikam tang na kawei ka liang ha ka jingïateh jutang ka long kaba kham ñiar. “ngan leh ïa kane watlada phi leh ne phim leh ruh”. Katto katne ki jutang U Blei bad ki briew ki long tang na kawei ka liang. Kum ka nuksa, “’ U pynmih ïa ka sngi jong U ha kiba sniew bad ha kiba bha de, U phah ruh ïa u slap ha kiba hok bad ha kibym hok kumjuh’” (Math. 5:45) Hadien ka Jingshlei-um, U Blei u la kular ïa u kynja bynriew bad “ha uwei-pa-uwei u mrad ha ka pyrthei” ba yn ym don sa kawei pat ka Jingshlei-um lano lano ruh kaban tap lut ïa ka pyrthei baroh kawei ( Peit Jen. 9:9-16) kampher ngi leh bymman katno katno ruh. U la kular ruh: “’Katba ka pyrthei ka dang neh, ka por bet bad ka por ot, ka tlang bad ka lyiur, ka mynshai sngi bad ka miet kin nym jah noh’” (Jen. 8:22). Ki aiom baroh kin wan bad kin leit. Kampher la ngi leh kumno kumno ruh.

Ha kane ka taiew ngin ia pule ïa ki kato katne ki jingdonkam jong ka jingïateh jutang arliang mamla hapdeng U Blei bad ki khun jong U. To ngin ia duwai jur ba da ka jingaiei-sngewbha U Blei, ngin lah ban “pynïeng rasong ïa ka liang lajong ha ka jingïasaid.”

_*Pynkhreh ïa ka Lynnong na ka bynta ka Sabbaton, Kyllalyngkot 14._