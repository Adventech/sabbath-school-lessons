---
title:  Wad Phi Shuwa
date:   12/01/2023
---

Ki ïakren shaphang U Jisu ba “ki riewmadan ki sngewtynnad ban sngap ïa U” (Mark.12:37). Kiba bun ki paidbah paidbhur kiba bud bad sngap ïa U Jisu ki dei hi ki riewmadan. Ki dei ma ki ïa kiba la bsa ha kito ki ranab lum bad kiba ïohsngew ruh ïa ki Khubor halor u Lūm. U Jisu te u la ong ha ki, nyngkong nyngshap nga tip ba phi hap pyndap pynbiang ïa ka ïng ka sem lajong. Phi khuslai shaphang ka bam ka dih kaba manla ka sngi bad ki jaiñkup jaiñphong ban sop ban pynsyaid. Hynrei peit ïa kane ka jingai jingmut jong nga…

`Pule bha Mathaios 6:25–33. Ïa kaei la kular hangne, bad ki briew ki dei ban leh aïu khnang ba kin ïoh ïa kito ki jingkyrkhu?`

Bun na ki jingkular U Blei ki long hi ki bynta ha ka jingïateh jutang arliang mamla. Takadaw, khnang ban ïohpdiang ïa ka jingkhyrkhu, ngi donkam ban pyndep la ka kamram jong ngi , ruh de.

`Pule Isaiah 26:3. Ïa ngi la ong ban leh aïu khnang ban ïoh ïa ka jingsuk jong U Blei?`

`Pule 1 Ioannis 1:9. Ïa kaei kaba U Jisu un leh lada ngi phla ïa ki pop jong ngi?`

`Pule 2 Khronikl 7:14. Kiei kita ki “lada” bad ki “te” ha ka jingtyrwa ka jong U Blei hangne?`

Baroh kine ki dkhot Baibyl bad kiba bun kiwei pat ki dkhot ki kren shaphang ka jingshisha kaba donkam kata ka long ba wat lada U Blei u long Uba ha khlieh tam eh, U Nongthaw Nongpynlong jong ngi, bad U nongkyrshan jong ngi, bad watla ka jingsiewspah ka dei hi ka jingai jong ka jingaiei-sngewbha ba ngim don hok eiei ruh em ïa ka, phewse ngi dang don bynta pat ha ka jngïaleh bakhraw ha kane ka pyrthei. Da kaba pyndonkam ïa kata ka jingai bakyntang jong ka mon laitluid, ka jingjied laitluid, ngi dei ban jied keiñ ban bud ïa ka jingpynkhih-mynsiem U Mynsiem Bakhuid bad ban kohnguh ïa kaei kaba U Blei u khot sngewbha ïa ngi ban leh. Watla U Blei u tyrwa-ei ha ngi ïa ki jingkyrkhu bad ka jingim, pynban, ngi dang lah hi ban jied ïa ka jingtim bad ïa ka pop. Ym da sngewphylla than ïa ka jingong U Blei, “’ Namarkata to jied ia ka jingim, khnang ban ïoh im maphi bad u symbai jong phi.’” (Deut.30:19)