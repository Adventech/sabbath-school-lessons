---
title:  Ban shahskhor Biang Biang  
date:   09/01/2023
---

Ka kitab Deuteronomy ka dei ka jingthoh buh jingkynmaw ïa ka jingkren khublei khatduh u Moses ha ka pateng ba ar ki Israel hadien ki 40 snem jong ka jingïaid wir ha ka ri khlaw. La ai ïa kine ki khubor ha ka pyntha ka ri Moab shaphnag mihngi ka Jerikho. Lah dei ban khot ïa ka kitab Deuteronomy “Ka Kitab ka Jingbuh Jingkynmaw” 

Ha kane ka kitab, u Moses u pynkynmaw biang ïa ki jingïadeikam U Blei bad ki Israel. U ñiewtang biang ïa ka jingïaid lynti na u Lūm Sinai sha Kadesh Barnea ha markhap ka Ri Jingkular, kumjuh ruh ïa ka jingialeh pyrshah bad ka jingiaidwir ba 40 snem ha ka ri khlaw. U la kren biang shaphang ki shiphew hukum, ka jingdonkam ban siew ïa ka bashiphew bad ïa ka ïing jingkynshew. Hynrei ka mat badonkam eh ha ka Deuteronomy ka dei ka jingsneng-jingkraw ban kohnguh ïa U Blei bad ban ïohdiang ïa ki jingkyrkhu jong U. U Moses u pynpaw pyrthei ïa U Blei kum Uta uba don ka bor jinglah bad ka jingangnud, ban ri ban sumar sukher ïa ki briew lajong.

`Pule bha Deuteronomy 28:1–14. Kiei ki jingkyrkhu bakhraw kiba la kular ha ki briew? Kumno pat ba ki dei ban leh ban ïoh ïa ki?`

U Moses u da thrang hir hir ba ki briew ki dei ban sngewthuh ba U Blei u la don lypa ïa ki jingkyrkhu baphylla ha ka jngmut na ka bynta jong ki. Kine ki kyntien jong U, “Tang lada phi ïohsngew biang biang,” ai ba kin tip ba kata ka bakut babymjukut ka ap ïa ki hangne. Katno ka long ka jingpynpaw tyngkreiñ ïa ka jingshisha jong ka jingjied laitluid hangne. Lah dei ma ki ka jaitbynriew b’la jied U Blei, ki nongïoh kynti ïa ki jingkyrkhu bad ki jingkular bakhraw, hynrei kine baroh ar kim dei kibym don kyndon. Donkam ban pdiang ïa ki, ban ïohdiang ban ban leh ei ei.

Bad ym don kaei kaei kaba U Blei u dawa na ki kaba long ka mon bajwat ïa ki ban leh. “’Naba kane ka hukum ïa kaba Nga la hukum ïa phi kam dei kaba la shu buhrieh na phi, lymne kaba da jngai shisha. Kam shym la don shatei sha bneng, ba phin ïa ïoh ong, “Mano keiñ ban ïa leit pynkiew shatei sha bneng ban pynïoh lem ïa ngi, khnang ba ngi lah ban ïohsngew bad ban leh ruh ïa ka? Lymne kam don sha lyndet ka duriaw, ba phin ïa ïoh ong, “Mano ban pynleit sha lyndet duriaw ban wanrah ha ngi, khnang ban ngin ïohsngew bad leh ruh ïa ka?” Phewse ka ktien ka don ha syndah jong phi, hapoh shyntur jong phi bad hapoh ka dohnud jong phi hi khnang ba phin ïoh leh ïa ka’” (Deut. 30:11–14).

Hoh-oid da shisha, nalor ki jingkyrkhu, la don ruh ki jingmaham shaphang ki jingtim kiban wan ha ki lada jia ba kim kohnguh (Deut.28:15–68); kata ka long, kiei ki jingjia basngewsih kiban wan lada shoh ka ngoh haba ki leh pop bad ïaleh pyrshah ïa U Blei? 

`Ka mut aiu keiñ ïa ngi ha kine ki sngi mynta, ban “shahskhor biang biang” ïa kaei kaba U Blei u ïathuh ïa ngi ba ngi dei ban leh?`