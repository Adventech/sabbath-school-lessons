---
title:  Ka Jingiathuhkhanna kaba Jia shisha
date:   13/01/2023
---

### Kaba Don Jingiakut Bad U Blei

_Da: U Andrew McChesney_

U Dmitri Bagal, u khynnah skul na Russia, um don pisa shuh bun bun bnai hadien ba u la dep register ha ka Mastar Theology prokram ha ka Friedensau Adventist University ha Germany. Ki lad iarap kim don ia u. U lah ban trei ha skul lane ha ki ingbriew kiba la shongthait na ki kam, hynrei ki jingioh jong u kin long tang khyndiat eh ba um lah ban kyrshah bai skul ia lade. Kum u nongwei, um lah ban shim ram ne loan na ka bank kumba leh ki khynnah skul German, hynrei u lah ban apply ia ka scholarship, kaba kham rit ban ia ki loan, hynrei kaba um donkam pat ban siew pat.

U Dmitri u la duwai jur na ka bynta kane ka jingeh jong u, u la sngew dei eh ban iakut bad U Blei. “Trai,” u la duwai, “lada me kyrkhu ia nga da kane ka scholarship, nga kular ba ngan buh bad ai ia kaba shiphew ban kyrshan ia ka kam mishon.”

U Dmitri u la apply ia kane ka scholarship bad ha ka jingkmen, u la ioh. U la sdang ban ai ia kaba shiphew jong ki jingioh jong u na ka bynta ka mishon. Katba ka sesmester ka la iaid lait, u la ioh scholarship biang, bad u la iai ai ia kaba shiphew sha U Trai. Nalor ka bashiphew kaba u la ai, u dang lah ban pyndap ia ki jingdonkam jong u bad u dang biang pisa khlem duna. U dang lah ruh ban buh pisa kyrpang na ka bynta ki jingdonkam kyrkieh.

Nangta ka Laptop kaba la san snem ka arta ka la sdang ban sniew katba u dang leh ia ka projek Master jong u. u la thied tiar haduh arsien ban shna hi ia ka. Ha kawei ka sngi u la shem ba um lah shuh ban khylliap shuh ia ka Laptop namar ba ki kopja ki la sinew. U la donkam eh ia ka laptop kaba thymmai lada u hap ban pyndep ia ka projek jong u, bad u la kmen eh ban don ia ka pisa kaba u la lum kyrpang.

Hynrei katba u la duwai na ka bynta kane, u la kynmaw ia u paralok jong u na Soviet union uba trei ryngkat ka longing jong u kum u mishoneri ha ka khlaw jong ka Spouth America. Ka jingkhluit ka jaka ka la pynsniew ruh ia ka Tablet jong u paralok jong u bad u la donkam ia ka tiar ban pynbha pat khnang ba un pyndep ia ka kam jong u. U Dmitri um lah ban sngewthuh balei ba u pyrkhat ia u paralok jong u ha South America katba ma u hi u donkam ia ka laptop khnang ba u lah ban graduate, hynrei u la thied ia ka laptop kaba ym rung um, ne jakhlia shuh bad u la phah ia ka sha u paralok jong u.

Tang khyndiat por hadien ba u la phah ia kane ka laptop sha u paralok jon g u, kawei ka advertisement ka la mih ha ka laptop jong u kaba la tyrwa ia kita ki kopja kiba u la donkam eh na ka bynta ka laptop jong u. u la order ia kita ki kopja, bad hadien ba u la pyndait ia ki, la suk eh ban khylliap ne tap ia ka laptop kumba ka long kaba thymmai. Da kaba phyla, ka laptop ka dang bha haduh mynta hadien 8 snem jong ka jingpyndonkam.