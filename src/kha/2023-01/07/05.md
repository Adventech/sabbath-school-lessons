---
title:  U Sakkhaios
date:   15/02/2023
---

U Sakkhaios u la long u Jiw uba riewspah bha namar u kamai pisa da kaba trei ïa ka kam kum u nongkhrong khajna na ka bynta ki Rom kiba u isih. Namar ba u khlong pisa, kum kiwei pat ki para nongtrei, kham bun shah ban ïa kaba dei hok, ki briew ki isih lut ïa u Sakkhaios bad ki ju khot ïa u, “u nongpop.”

U Sakkhaios u shong u sah ha Jerikho, kaba long hapdeng ka jaka khaïi pateng ba thnem bha ka ïew ka hat. Ka jingïakynduh u Sakkhaios bad U Jisu kam shym la long kaba shu jia ryngkhat. U Sakkhaios u la don ka jingktah bakynja-mynsiem bad u la kwah ban pynkylla noh ïa la ka jingim. U la ïohsngew shaphang U Jisu bad u la kwah ban ïakynduh ïa U. La don ba ïathuh ba ka kynhun U Jisu kan sa wan ïaid lynti bad kan poi ha Jerikho ha kata ka sngi. U Jisu u dei ban ïaid lyngba ka Jerikho na Galilee ha ka jingleit bakhatduh jong U sha Jerusalem. Ha ki kyntien kren nyngkong U Khrist ïa u Sakkhaios, sngew kumba, wat shuwa ban rung sha ka shnong , U Jisu u la tip lut shaphang jong u.

`Pule bha Lukas 19:1–10. Don jingïapher aïu hapdeng ka jingïajynduh une u hehspah bad U Jisu haba ïanujor bad ka jingïakynduh uto u nongsynshar khynnah bariewspah?`

U Sakkhaios bad u nongsynshar samla bariewspah ki long kumjuh ha ki bun kiei kiei. Baroh ar ki long kiba riewspah, baroh ar ki la kwah ban ïohi ïa U Jisu, bad baroh ar ki la kwah ïa ka jingim bymjukut. Hynrei hangne keiñ ki jingiasyrïem ki kut noh

Peit hangne haba u Sakkhaios u la ïathuh ha U Jisu ba un ai “shiteng jong ki jingdon jong nga” (Lukas 19:8) sha kiba duk, U Jisu u la pdiang ïa kane ka jingleh babha kum ka jingpynpaw ïa ka jingkylla bashisha. Um shym la ong ïa u, Em, Sak, hynrei katba long pat bad u nongsynshar samla bariewspah, ka long baroh ne bym don eiei. Shiteng kam pher palat. Balei? Namar u Sakkhaios la u ieid spah hynrei kam long pat ka blei jong u kumba ka long ïa uto uwei pat u hehspah. Ngim tip kumno U Jisu u ïakren bad u, hynrei dei u Sakkhaios uba sdang ban tyrwa hi ban ai pisa sha kiba duk. Markhongpong pat, uto u nongsynshar samla riewspah uba hap da pynbor da U Jisu. U Sakkhaios imat u da husiar bha shaphang ka jingïadei jong u bad ka spah ym kum uto uwei pat u hehspah.

“Ynda haba u nongsynshar samla riewspah u la phaidien noh na u Jisu, ki synran te ki da sngewlyngngoh ban ïohsngew ïa ki kyntien U Jisu kaba ong, ‘Katno ka long kaba eh shisha ïa kito kiba shaniah ha ka spah ban ïoh leit rung sha ka hima U Blei!’ Ki la ïa bunktien para ma ki, ‘Mano pat ban ïoh lait im?’ Mynta kila ïoh ka jingpyni ïa ka jingshisha ha ki kyntien U Jisu, ‘Kiei kiei baroh kibym lah bad ki briew ki long kiba lah bad U Blei.’ Markos 10:24,26; Lukas 18:27. Ki la ïohi shynna kumno, ba lyngba ka jingaiei-sngewbha U Blei, u riewspah u lah ban leit bsut sha ka hima.” —Ellen G. White, The Desire of Ages, p. 555.