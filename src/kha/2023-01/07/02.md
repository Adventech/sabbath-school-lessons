---
title:  Ka Jingim bad ka Jingshakri U Jiu
date:   12/02/2023
---

Na basdang ka jingshakri paidbah jong U, U Jisu u la leit sha Nasareth, ka bynta jong ka Galilee. Kane ka shnong jong u hi, bad ki para shnong ki la ju ïohsngew shaphang ki kam bad ki kambah jong U. Kumba long ka rukom jong U, U Jisu u la jingïaseng ha ka ïingmane ha ka sngi Sabbaton. Watla Um shym la ïaraplang ïa u rabbi, hynrei ki la ai ïa ka kot-kli u Isaiah bad kyrpad ïa u ban pule sdang. U Jisu u la pule Isaiah 61:1,2.

`Pule Lukas 4:16–19 bad ïanujor bad Isaiah 61:1, 2. (peit ruh Lukas 7:19–23.) Kumno phi pyrkhat balei ba U Jisu u la jied khnang ïa kane ka Jingthoh Bakhuid? Balei ba kine ki dkhot ki dei hok ban long kum ka khubor Mesaiah? Ki pynpaw aïu ïa ka kam u Mesaiah?`

Namar ki nongïalam niam te ki la shu khaprip ngaiñ ïa kine ki jingïathuhlypa kiba ïathuh shaphang U Mesaiah bashah shitom bad pynïahap bakla ïa kito kiba kdew sha ka burom jong ka jingwan arsien jong U (kiba dei ban long kum ki jingpynkynmaw ïa ngi ba katno ka long kaba donkam ban sngewthuh shai ïa ka jingïathuhlypa), Kiba bun hi ki ngeit ïa kata ka jingkhmih lynti ba bakla ba ka jingthmu-treikam U Jisu ka long ban pynlait noh ïa ki Isreal na ka jingsynshar banbeiñ ki Rom. Ban pyrkhat ba ka jingthmu-treikam U Mesaiah ka dei na u Isaiah 61:1,2 ka la long kum ba ïuh tdong bseiñ - jingkyndit shisha ïa ki.

La ibeiñ ïa ki baduk da ki heh sorkar babymman kum ki nongkhrong khajna, kito ki nongkhaïi, bad wat ki marjan marpa ruh. Ki la ju pyrkhat ba ka jingduk hi ka dei ka jingtim U Blei bad ka jinglanot jong ki ka dei ka jingleh bakla jong ki hi. Bad kane ka jingsngewthuh, don tang khyndiat eh ki briew kiba sngewkhia-mynsiem ïa kiba duk bad ïa ka apot jong ki.

Phewse, ka jingieid eh U Jisu ïa ki baduk ka long ka sakhi bakhraw tam jong ka jinglong Mesaiah jong U, kumba la pynpaw ha ka jingjubab U Jisu ïa u Ioannis Nongpynbaptis shaphang jong U kum U Mesaiah (peit math.11:1-6).

“Kum ba long ki synran U Nongpynim, u Ioannis Nongpynbaptist um sngewthuh ïa ka jinglong ka hima U Khrist. U la khmih lynti ba U Jisu un sa shim ïa ka khet u David; bad katba la nangïaid ka por, bad u Nongpynim um shym la shim ïa ka bor synshar syiem, u Ioannis te, u la lyngngoh ngaiñ bad khuslai shikatdei eh.”—Ellen G. White, The Desire of Ages, p. 215.

`“Ka niam basngur bad bakhuid ka dei kane ha khmat U Blei bad U Kpa: ban leit khmih ïa ki khunswet bad ïa ki reiwkynthei ha ka jingshitom jong ki, bad ban ri noh ïalade uba khlem thohbria na ka jong ka pyrthei” (Jakob 1:27). Kumno ba kane ka dkhot ka ïarap ïa ngi ban buh ryntih ïa ki kam kiba dei ha khmat eh jong ka jinglong niam jong ngi?`