---
title:  U Nongsynshar Khynnah Bariewspah
date:   14/02/2023
---

Ngim da tip bha shaphang u nongsynshar khynnah bariewspah palat ban ïa kaba la thoh ba udei uba dang khynnah, u dei u nongsynshar, bad u long ruh uba riewspah. Bad sngewthuh ba u don ka jingsnewtynnad ïa kiei kiei kiba kynja-mynsiem. U la shongshit bha bad u la wan mareh sha U Jisu (Mark.10:17). U la sngewshitrhem bha ban tip shuh shuh shaphang ka jingim babymjukut. Kane ka jingïathuhkhana ka long kaba donkam bha namar ba la thoh jingkynmaw ha ki lai ki gospel kyllumlang; Mathaios 19:16-22, Markos 10:17-22 bad Lukas 18:18-23.

`Pule bha Mathaios 19:16–22. Kaei ka kaba U Jisu u la thew ban ong haba U la ïathuh ïa u “Lada me kwah ban long janai, khie leit bad die lut ïa kiei kiei kiba me don bad ai lut sha kiba duk, te men sa ïoh keiñ ïa ka spah ha bneng: bad sa wan ban bud noh ïa nga” (Math.19:21)?`

U Jisu um shym la ong ïa ngi ban die lut ïa kiei kiei baroh kiba ngi don bad ban ai ka pisa sha kiba duk. Hynrei ka lah ban long ba ka pisa ka dei ka blei jong une u samla, watla ka jingong U Jisu ka la kham sngew khor, U la tip lypa ba da kaba leh kumne kan long tang kane hi ka jingkyrmen jong u ïa ka jingpynim.

Ka Baibl ka ïathuh ba u la leit noh da ka jingïamrem namar u la long uba hehspah bad haduh katno u mane ïa ka pisa. La tyrwa-ei ïa ka jingim bymjukut bad ïa ka jaka ha kutshadem U Jisu (“Wan noh, bud ïa nga” [Math.19:21]— ki juh ki kyntien U Jisu u pyndonkam haba U khot ïa ki 12 ngut ki synran). Lehnohei, ngim ju ïohsngew shuh shaphang une u briew. U la ïapeiñ ïa ka jingim bymjukut bad ka spah pyrthei jong u.

Hato kam long seh, ka jingïakhaïi ba sngewshyrkhei? Katno ka long ka nuksa basngewsih ïa ka jingbymbud ia “ka jingpyndonburom kaban sa wan” (peit jingpule mynshem taiew). Ban jied kumba une u briew u la jied ka long ka jingshukor bakhraw namarba, kampher ngi don spah katno katno ruh shisien ka sngi te ngin sa ïap bad sdang ïa ka lad jong ka jinglong babymjukut. Mynta hi kiba bun ki hehspah kim don jingsuk bad kim don jingkmen kumba ki la kyrmen mynno re; dashisha, ha ki bun hi ki bynta, ka jingkhmih lynti ka long pynban markhongpong. Bun ki kot bathoh shaphang ka jingim shimet ki kdew ba katno kine ki hehspah ki ïakynduh ïa ka jingim balanot khop, kawei na ki jingthoh babha tam, shaphang ka jingbymhun mynsiem ha ka spah bad ka jingdon spah la shem ha Eklesiastis. Lada ngi lah ban ïoh kiwei pat ki jinghikai, hynrei kawei kaei kaei kaba paw bha ka dei ba ka pisa hi kam lah ban thied jingsuk bad jingkmen.

`“Naba uno uno ruh uban pyrshang ban pynim ïa ka la jingim un duh noh keiñ ïa ka; hynrei uno uno ruh uban duh noh ïa la ka jingim na ka bynta jong nga bad na ka bynta ka gospel ruh un shem keiñ ïa ka. Kan myntoi aïu ïa u briew, lada u ïoh ïa ka pyrthei baroh kawei, bad un duh noh ïa la ka jingim? Lane u briew u don aïu ban ïapeiñ bad la ka jingim? (Mark. 8;35-37). Ka mut aïu ban duh la ka jingim na ka bynta ka gospel?`