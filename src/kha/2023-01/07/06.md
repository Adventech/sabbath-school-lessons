---
title:  Khmihthuh ïa une u Briew u Job
date:   16/02/2023
---

`Pule Job 1:8. Kumno U Blei hi da lade u la batai shaphnag u Job?`

Ka long kaba bha shisha, ba wat U Blei ruh u khot ïa u Job uba “janai” bad “babeit” (Job 1:8). Bajanai bad babeit palat ba ym don uno uno uwei pat ha ka pyrthei ha kata ka por uba ïaryngkat bad u Job. Sa shisien biang, kine ki long ki kyntien U Blei hi, ki long thik shaphang u Job.

Watla ïa u Job la wan lynshop kawei ka apot hadien kawei pat,U Blei te U nang ïaiban ïa ka juh shi kajuh shaphang u Job ba ym don shuh kum ma u ha kane ka pyrthei ha kito ki por, uba janai bad babiet kumta ter ter. Bad u dang neh ha kine kiei kiei kiba bha palat liam shaphang jong u haduh ba U Blei u da pynbna pyrshah ïa u soitan ban nym pynjot ïa u Job , “ ‘la me kynshuit ïa nga pyrshah ïa u, ïa kaban pynjot ïa u khlem daw’ ” (Job 2:3)

Bad watla ngi iohi liak ïa ka jingjanai bad jingbeit u Job ba kumno u kyntait mardor ban ïehnoh ïa U Blei nalor ka jingpynshoi ka lok, kabym lah ban mutdur, “ ‘me ïaineh katta ruh ha la ka jingjanai? To tim noh ïa U Blei, to ïap noh artad!’” (Job 2:9), kane ka kitab ka pynpaw sa ïa kawei pat ka bynta jong ka jingim u Job shuwa ban kut kane ka jinghuri hura.

`Pule bha Job 29:12–16. Kaei kaba la pyni hangne kaba ai ïa ngi ïa ka jingshai bakham bha shaphang ka barieh jong ka jinglong u Job?`

Kaei kaba dap jingshai hangne ka long ki kyntien u Job hi, “bad nga tohkit bha ïa ka kam jong uta uba ngam ithuh” (Job 29:16). Kaba mut ba U Job um ju ap haduh ban dawan ki nongkhrong ba un ïoh ïarap hynrei u la pynkhreh lypa ïa ki jingïarap ban dup ïoh ai ha kito kiba kyrduh.

Ka Ellen G. White ka la ai jingmut kumne: “Wat nym ap ïa ki [ki baduk] ban pyntip ïa ka jingdonkam jong ki. Leh kumba la leh u Job. Kiba um ithuh u da wad ïa ki. Leit wad ïa ki lanot bad tip ïa ki jingdobnkam jong ki khnang ba phin ïoh ïarap paka.”—Testimonies for the Church, vol. 5, p. 151. Kane ka dei ka kyrdan jong ka rukom pynïaid pisa bad ka jinglong sordar halor ki jingkynrei spah jong U Blei kaba long palat ïa ka rukom treikam ki briew ha kine ki sngi ba mynta.

`Pule bha Isaiah 58:6–8. Kumno ngi lah ban sot ïa kine ki kyntien na mynhyndai bad ban bsap hapoh jong ngi ha kine ki sngi ba mynta?`