---
title:  Pule Shuh Shuh
date:   17/02/2023
---

“ ‘Ynda haba U Khun u briew un wan ha ka burom jong U, bad baroh ki angel khuid kin synran ïa U, te nangta Un sa shong ha ka khet ka burom jong U: bad hakhmat jong U yn sa lumlang ïa ki jaitbynriew baroh: bad Un sa pynïakhlad ïa iwei na iwei pat. ‘Kumta te U khrist ha u Lūm ki Olib un pyni dur ha ki synran ïa kata ka dur jong ka sngi ka jingbishar bakhraw. Te Un sa shim keiñ ïa ka rai halor kawei ka mat. Ynda haba ki jaitbynriew baroh ki la wan lumlang ha khmat jong U, yn don tang ar kynhun ki jait briew, bad ïa kaba kut jong ki yn rai halor kiei kiei kiba ki la leh. La ki la leh bha ne ki la kyntait ban leh bha namar jong U ha ka dur jong ka jingleh ïa kiba duk ki rangli ki juki bad kiba shem lanot.”—Ellen G. White, The Desire of Ages, p. 637.

“Katba phi plie wang ia ka jingkhang jong phi na ka bynta kiba duk bad ki shem-lanot jong U Khrist, phi khot sngewbha ruh ïa ki angel bakhuid kiba phim lah ban ïohi. Phi khot lang ïa ka jinglong lok ki kynhun ba im ka bneng. Kine ki wanrah ïa ka jinglong bakyntang jong ka jingkmen bad jingsuk. Ki wan da ka jingïaroh ha ki rmiang shyntur jong ki, bad ka jingtuid ki jingjubab ba la iohsngew ha bneng. Ïa kawei-pa-kawei ka jingleh isynei ki ïa kynud sngewthiang hangtei haneng. U Kpa na la ka khet U  ñiew lut ïa kito ki nongtrei sbun-mynsiem hapdeng ki jingkynshew bakordor tam jong U.”— The Desire of Ages, p. 639.

**Ki Jingkylli ban ia Puson**: 

`“ ‘Namar kiba duk kin ym duh noh na kata ka ri’” (Deut. 15:11). La kane ka jingïathuhlypa ka la long naduh ki hajar snem mynshua, kaba sngewsih pat la lah pyndep mynta, kumno ngin sngewthuh ïa ka ha kine ki sngi? Don kiba pyndonkam ïa kine ki kyntien ban pynksan ïa ka jingbymdonkam ban ïarap ïa kiba duk, ki ai daw kumne, “Ǹiuma, U Blei u la ong ba kiba duk kin roi hapdeng jong ngi; kumta kane kadei ban long kumne hi.” Kaei ka jingbakla jong kane ka rukom pyrkhat? `

`Pule 1 Timothy 6:17–19: “To hukum ïa kita kiba riewspah ha kane ka pyrthei ba kin ym sngewmeng, lane ban ym kyrmen ha ka jingbymthikna ka spah hynrei ha U Blei Uba im uba ai kyrhai ha ngi ïa kiei kiei baroh ban ngin pyndonkam sngewbha ïa ki. To ai ba kin leh bha, ba kin man kyrhai ha ki kam babha, ba kin long kiba kloi ban ai bad kiba kloi ban sngewlem, kiba kynshew ïalade ïa ka nongrim babha ïa ka por lawei, khnang ba kin ïoh bat khak ïa kata ka jingim kaba long ka jingim bymjukut.” Phin iohi hangne ba ka jingma ka long; ban shaniah ha ka spah jongno-re-jongno ym ha U Blei ba im. Balei ba ka long kaba suk eh ïa kito kiba riewspah ban leh kumne watla ki tip shai ba ka spah kam lah ban pynim ïa ki? Balei ba ngi baroh ngi dei ban husiar ban ym shaniah hano hano ruh lait noh tang ha U Blei ba im?`