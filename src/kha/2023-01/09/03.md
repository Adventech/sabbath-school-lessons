---
title:  Don kaba la Tim hapoh Dara
date:   27/02/2023
---

Ym lah ban len ba kawei na kiei kiei kiba khraw ha ka jingïaid lynti ki Isreal la 40 snem, ka long ka jingwan poi tiap ban rung sha ka Ri Jingkular. Lyngba ka kambah bashyrkhei, ki khun Isreal ki jām ïa ka wah Jordan – ha ka dew-rkhiang haba dang jur bha ka jingshlei ka um. Kane ka jingkām sha shilliang ha ka dew-rkhiang ka la pynkyndeh mynsiem ïa ki syiem mane bleithaw ha Kanaan, um ka mynsiem haduh ba kim don mon shuh ban ïaleh thma (Joshua 5:1).

Ka jingeh banynkong eh ha ka jingleit hiar thma ïa ka Kanaan ka dei ka kynroh Jerikho. Ym don batip kymno ban leh ban pynliem ïa ki nongshong shnong ka Jerikho – wat u Joshua um tip buit. Ha ka jingjubab ia ka jingduwai u Joshua, U Blei u la pynpaw ïa ka buit ban pynjot ïa ka nongbah, ïa kaba ki la ïabud thik. Hynrei kiei kiei nangta ki la kylla sniew pynban.

`Pule bha Joshua 7. Kaei kaba la jia pat hadien ka jingjop baradbah ïa ka Jerikho, bad ka khubor aïu kaba ngi dei ban shim sha lade hi na kane ka jingïathuhkhana? `

Shisien ba la shah tohkit, u Akhan u la phla ba u “la ikwah” ïa kito ki tiar. Ka ktien Hebru hangne la pynkylla ïa ka “la ikwah” ka dei chmd, kaba la ju pyndonkam ha ki katto katne jaka ha ka Baibyl ha ka rukom babha eh. Kajuh ka suh thied ha u Daniel 9:23, ha kaba u Gabriel u la ïathuh ha u Daniel ba u long u briew “uba ieid eh.”

Ha kane ka jingjia pat de, kane ka chmd ka la long ka khubor basniew. Nalor ka jingaihukum ba ym bit ban tuh ei ei na ki nongbah b’la shah kurup thma (Joshua 6;18,19), u Akhan pat u nang leh khnang, kaba la pynjahburom ïa ka jaitbynriew hi baroh kawei. Ha ka jingshisha, hadien ka jingshahrem ha ka Ai, u Joshua u la sheptieng ïoh ba “ ‘Ki Kanaan bad ki trai shnong jong ka ri kin ïohsngew ïa kane bad kin ker sawdong ïa ngi bad kin ot noh ruh Ǹa ka kyrteng jong ngi na ka khyndew. Te Men leh kumno ïa ka kyrteng bakhraw jong Me?’ “ (Joshua 7:9). Kumban ong noh, U Trai u da kwah ban pyndonkam ïa kine ki jingjop bakhraw kum ka jingpyntip sha baroh kiwei pat ki jaitbynriew sawdong ba kin tip ïa ka bor jong U bad ïa ka jingtrei kam jong U hapdeng ki briew lajong. Ki jinghiar thma jong ki (ha ka rukom ba kham pher) ki dei ban long ka sakhi sha kiwei ki jaitbynriew ïa ka bor u Yahweh. H’oid, hadien ka jingshah pynliem ha Ai, nalor ka jingduh ka jingim briew, kata ka sklhi ba im te ka la jem khnap noh.

`Pyrkhat shaphang u Akhan ba kumno u lah ban pynksan da kaba suk ïa ka jingleh jog u: Nii, I long tang iba rit bad khyndiat eh haba ïanujor bad ki kynton kiba bun. Ym nym don ba tip, kan ktah eh haduh katno? Nalor ba ki baha-ïing jong nga ki donkam pisa. Kumno ngin ïada ïalade na kane ka rukom jingpyrkhat khan-mynsiem?`