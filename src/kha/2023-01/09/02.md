---
title:  Khatduh-ïawai ka Pop Tynrai?
date:   26/02/2023
---

Ka jingkylli ka mih, sngewthuh hi ïa kata, kumno ba ka pop ka wan ha ka lympung baïar U Blei. Ngi sngewthuh kumno, khyndiat khynsoit. Bad ha ka dohnud jong ka, ka dei namar ka jingikwah, te nangta khatduh-iawai ka long ka pop tynrai.

`Pule bha Isaiah 14:12–14. Kiei ki jingai ksai ba la ai hangtei shaphang ka jinghap noh u Luciphar? Kumno ba ka jingikwah ka trei kam jur ha kane ka jinghap jong u?`

“Um hun tang ha la ka kyrdan lajong, wat la ai ka burom ïa u halor ki kynhun bneng baroh, u la pyrshang pat ban ikwah ïa ka jingïohnguh burom kaba dei tang ka jong U Nongthaw hi. Ha ka jaka ban kyntiew nam ïa U Blei ha ka jingieid bad jingïaineh jong baroh ki jingthaw, ka la long pynban ka jingïaleh tyngeh jong u ban ïoh ïa ka jingshakri bad ka jingïaineh jong ki sha lade hi. Bad kaba ikwah ïa ka burom kaba U Kpa babymjukt u la pynkup ha U Khun jong U, une u khun syiem ki angel u la buaid bor palat kaba dei hok tang jong U Khrist hi.”—Ellen G. White, Patriarchs and Prophets, p. 35.

`Pule bha Ephesus 5:5 and Kolossai 3:5. Bad kaei ba u Paul u pynïahap kyrdan ïa ka jingikwah, bad balei?`

Katno ka long kaba sngewtynnad shisha ba arsien u Paul u la pynïaryngkat ïa jingikwah bad ka jingmane bleithaw. Ki briew ki mane bleithaw haba ki mane – kata ka long ban aiti ïala ka jingim sha kiei-re-kiei ym sha U Blei, kiei-re-kiei kiba la thaw ym U Nongthaw (Rom 1:25). Lah ban long ba ka jingikwah,te, ka long ka jingkwah ïa kaei-re-kaei kaba ngim dei hok ban don, bad kaba kwah palat haduh ba kata hi ka la long tang maka ka jingthmu ka dohnud jong ngi, ym shuh ïa U Trai? 

Khlem artatien, u Lucifer hi ruh dang nyngkong um tip ba shano kane ka jingthrang babakla jong u kan ialam.Kane ka lah ban long bad ngi ruh. Ka hukum pyrshah ïa ka jingikwah ka long tang kane ka hukum kaba ïadei bad ki jingmut jingpyrkhat jong ngi bad kabym lah ban pynsangeh ïa ngi na ki jingleh kiban ïalam sha ka jingpynkheiñ ïa kiwei pat ki hukum. (peit, kum ka nuksa, 2 Samuel 11)

`Pule 1 Timothy 6:6, 7. Kumno ngi lah ban pynleit jingmut ha kaei kaba u Paul u thoh hangne kaban ïarap ïa ngi ban ïada na ka jingikwah?`