---
title:  Ka Jingiathuhkhanna kaba Jia shisha
date:   03/03/2023
---

### Kaba Iasam Ia U Jisu Da Ka Jingshlur

_Da: Andrew McChesney_

Ha ka ka Easter Sunday, u Pastor Simo Vehkavuori uba la shongthait u dang ieng ha ka ka rel kaba khapngiah ka ban leit sha ka nongbah, Helsinki, ha ka lynti ba un leit phai sha ing haba u dang wan na ka jingiaseng ialap na centrai Finland. Kawei ka khynnah samla pule ha ka skul bah kaba dang 24 snem ka arta ka la kiew lang ha ka rel bad ka la wad jaka ban shong.

Watla ym idon jaka shuh ban shong, “balei phim shu peit jaka hangne hangtai lehse ngin ioh jaka ban shong” la ong u pastor Simo.

Ka la wanphai pat da kaba phuh samrkhie. “Nga la shem ia ki ar tylli ki jaka shong kiba thylli,” ka la ong. Kawei ia phi bad kawei ia nga” “Ale bud ia nga.” Kine ki ar ngut ki la iashong marpyrshah iwei ia iwei. “Phim sngewei ei mo lada nga kylli ia phi kumno phi sngew shaphang ka jingngeit niam” u Simo u la kylli.

“Nga long jngai eh na kiei kiei kiba kynja mynsiem ia mynta,” ka la ong.

“Phi kwah ban tip ba kumno nga kylla long u nongngeit Blei? U Simo u la kylli.

Ka la sngap bad u pastor Simo u la iathuh ia ka. Katba ka rel ka la jan poi ha Helsinki, u la ong, “Phim sngewei ei lada ngan kynmaw ia phi ha ka jingduwai jong nga?”

Kane ka khynnah ka la jaw ummat. Ki ummat ki la tuid ha ki ngap jong ka, bad ka la kren jam eh. “Kata ka long kaba bha eh! Sngewbha leh ia kata.”

Shuwa ba kin ia khlad lynti, u Simo u la ong ei ei ha ka ia kaba u la ju iathuh bun bun sien ia ki paralok jong u: “To phin sngew shlur ban tip ba wat la phi bunkam eh ruh, phi dang lah ban shakri ia U Jisu uba la mihpat, Uta uba la pyniasuk na ka bynta ki pop jong ngi halor ka diengphna jong ka Kalbari. Bad ym tang kata. U Juh u Jisu u la kular ba un wan pat bad ba un wan shim noh ia ngi sha ka ka ing bneng kaba u la pynkhreh ha ka ban long ka jingsdang jong kata ka bymjukut. Kumno ko paralok baieit, ot ngin iaineh ha ka lynti bneng katba ngi dang iaid lynti hapoh ki kti baieit jong U Kpa jong ngi tad haduh ba ngin da poi ha ka jaka kaba ngi thmu ban leit. To ai ba U Trai un kyrkhu ia phi lyngba ka jingaiei jong U. 

Ha kawei pat ka jingleit lynti jong u da ka rel, u pastor Simo u la lyngngoh eh haba kawei ka kynthei briew ka la kren ia u ba ka da khublei kti katba ki dang kiew ia ka rel. “Hello nga dei u pastor Adventist,” u la jubab. “Sngewtynnad eh kata,” kane ka briew ka la ong. “Ngam pat ju iohsngew shaphang kaa balang Adventist. Nga kwah ban iohsngew lut ia baroh kaba iadei bad kane ka balang ha kane ka 500 kilometer kaba ngin sa ia iaid lynti. Hangne don ar tylli ki jaka shong. To ngin ia shong lang.” 

U Simo u la iathuh shaphang ka balang Adventist baroh shi lynter lynti. Haba ki la iahiar na ka rel, uwei u briew uba la iaid nadien jong ki. “Khublei shibun eh na ka bynta ka jingiaid lynti kaba sn gewtynnad,” u la ong da kaba bat ia ka kti u pastor da baroh ar ki kti jong u. “Khublei ba phi shlur ban iasam ia ka ktien U Blei da ka sur kaba jam ba baroh na ngi ngi lah ban iohsngew.”

Ha ka arta kaba 84 snem u pastor Simo u duwai ia ka jingialam jong U Blei ban pyniakynduh briew ia u man la ka por ba u iaid lynti. “Katba nga nang tymmen, kata nga nang shlur ban iasam shaphang U Jisu,” u la ong.