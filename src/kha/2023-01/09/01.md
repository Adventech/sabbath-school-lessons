---
title:  Husiar ïa ka Jingikwah
date:   25/02/2023
---

### Dkhot Baibyl ban pynkhreh ia ka Lynnong
Isa. 14:12–14, Eph. 5:5, Joshua 7, Ioannis 12:1–8, Ki Kam 5:1–11, 1 Kor. 10:13.

> <p>Dkhot Spel-lyndet:</p>
>  “To sumar, to kiar ruh na ka jingikwah lalot baroh: namar ka jingim u briew kam shong satia ha ka jingdap kyrhai jong kiei kiei kiba u don” (Lukas 12:15)

Ka jingikwah la batai kum ka jingkwah rhah ïa ka spah ka phew kabym dei ka jong phi. Ka jingikwah ka long kaei kaei kaba eh shisha, kan ïaidon hi watla phim thok , phim tuh ne pynïap. Ka long kaba pynjot shisha kaba U Blei u la sngew dei ban buh ha ki hukum bakhraw jong u. “ men ym ikwah ïa ka ïing u paramarjan jong me, men ym ikwah ïa ka tnga u paramarjan jong me, lymne ïa u mraw jong u, lymne ïa ka mraw jong u, lymne ïa u masi jong u, lymne ïa ka kadda jong u, lymne ïa kaei kaei ruh kaba dei jong u” (Eksod.20:17).

Ïa ka jingikwah la ñiewlang bad ki pop bashyrkhei kaban khanglad ban rung sha ka hima U Blei. “Hato phim tip ba kibym hok kin ym ïoh ïa ka hima U Blei? Te wat shah ban shukor noh ïa phi; kiba ïakai kynthei, lymne kiba ïa mane blei thala, lymne kiba klim,lymne ki rang long kynthei, lymne kiba ïaleh sang para shynrang, lymne kiba tuh, lymne kiba ikwah lalot, lymne kiba buaid, lymne kiba kren beiñ, lymne kiba khwan tam eh, kin ym ïoh keiñ ïa ka hima U Blei’ (1 Kor. 6:9,10)

Ka jingikwah, ka donlang bad ka jingtuh, ka jingmane blei thaw, ka jingïakai kynthei bad ka jingklim? Kane ka long ka jingong kine ki dkhot bad mynta ka taiew ngin ïapeit ïa ki nuksa ba haduh katno ka long kaba sniew and kumno ngin leh ban jop ïa kane ka jingsniew.

_* Pynkhreh ïa kane ka Lynnong na ka bynta ka Sabbaton, Lber 4._