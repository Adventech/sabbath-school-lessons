---
title:  Kaba Jop ïa ka Jingikwah
date:   02/03/2023
---

Ka jingikwah ka dei ïa ka dohnud, kumba long ka jingsarong bad ka jingkhwan myntoi, ba bunsien ngi tip bad lah ban sngewthuh, kaba long pat kaba lah ban shukor bad ban pynïap. Ka long kaba eh shisha ban jop ïa ka pop, ïa kata te la sngewthuh hi. Ka thok ka shukor, ka jingklim, ka jingtuh, ka jingmane bleithaw, ka jingpynkheiñ Sabbaton. Kine baroh ki dei ki pop bapaw, lada ngi leh ïa kine ngi hap ban pyrkhat shuwa bunsien. Hynrei ban jop ïa ki jingpyrkhat babakla? Ka eh shisha phi.

`Pule 1 Korinth 10:13. Kaei ka jingkular kaba la buh hangne,bad balei ka long kaba donkam ba ngin sngewthuh ïa ka haba ïadei bad ka jingikwah?`

Te kumno pat, ha ka bor ka jong U Bleit, lah ne em ban ïoh jingïada ïa ngi na kane ka pop shukor bashyrkhei bad bama shikatdei?

1\. Pyllong ka jingrai ban shakri bad shaniah ha U Blei bad ban long dkhot ha ka longïing jong U. “Jied phi ha kane ka sngi ïano phin shakri……hynrei ma nga bad ka ïing jong nga, ngin shakri ïa u Trai” (Joshua 24:15).

2\. Duwai man ka sngi kynthup ruh ïa ka dkhot Baibyl, Mathaios 6:13, “Wat ïalam ïa ngi sha ka jingpynshoi ruh, hynrei sumar ïa ngi na kaba sniew: naba ka jong Me long ka hima, ka bor bad ka burom ruh, junom la junom duh. Lada wan ka jingikwah, duwai khnang ban ïoh ïa ka jingjop ha ki jingkular U Blei kumba lathoh ha 1 Korinth 10:13.

3\. Pule tista ïa ka Baibyl. “Ïa ka ktien jong Me nga la ri khop hapoh ka dohnud jong nga, khnang ba ngan nym ïoh leh pop shuh pyrshah ïa Me” (Salm 119:11).

U Jisu u ïakhun ïa ka jingeh ka jinglong briew bad ka jingeh ka pop. U la shah pynshoi ha baroh ki bynta ka jingim briew. Bad ban ïoh ïa ka bor ban jop U la pyllut por synïa sngi ha ka jingduwai ban ïasyllok bad la U Kpa. U Jisu um shym la leit noh na kane ka pyrthei khlem da buh ka nuksa bad kular ïa ka bor kaba pynlah ïa ki briew baroh ban im ka jingim jong ka jingngeit bad ka jingkohnguh – ban nangsan ïa ka jingim kum ka jong U Khrist.

“Wad ïa U Trai katba dang lah ban shem khot kyrpad ïa U katba u dang don hajan. Ai ba ki bymman kin ïehnoh ïa la ka lynti, bad kibym hok ïa la ki jingpyrkhat: ai ba kin wanphai noh sha U Trai, bad Un don jingisynei halor jong ki: bad sha U Blei ba un māb lutphar ïa ki” (Isa. 55:6,7).

`Kaei, lada don, kiba la long ki tyr-ut ha ka jingim jong phi hi na ka daw jong ka jingikwah? Phi la ioh jingsneng aïu? Kaei kaba phi dang dei ban nang shuh shuh na ki?`