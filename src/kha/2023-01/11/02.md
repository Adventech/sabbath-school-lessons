---
title:  U Blei Nyngkong
date:   12/03/2023
---

`Pule bha 2 Chronicles 20:1–22. Kiei ki nongrim bakynja-mynsiem badonkam kiba ngi lah ban shim sha lade na kane ka jingïathuhkhana, la ngi ïatyngkhuh bad kino kino ki jingïaleh?`

Hamar bakut ka jingsynshar u Jehoshaphat, ïa ki Judah la shah hiar thma. U Jehoshaphat u la long u briew bashlur bad basatar. Da ki bun bun snem u la pynkhlain ïa ki shipai bad pynskhem ïa ki kut ki nongbah. U la long uba la pynkhreh bha ban ïakhun bad uno uno u jait nongshun; phewse ha kane ka jingeh, um shym la shaniah ha la ka jong ka bor jong u hynrei ha ka bor ka jong U Blei. U pynkhreh ïalade ban wad ïa U Trai bad bad u la pynlong ïa ka jingshah jingit kylleng ka ri Judah. Ki briew baroh ki la ïalumlang ha phyllaw jong ka templ, kumba u Solomon u la ju duwai ba kumno ki dei ban leh haba ki kynduh ïa ka jingma. Baroh ki rangbah briew ki la ïenglang bad la ki tnga, ki khun ki kti hakhmat U Trai. Ki la ïaduwai jur ba U Blei un pynklumar ïa ki nongshūn khnang ba ïa ka kyrteng jong U yn pyndonburom. Nangta u syiem u la duwai, “ ‘Namar ngim donbor ban ïaleh ïa une u paid bakhraw uba wan ban ïaleh ïa ngi; lymne ngim tip aïu ngin leh: hynrei ki khmat jong ngi ki long ha Me’ “ (2 Khron 20:12).

Hadien ba ki la aiti lut sha U Blei ha kane ka rukom, U Mynsiem U Trai u la wan paw ha u briew U Blei, u la ong, “ ‘Wat sheptieng, lymne wat khaw-eit ïa une u paidbah bakhraw: namar ka thma kam long ka jong phi hynrei ka jong U Trai. . . .Phim donkam ban ïaleh ha kane ka thma. Pynryntihlang ïalade, ïeng skhem triang bad khmih ïa ka jingpynim U Trai’ “(2 Khron. 20;15-17)

Kumta, dangstep phyrngab ha ka sngi kaba bud, u syiem u la lum biang ïa ki briew baroh, pynïeng da ki kynhun nongrwai hakhmat ban rwai ïa ki jingïaroh ïa U Blei. Hangta u la sneng ruh ïa ki briew, “ ‘To ngeit ha U Trai U Blei jong phi, kumta yn pynskhem ïa phi, to ngeit ïa ki nongïathuhlypa jong u te phin man bha’” (2 Khron. 20;20). Nangta ki kynhun nongrwai ki la sdang ban rwai, bad ïa ki nongshun la pynjot uwei hadien uwei pat, bad “ym don ba lait im” (2 Khron.20:24). Ka shim por jin lai sngi ïa ki Judah ban pynkhuid ïa ki met ïap, bad ha ka sngi ba saw ki la leit phai noh da ka jingrwai ïaroh ha lynter lynti.

Da shisha, U Blei uba la pyllait ïa ki U dei u juh U Blei uba ngi ju ieid bad mane, ka bor jong U ka long kaba khraw kumjuh mynta kumba ka la long ha ki por hyndai. Ka jingïakop ïa ngi mynta ka long tang ban shaniah ha U bad ha ka jingïalam jong U

`Pule 2 Chronicles 20:20. Kaei ka jinglong kongsan bakyrpang ba kane ka dkhot ka don na ka bynta jong ngi ki Seventh Day Adventist?`