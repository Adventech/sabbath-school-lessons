---
title:  Haba Ymdon Ba Lah Ban Thied ne Die
date:   16/03/2023
---

Ka Baibyl ka saiñ ïa ka dur kaba sngewpangnud shaphang ka pyrthei shuwa ka jingwan arsien U Jisu. U Daniel u thoh shaphang “ ‘ka por jong ka jingjynjar, ka bym pat ju jia myno myno ruh naduh ba la don ka jaitbynriew, wat haduh kata ka por’ “ (Daniel 12:1). Haba kheiñ ïa ki katto katne ki por ka jingjynjar ha ka ka mynnor, kaei ka ba u kdew hangne ka lah ban long kaba sniew shisha.

Ka kitab Jingpynpaw ruh ka kdew ïa ki por jong ka jingjynjar shuwa ka jingwan arsien U Khrist.

`Pule bha Jingpynpaw 13:11–17. Kumno ki kam pisa pilaiñ ki ïahap bad ka jingpynshitom beiñ ha ka por jong kaba kut?`

Phim lah ban thied ne ban die? Haduh katno ba ka jingim jong ngi ka shad sawdong ha ka ïadie ïathied? Ka kam jong ngi, hi te, ka long kum ka jingdie ïa ka por, ïa ki sap, bad ïa ki jingdon jong ngi sha kito kiba kwah ban thied ïa ki. Ka bym lah ban ïadie ïathied ka mut ba ngim lah treikam ei ei ha ka imlang sahlang. Ka jingban khia ha kito kiba ïaineh ka long kaba jur. Nangta, katba phi dang bun pisa katta ka jingdawa ka nang jur haduh ba phim banse ban pyndem ha ka dustur bakhlaiñ jong kane ka pyrthei.

Kumno keiñ ngin pynkhreh? Ngin pynkhreh mynta, da ka jingsngewskhem ha ka jingaiei-sngewbha U Blei ba ngim lah ban long ki mraw jong ka pisa jong ngi, jong kiei kiei ka pyrthei. Lada ngim shah teh shah khūm mynta, ngin nym shah ynda la wan kata ka por, khnang ban long kiba ïaineh, ngi hap ban iehnoh ïa ki mynta.

`Pule Deuteronomy 14:22 bad ka bynta bakhatduh ka dkhot 23. Kaei ba ki briew jong u Blei ki dei ban leh bad ki jingmih kiba nangroi bad nangkiew manla u snem? Balei ba U Blei u ong ïa ki ba kin leh ïa kane?`

U Blei u la batai lyngba u Moses ïa kawei na ki daw jong ka jingseng jong U ïa ka rukom jong ka bashiphew ka long “’khnang ba phin nang ban sheptieng ïa U Trai U Blei jong phi barabor”’ (Deut.14:23) Ha ka kynud sur u nongrwai Salm kaba long ka jingring ksai ryngkat ha Ki Salm 31:19, ngi iohï ba ka jingsheptieng ka mut ruh ka jingshaniah. “O, katno kaba khraw ka jingbha jong Me, kaba Me la buh tyngkai ïa kito kiba sheptieng ïa Me, kiba Me la leh ha kito kiba shaniah ha Me”

Kine ki lain ryngkat ryngkat ki pyni ïa ngi ba ban sheptieng ïa U Trai ka long ban shaniah ïa U. Namarkata, ngi sngewthuh ba U Blei u pynskhem ïa ka rukom jong ka bashiphew ka long ban ïada ïa ngi na ka jingkhwan myntoi bad ban pynshlur ïa ngi ban shaniah ïa U ban pyndap pynbiang ïa ngi. Ban long kiba khlaiñ ha ka bashiphew kam ai jingthikna ba ki briew kin long kiba ïaineh haduh bakut, kito kibym ïaineh hi te la thikna ba kin poi sha ka jingeh.