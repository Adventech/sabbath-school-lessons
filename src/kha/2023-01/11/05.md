---
title:  Ki Wanshuwa
date:   15/03/2023
---

Ki pharshi bad ki jinghikai U Jisu, ki jingïathuhkhana jong ki briew ka Baibyl, bad ki jingsneng ka Ellen G. White baroh kine ki pyni shai kdar ba ym ju don ka shiteng lynti jong ka jingaiti lut jong ngi sha U Khrist. La ngi don lane ym don ha ka liang U Trai. 

Haba la kylli da u nongthoh kaei ka hukum bakhraw tam, U Jisu u la jubab. “ ‘Men ieid ïa U Trai U Blei jong me da ka dohnud jong me, da ka mynsiem jong me baroh, da ka jingmut jong me baroh, bad da ka bor jong me baroh’ “ (Mark.12:30). Haba ngi ai lut sha U Khrist, ym shuh ban ai sha kiwei pat ki kynrad. Kata ka long ka rukom. Kata ka dei ban long kumta ruh

`Pule Matthaios 6:24. Kaei kaba la ju long ka jingïashem jong phi hi bad ka jingshisha jong kine ki kyntien?`

Peit bha, U Jisu Um shym la ong ba ka long kaba eh ïa U Blei bad ïa ka spah, lane phi dei ban antad bha haba phi shakri ïa baroh ar. U la ong, ha ka jingshisha, kata kabym lah ban long. Kane ka rukom pyrkhat ka dei ban wanrah khyndiat ka jingtieng bad jingkyiuh ha ki mynsiem jong ngi (Phil.2:12).

`Pule 1 John 2:15–17. Kumno ba kine ki lai kiei kiei ki la paw ha ka pyrthei jong ngi, bad balei ba ka jingma ba ki pynmih teng teng ki long kiba kham shyrkhei ban ïa kaba ngi sngewthuh?`

Ym phylla ba u Paul u la thoh kumne, “To phin mut brai ïa kita kiei kiei kiba haneng,ym ïa kita kiei kiei ruh kiba ha ka khyndew” (Kol.3:2). Da shisha, kata te ka kham suk ban shu ong ban ïa kaba leh, namar kiei kiei jong ka pyrthei ki don hangne ha khmut jong ngi bad ngi ïohi man ka sngi. Ka jingkhring pah jong”kiei kiei baroh kiba don ha ka pyrthei” ki kham khlaiñ; ka jingtān ban ïoh burom mar mar ka don barabor, kaba shu pasiaw ha ki tyndong skhor lane ba shu phah kyndong sla kti beit – lane baroh ar. Hato kam pat ju la jia ba wat ki Khristan kiba skhem bha ka jingngeit ruh ki don hi ka jingsngewieid ïa “kiei kiei jong kane ka pyrthei”? Ba wat lada ngi tip ba ha kawei ma ka sngi kine kiei kiei kin sa kin sa kut noh, ngi dang don ka jingsngew ïa ka jingkhring, ym dei? Ka khubor babha ka long, ba la kumno kumno ruh ngim dei ban shah tān noh jngai na U Trai.

`Pule 2 Perosr 3:10–14. Kumno ba ka jingong u Petros hangne ka dei ban ktah ïa ka rukom im jong ngi, kaba kynthup ïa kaei kaba ngi leh bad ka spah ka phew jong ngi?`