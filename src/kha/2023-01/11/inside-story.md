---
title:  Ka Jingiathuhkhanna kaba Jia shisha
date:   17/03/2023
---

### Ar Ngut Ki Paralok Kiba Iaieit

_Da: Chifundo Kanjo_

Ia u Bahadu Ibrahim la kha ha ka longing bym long khristan kiba kwah ia u ba un bud ia ka jingngeit jong ki. Ki shong ki sah ha Central Malawi. Um don jingeh ei ei bad kane namar ba u khlem tip ia kino kino kiwei pat ki jait niam.

Hynrei u hynmen jong u, u la shong kurim noh ia ka Adventist bad u la iasoh bad ka balang SDA. Kum u khynnah samla rit, u kpa bad ka kmie u Bahadu ki la phah ia u ba un leit sah noh bad u hynmen jong u ha ka nongbah jong ka Malawi ka Lilongwe. Haba ka sngi Sabbaton ka la wan u hynmen jong u, u la khmih lynti ia u Bahadu ban leit jingiaseng lang bad ki. U Bahadu um kwah ban leit hynrei I kumba um don da kawei pat ka lad. Haduh arsnem u la leit jingiaseng man la ka sngi sabbaton tang kum ka kamram ban leh kumta.

Haba u la wanphai pat sha ki u kpa bad ka kmie jong u ha shnong Kaluluma, u la pyrkhat ban klet noh ia ka Baibl. Hynrei u la ia long paralok bad uwei pat u para khynnah samla uba dei hi u Adventist. U Bahadu u la itynnad eh ia u paralok thymmai jong u na ka jinglong ba ieit ba sbun bad bajemnud jong u. Baroh ki briew ha kata ka shnong ki itynnad eh ia ka jinglong u ne u khynnah bad ki da iaroh eh ia u.

Ha kawei ka sngi Sabbaton uta u paralok u la iawer leit jingiaseng lang ia u Bahadu. Kaei kaba u Bahadu un leh? U la leit lang. U la sngewtynnad ban pynlut por bad une u paralok jong u watla ha ingmane ruh. Katba ki por ki la iaid lait, ka jingialong paralok jong ki ka la nangsan bad u Bahadu u la shahshkor ia u lok jong u uba la batai ba ka sngi kaba hynniew ka long ka Sabbaton kaba shisha jong u Trai U Blei. Une u paralok u la ai kot ia u Bahadu ban pule. Khyndiat pa khyndiat u la nang sngewthuh ia ka jingshisha bad ia ka sngi Sabbaton. Watla kata ruh u khlem la ngeit bha ba ka sngi saitjain ka long ka Sabbaton ba shisha. Khlem ka jingtip jong u kpa bad ka kmie jong u, u la rai ban ia nujor ia ka Baibl bad ki kot jingngeit jong u kiba don ha ing. Katba u la pule u la shem ba ki kot niam jong u ki la kren tang shaphang kawei ka kyrteng jong ka kynthei ka Maryam kaba long ka kmie jong u Jisu. U la shem ruh ba U Jisu u long U Trai. U Bahadu u la rai ban aiti noh ia ka jingim jong u sha U Jisu ha ka jingpynbaptist. Um ju leit jingiaseng shuh ha ka sngi sabbaton tang kum ka kamram hynrei kum ka jingaiti. U la leit man la ka por ban pynlut por bad u paralok baieit jong u.

Hadien ba u Bahadu u la shah pynbaptist, u kpa ka kmie jong u ki la tip bad ki la sangeh ban siew baiskul ia u, ki la ieh noh ia u khlem pyndep ia ka jingpule ryngkat bad ki para klas jong u. U kpa bad ka kmie jong u ki la iap noh khlem da ioh ban pdiang ia ka jingngeit jong u, bad bun ki bahaing bahasem jong u ki la peit sn iew ia u haduh mynta ki sngi. Hynrei u Bahadu u khlem la khih na ka jingngeit jong u. “kane ka dei ka rai kaba bha tam ia kaba nga la pynlong,” u la ong. Mynta u long u khynnah ha ka skul bah Adventist University ha Malawi bad u dang pule ban long u pastor.