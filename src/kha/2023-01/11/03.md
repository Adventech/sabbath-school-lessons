---
title:  Shaniah ha U Blei, Ym ha Ki Jingdon Jing-em Jong Phi
date:   13/03/2023
---

U syiem David u la dei ban tip bha. U la dei ban tip na ka jingialong lok bad u Jonathan u lok uba ieid eh jong u, ba haba phi don ka jingïateh jutang bad U Blei, kam pher phi don khyndiat briew lane shibun: U Blei u lah ban ai jingkop ha phi, Ha 1 Samuel 14:1–23, ka Baibyl ka buh jingkynmaw ba u khūn u Saul, u Jonathan bad ka kynhun shipai jong u ki la pynliem ïa ka kynhun shipai ki Philistia baroh, h’oid da ka jingïarap U Blei. Hynrei, kumba ju long bad kiwei pat ki briew u Blei, ynda haba ki por ba-eh batan ki wan ha u Syiem David, u ngop ha ka jingpynshoi u Soitan ban shaniah ha la ka jong ka bor bad ka jingstad

`Pule bha 1 Khronikl 21:1–14. Balei ba u David u la rai ban ñiew ne jer ïa ki shipai jong u? Balei ba u Joab u rangbah nongïalam thma u kren pyrshah ïa kane?`

Khmihthuh ba dei ka jingmut u Soitan kaba la pyllong ban ñiew ïa ki shipai. U la pynshoi ïa U David ban shaniah ha la ka jong ka bor ban ïa kaba shaniah ha ka jingkyrshanbor U Blei ha ka jingïaleh. 

U Joab, u nongïalam ka kynhūn shipai ki Isreal, u la pyrshang ban pynkohnguh ïa u David ym ban ñiew ïa ki shipai namar ba u la lah ïohi ïa ki kam phylla u Blei na ka bynta ki Isreal, hynrei u David um pynshah skor, u la phah ban ñiew beit. Ki jingleh jong u ki wanrah jingjot ha ka jaitbynriew, kumba la pynpaw ha ka dkhot Baibl

Ym don mano mano ruh kiba shu shaniah dieng pyut ha U Blei. Man ka por ba phi ïaleh ïa ka thma namar U Trai, pynkhreh bha ïalade. Ka don ka jingkynthoh shaphang u Oliver Cromwell (1599-1658), u Nongsynshar British, uba la ong ha ki shipai shuwa ka thma, “To buh ïa la ka jingshaniah ha U Blei, ko ki samla ïaleh jong nga, bad pynrkhiang bha ïa u bakhor jong phi!” Kaba mut, ïaleh da ka buit ka bor jong phi baroh ba phni ïoh jop, hynrei, ïakut ïawai hi, to sngewthuh ba dei tang U Blei uba lah ban ai jingjop ïa phi.

Ha ka phang kaba bud ryngkhi, ka long ka jingpynshoi ban shaniah ha ka bor ka sorkar lane ha ki thup lum pisa jong ngi, hynrei ha kum ki jingeh kiba la kdew ha ka Baibyl, haba ki briew ki la shaniah tylli lut ha U Blei, U burom ïa ka jingshaniah jong ki bad u pynbit pynbiang ruh ïa ki.

Ngi la dei ban pyndonkam ïa kane ka por mynta ban ïakhuid noh bad U Blei, mih noh na ka jingkit ram, bad long kiba sbun mynsiem ha kiei kiei baroh kiba la dep ai ha ngi. Ha ki kyntien jong ka jingrwai bapawnam u Thomas Dorsey, “Lada ngi la ju donkam ïa U Trai mynshuwa, shisha ngi donkam ruh ïa U mynta.” 

`Kumno ngi shniah ïa ka jingbeit ryntih hapdeng ka jingtrei shitom jong ngi katba lah ei ban biang ka pisa pilaiñ, bad ha ka juh ka por, ka jingshaniah ha U Trai ïa kiei kiei baroh?`