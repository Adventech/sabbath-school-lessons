### Kaba Pynïaid ïa ki kam U Kynrad - Haduh ba Un Da wan biang

Ka eh shisha ïa ngi ban peiphang pura ïa ka jingïatehlok kaba U Blei U Nongthaw U Nongpynlong ka Jylli ki bneng U kwah ban ïateh bad ngi ki briew (Kane ka jingkwah kaba da phylla shisha!) “Hakhmih ka jingieid kaba kumno kaba kat kane kaba U Kpa u la theh buk ha ngi, haduh ba ïa ngi la khot pynban ki khun U Blei” (1 Ioannis 3:1). Kumjuh ruh ka Ellen G. White ka la thoh: “Hato lah mo ba ka ka burom briew kan kot sha kane ka kyrdan? Ka kyrdan aïu pat kaba kham halor ban ïa kane ban shah ting khun ha U Blei babymjukut?” - God’s Amazing Grace, p. 341. Dei tang ka jingdum jong kane ka pyrthei pop keiñ kaba pynlong ïa ngi ban ibeiñ ïa kane ka kyrdan b’la pynkup ïa ngi ha U Jisu.

Nangta, lada ngim husiar bha te ka jingpah jong kiei kiei jong kane ka pyrthei kan shu tān noh ïa ngi na U Jisu. Ka Ktien U Blei ka maham ïa ngi ïa ki jingpynshoi bad ki jingkhroh jali ja-um u Soitan. “Hynrei kito baroh kiba ïabeh spah ki hap noh ha ka jingpynshoi bad ka buit-thap, bad ha ki jingkwah brai babieij bad basniew kiba lah ban pynjot noh thiaw ïa ki briew junom. Naba kaba ieid ïa ka spah ka long ka tynrai jong ki jingsniew ba bunjait, naba bun kiba la jngai noh na ka jingngeit namar ka jinglalot spah jong ki, bad ki pynngop ïalade ha ki jingsngewsih ba har-rukom” (1 Tim.6:9,10). 

Ǹiuma koit, U Blei u ai ïa ki jinghikai kumno ba ngin ïoh spah bad ban pyndonkam ïa ka bad ym ba kan ïalam bakla pat kumba u Paul u maham, ïoh ka ïalam ïa ngi sha “ka jingjot bad jingpynrem junom.” Ha palat ar hajar tylli ki dkhot Baibyl kiba kren shaphang ka pisa pilaiñ bad jingdon jingem jong ngi bad kumno ngi sngew shaphang ka spah, U Blei u la ai ïa ki jinghikai bad jingsneng jingkraw kiba biang por ba kumno ngi dei ban im halor ki jinghiran ka jingim bad kumno ngi dei ban nang ban pynïaid hok ïa ka spah ka phew kaba la pynïoh ha ngi.

Ha ki lynnong jong kane ka pawa snem, ngin ïapule ïa ka jingpyrkhat janai U Blei halor ka jingïatehlok jong U bad ngi bad ngin ïohi shai kdar ïa ka rukom ban nangsan nangroi ha ka jingshaniah tylli lut kaba skhem triang ban ngin dup lah ban ïaineh skhem ha U watla ngim lah ban iadie ia thied ( peit Jingpynpaw 13:17). Hynrei kum kane ka jait jingngeit kam lah ban jia long tang ha ka shikylla thiah; hynrei da ka jingminot thop ban pynïaid kam ïa kaei kaba U Blei u la ai ha ngi, ngi lah keiñ ban long kiba la kloi lan, wat mynta hi ruh, ban ïakhun ïa kano kano ka jingjia kaba lah ban khanglad khanglynti ïa ngi.

U Blei te Uba kynrei ki jingdon jing-em, haba ngi ïatrei lang bad U, te U ailad ïa ngi ban pynïaid ïa kine ki kam baroh namar jong U. Ka dei ka jingthmu bakyrpang U Nongpynim ba ki briew, kiba la pynkhuid sngur bad pynkyntang khuid, ki lah ban long ki nongiatreilang bad U. 

Na ka bynta kane ka kabu ksiar, to ngin ainguh eh ïa U “ Uba la pyllait ïa ngi na ka bor ka jingdum, bad Uba la pynrung ïa ngi shapoh ka hima U Khūn baieid eh jong U: ba ha une u Khūn ngi ïoh ïa ka jingsiewspah da ka jingphlei snam jong U, wat ïa ka jingmab-ei ïa ki pop jong ngi ruh”(Kol.1:13,14).

Ka jingsneng jong U Blei ïa la ki khun lyngba u Solomon bastad ka long “To pyndon burom ïa U Trai da ki jingdon jingem jong phi baroh,bad da ki soh nyngkong jong ki jingmih jong phi baroh”(Prob. 3:9). Kane ka jingsneng ka long kaba dei eh namar “’Me long uba bit dor eh, Ko Trai, ban ïoh ïa ka burom bad jingdon burom bad ka bor; naba Me la thaw ïa kiei kiei baroh, bad da ka mon jong Me ki long ki man kumba la thaw ma Me’” (Rev. 4:11).

Na ka jingpeit-thuh briew hi, ngi im shisha ha ki por kiba tan tangeh bad ba ban khia. Ǹiuma putet, ha ka jylli Khristan jong ngi pat ka don ka jingkyrmen bad jingsngewskhem katba ngi ïohi ïa ki dak ki shin kiba U Jisu u la ai ha ngi khang ban ngin sngewthuh ïa kata kaba kut jong ka khanapateng bynriew, kaba long ka jingwan arsien U Jisu hi, kaba la jan eh ha jingkhang. Ngi duwai ba kine ki lynnong badeipor kin nang pynkhlaiñ ia ka jingngeit jong phi bad ban shaniah skhem ha U Blei bad kin ai mynsiem ruh ïa phi ban long ki nongtalbi baminot hok jong U.

U Blei te Uba kynrei ki jingdon jing-em, haba ngi ïatrei lang bad U, te U ailad ïa ngi ban pynïaid ïa kine ki kam baroh namar jong U

_G. Edward Reid, MDiv (Andrews University), MPH (Loma Linda University), JD (Georgia State University), is an ordained minister and licensed attorney who served formany years as the director of Stewardship Ministries of the North American Division._