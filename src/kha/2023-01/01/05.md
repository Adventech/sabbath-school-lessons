---
title:  Ki Jingkitkhlieh ïa Ki Dkhot Ka Longïing U Blei
date:   04/01/2023
---

Baroh ngi ïasngew pahuh pahai ïa ki jingkyrkhu bakynja-mynsiem bad bakynja-doh bad ïa ki jingai kiba U Blei u ai. Katno sngewhun, ban tip ruh, ba ngi “longdkhot jong ka longïing.”

`Pule bha Deuteronomy 6:5 bad Mathaios 22:37. Kane ka mut aiu, bad kumno ngin leh ïa ka?`

Kumno keiñ phin ieid ia U Blei da “’ka dohnud, da ka mynsiem bad da ka jingmut jong phi baroh?’” (Math 22:37). Kaba sngewtynnad ka long ba ka Baibyl ka ai ka jingjubab kaba lehse kiba bun hi ki khlem da khmih lynti ïa kane.

`Pule Deuteronomy 10:12, 13 bad 1 Ioannis 5:3. Kat kum ka Baibyl hi, kaei ka jingsngew badeibiang jong ngi shaphang ka jingïatehlok jong ngi bad U Kpa jong ngi uba ha bneng?`

Kaba sumar ïa ka hukum? Kaba kohnguh ïa ki shiphew hukum? Ïa kiba bun hi ki khristan ban kohnguh ïa ki hukum (khamtam ïa ka hukum ba Saw) ka long ka jingbuaid aiñ, kane ka jingsngewthuh ka long kaba sngewsih shisha, namar ki ong ba ïa ngi la hukum tang ngin ieid ïa U Blei bad ïa ki parabriew. Hynrei U Blei pat U kren shai: ngi pynpaw ba ngi ieid ïa U Blei bad ïa parabriew da kaba kohnguh ïa ki hukum jong U. “Naba kane baroh ka long ka jingieid, ba ngi sumar ïa ki hukum jong U (1 Ioannis 5:3). Katkum kane ka dkhot, ngi ieid ïa U Blei, namarkata ngi sumar ïa ki hukum jong U. Kata ka biang, ngi lah pat ban pule kumne ruh “kane ka long ka jingieid U Blei”; kata ka long, ba ngi tip bad sngewthuh ïa ka jingieid U Blei da kaba sumar ïa ki hukum jong U.

Ha u Mathaios 7:21-27, U Jisu te u la batai ba kito kiba ïohsngew bad leh ïa ki ktien U Blei la ñiew ïa ki kum ki u nongtei ïing bastad uba tei halor u mawsiang baskhem. Kito kiba ïohsngew bad kibym kohnguh pat ki long kum u nongtei ïing uba tei halor u shyiap – wan sa ka jingjot jingpra. Baroh ar kynhūn ki ïohsngew ia ka ktien U Blei;Kiwei ki kohnguh bad kiwei pat kim kohnguh, Ka jingmih ka long ka jingïapher hapdeng ka jingim bad ka jingïap.

`Puson halor ka jingiadei hapdeng kaba ieid ïa U Blei bad kaba kohnguh ïa ka hukum jong U. Balei ba kata ka jingieid ïa U Blei lah ban pynpaw tang ha kane ka rukom? Kaei kaba don ha ka hukum, kaba pynpaw shisha ïa kata ka jingieid? (Jingaiksai: Jia aiu pat lada ym kohnguh, pyrkhat bha ïa kane.)`