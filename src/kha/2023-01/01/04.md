---
title:  Don lypa ki Jingdon-Jingem ïa ka Longïing U Blei 
date:   03/01/2023
---

Ka jingai bakhraw tam U Blei ïa la ki khun jong U dei U Jisu Khrist, uba wanrah rneng ïa ngi da ka jingsuk jong ka jingmab-ei, ka jingaiei sngewbha ïa ka jingim synïa sngi,bad ka jingmanroi ka jingsan ha ka jinglong mynsiem, khamtam eh ka jingkyrmen jong ka jingim babymjukut.

“ ‘Naba U Blei u la ieid katta katta ïa ka pyrthei haduh ba U la aiti noh ïa la U Khun bakha marwei, ba kino kino baroh ruh kiba ngeit ha U kin ym jot shuh hynrei kin ïoh ïa ka jingim babymjukut’” (Ioannis 3;16). “Hynrei ha kito kiba bun kiba la pdiang shisha ïa U, ha ki U ai keiñ ïa ka bor ban long ki khun jong U, ha kito baroh kiba ngeit ïa ka kyrteng jong U” (Ioannis 1:12)

Te,ka jingpynim ka long ka jingai batynrai na ka tyllong baskhem namar khlem kane ka jingai, kaei pat kaba ngi dei ban ïoh na u Blei kaban pynmyntoi ïa ngi ha shi lynter ka jingim? Kiei kiei baroh kiba ngi don hangne shen kin sa jah noh, kito kiba kynmaw ïa ngi wat ïa ki jingleh babha jong ngi ruh, yn sa klet noh. Kaba donkam eh bad kaba hashuwa eh, kata ka long, ba ngi dei ban rikhop ha kut shadem ïa ka jingai ïa ka gospel; kaba long hi U Khrist ïa Uba la sahnarphna (1Korinth 2:2)

Pynban nalor ka jingpynim, U Blei u ai shuh ïa ki shibun ki jingdonkam. Ha kito baroh kiba pyrkhat ïa ka bam ka dih bad ka kup ka sem, U Jisu u la tyrwa ha kane ka rukom, “’To wad shuwa ïa ka hima U Blei bad ïa ka hok jong U, te ïa kine kiei kiei baroh yn sa ai lang tam kyrhai ha phi.’” (Math. 6:33)

`Pule bha Ki Salm 23:1, Ki Salm 37:25, and Philippi 4:19. Aiu ba kine ki dkhot ki kren shaphang ka jingpyndap pynbiang U Blei ïa ngi manla ka sngi?`

Nangta shuh shuh, haba U Jisu u la ïathuh ha ki synran ïa ka jingleit noh jong U na kane ka pyrthei, U la kular ïa ka jingai ïa U Mynsiem Bakhuid ban pyntngen ïa ki. “Lada phi ieid shisha ïa nga, to sumar keiñ ïa ki hukum jong nga. Bad ngan duwai ha U Kpa, bad Un ai ha phi ïa uwei pat U Nongpyntngen, ba Un ïoh shong bad phi junom; Une keiñ U Mynsiem jong ka jingshisha; ïa uba ka pyrthei kam lah ban pdiang, namar ba kam ïohi ne ithuh ia U; hynrei phi pat te phi ithuh ia U; naba Un iaisah bad phi bad Un shong ruh hapoh jong phi.” (Ioannis:14-17). “Un ïalam ia phi sha ka jingshisha baroh” (Ioannis 16:13).

Te une U Mynsiem Bakhuid u ai ïa ki jingai baphylla ka bneng ha ki khun U Blei (1Kor. 12:4-11)

Kumban ong noh, U Blei ha uba ‘ ngi im , ngi khih, bad ngi long de’ (Ki Kam 17:28), U Blei uba “’ai ka jingim ïa baroh, ka jingring pynhiar mynsiem, bad ïa kiei kiei baroh’” ( Ki Kam 17:25) U la ai ruh ha ngi ka longrynïeng ban im, ka jingkular ka jingpynim, ki jingdonkam jong ngi baroh, bad ka jingai bakynja-mynsiem ban long ka jingkyrkhu ïa kiwei pat ki parabriew. Nangta,kino kino ki jingdon jingem bakynja-pyrthei kiba ngi don, ka long ka jingkitram sha Uta U Nongai ba kumno ngi pyndon hok ïa kita ki jingai baroh.