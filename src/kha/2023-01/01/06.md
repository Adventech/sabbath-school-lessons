---
title:  Ka Spah ha Bneng
date:   05/01/2023
---

> <p></p>
> “ ‘Wat nym kynshew spah ïalade ha kane ka pyrthei,ha kaba ki khniang bad ka sarang kin pynjot bad ki nongtuh ki lah ban tuh noh; hynrei to kynshew bad lum spah ïalade ha bneng, ha kaba ki khniang lane ka sarang kim lah ban pynjot bad ki nongtuh kim lah ban tuh. Naba hangno ba ka spah jong phi ka don hangta keiñ ka dohnud jong phi ruh ka don’” (Math. 6:19-21)

`Ka jingshisha kaba donkam shisha haduh katno ba U Jisu u kren hangne?`

Mano bym shym la pule ïa ka jingiathuhkhana shaphang kito kiba la lum shibun ka spah hynrei kumno-re-kumno tang ban shu duh lehnohei noh ia ka? Ka pyrthei jong ngi kam long kaba neh: ki thma, ki kam bymman,ki jingia-um snam, ki jingpynjot ka mariang, kum kine kiei kiei ki lah ban wan jia ha kano kano ka khyllipmat bad ban pynjot noh thiaw ïa kieikei baroh kiba ngi la kynshew minot thop bad, lehse, ïa kiei kiei baroh kiba ngi la kamai hok shirta. Te Kumta,ruh, tang ha ka khyllipmat ka jingïap ka wan, bad kine kiei baroh, ki la shu pulom lehnoh-ei kim ai jinmyntoi shush ia ngi la kumno kumno ruh.

Hoh-oid dashisha,Ki Jingthoh Bakhuid kim shym la ong ba ka long kaba sniew ban long kiba riewspah bad ban lum shibun bah ka spah ka phew; Ha ka jingshisha, ha kine ki dkhot baroh U Jisu u la maham ba ngi dei ban kynshew da ka jingthmu kaba dei.

Kaei, kata, ka jingmut ban kynshew ïa ka spah ha bneng? Ka mut ban buh ïa U Blei bad ïa ka kam jong U nyngkong eh bad hakhmat tam ha ka jingim jong phi, ha ka jaka, ban ïa thaw pisa shuwa nyngkong nyngshap. Hapdeng kiwei kiei kiei, ka mut ba ngi dei ban pyndonkam ïa kaei kaba ngi don na ka bynta ka kam U Blei, ban pynroi ïa ka hima jong U, da kaba trei na ka bynta kiwei pat, bad ban long ka jingkyrkhu ïa baroh.

Kum ka nuksa, haba U Blei u la khot ïa u Abram, U la thmu ban pyndonkam ïa u Abram bad ka longïing jong u ban long ka jingkyrkhu ïa baroh ki longïing-longsem ka pyrthei. U Blei te U la ong ha u Abram, ïa uba “la sin u paralok U Blei” (Jakob 2:23), “’ Ngan pynlong ïa me ka jaitbynriew bakhraw; Ngan kyrkhu ïa me bad Ngan pynkhraw ïa ka kyrteng jong me; bad ba men long ka jingkyrkhu. Ngan kyrkhu ïa kito baroh kiba kyrkhu ïa me, bad Ngan tim ruh ïa kito baroh kiba tim ïa me; bad da me baroh ki longïing-longsem ka pyrthei yn sa kyrkhu kyrhai’” (Jenesis 12:2,3)

“Kumta te la kyrkhu ïa baroh kita kiba na ka jingngeit lem ba u Abraham uba ngeit’ (Gal.3:9). Ngi don kajuh ka thong ïakob kum ka jong u Abraham kaba U Blei u la ai.

“Ka pisa ka don ka dor shikatdei eh, namar da ka lah ban leh shibun ki kam babha. Namar ha ka jingpynïaid ki khun U Blei, ka long ka jingbam ïa kiba thngan, ka jingdih ïa kiba sliang, ba ka jaiñkup-jaiñphong ïa kiba lyngkhuit. Ka long ka jingïada ïa kiba shah banbei, bad ka lad jingïarap ïa kiba pang bashitom. Hynrei kan long kham kor , lada pyndonkam ïa ka jingdawa ka jingim briew, ban long ka jingkyrkhu ïa kiwei bad ban pynroi ïa ka kam U Khrist.”—Ellen G. White, Christ’s Object Lessons, p. 351.

`“ ‘Naba ha kaba ka spah, hangta ruh ka don ka mynsiem jong phi’” (Math.6:21). Hangno ba ka mynsiem jong phi ka ïathuh ka shong ka spah jong phi?`