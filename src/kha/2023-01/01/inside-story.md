---
title:  Ka Jingiathuhkhanna kaba Jia shisha
date:   06/01/2023
---

### Ka Lyngkha Mishon ha ka Pung Malawi

_Da A.D. V. Moyo_

Ka nongwei u la pynsangeh ia u khynnah skul Bah uba long u Seventh Day Adventist katba u dang iaid lynti hadien ka jingialang jong ki Pathfinder ha ka dewlynnong Chizumulu ha ka pung Malawi. Ka uniform rong jyrngam jong u ka la khring ia kane u briew.

Nangno phi wan? Ka nongwei u la kylli ryngkat ka jingkwah tip bha

U samla kaba kyrteng u Levison Kawonga, u la iathuh ia ka ba u la iashim bynta ha ka Pathfinder prokram ha ka ingmane ki Adventist. Ki ktien jong u ki la ktah shibun eh ia ka dohnud jong kane ka briew, bad ki ktien ki la sdang ban mih na ka rymmiang shyntur jong kane ka briew. “Nga la long teng ka Adventist.” Ka la ong. “Nga la shong kurim ia u Adventist hynrei mynta ngi la ia khlad lok.”

Ka la kren shaphang ka jingleit jong ka sha ki jaka dih kyiad bad ka la im pathar eh hadien ba ki la iaphet lok. Nangta ka la kynriah jaka noh sha Chizumulu bad ka la shongkurim u nonghikai skul uba nangta hi.

Ha ka sngi SAbbaton kaba bud kane ka briew ka la wan jingiaseng. Ka la leh kmen ha ki jinglehniam baroh, bad ka la ong ia u Levison ban pynpule Baibl ia ka.

U Levison u la kmen eh. Dei kane ka daw ba u la wan khnang sha kane ka dewlynnong ban iasam ia ka jingieit jong U Blei. U dei shibynta na ka Club jong ki khynnah skul Adventist ha Mzuzu University, ka skul bah kaba pawnam eh kaba don haduh 8500 ngut ki khynnah skul na kylleng ki jaka ba jngai kumba 60 haduh 100 kilometer. Ka thong jong kane ka Club ka long ban pynkhlain ia ka jingngeit jong ki samla kiba ialap lyngba ki jingiaseng kiba arsien shi taiew. Kane ka Club ka la nang heh bad ki khynnah skul kiba bun ki la iasoh lang ha ka kam mishoneri ha kiba bun ki bynta kaba kynthup ruh ia ka Chizumulu.

U Levison u la leit jngoh ia kane ka briew bad ia u lok jong ka ha ing jong ki, hadien ka jingiapule Baibl, u la ai ha ki ia ki hynniewtylli ki kot kiba kynthup ia ka kot ka Ellen G. White ka Great Controversy. “Kaei ka jingiapher hapdeng ka Sunday bad ka sngi Sabbaton?” u lok jong kane ka briew u la kylli ia u Levison. Ha kaba kut jong ka jingiapule Baibl, u la kular ban leit lang bad ka lok jong u sha ka jingiaseng ha ka sngi Sabbaton kaba bud.

Ki taiew bad ki bnai ki la iaid lait, une u briew bad ka lok jong u ki la aiti ia la ka jingim sha U Jisu Khrist bad ki la shah pynbaptist. Mynta ki la long ki briew kiba kyrshan eh ia ka mishon ha ka baling Adventist ha Chizumulu.

U Levison u la ngeit ba U Blei u lah ban pyndonkam ia ki samla ba kin iarap ia kiba bun ki briew. “Ka la dei ka por ba ngin leit ban ialap ha ki jait briew kiba pher bap her ia ka khubor babha jong U Jisu Khrist,” u la ong “ka balang Mzuni kaba la sdang kum ka Club jong ki khynnah skul kim ju phohsniew ba ka jingtrei jong ki kan pynmih ia kat kine ki soh. Ka burom ka long ia U Blei.”