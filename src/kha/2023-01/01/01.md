---
title:  Longdkhot ha ka Longïing U Blei
date:   31/12/2022
---

### Ki Dkhot Baibl ban Pynkhreh ïa ka Lynnong
Gal. 3:26, 29; Salm. 50:10–12; 1 Khron. 29:13, 14; Phil. 4:19; 1 Ioannis 5:3; Math. 6:19–21.

> <p>Dkhot Spel-lyndet:</p>
> “Hakhmih ka jingieid palat liam aïu kaba kat kane kaba U Kpa u la theh halor jong ngi, haduh ba ïa ngi la khot noh ki khun U Blei!” (1 Ioannis 3:1).

Kum ki Khristan, ka don ka jinglong kaba kham pylla ha ka jingïatehlok jong ngi bad U Blei, kata ka long ba U shaniah palat ïa ngi ban pynïaid ïa ki kam ki jam jong U baroh kiba ha kane ka pyrthei. Naduh basdang hi ka pateng bynriew, U Blei u la pynshet kyrpang ïa ka kam ha U Adam bad ka Im ba kin peit hi dalade ïa ka jingthaw jingpynlong bajanai jong U. (peit Jen. 2:7- 9,15). Naduh ka suit kyrteng ïa ki mrad bad haduh ka jingsumar ïa ka Kper, bad wat haduh ka jingpyndap ïa ka pyrthei da ki khun ki kti, kaba U Blei u la da ruid dak khnang ïa ki kam kiba ngi dei ban trei namar jong U hangne.

U kyrkhu kyrhai ruh ïa ngi da ki thymmei ka spah jong U, hynrei U la aiti pat ha ngi ban ngin ri ngin sumar ïa kita baroh, kum ka jinglum pisa, ban thoh shek, ban phah pisa, ban shna ka mang pisa, lane ban wanrah ïa ka bashiphew bad jingkynshew jong ngi sha ïingmane manla ka Sabbaton. U Blei u hikai ruh ïa ngi ban ngin pyndonkam ïa ka ïoh ka kot jong ngi kaba U hi u ai na ka bynta jong ngi shimet bad na ka bynta kiwei de, ba ngi lah ban pynïar ïa ka kam jong U ha kane ka pyrthei. La ka long kabym sngewlah ngeit, pynban dei ma ngi ïa kiba la pynkhamti da U Blei hi ban pynheh pynsan ïa ki khun ki kti jong U, ban tei ïa ki ïng jong U, ban pynnang pynstad ïa baroh ki pateng bynriew kiban wan.
Ha ka jingïapule ïa ka lynnong baroh shi taiew, ngin ïatih jylliew ïa kita ki kabu ksiar bad ki jingkitkhlieh ba la tynrong ha ngi kum ki dkhot jong ka longïing longsem U Blei.

_* Pynkhreh ïa kane ka Lynnong na ka bynta ka Sabbaton, Kyllylyngkot 7._