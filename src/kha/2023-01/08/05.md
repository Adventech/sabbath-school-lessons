---
title:  Trei Da Ka Hok
date:   22/02/2023
---

Sa kawei pat ka wat jong ka jingim “bajop,” ka dei ka wat bakhadduh jong ka jingim, kaba don ïa ka lad ban shem sngewbha shikatdei eh – tang lada ka jingrai ha ki snem ba ha shuwa ki long kiba dei bad kiba biang da ka jingstad ban ym ioh pynjot da ki jingjia kibym poi pyrkhat. Ka jinglong jingman ba biang eh ka long ba lada ïa ki khun la pynheh pynsan ban long rangbah ha lade, ki la thied ïa ka ïng, ka leit ka wan ruh ka biang, ym don ram shuh ba dang sah, ka jingïoh ruh ka biang bha ban pyndap pynbiang ha ïing wat ïa ki tymmen ki kro.

U Blei u khot ïa ki khun jong U sha ka kyrdan kaba kham shajrong ha ka jingtrei bad ka jingim de. Kata ka kyrdan ka long ka hukum U Blei b’la thoh ha ki dohnud jong ngi (peit Jer. 31:33) bad kaba la phalang ha ki jingleh ka jingim jong ngi. Katba ka imlang sahlang ka nang troiñ noh bad ka jinghikai Khristan ruh ka la blad bad tyrkhong noh, ka long kaba donkam ïa ki Khristan ban trei hi thop ha kata ka kyrdan kaba shajrong jong ka jingshah kren jot. Ka Baibl hi ka ong, “ka nam babha dei ban kham jied ban ïa ka spah bakhraw, bad ka jingsngewbha baieid ban ïa ka rupa ne ka ksiar” (Prob. 22:1). 

Ka Baibl ka thoh jingkynmaw ba don ki trai kiba la ïoh jingkyrkhu shibun namar ki don ki nongtrei kiba riewblei. Haba u Jakoab u la thmu ban mih noh ban leit sha la ka jong ka shong, u Laban u la kyrpad jur ïa u ba un dang sah da kaba ong, “ ‘Nga kyrpad ïa me, lada me la sngewtynnad shisha ïa nga, sngewbha wat leit noh, namar ba nga la shem ba U Trai u la kyrkhu ïa nga na ka daw jong me’ “ (Jen.30:27) Ynda haba ïa u Joseph la die noh sha Egypt kum u mraw, u Potiphar, ruh u la ïohi ïa ka jingtrei hok u Joseph bad u la pynkyntiew nam ïa u.

`Pule bha Jenesis 39:2-5. Watla kine ki dkhot kim shym la ïathuh thik ïa ngi, kaei ba phi lah ban mutdur ïa kaei kaba la pyllong ïa u kynrad jong u ban shem sngewbha ha u Joseph?`

“Namarkata, lada phi bam ne phi dih, lane phi leh kano kano ka kam, leh ïa kita baroh ban pyndonkam ïa U Blei” (1Kor.10:31). Kumta ha ki kam jong ngi baroh bad ka jingpynïaid ïa ka kam pisa pilaiñ, ngi dei ban leh ïa ki baroh ban pyndonburom ïa u Blei. Dei ma U keiñ uba ai jingstad bad ka bor ban ngin long kiba jop ha ka jingim.

“ ‘Ka jong Me , Ah Trai. long ka jingkhraw, ka bor,bad ka burom, ka jinglah bad ka jinglong syiem; naba baroh kaba don ha bneng bad ha ka khyndew ka long ka jong Me; ka hima ruh ka jong Me, Ah Trai, bad la kyntiew ïa Me kum u khlieh halor baroh. Ka spah bad ka burom ruh ki wan na Me, bad Me synshar halor baroh; ha ka kti jong Me don ka bor bad ka jingskhem; da ka kti jong Me ka long ban pynkhraw bad ban ai bor ha baroh’ “(1 Khronikl 29:11,12).

`Kiei ki nongrim kiba phi bud ym tang ha ka kam hynrei ha ka jingim jong phi ruh? Kiei ki jingpynkylla kiba phi dei ban leh?`