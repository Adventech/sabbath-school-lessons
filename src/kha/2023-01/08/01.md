---
title:  Thmu ban Jop
date:   18/02/2023
---

### Dkhot Baibyl ban pynkhreh ia ka Lynnong
Ekkles. 12:1; Jen. 2:15; 1 Tim.5:8; Kol. 3:23, 24; Jen. 39:2–5; Prob. 3:5–8.

> <p>Dkhot Spel-lyndet:</p>
> “Bad kat kaba phin leh, to trei naduh ka mynsiem, kumba ha U Trai ym ha ki briew, haba phi tip ba na U Trai phin ïoh pdiang ïa ka bainong jong kata ka bynta; Naba phi shakri ïa U Khrist uba U Trai” (Kolossai 3;23,24).

Bun ki briew kiba kwah ban im ka jingim kaba “jop” bad bakmen. H’oid ha ka pyrthei kabym thikna ba ka jinglanot kan lynshot ha kano kano ka por, ïa kane ka thong lah ban nym ïoh barabor. 

Kata, ruh, ka don ka jingkylli ba kumno ngin batai ïa ka “jingjop.” Ka don ka jingjia ka jong u Joseph ha Egypt; lada ka la ju don kano kano ka jingim bajop, dei ban long kane, hato kam long seh kumta? Na ka byndi sha ka khet syiem, kum kata kaei kaei. Ha kawei pat ka liang,kumno shaphang u Ioannis nongpynbaptis? U la leit beit na ka byndi sha ka jingtep. Haduh katno ka la long kata ka jingim bajop ïa u? Biang, baroh ka shong ha ka rukom batai jongphi shaphang ka “jingjop”

Mynta ka taiew ngin ïapeit ïa ka jingmut jong ka “jingjop” ha kaba ïadei bad ki nongrim batynrai ka jinglong sordar bad ki kam pisa pilaiñ. Kam pher ngi long kiei bad hango ngi sah ka pisa pilaiñ hi kan long shibynta ka jingim jong ngi, lada ngi sngewtynnad ne ngim sngewtynnad. Kiei pat, haba kumta , kiba long ki kyndon, ki kyndon treikam,ba ngi lah ban ïajam lynter ka jingim, ba wat lehse ngim lah ban sngewskhem ban ïoh jingjop, kiba lah pat ban ïarap ïa ngi ban kiar na ki liewlep bad ki jingbakla kiba lah ban pynjwat ban ïoh jingjop ha ki kam pisa pilaiñ?

_* Pynkhreh ïa kane ka Lynnong na ka bynta ka Sabbaton, Rymphang 25._