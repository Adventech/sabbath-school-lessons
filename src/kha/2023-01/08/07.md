---
title:  Pule Shuh Shuh
date:   24/02/2023
---

“Ym don kano kano ka kam ne jingtrei kaba lah ban long kaba neh ne baskhem lada ka lah ban pyndap pynbiang tang ïa ka por kaba lyngkot khlem da thmu ïa ka lawei babymjukut… ym don mano mano ba lah baa kynshew spah ha bneng lada kim pynmanroi bad pynkyrsoi ïala ka jingim ha kane ka pyrthei.”—Ellen G. White, Education, p. 145.

“Kata kaba suhthied ha ka nongrim jong ka jingtrei bahok bad ka jingjop bashisha ka long ka jingithuh ïa ka jonglongtrai U Blei. U Nongthaw ïa kiei kiei baroh, U long ruh u trai bashisha naduh basdang. Ngi long tang ki nongtalbi ne ki sordar ne ki nongsumar ne ki nongpynïaid kam. Kaei kaba ngi don ka long tang ka jingshaniah na U, ban shah pyndonkam katkum ka jingpynïaid jong U.” —Education,137.

Namar ka jingdawa ban pyndap pynbiang ha ïing, bunsien ngi pyrkhat ba ka kamram jong ngi ka long tang ban pynbiang ïa ka jingdonkam na ka jingïoh jong ngi. Hynrei kum ki Khristan, ngi ïatyngkhuh ban ka Jingkhot Bakhraw kaba U Jisu u la buh ha ki nongbud jong U baroh. Hadien ba la sot ïa kane ka jingkhot kaba la shem ha u Markos 16:15, ka Ellen G. White ka la thoh kumne, “Ym …. baroh la khot ban long ki nongïalap ne ki mishoneri; hynrei baroh ki lah ban long ki nongtrei lem bad U ha kaba pynphriang ïa ki ‘khubor bakmen’ sha ki para briew. Sha baroh kiba khraw ne kiba poh, kiba stad ne kiba bieij, ki tymmen ne ki samla, ia ka jinghukum la lah ai.” —Education, p. 264.

“Ngi dei ban bud bniah ïa ka jingthmu U Blei ïa ka jingim. Ban leh ïa kaba bha tam ïa ka kam kaba ha jan eh jong ngi ka long ban aiti lut ïa ki lynti jong ngi sha U Blei, bad ban ap ïa ki jingpyni dak jong ka jingkyrkhu jong U - Kine ki dei ki aiñ ki kanun kiba pynthikna ïa ka jingïalam lynti bashngaiñ ha ka jingjied ïa ka jingtrei jingktah.”—Education, p. 267.

**Ki Jingkylli ban ia Puson**:  

`Kumno ma ngi kum ki Khristan ngi batai ïa kaei kata ka jingm “bajop”? Kaei kaba lah ban long ka jingïapher hapdeng ka jingbatai ka pyrthei bad kaei kaba ngi dei hok ban long shisha? Kum ka nuksa ka jing u Ioannis Nongpynbaptis, kumno phi batai ïa ka jingim jong u, kaba la shu kut noh ha ka byndi khlem don basalia, baroh ka long tang ka jingkwah brai ka briew bymman? Hato phin ong ba kane ka long kaba jop? Kiei ki jingpynksan phin buh ha ka jingjubab jong phi?`

`Kumno phin batai ïa ka jingshisha ba bun ki briew ki long ki ‘bajop” kibym bud wat tang ïa kawei ka jinghikai ka Baibyl shaphang ka spah ka phew bad ka jingim hi ruh? Lane kumno shaphang kito kiba pyrshang ban bud hynrei kim long pat kiba jop? Lehse wan lynshop ka jingpang bad ka jingshem lanot. Kumno ngi lah ban sngewthuh ïa kum kine ki jonglong jingman?`