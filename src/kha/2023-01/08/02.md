---
title:  Kiei Kiei Kiba Nyngkong Shuwa
date:   19/02/2023
---

`Pule Ecclesiastes 12:1. Ka khubor aïu ïa ngi ka don hangto?`

Kum ki samla kiba dei ban san sha ka jinglong rangbah, kin wan ki jingmut shaphang kumno ban pyndap pynbiang ïa ki jingdonkam bakongsan – ka bam ka dih, ka kup ka sem, ka ïing ka sem. U Jisu hi u la bthah ïa ngi ban ñiew ïa kiei kiba dei ban wan shuwa hakhmat duh ha ka jingdonkam jong ngi haba U la ong kumne, “Hynrei wad shuwa phi ïa ka hima U Blei, bad ïa ka hok jong U; te ïa kine kiei kiei baroh yn sa ai lang tam ha phi” (Math.6:33). Shisha, kito kiba lah khamheh khamsan kibym pat shym la rai namar u Jisu ha ka por ba ki dang kham khynnah, ka dang don ka por ïa ki ba kin pynlong ki jingrai kiba dei shaphang ka jinglong sordar.

Kumba ngi la ïohi ha Jenesis 28:20–22, U Jakob u la pyllong ïa ki katto katne ki jingjied badonkam, ha ka liang ka jinglong bakynja-mynsiem bad ha ka liang ka pisa pilaiñ ruh. Ha ka jingithuhpaw, U Trai u la pynithuh ïalade ha u Jakob kum “ ‘ U Trai U Blei u Abraham u kpa jong me bad U Blei u Isaak’ “ (Jen. 28:13). Nangta kum shibynta jong ka jingsmai ha U Blei, u Jakob u la ong, “ ‘U Trai un long u Blei jong nga’ “ (Jen.28:21).

`Pule Jenesis 29:9–20. Kaei kaba donkam shaphang ka por jong kane ka jingjia ha ka jingim u Jakob?`

Hadien ba u Jakob u la pynshet lut ïa ki kam bakynja-mynsiem bad ki kam pisa pilaiñ ha U Blei, U Trai u la phah ïa u sha ka Rakhel ha ka pung (peit Jen.29:9-20). Ka lomg kaba dei eh ba phin pyllong ïa ka jingkut jingmut ha ka liang ka jinglong bakynja-mynsiem bad ha ka liang ka kam ka jam shuwa ba phin rai ban ïashong kurim. Ki kurim jong phi ki dei ban tip “Kaei kaba ki ïahap.” Hato ine i briew i dei i Khristan bashisha? I trei kam aïu? Hato in long i nonghikai, i nos, i muktiar, i nongbylla, kumta ter ter? Sha ka jingim kaba kumno nga aiti ïalade? Kiwei pat ki jingkylli kiba ngi lah ban kylli shuwa ban shong kurim ki long: Kaei ka kyrdan jingpule la lah pyndep? Haduh katno ka ram kan don ha ka.

`Pule bha 2 Corinthians 6:14, 15. Balei ba kane ka nongrim ka long kaba donkam ban khmih thuh haba jied ïa ka briew ne u briew ban ïashonglang? Watla kam pynthikna eh ïa ka jingshong kurim babha, ha kano ka dur kan ïarap ban ïoh ki lad ban pynlong ïa ka jingïashong kurim kaba kham khraw?`