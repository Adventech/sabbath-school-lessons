---
title:  Ka Jingiathuhkhanna kaba Jia shisha
date:   24/02/2023
---

### Ka Miaw Bad U Nongdie Kot

_Da: U Andrew McChesney_

U Nongdie kot ba dang samla u Simon Vehkavuori u la leit ha kawei ka iing kaba la pynitynnad bada kaba khuid bha hajan ka Turku, kaba don ha Finland, kaba dei kawei na ki shnong kaba la rim tam kaba la ju long ruh ka nongbah, ha shiteng jong ka tlang, u la pyni ia ki kot ha ki arngut shipara ki kynthei kiba saha hangta.

Ha ka jinglyngngoh jong u, kita ki shipara ki la kwah ban thied lut kawei shijait na kita ki kot baroh kiba u don. Hadien kata ki la jah bad ki la ieh ia u marwei ban ieng ha kata ka kamra. U klem nud ban mih nangta.

Ha kaba kut, kawei na kita ka la wan hiar na ki kyndo bad ka miaw kaba heh kaba ka la rah ha ki kti jong ka. “Bah phin ym leh ei ei na ka bynta kane ka miaw?” ka la kylli.

“Phimdei maphi uto u doctor-mrad uba ngi dang shu call myntan?”

“Em” u la ong Nga dei u nongdie kot.”

Hadien bun snem kita ki kynthei, ki la iathuh sha ki paralok jong ki ba da ka jingsngewthuh bakla ki la mut ba uta u nongdie kot u deii u doctor-mrad bad ba ki dei ban thied ia ki kot jong u shuwa ba un sumar ia ka miaw jong ki.

Kita ki briew ki dang buh ia kita ki kot.

Ha kawei pat ka por jong ka sngi pynkhreh, u Simo u la leit ha kawei ka khlaw ban bam bad ban duwai. “Ha shuwa ka bakut taiew, Jisu sngewbha ai ha nga ka lad ba nga lah ban phla na ka bynta jong Me.” U la duwai.

Hadien ba u la dep bam, u la tied jingkhang ha kawei ka jaka rep.

“Nga die kane kane ka kot,” u la ong u la bat ia kata ka kot ba thoh da ka E G White, kaba kyrteng ka Jingialeh Bakhraw, kata ka briew kaba plié ia ka jingkhang.

“Ngam don ka jingkwah ban thied ia ka kot kaba phi die.” La ong kata ka briew. “Hynrei nga kwah ban tip U Jisu U long aiu ha phi?

Hadien ba u ka iathuh shaphang ka jingiadei bad ka jingieit jong u ia U Jisu, kata ka briew ka la kren.

“Ian gin ia leit sha ka kamra bad ngin ia dem khohsiew ban duwai lang.” ka la ong.

Ha kata ka por, kakhun kynthei jong ka ka wan mih ha ka jingkhang, “Iasoh bad ngi.” Kata ka briew ka la ong ia ka khun jong ka. “Ki khohsiew jong phi ruh ki donkam ban dem ainguh ha ka jingduwai.”

Hadien ba ki la duwai, u Simo u la khreh ban mih noh. Kata ka briew ka bud ia u haduh ka jingkhang. “ Nga kwah ban thied ia kito ki kot kiba phi mut ban die.” Ka la ong.

Ha kata ka por u la sngewthuh ba kane ka briew ka don ka jingthrang ha kiei kiei ki bakynja-mynsiem, Haba u pastor u la pynkhreh ban pynlong jingiaseng ialap ha kata ka juh ka jaka hadien katto katne por, u Simo u la pynithuh ia lade ha kata ka longiing. Uta u pastor u la ai jinghikai Baibl ha kata hi ka iing-jaka- rep, bad kata ka longiing ka la kylla long ka dkhot jong ka balang Seventh-day Adventist mynta, ka khun jong kata ka briew ka dei kawei na ki nongialam ha ka balang ha ka nongbah jong ka Finland, ka Helenski.