---
title:  Ka Jingiathuhkhanna kaba Jia shisha
date:   10/02/2023
---

### Ka Kambah jong ka Skul Mission

_Da: U Chifundo Kanjo_

Ar jait ki kam ba iapher jong ki skul mission ki la pynwandur ia ka jingim u John Phiri.

Kum u samla, ia u John la phah na la iing na Malawi ba un leit pule shaphang ka niam tynrai jong u (ka bymdei ka niam khristan) ha ki dewlynnonag ka Indian Oceaan jong ka Zanzibar. U John u la pynlut 3 snem ban pule bniah ia ka kot kaba hikai shaphang kane ka niam jong ki, bad u la nang ruh ban seng ki jaka long jingiaseng ha kine ki jaka bym pat ju don khristan.

Hadien ba u la dep ka jingpule ha Zanzibar, ia une u samla la phah ba un leit phai sha Malawi ban ialam ia 2 tylli ki jaka mane blei jong ki. Ia u la peit bniah bha bad ba u dei ban ai ki kaiphot sha Zanzubar ia baroh ki jingiashem jong u. khnang ba u lah ban sngewthuh khambha ia ka jinghikai khristan u dei ruh ban pule ka Baibl King James.

Hadien katto katne snem, u John u la u leit jingiaseng ha ki lai tylli ki iingmane khristan bad u la kiew ha ka kyrdan kum uwei na kiba kongsan, katba u la wad ia kiei kiei kiba iadei bad kine ki kynhun na ka bynta ka Zanzibar. U la ialam ha ki ar tylli ki jingiaseng kawei na ki balang ha Malawi.

Ia ka dohnud jong u John la ktah jur da ka jingpule jong u ia ka Baibl. U la kham suk ban sngewthuh ia ka jinghikai khristan ban ia la ka jong ka niam kaba u ioh jinghikai na kata ka kot niam la jong. U la kwah ban tip khambha shaphang U Jisu.

U dang long tang u samla, u la pynrung kyrteng ia lade ha ka Sabbath school ka balang Seventh-day Adventist ha Luwazi Mission. Ia u hi ka la dei da kawei pat ka jait jinghikai khristan ha kane ka skul mission, kaba pher bak-ly-bak na kaba u la shem ha Zanzibar. U la kham sngewtynnad ia ki prokram jong ka pathfinder, bad u la pyniasoh ia lade ruh, ban ia shim bynta ha baroh ki prokram.

U John u la shoh jingieit bad U Jisu ha ka por ba long ka taiew jingduwai kaba la long ha kane ka skul, u la ai la ka dohnud bad ia u la pynbaptist. Ula sangeh ban phah ki kaiphod sha Zanzibar. U kpa jong u Joh u la bitar eh ia kane ka jingjia hadien ba u la tip. U la kynnoh ba dei na ka daw ka kmie jong u kaba la pynlong ia u John ban leh kumne bad u la pynlait sanshyieng ia ka.

Bun ki snem ki la iaidlait u John u la sngew ba U Blei U khot ia u ban leh ia kaei kaba u la nang na kane ka skul mission. Hadien ba u la ioh ka jinghikai kumno ban seng ki jaka mane na ka bynta ka niam tynrai jong u ha ki jaka bympat don kiba ngeit ha kane ka niam tynrai jong u, u la shim ia ka jinghikai ban leh kumjuh na ka bynta U Jisu. U la kylla long u Global Mission Volunteer kiba seng ia ki kynhun kiba ngeit ha ki jaka ba ki ki trei ha kiba ym pat ju don Adventist. U John u la trei kum u Global Mission Volunteer jyn 10 snem, bad kiba bun na kiba ju long ha ka niam tynrai jong u ki la aiti la ka jingim sha U Jisu.

U John u la bteng ia ka jingpule bad u la pyndep na ka Malawi Adventist University bad mynta u la trei kum u pastor. U John u la ong ba ka skul mission jong ki seventh-day ka la pynkylla ia ka jingim jong u. ki ong ki atiar na ka bynta ki briew ban tip shap hang u Jisu Uba long U Nongpynim shimet shimet. Ka jinghikai ha ki skul Adventist ki long kiba kordor eh ha kaban pynphriang ia ka Gospel bad ban hikai shaphang U Khrist.