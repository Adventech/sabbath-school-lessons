---
title:  U Noah U La Shem Jingsngewbha
date:   05/02/2023
---

Ka long kaba shong sbai ban kheiñ ba kito kiba wad ïa ka spah bneng bunsien ïa ki la khot da U Blei ban pynkylla shibun kiei kiei jong ka jong im ha kane ka pyrthei. Long kiba la pynkhreh ban ïoh mad ïa kine kiei kiei, lada donkam.

`Pule bha Jenesis 6:5–14. Kiei ki jingkylla batynrai jong u Noah da kaba kohnguh ïa U Blei? Kiei ki nongrim kiba ngi lah ban shem hangne na ka bynta jong ngi ha kane ka pyrthei kaba donkam ban shah maham ïa ka jongjot kaban sa wan?`

U Noah un jin da la pyllut ïa ka por bad ka jingdon jingem jong u ban tei ïing tei sem ïalade, hynrei u pynkylla bak-ly-bak ïa la ka jingim bad u pyllut por pynban jin 120 snem ha kaba sngap ïa ka jingkhot U Blei ban tei ïa ka ïinglieng.

Bun ki wohnia ha kine ki sngi ki ong ba ka Jingshlei-um ka dei tang ka jingïathuhkhana puriskam, kaba la shu pynshong nongrim ha ki aiñ bapaw ka mariang. Kane kam dei kaba dang thymmai. “Ka pyrthei shuwa ka Jingshlei-um la pynshongnia ha ki aiñ ka mariang ba la buh lypa da ki bun spah snem. Ki aïom ki wan beit kat kumba la buh. Ha kito ki por u slap um pat ju hap; la bsa um ïa ka pyrthei tang da ki umjer. Ki wah kim pat ju tam pud, hynrei ki theh jai jai ïa ki um sha ka duriaw. La buh thik ïa ki dak ba kim dei ban shlei.”—Ellen G. White, Patriarchs and Prophets, p. 96. Shuwa ka Jingshlei-um, ki briew ki ju ïa ong ba ka jingshlei ka um kan nym jia bad kan nym sdang hi ruh haba la pynshongnia ha ka jingsngewthuh bakla ïa kata kaba dei shisha. Kumba ong ka Baibyl: “Te ym don eiei kaba thymmai hapoh ka sngi” (Ekles. 1:9)

Ha kajuh ka por, ki briew kin sngewthuh bakla ia ki jingjia ha ka por jong ka bakut, kumba long ha ki por ka Jingshlei-um (peit 2 Ptros 3;3-7). Te kumno keiñ ngin ïa pynkhreh ïa ka jingpynjot kaban sa wan? Ka don ka jingrai tipbriew kaba la khot “ka jingsngewhun dierpor” Kane ka shu mut ba ngi dei ban leh ïa ka kam U Blei kaba u la phah ïa ngi ban leh da ka jingïaishah ha ka jingkyrmen ïa kata ka nong kaba kham donburom kaban sa wan. Ngim tip lano U Khrist un wanphai. Kata te ym da lei lei eh, kaba donkam ka long, kum u Noah, ba ngin leh ïa kaei kaba U phah ia ngi ban leh wat ka dei ïa ngi ban pynkylla noh bak-ly-bak ïa ka jingim jong ngi ruh.

`Hauh katno phi kloi ban pynkylla bak-ly-bak ïa la ka jingim jong phi namar U Blei lada, kumba long ïa u Noah, la khot ïa phi ban leh kumta? (Jingaiksai: peit Lukas 16:10)`