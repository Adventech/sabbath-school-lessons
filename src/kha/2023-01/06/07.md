---
title:  Pule Shuh Shuh
date:   10/02/2023
---

U Blei ula burom ïa ka bynta ka jutang jong U da kaba kyrkhu ïa u Abraham. Bad u Abraham pat u burom ïa U Blei da kaba um kynshew ïa ka spah ha kane ka pyrthei. “Ka bynta kaba U Blei u la kular ïa la ki briew kam don ha kane ka pyrthei. U Abraham um don spah ha kane ka pyrthei, ‘em, ym tang khyndiat ruh wat ban ïoh buh ïa la ka kjat.’ Ki Kam. 7:5. U ïoh shibun kyrhai, bad u la pyndonkam lut na ka bynta ka burom U Blei bad na ka bynta ka jingbit jingbiang ki para briew; hynrei um shym la ñiew ba kane ka pyrthei ka dei ka ïing jong u. U Blei u la khot noh ïa u ban iehnoh ïa ki para shnong para thaw ba mane bleithaw, da kaba kular ba ka ri Kanaan ka dei ka spah baneh junom; phewse ym don mano mano ba ïoh wat ma u ,ki khūn jong u, lane ki khūn jong ki khūn jong u. Haba u Abraham u la kwah jaka tep ïa ka met jong u ynda u la ïap, u hap ban shu thied na ki nong Kanaan. Ka spah jong u baroh ha ka Ri Jingkular ka dei tang kata ka krem maw ka Machpelah.” Ellen G. White,Patriarchs and Prophets, p. 169.

Katba ngi dang im te, ngi shah pynshoi hi ban ïabeh ïa ka spah bad jingsngewbha pyrthei. Ka donkam ïa ka jingngeit bakhlaiñ ban ap ïa ka jingpyndonburom kaban sa wan. “Ka khet ïing syiem bakhraw u Pharaoh la pynïeng kum ka jingringpah ïa u Moses; hynrei u la tip lypa ba ka jingsngewbha ka pop kaba pyllong ïa ki briew ban klet noh ïa U Blei ka don ha kum kine ki ïing syiem bakhraw. U khmied sha lyndet kine ki ïing syiem, sha lyndet ka pansngait ki syiem, sha ki burom ba ha jrong kiba yn sa pynkup ha ki riewkhuid jong Uba Ha Khlieh-tam eh ha kata ka hima kaba khlem pynthohbria da ka pop. U la ïohi da ka jingngeit ïa kata ka pansngiat bympyut shuh ba U Syiem ka bneng un pynphong ha baroh ki nongjop. Kane ka jingngeit ka la ïalam noh ïa u ban phai da ka lyngthohdoh ïa kita ki khet syiem pyrthei bad ban ïasohlang bad ka jaitbynriew baluilui, baduk, b’la ibeiñ kaba la jied ban kohnguh ïa U Blei ban ïa kaban long shakri ha ka pop.”—Patriarchs and Prophets, p. 246.

**Ki Jingkylli ban ia Puson**: 

`Yn jia aïu ïa ki spah ki phew jong ngi ynda haba U Jisu un wan? (peit 2 Pet.3:10) Ha ka jingshisha, kaei kaba lah ban jia ïa ki wat ha shuwa ba U Jisu un wan? (peit Math. 6;20) Balei, keiñ, ka long barabor kaba donkam ban pynbeit ïa kiei kei baroh ha ka rukom kaba dei?`

`U Jisu u la ju maham shaphang “ka jingshetshukor ka spah” (Mark. 4:19) U kren shaphang kaei hangne? Kumno ba ka spah ka shukor ïa ngi?`

`Hapoh klas, ïakren ïa shibun ki daw ba U Moses u lah ban sah ha Egypt ban ïa kaba iehnoh lut shadien khnang ban ïoh phet lang bad ki kynhun ki mraw sha ka ri shyiap batyrkhong? Kaei keiñ kaba pyllong ïa u ban kut jingmut ban rai kumba u la leh?`