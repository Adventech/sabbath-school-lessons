---
title:  Kynshew Ia Ka Spah Ha Bneng
date:   04/02/2023
---

### Dkhot Baibyl ban pynkhreh ia ka Lynnong
Jen. 6:5–14, Heb. 11:8–13, 2 Kor. 4:18, Jen. 13:10–12, Jen. 32:22–31, Heb. 11:24–29.

> <p>Dkhot Spel-lyndet:</p>
> “ ‘Naba u briew un myntoi aïu lada un ïoh ïa ka pyrthei baroh bad un duh noh ïa la ka jingim? Naba u briew un ai aïu ban ïapeiñ ïa la ka jingim? (Mark 8:36, 37).

U Jisu u la ai ha ngi ïa ka buit kynshew pisa kaba bha tam haba U la ong: “’Wat kynshew ki spah ïalade ha kane ka pyrthei ha kaba ki khniang ki bam bad ka sarang ka pynjot, nangta ki nongtuh ki prong bad ki tuh noh; hynrei phin ïa kynshew ki spah ïalade ha bneng ha kaba ki khniang kim bam lymne ka sarang kam pynjot, ha kaba ki nongtuh kim prong lynmne tuh noh’” (Math. 6:19,20). U Jisu u pynkut ia ka jingai buit jong U da kaba ong, “’naba ha kaba don ka spah jong phi hangta ruh don ka dohnud jong phi’” (Math.6:21). Kumban shu ong noh: pyni ïa Nga ha kaei ba phi pyllut ïa ka pisa jong phi, te ngan pyni ïa phi ba hangno ka dohnud jong phi ka don, namar ha hangno phi buria ïa ka pisa jong phi, tang shata hi ka dohnud jong phi ruh ka noh, lada kam pat la don lypa hangta. 

Phi kwah ne em ba ka dohnud jong phi kan long na ka bynta ka hima U Blei? Lada long kumta, te kynshew ïa ki pisa jong phi ha kaba kan wanrah ïa ki jingïohnong babymjukut. Pyllut ïa ka por, ki pisa bad ki jingduwai jong phi na ka bynta ka kam U Blei. Lada phi leh kumne, shen phin sa shem ba phi kham sngewtynnad ïa kata ka kam bad ka dohnud jong phi ruh kan sa noh hi shata.

_* Pynkhreh ïa kane ka Lynnong na ka bynta ka Sabbaton, Rymphang 11._