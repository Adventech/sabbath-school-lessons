---
title:  Na u Nongshet shukor sha u Khun Syiem
date:   08/02/2023
---

Kum u samla uba ieid bad tieng-burom ïa U Blei, watla katta ruh u Jakob u hap ban ïasuh buit bad ka kmie jong u ka Rebekah ban thok ïa la u kpa tang ban ïoh ka jingkyrkhu. Kum ka bainong jong kane, u la sdang ïa ka jinglong rangbah jong u ha ka lynti bymdei, u hap ban phet krad lane, lehse ban ïap kloi ruh. Ka Rebekah ka la ong ïa u Jakob ban”phet rieh noh me sha u Laban………; bad sah bad u katto katne sngi haduh ba ka jingbitar u hynmen jong me kan da jah……. Te ngan sa phah shaw pat ïa me nangta shane” (Jen 27:43-45). Ha ka jingshaisha, u Jakob u la jah jin 20 snem kynthih bad um shym lah ban iohi shuh wat tang ïa ka khmat ka kmie lajong.

`Pule bha Jenesis 32:22–31. Kaei kaba la jia hangne ïa u Jakob, bad kiei ki jinghikai bakynja-mynsiem ngi ioh nangne shaphang ka jingaiei-sngewbha U Blei wat lada ngi la shim ïa ki jingrai bakla?`

“Lyngba ka jingpynpoh,ka jingkylla bamut, bad ka jingpyndem ïalade, kane ka jinglong ba bakla ka dang sah bad U Blei U Heh-duh ka bneng. U la pynbat skhak ïa ka jingsynjor ka mynsiem halor ki jingkular U Blei, bad ka dohnud jong ka Jingieid Babymjukut kam sngewlah ban shu phai langthoh doh ïa ka jingud jingnam u nongpop. Ka jingleh bieij kaba pynlong pop ïa u Jakob ban knieh jubor ïa ka jinglong hynmen da ka jingshukor ka ïeng kynjreng ha khmat jong u. Um shym lah ban shaniah ha ki jingkular U Blei, hynrei u la leh stad hi dalade ban pynurlong ïa ka jingthmu U Blei kaba dei ban pyndep ha ka ïa kaba biang kaba dei ka por bad ka rukom jong U hi…..U Jakob u la ïoh ïa ka jingkyrkhu kaba ka mynsiem jong u ka la khmih lynti. Ïa ka pop jong u kum u nongknieh-jubor bad u nongshukor la lah māb.”—Ellen G. White, Patriarchs and Prophets, pp. 197, 198.

`Pule bha Jenesis 49:29–33. Watla u Jakob um shym la bat jaka puta shuh ha Kanaan, kiei ki jingbthah kiba u la ai ha ki khun shaphang ka jingtep ïa u? Ïano de la tep ha kata ka krem? Balei phi tharai ba u Jakob u la buh ïa kane ka jingkyrpad?`

Ka Baibyl ka ïathuh ïa ngi ba baroh lai ki kpa tymmen bad ki kurim jong ki la tep ha kajuh ka krem. Ka jingshaniah u Jakob ha U Blei ka long kaba khlaiñ, bad u la kheiñ ïalade kum tang u nongwei bad u nongïaid pilkrim ha kane ka pyrthei (peit Heb.11:13). Namar ki jingbakla, u la mih noh na ïing thylli suda hynrei u wan phai pat sha Kanaan kum u briew uba riewspah

`Nalor ki jingbakla jong ngi, U Blei u dang kyrkhu hi ïa ngi. Katno kan long kaba kham bha, la kumno kumno ruh, ban kiar ïa ki jingbakla na basdang! Kiei ki jingjied kiba phi lah ban jied mynta, bad kumno pat phi lah ban kiar na ki jingjied kibym dei?`