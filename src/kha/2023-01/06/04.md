---
title:  Ki Jingrai Bakla u Lot
date:   07/02/2023
---

Haba u Abram u la mih noh na la shnong namar ba u sngap ïa ka jingkhot U Blei, U khunruid jong u ruh, u Lot u la jied ban ïa leit pilkrim lang. Ka Jenesis 13 ka buh jingkynmaw ïa ka jingkyrkhu jong U Blei ïa u Abram haduh ba u la long uba riewspah bah “u la riewspah ha ka jingbun ki jingri jingdup, ha ka rupa bad ka ksiar” (Jen.13:2). U Lot ruh kumjuh “u don ki langbrot, ki masi, bad ki ïingjaiñ” (Jen.13:2). Baroh arngut ki la riewspah bha ha ka jingbun ki jingri haduh ba kim lah shuh ban ïashong ïasah mar jan. Ban lait na ka jingïakajia hapdeng ki nongtrei, u Abram u la tyrwa ha u Lot ba un jied noh ia kawei pat kajaka kaba biang bha ïa u ban shong ban sah. U Lot ha ka jingshisha u la dei ban ieh ha ka jingstad jong u Abram u b’la pynriewspah ban ai jaka. Phewse, khlem don ka jingsngewnguh ïa u nongpynriewspah jong u bad da ka jingkhwan myntoi u la jied ïa ka ri kaba seisoh bad babha tam.

`Pule bha Jenesis 13:10–12. Kiei ki daw kiba shongnia kiba la pyllong ïa u Lot ban rai kumba u la leh?`

Ǹiuma putet, u Lot u lah ban jied da kaba suk ban leit sha ka sor, namar ym da imyntoi palat ïa u ha kane ka jaka, bad haba u Abram u la ïohsngew ïa kaei kaba la jia, um shym la ong. “Kata te, ka long kaba sniew, Lot, me ot ïa kaba me bet.” Pynban, u kyrshan ïa u (peit Jenesis 14).

Teng teng ha ka jingkwah lalot ia kiei kiei, ngim da ïoh jingsneng bun hi re. U lot u la leit kynriah sha Sodom! Hynrei ha ka jingisynei bapalat liam, U Blei u la phah ïa ki sangot ki nongrah khubor ka jingmaham sha u Lot bad ka ïing khnang ba kin ïoh tip ia ka jingpynjot ka ban sa wan ha kine ki sor bah. 

`Pule bha Jenesis 18:20–33. Kaei kaba U Blei u ïathuh ha u Abraham kaba long ka daw jong ka jingwan jngoh jong U sha ka pyrthei? Kaei ka jingsngew u Abraham shaphang ka khubor ba U Blei u thmu ban pynjot noh ïa ki nongbah ba bymman?`

Namar ka jingsngwkhia u Abraham ïa u Lot bad ka longïing jong u,la don ka jingïatan tyllai bad U Blei ba lada lah ban pynlait ïa kine ki nongbah tang lada ki briew kiba hok hangta. U la sdang kheiñ na 50 bad hiar shaduh 10. Katkum ka jinglong ka jingieid jong U, U Blei u la shah skhor bad U ai beit ïa ka jingpan u Abraham naduh ba u khlem pan shuh! U Blei lem bad ar ki angel ki la pyllait im hi dalade ïa u Lot, ka tnga jong u, bad arngut ki khun kynthei. Hynrei ka tnga u Lot ka la phaidien bad ka la kylla long u païa mawmluh. U Lot u la rung sha Sodom kum u riewspah bad u la hap ban mihnoh thylli. Ngi hap antad bha shaphang ka jingrai kaba ngi jied,khamtam halor ka jingmyntoi ba tang shipor kaba long markhongpong bad kaei kaei kaba khraw (peit Mark. 8:36,37).