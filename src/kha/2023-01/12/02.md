---
title:  Ka Bainong jong Ka Jingïaineh
date:   19/03/2023
---

`Pule Ki Hebru 11:6. Kane ka dkhot ka dei ban kit jingmut aïu ïa ngi? Kumno ngi dei ban leh ïa kaei kaba la thoh hangto? Pule bha ruh Jingpynpaw 22:12, Isaiah 40:10, bad Isaiah 62:11. Aïu ba kine ki dkhot ki hikai ïa ngi? `

Ka bainong na U Blei ïa kito ki khun kiba ïaineh ka long kaba kham kyrpang bad, kum kiwei pat kiei kiei kiba kynja-mynsiem, ka lah ban long sha lyndet ka jingsngewthuh briew jong ngi.

“Ym lah padiah thylliej briew ban batai ïa ka bainong ïa kiba hok. Yn sa pyntip ha kito baroh kiba ïohkhmih ïa ka. Ym don jingmut briew balyngkot kaba lah ban sngewthuh ïa ka burom ka Paradise jong U Blei” - Ellen G. White, The Great Controversy, p. 674.

U Jisu u la pynkut ïa ki Rynjup-Jingkyrkhu(Beatitudes), ha ka Jingïalap halor Lūm, da kine ki kyntien: “ ‘Suk ma phi haba kin ïakren beiñ bad pynshitom ïa phi, bad ba kin ong ki ktien bymman baroh ruh ïa phi na ka bynta jong nga haba ki shu lamler. To ïakmen, to ïashad kmen ruh: namar kaba khraw ka bainong jong phi ha ki bneng, naba ki la pynshitom ïa ki nongïathuhlypa kiba la mynshuwa jong phi’” (Math.5:11,12). Hadien ka jingjer ïa ki briew ka jingngeit ha Ki Hebru 11, u Paul u sdang pat ïa ka lynnong kaba bud kaba batai ba balei U Jisu u kloi ban ïap ha ka diengphna.

“Naba kumta ma ngi ruh, haba la ker tawiar ïa ngi da u lyoh ki sakhi katne katne,to ngin bred noh ïa kawei-pa-kawei ka jingkit bakhia, bad kata ka pop kaba shait snoh pynwit ïa ngi, bad to ngin ïaphet da ka jingïaishah ïa ka jingïaphet thong ïa kab la buh ha khmat jong ngi: da kaba khmih sha U Jisu U Nongpynlong bad U Nongpynjanai ïa ka jingngeit jong ngi, uba namar kata ka jingkmen ïa kaba la buh hakhmat jong U, u la shah ïa ka diengphna, u da ibeiñ ïa ka jinglehraiñ, bad u la shong ha ka kti kamon ka khet U Blei” (Heb.12:1,2)

Ka jingainong namar ka jingïaineh, kam dei kajuh kum ka jingpynim da ki kam ki jingleh. Mano keiñ napdeng jong ngi lane ki briew ka Baibyl kiba la trei shitom shisha haduh ban ïohnam ban long kiba bit dor hakhmat U Blei? Ym don shisha kum kita. Dei kata ka daw donkam ïa ka diengphna. Lada ngin jin da la ïoh pyllait im da lade da ki kam jong ngi, kam don jingmut bad ym donkam ïa U Jisu ba un kiew halor ka diengphna. Hynrei baroh ka long tang da ka jingaiei-sngewbha. “Bad lada ka dei da ka jingaiei-sngewbha, te kam long shuh da ki jingleh; lymda kumta kata ka jingaiei-sngewbha kam long shuh hi ka jingaiei. Hynrei lada ka dei na ki jingleh, ym shuh na ka jingaiei: lymda kumta kata ka jingleh kam dei shuh hi ka jingleh” (Rom 11:6). Ka bainong hi ka dei tang da ka jingleh U Blei kaba trei na ka bynta bad hapoh jong ngi.

`Kumno ngi sngwthuh ia ka jingiapher hapdeng ka jingpynim da ka jingaiei sngewbha bad ka bainong kat kum ki jkingleh? Wanrah ia ka jingjubnab jong phi sha ka klas ha ka sngi Sabbaton.`