---
title:  Ka Jerusalem Bathymmai
date:   21/03/2023
---

Ka jingbatai Baibyl ïa ka Jerusalem Bathymmai ka dei kata kaba u Abraham u la iohi da ka jingngeit. “Namar u la ïohi ïa kata ka nongbah kaba don ki nongrim, kaba u nongtei bad u nongthaw jong ka long U Blei” (Heb 11:10). Ka Jerusalem Bathymmai ka dei ka jingtei bakhraw U Blei, kaba la tei na ka bynta kito kiba ieid ïa U bad kiba sumar ïa ki hukum jong U. Ka Jerusalem Bathymmai kan long ka ïing jong ki khun baïaineh skhem jong U Blei ha bneng ha ka shi hajar snem bad hadein nangta, junom la junom duh. Ka don ka khubor babha na ka bynta kito na ngi kibym kwah ban kynriah ïing. Sa peit hi U Blei ïa kiei kiei baroh. U Ioannis u la ïohi ïa kata ka nongbah. “Bad nga la ïohi ïa ka nongbah bakhuid, ka Jerusalem Bathymmai, ba ka da wan hiar na U Blei na bneng, ïa kaba la khreh kum ka nongleit kurim ïa kaba la pynibha khnang ïa u nongleit kurim jong ka” (Jingpynpaw 21:2).

`Pule Jingpynpaw 21. Kiei ki katto katne kiei kiei kiba la kular ha ngi?`

Don shibun hangne ba ki jingmut jong ngi kim da lah eh ban kot ka jingsngewthuh, ba la pynjot da ka pop bad ki tip tang ïa ka pyrthei kaba tang da ka pop suda. Hynrei kaei kaba ngi lah ban sngewthuh ka long kaba dap shisha da ka jingkyrmen

Nyngkong, kumba U Jisu u la shong la sah bad ngi ha kane ka pyrthei pop, un shong un sah ruh bad ngi ha ka pyrthei thymmai. Katno kan long ka kabu ksiar ïa kito kiba la iohi ïa U Jisu da lade markhmat! Ngi ruh ngin sa ïoh ïa kata ka lad, tang mynta khlem ka jingkah ka pop kaba la pynbyrngut byrnget ïa kaei kaba ngi ïohi 

Te, kumta kein, kumno ma ngi kiba tip tang ïa ki jingjaw ummat bad ïa ka jingsngewsih, ka jingïam bad ka jingpang mynsiem ngin sngewthuh ïa kata kawei na ki jingkular bakhraw tam ha ka Baibyl baroh kawei:” ‘Te U Blei un ñiad noh ïa ki ummat baroh na ka khmat jong ki; yn ym don jingïap shuh, lymne ka jingsmgewsih, lymne ka jingïam. Yn ym don jingpang shuh, naba kiei kiei kiba mynshuwa ki la leit ki la jah noh’” (Jingpynpaw 21:4)? Kito kiei kiei kibym dei ban don hangne na basdang.

Nangta ruh, ka wah basngur jong ka jingim ka tuid kynjai na ka khet U Blei. Ha baroh arliang jong ka don u dieng ka jingim. Ka khet U Blei kan don hangto, bad “kin ïohi ïa ka khmat jong U” (Jingpynpaw 22:4). Sa shisien kiba la siewspah kin ïashong jan bha bad U Blei, kiba bun hi kim ïoh lad mynta.

`Pule Jingpynpaw 21:8, shaphang ka apot jong kito kiban don bynta ha ka jingïap ba arsien. Ka pop jong ki kaba kumno kaba U Jisu un jin da la ïoh ban māp? Balei keiñ, ba kito ki ïap noh katba kito pat kiba leh ïa kajuh ka pop ki ïoh lait im? Kaei ka jingiapher ba donkam hapdeng kine ki ar kynhūn?`