---
title:  Ki Bainong jong Ka Jingïaineh
date:   18/03/2023
---

### Dkhot Baibyl ban pynkhreh ia ka Lynnong
Heb. 11:6, Isa. 62:11, Rom 6:23, Ioannis 14:1–3, Jingpynpaw 21, Math. 25:20–23, Rom 8:16–18.

> <p>Dkhot Spel-lyndet:</p>
>  “ ‘Te u kynrad jong u ula ong ha u, “Bha me u shakri babha bad baïaineh; me la minot ha kiba khyndiat, ngan buh ïa me halor kiba bun. To khie leit noh shapoh ka jingkmen u kynrad jong me’ “ (Mathaios 25:21).   

Watla ngim lah ban kamai ïa ka jingpynim, ka Baibyl pat ka pyndonkam ïa ka jingkyrmen ïa ka bainong kum ka jingpynkhih mynsiem ban im ka jingim jong ka jingngeit kum kito ki nongïohnong kibym bitdor ïa ka jingaiei-sngewbha U Blei,naba ha kaba kut hi kaei kaba ngi ïoh ka long, barabor bad tang kata hi, na ka jingaiei-sngewbha U Blei.

Kumba u David u la thoh: “ka aiñ U Trai ka long kaba janai, kaba pynbha kylla ïa ka jingim; ka jingphla U Trai ka long kaba skhem, kaba pynstad ïa uba shida. Ki hukum U Trai ki long kiba dei, kiba pynshadkmen ïa ka dohnud; Ka hukum U Trai ka long kaba sngur, kaba pynshai ïa ki khmat; ka jinghsheptieng ïa U Trai ka long kaba khuid, kaba neh jumnom; ki jingbishar U Trai ki long kiba shisha bad kiba hok baroh phar. Ki long kiba kham ikwah ïa ki ban ïa ka ksiar, shisha keiñ, ban ïa shibun ka ksiar banylla; ki kham thiang ban ïa ka ngap bad ïa ka jingjaw ka rewngap. Ruh putet da ki la maham ïa u shakri jong me, bad ha kaba sumar ïa ki ka don ka nong kaba khraw” (Salm 19:7-11)

Ha ki bun ki jaka, ka Baibyl ka kren shaphang ki bainong jong ngi, ïa kiba la kular da u Khrist hadien ka Jingwan Arsien jong U bad kane ka jingïaid kyllaiñ bad ka pop ka sa jah noh shisyndon.

Kaei kaba la kular ïa ngi bad katno ka jingsngewskhem ngi don ban ïoh ïa kata kaba la kular ha ngi?

_* Pynkhreh ïa kane ka Lynnong na ka bynta ka Sabbaton,Lber 25._