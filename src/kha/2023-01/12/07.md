---
title:  Pule Shuh Shuh
date:   24/03/2023
---

Hangne keiñ kata dur jong ka ïing ka sem balang kaba trei hok leh hok ïa ka kam sordar ha ka jingpynïaid beit a kam pisa pilaiñ U Blei ha kane ka pyrthei.

**Ka Jing-i-paw ka Jinglong Sordar ki Balang Seventh Day Adventist Kylleng ka Pyrthei**

Ka long ha kawei re ka por jong ka lawei; bad ki pastor bad ki nongïalam balang ki la long kiba jop ha kaba wanrah ïa ka jinglong jingman jong ka jinglong sordar babha hapoh ka balang. Ki la hikai, la pyntbit, la kyrshan, bad la pynshlur ïa ki dkhot balang ïa ka jingpynïaid hok bad pynïaid beit ïa ka kam pisa pilaiñ kat kum ka jingbthah ka Baibyl

Ki briew ki ïaipyntrei kam ïa ki nongrim ka Baibyl ha ki jingim jong ki. Ki ïaisan ha ka jingsbun, ki kynshew tista ïoh wan jia ki jingjia basniew bympoi pyrkhat bad sdang ban mih noh na ka jingshah teh mraw ha ka ka ram ka shah.

Lah ban ïohi ba ki im adkar, ka jingim babniah, bad ki hun ka mynsiem. Ki ñiew ïa ka pisa kum ka blei ba pynjot, bad ki nangïaisan ha ka jingïatehlok bad la U Blei U Nongthaw Nongpynlong.

Ka long ka step sngi Sabbaton, ki briew ki sdang poi sha ki jingïaseng.Ha ka dur ka dar , ka rynïeng rynïot jong ki lah ban ïohi ïa ka jingsuk kynjai – duna ka jingkhuslai ïa ki kam pisa pilaiñ, ka don hi ka jingsngewhun mynsiem bad ka jingsngewnguh.

Ka jinglehthma pisa ha ïng ha sem la nang pynduh. Ki rung sha ïngmane da ka jingkhmih lynti ïa ka jingdonlang U Blei bad ba U trei hadeng jong ki.

La lah pynbiang pisa pura ïa ki kam ïalap ka balang, bad ka ïar bha ka jingïalap jong ka. Ka pynpyiar ïa ka jingieid U Blei da kaba ïarap ïa kito baroh kiba kyrduh.

Don ka pisa babiang ban kyrshan ïa ka balang ha ki jingpynbit pynbiang ha ka kam ïalap borbah bad ïa kine baroh la pyniaid bniah ha ka rukom babha tam.

Ka jingkylli kaba paw hakhmat jong ngi baroh ka long. “Ïa kaei kaba U Blei u khot ïa ngi ban leh ïa ki jingdon jing-em jong ngi kat kiba ngi don ei kita kiba U la ai ha ngi?”

**Ki Jingkylli ban ia Puson**:   

`Hapoh klas, ïakren shaphang ka jingkylli ba kumno ngi sngewthuh ïa kine ki ar tylli ki jinghikai ba shai kdar ka Baibyl: ka jingpynim da ka jingngeit bad ka bainong kat kum ka jingleh. Kumno ngi pynïahap sur ïa kine baroh ar?`

`Balei ba ka jingnang ban hun ïa kaei kaba ngi don mynta kam mut ba ngim dei ne lah ban ïaleh ban kham ïoh pisa pilaiñ? Kata ka long, balei ba kine ki jingpyrkhat kim da wanrah jingïaklumar?`

`Ym don jingartatien ba ka bymjukut ka ap ïa ngi. Kiei ki jingjied kiba ngi jied mynta, wat kiba “rit” ruh, ki ban rai-kut hangno ngin pyllut ïa kata ka bymjukut?`