---
title:  Ka Jingiathuhkhanna kaba Jia shisha
date:   24/03/2023
---

### Ka Jingkynshew spah ha u Khiew Barim.

_Da: U John Kaganzi_

Ka Precious kaba dang 13 snem ka arta ka la iam da ka jingkthang mynsiem katba u kpa jong ka u la ialam ia ka lyngba ki khyrdop ka skul Adventist ha Uganda. Ka la kwah eh ban leit pule ha ka skul sorkar kaba iadei ruh bad ka balang ka longing jong ka, ym ha ka ingskul kaba itynnad jong ka Katerera Primary School. “Ym dei ka dur jong ka skul hynrei ka jingstad bakhraw kaba donkam eh ia phi, ko khun jong nga,” u kpa u la pasiaw ha ki shkor jong ka khun. U la ong ruh ba ka skul kaba ka kwah ban leit kam leh bha ei ei ruh em ha ki lai snem kiba la leit.

Ka Precious ka la dait ia la u thylliej, hynrei ka dur khmat jong ka pat ka paw ia ka jingbymsngew hun katba u kpa jong ka u la buh skul ia ka hangta. Haba u Kpa u la ong Goodbye ia ka ha ka khyrdop skul, ka la jaw ummat. “Balei ba I pa baieit eh jong nga I jied ban set phatok ia nga hangne ha ka kyrteng ka skul?” ka la kren jam. “Kane kam bha”

“Hello, ale,” la ong kawei ka briew kaba phuh samrkhie da ka sur kaba jem bad ba sbun. “Ia ngin ia leit sha ka hostel dormitory, bad ngan pyni ia phi hangno phin thiah.”

Ka Precious ka la bud da kaba sngewsih ia kane ka briew katba ka rah ia ka tynsok bad ka synduk jong ka sha ka kamra. Ha kata ka janmiet, ka dohnud jong ka ka la sngewsih eh, haba ka la iohi ia kiba bun ki khynnah kiba la ieng lain shabar ka building ba rim. Ka la lyngngoh ia kaei kaba la jia haba ka iohi ia ki khynnah ba ki rah pliang ban leit bam. Ka la sngewthuh ba ka dei ka jaka bam. Ha kata ka janmiet ka la bam ka jingbam jhur kaba nyngkong tam eh ha ka jingim jong ka.

Hadien, ka Precious ka la iohsngew ia ka baje bad ba baroh ki khynnah ki la iamareh da ka jingkmen sha ka chapel ban leit jingiaseng miet. Ka la rai ban leit phai sha kamra, hynrei ka jingkhang ka la khang. Ka la leit phai sha ka Chapel bad ka la ieng habar jingkhang, khlem tip kaei kan leh. “Ale ngin ia rung sha ka ing jong U Trai,” kane ka juh ka briew kaba ialam ia ka, ka la kren. “Ka la dei ka por duwai. Wat sngewsih.” 

Ka Precious ka la sngew ba la ieit ia ka, bad ka la rung hapoh chapel. Kumta hi ka jingsngewsih jong ka ka la jah noh hangta hi. Kam ju la iohsngew mynno mynno ia ki jingrwai kiba sngewthiang kum kita. Haka ju ka por ka la iphylla eh ia ka jinglong ba beit ba ryntih jong ka jingiaseng kaba tang 30 minit ha kaba la don ruh ki jingrwai. Shisha ngan sa kmen ha kane ka bynta hangne ha skul, ka la pyrkhat.

U kpa jong ka u khlem wan peit ia ka tad haduh kaba kut snem jong ka por skul. U la sheptieng ba ka Precious kan ym treh ban sah bad kan sa bud ia u lada u wan peit kloi ia ka. U la lyngngoh eh haba ka la iathuh ba ka la kwah ban leit phai biang sha skul. Ka la iathuh ba kam kwah ban miss ia ki nonghikai kiba ieit ba sbun jong ka kiba sdang da ka jingpule dkhot Baibl bad ka jingduwai man la ka klas ba ki shim bad ruh kiba hikai ia kiei kiei kiba dei biang shisha ha ka jingim haba ka iakynduh ia ki jingeh. Ha ka snem kaba bud, ka skul ka la pynlong ia ka taiew ka jingduwai, bad ka Precious ka la aiti ia la ka jingim sha U Jisu da ka jingpynbaptist. “Shisha ka skul ka kham palat ban ia ki building,” ka la iathuh ianga, u pastor uba la ialap ha ka taiew ka jingduwai.