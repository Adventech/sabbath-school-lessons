---
title:  Pynphai Hok Ne Tista Ia Ka Bashiphew
date:   19/01/2023
---

`Pule 1 Korinth 4:1, 2. Kum ki khun U Blei bad ki nongtalbikam ïa ki jingkyrkhu jong U, ïa ngi la khot ban long ki briew kiba kumno?`

Kumta te, Ka mut aïu ban long kiba ïaineh ha kaba pynphai ïa ka bashiphew? Mynta ka taïew ngi la ïapule biang ïa ki bynta badonkam jong ka Bashiphew: 

1. Ka Jingkheiñ- Kaba long ka lyngkhot shiphew, lane ka 10 na ka 100 jong ka jingïoh jong ngi.
2. Ka jingleit rah sha ka ïingkynshew – Ka jaka kaba pynlut ia ka kam ïalap ïa ka gospel.
3. Kaba burom ïa U Blei da ka bynta kaba nyngkong eh jong ka jingïoh jong ngi.
4. Ka jingpyndonkam hok – ban kyrshan ïa ka kam U Blei.

Ka long ka jingkitkhia jong ngi kum ki dkhot balang ban batskhem ïa kitei ki lai tylli ki mat kiba na khmat; bad ka dei ka kamram jong ki nongbat pisa ban pyndonkam hok ïa ka bashiphew.

ym dei kum ki jingkynshew, ïa ka bashiphew ngim dei ban shu ai katba ngi mon ne sngewbit. Ka bashiphew bad ka ïing jingkynshew ka dei ka jingkitkhlieh jong ngi. Ngim lah ban mang hi ma ngi, hynrei dei tang U Blei. Lada ngam ai baroh 10 na 100 na ka jingïoh jong nga bad ruh lada ngam pynphai baroh ïa ka bashiphew ba nga ïoh lum sha ka ïing jingkyshew, kata kam dei ka jingleh hok ha ka bashiphew.

`Pule bha Mathaios 25:19–21. Mynno ïa ngi la khot ban ai jingkheiñ halor ka jingpynïaid ïa ka pisa U Blei? La ong kumno shaphang kito kiba leh hok ha ka kam pisa pilaiñ?`

“‘Wallam ïa ki bashiphew baroh sha ka ïing jingkyshew’ (Malakhi 3:10) kane ka dei ka jingai hukum U Blei. Khlem kyrpad ïa ka jingsngewnguh ne jingkylluid mynsiem. Ka dei hi tang ka jingleh hok. Ka bashiphdew ka dei ka jong U Trai; bad U bthah ïa ngi ban pynphai sha U kaba dei hok ka jong U hi.”—Ellen G. White, Education, p. 138. Kaba ïoh pynïaid ïa ka kam U Blei ka dei ka kabu ksiar – ka long ruh ka jingkitkhlieh. U kyrkhu kyrhai bad U pyndap pynbiang ïa ngi bad U pan pat tang shiphew na ka shispah, nangta U pyndonkam pat ïa ka bashiphew jong U ban pyndap ïa kito kiba trei ïa ka kam ïalap. Ka long thik kumba U la leh ïa ki Lebi ha ka por ki Isreal hyndai.

`Don kiba kynnoh ba kim sngewtynnad ïa ka rukom pyndonkam ïa ka bashiphew, te, namarkata bha ban nym pynphai lane lah ba ai noh shano shano. Ǹiuma putet, hangno U Blei u ong, “wallam ïa ka bashiphew sha ka ïing jingkyshew, tang lada phi thikna ba ha ka ïing jingkynshew ki pyndonkam hok ïa ka”?`