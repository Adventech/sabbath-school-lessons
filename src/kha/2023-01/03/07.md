---
title:  Pule Shuh Shuh
date:   20/01/2023
---

Ïa ka jingthoh bniah ka Ellen G. White shaphang ka bashiphew ha ka volume 9 of Testimonies for the Church, pp. 245–252. Pule bha ïa ka Section III of Counsels on Stewardship, pp. 65–107.

“Lada ïa baroh ka bashiphew jong ki briew la lah ban wallam sha ka ïing jingkynshew jong U Trai kumba dei hok, kat kita ki jingkyrkhu b’la ïohpdiang ba kine ki jingai bad ki jingkynshkew kin jin da la kynsoi bun phew shah, bad ba kumta keiñ ka lynti hapdeng U Blei bad u briew kan ïaiplie rynghang.” —Ellen G. White, Testimonies for the Church, vol. 4, p. 474. Ka long ka jingkynthoh bakhraw shisha. Lada ngi long ki nongpynphai bahok, U Blei un kyrkhu ïa ngi shi kyrkhai ka pisa pilaiñ ban dup lah ban pynkiew ïa ki jingkynshew jong ngi 1,000 shah.

“Ha ka lynnong ba lai u Malakhi la shem ïa ka soskular kaba U Blei u ïateh bad u briew. Hangne U Trai u la kren shai shaphang ka bynta kaba Un leh ha kaba Un theh ïa ki jingai bad jingkyrkhu bakhraw ha kito baroh kiba pynphai hok bad tista ïa ka bashiphew bad ai kylluid ïa ki jingkynshew.”—Ellen G. White, Advent Review and Sabbath Herald,December 17, 1901.

“Baroh ngi dei ban kynmaw ba ki jingdawa U Blei na ngi ki long ka tynrai jong kawei pa kawei ka jingdawa. U theh lut ha ngi shikatdei eh, bad ka jingïakut kaba U la ïakut bad u briew ka long ba ka bashiphew dei ban pynphai sha U Blei. U Blei u la pynkhamti sbun mynsiem ha ki sordar jong U ïa ka spah ka phew jong U baroh, hynrei U ong pat: kaba shiphew te ka dei ka jong Nga. Kat kumba U Blei u la ai ïa ka jingdon jingem jong U ha u briew katta ka bynta hok dei ban pynphai sha U Blei ïa ka bashiphew na baroh ki jingïoh jong u. Kane ka jingbuhbeit buhryntih ba shai kdar kaba la buh da U Jisu hi.”—Ellen G. White, Testimonies for the Church, vol. 6, p. 384.

**Ki Jingkylli ban ia Puson**:

`Ïatai shuh shuh ha kane ka phang ba ka jingpynphai ïa ka bashiphew kam shym la sdang na ki Isreal hyndai. Kumno ba kane ka jingshisha ka ïarap ban pynksan ïa ka kamram jong ngi sha U Blei?`

`Hapoh klas, ïa kren shaphang ka jingkylli kaba la buh ha ka bakut ka lynnong jong ka sngi ba ar. Pyrkhat kan jia aïu lada ki briew ki thmu ban pynphai ïa ka bashiphew sha kano kano ka jaka. Yn jia aïu ïa ka balang jong ngi? Tip ngin don balang hi mo? Kaei ka jingbakla hangne, lada don ka jingpyrkhat ba ka bashiphew jong nga te ka rit palat haba ïanujor bad kiei kiei baroh, kata kam pher. Kan jia aïu lada kiba bun ki pyrkhat kumne?`

`Ïasam bad kiwei ïa kaei kaba phi la nang bad la ïashem ha ka jingim jong phi na ka jingpynphai hok ïa ka bashiphew. Kaei kaba phi lah ban hikai ïa kiwei shaphang kane ka bashiphew?`