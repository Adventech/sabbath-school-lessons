---
title:  Ka Jingdonkam Jong Ka Bashiphew
date:   17/01/2023
---

`Pule Lebitikos 27:30 bad Jingkheiñ 18:21, 24. Kaei ka jingdonkam U Blei ïa ka bashisphew?`

Namar ba U Blei u long trai ia kiei kiei baroh (Salm 24:1), ha ka jingshisha, Um donkam ïa ka pisa. Hynrei namarba ka Bashiphew ka dei ka jong U, U iathuh keiñ ha ngi kumno ba ngi dei ban leh ïa ka, kata ka long ban pyndonkam ïa ka ha ka kam ïalap ïa ka gospel. Kumta ïa ka jingdonkam jong ki nongïalap hap ban pyndap pynbiang da ka bashiphew.

Ïa ka jait Lebi— ka kynhūn nongïalap baradbah ha ka Testament Barim—ym shym la bhah shibun ki jingdon jing-em ym kum ïa kiwei pat ki jait. Ïa ka jait Lebi la bhah ïa ki katto katne ki nongbah , kaba kynthup ïa ki nongbah ka jaka rieh, bad katto katne ka khyndew tang ban biang ban thung jhur ïalade. Ïa ki la kyrshan da ka bashiphew jong kiwei pat, watla ki ruh ki pynphai ïa ka bashiphew lajong na ka jingïoh jong ki.

`Pule bha Ki Kam 20:35. Kaei ka khubor kaba don hangne, kumno ïa kane lah ban pynïahap bad kaba pynphai ïa ka bashiphew?`

Ka jingpynphai ïa ka bashiphew ka long kaba donkam bha namar kane ka ïarap ban seng pynskhem ïa ka jingïatehlok jong ka jingshaniah bad U Blei. Ban mang kawei na ka shiphew jong ka jingïoh jong phi bad ban “pynphai noh ïa ka” (kaba dei hok ka jong U Blei) dashisha ka long ka jingleh jong ka jingngeit, bad dei tang da ka jingleh hok ïa kane, ka jingngeit jong phi kan ïaisan.

Shu pyrkhat, seh, ïa ki por jong ka bakut,ruh,ynda haba ïa kito kiba ïaineh kin ym lah ban thied ne ban die, kumba la thoh ha Jingpynpaw 13,14 (peit ha ka lynnong 11). Ban ïoh ban pynsan ïa ka jingshaniah ha U Blei bad ha ki jingpynbiang jong U bad ha ka bor bad ha ka jingieid kan long shisha ka jingdonkam bakhraw khamtam lei haba ngi ïohi bad sngew ba ka pyrthei baroh kawei ka long pyrshah ïa ngi. Ka jingpynphai hok ïa ka bashiphew kan ïarap shisha ïa ngi ban pynsan ïa kum kane ka jingshaniah. Ba wat shuwa kata ka por ruh, katno ka long kaba donkam ïa ngi ba ngin nang ban shaniah ha U Blei kampher la ka long ha kano kano ka dur ruh.

Sa kawei pat ka daw kaba heh bah jong ka jingleh hok ha ka kam pisa pilaiñ ka long ban ïoh pdiang kylluid ïa ki jingkyrkhu U Blei. Kum ka soskular jong ka bashiphew, U Blei u la kular shikyrhai ki jingkyrkhu kat haduh ba ngim don jaka shuh ban buh bad kynshew. Da kaba shlei, ngi lah ban ïarap ïa kiwei de bad ban kyrshan ruh ïa ka kam ka jong U Blei.

`Ha kino ki rukom ba phi ïatyngkhuh bad kane ka jingshisha bakhraw, dashisha, “ka long ka jingkyrkhu kaba kham bun haba ai ban ïa kaba ïoh pdiang” (Ki Kam 20:35)?`