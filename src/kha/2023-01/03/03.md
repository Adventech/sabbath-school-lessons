---
title:  Hangno Ka Iing Jingkynshew
date:   16/01/2023
---

`Pule Malachi 3:10. Kaei ba ngi nang na kane ka dkhot ba shano ka bashiphew jong ngi ka leit?`

Watla ïa ka jaka bathikna ym shym la kdew ha kane ka dkhot, watla katta ruh, ka paw shai ba ki briew U Blei ki la tip ka mut aïu kane ka kyntien ïing jingkynshew.” U Blei u la kren shai bha ha ka jingbthah jong U, “ba kan don ka bam ha ïng jong nga.” Ki briew ki la sngewthuh ba kata ka ïng jong U Blei kadei hi ka sanctuary ka ïing kyntang – da ka ïngjaiñ b’la shna bniah bha katkum ka jingbthah bajanai ba la ai ha u Moses ha u Lūm Sinai. Hadien ynda haba ki Isreal ki la shong la sah ha ka RI Jingkular, ka jaka pdeng banyngkong la buh ha Shiloh bad nangta pat ha ka templ ha Jesrusalem ban neh shirta.

`Pule Deuteronomy 12:5–14. Kine ki dkhot ki pyni ba ym dei tang da ka jingsngewbit ki briew hi ba ki lah ban shu leit buh ïa ka bashiphew kat shaba ki mon. Kiei ki rukom tynrai kiba ngi lah ban shim na kine ki dkhot na ka bynta jong ngi ha kine ki sngi ban sngewthuh,ban bud, bad ban leh ?`

Kum ki dkhot ka longïing U Blei, ngi kwah ban sngewthuh shai bad ban leh hok ïa ka mon jong U ha kaba ïadei bad ka bashiphew. Katkum ka jingthoh ha ka Baibyl ngi tip ba laisien ha ka shisnem kata ka long – ha ka Jingkhawai Niam, ka Pentekos, bad ka Jingkhawai jong ki Tabernakl (Eksod. 25:14-17) – ki briew ki jong U Blei ki ju wan sha Jerusalem ban wallam ïa ki bashiphew bad ki jingskynshew da lade hi ban ïaroh bad ban mane ïa U Blei. Te ki Lebi ki sa ïasam ïa ka bashiphew sha ki parabangeit jong ki kylleng ka ri Isreal. (peit 2Khron.31:11-21, Neh.12:44-47, Neh.13:8-14). Ha kaba pynïahap bad kane ka dustur jong ka ïingjingkynshew pdeng,ka Balang Seventh-day Adventist ka la buh khnang ïa ki konphrens, ki mishon, ki union kum ki ïing jingkynshew na ka bynta ka balang salonsar ka pyrthei bad na kine, sa bei pisa ïa ka kam ïalap.

Ban pynkhamsuk ïa ki parabangeit, ïa ki bashiphew bad jingkynshew la ju wallam sha ki ïingmane lajong lajong ban long kum shibynta jong ka jingmane Blei, watla don kiba shu phah online. Ki treasurer jong ki balang ki sa phah pat sha ki konphrens. Ka rukom pynïaid ïa ka bashiphew, ïa kaba la ruid dak bad pynkyntang da U Blei, ka la pynlah ïa ka Balang Seventh-day Adventist satlak ka pyrthei ban wanrah ïa ka jingïairoi bad jingïaisan ka kam U Blei ha ka pyrthei baroh kawei.

`Shu mutdur lada don mano mano kiba la kut jingmut ban shu ai ïa ka bashiphew shano shano kat sha ba ki kwah, ha ka kyrteng jong ka balang Adventist hi. Te kaei pat kaban jia ïa ka balang jongngi? Lada don kum kane ka jait dustur, balei ba ka long ka rukom bad ka jingthmu basniew kabym ïahap dur ïahap sur eiei katkum ki Jingthoh Bakhuid ka Baibyl ka Ktien U Blei?`