---
title:  Jingpynshlur Ban Ai
date:   22/01/2023
---

Ngi ieid ïa U Blei namar U la ieid shuwa ïa ngi. Ka jingai jong ngi ka long ban sngewnguh ïa ka jingai baphylla ïa U Jisu Khrist ha ngi. Ha ka jingshisha, ïa ngi la ïathuh ba, “U Trai um donkam ïa ki jingkynshew jong ngi. Ngim lah ban pynriewspah ïa U da ki jingai jong ngi. Ong u nongrwai salm: ‘Kiei kiei baroh ki wan na Me, bad na ki jong Me hi ngi pynphai sha Me.’ Phewse, U Blei u shah ïa ngi ban ngin pynpaw ïa ka jingsngewïaroh ïa ki jingisynei jong U da ka jingkheiñduh-lade ban kner ïa ka kti kamon kti kadiang sha kiwei pat. Dei tang kane keiñ ka lynti kaba pynlah ïa ngi ban phla tyngkreiñ ïa ka jingsngewnguh bad jingieid jong ngi ïa U Blei. U la pynbiang ym da kumwei pat.”—Ellen G. White, Counsels on Stewardship, p. 18.

Haba ngi aiti ia “pisa” jong ngi sha U Jisu, ka pynkhlain shisha ïa ka jingieid jong ngi ïa U bad ïa kiwei de. Namarkata, ka pisa ka lah ban long ka bor bah namar ka jingbha. U Jisu u la pynlut por kham bun eh ban kren shaphang ka pisa pilaiñ ban ïa kiwei pat ki subjek. Kawei ka dkhot na manla ki hynriew ha u Mathaios, Markos, bad Lukas la thoh shaphang ka pisa. Ka khubor babha ka gospel ka long ba U Blei u lah ban pyllait ïa ngi na ka jingsniew jong ka jingpyndonkam bakla bad jingieid palat ïa ka pisa.

`Pule bha Mathaios 6:31–34 bad Deuteronomy 28:1–14. Aiu U Blei u kular ïa ngi ba Un leh lada ngi kohnguh ïa U? Hato ka long ka jingkhwan myntoi jong ngi lada ngi shu kam ïa ki jingkular jong U Blei?`

Ki jingkynshew jong ngi ki dei ka sabut jong ka jingkloi-lan jong ngi ban kheiñduh ïa ka lade namar U Blei. Ban ai ïa ki jingkynshew ka lah ban long ka jingiashem-mynsiem bajylliew bha, ka jingpynpaw shisha ba ïa ka jingim jong ngi la aiti pyndem lut phar sha U Blei kum U Trai jong ngi. Ha ngi, kum ka pharsi English, ka long “kaba buh ïa ka pisa hangta haba ka shyntur ka don.” Phi lah ban ong ba phi ieid ïa U Blei, hynrei ki jingai kylluid bad sbun mynsiem kan ïarap ban pynpaw (wat ban pynkhlaiñ ruh) ïa kata ka jingieid.

Ka jingai jong ngi ka wan na ka dohnud kaba shaniah skhem ha U Blei jong ngi hi shimet Uba ïai pyndap pynbiang lynter ïa ki jingdonkam jong ngi baroh da ka jingïohi babha tam jong U. Ki jingkynshew jong ngi ki shong ha ka jingsngewum-mynsiem jong ngi ba ngi la shem ïa ka jingsngewskhem ha ka jingpynim U Khrist. Kim dei ki jingpynsngewbha ïa U Blei ne ban ïoh ka jingpdianghun na U. Pynban, ka dei ban long ka jingtuid na ka dohnud kaba la pdianghun ïa U Khrist da ka jingngeit, Uba la long tang ma U hi ka lad ka lynti bajanai sha ka jingaiei-sngewbha bad ka jingsiewspah.

`Pule bha 2 Korinth 9:6, 7. Kaei kaba U Trai u ong ïa ngi hangne? Ka mut aïu ban ai kat kumba “u thmu ha la ka dohnud”? Kumno keiñ ngin nang ban ai da kaba kmen?`