---
title:  Ki Jingkynshew Namar U Jisu
date:   21/01/2023
---

### Dkhot Baibl ban pynkhreh ia ka Lynnong
2 Kor. 9:6, 7; Deut. 16:17; 1 Khron. 16:29; Salm 116:12–18; Mark. 12:41–44; Mark. 14:3–9.

> <p>Dkhot Spel-lyndet:</p>
> “Ngan ai pat aïu ha U Trai namar ki jingleh bha jong U baroh ïa nga? Ngan shim keiñ ïa ka khuri ka jingpynim, bad ngan khot kyrpad ïa ka kyrteng U Trai. Ïa la ki jingkular ngan pyndep ha U Trai, ha khmat u paidbah jong U keiñ” (Ki Salm 116:12-14) 

Nalor ka bashiphew, don pat sa ki jingkynshew kiba mang na ka 90 na ka 100, kata ka long kaba sah jong ka jingïoh jong ngi hadien ka bhah jong ka bashiphew kaba la pynphai sha U Blei. Hangne keiñ kan paw ka jingsbun mynsiem. Bun jait ki jingkynshew kiba la ai da ki briew U Blei, kum ki jingkyshew jinglongpop, kaba ai namar ka jingaiei-sngewbha U Blei, lane ka jingkynshew jingainguh, kaba ai ban sngewnguh ïa ka jingïada U Blei bad ki jingkyrkhu ha ka koit ka khiah, ka jingroi jingpar, bad jingkyrshan bor. Don ruh ki jingkynshew na ka bynta ki baduk bad ki jingkyrhsew ban sumar pynbha ïa ki ïingmane.

Haba ngi kheiñ ïa ka jingkynrei ki jingai U Blei ïa ngi, te ngi sa sdang keiñ ban ai kham bun ym tang kumba siew bai pynïeng kali lane kumba thied jainkup kynhun rwai. Ngi wallam ïa ki jingai jong ngi namar ba ngi sngewnguh eh ïa kaei kaba U Blei u la leh bha namar jong ngi, khamtam ïa ka jingkheiñduh U Khrist ïa la ka jingim. “Ngi ieid ïa U namar U la ieid shuwa ïa ngi” (1 Ioannis 4:19). Ka balang, namarkata, la kadei ka balang shnong, ka conference, ne General conference ki pyndonkam ïa ki jingai jong ngi ban pynïar ïa ka kam U Blei.

Mynta ka taïew ngin ïa pule biang ïa ka jingkren ka Baibyl shaphang ki jingkynshew kiba long shibynta jong ka pynïaid ïa ka kam lajong U Blei hangne ha pyrthei.

_*Pynkhreh ïa kane ka Lynnong na ka bynta ka Sabbaton, Kyllalyngkot 28._