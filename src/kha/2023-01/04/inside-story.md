---
title:  Ka Jingiathuhkhanna kaba Jia shisha
date:   27/01/2023
---

### Ka Sap Drodur kaba Ai Mynsiem

_Da: Sachiko Obara_

U khun jong nga uba dang 14 snem, u don ia ka jingthmu kaba kyrpang na ka bynta ka shuti lyuir jong u ha Japan. U ieit eh ban dro dur, bad u la rai ban lum pisa ba un thied ia ka Tablet kaba bha bad ka software khnang ba un lah ban pyntbit bha ia ka sap jong u

U Eichiro u la wad bniah bha na ka internet ia ka tablet kaba bha tam na ka bynta kata ka kam jong u, bad u la leit ruh sha dukan bab peit lang bad la u kpa ban iohi da la ki khmat. Ha ka juh ka por u la wad lad ruh ba un lum pisa bad u la pan pisa ruh na nga haba u la trei ia ki kam ha ing.

Hadien katto katne por u la lum haduh 55,000 Yen jong ka Japan kaba long kumba US $500 lane Rs 35,000 tyngka ha ngi bad u la ordered ia kane ka tablet on line. “Kan sa poi kloi!” u la kren da ka jingthrang kaba jur. Man la ka lai kynta u la leit ha online ban peit hangno ka la poi.

Hadien katto katne sngi, ka parcel ka la poi. U Eichiro u la plie bha ia ka, u la check ia ka jingtrei kam ka tablet, bad u la sdang ban dro dur. Tang hadien lai sngi u la dro kum u nongdro dur uba tbit eh jong ki studio. Nangta u la mih na ka kamra jong u ryngkat ka jingpynbna ka shongshit. "Nga pyrkhat ba ngan ai noh ia ka tablet jong nga ha kiwei pat, “u la ong.” U la iohi ia ka video kaba la pynmih da ki Seventh Day Adventist ha Japan shaphang ka projek ban pynmih ia ki kot ka Ellen G. White ka Great Controversy ha ka rukom kaba sngewtynnad. Ha kane ka video u la iohi ia ka Adventist kaba dang samla kaba la sdang ban trei ia ka kam ha ka tablet kaba rim jong ka.

“Lada nga lah ban ai ia ka tablet jong nga ba in pyndonkam, nga ngeit ba in lah ban pyndep kam kham bha ,” u Eichiro u la ong. “Nga la kylli na u Blei la kane ka dei ka mon jong U.”

Ha ka jingiaikhroh jong u, nga la phone sha ki briew kiba dei peit ia kane ka projek bad ki la pyniakren beit ia nga ba kane ka khynnah. Ka la paw shisha ba ka la donkam ia ka tablet kaba u Eichiro u la don. Hynrei haba ka iohsngew shaphang haduh katno ba u Eichiro u la trei shitom ban ioh ia kane ka tablet, ka la pyntud ban pdiang. Nga la iathuh ia ka ba u Eichiro u la rai ban leh ia kane da ka jingduwai. Hadien kata ka la ong “To kata ngan pdiang ia ka da ka jingsngewnguh.”

Nga ngeit ba u Mynsiem Bakhuid u la ktah ia ka dohnud u khun jong nga ha ka rukom kaba donbor eh. Shuwa ba un thied ia kane ka tablet, ka jingpyrkhat jong u ka long ba u kwah eh ban kamai pisa. Hynrei katba u Mynsiem Bakhuid u trei, ka jingpyrkhat jong u kam long shuh ia lade hynrei ia U Blei ba ka kam jong U. Nga la kmen eh ba u khun jong nga u la iohsngew ia ka jingkhot jong U Blei bad ba u la lah ban kyrshan ia ka kam. To ngin ia long baroh kiba wad ban kohnguh ia U Blei da ka dohnud baroh haba u khot ia ngi ban pyndep ia ka kam kaba u ai ban pynbna ia ka ka jingwan shen ka jong U Jisu sha kane ka pyrthei.