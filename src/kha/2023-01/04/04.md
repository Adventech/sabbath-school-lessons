---
title:  Ki Jingkynshew Bad Ki Jingmane
date:   24/01/2023
---

Ka Baibl kam shym la pynbeit ïa kata ka rukom mane. Hynrei ka paw pat ba don saw tylli kiei kiei kiba don ha ka jingmane. Ha ka Testament Bathymmai kane ka thup ka kynthup ïa ka jingpule/jingïalap, jingduwai, ka tem ka put, bad ka bashiphew bad ki jingkynshew.

“’Lai sien shi shisnem, baroh ki khun Isreal shynrang bad kynthei bad (ki longïing ruh) ki dei ban ïapaw hakhmat U Trai ha Jerusalem. Bad “’kin ym ïapaw thylli keiñ hakhmat U Trai’” (Deut.16:16). Kum ban shu ong noh, shibynta jong ka jingmane ïa U Blei ka dei ka jingpynphai ïa ka bashiphew bad ka jingai ïa ki jingkynshew. Ka dei ha ka Niam ka Jinglait,ka Pentakos, bad ka Jingkhawai ki Tabernakl ba ki khun ki jong U Blei ki wallam a ki bashiphew bad ki jingkynshew jong ki. Ka long kaba eh shisha ban mutdut ban don kiba wan thylli sha kum kine ki jingïaseng. Ïa ki khun Isreal hi, kaba pynphai ïa ka bashiphew bad ai ïa ki jingkynshew ka long ka bynta ba hapdeng eh jong ka jingmane. Ka jingmane bashisha, kam dei tang kaba shu kren bun ktien, shu ïa rwai bad duwai ban ainguh ïa U Blei, hynrei ïa kane ka jingsngewnguh dei ban pynpaw da ka jingpynphai ïa ka bashiphew bad ai ïa ki jingkynshew sha ka ïing U Trai. Hyndai ki la ïa wallam sha ki temple, mynta ki sngi pat sha ki ïingmane ha ka sngi Sabbaton kum shibynta jong ka jingmane ïa U Blei.

`Pule bha 1 Khronikl 16:29; Salm 96:8, 9; bad Salm 116:16–18. Kumno ngi pyndonkam ïa kine ki jingïashem kiba la pynpaw hangne ha ka jingïashem jong ka jingmane Blei jong ngi hi?`

Kum ki khun U Blei, ki b’la pynshet da ka jingsngewkhia bad jingkitkhlieh ban pynïaid ïa ka kam lajong jong U ha kane ka pyrthei, ka long ka kabu ksiar, ka lad ka lynti , bad ka jingkitkhlieh ban wallam ïa ki jingkynshew. Lada U Blei u la ai khūn ïa ngi ban ngin ri sumar pynheh pynsan ïa ki, ngi dei ban ïasam lang bad ki ruh ïa kata ka jingkmen ban pynphai ïa ka bashiphew bad ai ïa ki jingkynshew sha ïingmane ha ka ka Sabbath Skul bad jingïaseng ïalap. Don ki jaka ba ki briew ki pynphai ïa ka bashiphew bad ai jingkynshew ha kiwei pat ki rukom. la kumno kumno ruh ka jingpynphai ïa ka bashiphew bad ai jingkynshew ka long ka bynta pdeng badonkam eh jong ka jingmane jong ngi ïa U Blei.

`Kaei ka jingsngew kynduh-mynsiem jong phi hi haba phi mane da ka bashiphew bad ki jingkynshew? Kumno ka rukom mane ka ktah ïa ka jingïatehlok jong phi bad U Blei?`