---
title:  Pule Shuh Shuh
date:   10/03/2023
---

Ka Ellen G. White ka la thoh ar tylli ki lynnong ha kane ka subjek - ka jingbate ïa ka spah. Peit “Sha (ki Tymmen bad) Kpa-kmie Bariewspah,” ha ka Testimonies for the Church, vol. 3, pp. 116–130, and “Ki Jingbate bad ki Jingsahnam.” ha Testimonies for the Church, vol. 4, pp. 476–485.

Ka don ruh ka bynta kaba kren shaphang ka jingpynbeit jaka puta ha Counsels on Stewardship, pp. 323–335. Ka Ellen G. White ka la thoh ruh kumne: “Kiba bun ki ïa pynbeit kam haduh ka kyllipmat shuwa ban ïap, lada dei ki Khristan te ki dei ban leh katba ki dang shait dang khlaiñ. Kin aiti ïalade bad ïa ka jingdon jing-em sha U Blei, katba ki long kum ki sordar, kin ïoh keiñ ïa ka jinghun mynsiem haba ki leh la ka kamram. Da kaba kylla long ki nongpyntrei kam dalade ki lah ban pyndep ïa ki jingdawa U Blei ha ka jaka ban ai ïa ka jingkitkhlieh sha kiwei”—Testimonies for the Church,vol. 4, p. 480.

Ka mut kumno da kaba ong “kaba kylla long ki nongpyntrei kam dalade”? Kumba ju long hi,ha ka jingbate kita nongbate ki da don da u nongpynïaid ban sām ïa ki jingdon jing-em hadien ka jingïap katkum ka jingkwah ki nongïap. Da kaba long hi u nongpyntrei kam dalade, phi lah ban ïasām dalade katba dang im. Da kaba leh kumne phin sngewhun mynsiem haba ïohi ïa ki jingmyntoi bad ban tip bad phi pynïaid hi dalade ha ka rukom kaba dei ïa ki sap ki phong kiba U Blei u la ai.

Ïa ki Khristan hi ka jingwan arsien U Khrist ka long ka “jingkyrmen ba la kyrkhu.” Ngi baroh ngi la ju murdur katno kan long jingkhraw kata ka jingwan ban ïohi ïa U Jisu ba u wan ha ki lyoh jong ka bneng. Ngi kwah dik dik ban ïohsngew ïa ki kyntien, “Bha me” (Math.25:21). Hynrei kumno pat lada ngi ïoh jah thait noh shuwa ba U Jisu un wan? Lada ngi la bud ïa ka mon b’la pynpaw jong U, ngi lah ban sngewhun ban ïohi ba ka kam ka ïaid shaphrang namar ka jingtrei shitom jong ngi, da kaba tip shai ba namar ka jingthmu pynïaid jaka puta jong ngi ka kam U Blei kan ïaid shaphrang wat hadien ba ngim don shuh.

**Ki Jingkylli ban ia Puson**:  

`Watla ngi lah ban kynshew spah ha bneng wat mynta ruh, balei pat ba kane kam long kum kata ka jingkamai lane wat ban “thied” ïa ka lynti jong phi sha bneng?`

`Haba ngi dei ban long kiba sbun kylluid mynsiem ha kaba ai ïa kaei kaba ngi don mynta, ngi dei pat ban long kiba stad. Katno sien ngi ju ïohsngew ïa ki briew, khamtam ki nongbuh tarik, ba ki khroh bad kyntu ban ai pisa namar kaei-re-kaei kan sa jia, bad ka pisa jong ngi ha kata ka por kan nym dondor shuh, ka bha ban ngin phah noh sha ka kam U Blei? Kumno ngi lah ban sngewthuh hapdeng ki lynti ki rukom buit tuh bad bashisha khnang ba ngi lah ban pyndonkam hok ïa ka spah ka phew jong ngi, wat mynta ruh, na ka bynta ka kam U Blei?`