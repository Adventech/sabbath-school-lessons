---
title:  Kaba Pynphai Pat
date:   04/03/2023
---

### Dkhot Baibyl ban pynkhreh ia ka Lynnong
Lukas 12:16–21, Ekkles. 2:18–22, Prob. 27:23–27, 2 Kor. 4:18, Ekkles. 5:10, Col. 1:15–17.

> <p>Dkhot Spel-lyndet:</p>
>  “Bad nga la ïohsngew ïa ka sur na bneng kaba ong ha nga,To thoh, long ba la kyrkhu ïa kita ki nongïap kiba ïap ha U Trai naduh mynta:Shisha, ong U Mynsiem, ba kin ïohshongthait noh na ki jingtrei minot jong ki; bad ki jingleh jong ki ki ïabud ryngkat bad ki.” (Jingpynpaw 14:13).

Katba ngi nang jan sha bakut ki snem trei jong ngi, ka jingpyrkhat jong ngi ha ka kam pisa pilaiñ ka long kumno ban kynshew. Ka jingkylla na ka por trei sha ka por shongthait ka lah ban long kaba sngewtieng. Kaei ka rukom kaba bha tam ban ngin leh ha ka kam pisa pilaiñ? 

Katba ki briew ki nang kham rangbah, ki sdang hi ban pyrkhat khuslai shaphang ka lawei. Ki jingtieng kiba kham kynrei ki long: kaba ïap kloi (shuwa ban pyndap pynbiang ïa ka ïing ka sem); ban im slem(ïoh ym dap bam shuh): ka jingpang bashyrkhei(ka jingdon jing-em ka lah ban lut khoit shisynlut); lane ka jingtroiñ ka jingmut jingpyrkhat bad ka met ka phad de (mano ban peit pat ïa nga?).

Haba kynthoh halor kine ki jingtieng, ka Ellen G. White ka la thoh kumne: “baroh kine ki jingtieng ki sdang tynrai hi na u Soitan. . . . Lada kin da shim ïa ka bynta kaba U Blei un ai ha ki, ki sngi bakut jong ki kin long kiba bha bad bakmen tam. . . . Ki dei ban bret lut ïa ki khuslai bad jingkit bakhia, bad ban pynlut ïa ka por jong ki ha ka jingkmen sadhai, bad ban pynih ïalade ban ïoh ïa ka bneng.” -Testimonies for the Church, vol. 1, p. 424.

Mynta ka taiew ngin ïapeit biang ïa ka jingbthah U Blei shaphang ki sngi ki snem bakut jong ngi. Kiei kiba ngi dei ban leh, kiei kiba ngi dei ban kiar, bad kiei ki nongrim kiba ngi dei ban bud?

_* Pynkhreh ïa kane ka Lynnong na ka bynta ka Sabbaton, Lber 11._