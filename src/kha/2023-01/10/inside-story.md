---
title:  Ka Jingiathuhkhanna kaba Jia shisha
date:   10/03/2023
---

### Iakynduh ia ki ha ka jaka kaba ki don

_Da: Andrew McChesney_

U pasor Simo, u pastor uba la shongthait, u sngew ia ka jingkhot kaba hapoh mynsiem ba u dei ban iaid beit hadien ba u la poi ha ka Pung kaba bun paitbah ha Finland. U pastor Simo u la iaid katba ialam ka lynti bad u la iaid lyngba bun ki pung um kiba rit. “Leit shuh shuh,” ka sur kren ka la wan ha u. khadduh u la poi ha ka pung kaba rit bad u la iohi ia ki saw ngut ki samla kiba iashong ha madan. “Phi kwah iohsngew ia ka jingiathuhkhanna shaphang ka thma kaba la jia 100 snem mynshuwa?” u la ong.

“Hoid iathuh ia ngi” ki la jubab.

Haba u la dep ban iathuh, u la kylli “phim sngew ei ei lada ngan kylli ia phi shaphang kumno phi sngew shaphang ka jingngeit niam?” 

“Ngi ngeit ha U Blei” ki la ong.

“phi kwah ban tip ba kumno nga kylla long u khristan” u la kylli.

Haba u la dep iathuh ia ki, u la ong ruh ba u don bun ki cards na ka bynta ki jingiapule baibl online. Ki samla ki la sngewtynnad, u Simo u la don shisha tang saw tylli ki cards. “Wow!” uwei na ki samla u la ong, “U Trai u tip ba ngi don saw ngut, namar kata ka daw phi don ruh tang saw tylli ki card bad phi.”

Ha kawei pat ka pung, u Simo u la leit sha kawei ka briew kaba dang syaid sngi.

“Hato phi kwah ban iohsngew ia ka jingiathuhkhanna shaphang ka thma kba la jia 100 snem mynshuwa,” u la kylli.

Hadien ka jingiathuhkhanna, u la kylli ba kumno ka sngew shaphang ka niam bad u la iathuh ba kumno u kylla long u khristan. Haba u la iohi ba ka sngewtynnad ban sngap, u la ong “nga don ka kot kaba kyrteng Ki Mawjam sha U Khrist ha ing jong nga, phim sngewei ei ban ap ia nga kumba 20 minit?”

Ka la mynjur, haba u la wanphai bad ka kot bad ruh bad ki card jingiapule Baibl, ka la ong, “haba phi leit sha ing, nga la sdang ban peit por katno minit phin shim, ka la shim ia phi tang 15 minit.” Da ka jingsngewnguh ka la pdiang ia ki jingai sngewbha.

Ha kawei pat ka por u Simo u la leit kren ia ki shilok ryngkat u khun samla rit jong ki. “phi kwah ban iohsngew ia ka thma kab la jia 100 snem mynshuwa” u la kylli.

Hadien ba u la kylli ia ki shaphang ka jingngeit, u kpa bad ka kmie ki la iathuh ba ki don ka jingeh kaba khraw eh ha ing. U khun jong ki u dih drok. “Ngi donkam ban iaduwai lang” u Simo u la ong. Kane ka briew ka la sdang ban iam. Hadien ka jingduwai u Simo u la ong, nga kwah wan ai ia phi kawei ka kot tangba ka don ha ing.”

Ngi lah ban leit da ka kali jong ngi,” u kpa u la jubab. Ha ing u Simo u la ai sngewbha ia ki ka kot Mawjam sha U Khrist bar uh ia ka card pule Baibl.

U Simo u ngeit ba U Blei u kyrkhu ia ka jingtrei shitom jong u ban iakyn duh ia ki briew ka pyrthei ha Finland. Ym pat don ba kyntait ia ka jingtyrwa jong u ban iathuh ba kumno u kylla long u khristan. Ia ka kam jingialap jong u la pynshlur da ka nuksa jong U Paul. “Nga ngeit ba ngi dei ban mih shabar ban iakynduh ia ki briew bad ba ngim dei ban ap ia ki ban wan sha ngi,” u la ong.