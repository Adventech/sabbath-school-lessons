---
title:  Jingleh-isynei Ka Jingthiah-ïap
date:   08/03/2023
---

**Kiei ki tynrai jingshisha kiba ngi lah ban sot na kine ki dkhot ha kaba ïadei bad ka rukom pynïaid jong ngi ïa ka pisa?**

`1 Tim. 6:17`

`2 Kor. 4:18`

`Prob. 30:8`

`Ekkles. 5:10`

Ka pisa ka lah ban bat donbor halor ki briew, ka jingbat kaba la pynjot ïa kiba bun. Mano bym ju ïohsngew shaphang ki briew kiba la leh ki kam syrkhei tang na ka daw ba ki don bun eh ka pisa?

Kam dei ban long kumta, ha ka jingshisha. Da ka bor U Blei ngi lah ban jop ïa ka jingpyrshang u nong shun ban knieh noh ïa kaei kaba dei ban long ka jingkyrkhu ban pynkylla jingtim ïa ka.

Ha ka phang jong ka jinglong sordar babha ban pynbiang lypa ba ïoh ïap noh, mih pat ka jingma hangne ba ki briew ki ngat ha ka jingpynshoi ban set ïa ki jingdon jing-em mynta,da ka jingthmu ba “Lada nga ïap , nga lah ban ai lut ïa ka spah jong nga shawei pat”

“Nga la ju lap ba bun kiba khapnap bha ban pyllut na ka bynta ka kam katba ki dang im, jar jar hapoh hapoh ki kun tiaw ba kin sa leh ka kam isynei ha ka por ba ki iap noh; kim nud satia ban pyni ïa ka jingngeit bad ka jingshaniah ha U Blei ban ai sha ka kam katba ki dang im. Hynrei kane ka jingleh-isynei na jingthiah-ïap kam dei kaba U Blei u kwah ïa ngi ban leh. Kito kiba bat sah ïa ka spah jong ki haduh ka khyllipmat bakhatduh ki aiti noh ïa ka sha ka jingïap ym sha ka kam U Blei. Ki jingduh ki wan lynter khlem kut. Ki Bank ki hap khang noh, bad ïa ka jingdon jing-em la shu ïa nguid ha ki bun rukom. Bun kiba thmu kam thmu jam hynrei la shu pynslem kai, bad u Soitan u trei bor bah ban khanglad ba ka spah kan ym wan sha ka ïing jingkynshew da lei lei ruh em. Ka la lut noh shuwa ban pynphai ïa ka sha U Blei, bad u soitan u pynskhem triang ba kan long kumta.”—Ellen G. White, Testimonies for the Church, vol. 5, p. 154.

`Balei ba ngi dei ban husiar ba kumno ngi shu pynksan ïa ka rukom pyndonkam ïa ki jingkyrkhu ka doh kiba ngi don?`