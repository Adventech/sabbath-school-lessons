---
title:  Pule Shuh Shuh
date:   03/02/2023
---

Ki lai ki kyndon mawjam ki rukom kiba lah ban pynduh ïa ka ram la shem ha ka jingthoh kaba shi sla jong ka Ellen G. White kaba nang kham pynshai ïa kine ki mat.

“Kut jingmut skhem ban nym kit sa kawei pat ka ram. Lah ba duh ïa ki shihajar tylli kiei kiei ban ïa kaba shah ram. Namar kane ka la long ka jingtim ïa ka jingim jong phi. Kiar kumba phi kiar ia u ñiangthylliew”.

“Ïateh ïa ka jutang kaba batlem bad U Blei khnang ba da ki jingkyrkhu jong U phin lah ban pynkhuid ïa ki ram ki shah jong phi. Wat nym sah ram hano hano ruh lada phi hap ban bam da ja mluh ruh biang hi..wat nym kyllon, nym duh jingkyrmen, lane phaidien noh. Keiñ noh ka bam lalot, kunai ei khnang ba phin ïoh ban pynkhuid ram.”

“Weng noh kloi ïa ki. Te phin ïeng kynjreng kum u riewlaitluid sa shisien, ym ban shah ram hano hano ruh, te phin ïoh keiñ ïa ka jingjop ba khraw.” —Counsels on Stewardship, p. 257.

Lada phi dang kwah jingïarap shuh shuh ban lait na ka ram, pyrshang ïa kine ki rukom: 

Thaw ïa ka mang pisa ïalade da kaba buh jingkynmaw ïa ki jinglut jingsep jong phi bad ki jingïoh jong phi lai bnai pura. Phin sa shem ba bun ki jingpynlut ki long ha kiei kiei kibym long khaw satia.

Pynjot noh ïa ka kot shim shah (credit card). Kane ka long kawei na ki daw jong ka jingdap ram ka ïing. Suk bha ban pyndonkam jynjar pat ban siew. Lada phi shem ba phi shu thied shah ïa kiei kiei ki bym pynmyntoi, pynjot noh ïa kine ki kot shuwa ba kin pynjot ïa phi lane ïa ka jingshongkurim lane ïa baroh ar.

Sdang ki jingleh kunai. Teng teng ngim poi pyrkhat ba haduh ngi ioh ban kynshew manla u bnai haba ngi antad ban pynlut kai ïa kiei kiei kiba rit kibym myntoi. Kloi lan ki shu pynlang ïa ka jinglut phut.

**Ki Jingkylli ban ia Puson**:   

`Ka jingbun jong ka ram kaba ki ri bad kumjuh ki riew shimet ki shim ka long kaba sngew shyrkhei. Kaei ka jingïashem jong phi ha ka jingshim ram bad kiei ki jingeh kiba kane ka jingkit ram ka la wanrah ha phi bad ha kiwei de?`

`Kaei ba ka balang jong phi ka lah ban leh ban ïarap ïa ki dkhot balang ban pynïaid bha ïa ka jingshim ram bad ïa ka kam pisa pilaiñ hi baroh kawei?`

`Kiei ki katto katne ki jingkular jong ka Baibl kiba phi lah ban shim ban ïada ïalade na ka jingring pah ka pyrthei bad na ki jingma jong ka pisa pilaiñ bad ka jinglalot spah kiba lah ban thap ïa ngi?`