---
title:  Nongbah-Khlieh bad ki Lad Kamai-Spah-Kloi
date:   01/02/2023
---

Ka Baibyl te ka kren shai bha ba U Blei um kwah ba ki khun jong U kin long ki nongbah-khlieh ïa ka ram ka shah kiwei. Ha ka kitab Ki Proberbs, U trai u la maham tyngeh pyrshah ïa ka jinglong nongbah-khlieh - kata ka long ban kit khlieh ïa ka jingshah ram kiwei.

`Pule Ki Proberb 6:1–5, Ki Proberb 17:18, bad Ki Proberbs22:26. Kaei ka khubor kaba ngi ïoh nangne?`

Donkam ïa u nongbah-khlieh namar uto u briew uba shim ram um da biang eh ka jingïoh ban long uba bit ban ïoh ïa ka ram na ka bank bad kumjuh ïoh ba kumno re kumno jia ba um siew ïa ka ram te ka bank kan pynngat ha u nongbah-khlieh ban siew.

Don ka por ba ki parabangeit ki wan kyrpad ban long ki para nongshim ram. Bad ka jingmynjur jong ka dei ban long: “Ka Baibyl ka ong ba ngam ju dei ban leh ia kane.” Sngewbha sngewthuh ïa kane ba ka Baibyl ka pynshlur ïa ngi ban long kiba ïarap ïa kiba donkam jingïarap, hynrei ngim dei pat ban long ki nongbah-khala ban kitkhlieh ïa ka ram jong ki. Lah ban long ba ki khun ki kyrpad ïa ki kmie ki kpa ban long nongbah-khlieh haba ki thied kali lane na ka bynta ka jingseng kam jong ki. Katei ka juh ka jubab ka dei ban long ha kum kane ka khep ruh. Namar katkum ka jingwad bniah la shem ba 75 na ka 100 ïa ka ram kiwei hap siew hi ki nongbah-khlieh!

`Pule Ki Proberb 28:20 bad 1 Timothy 6:9, 10. Kaei ka jingmaham ngi shem hangne?`

Ki lad pynriewspah-kloi ki long sa kawei pat ka shang-khawiah ha ka spah ka phew; kito kiba ngat ha kane ka jingriam lah thikna ba kin jot shisha ha ka liang ka pisa pilaiñ. Haba sngew kumba ba ka long kaba shisha, ka da long hi kumta. Ka pynmong ïa kiba bun ha ka jingpyrkhat bad ha ka pisa pilaiñ. Ha kiba bun ki khep, ki briew ki hap ban pan kylliang pisa ban pyntreikam ïa kine ki lad pynriewspah-kloi.Shibun ki jingim briew bad ki longïing kiba ngat ha kane ka shang-khawiah ki ngam bad ki jot ei da kaba shu theh pisa ha jingkhmih lynti ban ïoh shi khung, phewse ka long tang ban shu pynriewspah ïa kito ki nongpyniaid ïa kine ki lad kum ka jingkhalai. Lada ki lok ki jor ne kiba haïing hasem ki khroh ïa phi ban leh ïa kane, wat shu iaid noh na ka hynrei shu phet krad lai lūm lai wah