---
title:  Kumno Lah Ban Pynkhuid Ram
date:   31/01/2023
---

`Pule bha Ki Proberbs 22:7. Ha kane ka rukom ba ngi shah teh ha ki nongai ram?`

Kaei kaba ngi lah ban leh ban lait na kane ka lanot? Lada phi ngat ha ka ram, kine ki jingai jingmut harum ki lah ban ïarap ban pynkhuid ram. Ka don ka nongrim bad lai tylli ki mawjam.

Mawjam 1 ka long ka jingpynjlan siew ïa ka ram ba dang shim shuh: wat nym shim shah shuh. Lada phim shim kylliang pisa, phin nym kit ram shuh re.

Mawjam 2 ka long ban ïateh jutang bad U Blei ba nangne sha khmat, katba u kyrkhu ïa phi, phin pynkhuid noh kloi lan ia ka ram ka shah baroh. Haba U Blei u kyrkhu ïa phi ha kapisa pilaiñ, nangsiew noh ïa ka ram- ym ban thied jingthied shuh shuh. Kane ka mawjam ka long kaba kham donkam. Haba ki briew ki ïoh kham bun ka pisa ki shu pynlut kai. Wat leh kumne, buh na ka bynta ba phin siew ram.

Mawjam 3 ka long ban jer ïa kito ki ram baroh naduh baheh duh shaduh barit duh. Sa sdang ban siew khyndiat khyndiat ïa ki ram baroh manla u bnai. Nangta sa mang khambun ha u bnai babud. Da kaba leh kumne phin sa lyngngoh ban shem ba ki ram ki nang khuid suki suki, lada la lah ban pynkhuid ïa ki barit baroh sa dang pynkhuid ïa ki baheh

U Blei shisha um kwah ban ngin kit ram. Shisien ba ïa ka jutang la ïateh, te kiba bun hi ki shem ba U Blei u kyrkhu kyrdoh ïa ki ha ka jingbymkhmih lynti, ki ram ki shah ruh ki kham khuid kloi khlem da da poi pyrkhat. Da kaba bud ïa kine ki lai ki kyndon mawjam, shibun ki longïing kin lait na ka jingdap ram. Phi ruh phi lah ban leh, da kaba pyllong ïa U Blei Uba nyngkong eh ha kiei kei baroh, te phin ïoh ïa ka jingstad bad jingkyrkhu ba phin nang ban pynïaid ïa ki kam kiba U la pynshet ha phi.

“To long kiba lait na kaba ieid sbai, da kaba sngewhun bad kita kiei kiei kat kiba phi don: Ngan ym ïehnoh ïa phi da lei lei, lymne Ngan ym leh lyndet ïa phi da lei lei’” (Heb. 13:5). Kumno da kaba shim ïa kine ki kyntien ka ïarap shibun ïa ki briew ban lait na ka jingkit ram?