---
title:  Ka Jingiathuhkhanna kaba Jia shisha
date:   03/02/2023
---

### U Khynnah ba pynwit ia u Rangbah balang

_Da: ka Sharon Ndhlovu_

U Edmond u la long u khynnah uba dakaid eh ha ka shnong Mzuzu kaba ha Malawi. Um ju kohnguh iala ki kmie ki kpa lane iano iano ruh wat ia kiba la rangbah. Ha skul, u la ju shoh ia ki khynnah wat ia ki nonghikai la ong ruh. U la ioh ka nam kaba sniew kaba la pynsheptieng ia kiba bun wat kiba la heh ruh ki tieng ia u.

Ha kawei ka sngi, u Edmond u ka kut jingmut ban leit pynwit ia kawei ka kynhun ki patfinder club. U la ialam ia ki paralok kiba dakaid kum ma u hi ban leit sha kawei ka iingmane kaba don ha ka shnong Chesefu jong ka balang Seventh-day Adventist bad ki ju rkhie beiñ ia ki katba ki practice ban parade ban rwai bad kiwei kiwei ki jinghikai. U Edmond u sngewbang ban iohi ba ki la sngewwit ia u bad ki la pyni ka jingbymsngewtynnad, kumta ma u bad ki paralok ki leit na kawei ka taiew sha kawei pat.

Hynrei katba nangiaid ki taiew, u Edmond u la itynnad ia kiei kiei ba ki pathfinders ki keh. U la kwah ban tip khambha shaphang kaei ba ngi ngeit bad ia kiei kiei baroh ba ki la nang. Haba ka balang ka la pynbeit ban long ka jingiaseng ialap ha ka madan ha Mzuzu, u la kutjingmut ban leit sngap, hynrei u khlem iathuh ia la ki paralok namar u sheptieng iohi kin sa rkhie beiñ ia u. u khlem iathuh ruh ia ki kmie ki kpa la jong namar u sheptieng ioh ki sa pynshitom ia u namar ki dei na kawei pat ka kynhun khristan.

Ha kata ka jingiaseng ialap u Edmond u la shoh jingieit bad U Blei jong ka bneng bad ruh ia ka Sabbaton ka sngi ba hynniew. Watla u la sheptieng makna ba ioh ki Adventist kin kyntait ia u namar u la ju pynwit ia ki hynrei u la rai skhem da ka jingshlur ban shim jingpynbaptist.

Ki kmie ki kpa jong u ki tip ia kata hadien shibnai, bad mar kumta hi ki la beh noh ia u na la iing.U Edmond u hap leit sah noh ban ki parabangeit, bad ha kata ka jingleit sah jong u bad ki ki hikai Baibl ia u man ka sngi haduh ba u la tip shibun eh ia ki jinghikai ka Baibl. U trei ruh katba u ioh ei ban kyrshan ia ka bai skul jong u. hadien lai snem ki kmie ki kpa jong u ki la iohi ia ka jinglong ba iaineh jong u ha U Blei. ki la iohi ruh ba u la kylla long u briew uba thymmai ha U Khrist, kumta ki la khot ia u ban wan phai sha la iing.

Mynta, u Edmond Tehiri u la shongkurim ia kawei ka Adventist, bad ki la ioh arngut ki khun shynrang. U shakri ruh kum uwei na ki rangbah balang ha ka balang Adventist ha Chesefu, ka dei ka juh ka balang kaba u la ju leit pynwit ia ki khynnah pathfinder. U la ong ruh ba tang U Blei hi Uba la pynkylla ia u khynnah uba la ju long uba sniew bad u la long ka jingpynwit ia u rangbah balang jong kata ka balang. “Wat ym peit ibeiñ ia uno uno u khynnah/ka khynnah, kam pher kumno ki long ne ki leh,” u la ong.

Khublei shibun ia ka jingnoh kylluid jong phi ha ka 13 Sabbaton jong u snem 2021 kaba la ioh ban tei ka jaka ai jinghikai na ka bynta ki nongialam ha skulbah Mzuzu kaba don ha Malawi, khnang ba shibun ki khynnah kynthei bad ki khynnah shynrang ki lah ban ioh ka jinghikai kaba lah ban pynkylla ia ka jing im jong ki lyngba ka jingtrei ba phylla jong U Jisu ha ka shnong jong u Edmond bad sha kiwei de ki jaka ha Southern Africa-Indian Ocean Division. Kane ka jingkynshew 13 Sabbaton kan kyrshan ban tei shibun kiwei de ki jaka ba don ha jan ka East-Central Africa Division.