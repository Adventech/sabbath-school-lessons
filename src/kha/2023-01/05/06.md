---
title:  Ki Por Ïakut bad Ki Kyndon Shim ram
date:   02/02/2023
---

`Pule bha Deuteronomy 15:1–5. Kaei kaba U Blei u dawa na ki briew jong U kumba la pynpaw ha kine ki dkhot Baibyl?`

Ban pynïahap lang ba kiwei ki aiñ hynñiew-snem (Eksod. 21:2; Leb. 25:3,4), ym tang ki mraw ne ki shakri bad ki jaka b’la thew ki ngat ha kine ki aiñ hynrei wat ki nongai ram ruh. Namar kine ki nongai ram kim kwah ban mab ïa ka ram, ka por ba slem duh ban pynkhuid ram ka dei hynñiew snem. Kaei kaba ngi shem ha kine ki dkhot Baibyl ka long ba U Blei te u da sngewkitkhia bha shaphang ka kam pisa pilaiñ, khamtam ha kito ki por ha kaba ïadei bad ki khun Isreal. Kine ki dkhot ki pyni ba U Blei u tip bha shaphang ka jingshisha jong ka ram, kampher ka long kaba sniew haduh katno katno ruh. Namar kata U shon jingmut bha ba ïa ka ram hi lada lah dei ban kiar.

Ha kine ki sngi ki briew ha ka pyrthei ki kit ram da ki 30 bad 40 snem tang ban thied ïing. Kawei ka daw ba balei ki ïing ki shong rem namarba suk ban ïoh ram ban shna ïing. Kiba bun ki kylli kumno pat ban shim ram ba ka bynta ka jingpule. Ban ioh kyrdan kham shajrong, bad da la dep pat ban ïoh kam kaba kham heh, bad ban kamai pisa kham bun. Kynmaw pat ïa kane, phi hap siew sa ïa ka sut kaba heh lada phi shim ram. Shu pyrshang da kaba pynïoh bai bam bad ki jingïarap-ei. Trei shitom bad pyllang pisa na ka bynta ka jingleit skul. Shim ïa ki jingpule ban pyntbit ban ïoh kam. Pan jingïarap na ki kmie ki kpa. Ha ka juk ka Baibyl te, u kpa ka kmie ki ju ai ïa ki khun ïa ka jaka puta ban rep ban riang khnang ban ïoh jingmyntoi. Mynta ha kine ki sngi “ka jingïoh-pateng” ka lah ban long kum ka jingnang jingtip kumta ba ki lah ban ïeng ha la ki jong ki kjat.

Ha ka pyrthei kaba biang, yn ym don jingpan kylliang bad yn ym don ram. Hynrei namar ngim im ha ka pyrthei babiang, kin don hi ki por kiba donkam ïa ka jingpan ram. Hynrei hap sian bad hap husiar bha ba phin ïoh ïa kaba bha tam bad ka sut ruh kaba rit bha. Nangta sa shim khyndiat khnang ba phi lah ban siew kham kloi. Lada lah lei te ka bha ban nym shim ram, da kaba bud ïa ki jinghikai ka Baibyl, ngi lah ban lait na kaba shim ram kaba long ka jingkit kaba khia ïa ngi bad ïa ki longïing jong ngi ruh.

`Lada phi la ju ai kylliang ne ai ram sha ki briew haduh katno phi leh hok ban ïarap ïa ki? Ka jingjubab jong phi ka biang ne em ha khmat U Blei? (peit Ekles. 12:14)`