---
title:  Naba Me La Thaw Ïa Kiei Kiei Baroh
date:   08/05/2025
---

Ha ki khyndiat ki jingjia, ïa ki nongïathuhlypa lyngba ka jingpynpaw la wanlam hajan katba ki la lah ban ïohi ïa ka khet jong U Blei.U Esekiel u la ïohi khamjrong ïa ka sahit bneng(Esekiel 1:26); u Isaiah u la poi ha bneng ban ïohi ïa ka(Isaiah 6:1);bad ha kawei na ki jingbatai kiba shai kaba la ai ha ngi, ïa u Ioannis la ïalam ha ka jingithuhpaw ha Jingpynpaw 4 bad 5. Ka jaka kyntang kaba kum ha ka Testament kaba rim bad la pyni ba don tang kawei ka lynti kaba ka jait-bynriew ka lah ban leit hakhmat U Blei:ka dei ka snam U Khrist.(Peit Lebitikos. 16:2, 14, kum ka nuksa

`Pule Isaiah 6:1–5 bad Jingpynpaw 4:7–11. Kiei ki jingïasyrïiem kiba ngi lah ban shem ha kine ki ar tylli ki jingithuhpaw? Da peit bniah ïa ki jingjia ter ter: Ka mat aïu ba la pyni nyngkong? Kaei kaba wan kham hadien?Ka jingshisha aïu shaphang U Blei ba la banjur ha kine ki jingithuhpaw?`

Ha kawei pa kawei na ki jingithuhpaw shaphang ka khet ha ka kamra bishar, Kaba nyngkong eh ka dei ka ba ki jingthaw ba-im ha bneng ki pynkhraw ïa ka jinglong khuid U Blei. Ha ka jingithuhpaw u Isaiah, ka jingpynpaw ka long kaba ktah jingmut: ïa ka templ la pyndap da u tdem, bad “ki shawkad jingkhang”ki la khynñiuhkatba ki seraphim ki pynbna ïa ka jinglong khuid U Blei. Ha ka jingithuhpaw u Ioannis, Ki Kherup (cherubim)Ki pynlong ka juh ka jingpynbna, “Bakhuid, Bakhuid, Bakhuid” (Peit Esekiel 10:14, 15,ban shem ïa ki jingthaw ba-im kiba la batai kum ki Kherup (cherubim.) Ïa uwei pa uwei u nongïathuhlypa la pynpaw ïa ka burom baphyrnai eh jong U Blei.

Hadien kata la pyni kumno long ka jingsngew jong u nongïathuhlypa ha ka jingïadei bad kaei ba u la ïohi. U Isaiah u la pyrta jam ba u long u briew bad ki rymiang shyntur kiba tngit(Isaiah 6:5), na u Ioannis u la ïam namar u la ïashem ïa ka jingshisha ba ym lah ban shem wat tang uwei ruh uba bitnam (Jingpynpaw 5:4). Haba ïa ngi la wanrah ban batai ïa ka jinglong ba bitdor jong U Blei, hadien kata ngi sdang ban sngewthuh kaei ngi long: ngi long kibym bitdor ei ei ruh em, bad ngi don kam ïa U Jisu Uba long U Nongsiewspah jong ngi.

U Soitan u la ther shibun ki jingkynnoh pyrshah ïa U Blei, u lapyni-nia ba U Blei U leh donbor, Uba khwan, Uba eh-rangand, hynrei ka jingdon hakhmat ka kamra jong ka khet bishar jong U Blei tang khyndiat por kan thad-madan ïa ki jingkynnoh jong u soitan. Da ka jingïohi ïa U Jisu U dei shisha Uei “U Khun Langbrot ba la pynïap” (Jingpynpaw 5:1), kata kan pynlah ïa ngi ban ïohi ïa U Kpa U long shisha Uba kumno. Katno ka long ka jingpyntngen ba da kaba ïohi ïa U Jisu, ngi lah ruh ban ïohi U Kpa U long Uba kumno (Ioannis 14:9). Bad ka jingpynpaw shaphang U Kpa U long Uba kumno, ngi lah ban ïohi khambha ha ka jingshahïap U Jisu ha ka diengphna na ka bynta jong ngi.

Ka diengphna haba kumta ka lah ban pyni ha ngi ar tylli kiei kiei: Nyngkong: Katno U Blei U ieit ïangi bad kumno U la pha ïa lade na ka bynta jong ngi, kaba ar, ka lah ruh ban pyni ha ngi katno kiba pop ngi la long ba tang da ka diengphan ba ïa ngi la lah ban pynim.