---
title:  Ka Jingpyrkhat Shuh Shuh
date:   09/05/2025
---

Ki Jingthoh ki kren da kaba shai kdar ba U Khrist Uba dei tang ma U Uba dei hok ban pynïoh ka jingpynim na ka bynta jong ngi. Tang ka jingim ba khlem pop jong U ha ka jinglong doh, ka nuksa jong ka jingim ba janai kaba lah ban pynhun na ka bynta ka burom U Kpa. U dei U langbrot bakhlem thohbria jong U Blei, bad mynta u ïeng hakhlieh duh jong ka jait-bynriew kum U Nongbah-khlieh ba bymjukut na ka bynta ka lawei jong ngi. Ha ka juh ka por U bah ïa ka jingpynrem halor lade, ban pynhun ïa ka jingbishar kaba U Bei U dei ban ai ha ki bymman. Katba u Ioannis u la sakhi ïa ka jingïohipaw kaba shyrkhei jong ka bneng bad ki jingtha ba-im kiba don sawdong ka khet jong U Blei, ïa u la ong ba un ym ïam namar “‘U Sing na ka jait Judah ….U la jop’” (Jingpynpaw 5:5).

Pyrkhat ruh katno ka pop ka long kaba sniew eh, bad haduh katno ka jait-bynriew ka la hap, ba ta ka jingïap U Jisu, U Blei da lade, U dei ban long Uba biang ban pynbeit ïa ka jingeh ba ka pop ka la wanrah. Khlem artatien, lada don da kawei pat ka lad ba U Blei U lah ban pynim ïa ngi, khlem da pynkheiñ ïa ki nongrim jinghikai ka sorkar bakynja-blei, hooid Un jyn-da-la leh ïa kata.

“Ka Hukum jong U Blei kaba la pynkheiñ ka dawa ïa ka jingim jong u nongpop. Ha baroh ka bneng jong ki bneng don tang Uwei Uba lah, na ka bynta u briew, ba pynhun ïa ka jingdawa. Namar ka hukum jong U Blei ka long kabakyntang, kumba U long Uba kyntang, don tang Uwei Uba ryngkat bad U Blei bad dei tang ma U Uba lah ban pynïasuk na ka bynta ka jingryngkang. Ymdon da uwei pat nalor U Jisu Uba lah ban siewspah ïa u briew na ka jingtip jong ka hukum bad ban wanrah biang ïa u ha ka jingïadei bad ka bneng. U Khrist U kit ha lade ïa ka jingshahrem bad ka jinglehraiñ kaba long ka jingmih jong ka pop—ka pop ka long ka jingijli hakhmat U Blei Uba Khuid bad ka pynïakhlad ïa U Kpa na U Khun jong U. U Khrist U hab ban hiar sha ka jingjynjar ban pynlait-im ïa kane ka jait-bynriew kaba la jot lehnohei.”—Ellen G. White, Ki Kpatymmen Bad Ki Nongïathuhlypa.

**Ki Jingkylli Ban Ia Kren Lang:**

`U Ioannis u ïohi ïa U Khunlangbrot katba U la rung sha ka kamra jong ka khet bad u la ïohi la kumba ïa “Uba la dep pynïap.” Jingpynpaw 13:8 ka ïathuh ïa ngi ba ïa U Jisu “La dep pynïap”naduh shuwa ban seng nongrim ïa ka pyrthei. kaei kaba ngi lah ban nang shaphang U Blei lyngba kine ki jingshisha ba wat ha shuwa ban thaw ïa ka pyrthei ka la don ka jingthmu bad ka jingpynkhreh?`

`Kiba bun na kibym ngeit blei ki pyrkhat ba ngi don tang mangi hi ha kane ka haw haw kaba khriat bad ym don ba sumar ïa ka bneng jong ki bneng. Mar-khongpong, ka Baibl ka kren ym tang shaphang U Blei hynrei kumno ba U la ieit ïa ka pyrthei haduh ba U da wan ban im bad ban ïap na ka bynta jong ka. Katno ka jingïapher ka rukom peit jong ngi ïa ka pyrthei bad ïa ka jingdon jong ngi hangne, mar pyrshah ïa kaei kaba kito kibym ngeit ei ei shaphang U Blei? Ha kiwei pat ki kyntien, kumno ka jingshisha jong ka diengphna ka lah ban ktah ïa ngi ha kiei kiei baroh ba ngi leh?`

`Balei ka jingim, ka jingïap, bad ka jingmihpat jong U Khrist ka long tang maka hi ka lad jong ka jingpynim na ka bynta kane ka jait-bynriew? Sa shisien,kaei ba ka ïathuh ïa ngi haduh katno ka pop ka long kaba sniew eh?`