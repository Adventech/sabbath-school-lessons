---
title:  Ka Jingkñia Bymmyntoi
date:   04/05/2025
---

Teng teng, da kaba ïa-nujor ïa ki artylli ki rukom sngewthuh ka lah ban long kaba ai jingmut. Shibun kiei kiei kiba ngi lah ban nang shaphang ka jinglong jong ki jingkñia katkum ka jinghikai na ka Baibl, ban sngewthuh balei ba U Blei U kyntait ïa ka jingkñia kaba ki briew jong U ki kñia.

`Ïa-nujor Compare Isaiah 1:2–15 bad Isaiah 56:6, 7 and Salm 51:17. Kaei ka jingsneng kaba ngi lah ban ïoh jinghikai lyngba kine ki jingkñia?`

Ki jingjia basngewsih kaba ki Israel history ki la ïa kynduh kam dei ka sien kaba nyngkong kaba U Blei Um pdiang ïa ka jingkñia jong ki; Kaba syrïiem ïa kane ka la jia ha kaba sdang ka khana jong ka jingpynim, ha kaba ïa ka jingkñia jong u Abel la pdiang sngewbha da U Blei, katba ïa ka jingkñia jong u Kaiñ pat la kyntait. Kato ka jingjia ha kaba sdang ka ai ha ngi sa kawei pat ka jinghikai kumno ba ïa ki jingkñia la pdiang bad la kyntait ïa ki. (Peit Jenesis. 4:3–7 bad Hebru. 11:4).

Ha ka por jong u Isaiah, Ki khun Israel ki la ïaid-lyngba shibun kiei kiei, da kaba bishar bniah ha ki jinglehniam jong ki ban pynïasuk bad U Blei, hynrei ki im pat katba ki mon. Ki jingkñia jong ki ki kut tang ki jingkñia, kumba leh u Kaiñ, hynrei khlem ka jingsngewthuh ba ki dei ban aiti lut bad pynrit ïalade ha U Blei.

Ka dei ka juh ka mynsiem kba khih ha ki briew jongka pyrthei: ka mynsiem jong ka jingsngew-labiang. U Kaiñu laim katba u sngewbha bad u kwah ban pynsngewbha ïa U Blei katkum ka jingkwah jong u hi. Uno uno u lah ban peit sha u Kaiñ ba u peit sha U Blei kum ka jingpynwit, kaba kah ïa ka jingkwah ïaid mon jong u, hynrei u sheptieng ïa U Blei pat kat ban pynlong ïa u ba un leh ei ei.

U Abel, pat, u la ai ha U Blei katkum kaei ba la pan na u, ka jingkñia kaba phla shaphang ka jingwan jong U Messiah (Jenesis. 3:15): U Khun-langbrot, kaba kdew sha ka kam jong ka jingpynim kaba da U Khrist ha Calvary.

“U Abel u la sngewthuh bha ïa ka nongrim jinghikai jong ka jingpynim. U la ïohi ïalade u nongpop bakhraw eh, u la ïohi ruh ïa ka pop bad ïa ka bainong jongka, kaba long ka jingïap, kaba ïeng hapdeng jong u bad U Blei. U la wanrah ïa u langbrot ba la pynïap,ka jingim ba la kñia, kumta u kubur shaphang ka jingkam jong ka hukum ïa kaba u la pynkheiñ. Lyngba ka snam ba la phlei u la peit shakhmat sha ka jingkñia kaban sa jia,jong ka jingïap U Khrist ha ka diengphna Calvary; bad u la shaniah skhem ha ka jingsiewspah kaban sa pynlong na ka bynta jong u, ïa u la phla ba u long uba hok, bad ïa ka jingkñia jong u la pdianghun.”—Ellen G. White, Ki Kpa Tymmen bad Ki Nongïathuhlypa.

`Kumno ka long kaba donkam eh ïa ngi ban ïada ïalade na kane ka jingshu pynsep rukom! Kumno ngi iwei pa iwei ngi dei ban shu shaniah tylli ha ka jingïap jong U Jisu kaba long tang kata ka jingkyrmen na ka bynta ka jingpynim jong ngi?`