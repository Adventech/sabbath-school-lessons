---
title:  Ka Jingsngewthuh ia ka jingkñia
date:   03/05/2025
---

### Ka Jingpule Na Ka Bynta Kane Ka Taïew

Isaiah. 1:2–15, Hebru 10:3–10, Eksodus 12:1–11, 1 Korinth. 5:7, Hagai. 2:7–9, Isaiah. 6:1–5,Jingpynpaw 4:7–11

> <p>Dkhot Pule-lyndet</p>
> “Bad ki ïarwai ïa ka jingrwai bathymmai, ki da ong,“Me long Uba dei ban shim ïa kata ka kitab, bad ban plie ïa kita ki jingpyndait jong ka; naba la pynïap keiñ ïa Me,bad Me la siewspah ha U Blei da ka snam jong Me ïa kiba na ka jait, bad na ka thylliej,bad na u paidlang, bad na ka kynja-bynriew baroh;(Jingpynpaw 5:9).

Haba U Jisu U la wan sha jan jong u, u Ioannis nongpynbaptist u la pyrta: “Ha khmih, U Khun langbrot jong U Blei, Uba kit noh ïa ka pop ka jong ka pyrthei!’” (Ioannis 1:29). Kane ka dei ka jingkdew kaba khlem bakla sha ka jingkñia kaba da ki mrad, kiba baroh na ki ki kdew beit sha U Khrist bad ka jingïapïapli jong U na ka bynta ka jait-bynriew.

Ha Ka Baibl, ngim lah ban kiar na ka matpdeng jong ka jingkñia da ki mrad; kaba ïaid-lyngba ïa ki sla kum kata ka bynta ba donkam eh haduh ka jingpynpaw shaphang U Khrist, ha kaba ïa u Ioannis la ïalam sha ka khet bneng(Jingpynpaw 4 bad 5). Ka jingshasha ba U Jisu U la paw ha kane ka jingïohi kaba kongsan, Uba la paw kum U Khun Langbrot bala pynïap (Jingpynpaw 5:6), ka dei kawei na ki pynithuh kaba kongsan kaba plié ïa baroh kiwei ki jingïathuhlypa.

Ha kane ka taïew ngin ïa peit ïa ka matpdeng jong ka jingkñia kaba ai ka jingsngewthuh shaphang U Khrist.U Langbrot ba la kñia, Uba kongsan tam ha kane ka jingïohi ha ka khet bishar. U la pdiang ba U long Uba kongsan, ha kaba ym don mano mano ruh, bad ka jinglong kordor tam jong U ka kren shibun eh na ka bynta kaei kaba U Trai U la leh ha kane ka kam jong ka jingkñia. Kaba pynpaw ïa ka jingieit bymjukut jong U Blei haduh ba U la ai ka jingkñia kaba khraw tam, ka dei ka jingleh kaba ki briew ha kane ka pyrthei bad ha kiwei da ki metbneng kin ym lah khlem da sngewlynngoh lyngba ki yrta bymjukut.

_*Pule ia kane ka lynnong ban Pynkhreh na ka bynta ka Sabbaton, May 10._