---
title:  Ka Snam Jong Ki Masi Bad Ki Blang
date:   05/05/2025
---

Don kiba kren who-dong ha ka jingïadei bad ka lad jong ka jingpynim,ki kam ba ka long kba shyrkhei, kaba itieng, bad kabym da don jingmut. Hynrei, kata hi ka dei ka matpdeng. Ka jingïap U Khrist ka long kaba shyrkhei, kaba itieng, kabym shongnia—uba lui-lui u ïap na ka bynta uba sniew.Kata ka long kaba shisha ha ka jingïadei ban pynbeit ïa ka jingeh jong ka pop.Bad ka jingïap U Jisu ka long kata kaba shyrkhei, kaba itieng, bad kaba ki jingkñia baroh ki kdew.

`Pule Hebru 10:3–10. Kaei ba kine ki jingthoh ki kdew shaphang ka jingkñia kaba ki briew jong U Blei ki kñia ha ka Testament Barim? Lada ïa ki nongpop ym lah ban pynim da ki, balei ba hab ban leh ïa ki?`

Ki blang bad ki jingkñia baroh ki dei tang ki syrngiew kiba kdew shakhmat sha ka jingkñia kaba pynim jong U Khun Langbrot jong U Blei. li dei ki jingleh jong ka jingngeit, kaba ai ïa ki nongpop ka lad da kaba ki lah ban ïohi ban pyni ïa ka jingngeit jong ki ha U Messiah Uban sa wan. Bunsien ngi kren shaphang jong ki kum ki syrngiew, ïa kiba dei ban pyndep da ka met, ne ka dei kata kaba ki jingkñia baroh ki kdew. Don kiba batai ba ka dei ka “Jingïathuhlypa kaba rit” ïa ka jingïap jong U Jisu ha ka diengphna.

Ki Jinglehniam baroh kiba don jingïadei bad ki jingkñia ka long kum ka jingsiew na ka bynta ka jngleit lynti kaban sa jia. Haba phi thied ka tiket rel, ka tiket bus ne ka tiket liengsuiñ, phim leit noh mar mar na ka bynta ka tiket kaba phi la dep siew. hynrei, ïa pji la ai ka tiket ne ka pass ban leit, ka dak jong ka jingkular na ka bynta ka jingleit kaban sa poi. Phi lah ban shong ha ka kot tiket katba phi mon, hynrei phin ym poi shano shano ruh. Mar shu kiew ban sdang ka jingleit lynti jong phi, kata ka mut phi la ïoh ïa kata kaba phi la siew, bad kato ka kot tiket kam da don kam shuh.

Kumta ka long bad ka jingkñia ïa ki mrad. Ki don la ka bynta kaba donkam ban leh, hynrei haba ïa ka jingkñia kaba shisha la pyndep, kim donkam shuh—ïa ka jingshisha la pynpaw haba ïa ka jingkah kaba pynïakhlad ïa kaba Kyntang na kaba Kyntang-tam ha ka jaka kyntang kaba ha pyrthei ha ka jingïap U Jisu. “Te ka jingkah ka jong ka templ ka la kad ar liang, naduh jrong haduh tbian”(Markos 15:38). Baroh ki jinglehniam jogn ki jingkñia, bad ka temple baroh kawei, ki kdew shakhmat sha ka jingïap U Jisu ha ka diengphna. Haba U Jisu U la pyndep ïa ka jingkular halor ka diengphna bad ba U la mihpat na ka jingïap da ka jingjop bakhraw, kito ki syrngiew baroh ki kylla long kibym donkam shuh.

`Pyrkhat kaba katno sniew ka pop kaba tang ka jingïap U Jisu, U Ktien ba la wan long doh(Peit Ioannis 1:1–3, 14), kaba lah ban siew ïa ka dor. Kaei ba kane ka ïathuh ïa ngi kumno ngin pyrkhat shaphang ka pop.`