---
title:  Ka Jingiathuhkhanna Kaba Jia Shisha
date:   09/05/2025
---

### Bynta 2: Ka Jingiam Ban Ioh Jingïarap

_Da: u Andrew McChesney_

Ka jingmlien leit party jong ka Diana ka la sdang ban khate ïa ka jingim jong ka ha kaba kut ka ta ka lyiur hadien ba ka la pyndep ïa ka high school. Ha kawei ka sngi, tang marwei ha park ha Monte Vista, Colorado, ka Diana ka la peit lyngba ki sla dieng bad ka la ïohi ïa ki kjat sngi ba ki shat ha ka. Ha kata ka por, ka la ïohsngew ïa ka sur kaba ong, “Lada pham mih noh nangne phan ïap ruh hangne.”KaDiana ka la sngewthuh ba kata ka surkren ka mut ban ong ba kane ka rukom im jong ka ka lah ban pynpoi ïa ka sha ka jingïap khlem dei por bad ba ka dei ban mih noh lada ka dang kwah ban im.

Ka la ïa kren bad ka kmie jong ka shaphangka lawei, bad ka kmie jong ka ka la kylli, “Pha la ju pyrkhat shaphang ka kam Navy?” Ka Diana ka la sngewwit namar ka la pyrkhat ba kata ka jingkylli ka dei ka jingkylli khyllung, hynrei, 3 bnai hadien, ïa ka la kyntiew kyrteng ban shim jinghikai ha Orlando, Florida. Hadien kata, ka la leit kylleng ka pyrthei da ka jhad. Ka la ïohi shibun kiei kiei kiba pynlong ïa ka ban sngewpyrshah. Haman kawei pa kawei ka kadlieng ki don ki kam awria, ka jingïakhalai, bad kham palat ruh.

Ha ki jingjia kiba sted, ka Diana ka la kynduh ïa u nongñiah-jhad bad ka la shongkurim bad u, bad ïa ka la ai lad ban leit phai na ka kam Navy, bad ka la kha 3 ngut ki khun shynrang. Ki la kynriah noh sha Monte Vista, Colorado, hynrei u lok ka Diana um sngewtynnad ïa ka jingim ban don ka longïing.

Ka Diana ka la duh mynsiem bad ka la shu pyrkhat tang shaphang ka jingïap. Ha kaba nyngkong, ka la kwah ban pangbad ban ïap. Hadien ka la pyrkhat ban dkhat jubor la ka jingim. Ha ka jingduhjingkyrmen,ka la duwai, “Ah Blei nga ngeit ba Me don shisha, hynrei ngam tip hangno Me don.”

Ha ka rukom kaba phylla, ha ka taïew kaba bud, ka la ïakren bad ki briew na ki saw jait ki kynhun jingngeit. Nyngkong, Ar ngut ki samla missionaryka la wan ha jingkhang ïing jongka. Haba ka la khot ïa ki sha poh ïing, uwei na ki missionary u la plié ka kot bad u la pule bad u ong ba ki briew kiba ïong ka snieh doh kim lah ban leit sha kaba kham jorng jong ka bneng namar ïa ki la tim. Ïa ka Diana la ktah da ka jingsngewwit. Kum ka khynnah, ka la long tang maka hi ka khynnah kaba don ka sniehdoh balieh katba ka la pule haba la pynkhlad ïa ki khynnah ha Virginia. Ka la tip ba U Blei U ieit ïa baroh bad ka la ong ïa kita ki missionary “Phi dei ban mih noh.” Ka la lyngngoh, “Balei ki hab ban pule kto ka dkhot ha nga?”

Ha ka sngi kaba bud, 3 ngut ki kynthei ki la wan sha ïing jong ka. Katba ki dang don, ka Diana ka la kylli shaphang ka Sabbaton. “Ngi mane Blei man la ka sngi,” kata ka kynthei ka la ong. Ka Diana ka pyrkhat ba kata ka sngew dei, bad ka la mynjur ban ïa kynduh biang.

Kawei ka tymmen ka a tied jingkhang ha ka miet sngi pynkhreh. Ka lum jingïarap na ka bynta kiba shem jingeh na ki daw jong ka mariang. Watla ka longïing jong ka ka don tang khyndiat, ka Diana ka la ai pisa na kiba ka la lum ha u khiew ha ka por ba ka trei ha Pizza Hut. Kam ju kynduh shuh ïa kane ka briew.

Ha kaba kut jong ka taïew, ïa ka Diana la khot sngewbha ban leit jingïaseng sa iwei i paralok sha kawei ka ïingmane. Ka sngew kumba don ka bor jong u bymman hamar ka tang shu rung, bad mar shu wai ka la phet noh kloi lan.

_Kane ka jingïathuh-khana ka pynpaw ha ngi ïa ki bynta ba kham jylliew kaba pyni kumno U Blei da ka kambah U la trei ha ka jingim jong ka Diana Fish, u development director ba trei ha America Holbrook Seventh-day Adventist Indian School, kaba la ïoh bynta na ka jingkynshew 13 sabbaton ha u snem 2021. U la ai khublei kyrpang ïa ka jingkyrshan jong phi ban pynphriang ïa ka Gospel na ka bynta une u snem ha ka 13 sabbaton June 28. Phin sa ptip kham bniah shaphang ka Diana la shem taïew._