---
title:  U Langbrot Ka Jinglait
date:   06/05/2025
---

Ka Kitab Jingpynpaw ka kdew sha U Jisu kum “U Langbrot” lajan 30 sien. Naduh kaba sdang ka paln jong ka jingpynim, ki briew jong U Blei ki la pyndonkam da ki blang kum ki syrngiew na ka bynta U Mesaiah. U Abel u la kñia “Da uba la kha nyngkong na ki jingri jong u” (Jenesis. 4:4), bad ha shuwa ba ki khun Israel kin mih na Egypt ban leit sha ka ri ba ka kular, ïa ki la bthah ba kin siewdor na ka bynta uba la khanyngkong na ki briew bad na ki mrad da u langbrot ba dang shisnem (Eksodus 12:5)

`Pule Eksodus 12:1–11; Isaiah 53:7, 8; 1 Korinth 5:7; bad Jingpynpaw 5:6. Kaei ba kine ki dkhot ki hikai shaphang ka jingkñia jong U Jisu kum U Langbrot ka Jinglait? Kaei ba kine ki hikai ïa ngi iwei pa iwei?`

Bun snem hadien ka jingïap, ka jingmihpat, bad ka jingkiew U Jisu sha bneng, u Petrosu la kren shaphang kaei kaba la jia, u la thoh, “Haba phi tip ba ym da kiei kiei ki basep, kum ka rupa lane ka ksiar, ba la siewspah ïa phi na kata ka jinglong jingim bathala jong phi ïa kaba la aiti pateng la pateng na ki kpa;hynrei, da ka snam bakordor, kum ka jong u khun langbrot bakhlem pop bad bakhlem thohbria, ka jong U Khrist keiñ” (1 Petros. 1:18, 19).

U Jisu U la im ka jingim kaba jong u briew kaba la pynhun ïa ka hok U Blei; baroh na ngi ngi la leh pop, bad ka jingim pop jong ngi kaba ngi im ka ïathuh lamler ïa ka jinglong U Nongthaw jong ngi.

U Jisu U la long “U Adam Uba Khatduh” (1 Korinth 15:45). Ha kaba ngi la shah-rem, U la im ka jingim kaba janai. Ha ka jinglong doh jong U, U la long lut ïa kawi kaba ka jait-bynriew ka la dei ban im.U la phalang ïa ka jinglong burom ba janai jong U Blei. “Lada me la ïohi ïa Nga” U la ong ha u Philip, “Me la ïohi ïa U Kpa jong Nga” (Ioannis 14:9).

Ïa U Jisu, la sahnarphna ha ka niam ka jinglait, da kaba U la pynpaw ba U dei U Langbrot bashisha. Ha Ioannis 18:19, 20, U Jisu U la kren “Da kaba shai” shaphang ka jingngeit jong U. Ha aka rukom kaba ïaidbeit ryngkat, hja ka jingïadei bad u langbrot ka jinglait haEksodus 12:5, 6, ïa ki khun Israel la bthah ban jied u langbrot ka jinglait bad ban “Ri ïa u”ne ban buh ïa u shuwa ka por jong ka jingkñia. Haba u rangbah lyngdoh u la kylli shaphang ka jinghikai jong U Jisu, U Jisu U la pynpaw ïa ka jingshisha ba ïa U hi la buh ha ka jingthadrong hakhamt ka templ na ka bynta baroh ban pyrkhat. Ïa ka jingim jong U, Ki Kam jong U, Ki Jinghikai jong U—Baroh ki pynpaw U dei Uei. U dei U Langbrot ba khlem jingthohbria, ka jingpynpaw ïa ka burom ba khraw bad ka hok jong U Blei.

`Kumno ngi lah ban phalang ïa ka jinglong ba janai jong U Jisu ha ka jingim jong ngi?`