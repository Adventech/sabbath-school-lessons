---
title:  U Nongbishar Jong Ka Pyrthei Baroh
date:   04/06/2025
---

Ha shuwa ban pynjot ia ka Sodom, ka don ka jingiathuhkhana kaba sngewtynnad kaba jia ha ki jaka madan ka Mamre. U Blei, ryngkat bad arngut ki angel, ki la paw ha u Abraham. Haba u Abraham u iohi ia ki, u khot ia ki riew phylla jong ka bneng ban iabam ja, bad dei ha kane ka por ba U Blei u kular ba u Abraham bad ka Sarah kin ioh ia u khun u ba poi shaduh sha u Messaiah. U Jisu, shisha, u la wan na ka jait u Abraham (ianujor bad ki Gal. 3:16). Nangta ka jingiathuhkhana ka phai kynsan sha ka mat jong ki nongbah bymman jong ka ri madan.

`Pule Jenesis 18:17-32. Kaei ka jinghikai ba ngi ioh na kine ki dkhot shaphang ka jinglong U Blei bad ka lynti ba U thmu ha kaba kut ban ialeh pyrshah ia ka jingsniew ha ka pyrthei jong ngi?`

U Blei um donkam ia ngi ban ai jingbatai, hynrei U jied ban ym tap ia ki jingmut bad ki jingthmu jong U na ka jaitbynriew briew. “Shisha U Trai U Blei Um leh ei ei,” u nongiathuhlypa Amos u iathuh ia ngi, “lymda U pynpaw ia ka jingmaham jong U ha ki shakri jong U ki nongiathuhlypa” (Amos 3:7, NKJV).

Shuwa ba U Blei Un pynjot ia ka Sodom bad Gomorrah, U pynbna ba tang kawei kaba dei ban leh ka long ban pyntip ia u Abraham ia kaei kaban sa jia, shaphang kaei kaba u lah ban khmih lynti shen ba un sa iohi.

U Blei u la sah slem bad u Abraham katba ki arngut ki angel ki leit sha kata ka nongbah kaba sniew ban pynmih noh ia kito ki ban kohnguh ia ka jingmaham jong ki. Mano mano um lah khlem da pyrkhat ia ki angel kiba iathuhlypa kiba leh ia kajuh ka kam ha ki sngi kiba khatduh, kiba khot ia kito ki briew jong U Blei kiba shong ha Babilon ban mih noh na ka (Jingpyn 14:6-12, Jingpyn 18:1-4). Katba dang pynmih ia ka jingmaham kaba khatduh, U Blei U iakren bad u Abraham ia kaei kaban sa jia, bad U Blei shah shkor da ka mon sngewbha ia lade ha ki jingkylli jong u kpa tymmen.

“To ai kan long jngai na me ban leh ha kane ka rukom, ban pyniap ia uba hok lem bad u bymman,” U Abraham u kynthoh, bad nangta u kylli, “Hato U Nongbishar ka pyrthei baroh un ym leh hok mo?” (Jenesis. 18:25, NKJV). U Abraham um bishar tang ia ka jingjia jong ka Sodom, hynrei u bishar ruh ia ka jinglong U Blei. Kumjuh ruh shuwa ba ka jingkut kan wan, U Blei U plie ia ki kitab bneng (Jingpyn 20:4, 11-15) bad U ailad ia ngi ban wad bniah ia ki sakhi shuwa ba Un pynhap ia ka ding ha ka pyrthei. Kata ka long, ba ngin sa don shihajar snem ban ioh kylli shibun ki jingkylli bad ki jubab kiba, na ka bynta mynta, ki dang sah khlem jubab.

`Shwa ba U Trai un pynhap ia ka jingbishar kaba khatduh halor kiba la jah, U ai ha ngi shihajar snem ban sngewthuh kaei ka ban jia iano iano bad balei. Kane ka iathuh aiu ia ngi shaphang ka jinglong jong U bad shaphang katno U plie ia ka jingpeit bniah ia ki jingthaw ba la thaw — ki jingthaw kiba shaniah pura ha U na iaka jingdon jongki — bad ki bym don ka hok ba la ban tip ia kine kiei kiei?ka kaba shipor!`