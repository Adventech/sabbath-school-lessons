---
title:  Ka Jingpyrkhat Shuh Shuh
date:   06/06/2025
---

Pule Ellen G. White, “Ka Jingshlei Um” pp. 101–102, Ha ki Kpatymmen bad ki Nongiathuhlypa.

“U rangbah lyngdoh um lah ban iada ia lade ne ia ki briew jong u na ki jingmudui jong u Soitan. Um shym la kam ba ka Israel ka lait na ka jinglong pop barem. Ha ka jainkup ba tngit, kiba ieng pharshi ia ki pop jong u paitlang, ia kiba u kit kum u nongmihkhmat jong ki, u ieng ha khmat u Angel, u da phla ia ka jingrem bad ka jinglong pop jong ki, hynrei u kdew sha ka jingkylla kaba mut bad jingpynrit jong ki, bad da kaba shaniah ha ka jingisynei jong U Nongsiewspah uba map ia ki pop. Da ka jingngeit u kam ia ki jingkular jong U Blei....

“Ki jingmudui jong u Soitan pyrshah ia kito kiba wad ia U Trai ym shym la pynmih ia ki da ka jingbym sngewbha jong u ia ki pop jong ki. U sngewkmen ha ka jinglong ba sniew ba pop jong ki; namar u tip ba tang lyngba ka jingpynkheiñ jong ki ia ka hukum U Blei u lah ban ioh bor halor jong ki. Ki jingkynnoh jong u ki mih tang na ka daw ka jingshun jong u ia U Khrist. Da ka jingthmu ka lad jong ka jingpynim, U Jisu u pyndkut ia ka jingbat bor jong u Soitan ia ka longiing ba kynja briew bad u pyllait im ia ki mynsiem na ka bor jong u....

“Ha ka bor jong u hi, u briew umlah ban ia kynduh ia ka jingkynnoh jong u nongshun, ha ki jaiñkup ba la pyntngit da ka pop, da ka ba phla ia ki pop jong ka jingrem jong U, u ieng ha khmat U Blei, hynrei U Jisu, U Riewsaid jong ngi, u ai ka jingiasaid kaba trei kam bha na ka bynta baroh kiba da ka jingkylla kabamut bad ka jingngeit ki la aiti sha u da ka jingsumar ia ki mynsiem jong ki. U iadaid ia ka kam jong ki, bad da ka jingiasait jong ka Kalbari, U jop bad pyndem ngon ia u nong mudui jong ki. Ka jingkohnguh ba janai jong U ia ka hokum jong U Blei ka la ai ia U ia ka bor baroh ha bneng bad ha khyndew, bad u kam na U Kpa ia ka jingisynei bad ka jingpyniasuk na ka bynta u briew uba la rem.”—Ellen G. White, Ki Nongiathuhlypa bad ki Syiem, sla 583-586.

**Ki Jingkylli Ban Ia Kren Lang:**

`U Jisu u la ong ha ki synran jong U ba ki don ha ka pyrthei hynrei kim dei na ka pyrthei. (Peit Ioannis 15:19, Ioannis 17:14–16.) Kumno ngi pynïahap ïa ka jingkitkhlieh jong ngi ban jop ïa ka pyrthei bad ka jingdonkam ban sumar ïalade “khlem thohbria na ka jong ka pyrthei” (Jakob 1:27)?`

`Ka jingshakri paidbah jong u Noah shuwa ka jingshlei um ka hikai aiu ia ngi shaphang kumno ka jingiakren kaba khraw ka treikam? Ha kiei ki rukom ngi leh ia kajuh ka bynta mynta?`

`Shuwa ban pynjot duh ia kiba sniew da ka ding na bneng (kumba U la leh ia ka Sodom), U Blei U pynmihpat ia ki na kiba iap bad U ailad ia u Soitan ban trei bad ki tang shipor (Jingpyn 20:7-9). Kiei ki daw kiba phi lah ban pyrkhat ba kane kan long ka sienjam kaba khatduh kaba donkam shuwa ba U Blei Un pynbeit ia kiei kiei baroh?`

`Katba phi dang pyrkhat ia ki jingiathuhkhana kiba ngi la pule ha kane ka taiew, kiei ki jingmaham kiba phi shem na ka bynta la ka jong ka jingim? Kine ki jingiathuhkhana ki hikai aiu ia phi shaphang ka jingkyrmen jong phi ha U Khrist?`