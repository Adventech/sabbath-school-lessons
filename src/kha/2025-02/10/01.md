---
title:  Halor Jong no kaba Kut ka la wan
date:   31/05/2025
---

### Dkhot Baibl ban pynkhreh ȉa ka Lynnong

Jingpynpaw 6:12-17; Math. 24:36-44; Jenesis 6:1-8; 2 Petros. 2:4-11; Jenesis 18:17-32; Dannial. 7:9, 10.

> <p>Dkhot Spel-lyndet</p>
> “Te kine kiei kiei baroh ki la jia ha ki kum ki dak: la thoh te ia ki ban long ka jingsneng ia ngi, ha kiba la jia ki jingkut jong ki rta. Naba kumta uta uba mut ba u ieng, to un sumar ioh un kyllon.” (1 Korinth 10: 11,12, NKJV).

Ka Baibl ka dap da ki jingiathuhkhana shaphang ki briew U Blei kiba kdew sha ki jingjia ha ka lawei bad kiba long kum ki shabi ban iarap ia ngi ban sngewthuh ia ka jingshisha kaba mynta. Ha ka jingshisha, katto katne na kita ki jingïathuhkhana ki pynpaw lypa ïa ki jingjia ha ki sngi bakhat duh da ki jingtip ba bniah kiba phylla, ki ai ïa ngi ïa ka nongrim kaba iar ban sngewthuh shai ïa ki jingïathuhlypa jong u Daniel bad Jingpynpaw.

Khlem da pynkhein ia ka jinglaitluid jong ka jingsngew jong u briew shimet, U Blei u la lah ban pyniaid ia ki jingjia ha ki rukom kiba iadei pura bad kaei kaba ki nongiathuhlypa ki la iathuhlypa ba kan jia ha ki sngi kiba khatduh. Katto katne na kine ki jingiathuhkhana kiba kongsan ki long kiba paw shai, namar ka Testament Bathymmai ka kdew kyrpang ia ki ha kaba batai ia ki jingjia ha ki sngi bakhadduh: Ka Sodom bad Gomorrah, ka jingshlei um bad kumta ter ter. Kiwei pat ki donkam ia ka jingpyrkhat bad jingwad bniah khnang ban tih na ki ia ki jingshisha kiba la ai ha ngi ha ka Ktien U Blei.

Ha kine ki ar taiew ban wan, ngin sa wad bniah lyngba ki katto katne ki khana kiba kongsan khnang ban iohi ia kaei kaba ki lah ban ong shaphang ki jingjia kum ka jingwan arsien, ka jingtohkit bishar bniah, ki jingeh kiba khatduh, bad kiwei kiwei. Bad, lyngba jong ka por baroh, ngi shem ia U Khrist kum U pdeng, namar U dei ban long kum ka nongrim bad kumjuh ruh ka thong ba kut jong ki jingpyrshang jingiathuhlypa jong ngi baroh.

_*Pule ia kane ka lynnong mynta ka taiew ban pynkhreh na ka bynta ka Sabbaton, June 7._