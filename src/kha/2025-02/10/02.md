---
title:  Ka Jingbitar Shla Jong U Khun Langbrot
date:   01/06/2025
---

`Pule Jingpynpaw 6:12-17. Pyrkhat bniah ia kine ki jingjubab jong kine ki briew haba ki iohi ia ki jingjia ha ka sngi kaba khatduh ba ki jia kynsan kynsan. Kaei kaba phi iohi shaphang ki jingjubab ki?`

Ka long kaba sngewtynnad ban tip ba kiba la jah kim pyrta, “Kaei kane?” lane “Mano ba don shadien jong kane?” Ki paw ba ki tip ia kaei kaba jia. Ki kdew ia U Jisu kum U Khunlangbrot, kaba kan donkam ban tip ei ei shaphang ka jingiathuhkhana shaphang U Khrist. Ki i kumba ki tip ba “ka sngi kaba khraw jong ka jingbitar jong U ka la wan,” bad ba ki la ia shem ha ka jinglong kaba khlem jingkyrmen: “Uei uba lah ban ieng?” (Jingpyn. 6:17, KJV).

Shwa ban kut, la rah ia ka gospel sha man la ka jaitbynriew ha ka pyrthei (Math. 24:14), bad la pynpoi ia ki khubor jong ki lai angel sha ka pyrthei baroh kawei. La katta ruh, kin don ki briew kiba shah kem khlem sharai — ym namar ba ki duna ka jingpyntip hynrei namar ka jingbym ngeit bad ban kohnguh. Kane kan long ka daw ba kum kine ki briew kin jah noh ha ki sngi kiba khatduh.

`Pule Mathaios 24:36-44. Kiei ki jinghikai kiba U Jisu u ong ia ngi ba ngi dei ban shim na ka jingiathuhkhana shaphang u Noah?`

U Jisu u kdew sha ka jingiathuhkhana shaphang ka jingshlei um ban maham ia ngi ba ka jingwan arsien jong U kan wan kum ka jingkyndit ia kiba bun. Kumba long bad ka jingwan arsien, ka jingshlei um kam shym la wan kum ka jingkyndit ia ka pyrthei namar ka jingbym don jingtip. U Noah u la ialap haduh 120 snem ha ka pyrthei kaba kyntait ban ngeit. Ha baroh la iathuh ia kaei kaban sa jia. Hynrei kim shem la ngeit.

Ha ka juh ka por, kiba bun ki briew ki pynthikna ia lade ba ka jingiaid jong ki por kiba jrong ka mut ba ki jingiathuhlypa ki long kiba bakla. Da kaba pyndonkam ia ka jingiathuhkhana shaphang ka jingshlei um kum ka jingmut, u Petros u thoh “ba ki nongkren bein kin wan ha ki sngi kiba khatduh, kiba iaid kat kum ki jingkwah brai jong ki hi, bad kida ong, ‘Hangno kata ka jingkular ia ka jingwan jong U? Namar naduh ba kita ki kpa tymmen ki la iohthiah noh, kiei kiei baroh ki iaisah kumba ki ju long naduh myndanglong ka pyrthei” (2 Pet. 3:3, 4, NKJV). Katba nang kat ba nang mih uwei u snem sha uwei u snem, kane ka jingsngew kan nangroi nangsan.

`Ha ka jingshem jong uwei pa uwei u briew, ka jingwan arsien jong U Jisu (lane ha ki katto katne ki jingjia, ka jingwan kaba lai) ka long kum shi khyllipmat na ka jingiap, bad baroh ngi tip haduh katno ka jingim ka iaid stet. Kumno kane ka jingïohi ka lah ban ïarap ïa ngi ban ïaleh ïa ka “jingpynslem?`