---
title:  Ki Nongrim Na Ka Bynta Ka Jingiathuhlypa
date:   10/05/2025
---

### Dkhot Baibl ban pynkhreh ia ka Lynnong

Isaiah. 6:6–8, Jenesis. 3:21–24, Ezekial. 1:4–14, Jingpynpaw. 4:1–11, Jingkhein. 2:3–25, Isaiah. 14:12–14.

> <p>Dkhot Spel-lyndet</p>
> “Te nga la ïohsngew ia ka jingsawa U Trai, ba u ong, Ngan phah iano, bad uei uban leit na ka bynta jong ngi?Te nga la ong, Nga hangne; to phah ia nga.” Isaiah 6:8

Da ka hok U Blei U synshar ia ka pyrthei ka long kaba la pynshong nongrim ha ka kyrdan jong U kum U Nongthaw ia kiei kiei baroh (Jingpynpaw 4:11) bad kumjuh ruh ha ka jinglong jong U. Dei ha ba la shem ia ka jinglong hok U Blei ba ngi sdang ban sngewthuh kumno bad balei ki briew kiba pop ki duh lehnoh ei ia na ka burom jong U Blei (Rom 3:23).

Ha kane ka taiew, ngi iaid shakhmat sha ka jingithuhpaw ia ka khet bad ngi pyrkhat kumno ka jaitbynriew ka iadei bad U Blei uba khuid bad kumno ka jingknia U Khrist ka pynphai biang ia ngi bad ka pynjan ia ngi sha ka khet. Ka jingthmu jongU Blei ka long ban pynphai biang ia ngi, ym tang kum ki briew shimet hynrei kum ka jaitbynriew ruh, khnang ba sa shisien ngin pynpaw ia ka burom jong U sha ki jingthaw baroh. Da kaba wad bniah lyngba baroh ka Baibl, ngi lah ban shem ia ki dak kiba kongsan kiba iarap ia ngi ban sngewthuh bad sdang ban sngewnguh ia ka jingkhot kaba sha jrong kaba U Blei U la plie ha ngi, ka jaitbynriew jong ki nongpop kiba la map bad siewspah.

Ka jingleh pyrshah jong u briew, ha kaba khatduh bad junom, kan sa kut noh. Bad, kham palat ia kata, ka jinglong ba ieit jong U Blei, ka jinglong ba lenlade bad ba aiti lut ia lade, kan tyngshain kham shai ban ia kaba ka la tyngshain ha ka jingthmu tynrai jong U na ka bynta ka jinglong briew. Wat la U Blei um shym la thmu satia ba ka jaitbynriew kan hap, hynrei lyngba ka Diengphna, la pynpaw ia ka jinglong ba ieit jong U Blei ha ka rukom kaba phylla.

_*Pule ia kane lynnong, ban pynkhreh na ka bynta ka Sabbaton, May 17._