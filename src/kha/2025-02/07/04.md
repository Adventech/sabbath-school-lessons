---
title:  Kumba Thang Da Ki Rnga Ding Ba Im
date:   13/05/2025
---

U Kherub, kum ki jingthaw ba im (Esekial. 10:8) lane ka Ksiar ka ïeng pli ia ki (Ekso. 25:18), ki paw baroh lyngba ka Jutang Barim. La ju pyni ia ki kum kiba ieng mardor hajan ka khet U Blei, ki da rah ia ka burom jong U ha ka pyrthei bneng. Ki Kherub ruh la shna ha ka jingtap ha khmat ka Jaka Bakhuid tam. (Eksod. 26:1). Ha ka kitab ki Salm, ka bor ba halor tam jong U Blei halor ka jingthaw ka long kaba la ring dur da ka poitri da ka Bad U Ia shong halor u kherub, bad U la her (P. 18:10). U Blei u la hukum ba ia ka synduk jong ka jutang yn tap da ki ar tylli ki kherup da ka ksiar suda kiba skhem ryngkat bad ki thapniang jong ki kiba la pynjrong sha iwei ia iwei pat (Ekso. 25:18–20

`Pule Ezekiel 1:4–14. Kiei ki jingiasyriem kiba phi iohi hapdeng kane ka bynta bad ki jingjia ba la pyni ha ka Isaiah 6:1-6 bad Jingpynpaw 4:1-11? `

La pyni ha u Esekiel ia ka jingpyni kaba phylla ia ka bor U Blei. Ka long ka jingjia kaba pynkulmar jingmut ban sdang, kaba iadei bad ka jingeh kaba ki briew U Blei ki shem ia lade ba ki im ha kane ka por: ki briew ba la jied ym ha ka ri jong ka jingkular hynrei ha ka jinglong mraw ha Babilon. Katba u Esekiel u dang pule ia ka jingjia ba la buh ha khmat jong u, u peit sha jrong bad u iohi ia ka khet U Blei kaba don halor jong kiei kiei baroh.

Peit ia ki jingiasyriem kiba kongsan bad kiwei pat ki “khet” ha ki jingithuhpaw. Ki jingthaw ba im kiba u Esekiel u sakhi ki don kijuh ki khmat kum ki jingthaw ba im ha ka jingithuhpaw jong u Ioannis: u sing, u pukni, u masi bad u briew.

Ki jingthaw ba phylla kiba don saw tylli ki khmat kim shym la jer kyrteng kyrpang ha ka jingbatai ba nyngkong jong u Esekiel; hadien, ha kawei pat ka dur jong ka kamra khet (peit Esek 10:1-21), la khot ia ki “kherub,” bad ngi shem ruh ia ki rnga ding kiba thang na ka jingithuhpaw jong u Isaiah shaphang ki seraph. Ki iasam ia ki khmat jong ki jingthaw ba im ba la kdew ha ka jingithuhpaw jong u Ioannis.

La Haba ngi iohi ia ka khet U Blei — la ka long ha ka synduk jutang kaba pawnam, kaba la long kum ka jaka iakynduh U Blei bad u Moses (Eksod. 25:22), lane ki jingithuhpaw kiba phylla jong ki nongiathuhlypa — ki kherub ki don beit hangta la pyn iaasoh bha bad ka khet U Blei. Baroh ki jingthaw jong U Blei la thaw ban pynpaw ia ka burom jong U — la ngi kren shaphang ka jaitbynriew briew kaba la thaw ha ka dur jong U ne ki angel kiba la buh marjan bad ka khet ba donburom jong U.

`Uba khuid, uba khuid, uba khuid U Trai U Blei Uba donbor baroh. Kumno phi thew ia ka jinglong khuid kaba u Esekiel u sakhi hangne? Ka jubab jong phi ka iathuh aiu ia phi shaphang ka jingdonkam jong phi ia ka gospel?`