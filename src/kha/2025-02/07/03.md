---
title:  Ar Ngut Ki Kherup
date:   12/05/2025
---

Tang mar ia beh noh ia ki kmie ki kpa banyngkong jong ngi na ka Kper, U Blei U la tyrwa ia ka jingkyrmen U Messaiah (Jen. 3:15). Nangta U la buh ia ka dak kaba donbor ha ki khyrdop jong ka Eden: arngut ki kherub ryngkat bad ka jingshai kaba tyngshain hapdeng jong ki. Ym dei ban jah noh na ngi ba kane ka jingjia ka iasyriem bha bad ka synduk ka jutang, ka dak jong ka khet U Blei (Eksod 25:18).

`Pule Jenesis 3:21–24. Kaei ka kam kaba la ai ha ki Kherup- bad balei?`

Katba ki Kherup la ai ia ka jingkitkhlieh ban sumar ia ki nongpop na kaba leit sha u dieng jong ka jingim. (Jenesis 3:22) ki long ruh ka dak jong ka jingkyrmen, jong ka jingkular, ba ha kawei ka sngi yn sa pynphai biang sha ka Paradise. “Ka kper Eden ka la iai sah slem ha ka pyrthei hadien ba u briew u la kylla long uba la kyntait bad uba la sakma noh na ka lynti ba pynsngewbha eh jong ka. Ia kata ka kynja bynriew la shah ban khmih slem ha ka ïing jong ka jinglui lui jong ki, ia ka jingrung jong ki la khang da ki angel kiba ap phira. Ha ka khyrdop jong ka paradais ba la ap phira da ki Kherup la tyngshain da ka burom ba kynja blei. Sha kane ka jaka jong U Adam bad ki khun shynrang jong u ki la wan ban mane ia U BLei. Hangne ki la pynthymmai ia ki jutang ka jingkohnguh ia ka hukum kaba ka jingryngkang ia ka, ka la beh noh ia kina ka kper Eden … hynrei ha ka jingthaw thymmai ba khatduh iawai, ynda yn long, “ka bneng ba thymmai bad ka khyndew kaba thymmai” Jingpynpaw 21:1, ia ka yn pynwan pat kaba la kham pynkup don burom ban ia kaba ka la long ha kaba mynnyngkong”. - Ellen G. White, Patriarchs and Prophets, p. 62.

Ka ktien ha Genesis 3:24 ka long ruh kaba sngewtynnad: ka Baibl ka pyni ba U Blei u “ba la buh” ia u kherub shaphang mihngi jong u Eden, bad ka ktien Hebru ba tynrai ba la pyndonkam ka long shakan, ka ktien tynrai na ka bynta ka ktien ba kyntang “Ka tabernakl” (peit Exodos. 25:9, Jingkheiñ 3:26.) Ha kaba ka jingdon ka jong U Blei, ka shong bad ki briew ki jong U. Wat la ka kyntien Shekinah kaba ju long, na ka bynta ka jingdon jong U Blei, kam paw ha ka Baibl, hynrei ruh, la pynshong nongrim ha kane ka kyntien kaba ju pynkylla “tabernakl.” Ka jingpynkylla ktien kaba shisha ia u shakan ka lah ban pule, “Ka Tabernakl U Blei kherup ha ka liang mihngi jong u Kper Eden.”

`Ha ka Bible, u kherub u iadei bad ka jingdon ryngkat U Blei (peit 1 Khron. 13:6, Ps. 80:1, bad Isa 37: 16) khamtam eh bad ka khet jong U, kaba long ka jaka ha kaba la pynbna ia ka kyrteng jong U. Ngim dei ban bakla ba ngi dei ban tip ba ki 24 ngut ki rangbah kiba leit sha ka khet jong U Blei ha ka Jingpynpaw 4 bad 5 ki rwai ia ki jingiaroh jong U bad pynbna ia ka hok jong U ban synshar kum Uta Uba la thaw ia kiei kiei baroh (Jingpynpaw. 4:11). Kane ka lah ban iarap ia ngi ban sngewthuh ia ka dur jong ka khet bad ka bynta jong ngi kum ki nongpop ba la map ha ka jingiadei bad la U Nongthaw jong ngi.`