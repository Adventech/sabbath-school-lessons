---
title:  U Blei Hapdeng Ki Briew Jong U
date:   14/05/2025
---

Hadien ka jingialam jong ka jingdon ryngkat U Blei ha u lyoh, ki Israel ki la sangeh ha ka jingleit jong ki sha ka Ri Jingkular, ki pynieng ia ka tabernakl, bad nangta ha la ki jait kin pynieng ia ki jaka sah jong ki sawdong jong ka — lai ki jait na kawei ka liang. Ka Jingdon ryngkat U Blei kan hiar sha ka Jaka kyntang Tam bad un shong hapdeng ki briew jong U.

**Ka don kawei ka jaitbynriew kaba donbor ha kawei pa kawei ka sawdong jong ka tabernakl. Kat kum ka Jingkhein 2, mano kine ki saw jaitbynriew kiba donbor?**

`Jingkheiñ. 2:3 (Mihngi):`

`Jingkheiñ. 2:10 (Shathie):`

`Jingkheiñ. 2:18 (Sepngi):`

`Jingkheiñ. 2:25 (sshatei)`

Peit ba kawei pa kawei ka jait kaba donbor ka pynher ia la ka jong ka “jinglong,” ne ka lama ba kyrpang, ban pyni kiei ki long. Katba ki Jingthoh Bakhuid kim shym la batai shai ia kaei kaba la don ha kawei pa kawei ka lama, ka don ka jingong kaba sngewtynnad — kaba la pynshong nongrim lyngkot ha ki jinglong jong ki jaitbynriew ba la batai ha Jenesis 49 bad Deuteronomi 33 — kaba ai ia kawei na ki saw tylli ki khmat sha kawei pa kawei na ki saw tylli ki tduh jong ka kompas. “Kat kum ka jingiathuhkhana jong ki Rabbi, ka lama jong ka Judah ka don ka dur jong u sing, ka jong u Reuben ka dur jong u briew ne ka khlieh briew, ka jong u Ephraim ka dur jong u masi, bad ka jong u Dan ka dur jong u Pukni; kumta ba ïa ki saw tylli ki jingthaw ba im ba la pynïasoh lang ha ki dur jong ki kherub ba la batai da u Esekiel la pyni halor kine ki saw tylli ki jingthew.” 1, ka p. 660.

Ka long kaba lah ban pule ia ki dustur, ho’oid, hynrei ka long kaba sngewtynnad ban ianujor ia kane ka dustur hyndai bad ka jingbatai jong ka Baibl shaphang ka Jerusalem Bathymmai. Ka rukom kaba sngewtynnad ka mih: ki don ki khyrdop kiba pyni ia lai tylli ki jaitbynriew ha baroh sawdong jong ka nongbah (Jingpynpaw 21:12, 13).

Ki jingbatai shaphang baroh ar ka jaka shong dara jong ki Israel bad ka Jerusalem Bathymmai ki pynpaw ia kawei ka jingshisha kaba kongsan: U Blei U thmu ban tan ia ka jinglong briew shajan ka khet jong U. Ka kitab Jingpynpaw ka hikai ia ngi ba “U Trai U Blei Uba donbor baroh, bad uta U Khunlangbrot ki long ka templ jong ka” (Jingpynpaw 21:22, NKJV).

`Hooid, ngim shym la im ha ka ïingtrep jong ki Israel. Hynrei kumno ngi lah ban im, ha la ka jong ka jingim kaba mynta, ban ring hajan bad ka jingdon ryngkat U Blei?`