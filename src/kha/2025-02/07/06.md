---
title:  Ka Jinghap Jong U Lucifar
date:   15/05/2025
---

Ka long kumba ym lah ban shemphang ba shisien u Lusifer u la bat ia ka kyrdan kum u kherub uba tap, u la bat ia ka kyrdan kaba la pynkiew hajan ka khet U Blei. Da shisha ka jingdon jong u kan jin da la iarap ban pynpaw ia ka burom U Blei sha ka pyrthei. Ha ka jaka kata, u la sdang ban pyrkhat ia la ka jong ka burom, ym ia ka burom jong u Nongthaw jong u; lane, ban kham thikna, u la sdang ban mutdur ba ym shym la ai ia u ia ka jingburom kaba dei ban ioh ia u.

`Pule Ezekiel 28:11–17 and Isaiah 14:12–14. Kaei kaba la pynlong ia ka jinghap jong u Lucifer? Ia nujor ia kine ki dkhor bad Jingpynpaw 21:3, 4. Kumno ka jingiapher hapdeng ka jinghap jong u Lucifer bad ka kyrdan ba ha khlieh jong ka jinglong briew ha U Khrist ka pynpaw ia ka jingsngewthuh jong phi ia kaei kaba jia ha ka Jingpynpaw 14?`

Peit kumno la pynkynriah noh ia u Lucifer na u lum bakhuid, katba kiba la siewspah ki ieng halor u Lum Seion ryngkat bad U Khunlangbrot U Blei. La ong ba u Lucifer u la don ha Eden; ka jaitbynriew ruh ka la don shisien hangta, hynrei pyrshah ia ka jinglong jong u Soitan, ia ka jinglong briew la pynphai biang sha ka Paradais lyngba U Khrist. (Peit Jingpynpaw 22:1-3).

Ha kane ka bynta, kane ka jingong harum na ka Ellen G. White ka long kaba ai jinghikai shibun: “Ka bneng kan jop, namar ïa ki jaka ba thylli ba la pynlong ha bneng da ka jinghap u Soitan bad ki angel jong u yn pyndap da kiba la siewspah jong U Trai.”— Advent Review bad. Ka jingpynbna ia ka sngi Sabbaton, 29 tarik u May, 1900

Bad ki don hangta, ha bneng, tang namar ka gospel. Ha ka jingshisha, ia ka phang jong ka gospel, ha ka jingshisha, ka matpdeng jong ka Gospel, jong ka jingpynim, la shem ha ka rukom kaba pawnam ha ka khet bneng ha ka Jingpynpaw 4 bad 5. Kum ka nuksa, ki angel ki pyrta: “Me long uba dei ban shim ia kata ka kitab, bad ban plie ia kita ki jingpyndait jong ka; naba la pyniap kein ia me, bad me la siewspah ha U Blei da ka snam jong me ia kiba na ka jaid, bad na ka thylliej, bad na u paitlang, bad na ka kynja bynriew baroh” (Jingpynpaw 5:9, NIV). Kaei ka dur jong ka gospel: ka jingiap U Jisu na ka bynta ka jingpynim ia ka jait briew!

Peit ruh kumno ka ktien ka pynpaw ia ka khubor jong u angel ba nyngkong, ha kaba la khot ia ngi ban ialap “ia ka gospel bymjukut... ha kita kiba shong ha ka pyrthei — ha baroh ki kynjabynriew, bad ka jait, bad ka thylliej bad ki paitlang baroh” (Jingpyn. 14:6, NKJV). Katno ka long ka jingpynpaw kaba donbor ia ka jingdap jong kaei kaba U Khrist U la leh na ka bynta ka pyrthei. Ym don briew ha ka histori jong ka pyrthei baroh kawei na ka bynta jong ki ba U Khrist um shym la iap. Uwei pa uwei u briew u donkam tang ban tip shaphang jong ka bad ban jied ban pdiang ia ka.

`Kaei ka kamram kaba ngi don kum ka balang, bad, ha la marwei marwei, ha ka ba pynlong ia ki briew ba kin tip sha phang kaei kaba U Khrist U la leh na ka bynta jong ki?`