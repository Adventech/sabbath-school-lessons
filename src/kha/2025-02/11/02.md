---
title:  Ka Jingkyrduh Ha “Ka ïing Jong u Kpu”
date:   08/06/2025
---

Ki nongkynthoh ia ka jingngeit Khristan ki ju kdew ia ka jingshisha kaba shyrkhei jong ka jingim ha kane ka pyrthei kum ka sakhi ba: (a) U Blei Um don, (b) Um don bor ban tuklar haba kiei kiei kiba sniew ki jia, lane (c) Um sngewkhia haba ngi pynmong. Hynrei bun na ki jingiathuhkhana jong ka Baibl ki ai ki sakhi kiba bun ba ym don kawei ruh na kine ki jingmutdur kaba dei. Hooid, U Blei U dang ailad ia ka jaitbynriew ban kheit ia ka bainong jong ka jingleh pyrshah ia U. Hynrei khlem da pynkhein ia ka mon laitluid jong ngi, U ïai don beit, U ïai trei beit ha ka histori jong u briew, U ialam beit ia ngi sha ka jingpynbeit kaba khatduh eh ia ki jingeh jong ka pop bad ka jingjynjar. Ka jingiathuhkhana shaphang ka Ruth ka ai kawei na kum kine ki nuksa.

`Pule ia ka Ruth 1:1-5. Kiei ki jingeh kiba la hap halor ka Naomi bad ka Ruth, bad kaei ka daw ia kine ki jingeh? Kumno kane ka pynpaw ia ka jinglong kaba ka jaitbynriew baroh kawei ka iakynduh mynta?`

Ka don ka jinglyngkut ne kutlad kaba lah ban shem ha ka jingkren kaba sdang jong kane ka jingiathuhkhana: ka la don ka jingkyrduh kaba la ktah ia ka Bethlehem, ka shnong kaba ka kyrteng jong ka ka mut “ka iing jong u kpu.” La pynkynmaw shisien ia ka jingdap kyrhai jong ka Eden, ha kaba U Blei u la ong ia u Adam bad ka Im, “Na u dieng baroh ha ka kper da kaba bam me lah ban bam Ei” (Jen. 2:16, NKJV). Ka jaitbynriew ka la sdang ia ka jinglong jong ka ha ka jingkyrhai, hapoh ka jingsumar jong U Nongthaw uba sbun, hynrei hadien nangta u la pynkylla ia ka bynta jong ki kum ki nongsumar ia ki jingthaw namar ka jinglong mraw jong ka pop. “Da ka jingsyep ka khmat jong me men bam ia la u kpu, haduh ban da men phaidien pat sha ka khyndew” U Blei u la ong ha u Adam (Jen. 3:19, NKJV).

Kum ka Naomi, ngi la shah beh noh na ka jingioh pateng kaba U Blei U la thmu na duh kaba sdang ba ngin ioh, bad ka jingim jong ngi ka la long ka jingeh. La ai ia ka Eden kum ka jingai sngewbha, hynrei ym khlem ki kyndont: ki briew ki long kiba laitluid ban ia leh pyrshah, hynrei kata kam mut ba kin hap ban shim ia ka jingkitkhlieh na ka bynta la ka jong ka jingbha jingmiat. Ha kaba sdang, la thmu ia ngi ban “pyndem” ia ka pyrthei baroh kawei kaba khlem hap ka ba don hapoh ka jingkyrkhu U Blei, hynrei mynta ngi iakynduh ia ka kam ban pyndem ia kaba la hap. Ki briew kiba khwan lade kiba ialeh ban ioh ia lade na ka bynta kiba duna ka jingmih ki wanrah ia ka jingsngewsih bad jingjynjar kaba khraw.

Ka jingsngewsih ka long kaba ym lah ban ong: ka pyrthei ka dang pynmih shibun, ka jingphla kaba khlaiñ ia ka jingieit U Blei. Hynrei hapdeng ka jingkwah brai jong u briew bad ki jingpynjot jong ka pop, ka pyrthei teng teng ka i kumba ka pyndem ia ngi kham bun ban ia kaba ngi pyndem ia ka. Hynrei ha kawei ka sngi, kine baroh kin sa kut noh.

`Wat hadien hynriew hajar snem jong ka pop bad ka jingiap, kumno ka pyrthei ka dang pynpaw ia ki jingphylla jong ka jingieit U Blei bad ka bor jong ka jingpynlong?`