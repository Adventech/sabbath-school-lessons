---
title:  Ka Ruth Bad U Boas
date:   09/06/2025
---

Ka Naomi ka la pan ban pynkylla ia ka kyrteng jong ka sha ka Mara namar ka jingsngewsih kaba la hap ha ka jingim jong ka (peit Ruth 1:20). Ka jingiadei jong ngi bad U Nongthaw jong ngi ka la long ba ym lah ban pynbha ba la pynsniew da ka pop, kaba la pynlong ia ngi ba ngin duk tam ha ka jinglong mynsiem. Ia ka jingkyrmen jong ngi la pyndum, bad ngi pynlut ia la ka jingim ban lum ia kaei kaba ngi shem na ki rud jong ka lyngkha, da kaba im ha ki sah lyngkhot jong ka jingkmen kiba dang lah ban shem ha ka pyrthei kaba la pra. Hynrei baroh kin kylla ha ka shi khyllipmat haba ngi pynlong ka jingshem kaba sah jingkynmaw: Ba U Blei um shym la klet ia ngi.

`Pule ia ka Ruth 2:5-20. Balei kane ka long ka por kaba kongsan ha ka jingiathuhkhana? Balei phi tharai ba ka jinglap jong ka Naomi ia ka jinglong jong u nonglehbha ka long ka khubor kaba bha?`

Ka Naomi kam lah ban shim ia ka jaka jong u tnga jong ka u Elimelekh khlem da ioh jingiarap na ka iing ka sem jong u tnga jong ka. Ka kyrmen ba ka Ruth kan lah ban shongkurim ia u paralok ba jan jong u tnga jong ka uba la iap bad ban kha khun ha ka kyrteng jong u Elimelekh. U Blei u la pynkhreh ha Israel na ka bynta ki briew shimet ban ioh biang ia ka pateng jong ki ha ka Ri Jingkular: la donkam ia u bahaiing hasem uba jan ban siewspah ia ka pateng jong u Elimelekh. U Boas um shym la long tang u nongrep uba sbun; u long u kur jong u Elimelekh uba lah ban siewspah ia ka khyndew.

La shem ba u Boas um dei tang uba sbun bad uba kylluid mynsiem hynrei u long uba haïing hasem, ka la long ruh ka khubor kaba bha tam: ka jingduk ha kaba kine ki arngut ki kynthei ki don kam dei ban neh junom.

Ki Khristan ki la sngewthuh slem ia u Boas ba u long ka dur jong U Khrist, uba ym tang ba u long u Nongthaw jong ngi hynrei u la jied ban long u para kur jong ngi — u briew uba shisha, uba don ka doh bad ka snam, kawei na ki daw balei, na ka por sha ka por, U khot ia lade “U Khun u briew” (Math. 12:8, Mark. 8:22, 31, 3).

La bun palat ki briew ki pyrkhat shaphang U Blei ha ki kyntien kiba eh — e.g., “Lehse Un ailad ia ngi ban rung sha bneng lada ngi peit bniah ia baroh ki synduk kiba dei ha ka jingthoh jingtar jong ka akor, hynrei Un leh kumta da ka jingsngewsih namar ba ngi la shah tan da ka jingtrei kam ka buit stad.” Ka dur jong U Khrist kaba la pynpaw ha u Boaz ka pynkylla khongpong noh shi syndon ia kum kine ki jingmut. U Blei um dei tang ba u peit ia ngi, hynrei, wat hapdeng ka jingduk kaba jylliew jong ka jinglong ba kynja mynsiem jong ngi, U kwah ia ngi kum ka nongleitkurim jong U.

`Pyrshang ban pynlang ia ka jingmut jingpyrkhat jong phi ym tang ba U Nongthaw un long shibynta jong ka jingthaw jong U hi hynrei, nangta, un iap na ka bynta jong ka. Kumno kane ka jingshisha kaba pynlyngngoh ka ktah ia ka rukom peit ia ka jingim jong ngi hi marwei?`