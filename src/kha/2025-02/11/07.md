---
title:  Ka Jingpyrkhat Shuh Shuh
date:   13/06/2025
---

Pule Ellen G. White, ““The First King of Israel,” pp. 605, 606, in Ha Ki Kpa Tymmen bad Ki Nongiathuhlypa.

“U Soitan u pynkhih ia ka jingbitar lep pyrshah ia ki rit pait kiba kyntait ban pdiang ia ki dustur kiba la pdiang da kiba bun ba lang bad ia ka jinghikai pateng ki briew. Ki briew ha ki kyrdan ba khraw bad ka nam ka burom pyrthei kin iasoh lang bad ki nongryngkang hukum bad kiba im thala ban ia sylla pyrshah ia ki briew jong U Blei. Ka spah, ka jingproh jabieng, bad ka jingnang jingstad, kin ia sohlang ban ia trei lang ban krenbein bad niewbein ia ki. Ki nongsynshar, ki nongialap, bad ki dkhot balang kiba pynshitom bein kin ia sylla sniew pyrshah ia ki. Da ki jingkren bad da ki jingthoh, da ki jingkop sarong, ki jingbyrngem, bd ka jingkren bein kin ia wad lad ban pynkhyllem ia ka jingngeit jong ki. Da ki khubor ba bakla bad ki jingkyntu ba bitar shla, ki briew kin nang pynkhih jur ia ka jingsngew bitar jong ki paitpah. Khlem da don ia ka “Kumne ong ka jingthoh ba khuid” ban wanlam pyrshah ia ki nonghikai sha phang ka sabbaton jong ka Baibl, kin pyndonkam da ki hukum ban bein u briew ban pynbiang ia kata kaba duna. Ban pynskhem ia ka jingpawnam paitbah bad ka jingiashim bynta kiba bun pait, ki nongthaw ain kin pyndem sha ka jingdawa na ka bynta ki ain ki hukum robibar. Hynrei kito kiba sheptieng ia U Blei, kim lah ban pdiang ia ka jingbuh ain kaba pynkhein ia ka ain jong ki Shiphew Hukum. Ha kane ka madan thma yn ialeh ia kata ka jingleh ba khatduh kaba khraw ha ka jingialeh hapdeng ka jingshisha bad ka jingbakla. Bad ym shem la ieh ia ngi ha ka jingartatien ha kane ka phang. Mynta ki sngi kum ha ki sngi jong ka Esther bad u Mordekai, U Trai un pynksan ia ka jingshisha jong U bad ia u paitlang jong U.”—Ellen G. White, Prophets and Kings, pp. 605, 606.

**Ki Jingkylli ban ia Kren Lang:**

`Balei phi tharai ba U Blei U ailad ia ki briew jong U ban iaid lyngba ki por kiba eh? Kaei ka jingmyntoi ban ailad ia ka?`

`Kumno u bangeit u pynkhreh ia lade na ka bynta kano kano ka jingeh kaba lah ban wan ryngkat bad ka jinglong ba iaineh ha U Khrist? Hangno ngi shem ia ka jingkyrmen hapdeng ki jingeh?`

`Balei phi tharai ba ngi kham sngewtynnad ban sah ha kiei kiei kiba kham eh jong ka jingiathuhlypa bad ailad ia ki ban tap ia ka dur kaba kham heh kaba ai ia ka khubor babha?`

`Kawei ka paralok ka wan sha phi hadien ba ka la pule ia ka kitab Jingpynpaw bad ka iathuh ba ka shem ba ka long kaba “shyrkhei.” Kaei ka rukom kaba phin pyndonkam ban iarap ia ka ban sngewthuh kham shai bad ban ioh ia ka jingsuk mynsiem?`

`Uwei u ong, “Ngam sngewskhem ba U Blei U ieit ia nga ne U kwah ia nga. Lada phi tip ia kaei kaba nga la leh, phin sa sngewthuh balei.” Kaei ka jingkynthoh kaba phin ai? Kumno ki jingiathuhkhana shaphang ka Ruth bad ka Esther ki pyntip ia ka rukom pyrkhat jong phi?`