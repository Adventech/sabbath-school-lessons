---
title:  Ka Ruth bad Ka Esther
date:   07/06/2025
---

### Dkhot Baibl ban Pynkhreh ȉa ka Lynnong

Ruth 1:1–5; Ruth 2:5–20; Job 1:6–11; Matt. 4:8, 9; Esther 3:1–14; Rev. 12:14–17.

> <p>Dkhot Spel-lyndet</p>
> “Bad ka la long kumta, haba u syiem u la iohi ia Ka Esther syiem ba ka ïeng ha ka phyllaw, ka la ioh ia ka jingsngewbha ha khmat jong u: bad u syiem u la pyni sha Ka Esther ia uta u dieng synshar ksiar uba ki don haka kb jong u. Kumta Ka Esther ka la wan hajan, bad ka la ktah na khmut Uta u dieng synshar.” (Esther 5: 2.

Ha kane ka taiew ngi dang iai bteng ban wad bniah ia ki khana kiba iathuhlypa ia ki jingjia ha ka sngi kaba khatduh. Da kaba pyndonkam ia ki jingjia bad ki briew kiba shisha, U Blei U iarap ia ngi ban iohi ia kiei kiei na ka jingpeit jong U bad U iarap ia ngi ban sngewthuh kumno ban batai ia ki jingiathuhlypa kiba wan hadien, kiba la ai ban iarap ban pynskhem ia ka jingngeit jong ngi.

Ka jingpyrkhat jong ngi ka phai sha arngut ki kynthei kiba kongsan kiba ki jingiathuhkhana jong ki ki la ktah ia ka dohnud jong ki pateng bynriew bym lah kheiñ: ka Ruth bad ka Esther. Kawei ka long ka riewkynthei kaba la duh noh ia kiei kiei bad kaba la shem jingkyrmen hadien ba ka la iakynduh ia u Boaz uba sbun, u nongsiewspah uba iadei kur jong ka. Ka jingshongkurim jong ki ka la kylla long ka jingiathuhkhana jingieit kaba ki Khristan ki sngewtynnad eh namar ka rukom ba ka pynpaw ia ka jingieit U Khrist ia ngi. Kawei pat ka dei ka samla kaba sah ha ka ri nongwei kaba la sngewthuh ia ka jingthmu ba sniew ban pynduh jait ia ki briew jong ka bad ka shem ba la pynhap ia ka sha ka rynsan ba kongsan ha ka drama kaba la paw ban pynim ia ki.

Ha ka jingiathuhlypa, ho’oid, ka kynthei ka long ka dak kaba khraw na ka bynta ka balang U Blei, kaba pynshai shibun kumno U Blei U peit ia ki briew jong U. To ngin peit ia ki jingiathuhkhana jong ka baibl shaphang kine ki arngut ki kynthei, kiba la pynlong im bymjukut ia ki jinglong jingman jong ki ha ka Ktien U Blei, bad ngin wad ban sei ia kino kino ki jinghikai kiba ngi lah ban ioh na ki jingiashem jong ki.

_*Pule ia ka lynnong na ka bynta ka Sabbaton, June 14._