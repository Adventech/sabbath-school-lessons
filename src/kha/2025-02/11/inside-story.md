---
title:  Ka Jingiathuhkhanna Kaba Jia Shisha
date:   13/06/2025
---

### Bynta 7: “Ngi Donkam Ia Uwei Na Kita!”

_Da: Diana Fish_

Ka Diana bad u Loren Fish ki don ia ki kam ba ki thrang. Ka la trei ha ka kam pynroi ha ka hospital jong ki Seventh-day Adventist ha Orlando, Florida, bad u la don ka rukom ai jingmut kaba jop. Hynrei don kaei kaei kaba la jah. Ki la duwai. Whim

Ha ka jingsngewtynnat, ka Diana ka la leit sha ka jingialang jong North American Division Women’s Ministries conference.. Ha ka jaka pyni dur, ka la sangeh ha ka jaka jong ka skul Indian Holbrook ban peitkai ia ki jingshna khiew ba la shna da ki samla pule. Haba kawei ka kynthei ha ka booth ka la tip ba ka Diana ka trei ha ka kam pynroi, ka la ong da ka jingkmen ba ka skul ka wad ia u nongpyniaid kam Developmeng Director Ka Diana ka la kyntait ia ka jingmut ba U Blei u lah ban khot ia ka ban trei ha ka skul ha Arizona.

Hadien hynriew bnai, u Loren u la rai ha ka khyllipmat kaba khatduh ban leit sha ka General Conference session jong u snem 2015 ha San Antonio, Texas. Ha ka jaka pyni dur, u la lap ia lade ha ka jaka pyni dur jong ka Holbrook. Haba kawei ka kynthei ha ka jaka pynidur ka la tip ba u dei u nongtrei imlang sahlang ba ioh laisen, ka la ong da ka jingkmen, “Ngi donkam ia uwei na kita!” Ka la kylli shaphang ka kam jong ka tnga jong u, bad u la jubab ba ka trei ha ka kam Development. “Ngi donkam iwei na kita, ruh!” ka kynthei ka la ong, da kaba pynkhih ia la u lok, uba la jia ryngkhat ba u dei u nongpyniaid jong u Holbrook.

Hadien katto katne taiew, kine ki arngut ki la leit jngoh ïa ka Holbrook hadien ka jingleit shuti ban leit peit ïa kiba haïing ha Colorado. Ki la pynlut hynniew kynta ban iakren bad ki nongtrei shaphang ka jingthmu jong ka skul ban pynbiang ia ka jaka kaba shngain ia ki khynnah nong America ban nang bad ban san. Ki la tip ba ki nongtrei ki thrang ban don ka jingai jingiasyllok Khristan kaba lah ban ioh man ka por na ka bynta ki samla pule kiba iakynduh ia ka jingeh hadien ka jingshah pynmynsaw bad kiwei kiwei ki jingeh ha ka bor pyrkhat. Ka Diana ka la lyngngoh ba ha kata ka miet ha ka kamra kyrpang jong ka skul. Ha ka por mynstep, ka la iohi ar tylli ki kot kiba iasyriem dur ha ka jaka buh kot. Ki la long kiba ka la tip bha. Da kaba plied ia ka pla jong ka, ka la sei ia kajuh ka kot, kaba u Loren u la ioh ha ka Jingialang jong ka General Conference Session. La ai kyrteng ia ka, Bud: Ha kano kano ka por, ha kano kano ka jaka, ha kano kano ka dor, da u Don MacLafferty. Mar kumta hi, ka Diana ka tip ba U Blei U khot ia ki sha Holbrook. Ka la duwai, “Phin hap ban buh ia kajuh ka jingsngew ha ka dohnud jong u Loren.”

Hadien katto katne sngi, ba u la wan phai sha Florida, u Loren u la iathuh ha ka Diana ba u la duwai bad u la sngew ba U Blei U khot ia ki sha Holbrook. Ha kata ka janmiet, ki la phah ia ki kot ki sla jong ki bad ki la sdang ban pynkhreh. Hadien ar taiew, la tyrwa ia ki ia ka kam. Ki la trei ha katei ka skul la 10 snem mynta. “U Blei u long uba phylla shibun,” la ong ka Diana. “U la pyni ia nga ha man la ka step jong ka lynti ba U trei ha ka jingim jong nga. Ha shuwa ba ngan ithuh ia U, U la ithuh ia nga bad U la don ka jingthmu.”

_Kane ka jingiathuhkhana jong ka mishon ka pyni kumno ba U Blei U la trei phylla ha ka jingim jong ka Diana Fish, ka nongpyniaid ia ka Development jong ka Skul Indian Holbrook kaba don ha US, kaba la ioh ia ka jingkynshew khatlai Sabbaton ha u snem 2021._