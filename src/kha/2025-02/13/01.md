---
title:  Ki Dur Jong ka Jingkut
date:   21/06/2025
---

### Ki Dkhot Baibl Ban Pynkhreh ȉa ka Lynnong

Mathaios. 12:38-42; Jonah 3:5-10; Jingpynpaw. 18:4; Bad. 5:1-31; Jingpynpaw. 16:12-19; 2 Khronikel. 36:22, 23.

> <p>Dkhot Spel Lyndet</p>
> “U te u la ong ha ki, Nga long u Hebru; bad nga sheptieng ia U Trai, U Blei ka bneng, uba la thaw ia ka duriaw bad ia ka ryngkew.” (Jonah 1:9,).

Kane ka taiew kan long ka jingpeit kaba khatduh jong ngi ia ki jingthoh kiba iarap ban pynshai ia ka jingsngewthuh jong ngi shaphang ki jingjia ha ki sngi ba khatduh. Ha kane ka kynti ngin peit ia ka jingleit mission jong u Jonah sha Ninebe; ka jingkyllon ka Babilon; bad ka jingkiew jong u Sairos, u syiem Persia uba la pyllaitluid ia ki briew U Blei bad pynlah ia ki ban leit phai biang sha ka Ri Jingkular.

Kumba long bad kiwei pat ki khana kiba ngi la bishar, kine ki jingiathuhkhana ha ka histori ki la don ia ka jingmut kaba jylliew na ka bynta kawei pa kawei ka pateng. Hynrei ki don ruh ka jingiadei kaba kyrpang bad ki pateng ba khatduh kiba im shuwa ba U Khrist un wan pat. Kata, ngi lah ban shem na kine ki jingiathuhkhana jong ka histori ia ki bynta bapher bapher kiba lah ban iarap ia ngi ban sngewthuh kham bha ia kaei kaba ngi khot “ka jingshisha kaba mynta.”

Ha kajuh ka por, ngi dei ban kynmaw ia kawei ka jingshisha shaphang kine ki jingiathuhkhana baroh kiba paw kum ki jingjia ha ki sngi ba khatduh: ngi dei ban husiar ban peit ia ki phang bad ki jingkdew kiba jylliew bad ban ym pyrshang ban batai lut ia kawei pa kawei ka jingtip kaba bniah haduh ban da wanrah ia ki jingbymsngewthuh ia ka jingmut jong ka jingiathuhlypa. Kumba long ha ki pharshi U Jisu, ngi dei ban wad ia ki mat bad ki nongrim kiba kongsan. Ngim dei ban dud ia kawei pa kawei ka jingtip kaba bniah da ka jingkyrmen ban shem ia kano kano ka jingshisha kaba buhrieh. Ha ka jaka kata, ngi dei ban wad ia ki mat, ki nongrim; bad na kine ngi lah ban lap ia ki tynrai kiba iadei bad ki sngi kiba khatduh.

_*Pule ia kane ka lynnong ban pynkhreh na ka bynta ka Sabbaton, June 28._