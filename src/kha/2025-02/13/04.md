---
title:  Ka Jingkhawai U Belshazzar
date:   24/06/2025
---

Hadien ba la pynrit ia ka nongbah Ninebeh (612 B.C.) da ka kynhun shipai ba iatreilang kaba kynthup ia ki Mid bad ki nong Babilon (ba la ialam da u kpa jong u Nebukhadnessar), ka nongbah Babilon ka la mad ia ka jingkylla kaba mut, kaba kum kata ka nongbah kam pat ju iohi naduh ki sngi jong u Hammurabi bakhraw jong ki, Hapoh ka jingsynshar jong u Nebukhadnessar, uba la lait mynta na ka jingeh jong ki jinghiar thma jong ki Assyria, ka nongbah Babilon ka la nangroi ha ka spah bad ka jingsynshar haduh ba ki jaitbynriew ba marjan kim don lad shuh hynrei ban pdiang da ka jingsngewsih ia ka jingsynshar jong ka. Ka la long ka syiem jong ka pyrthei, bad ki jaitbynriew kiba kwah ban roi ki la pynbna ia ka jinglong ba iaineh jong ki ha ka.

Ha kawei ka liang, ia kaei kaba ngi lah ban iathuh, ba u Nebukhadnessar u la iap kum u bangeit, da kaba kam ba U Blei U Daniel u long, shisha, u nongsynshar ba hok jong ki jaitbynriew baroh (Dan. 4:34-37). Ka jingiathuhkhana kaba bud kaba u Daniel u ai ka long shaphang u ban hiar pateng ha ka jaka jong u, u dei u Belshasar.

`Pule Daniel 5:1-31. Kiei ki khubor ba donkam na ka bynta ka jingim ba kynja mynsiem kiba ngi lah ban ioh na kane ka jingiathuhkhana? Kaei kaba la pynthut ia u Belshasar ha kaba kut?`

Lehse ka bynta kaba sngewsih tam,bad ka jingsngewsih ba shyrkhei kaba don ha kane ka jingiathuhkhana la shem ha u Daniel 5:22. Hadien ba u la iathuh biang ha u syiem ia ka jingkyllon bad nangta ia ka jingpynphai pat ia u Nebukhadnessar, u Daniel u ong ha u, “Hynrei me u khun jong u, u Belshasar, mem shym la pynrit ia la ka dohnud, wat la me la tip ia kine baroh” Kata ka long, wat la u la ioh lad ban tip ia ka jingshisha, wat la u lah ban sakhi hi dalade ia kaei kaba la jia ia u Nebukhadnessar, hynrei u la jied ban leh klet ia kine ki jingjia bad, ha ka jaka kata, u la sdang ia kajuh ka lynti kaba la wanrah ia ka jingeh kaba khraw ia u nongmihkhmat jong u.

Kumba u Nebukhadnessar u la leh da kaba pynieng ia u dur blei ksiar, u Belshasar u la pyrshah ha kaba paw ia kaei kaba U Blei u Daniel u la iathuhlypa. Da kaba pyndonkam ia ki khiew jong ka templ ha ka rukom kaba khlem akor, u lah ban pynpaw ia ka jingshisha ba ka Babilon ka la jop ia ki Jiw bad mynta ka don ia ki tiar niam jong U Blei jong ki. Ha kiwei pat ki kyntien, ki dang don ka jingsynshar halor une U Blei uba la iathuhlypa ia ka jingduh noh jong ki.

Ka la long, da shisha, ka jingleh jong ka jingpyrshah, wat la u Belshasar u la don bun ki sakhi, ki jingpynshisha, ban tip kham bha. U la don ka shibun kiba tip ban tip ia ka jingshisha; ka jingeh, ha ka jaka kata, ka la dei ka dohnud jong u. Ha ki sngi kiba khatduh, katba ka jingeh kaba khatduh ka nang wan ha ka pyrthei, yn ailad ia ki briew ban tip ia ka jingshisha,. Ka jingrai jong ka jingjied jong ki, kumba long bad u Belshasar, kan long ka dohnud jong ki.