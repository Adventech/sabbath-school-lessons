---
title:  Ka Jingiathuhlypa Sa Shisien
date:   01/05/2025
---

Ïa ka balang basah la kha ha ka khyndew thymmai, kyrpang sha ka jaka ha kaba ki briew kiba wad ïa ka jinglaitluid ha ki spah snem ba khat-hynñiew bad khat-phra. Kaba la ai jaka la bun snem ha ka jingmane bad ka jingsynshar khadar kaba la long ka jingeh ha kiwei pat ki jaka, ka la long kabym lah ngeit ba kane ka jingtreikam ka long kaba sted haduh katta katta kaba la pynlong ïa kane ka ri ka United States jong ka America.

`Pule Jingpynpaw 10:1–11, kaba batai ïa ka jingkha ïa kane ka jingtreikam. Peit ïa ki katto katne tylli ki jinglong kiba ngi la ïa pule mynshuwa, “kum ka jait-bynriew”, ka khyndew, bad ka duriew. Da long phikir ba phin ym pule palat ïa u pud shabar ka mat ba donkam, kaei ka jingïohi kaba phi lah ban ïoh na kane ka jingbuh jingthoh?`

U angel u la pyrta da ka ktien bajam, kumjuh kum ki lai angel jong ka Jingynpaw 14 lynnong bad u angel ha Jingpynpaw 18 lynnong u la leh.Kane ka la long ka jingtreikam kaba kyrkieh eh ha ka history ha kaba ïa ka kam jong ka balang basah la seng na ka bynta ki bun bynriew, ki ri, ki jait-ktien, bad ki syiem’” (Jingpynpaw 10:11).

U angel uba bat ïa “Ka kot barit”—kaba dei hi ka kitab u Daniel (peit Daniel. 12:4)—kaba la pule ha ka sien kaba nyngkong hadien bun pateng bynriew.Uba la ïeng shiliang ka kjat halor ka duriaw bad shiliang ka kjat halor ka khyndew. Kane ka lah ban mut ba ka dei ka jingbatai kaba kynthup ïa ka pyrthei hi baroh kawei, ha baroh ar ka khyndew barim bad bathymmai. Ka lah ruh ban mut ruh na ka bynta baroh ki jait-bynriew: kito kiba im ha ka khyndew bad kito ruh kiba im ha “Ka ri ki Jentil” ka duriaw.

Ïa ka pyrthei ha kaba kut hi yn sa pynshai ïa ka da ka burom U Blei, bad kaba kutjong ka khubor na Jingpynpaw 14 lynnong la pynpoi sha baroh. Kumba la long bad ki Israel, ka jingthmu kum ka balang ka dei ban ïalap ïa ka Gospel “‘Ha baroh ka pyrthei kum ka jingphla sha ki bynriew baroh, bad hadien kata kaba kut kan jia” (Matt. 24:14, NKJV).

U Blei U pynïaid ïa ka history jong ka pyrthei sha kaba kut kaba khraw:kaba kut jong ki hima bakynja-pyrthei bad ka jingthungsyiem kaba bymjukut jong U Khrist. Pule Daniel 2:34, 35, 44, 45. Ka Baibl ka pynshai-kdar, khlem kano kano ka jingartatien, ba kine baroh ki hima bakynja-pyrthei ynsa pynkut junom, khlem kano kano ka syrwet bad ki dak ki shin jong ka pop, bad ba yn sa bujli noh da ka hima ba bymjukut jong U Blei, ha kaba ka pop, ka jingpang, ka jingbymman bad ka jingïap kin ym mih shuh.

`Peit kumno ba ka jingïathuhlypa jong u Daniel ha ka lynnong 2 bad 7 shaphang ka jingmih bad ka jinghap jong ki hima bakynja-pyrthei la pynpaw shai.Balei ka lah ban jia thik kumta, bad ka long kaba pyhylla lada ngi peit ïa ka por ha kaba u Daniel u la thoh, ka lah ban ïarap ïangi ban shaniahha ki jingkular jong U Blei ïa ka hima ba bymjukut jong U?`