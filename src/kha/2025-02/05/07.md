---
title:  Ka Jingpyrkhat Shuh Shuh
date:   02/05/2025
---

Pule Ellen G. White, “U Mot Babel,” haka kot Ki Kpa Tymmen Bad Ki Nongïathuhlypa.

“‘Bad nga la ïohi ïa ka bneng bathymmai bad ïa ka khyndew bathymmai; namar kata ka bneng banyngkong bad kata ka khyndew banyngkong ki la leit noh; bad ka duriaw kam don shuh.Jingpynpaw 21:1. Ka ding kaba bam duh ïa ki bymman ka pynkhuid ïa ka pyrthei. Ki dak ki shin jong ka jingtip baroh la pynkhuid phar. Ka ding dujok kan ym don shuh ban pyntieng ïa kiba la siewspah kum ka jingmih na ka pop.

“Tang kawei ka jingpynkynmaw kaban ïaisah: U Nongpynim jong ngi Un ïai don ki dak jingmong jong ka jingshah sahnarphna. Halor ka khlieh bla mong jong U,ha krung jong U, Ki kti bad ki kjat, ki dei tang kita ki dak kiban sah kynmaw ïa ka jingshyrkhei ba ka pop ka la wanrah. La ong u nongïathuhlypa, da kaba khmih sha U Khrist ha ka burom jong U: ‘Ka jingphyrnai jong U “Te ka la long kat ka jingshai; ki kjat sngi ki la mih nohna ka kti jong U: te hangta ka jingbuhrieh ka bor jong U ka la don”Habakkuk 3:4. Ka krung ba la sum na kaba la tuid ka snam ba la khleh bad ka um kaba la pynïasuk ïa u briew bad U Blei—hangta don ka burom jong U Nongpynim, dei hangta ka jingburieh ka bor jong U.’ ‘Kaba don ka bor ban pynim’lyngba ka jingkñia bad ka jingsiewspah, U don ka bor namarkata ban pyntrei kam ïa ka jingbishar ïa kito kiba la kyntait ibeiñ ïa ka jingisynei jong U Blei. Bad ki khusanm jong ka jingshah leh beiñ ki la long ka burom bakhraw tam jong U; Lyngba ki yrta bymjukut ki jingmong jong ka Calvary kin pynpaw ïa ka jingïaroh bad kin pynkhraw ïa ka bor jong U.”—Ellen G. White, Ka Jingialeh Bakhraw.

**Ki Jingkylli Ban Ia Kren Lang:**

`Ha kaba kut, baroh ki jingtrei bakynja-pyrthei, kam pher katno ki khraw, kampher katno ki i-donburom, kampher katno ki ai ka jingpynshlur ba donburom, kin sa kylla dpei lut, bad kin long pui pui baroh phar, bad ki jah bymjukut. Kita kin kynthup ïa baroh kiba phi la pyndep bad kiba phi dang ïai-trei mynta. Balei ba ka long kaba donkam ban ïai-buh ha ka jingkynmaw jong ngi ïa kane? Kumno kane ka jingaijingmut ka lah ban ïarap ïa phi ban buh ïa kaba donkam tam eh hakhmat jong phi?`

`Peit bniah ïa une u mrad duriaw jong ka Jingpynpaw 13:1–10. Ha kano ka rukom ba une u mrad u dei uba ka jingmih jogn u kawan beit beit na Babel? Ka dei ka jingthup ïa baroh ka jinglong briew bad “Ki ri,”na Babylon lyngba ka bor jong ka reng barit. Ka jait jinglong kaba kumno kaba la lah ïa kine ki bor ban ïai-neh lyngba ki por? Ha kano ka rukom ka pyrthei ka dang phalang ïa ka jingñiewkor jong ka Babylon ne ka Rome, kum ka nuksa?`

`Ha kano ka dur ma ngi kum ki Adventists ngi buh ïa lade ha ka jingthew kaba biang ha ka bud ïa ki hukum jong U Blei ha kajuh pat ka por ngi don ruh hapoh ki bor synshar jong ki sorkar kiba ngi ngi don? Kan jai aïu haba ka jingkohnguh ïa kawei ka ïalam sha ka jingïaleh pyrshah ïa kawei pat?`