---
title:  U Daniel 7
date:   29/04/2025
---

Ka jingphohsniew ha Daniel 2 lynnong la ai nyngkong ha u syiem jongka Babylon. Ka jingïohi-paw ha Daniel 7 lynnong, pyrshah ïa kata, la pynpaw ha u nongïathuhlypa u kynja hebru, uba long u dkhot na ka jaitbynriew ba la kular jong U Blei.

Ha u Daniel la pynpaw ïa ka juh ka phangkumba la pynpaw ha u Nebukhadnesar hynrei na kawei pat ka liang. Ha ka jaka ka dur blei, u la ïohi ïa ki hima kiba mih na ka duriaw, kaba mih na ka jingbeh-kyrthep ka lyer ïa ka um. Ki hima ki don ha ka jingïaleh pyrshah kaba khlem kut, kaba pynmih ïa ka jingkylliang ha ka bor synshar hapdeng jong ki. Kum ha ki jingthoh ha ka kitab Salm 65:5–8; Isaiah 17:12, 13; bad Jeremiah 46:7, 8 la pyni ha ka rukom ki jingshlei um bad ki jingatphyllung kiba pynlong ka jingïaleh ha ki kynja-bynriew.

Da khongpong, ka ri bala kular ka don, watla tang khyndiat por, kum ka dewlynnong jongka jingsuk bad ka jingshngaiñ hapdeng ki hajar ki hima jong ki jentil—ka jait-bynriew kaba kyntang kaba la seng ha ka nongrim baskhem jong ka sorkar U Blei, mar pyrshah ïa kiwei pat ki jait-bynriew kiaba don sawdong jong ka.

`Pule Daniel 7:1-3. Ki don shibun ki jingjia kiba ngi lah ban ïohi ha kane ka bynta. Ka jinghikai aïu kaba ngi lah ban ïoh na kane ka jingpynpaw, kum ka jingmih jong u mrad uba nyngkong na ka duriaw?`

U Daniel u la ïohi ïa kine ki jingklumar ha ka jingïaleh jong ki jentil na rud duriaw, hynrei kynsan mih uwei pat u mrad na ryngkew—ha ka pud ka sam jongu! Ka jingeh jong ki jentil mynta ka la long ka jingeh ki briew jong u. namar ba ki la jied ban im kum ki jentil, te mynta ki hab ban shong bad hapoh ka bor ki jentil. Sdang na Babylonkaba la synshar ïa ki, ki briew ba la ïateh jutang bad U Blei mynta kim long shuh kiba laitluid kiba lah ban leh kmen ha kata ka jinglaitluid jong ki.

Kane ka jingduhnoh ïa ka jinglaitluid ki briew jong U Blei la shah ba kan poi haduh ka jingkut noh jong ka por, ynda haba U Khrist Un pynthymmai bad Un shim ïa ka jaka kaba dei hok ka jong U kum U Syiem. Ha ka Testament kaba thymmai, ki briew jong U Blei kin shah jynjar ha ka jingsynshar ka Rom bad ka jingban-beiñ lyngba ka reng barit, kaba dei ka Rom hapoh ka jingsynshar u pope.

Katkum ka history, katto katne tylli ki ri ki kham bit kham biang ban ïa kiwei pat ki ri, bad katto katne ki juk kiba kham suk ban ïa kiwei pat, hynrei kiba khambun hi ki hab ban ïaid lyngba ki jingjynjar, katkum ka history jong ki jait-bynriew, kawei pa kawei ka hima ka la mad ïa ki jingeh hadien kawei pat, ha uwei u nongbanbeiñ hadien uwei pat. Bad bunsien kane ka jia da ka jingthmu ba bha ki nongsynshar ba kin ai kaba bha-tam ha ki briew jong ki. Kaba khraw katno ka long kaba markhongpong bad kaei kaba U Blei U kwah na ka bynta ki briew, tang lada ki jied ban don hapoh ka hima jong U.

`Kumno kane ka dkhot ka kren Rom 3:10–19 kaba ïarap shibun ïa ka pyrthei jong ngi ban sngewthuh? Kumno ka dkhot 19 khamtam ka pyni ba ngi dei ban kwah dik dik ïa ka Gospel ha ka jingim jong ngi?`