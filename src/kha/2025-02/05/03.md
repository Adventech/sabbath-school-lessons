---
title:  U Daniel 2
date:   28/04/2025
---

Ka la dei ha ka por ka jinglongmraw jong ki ha Babylon,lyngba u nongïathuhlypa Daniel, ba U Blei U la pyni ïa ka dur kaba batai ïa ka jingïadei hapdeng ki briew jong U Blei ba ki hima jong ka pyrthei ba ki briew kim long shuh kiba lah ban synshar hi da lade ïa lade; bad mynta kin hab ban kheit ïa u soh ka jingjied jong ki. (Bad lehse kin ïoh jinghikai ruh na ki?).

`Pule Daniel 2:31-35, kaba ai ha ngi ïa ka jingïohi kaba shai-kdar ïa ka history jong ka pyrthei haduh ka por kaba kut. Kaei ka jingshisha kaba kongsan kaba ngi lah ban nang na kane ka jingïathuhlypa kaba phylla?`

Ha kaba kut jong ka spah snem kaba khatkhyndai, kiba bun ki briew ki la shaniah ki la shaniah skhem ha ka jingkiew ka u briew ha ki liang kiba pher ba pher.Ka Paris Exposition (1900), kum kawei na ki nuksa, ka la dei kawei na ki jingpyni nam ïa ka lawei kaba phyrnai. Shisha, ryngkat ka jingkiew ha ka science bad ka technology ïa shibun na ki jingeh ha ka long-briew man-briew la lah ban pynsuk! Katba ka jait-bynriew ka la rung sha ka spah snem kaba arphew, hapdeng kiba bun ki khraw pyrkhat ka la don ka jingsngew thikna ba ïa ki la nang pynshai shibun eh—kawei na ki ka long ka jinglong ba janai ha ka rukom trei kam bad ka bor pynshong-nia ha u khun bynriew—kan wanrah ïa ka juk bathymmai ha ka pyrthei.

Ka thma bah kaba nyngkong, watla, kloilan ka la pynduh ïa shibun na ki jingmutdur ba sngewthiang jong u khun bynriew, bad ha kaba kut jong ka spah snem kaba arphew, ngi la duh ei haduh 200 million ki briew na ka daw jong ki thma. Ngi la kham kiew ha ka technology, hynrei ngi la nanghiar arsut ha ka jingim tip-briew tip-blei. Ban shu kren lyngkot ïa kaei ba u Martin Luther King Jr., ngi don ki missiles kiba ngi lah ban pynïaid na jngai, hynrei don bun ki briew bym lah ban teh-lakam. Bad kata ka dei kaba ma shibun eh.

Kiba bun na ki nongpule ïa ki jingïathuhlypa ki ïohi ba kito ki kynja nar ha ka kitab u Daniel 2 lynnong ki nang hiar ha ka dor: na ka ksiar sha ka rupa, na ka rupa sha ka rnong, na ka rnong sha ka nar, bad na ka nar ka kut ha ka nar ba la khleh bad ka ktieh.

U Charles Darwin, u Karl Marx, bad kiwei de ki khraw pyrkhatjong ka spah snem kaba khat-khyndai ki la pyrshang ban pynngeit ïa ki briew ba ngi nang kiew kham shaneng.—ba ngi nang kham kiew irat ha ka met bad ka jingïadei para briew. Watla ha ki katto katne ki bynta ka long-briew man-briew ka la kham kiew(ha ka jingim bakynja-doh), kiba khmih sha ka lawei, kumba mynta la synshar, da ka jingkyrmen ba ka jingsuk, ka jingshongshngaiñ, bad ka jingroi?

`U Jisu U la maham, “‘Bad phin sa ïohsngew shaphang ki thma bad ki jingbna ïa ki thma: to sumar phi wat sngewkhuslai: naba ka dei ba kine kiei kiei baroh kin long: hynrei, kaba kut kam pat la jia.Naba ka kynja bynriew kan ïeng ïaleh ïa ka kynja bynriew, bad ka hima ruh ïa ka hima; bad kin long ki 'nemsniew bad ki jingïapthem ruh, bad ki jingkhynñiuh jumai ha shibun ki jaka.’” (Mathaios. 24:6, 7). Watla ki la ïohi ïa kine ki jingmaham, kumno ngi lah ban ïoh ka jingtngen da kaba tip shaphang kine ki jingmaham ba la ai lypa ha ngi?`