---
title:  Ka Hukum Kaba Nyngkong Tam
date:   27/04/2025
---

Ka kper Eden ka la long ka skul kaba nyngkong na ka bynta ki briew ba nyngkong jong U Blei, ka jaka kaba ki lah ban don ka jingïadei kaba jan bad ka jingpynlong ba ki lah ban ïoh jinghikai bad ban hikai khlem jingkut ïa ki longdien shaphang jong U ba U long U Nongthaw. “Kine ki arngut kiba dang khuid dang sngur ki dang long kum ki khunlung kiba hapoh ka jingsumar ieit kum u kpa Uba long U Blei,” ka mem Ellen G. White ka kdew, “Hynrei ki khynnah kiba ïoh jinghikai na U Nonghikai ba stad tam eh Uba long hi ruh U Nongthaw.... Ka jingmaïan ka bneng jong ki bneng ba lah ban ïohi—‘Ka jingpynlong bad ka jingtrei ba janai ba dap da ki jingphylla kiba ai jinghikai ba janai’ (Job 37:16)—ki pyndap ïa ki da ki jinghikai bymkut shuh ba dap da ka jingkmen.”—Patriarchs and Prophets, pp. 50, 51. (Na, Ki Kpa Tymmen Bad Ki Nongïathuhlypa)

`Pule Jenesis 2: 9-17. Kaei ka hukum kaba nyngkong, ka jingmana, kaba U Blei U la ai ha u briew, bad balei ba ka long kaba donkam eh ha duh katta katta?`

Ka jingpyndonkam nyngkong jong ka verb tswh, “Ban hukum” kaba U Blei U ai ha u briew ka dei ha Jenesis 2:16, ka hukum ban ym bam na u dieng ka jingtip ïa kaba bha bad kaba sniew. Kumno ba ïa ki katto katne na ki jingtip la mana?Hato kam long kaba donkam ban tip bad ban nang kham bun?

Katkum ka Jingthoh te em kam long: U Blei U thmu ban ai jinghikai janai ïa ki briew bad ban ïada ïaki na ki jingeh bad ki jingjynjar kiba jlan kiba lah ban mih kaba ki katto katne ki jingtip kiba lah ban wanrah kum ka jingmih, kum kawei na ki jingmih haba U Blei U shah ba ki briew ki synshar hi ha ka jaka ban shah ba U Blei Un synshar ïaki.

Bun hajar snem hadien, haba ki Israel ki pan syiem, U Blei U la pynpaw ïa ki jingmih kiba lah ban jia (kumba ngi la ïohi mynshem-taïew), bad U la ïathuh ïa ki briew jong Uba ka jingrai jong ki ban hiar na ka jingsynshar jong U kan neh shaduh ka por kaba kut syndon.

Katba ki syiem jong ki Israel ki nang kham bymman, Ki briew jong ka jutang U Blei ki la kylla riewpyrthei bad ki la pynïakhlad noh na ka jingthmu ba kongsan haduh ba U la ai ha ki ïa kaba ki kwah: da ka sorkar bakynja-briew.

Katba ngi nang ïaid shakhmat ban pule ïa ka kitab u Daniel ryngkat bad kane ka jingsngewthuh ka lah ban ai jingshai ha ka jingmut. Ym tang ba ka pynpaw ïa ka jingwan ki hima ter ter kaba la pyni ha kane ka kitab jong ki “Ki Hima”— Ki Jentil—Kaba ynpaw ruh ïa ka jinghiardor bad ka jingshah rem ka jaitbynriew Israel, ka jingkyntait jong ki ban kohnguh ïa ki mitswot (Hukum) jong U. Da ki spah snem jong ka jingshah banbeiñ, ha ka jaka jong ka jinglaitluid kaba la ai ha kper Eden, kaba lah ban long kawei pat ka skul ba thymmai ha kaba ki dohnud kiba kwah ban shah hikai kin shem ka jingïapher kaba khraw hapdeng ki hima jong ka pyrthei bad ka hima jong U Blei.

`Pyrkhat shaphang ki jait jingtip, wat mynta ruh, ba kiba bun na ngi ki jyn-da-la kham bha shibun eh lada kim tip ei ei. Kumno kane ka lah ban ïarap ïa ngi ban sngewthuh ïa kaei ba la khang pyrshah ha Eden?`