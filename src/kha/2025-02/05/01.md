---
title:  "Ki Jaitbynriew: Bynta II"
date:   26/04/2025
---

### Dkhot Baibl ban pynkhreh ȉa ka Lynnong

Jenesis. 2:9–17; Danial. 2:31–35; Isaiah. 17:12, 13; Danial. 7:1–3; Rom. 3:10–19; Jingpynpaw. 12:15, 16; Jingpynpaw. 10:1–11.

> <p>Dkhot Pule lyndet</p>
> To sngap, bad to tip ba nga long U Blei ma nga: yn pynkyntiew ia nga hapdeng ki jaid bynriew, yn pynkyntiew ia nga ha ka khyndew.” (Salm 46:10).

Lyngba ki spah snem ba bun ki briew ki ïa tainia ba U Blei U kwah ïa ka jinghap u briew, bad ba ka long ka jingthmu jong U ba u khun bynriew un hap ha ka pop bad ka jingïap ka ban wanrah ïa U Jisu-kum u briew sha duh ka diengphna. Nalor kata, kumno ba U don ka jingthmu kaba la pyrkhat sani bha khnang ba U lah ban pynpaw ïala ka jingieit kaba jylliew eh da ka jingïap jong U halor ka diengphna na ka bynta jong ki? Kumban shu kren lyngkot, ka jingpyrkhat ka long, U Blei U donkam ba u khun bynriew un hap ha ka pop.

Kane ka rukom pyrkhat ka long kaba shyrkhei bad kaba ma shibun eh ban don. Kam ju la long ka jingthmu U Blei ba u soitan na u khun bynriew un hap ha ka pop.Ka jingïaleh pyrshah jong u soitan, hadien kata ka jait-bynriew, ki dei ki jingjia kiba sniew eh kiba wanrah ka jingmih kaba shyrkhei, ka jingkmen jong ngi ka jyn-da-la long kaba neh bad ba janai lada ki kpa tymmen ba nyngkong jong ngi kin ym jyn-da-la hap sha ka pop.

Lyngba kane ka taïew ngin bteng ban peit ïa kane ka jingeh kaba la wanrah da ka jinghap bad ka jingthrang ïa ka jingsynshar briew kaba ïapyrshah ïa ka jingsynshar jong U Blei.Ïa kine ki jingshisha la pynpaw da kaba shai bha lyngba ka kitab u Daniel, kaba pyni ba U Blei Uba dei eh haba U la maham ïa ki briew kaei kaban jia lada kin phai noh jngai na U bad ba kin shaniah ha ki nongsynshar bakynja-doh. Kane ka dei kaei kaba ki kheit: ki nongshynshar bakynja-pyrthei bad kiba pop kiba synshar ha ki briew ba pop—kam ju long ka jingïadei kaba bha lano lano ruh.

_*Pule ia kane ka lynnong ban pynkhreh na ka bynta ka Sabbaton, May 3._