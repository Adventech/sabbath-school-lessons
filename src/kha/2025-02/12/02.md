---
title:  U Daniel 2 bad ka rukom pyrkhat jong ki nongthoh ia ki jingjia ha ka jingiathuhlypa
date:   15/06/2025
---

Kawei na ki jingiathuhlypa kaba donbor tam ha ki Jingthoh Bakhuid baroh ka long ha u Daniel 2. Da kaba thoh palat sanspah snem shuwa U Khrist, u nongiathuhlypa u la buh ia ka histori jong ka pyrthei, u la sdang naduh ka por jong u ha Babilon bad nangta lyngba ka Media-Persia, Greece, Rome, bad ka jingkhlad noh ka Rome sha ki jaitbynriew jong ka Europe ba mynta kumba ki don ha kine ki sngi.

Ha ka jingshisha, haba kren shaphang kine ki jaitbynriew Europe, kawei ka jingthoh ka ong ba “kin pynkhleh ia lade bad u symbai ki briew; hynrei kin ym iadait lang, kumba ka nar ruh kam iadait bad ka dewbyrtha” (Dan. 2:43, NW). Kane ka jingiathuhlypa ka la urlong ha ka rukom kaba phylla. Kata, wat hapdeng ki jait jingiapoikha hapdeng ki briew (naduh ki syiem haduh ki riew paidbah) jong kine ki jaitbynriew, ki dang ïai long kiba la iapait.

Kum ka nuksa, ia ka hima syiem Bilat la khot ka House of Windsor, ka kyrteng phareng kaba sngew tynnad. Hynrei kata ka kyrteng ka dei ka jingpynkylla kaba dang shen — 1917, ha ka jingshisha. Shuwa kata, la khot ia ka iing ka sem Saxe- Coburg-Gotha, ka kyrteng German kaba pawnam, namar ba bun na ki syiem jong ka ri Bilat — lyngba ka jingiasoh “bad u symbai ki briew”— ki long kiba iadei snam bad ki German. Hynrei kita ki jingiadei snam kim shym la biang ban khanglad ia ki na ka thma, bad kumta, ha ka por jong ka thma bah ba nyngkong, namar ba ki kwah ban pyniakhlad ia lade na ki nongshun ba ki shun, ki la pynkylla kyrteng sha ka Iing Windsor,(lane ka ïing syiem Bilat).

`Pule Daniel 2:31-45. Kaei ka jingphohsniew jong u Nebukhadnessar, bad kumno u Daniel u la batai ia ka?`

Ki jingiathuhlypa ïa ki jingjia kiba khatduh ha u Daniel baroh ki bud ia ka nongrim ba la buh ha u Daniel 2. Kata, kiwei pat ki jingiathuhlypa, kum u Daniel 2, ki bud ia ka jingbud ryntih jong kawei ka hima pyrthei hadien kawei pat haduh ba U Blei un seng ia ka hima bymjukut jong U (peit Daniel. 2:44; Daniel. 7:13, 14). Ha kiwei pat ki kyntien, ki jingiathuhlypa ki iaid lyngba ka histori ha ka jingbud ryntih jong ki hima khlem bakla, kaba sdang naduh mynbarim bad kaba kut ha ka lawei, wat haduh ka por jong ngi. Kane ka dei ka rukom jong ki nongthoh histori ban batai ia ka jingiathuhlypa bad ka long kaba ki jingthoh ki dawa. Kane ka jingpyndonkam ia ka rukom thoh histori ka long kaba kongsan eh ban sngewthuh ia ki jingjia ha ki sngi ba khatduh, khamtam kumba la pyni ia ki ha ka kitab Jingpynpaw.

`Kumno u Daniel 2 ka lynnong ka pynshisha ia ngi ba ym tang ba U Blei U tip ia ka lawei hynrei ba U long, ha kaba kut, uba synshar ia ka?`