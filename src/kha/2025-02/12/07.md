---
title:  Ka Jingpyrkhat Shuh Shuh
date:   20/06/2025
---

Pule Ellen G. White, “God’s People Delivered,” pp. 635–652, ha ka Jingialeh Bakhraw.

“Ha ki arta ki juk baroh,U Blei U la trei donbor lyngba ki angel khuid na ka bynta ka jingiarap bad ka jingpyllait ia ki briew jong U. Ki jingthaw ba na bneng ki la iashim ka bynta ba trei kam bha ha ki jingishem ki kam jong ki briew. Ki la wan mih ha ki jaiñ kup ba thaba kum ka leilieh, ki la wan paw kum ki briew ha ki jaiñ phong jaiñ kup kum ki nongiaid lynti. Ki angel ki la mih paw ha ki dur briew sha ki briew jong U Blei. Ki la ju wan shongthait, kumba ki la thait la lwait ha poh ka syrngiew u dieng sning ha ka por shiteng sngi. Ki la ju pdiang ia ka jingbha sbun jong ki ïing ki sem jong ki briew. Ki la leh kum ki nongialam lynti ia ki nongleit lynti haba la lap ka jingdum jong ka miet. Ki la ju leh dala ki jong ki kti, ban pynmeh ding ha ka duwan. Ki la plie wang ia ka jingkhang jong ki ïing byndi, bad la pyllaitluid ia ki briew jong U Trai. Ba la pynkup da ka jingking atiar ba dap pura jong ka bneng, ki la wan pyntyllun noh ia u maw khang na ka jingtep jong U Nongpynim.

“Ha ka dur jong ki briew, ki angel ki don bunsien ha ka jingiaseng lang jong kiba hok; bad ki leit jngoh ia ka jingialang dorbar jong ki bymman, kum ba ki la leit sha Sodom, ban buh jingthoh jjingkynmaw, ia ki kam ki jingleh jong ki, ban pyntikna ba ki la iaid lait ia u pud u sam jong ka jingiaishah slem jong U Blei. U Trai u sngewbha eh ha ki jingleh isynei; bad na ka bynta ki khyndiat kiba shakri shisha ia U. U bat no hi kai jingjia kiba sniew shyrkhei bad u pynjlan ia ka jingsuk ba jai jai jong ki paitbah byllien. Tang khyndiat eh ki nongpop kiba pyrshah ia U Blei ki sngewthuh ba ki long kiba la kitram na ka byn ka jingim jong ki hi sha ki khyndiat ngut kiba hok bad kiba ki ialeh ia kiba ki sngewbha ban kren beiñ bad pynshitombeiñ.”—Ellen G. White, Ka Jingialeh Bakhraw, p.608.

**Ki Jingkylli Ban Ia Kren Lang:**

`Pule 2 Timothi 1:7. Iakren ia kiei kiei ha ka jingiathuhlypa kiba la pynkhuslai eh ia phi. Kumno ngin bret noh ia ka mynsiem jong ka jingtieng bad shem ia ka khubor jingkyrmen jong U Blei wat hapdeng ki jingiathuhlypa kiba kren shaphang ka jingshah pynshitom bein na ka bynta ka jingngeit jong ngi?`

`Wat la mynta hi ka lah ban long kaba eh ban iohi kumno ka Sabbaton bad ka Sunday ki lah ban long ka khmat bad ka pdeng ha ki jingjia ba khatduh, peit katno ka pyrthei ka lah ban kylla kloi. Kane ka jingshisha ka dei ban hikai aiu ia ngi shaphang ka jingbym pynshong nongrim ia ka jingngeit jong ngi ha ki jingjia ba mynta, kiba lah ban kylla ha ka shikynta, hynrei tang ha ka Ktien U Blei ba la pynpaw?`

`Pyrkhat shaphang u Daniel 2 (bad ba 7). Baroh ki hima ki la wan bad ki la leit thik kumba la iathuhlypa. Mynta, haba ngi phai biang sha ka histori, ngi lah ban iohi ba ki la leh kumta, kumba la iathuhlypa. Na ka jingpeit jong ngi mynta ki sngi, don sa tang kawei pat ka hima ka ban dang wan. Kaei kata, bad balei ngi lah ban sngewskhem ba kan sa wan, shisha, kumba la iathuhlypa?`