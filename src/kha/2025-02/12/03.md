---
title:  Ka JingMane-dem Ia Ka Dur Blei
date:   16/06/2025
---

Katno katno ka jinglong bashisha u Nebukhadnessar, uba la sngewtynnad ia kaei kaba u Daniel u la leh, ha kaba nyngkong u la siew ia u Daniel bad ia U Blei jong u (peit Daniel 2, khamtam eh ia ki dkhot 46-48), kam shym la neh.

`Pule Daniel 3:1-12. Kaei ka jingmut kaba lah ban shem ha ka jingshisha ba uta u mot u long da ka ksiar baroh kawei bad ba u syiem u la dawa ban mane ia ka?`

U syiem u la pynpaw ia ka jingpyrshah jong u ia ka khubor U Blei da kaba shna ia ka dur blei kaba la shna da ka ksiar baroh ka wei. Ka khubor? Ka Babilon kan ym kyllon lano lano ruh, bad u Nebukhadnessar un long syiem junom. Bad uno uno uba nud ban tuklar ia kata ka jingmut un shah pyniap. Ka long kum ka jingpynkynmaw kaba khlain ba ka jingkwah briew jong ngi ban rai hi dalade ka lah ban pynmatlah kloi ia ngi ia ka jingshisha shaphang kumno ka jingialeh bakhraw kan sa jia.

Ha ki katto katne ki rukom, u Nebukhadnessar u pyni ia ki jinglong jong u Lusifer: u long uba kwah burom, uba sngew sarong ia lade, bad uba sngew sarong haduh katta katta ban leh pyrshah ha kaba paw ia ka bor jong U Blei. Ha kiwei pat ki rukom, ho’oid, ki don ki jingbuhdak kyrpang: U Nebukhadnessar ha kaba kut u la ngeit ha U Blei uba shisha, bad ka lah ban long ba ngin iakynduh ia u ha ka hima kaba u la ialeh tyngeh ha kaba sdang ban ia pyrshah.

`Pule Daniel 3:17, 18, ki ktien jong ki lai ngut ki khynnah shynrang Hebru ha kaba pyrshah ia u syiem. Kane ka hikai aiu ia ngi shaphang ka jingngeit bad kaei kaba teng teng ka lah ban dawa na ngi?`

Pyrkhat haduh katno kine ki lai ngut ki briew ki lah ban pynshong nongrim da kaba suk ia ka lynti jong ki ban mih na kane ka jinglong kaba ma. Hadien baroh, hato kim shym la long ki nongleh pyrshah, kiba kloi ban shah thang im namar tang ban shu dem? Hato kim lah ban shu leh thok ia ka, da kaba dem leh menleh ban teh ia ki ksai juti jong hynrei kin duwai ha la u jong U Blei? Hato ka la long shisha kaba kordor ia kaei kaba ki iakynduh? Ka paw shai ba ki la pyrkhat kumta, wat la ki ktien jong ki ki pyni ba ki tip ba kin ym lah ban pyllait ia ka jingim jong ki.

`Kumno ngin kiar na ki jingpynshong nongrim kiba suk kiba buh ia ngi ban iapeiñ ia ka jingngeit jong ngi? Kaei kaba kane ka jingthoh ka ong kaba kren shaphang ka jingpynshoi kaba ia syriem kum kane: “Jar uba long uba lah ban shaniah ha iba khyndiat eh, u long uba lah ban shaniah ha kaba shibun ruh: bad jar uba long ubym hok ha iba khyndiat eh, u long ubym hok ha kaba shibun ruh.” (Louk. 16:10, NKJV)?`