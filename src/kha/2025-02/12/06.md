---
title:  Ka Dak Jong U Mrad Khlaw
date:   19/06/2025
---

Katba ki snem ki nang iaid bad ki jingjia ba khatduh — kum ka hukum ban pyniap bad ka jingpynjari ia ka dak jong u mrad khlaw — kim pat shym la jia, don kiba la pynpaw ia ka jingartatien, wat ka jingsngew artatien, shaphang ka jingbatai jong ngi ia ki jingjia ba khatduh, kynthup kumno ka Sngi Sabbaton bad ka Sngi Robibar ki lah ban long ka pdeng jong ka jingialeh kaba khatduh.

Ka kitab Jingpynpaw ka long kaba shai: ngi mane ia U Nongthaw ne ia u mrad khlaw bad ia ka dur jong u. Bad namar ka sngi kaba hynñiew ka Sabbaton kaba long ka dak ba kongsan — ban leit phai biang sha ka Eden (peit Jen. 2:1–3) — jong U Blei kum U Nongthaw, kam dei ban long kaba kyndit, ba ka wanrah ia ka mat shaphang ka jingmane dem ia U Nongthaw, ka Sabbaton kan long ka pdeng. Kumjuh ruh, kam dei ka jingjia kaba shu jia ryngkhat ba ka bor mrad khlaw ka dei kajuh ka bor kaba la pynkylla ia ka hukum Sabbaton na ka sngi jong ka Baibl ka sngi Sabbaton sha ka Sngi Robibar, kaba khlem don kano kano ka jingai jingbit ha ka Baibl. Da kane ka nongrim ha ka Baibl, ka jingmut jong ka Sngi Sabbaton bad ka Sngi Robibar ki don bynta ha ka mat jong ka jingmane — sa shisien, la u Nongthaw (peit Jingpynpaw 14:6, 7) ne u mrad khlaw — ka long kaba don jingmut bha. Bad ngi don ha ka Testament Bathymmai ia ka jingpynpaw lypa ia ka jingkylli jong ka ka sngi kaba hynñiew ka Sabbaton pyrshah ia ka hukum briew.

`Pule Mathaios 12:9-14 bad Ioannis 5:1-16. Kaei ka daw kaba la pynlong ia ki nongialam niam ban kwah ban pyniap ia U Jisu?`

Ha u Mathaios 12, hadien ba U Jisu u la pynkhiah ha ka sngi Sabbaton ia uto u briew uba la don ka kti ba iap shiliang (Math. 12:9-13), kumno ki nongialam niam ki la leh? “Hynrei kita ki Pharisi ki la mih noh bad ki la iasylla kumno ban pyniap ia U Jisu” (Math. 12:14, NIV). Ka jingiap namar ka Sabbaton kaba hynñriew ka sngi? Ha Ioannis 5:1–16, hadien kawei pat ka jingpynkhiah kaba phylla ha ka sngi kaba hynñiew, ki nongialam “ki la pynshitom beiñ ia U Jisu, bad ki la wad ban pyniap ia U, namar ba U la leh ia kine kiei kiei ha ka sngi Sabbaton” (Ioannis 5:16, NKJV).

Ka jingiap namar ki dustur jong u briew (ym don ei ei ha ka Baibl kaba khang ban pynkoit ha ka Sngi Sabbaton, kumba ym don ei ei ha ka Baibl kaba la buh ia ka Sngi Synday ha ka jaka jong ka Sabaton) pyrshah ia ka Sabbaton kaba hynñiew ka sngi? Wat la ka mat kaba kyrpang hangne bad U Jisu kam long kumjuh kum ha ki jingjia ba khatduh, hynrei ka long kaba jan bha: ka hukum briew pyrshah ia ka jong U Blei, bad, ha baroh ar, ka hukum ba la ialeh pyrshah ka long pdeng jong ka Sabbaton jong ka Baibl.

`Ka jingiap namar kawei na ki hukum U Blei? Kumno u briew u lah ban wad da kaba suk ban pynshong nongrim ia la ka lynti ban mih na kata?`