---
title:  Ko Daniel---To Tap Ia Ki Ktien
date:   01/04/2025
---

`Pule Daniel 12:4. Kaei kaba U Trai u la iathuh ha u Daniel hangne? (Pyniapher ia kane bad ka Jingpynpaw 22:10)?`

Kam long kaba thymmai ban iohsngew ia ki nongialap ba ki pyndonkam ia ka Daniel 12:4 ban iathuh lypa ia ka jingkiew jong ka jingstad teknoloji bad science ha shuwa ka jingwan U Khrist. Bun na ki kot jong ngi hi ki la shim ia kane ka rukom.Watla thikna ba ki jingbatai kiba don jingmut, hynrei ka lah ban don da kawei pat ka jingmut.

Pule biang ia kane ka bynta. Ka jingbthah jong u angel ia u Daniel ka sdang da ka jingbthah ban “tap ia ki ktien, bad ban pyndait laha ia ka kitab,.”Ka sobjek kaba la iakren ka long ha ka kitab u Daniel hi. Lehse, ha kato ka por, ka jingtip kan nangroi kynsan ha kaba kut jong ka por ka lah ban long ka jingtip ia ka kitab u Daniel hi?

Ha ki spah snem kiba la leit noh, bun ki riewpyrkhat Khristan kiba bha ki la pyrshang ban batai ia ka kitab u Daniel, bad don kiba la nang kiew bha.Ka jingsngewthuh shaphang u Daniel ka la nang kiew stet, pynban, hadien ba la kut ka jingiathuhlypa kaba 1,260–snem, kaba la kut ha ka snem 1798, haba ki nongbatai kiba bun ha kylleng ka pyrthei ki la sdang. da kaba pynkut ba kaei kaei kaba phylla kan sa jia ha ka snem 1843 eiei. Hynrei uba pawnam tam na kine u dei u William Miller, uba ka jingialap jong u ka la pynlong ia ka Jingkhih jong ka Jingwan Bakhraw ha ka spah snem kaba khatkhyndai bad u la sdang ia ki jingjia kiba bun ki ban kha ia ka balang “ba dang sah” bad ka jingsngewthuh kaba shai ia ki khubor jong ki lai ngut ki angel.

Ka jingkha ia ka global movement, ha kiwei pat ki kyntien, ka long ka jingpyndep ia ka jingiathuhlypa jong u Daniel ba “ka jingtip kan nangroi”ha “ka por kaba kut.”

Ha ka jingïapher, bad khlem da bishar ïa ka jingpynim jong ki briew, pyrkhat shaphang ka “jingdum” kaba bun na ki Khristan ki don ha ka. kum ka nongrim shaphang ka Sabbaton jong ka sngi kaba hynniew, ba la seng ha Eden, la iehnoh, la pynrem, bad la kyrshan ïa ka Sngi Sunday (sngi nyngkong), ka sngi kaba la tynrai ha ka jingngeit niam Roman. ka jingbymtip shaphang ka jingiap, ryngkat bad ka jingbun paid jong ki Khristan ki ngeit ia ka jingmut jong ki nongwei, ba ki nongiap ki leit noh mardor sha kawei pat ka jingim, bad na ka bynta ki katto katne ka mut sha ka dujok kaba thang junom.

Ha Ka Iapher na kine kiei kiei baroh, ngi dei ban sngewnguh—bad don ka mynsiem basngewrit—haba tip ïa ka jingshisha.