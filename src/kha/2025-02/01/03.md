---
title:  U Blei U Kwah Ban Sngewthuh
date:   31/03/2025
---

Ym don kaei kaei kaba pynsngewlynga ia ngi shibun kum ka jingdonkam kyrkieh ban iakynduh, lehse ha ka jaka sumar ne ha ka dukan die dawai, katba phi dang don ha ka ri nongwei ha kaba phi nang tang khyndiat eh ban kren ia ka ktien. Phi tip ia kaei kaba phi donkam ban ong, hynrei phim don ia ka kyntien kaba biang ban ong ia ka.

Ha U Blei, ka jingeh kaba pher ka mih. “‘Namar kumba ki bneng ki kham jrong ban ia ka khyndew,’”U ong, “‘kumta ki lynti jong Nga ki kham jrong ban ia ki lynti jong phi, bad ki jingpyrkhat jong Nga ban ia ki jingpyrkhat jong phi’”(Isa. 55:9). Ka jingeh kam dei ba U Blei um don ki kyntien ban ïakren bad ngi; ka jingeh ka long ba ngim don ïa ki kyntien ne ka bor pyrkhat ban sngewthuh pura ïa U.

**Kaei kaba kane ka bynta harum ka ai jingmut shaphang ka jingsngewthuh U Blei haba ianujor bad ka jingsngewthuh jong ngi hi?**

`Ps.139:1–6`

`Ps.147:5`

`Rom.11:33`

`1 U Ioannis 3:20`

Ka jingshisha jong ka mat ka long ba ngin ym lah ban sngewthuh pura ia ka jingmut U Blei namar U long U bymjukut bad Uba tip lut ia kiei kiei baroh. Hadien baroh, ngi lah tang khyndiat ban sngewthuh lut ia kiei kiei baroh shaphang ka jingthaw; kumno ngin sngewthuh pura ia u Nongthaw jong ka? Ngim lah.

Wat la ngin ym sngewthuh ia kiei kiei baroh, hynrei ngi lah ban sngewthuh ia kaei kaba donkam na ka bynta ka jingpynim jong ngi.(Peit 2Tim.3:14,15.) Haba ki apostol ki batai ia ka gospel sha ki nongsngap jong ki, ki ju kdew bunsien ia ka jingiathuhlypa kaba la pyndep, na kine ngi lah ban sngewthuh ki pyndonkam ia jingiathuhlypa bala dep kum ka nuksa ban pynsngewthuh ia ki nongsngap ia ka jingthmu ba kongsan, kaba dei ka jingpynim. Hooid, ha kaba kut, ka jingiathuhlypa jong ka Baibl ka dei ban ialam, ha kawei ka rukom ne kawei pat, sha U Jisu bad ka jingkular jong ka jingpynim kaba U tyrwa ha ka jaitbynriew baroh kawei.

Halor ia kiei kiei baroh, U Trai, lyngba jong U la thaw ia kiei kiei baroh (peit Kol. 1:16, Ioan.1:1–3),U wan hiar sha kane ka pyrthei bad nangta U aiti ia lade kum ka jingknia halor ka diengphna na ka bynta u briew baroh. Kane ka pyni katno U Blei U ieit ia ngi baroh. Hadien ba u la leh ia kata na ka bynta jong ngi baroh, u Trai U kwah ba baroh, kynthup ia u briew uba shah lanot khop!, kin tip ia kaei kaba U tyrwa ha ngi ha U Jisu. Bad ka jingiathuhlypa ka lah ban leh ia kata.

`Wat la, em, ki don shibun kiei kiei kiba ngim tip, balei ka long kaba kongsan ban pynleit jingmut mynta ha kaei kaba ngi tip bad ban bud ia kaei kaba ngi tip—ban ia kaba sngewtynnat ia kaei kaba ngim tip?`