---
title:  Uba Pule, To Un Sngewthuh
date:   30/03/2025
---

Iaid shapoh kano kano ka dukan kot Khristan bad scan lyngba ki kyrteng shaphang ka jingiathuhlypa jong ka Baibl. Phin sa lap kloi ba ka don ka jingpher jong ki jingpyrkhat bad ki jingbatai kiba pynkyndit ia ka jingmut jingpyrkhat, bad ka lah ban long kaba pynshoi ban ngeit ba ym don mano mano ba lah ban sngewthuh shisha ia kaei kaba ki kot kum ka Jingpynpaw ki kren. Kum ka nuksa, uwei u nongthoh u ong ba u nongialeh pyrshah ia U Khrist um long ei ei hynrei ka long ka jingpyni nuksa; uwei pat u ong ba u dang wan ha ka lawei; bad kawei pat ba u long ka jingkdew ia kaei kaei ne u briew ha ki sngi jong ka hima Roman kaba long ki nongwei. Kumba ong uwei u nongialap barim, “Lehse ka Baibl ka long kum ka violin barim; phi lah ban pynsawa ia kano kano ka sur kaba phi kwah ha ka.”

Hynrei ka Baibl hi kam ai jingmut ia kaei kaei kaba kum kata. Hynrei ka khot ia ngi ban pule, da kaba shim ba U Blei Um kren lehnohei bad ba ngi lah ban tip ia ka jingshisha jong kaei kaba U kren lyngba ka Ktien jong U.

`Pule Mathaios 24:15; Jingpynpaw 1:3; Mathaios 11:29; bad Jeremaiah 9:23, 24. Kaei ba kine ki dkhot ki ai jingmut, shaphang ka jingthmu ka jong U Blei ban pynlong ia kiwei ban sngewthuh ia U?`

Bun ki skulbah ki ai ki jinghikai kiba la ai kyrteng “Ka Baibl kum Ki kot pule” lane kiwei kiwei kiba kum kita. Na ka bynta u bangeit, ka lah ban long kaba phylla ban shong lyngba ki jingkren bym lah khein, tang ban lap ba u professor u pule ia ka Baibl ha kajuh ka rukom kumba lah ban pule ia ki briew ba mane blei thaw.Ka jingmut ka long ba ka lah ban don ka tynrai jong ka “jingshisha” kaba don akor ha ki jingiathuhkhana, hynrei lah ban pynlong ia ki jingiathuhkhana katba u mon. Ha kine ki nonghikai, ka jingmut ba ia kane ka kot ia kaba la pyrsad mynsiem da U Blei, ka la kylla long kaei kaei kaba sngew kumba rkhie.

Kumta, u nonghikai u pule ia ka Baibl hynrei um iohsngew ia ka sur U Blei kaba kren. Kiwei pat ki poi sha ki jingpynkut hynrei kiba ia pyrshah ia ka khubor jong ka Baibl. Khlem da aiti ha U Trai, bad khlem ka dohnud kaba plie ban tip ia ka jingshisha, kito kiba pule ia ka Baibl ki lah ban wan phai ym tang da kaba duh ia ka khubor jong ka, hynrei da kaba sngewthuh bakla ia ka jinglong ba ieit bad ba khuid jong U Blei uba la pynpaw ha ki sla jong ka.

Kane ka lah ban long kaba suk ban leh ban ia kaba bun ki sngewthuh. Dei na kata ka daw ban pule ia ka Baibl khlem ki tiar kiba biang bad (kaba kongsan tam) bad ban don ha ka jinglong kaba biang hapoh ka jingialam U Mynsiem Bakhuid, ka lah ban pynmong.

`La lap ia uwei u briew uba long uba riewblei uba pule ia ka Baibl. Haba kylli ia kaei kaba u leh, u la jubab, “nga wad ia ki jingduna/ki jingthylli. Ka jingwad ia ki jingduna/ki jingthylli.” Balei ba kata ka long, ka jingmut kaba bakla ban don haba pule ia ka Ktien U Blei?`