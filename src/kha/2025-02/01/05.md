---
title:  Ka Jingpule Ia Ka Ktien
date:   02/04/2025
---

Ki Seventh-day Adventist ki sngew kit ram shibun ia u William Miller namar ka jingsngewthuh jong u ia ka jingiathuhlypa jong ka Baibl. ka jingsngewthuh jong u ia ki bynta ba kongsan (kum u Daniel8:14) kam shym la long kaba janai, hynrei ka rukom trei kam jong u Miller ka long, kaba kongsan, namar ka la plie lad ia ka jingkha ia ka jingkhih jong ngi kaba sah ha ka sngi kaba khatduh.

`Pule Mathaios 5:18, 2 Timothi 3:15-17, bad Loukas 24:27. Kine ki dkhot ki hikai aiu ia ngi shaphang ka rukom kaba ngi dei ban pule/sngewthuh ia ki jingiathuhlypa jong ka Baibl?`

Ha ki katto katne ki rukom, ka jingpule ia ka Baibl kam long kaba pher na kaba lum lang ia ki puzzle kaba heh.Lada phi lum lang tang ar ne lai tylli ki bynta, phi lah ban iohi ia u kulai, bad kumta phi pynkut hynrei ynda phi lum lang ia ka dur kaba kham bun, phi iohi ia ki syiar, ki masi, bad nangta ynda phi la lum lang ia baroh, phi lah ban iohi khatduh ba phi la trei ia ka dur jong kawei ka jaka, kaba kynthup ia ka nongbah,ka kper, bad ka rynsan lum kaba jngai.

Kawei na jingbakla ha ki katto katne ki Khristan ki leh ha ka por ba jingpule jong ki ia ka baibl, ka long ba ki khein ia ki Jingthoh Bakhuid kum ka jinglum jingtip ne ki kyntien pharshi kiba ki lah ban pyndonkam ban pynbeit ia kano kano ka jinglong kaba kyrpang. Katto katne kin phai sha ka kot jingiarap (guides) kaba suk kaba don ha khmat jong ka Baibl Gideons, ha kaba ki lah ban shem ia ki dkhot kiba iarap halor ki katto katne ki phang, bad kin shim ba ka pyni ia ka jingkhein lang jong ki jinghikai jong ka Baibl halor kawei ka sobjek.

Kaba sngewsih ka long ba ki shim ia kajuh ka rukom ha ka jingiathuhlypa, da kaba weng ia kawei ka jingthoh na ka jinglong jong ka bad ki ianujor ia ka bad ki jingjia kiba mynta ha ka jaka jong kiwei pat ki bynta jong ka Baibl. Kane, ha kawei ka bynta, ka la pynlong ia ka jingtuid beit jong ki kot jong ka juk mynta shaphang ka jingiathuhlypa kiba hap ban pynthymmai man la ka khyndiat snem namar ba ki la bakla ia kaei kaba ki la ong, ia kaei ka ban sa jia â€” bad lano kin jia.

Dei na kata ka daw ba ka long kaba kongsan bha ym dei ban jied tang katto katne ki jingthoh ba kyrpang ne kano kano ka phang, hynrei ha ka jaka kata dei ban pule bniah ia baroh ka Baibl, kaei ka ong shaphang kata ka phang, bad ban shim khia ia ka jinglong ha kaba ka ong ruh kumjuh. Ka long kaba suk shibun ban tan ia ka bynta na ka jinglong bad ban pynlong ia ka ban ong ia kaei kaba ngi kwah.

`Hato phi ju iohsngew bad ki briew ki pyndonkam tang katto katne ki jingthoh ba la jied ban pyrshang ban pynpaw ia ka jingmut jong ki lah ban dei shaphang, ka jinglong jong ka lah iap? Lane wat ka Sabbaton ruh? Kaei ka lad kaba bha tam ban jubab ia ki?`