---
title:  Ka jingmutdur ne ka jingmut bashisha?
date:   03/04/2025
---

Kawei na ki mat ba kongsan ba ki nongpule jong ka jingiathuhlypa ki iakynduh ka long kumno ban tip la ka ktien jong ka Baibl ka dei ban shim kumba ka long ne kadei ka pharshi. Kumno lah ban tip lada u nongthoh u pyndonkam da ka ktien phyrshi, bad kumno lah ban tip ba kata ka dak pharshi ka ieng na ka bynta kaei? Ka lad kaba kongsan ban leh ia kane ka long ban peit kumno ia kata ka pharshi, ka dak, la pyndonkam baroh kawei ha ka Baibl, pyrshah ia kaba peit kumno la pyndonkam ia kata ka dak ha ki por mynta. Kum ka nuksa, don kiba iohi ia ka pharshi dngiem ha u Daniel 7 ba ka kdew sha Russia, namar ia kata ka dur la ju pyndonkam mynta kum ka dak jong ka Russia. Kane kam dei ka lad kaba biang ne kaba shngain ban batai ia ka dak jong ka jingiathuhlypa.

**Peit ia kine ki dkhot harum, da kaba ailad ia ka Baibl ban long ka nongbatai.(ban batai ia la ki jong ki kyntien). Kaei ka dak jingiathuhlypa kaba ju don ha kine ki dkhot ha kawei pa kawei ka khep, bad ka Baibl ka ong kaei bad ka pyni ia kaei?**

`Dan. 7:7, Dan. 8:3, Dan 7:24`

`Jingpynpaw 1:16, Eph. 6:17, Hib. 4:12`

`Jingpynpaw 12:1; Jingpynpaw 21:2; Eph. 5:31, 32; Jer. 6:20`

Da kaba bud ia ka kyndon kaba suk, kata ka dei ban shah ba ka baibl ban batai ia la ki jong ki kyntien jong ka, bunsien ka jingmaïan kaba don shadien jong ka jingïathuhlypa ka shu jah noh. Kum ka nuksa, ngi iohi ba “ka reng” ka lah ban pyni ia ka bor synshar ne ka jaitbynriew. Ka waitlam ka lah ban pyni ia ka Ktien U Blei. Bad, hooid, ka kynthei ka lah ban pyni ia ka balang. Hangne ngi lah ban iohi shai ia ka Baibl ba ka batai ia lade.

Hynrei kaba dang sah ban jubab ka long balei ba U Blei un kren ha ka ki pharshi ha ka jaka ban long kiba shai? Balei, kum ka nuksa, u Petros da kaba rieh la kdew ia ka nongbah Rom kum ka Babilon, ha 1 Petros 5:13?

Ki lah ban don bun ki daw balei ba U Blei U la jied ban kren da ki pharshi ha ka jingiathuhlypa. Shim ka nuksa ha ka Testament Bathymmai, lada ka kitab Jingpynpaw ka la jer kyrteng shai ia ka Rome kum ka nongleh ia ka jingsniew kaba khraw, kaba la pynshitom bein ia ka balang, ka lah ban long kaba kham sniew shuh shuh. La ki daw ki long kumno kumno ruh, ngi lah ban shaniah ba. U Blei u kwah ba ngin sngewthuh, kaei ka jingmut jong ki dak.

`Wat lada katto katne ki pharshi/dak bad ki jingiathuhlypa ki dang sah kum ki jingmaian, kumno da kaba pyrkhat ia kaei kaba ngi sngewthuh ka pynskhem ia ka jingngeit jong ngi?`