---
title:  Hikai ia ki nongleh bymhok ia ka lynti jong phi
date:   22/05/2025
---

Hadien ba U Trai u la paw ha u Isaiah ha ka kamra khet ha ka Isaiah 6:1–8, bad hadien ba la iathuh ia u Isaiah ba la “shim noh ia ka jingbymhok jong u” bad la “pynkhuid ia ka pop” jong u, nangta u la jubab ia ka jingkhot U Blei da kaba ong, “Nga Hangne! To Phah ia nga” (Isaiah 6:8). Kata ka long, naduh ba u la tip ba u long uba beit hok bad U Blei, bad wat la u tip ia ki jingbakla jong u, u la kloi ban trei na ka bynta U Trai.

Hato kam long kumjuh bad ngi? Kumno ngin pynbna ia ka jingpynim ha kiwei lada ngim don ia ka ha lade? Bad ngi lah ban ioh ia ka, da ka jingngeit ha U Jisu bad ia kaei kaba U la leh na ka bynta jong ngi.

`Pule Salm 51: 7-15. Kaei ba U Dabid u kular ban leh hadien ba la map bad pynkhuid ia u na ka pop jong u?`

Ban shah khot sha khmat U Blei ka long, ba ha kaba kut, ban shah phah biang shabar. Ha ka jingstad jong U, U Blei u la bthah ia kiba la siewspah ban shakri kum ka sur ba kongsan jong U sha ka pyrthei kaba la hap noh. Ha kawei ka bynta, ka jingktah jong ki briew jong U ha ka pyrthei kan sa ioh sngew ka bor. Ka Jingpynpaw 18:1 ka iathuh ia ngi ba ka jingkyrpad kaba khatduh jong U ia ka pyrthei kaba la hap kan pynshai ia ka pyrthei baroh kawei.

“Ym slem ba uwei pa uwei uba wan sha U Khrist, un don ha ka dohnud jong u ia ka jingkwah ban pynpaw ha kiwei pat ia ka jinglong paralok kaba kordor kaba u la shem ha U Jisu; ia ka poynim bad ia ka jingkyntang jong ka jingshisha ym lah ban khang ha ka dohnud jong u. Lada ngi la kup da ka hok U Khrist bad ngi la dap da ka jingkmen U Mynsiem jong U uba shongsah hapoh jong ngi, ngin ym lah ban bat noh ia ka jingsuk jong ngi. Lada ngi la mad bad iohi ba U Trai u long uba bha ngin sa don ia kaei re ka ei ban iathuh. Kum u Philip haba u la shem ia U Nongpynim, ngin khot ia kiwei pat sha ka jingdon ryngkat jong U.”—Ellen G. White, Steps to Christ, p. 78.

Ha ka Jingpynpaw 14, ïa ki khubor jong ki lai angel la seng nongrim ha ka “gospel bymjukut” (Jingpynpaw 14:6). Kata ka long, wat shuwa ba kin leit ban jingpynbna shaphang ka jingmane ia uta “uba la thaw ia ka bneng bad ia ka khyndew, ia ka duriaw bad ia ki pukri um’” (Jingpynpaw 14:7, NKJV) lane shaphang ka jingkyllon jong ka Babilon (Jingpynpaw 14:8) lane shaphang ka jingmane ia u “mrad bad ia ka dur jong u” (Jingpynpaw14: 9. Ia ka nongrim jong ka Gospel, ka jingpynim ha U Jisu, la pynbna. Bad kata ka long namar ba ki jingmaham bad ia ki khubor jong ki lai angel kim don jingmut ei ei lait na ka jingkyrmen bad ka jingkular kaba kito kiba pynbna ia kine ki khubor kiba don ha U Jisu bad kaei kaba U la leh na ka bynta jong ki. Lait na ka “gospel ba bymjukut,” ngim don shisha ei ei kaba don dor ban ong ha ka pyrthei.

`Pynleit jingmut kham bun ha ka jingshisha ba, wat shuwa ba kan sdang ka jingpyrta ia ki khubor jong ki lai angel, la kdew ia ngi sha ka “gospel ba bymjukut.” Kane ka dei ban iathuh aiu ia ngi shaphang katno kane ka jingshisha ka long ka nongrim ia kiei kiei baroh kiba ngi ngeit?`