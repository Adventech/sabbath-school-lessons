---
title:  Salm 5
date:   21/05/2025
---

`Pule Salm 5. Ha kane ka kot, u Dabid u pyni ia ka jingiapher kaba khraw hapdeng kito kiba la jah bad kito kiba la siewspah. Ianujor ia kane ka Salm bad ka ktien jong ka Jingpynpaw 14:1-12. Kiei ki jingiasyriem kiba phi shem, bad kumno kane ka pynshai ia ka jingsngewthuh jong phi shaphang kaei ka jingmut ban long shi bynta jong ka jingkhih mynsiem jong kiba sah jong U Blei ha ki sngi kiba khatduh?`

Ka long kaba ai jinghikai ban tip ba u Dabid u kyntu jur ba ka jingsniew “kam lah ban shong” bad U Blei (Salm 5:4, ESV). Ka jingmut jong ka tabernakl ka long ba U Blei un lah ban shong hapdeng ki briew jong U, bad kumjuh kan long ka ba shisha ha ka hima U Khrist (peit Jingpynpaw 21:3). Kito kiba kwah ban leit shajan ka khet U Blei ki dei ban long kiba la siewspah.

Ka long ruh kaba sngewtynnad ban tip ba u Dabid u batai ia ki kam jong ka jingmane Blei ha ka Salm 5:7, kaba long ka mat ba kongsan kaba don ha ka Jingialeh Bakhraw. Ka Jingpynpaw 13 ka kdew ia ka “jingmane” hynriew sien, bad ki khubor jong ki lai angel ki khot ia ka pyrthei ban “mane ia Uta Uba la thaw.” U Dabid u iathuh ia ngi ba u “sheptieng” ia U Blei, bad ka khubor jong kiba sah ka khot biang ia ka pyrthei ban “sheptieng ia U Blei bad ai burom ia U, namar ka por jong ka jingbishar jong U ka la wan” (Jingpynpaw 14:7, NKJV).

Ka pyni ruh kumno ki ba la siewspah jong ka Jingpynpaw 14 kim don “ka jingarsap” (Jingpynpaw 14:5, NKJV) ha ka shyntur jong ki; ki long ki iathuh ia ka jingshisha kiba ki ktien bad ki kam jong ki ki pynpaw ia ka hok ka jinglong jong U Blei. Kiba sniew, kat kum ka jingong u Dabid, kim don “ka jingshisha ha ka shyntur jong ki” (Salm 5:9, ESV).

Ka long ka jingjia kaba phylla kaba u Ioannis u pyni ha kane ka bynta ba kongsan jong ka Jingpynpaw: ki nongpop kiba la shah tan noh na ka jingiap bad ki don ka lad ban ieng ha khmat U Blei. Ki khlem kamai ia kane ka hok; la ai ha ki da ka jingshisha ba U Khunlangbrot U Blei — U Khun u briew uba hok — u ieng hangta ryngkat bad ki. Ia ki la map, la siewspah; kim donkam shuh ban kit ia la ka jong ka pop (nujor bad Salm 5:10), namar ba U Khunlangbrot jong U Blei u la kit ia ka jingpalat na ka bynta jong ki (ianujor bad Isaïah 53:12 bad 2 Kor 5:21).

Shisien ba la thoh ia ka kyrteng U Blei ha ka dohnud jong phi, ka long kaba eh ban sngap jar. Ki briew jong U Blei ki ia kawei ka jingtyrwa kaba khatduh jong ka jingisynei da ka “sur kaba jam” (Jingpynpaw 14:7). “Hynrei kita baroh kiba shaniah ha me to kin iakmen, ai ba kin risa namar bakmen ha la ka sngi, namarba me da ia ki: kita ruh kiba ieit ia ka kyrteng jong me to kin iashad kmen ha me.” (Salm 5:11, NKJV).

`Mutdur ba phi ieng ha khmat U Blei uba khuid bad uba janai ha ka jingbishar, ryngkat bad kawei pa kawei ka kam kaba phi la ju leh kaba la pynpaw pura ha khmat jong U. Kane ka jingkyrmen ka iathuh aiu ia phi shaphang ka jingdonkam jong phi ia ka hok U Khrist?`