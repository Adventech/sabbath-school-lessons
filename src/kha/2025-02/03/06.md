---
title:  La Bishar Ia Ka Nuti
date:   17/04/2025
---

`Pule Jingpynpaw 19:1-9. La rakhe ïa ki ar tylli kiei kiei ha kajuh ka por: ka jingkut jong ka nuti bad ka jingshongkurim U Khrist bad ka nongleitkurim jong U. Kumno ka lah ban long ba baroh ar ki jingjia ki long shisha ki jingpyni ia ka jinglong hok bad ba ieit jong U Blei ha kajuh ka por?`

Ka jingbymhok ka wan ryngkat bad ka dor kaba sngewsih kthang. Ka jinghap ka tuid sha ka jingim jong ki khun bad kiwei pat. Wat uba iaishah tam na ki lok kiba la shah lehbein u lah ban lap ha kaba kut ba ka don ka khyllipmat kaba ym lah ban wanphai shuh, kaba la dep ia kaba ym lah shuh ban siew kylliang ia ka jingshongkha. Ynda ka pyrthei jong ngi ka la poi ha ka kyrdan ba ki dohnud ki la eh haduh katta katta ba kan ym don shuh ka jingkylla kaba mut, kam don jingmut shuh ban bteng ia ka histori bad ban ailad ia ka jingjynjar bym lah teh lakam jong ka pop ban iai bteng. Wat la ka don ka jingsngewsih halor kiba la jah, kito kiba la shah shitom hapoh ka jingsynshar pop jong kane ka pyrthei ki lah ban leh kmen ba khatduh khatwai ka la kut noh — bad ba la pynthymmai biang ia ka pyrthei sha ka rukom kaba U Blei U la thaw ha kaba mynnyngkong ia ka. Ha kane ka kynti kan ym don ka jingphaidien na U Blei, namar ngi la tip, ia ka lynti kaba eh, ba U Blei U la long uba dei shaphang ka jingpynjot kaba wan na ka jingpyniakhlad ia lade na U.

`Pule Jingpynpaw 21:1-4. Ka jingmutdur jong ka jingshongkurim hangne ka mut aiu, bad balei ka dap da ka jingkyrmen bad jingkular? Kaei ka jingpynthikna jong ngi ia ka jingkyrmen ba la pyni ha kine ki dkhot?`

“Ka jingshongkurim, ka jingiasoh na ka bynta ka jingim, ka long ka dak jong ka jingiasoh hapdeng U Khrist bad ka balang jong U. Ka mynsiem kaba U Khrist U pynpaw sha ka balang ka long ka mynsiem kaba u tnga bad ka tnga ki dei ban pynpaw iwei ia iwei pat.” — Ka Ellen G. White, Testimonies for the Church, vol. 7, ka p. 46.

U Khrist u la mad ia ka jingsngewsih kaba ym lah ban mutdur katba ka jaitbynriew ka la kyntait ia U bad ka la ai ia ka jingieit kaba dei jong U sha kiwei pat ki blei. Bad wat la katta ruh, wat ha kata ka por ruh, U la aiti ia lade na ka bynta jong ngi, da kaba siew ha lade ia ki jingbymhok bad ki jingklimsih jong ngi khnang ba, lada ngi kylla ka bamut bad phai noh na ki, ngin ioh ia ka jingkular jong ka jingim bymjukut..

`Petros 1:18, 19. Kaei kaba la iathuh ha ngi ha kine ki dkhot kaba ai ia ngi ia ka jingpynthikna shaphang ka jingkut kumba la pyni ha ka Jingpynpaw 21:1–4?`