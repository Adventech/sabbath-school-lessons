---
title:  Ka Wei Ka Doh
date:   13/04/2025
---

Katto katne ki dur pharshi ha ka Baibl ki pynpaw ia ka jingiadei kaba U Blei U kwah ban don bad ki briew kham palat ban ia ka jingiadei jong ka jingshong kurim. Ia kane ka dur pharshi la pyndonkam man ka por ha ka jingkren jong ka Baibl – bad ka pynpaw shai ha ka Jingpynpaw – ba ka long kaba donkam bha ia ki khynnah skul jong ka Baibl ban sngewthuh shano ba U Blei U ialam haba U pyndonkam ia ka ha ka ktien jong U.

`Pule Jensis 2:23 – 25 bad Ephesos 5:29 – 32. Ha kano ka rukom ba ka shongkha shongman ka phalang ia ka jingiateh jong U Khrist bad ki jait bynriew?`

Ha kawei ka jingjia haba U Jisu U dang kren sha ki Pharisi, u la sot na ka Jenesis, shaphang ka jjingshong kurim jong U Adam bad ka Im, ha kaba ki Pharisi ki la kylli jingkylli “Te balei ba U Moses u la hukum ban ai ia ka kot iehnoh, bad ban pyllait noh ia ka? (Mathaios 19:7).

U Moses u dei u nong iathuh lypa uba nyngkong na ka bynta ka jaitbynriew. Shu mutdur ban kylli jingkylli ia U Nongseng ia ka shongkha shongman da kaba ianujor ia u pyrshah ia u nongiathuh lypa jong u hi. Kata ka dei ka buit jong ki ban leit sha U Jisu. Ki ju pyrshang barobor ban pynshisha ba ki jinghikai jong U ki ia pyrshah bad ka jingthoh.

Shi jingim, ka jingia shong kurim kaba iaineh skhem ka dei ka jingthmu ia kaba la seng da U Blei naduh basdang jong ka jait bynriew. Ka jait bynriew ba la hap noh, ka la pynsniew noh ia kane ka Nongrim bala ai na U Blei.

Lehse, haba khmih katkum ka jinghikai jong ka baibl ia ka jingdonkam jong ka shongkha shongman, kam dei ka jingjia ryngkhat ba ia kane ka jinghikai tynrai la ju shah ktah man ka por. Ryngkat bad ia ka sabaton, kadei kawei na ki ar tylli ki jingai ba la ai hangi ha kper Eden, bad baroh ar ki dei ki jingthmu ban batai ia ka jingkwah ka jong U Blei na ka bynta ka jingiadei kaba jan bad ki jingthaw ki jong U.

`Hangne ki don lai tylli ki jinghikai na ka bynta ka jingshong kurim. Kaba nyngkong, map ia la u/ka tnga jong phi, watla kim dei hok, kumba U Khrist u map iangi, watla ngim long kiba bitdor. Kaba ar, pdiang ia ka jingbakla baroh jong u/ka tnga jongphi, kumba U Khrist u pdiang iangi, ia ki jingduna jongngi baroh. Kaba lai, kumba U Khrist u buh iangi ha shwa, buh ia u/ka tnga jongphi ha shwa. Kumno ba baroh kine ki lai tylli ki jinghikai ba la pynshong Nongrim ha ki kospel, ki lah ban iarap iangi ym tang ban sngewthuh kumno U Blei U pyniadei shangi, bad kumjuh ruh ban iarap ia kano kano ka jingshong kurim!`