---
title:  Ka Nongleit Kurim Kaba Bhabriew
date:   14/04/2025
---

Esekiel 16 lynnong ka pyni iangi ia ka dur kaba phylla jong ka jingniewkor U Blei iala ki briew jong U. U batai ia ka jaitbynriew Israel kum ka khun bala shah iehnoh noh, ba la ieh noh sha madan ban iap. U shim bad ialam iaka sha ing, u pynkhuid ia ka, bad haba ka la san pura, u la shong kurim iaka. Ka dei ka dur kaba khraw jong ka jingshong kurim kaba ym ju jia.

`Pule Esikiel 16:4 – 14. Kaei ba ka jingbatai bniah shaphang ka jingkyntiew ia ka nongleit kurim ka hikai iangi shaphang ka jingthmu jong U Blei ia ngi?`

U Blei u la iathuh ia ka jait bynriew Israel, ba hapoh ka jingker jong U Ka la san “‘kaba bhabriew shi kaddei eh’ “(Esikiel 16:13). Haba U Blei U la shem nyngkong ia ka, ym don kiba la iohi ia ka jingbhabriew jong ka; ka long kaba la kyntait napdeng kiwei pat ki khun, kaba la shah buh sharud ha ka jingkyrmen ba kan iap. Hynrei kumba U Blei u la pynpaw ia ka jingsngew na ka bynta jong ka, ka la kylla long kaba kham bhabriew, haduh ba ka la kylla long ka jingkren jong ka pyrthei. Ha ki sngi kiba ha shuwa jong ki syiem Hebru, hapoh jong U Dabid bad U Solomon, kane ka la long kaba shisha. Ka syiem Ethiopia ruh ka la pynlong ia ka jingwan jngoh kyrpang khnang ba kan iohi ia ka burom jong ka Israel dalade hi.

Ka jingbhabriew jong ka Israel, namarkata, ka long ka jingai ba pura jong U Blei. Ka long kaba itynnat – ka jingkren jong ki jaitbynriew – ka long beit thik namar ba ka long ka nongleit kurim jong U. U Blei U ong, ba ka jingbhabriew jong ka,‘ ‘ka la long kaba janai, da ka burom jong nga kaba nga la buh halor jong pha’ “(Esikiel 16:14).

Kane ka dei ka matpdeng kaba iai paw ha ka baibl. Ka nongleit kurim jong U Blei ka long kaba bhabriew, kam dei na kano kano ka daw ba ka la leh hynrei namar ba U Blei u la theh ia ka jingleh bhai a ka bad pynlong iaka ha kata ka dur. Ha ka juh ka rukom, ki bangeit ki I tynnat ha ka jingpeit jong ka bneng ym namar jong kaei ba ngi la leh ban ioh ia ka hynrei namar jong ka jingleh bha ka jong U Blei, ka jingpynim kaba u la ai ha ngi. Ngi long kiba itynnat namar ba la tap ia ngi ha ka hok ka jong u, “ka hok ka jong U Blei hi” (2 Korinth 5:21).

Baroh ki long kiba bha, haduh ka dkhot kaba bud jong U Esikiel: “‘Hynrei pha la shaniah ha la ka jingbhabriew bad pha la leh nuti namar la ka nam, bad pha la theh noh ia la ki jingleh nuti ha uno uno baroh uba iaid shajan: ka la long ka jong Uta’ ‘ (Esikiel 16:15).

La thaw iangi ban gin phalang ia ka jingbha bad ka burom jong U Blei. Haba ki jingthaw jong U Blei ki shim ba ka jingbhabriew ka long ka jong ki hi, kata ka jingbhabriew ka hiar dor noh, bad ka jingeh ka ap hashwa.

`Kiei ki jingma haba ngi shaniah ha ka jingbhabriew jong ngi? Kata ka long kumno ngi lah ban pyrkhat ba ka don kaei kaei hapoh jong ngi kaba long ka jong ngi kaba dawa ba ngi dei ban ioh ia ka hok na U Blei lane kaba pynlong iangi kiba dei hok ban ioh ia ka jingieit jong U? Kumno ba ngi dei barobor ban husiar pyrshah ia ka jingsarong ba kynja mynsiem?`