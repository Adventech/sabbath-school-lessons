---
title:  Ka Jingiathuhkhanna Kaba Jia Shisha
date:   18/04/2025
---

### Ka Makhon Ha Ka Borti Ka Ba Heh

_Da: u Andrew McChesney_

Hadien ba don kiba la tuh ia ka masi jong ka ïing jong ngi, i kmie ka la wanrah ia u ksew ban peit ia ka masi thymmai jong ki. Ka kmie ruh ka kwah ba u ksew un pahara ia ka wei na kaba shiphew: Ha Ka Borti Ka Ba Heh ia ka makhon

U Kpa, u pastor Seventh-day Adventist, u don sha jngai ha kawei ka ktem trei bylla ha ka Soviet Union halor ka jingkynnoh ba un sumar ia ka sngi Sabbaton. Ka masi ka long tang ma ka ka lad kamai ia ka kmie bad ki arngut ki khun rit jong ka ha ka ri Tajikistan kaba don ha kata ka por ka ri Soviet ba shathie. I kmie I khem dud ia ka masi bad ka ia kylliang ia ka dud bad ka jingbam ha kawei ka iew. Ka kmie ka la buh kyrpang ruh 10 bynta na ka dud kum kaba shiphew, ka la pynkylla ia ka sha ka makhon bad ka la buh ia ka ha ka borti. Ynda la dap ka borti, ka la die noh ia ka.

Ha kawei ka sngi, i kmie i la khem dud ia ka masi bad ka la ong ia ki arngut ki khun ban ap katba ka dang leit sha iew. “Wat plie ia ka jingkhang,” ka la ong. Ka la peit bniah ba ka borti jong ka makhon ka don hajan u ksew, uba la shah teh ha phyllaw, bad ka la leit noh.

Ki khynnah ki la ap bad ki la ap. Nangta ka khyrdop ka la plie, bad u nongwei u la rung shapoh phyllaw. U ksew um shym la wiar. Utei u briew uba phong da ki jain Muslim, u la iaid shajan uta u ksew. Ka la long kumba u ksew um shym la iohi ia u. Uta u briew u la shim ia ka borti makhon, u la phai bad u la leit noh. Hadien, ki khynnah da ka jingkmen–ki la iathuh ia ka kmie shaphang uta u briew. Ym don ba sngewthuh ia kaei kaba la jia.

Bun ki snem ki la iaid. U Kpa u la lait na ka jaka trei bad u la sdang biang ia la ka kam kum u Pastor. U bad ka kmie ki la don sa phra ngut ki khun. Ka khun kaba heh jong ki, ka Nina, ka la shongkurim bad ka la ioh khun. Ka la ioh ruh ia ka kam, ka pynkhuid ia ki ophis jong kawei ka kompeni sboh. Na ka bynta ban ioh tulop, ka Nina ka la hap ban leit sha u nongkhein jingkhein jong ka kompeni. Ha kawei ka sngi, katba ka dang ap ia ka tulop jong ka, ka la iathuh ha u nongkhein jingkhein shaphang ka borti jong ka makhon. U nongkhein jingkhein u la sngap jar jar haduh ba ka Nina ka la batai ba ka la iohi ia uta u briew uba phong jain Muslim. U nongkhein jingkhein u la kren kynsan, “mynno kata ka la jia?” Ka Nina ka la iathuh ia ka. U nongkhein jingkhein u la sdang ban iam. “Phi kwah ban tip kumno ka jingiathuhkhana ka la kut?” ka la kylli. Ka la ong ba ma ka bad ki saw ngut ki para jong ka ki la heh la san ha Siberia. Ki kmie ki kpa jong ki ki la shah pyniap ha ka thma bah ba ar, bad ki la shong bad ka kmie ieit jong ki. Ki por ki long kiba eh, bad ka sngi ka la poi ba ka jingbam ka la kut noh. Ka kmie ieit ka la khot ia ki san ngut ki khynnah ban duwai sawdong ka miej kaba thylli. Hadien ba la dep duwai, la sawa ka jingkhih ha ka jingkhang. Shabar la ieng uwei u briew uba phong da ki jain Muslim. Ha kawei ka kti, u bat ia ka borti kaba don ka makhon. Ha kawei pat, u bat ia u kpu.

Ha ka kompeni sboh, u nongkhein jingkhein u la kyrpad ia ka Nina ban iathuh kham bniah shaphang U Blei. Hadien kat to katne por, ka Accountant bad ka khun jong ka ki la aiti ia la ka dohnud ha U Jisu bad ki la iasoh bad ka Balang Adventist.

Haduh kine ki sngi ym pat don ba tip ia ka jinglong jong utei u briew uba phylla. Hynrei u Liubov Brunton, ka khun jong ka Nina, um don jingartatien ba u dei u angel.

“Na ka bynta u angel, ka la shim por tang shiphew sekhon ban kit ia ka borti makhon na Tajikistan sha Siberia”, ka la ong. “Nga shu lyngngoh shano u angel u lap ia u kpu. Ngam lah khlem da poi sha bneng ban iohsngew ia ka jingiathuhkhana kaba sah.”