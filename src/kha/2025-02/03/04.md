---
title:  Ka Tnga Nuti Jong U Hosia
date:   15/04/2025
---

Ka jingkyrpad jong U Blei ia U Nongiathuh lypa Hosea ka lah ban long kawei na ki kam kiba phylla tam ia kiba la ai ha uno uno u shakri jong U: Shong kurim ia ka nuti – da kaba leh khnang! Hynrei U Blei U la pyndonkam ia U Hosea ban iarap iangi ban sngewthuh, na ka nuksa jong u hi, ia ka jingpangnud na ka daw ka pop jong u khun bynriew bad ka jingialeh pyrshah. U Blei U la jied da ka jingieit ia ka tnga, ka Israel, kaba ia shukor ia U, haduh ban da biang, hynei u la shim pat iaka bad u la pynbha pat iaka.

`Ianujor Hosea 1:2; 3:1; Jingpynpaw 17:1, 2; bad Jingpynpaw 18:1 – 4. Kaei ka jingialeh nuti bala pynpaw hangne? Ka jinghikai aiu ba ka balang Khristan ka lah ban ioh na ka jingiathuh khana jong U Hosea? Ha kano ka rukom ba ka balang ka la iai leh ia ki pop jong ka Testament kaba rim?`

Ka Baibl ka pynpaw ia ka jingbakla jong ki khun Israel ha ka Testament kaba rim lah ban bteng ban iai leh da ka balang jong U Khrist ha ka Testament kaba thymmai. Ki briew jong ka jutang jong U Blei ki la iaid sakma shuwa ka jingshah ring mraw jong ki, ki wanrah ia ka jingmane bleithaw jong ki hima kiba iajan hapoh jong ka hima jong ka jutang U Blei. Ha kaba sdang jong ka spah snem kaba saw, ka balang khristan, da kaba sngewthuh ia ka jingdon ka jingiohnong, ki la iasnoh bad u patsha jong ka Rome, Constantine, bad ki la khot sngewbha ia u ba un sdang noh ban pynbeit ia ka jing iakajia jong ka balang. Ha kawei pa kawei ka jingjia, ki briew jong U Blei ki sakma Shabar jong ka jingiadei bad U khnang ba kin shem ia ka jingpynbeit na ka bynta ki jingeh kiba ki la sngewthuh

Ka jingjied jong U Blei ia ki kyntien ka pynlong ba ngin sngewthuh ba Um shym la pyrshang tang ban pyni iangi ia kaei ba ngi la leh bakla hynrei ban iasam kumno U sngew. Kito kiba la ju shah shet kylla da u/ka lok jong phi ki lah ban sdang ban sngewthuh ia ka jingsngew jong ka jingpaitdohnud ba kata ka jingbym iaineh jong ngi bad U Khrist ka lah ban ktah ia ka ing ha bneng. Ka bynta kaba phylla tam jong ka jingiathuh khana U Hosea ka long ka jingjngai kaba U Nong iathuh lypa u la leit ban siewspah ia ka tnga kaba la sakma.

Haba ngi iohi ia ka jingkhot kaba khadduh ia ka jaitbynriew, kaba khot ia ki briew ki jong U Blei ban mih noh na ka Babylon, ka long kaba shongnia ba u khot ia ki briew jong U, bad ym ia ki nongwei. U ithuh shynna ia ki. U ieit ia ki. Bad katba ka pyrthei ka nang pynsawa ia ka por ka ba triem, u dang iai tyrwa ia ka jingsiewspah ba u la siew khnang ban thied biang iangi da ka snam ka jong U hi. Ka diengphna jong U Khrist, kham palat ban ia kiei kiei baroh, ka dei ba ngin iohi haduh katno U Trai u kwah ban pynim ia ki briew kiba la sakma jong U.

`Kiei ki rukom mynta ki sngi ba kano kano ka balang, wat ka jongngi hi, ka lah ban syntuid ha ka jingklim sih ba kynja mynsiem?`