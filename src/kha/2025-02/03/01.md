---
title:  Ki Dur Na Ka Shongkha Shongman
date:   12/04/2025
---

### Dkhot Baibl ban pynkhreh ia ka Lynnong

Jenesis. 2:23–25, Ephesus. 5:29–32, Ezekiel. 16:4–14, Jingpynpaw. 18:1–4, Jenesis. 24:1–4, Jingpynpaw. 19:1–9.

> <p>Dkhot Spel-lyndet</p>
> “Bad u ong ha nga, To thoh: Suk kita ia kiba la khot sha kata ka jingiakhawai miet ka jingshongkurim uta U Khun langbrot. U ong ruh ha nga, Kine ki long ki ktien bashisha ki jong U Blei.” (Jingpynpaw 19: 9).

Ka Baibl ka dap da ki jingiathuh khana jingieit kiba pynpaw shynna ia ki bynta jong ka jingpynim bad ka jingiet jong U Blei ia la ki briew. Ka jingiade kaba jan tam, ka jingshong kurim, ka pynshisha kum ka skul ha kaba, lada ngi shah ialade ban mad ia ka katkum ba U Blei U la thmu, ngi lah ban shem ia ki jinghikai kaba jylliew shaphang ka jingieit jong U iangi, shaphang ka jingiadei jong ngi bad U, bad shaphang ka jingjngai kaba u la iaid lyngba ban siewspah iangi.

Ka jingmut jong ka jingieit bad ka jingshong kurim katkum kine ki sngi kiba mynta ka la pynlong ba ngin sngew eh ban pdiang ia kaei kaba U Blei U pyrshang ban hikai iangi lyngba ka jingiateh shongkurim. Watla ka jinglong pop jong u bynriew ka la pynsniew shikatdei eh ia ka jingshong kurim (bad kumjuh ruh ia kiei kiei baroh). Ka jingshong kurim ka dang lah ban long ka rukom kaba bha eh ban pynpaw ia ka jingshisha, wat ia ka jingshisha jong ka jingiathuh lypa. Kham palat ban ia kaban shu pynkmen iangi, ka jingshong kurim ka dei ban long ka skul ha kaba ngi lah ban nang ia ki jinghikai kiba jylliew shaphang jong ngi hi bad ka jingiadei jong ngi bad U Blei.

Ha kane ka taiew ngi ia peit ia ki rukom ba pher ba ka ktien jong U Blei ka kren shaphang ki jingshong kurim, kiba bha bad kiba sniew. Nangta ngi lah ban shim ia ki jinghikai na kine ki nuksa ban sngewthuh kham bha kumno U Blei U pyniadei sha ki briew jong U, watla haba ki kyllon, bad ngi lah ban nang ia ki katto katne ki jingshisha shaphang ka jingieit jong U kaba lah ban iarap iangi ba ngin sngewthuh khambha ia ki jingjia ha ki sngi ba khadduh..

_*Pule ïa ka lynnong jong kane ka taïew ban pynkhreh na ka bynta ka Sabbaton April 19._