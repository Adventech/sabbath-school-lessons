---
title:  U Isaak Bad Ka Rebekah
date:   16/04/2025
---

Haba u Abraham u la tymmen bad khlem artatien u la pyrkhat ia ki jingkular ba la ai ha u da U Blei shaphang ki khun ki ksiew jong u (peit Jen. 15:5), u la ai ia u shakri uba la tymmen bad uba shaniah tam ia ka kam kaba khia ba kyntang?

`Pule Jenesis 24:1-4. Balei ka long kaba kongsan eh ia u Abraham ba u khun jong u un ym shongkurim “na ki khun kynthei jong ki Kanaan” (Jensis. 24:3, NKJV)?`

Haduh katno ka jingpyni jong u ka lah ban long kaba kyrpang, ka mat na ka bynta u Abraham ka long kaba kynja mynsiem, ym kaba kynja jaitbynriew; ka la long kaba kynja blei, ym ka jaitbynriew. U Abraham u tip bha ia ka jingsniew jong ka akor jong ki jingleh niam jong ki nong Kanaan, ym ban shu kren ia ka jingmane ki blei thala jong ki, bad u tip haduh katno ka long kaba suk ia u khun jong u ban hap ha kine ki rukom jingle, lada u shongkurim napdeng jong ki.

Da shisha, ka jingiathuhkhana shaphang shibun kiei kiei ki Israel hyndai, bad wat shaphang ka balang Khristan lyngba ki spah snem, ka la long kawei ha kaba ki briew jong U Blei — kiba la dei ban sakhi ia ka pyrthei — ki la shah rong noh ha ka pyrthei bad ha ki jinghikai bakla bad ki jingngeit niam jong ka. Lehse ka nuksa ba khraw tam jong kane ka jingshisha kaba sngewsih ka la long ka jingpynrung ia ka Sngi Robibar, ka sngi jong ki nongmane ia ka sngi, ha ka jaka jong ka Sabbaton ka sngi ba hynñiew jong ka Baibl, ka jingshisha ka long ba kan trei kum ka bynta ba kongsan ha ki sngi kiba khatduh..

`PULE Jenesis 24:57-67. Kiei ki jinghikai kiba ngi lah ban lum shaphang U Khrist bad ka balang jong U na ki katto katne ki jingtip ba bniah kiba ngi shem ha kane ka jingiathuhkhana? Kaei kaba don ban tip, kum ka nuksa, shaphang ka jinglong ba la hap jong ngi na ka jingshisha ba ka Rebekka ka long ka bahaïing kaba la pyniakhlad jngai, na u Isaak?`

Khlem artatien ngi don ka jingiadei bad U Nongthaw jong ngi, namar ba la thaw tynrai ia ngi ha ka dur jong U. Ngi la shah pyniakhlad na U da ka pop, bad wat la katta ruh, ïa ngi la ñiew kum ka nongleitkurim kaba dei na ka bynta jong U wat la ki jingjied jong ngi ki lah ban pynlong ia ka jingshongkurim kaba kham jynjar ban ia kaba ka donkam ban long.

`Hooid, U Blei U ieit ia ngi, ka nongleitkurim jong U, kham palat ban ia kaba ngi ieit ia U. Kiei ki jingjied kiba ngi lah ban leh —bad kiba ngi dei ban leh —man la ka sngi kiba lah ban pynskhem ia ka jingieit jong ngi ia U Blei? Ha kajuh ka por, kiei ki jingjied ki ban pyniap ia ka jingieit jong ngi?`