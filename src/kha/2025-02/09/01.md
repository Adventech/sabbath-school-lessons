---
title:  "Ha Ki Salm: Bynta II"
date:   24/05/2025
---

### Dkhot Baibl ban pynkhreh ia ka Lynnong

Salm 46, Jeremiah. 4:23–26, Slam. 47:1–4, 1 Thess. 4:13–17, Salm 75, Jingpynpaw. 14:6–12.

> <p>Dkhot Spel-lyndet</p>
> “Ai ba ki kynja bynriew kin iaroh ia me, Ah U Blei; ai ba ki kynja bynriew baroh kin iaroh ia me. Ah to ai ba ki kynja bynriew kin iasngewbha bad ba kin rwai namar bakmen: naba men bishar ia ki kynja bynriew da ka hok, bad men synshar ia ki jaid bynriew na ka khyndew. Selah.” Jenesis 3:15.

Haba ngi pyrkhat ia ki jingjia ba khatduh, ngi kham pynleit jingmut ha ki mrad bad ki bor jong ka Jingpynpaw. Bad, shisha, ki don ka bynta kaba khraw—ka bynta kaba kongsan ruh. Lymda kumta, U Blei un ym shym la buh ia ki ha ka Baibl ba ngin sngewthuh ia ki (peit Jingpyn 1:3).

Ka jingiathuhlypa la kumno kumno ka iadei ruh bad ki mat ba kongsan kiba iadei bad ka pop bad ka jingjynjar, ka jingbishar, ka thma hapdeng kaba bha bad kaba sniew, ka jinglong jong ka hok bad ka jingbymhok, ka jingshah pynshitom beiñ bad kiwei kiwei.

Ki Salm ruh ki iadei bad kine ki mat ha ka jingjylliew ba khraw, ki jingwad bniah jong baroh ka jingsngew briew kiba lah ban mih — naduh ka jingduh jingkyrmen kaba dum haduh ka jingkmen bym lah ban pyrkhat jong ka jingsngew briew. Ngi iohi ia ki Israel ba ki pynkhreh ia ka thma pyrshah ia ki bor jong ka jingdum. Ngi pule shaphang ki briew shimet kiba ïa ksaid bad ka jingkylli balei ba U Blei Um pynbeit ia ka jingsniew da ka ba beit bad ka ba kloi mardor, khlem artatien ngi baroh ngi kylli ia ki jingkylli. La ialam ia ngi sha ka jaka kyntang ban ioh ia ki jubab, bad ki don ruh ki jingkyrpad ba ju jia man ka por sha U Blei kum U Nongthaw. Hato kine kim dei ki jingmih bad ki jingkylli kiba ngi kylli, ha ka jinglong jong ngi mynta ki sngi, ngi ia ksaid pyrshah, ha ka juh ka rukom?

Hooid, dei na kane ka daw ba ngin dang iai bteng ban plie ban pule ia ka kitab Salm khnang ban tip kham bniah shaphang kine ki jingshisha kiba kongsan.

_*Pule ia kane ka lynnong ban pynkhreh na ka bynta ka Sabbaton, May 31._