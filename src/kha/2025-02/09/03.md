---
title:  Ka Jingkyrmen Hapdeng Ka Jingkhihwin
date:   26/05/2025
---

Ka ba bun na ki ktien ha ka kitab Salm ka long ki dak ki nuksa, hynrei haba iadei bad ka ktien kaba kdew shakhmat sha ka jingpynkylla thymmai ia ka pyrthei jong ngi, ngi don tang khyndiat ka daw ban ngeit ba ka long tang ka dak. Ka Salm 46 ka pynkynmaw ia ngi ba ka pyrthei kan shah ktah jur ha ka jingwan pat U Khrist. Hynrei ym tang ki maw bad duriaw ki ban shah ktah; ka jingkut kaba khraw jong ka histori jong ka pyrthei ka ba mut ka jingkhyllem jong ki hima pyrthei — ki rukom synshar briew kiba sngewsih kiba la pynlong ia ka jingjynjar kaba khraw ha ki spah snem baroh.

Ha kaba kut, kine ki bor baroh, bad ki jingsniew bad jingjynjar baroh kiba ki la wanrah halor ka longbriew manbriew, kin poi sha ka jingkut noh khoit.

`Pule Jeremaiah 4:23-26. Kane ka iathuh aiu ia ngi shaphang ka jingduhnoh jong kane ka pyrthei, la kumno kumno haduh ba kan da poi ka “bneng kaba thymmai bad ka pyrthei kaba thymmai” (Jingpyn 21:1)?`

Ka jingiathuhlypa jong ka Baibl ka pyni ia ngi kaei ka ban jia ia kane ka pyrthei. Ka jingphohsniew jong u Daniel 7, kum ka nuksa, ka pyni ia ngi ia ka jingat phyllung ka duriaw ha kaba ki jaitbynriew jong ka pyrthei ki mih. Ki Iyer jong ka jingialeh bad ka jingialeh ki beh kylleng ka duriaw Galilaïa (ka pyrthei), ki pynmih ia kawei ka hima pyrthei hadien kawei pat, bad ym don kawei ruh na ki kaba lah ban pynbeit ia ki jingeh kiba shisha kiba ktah ia ka jaitbynriew briew. Ki nongialam pyrthei kiba ngi nud ban shaniah la jan man ka por ki pynshisha ba ki long kiba pop bad kiba khwan lade kum ma ngi baroh lang.

Ym don kawei ruh na ki hima ba la pyni ha u Daniel kaba la pynshisha ba ka long ka ïing kaba shngain na ka bynta ki briew U Blei (wat la ki don kiba kham bha ban ïa kiwei pat). Hynrei ngi tip ba ngi don ka jinglong nongshong shnong ha ka hima U Blei (Phil. 3:20), bad, ha jrong halor ka jingkulmar jong kane ka pyrthei, ka don ka khet kaba ym lah ban pynkhih (peit Esek. 1:26). U Jisu u la hikai ba ka pyrthei kan nang iaid sha ka jingbymsuk katba ngi nang jan sha ka por jong ka jingwan pat U Khrist (Mathaios 24), hynrei ngi lah ban bat skhem ha ka jingngeit, khlem da kheiñ ia ka jinglong jong ka pyrthei jong ngi, namar ngi tip ba U Blei um shym la duh ia ka jingsynshar, bad ba Un pyndep ia ki jingkular jong U: “Ki jaid bynriew ki la khih bitar, ki hima ki la khih win: u la pynmih ia la ka ktien, ka khyndew ka la um noh. 7 U Trai ki paid U don had ngi; U Blei U Jakob U long ka jaka rieh jong ngi” (Salm 46:6, 7, NKJV). Ha ka por ba lyngkot, kiei kiei kim iaid bha bad kin ym iaid bha. Ka por ba jlan? Kumta — da ki jingsngew nguh ia U Jisu — ka long kawei pat ka mat.

`Ym don jingkylli, ka pyrthei jong ngi ka i kumba kakhih klumar bad kaba ym lah ban the lakam. Kum ka nuksa, kumno ka jingïathuhlypa jong u Daniel 7 ka dei ban ïarap ïa ngi ban ïohi ba ha kaba kut kiei kiei kin sa man bha na ka bynta jong ngi lada ngi ïaisah ha ka jingïaineh?`