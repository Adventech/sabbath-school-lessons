---
title:  Hapoh Ki Sla Kjat Jong U
date:   27/05/2025
---

`Pule Salm 47: 1-4. Ka ong aiu sha phang ka jaka jong ngi, ka ba kut, ha ka hima U Khrist?`

Ka por kaba jlan, ka lawei ka long kaba phyrnai. Naduh kata ka por, Ka jaitbynriew ka la aiti ia ka bor synshar halor ka pyrthei sha u Lucifer, bad ha ka por ba u soitan u la paw ha ka dorbar bneng ha u Job, u la sngew sarong ba kane ka pyrthei ka dei ka jong u.

“Nangno me wan?” U Blei u la kylli.

“Na kaba leit shane bad shawei ha ka khyndew, bad na kaba iaid sharum shaneng jong ka,” u la jubab (Job 1:7, NKJV).

U Soitan u la pynbna ia ka jinglong trai; la pyndonkam ia ka kjat ha ki por hyndai ban pyni ia ka jinglong trai. “To khie noh, to iaid lyngba ia kata ka ri, ia ka lynter jong ka, bad ia ka pyngkiang jong ka” U Blei u la hikai ia u Abraham, “naba ha me keiñ ngan sa ai ia ka” (Jen. 13:17, ESV).

`Ïanujor bad 1 Thessaloni 4:13-17 bad Sekharaiah 14:4, bad pyrkhat bha ia ki kjat U Khrist. Kiei ki jingiapher kiba phi shem hapdeng kine ki bynta, bad ki hikai aiu ia ngi shaphang kine ki ar tylli ki bynta kiba iapher, wat la ki iadei, jong ka jingsynshar ba khatduh jong U Khrist ha kane ka pyrthei?`

Kaba kren shaphang kaei ba U Khrist un leh ha kaba kut jong ka shi hajarsnem, ka Ellen G. White ka la thoh: U Khrist un hiar halor U Lum Olib, na uba, hadien ka jingmihpat jong U, U la kiew, bad ha kata ka jaka ki angel ki la kren ban ban ia ka jingkular sha phang ka jingwan jong U. Ong u nongiathuhlypa: “U Trai U Blei jong nga Un wan, bad kita kiba khuid baroh lem bad me” “Te ha kata ka sngi ki kjat jong u kin ïeng halor u lum Olib, uba ha pyrshah ka Jerusalem shaphang mihngi, bad u lum Olib un kad napdeng jong u shaphang mihngi bad shaphang sepngi, te kan don ka them kaba khraw;” “Bad U Trai un long u syiem halor ka khyndew baroh: ha kata ka sngi U Trai un long uwei, bad ka kyrteng jong u kawei”. Sekharaiah 14: 5,4,9. Katba ka Jerusalem Bathymmai, ha ka jingphyrnai ba thaba jong ka, ka wan hiar na bneng, ka ïeng halor ka jaka ba la pynkhuid ba kaba la pynlong kaba kloi ban pdiang ia ka, bad U Khrist, lem bad ki briew jong U bad ki angel, U rung sha ka nongbah ba khuid.” – Ka Jingialeh Bakhraw, sla 636, 637.

`Peit ia ka jingkyrmen ba la ai ha ngi ha U Jisu. Pyrkhat katno ka jingim kan long kaba eh lada baroh ki kut noh, junom, da ka jingiap. Baroh kan long kaba lehnohei, hato kam long kumta?`