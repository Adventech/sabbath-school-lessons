---
title:  Ka Jingpyrkhat Shuh Shuh
date:   30/05/2025
---

Pule ia ka Salm 133, Ki Kam 1:4-9, bad Jingpynpaw 5:4-7.

“Ha ka por jong ki kpa tymmen la ju pynpaw ia ka jingktah jong U Mynsiem Bakhuid ba bunsien la pynpaw, hynrei ym ju paw ha ka jingdap jong U. Mynta, ha kaba kohnguh ia ka ktien U Nongpynim, ki synran ki la ai ia ki jingaitilut jong ki na ka bynta kane ka jingai, bad ha bneng U Khrist u la pyndap ia ka jingiasaid jong U. U la dawa ia ka jingai jong U Mynsiem, ba Un theh ia ka halor ki briew jong U.”—Ellen G. White, Ki Kam Ki Apostol, p. 37.

La bthah ia ki synran ban phla ia U Khrist “haduh kaba kut ka pyrthei” (Ki Kam 1:8, NKJV), ka kam ka ban pynbna ia ka jingwan pat U Khrist (Math. 24:14). Ngi dei ban bteng ia kaei kaba ki la sdang.

Haba U Khrist U la ong ia ngi ban rah ia ka gospel sha ka pyrthei, Um shym la iehnoh ia ngi marwei ban pyrkhat kumno ka lah ban jia. Ia ka kam la pyniaid na ka jaka kyntang jong ka bneng. Ka kam jong ngi ka long kaba la khum bha ha U Khrist: U ialam bad ai bor ia ngi. Kane ka dei ka kam jong U, ym ka jong ngi: la kyrpad ia ngi ban bud ia ka jingialam jong U. Phin sa iohi ba kane ka long kumno ba ka la treikam bad ki Israel: U Blei u la pan na ki ban bud ia ki jingbthah jong U, bad nangta U la pynlong ia kaba ym lah ban long. U Mynsiem u la trei lypa ha ki dohnud jong ki para marjan jong ngi; la kyrpad ia ngi ban don hangta ynda la poi ka por jong ka rai khnang ba ngin lah ban khot ia ki ban iasoh bad ki briew U Blei katba ki dang ieng ryngkat bad U Khunlangbrot ha Seion. Ngim donkam ban thaw ki lad ki lynti bad ki buit thymmai namar ngim pat ju long ki nongpeit ia ka kam.

**Ki Jingkylli Ban Ia Kren Lang:**

`Ki don shibun ki briew ki bym pat lah ban kot sha ki, wat la ki khubor jong ki lai angel ki la leit kylleng ka pyrthei. Ha ka klas, iakren kumno ngi kum ka balang ngi lah ban pyndep kham bha ia ka kam kaba U Khrist U pyndonkam ia ngi ban pyndep. Kumno ngin nang ban ym duh jingkyrmen haba ngi pyrkhat ia ki briew baroh kiba ym pat iohsngew ia kine ki jingshisha na ka bynta ki sngi kiba khatduh?`

`Ha ka Jingpynpaw 5, u Ioannis u sakhi ia ka kot ba la kli kaba la pyndait ba la ai ha U Khunlangbrot namar ba U long uba bitdor. Haba la plie ia ki jingpyndait ha ka kot lyngkdop ha ka Jingpynpaw 6, ngi iohi ia ka histori jong ka balang jong ka Testament Bathymmai ba la iathuhlypa shai shaduh kaba kut jong ka por. Na kane ka jingbatai, kiei ki jinghikai kiba ngi lah ban ioh shaphang ka lynti U Blei kaba U thmu ban pyndep ia ka kam?`

`Kiei ki jingjia kiba mynta kiba ngi iohi ha ka pyrthei kiba lah ban ialam da kaba suk sha kaei kaba ngi tip ba kan sa wan ha ka Jingpynpaw 13 bad 14? Kiei ki jingkhanglad kiba dang sah?`