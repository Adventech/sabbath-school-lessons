---
title:  Ba Ia Ka Jingpynim Jong Phi Yn Tip
date:   29/05/2025
---

`Pule Slam 67. Kumno kane ka jingrwai iaroh ka pyntip ia ka jingsngewthuh jong phi shaphang ka bynta jong ki briew U Blei ha ka Jingpynpaw 14:6–12?`

Ki Engineer jong ka Massachusetts Institute of Technology ki la shna ïa ka jingtap kaba thymmai kaba ïong kaba pynlong ïa ki tiar kiba la rong haduh ba ki la jan ban ym ïohi shuh. La thaw ia ka na ki nanotube, ka kham dum bunshah ban ia kino kino ki tiar kiba ïong kiba la thaw mynshuwa. Kane ka tiar thymmai ka lah ban shim 99.995 percent na baroh ki jingshai ba lah ban iohi. Wat ka jingshai kaba shai bha ruh kam lah ban pynlong ia kiei kiei kiba la tap ha kane ka jingtap ban iohi.

Ka Salm 67 ka sdang da ka jingkyrpad ia U Blei ban “pyntyngshaiñ ia la ka khmat halor jong ngi; Ba yn ithuh ia ka lynti jong me ha ka khyndew” (Salm 67:1, 2, NKJV). Ha ka jingthmu jong ka jingpynim, U Blei u la pynkhreh ia ka lad ba ki nongpop kin shah pdiang biang sha ka jingdon ryngkat kaba donburom jong U kaba mardor khlem da shah pynjot ha ka burom jong U; bad wat mynta ruh, ha kane ka jingim, ka diengphna U Khrist ka pynlong ia ka khmat U Blei ban tyngshaiñ halor jong ngi.

Hynrei ka dang don shuh shuh: U Blei U thmu ba ngin pynshai ia ka jingshai jong U sha ka pyrthei baroh kawei. Kane ka long ka kam kaba la ai ha ki Israel: ka templ ka dei ban long ka ïing jingduwai na ka bynta ki jaitbynriew baroh: “ia ki ngan wallam keiñ sha u lum bakyntang jong nga, bad ngan pynkmen ia ki ha ka ïing jingduwai jong nga; ïa ki jingainguh thang jong ki bad ia ki jingkñia jong ki yn pdiang hun ha ka duwan jong nga namar ia ka ïing jong nga yn khot ka ïing jingduwai ia ki kynja bynriew baroh” (Isa. 56:7, NKJV).

Ha kane ka Salm, u Dabid u pynkynmaw ia ngi ba U Blei U kwah “Ba yn ithuh ia ka lynti jong me ha ka khyndew, bad ia ka jingpynim jong me hapdeng ki jaid bynriew baroh.” (Salm 67:2,). Kaba sngewsih, ba ki briew jong U Blei bunsien ki la rem ha kane ka kam. Ka jingthoh jong ki Israel ha ka Testament Barim ka don katto katne ki lynnong kiba dum, kumjuh ruh ka jingthoh jong ka balang Khristan ha ki ar hajar snem ba la leit noh. Ka long kumba ngi la ai rong ia ki dohnud jong ngi da ka jinglong kaba dum palat, kaba sngewhun ban shim ia ka jingshai U Blei khlem da pynpaw ia ka.

Teng teng, ngi pynlong ïa ka jingpynkhih-im jong U Blei ha ki sngi kiba khatduh kum ka jaka shong ba kyrpang na ka bynta ki nongleit jingleit ba kynja mynsiem, bad ngi i kumba ngi sngewhun shibun ba kiwei pat ki bynta jong ka pyrthei ki dei ban shong ha ka jaka ba ia halla, ban shong ha khyrdop ka bym sngewtynnad, khlem da pynkhreh ia ka jingleit kaba shakhmat. Hynrei ka balang basah ha ka Jingpynpaw 14, kam sngewhun tang ban ieng ha Seion ryngkat bad U Khrist, da kaba sngap jar ha ka jingdon ryngkat jong U. Ha ka jaka kata, ki her kylleng ka pyrthei, ki kyntu ia ka pyrthei ban iasoh bad ki ha u lum bakhuid jong U Blei.

`Kiei ki jingkitkhlieh kiba ngi dei ban sngew kum ka balang, bad kum ki briew shimet, shaphang ka jinghikai ia kiwei pat ia ki jingshisha kiba ngi ieit eh?`