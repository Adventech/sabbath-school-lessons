---
title:  Ka Jingpyrkhat Shuh Shuh
date:   25/04/2025
---

Pule Isaiah 44:24-45:13

"Khyndiat pa khyndiat, nyngkong ha ka jingbuhrieh bad ka jingjar jar, bad nangta ka la kham paw katba ka la nangroi ha ka bor bad ka la nang ioh ban teh lakam ia ki jingmut jingpyrkhat jong ki briew, ‘ka jingmaian jong ka jingbymhok’ ka la jam shakhmat lyngba ki kam pynbeit shukor bad jingkren bein Blei jong ka. La jan ba ym lah ban sngewthuh bad shemphang kumno ki riti dustur jong ka jingngeit blei thala ki la ioh prong shapoh ka balang Khristan. Ka mynsiem jong ka jingiapyniasuk bad jingpynsriem la pynsangeh shipor lyngba ka jingpynshitom bein kaba jur, ha kaba ka ka Balang ka la iaishah ha ka jingshahlehbeiñ ha ka niam ba mane blei thaw-blei thala. Hynrei katba la pynsangeh ia ka jingpynshitom bein shipor, ka niam Khristan ka la rung sha ki iingbishar bad ki iing syiem, ka la buh sharud ia ka jinglong sngur bad ia ka mynsiem ka jingsngewrit U Khrist bad ki apostol, ka la syrtap pynban ia ka burom bad jingsarong jong ki lyngdoh bad ki nongsynshar; bad ha ka jaka jong ki jingdawa bad jingbthah U Blei, ka la bujli da ki thiori bad dustur briew. Ka jingkylla Kristan U Constantine, ha ka bynta kaba sdang jong ka spah snem kaba saw, ka la pynmih ia ka jingkmen kaba khraw; bad ka pyrthei, kaba la tap da ka dur jong ka hok, ka la rung shapoh ka balang. Mynta ka kam bamsap ka la nang kiew stet bha. Ka jingngeit bleithaw-blei thala, katba ka la paw kum kaba la shah rem, ka la kylla long nongjop pynban. Ka mynsiem jong ka la synshar ia ka balang. Ki jinghikai, ki jinglehniam bad ki jingngeit biej jong ka la pynrung ha ka jingngeit bad jingmane jong kita kiba la kam ba ki long ki nongbud jong U Khrist.” — Ellen G. White, Ka Jingialeh Bakhraw, sla 49, 50.

Ha ka jingiadei bad ka jingkylli ha kaba kut jong ka jingpule jong ka sngi basaw (Wednesday), hato ngi baroh ngin don ha ka jingma, khamtam katba ngi nang ap slem hangne, ban buh “shadien ia ka jinglong ba sngewrit jong U Khrist bad ki apostol jong u” ha ka jaka jong ka burom, ka bor, ki jingioh nam, bad ki jingpynshoi jong ka pyrthei? Lada ngi pyrkhat ba ngim shah pynshoi ha kine kiei kiei, ngi pynbieit hi ia lade da lade

**Ki Jingkylli Ban Ia Kren Lang:**

`Haba U Blei u la pynryngkang par ia la ki briew jong U sha Babilon, ka la long ka jingjia kaba shitom bad kaba sngewsih. La khot ia u Abraham napdeng Kaldi ban seng ia ka jaitbynriew ka jutang kum ka jingshai na ka bynta ka pyrthei, bad pynban mynta la pynryngkang par ha ki kynjri. Ha ka por ba ki long mraw, U Blei u la pyni ia ki Israel kaei kaba lah ban long lada ki la long kiba iaineh. U Nebukhadnessar; u khlieh jong ka rukom synshar kaba pyrshah pura ia U Blei, u la wan sha U Khrist (Danial 4). Ha kaba kut jong ka jinglong mraw jong ki Israel, U Blei U pynmih ia u Syiem Persia ban shakri kum ha ka dur jong U Khrist, da kaba pyllait ia ki briew jong U na ka Babilon bad ka jingpynphai biang ia ki sha ka Ri Jingkular. U Seiros um shem la long u nong Israel, hynrei pynban U Blei u la jied ia u ban pyni ia ka jingthmu jong ka jingpynim sha ka pyrthei katba u la pynphai biang ïa ki briew jong ka jutang U Blei sha Jerusalem. Kiei ki jinghikai kiba ngi lah ban ïoh shaphang kumno U Blei U peit ia ka jinglong briew napdeng ki briew kiba shabar ka jaitbynriew Israel ban pyndep ia ki jingthmu jong U?`

`Ngi lah ban ym don ha Babilon, hynrei katno ka Babilon pat ka lah ban don ha ngi? Kumno ngin ithuh ia kane ka jingeh, bad kumno ngi lah ban kyllakabamut?`