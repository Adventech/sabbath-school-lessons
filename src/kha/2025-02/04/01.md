---
title:  "Ki Jaitbynriew: Bynta I"
date:   19/04/2025
---

### Dkhot Baibl ban pynkhreh ia ka Lynnong

Jenesis 10:1–12, Jenesis 12:1–9, 1 Samuel 8:4–18, Mathaios 20:25–28, Jingpynpaw 18:1–4.

> <p>Dkhot Kynmaw</p>
> “Bad la ai ha u ka jingsynshar, bad ka burom, bad ka hima, ba ki kynja bynriew baroh, ki jaid bynriew bad ki ktien kin shakri ïa u: ka jingsynshar jong u ka long ka jingsynshar bymjukut, ka ban ym duh noh, bad ka hima jong u ka ban ym pynjot noh ïa ka.” (DANIEL 7:14 KHB.)

Ka kitab Jingpynpaw ka pyni ia ngi, ia ki lad bad ki lynti jong U Blei na ka bynta ka pyrthei ba la hap jong ngi. Ha ki lynnong ba khatduh, la pynthymmai ia ka lad ban ioh pyndonkam biang na u dieng ka jingim, la weng noh ia ka jingtim, bad la pdiang biang ia ngi ha khmat U Blei. Ka kitab Jingpynpaw, ha ki katto katne ki bynta, ka long thik kum ka kitab Jenesis kaba la kylla dadien, dei na kata ka daw ba ka kitab Jenesis ka long kum u shabi uba kongsan ban sngewthuh lut kumno ki jingeh jong kane ka pyrthei ki la mih ha kaba mynnyngkong.

Kawei na ki mat ba kongsan ha baroh ar ki kitab Daniel bad Jingpynpaw ka long shaphang ka jingsynshar ia ka pyrthei, ka jingbteng ryntih jong u briew ban pyrshang synshar hi da lade ia ka pyrthei, kaba dei hok ha jingshisha ka bynta ka jong U Blei, uba — shisien ba kane ka bynta kaba shyrkhei jong ka pop bad ka jingialeh pyrshah kan kut noh shisyndon — ha kaba kut Un synshar da la ka hok.

Ka long ka jingialeh kaba la neh bha bad kaba la iaid haduh kane ka khyllipmat, kaba kynthup ruh ia ki jingpyrshang bad jingiashem jong u briew ha ki katto katne hajar snem lyngba ka sorkar synshar hi jong u. Hynrei, kam pat ju trei kam bha mynno mynno ruh; wat lada don kiba la pynpaw ia ki jingthmu kiba bha eh, pynban ki la duna shikatdei, bunsien ki la duna shisha haduh katta katta, na kita ki jingmut babha bad bajanai.

Kumta shibun na ka histori jong ka jaitbynriew lyngba ki spah snem ba la leit noh kim long ei ei, hynrei tang ki jingiathuhkhana shaphang kine ki rukom synshar bad tang ka jingpulom suda kaba la wanhap ha u jaitbynriew. Putet, kan nang kham sniew shuh shuh haduh ba yn da la pynshong nongrim khatduh ia ka “hima bymjukut U Blei” (Dan. 7:27) un seng ia ka..

_*Pule ia kane ka lynnong ban pynkhreh na ka bynta ka Sabbaton, April 26._