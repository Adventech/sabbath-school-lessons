---
title:  U Bsein
date:   10/04/2025
---

Kumba u shakri um lah da lei lei ban siew ïa ka ram jong u Ka jingmane kade ka daw ne ka subjek kaba khongsan ha ka kitab Jingpynpaw. U nongleh kam sinew bad u nongwanrah ia ka rukom mane kabym shisha la ithuh ia u kum u “iakjakor” (drakon) (Jingpynpaw 13:2-4) bad ka batai kum u bsein ia une u kherub uba la hap kam dei kaba shuh jia. Ka kdew shai sha ngi shadien sha ka kper Eden, ha kaba u bsein u la ioh rung ha paradis bad la pynsngewthuh ne pynshoi ia u Adam bad ka Im ban bud ia u sha ka jingialeh pyrshah ia U Nongthaw.

`Ianujor Jenesis 3:1-5 bad Jingpynpaw 12:1-9. Kiei ki katto katne ki mat kiba long kynrei ne syriem ha kawei pa kawei na kine ki jingbuh jingkynmaw? Kumno ba ki jingbatai kiba shem ha ka jingpynithuh ia u bsein ha ka kitab Jenesis kaba iarap ia ngi ban sngewthuh ia ki katto katne ki jingeh kiba ha shwa kiba la ialam sha ka thma kaba ha bneng kaba la iathuh ha ka kitab jingpynpaw?`

Don artylli ki jingjia ha ka Baibl ha kaba u soitan u ialam ia ka pyrthei baroh kawei sha ka jingbakla. Ha Jenesis, ha ka por ba dang don tang ar ngut ki briew kiba don; bad nangta ha ka jingjia kaba lah ai ha Jingpynpaw 12 bad 13, ha kaba ia u soitan la ithuh kum uta uwei uba “shukor ia ka pyrthei baroh kawei” (Jingpynpaw 12:9) bad uba ai bor ia u mrad khlaw ka duriaw ba kata”ka pyrthei baroh kawei” ki la dap da ka jingphylla bad bud ia ka (Jingpynpaw 13:2,3). Kawei na ki mat pdeng kiba shem ha ki jingiathuhlypa ka Baibl ka jingbym kylla ka rukom jong ka jingialeh kaba khraw. Ka jinglong bad ka ktien jong U Blei kabym ju kylla, bad kumta ruh ka jingthmu ne ka thong jong u soitan.

Ka kabu, namar ka jinglong jong ka jingialeh bakhraw kam kylla, bad namar ba ngi don ka jingshim jingmut kaba shai ha ki jingiathuhlypa ka Baibl, ki Khristan ki lah ban sam lyngba kine ki jinglong bad sdang ban ithuh hangno ka jingma bakynja mynsiem ka lah ban don. U Blei un iai long uei uba U juh long, bad ka juh ruh ia u soitan. U soitan u lah ban phong da ki hajar ki jingpynriam, hynrei da ki spah snem ki histori jong ki bynriew kiba la hap, iasnoh lang bad ki jingring dur ia kiba ka jingiathuhlypa ka la draw dur ha ka kitab Jingpynpaw, ka pyni ne pynpaw ba um ju jah ne iaid lait na ka buit kaba u pyndonkam ha Eden. U Blai ula kula ria ngi ka jingstad bad ka jingshemphang (Jakob 1:5), bad ki atiar ba tikna jong ka Jingthoh Bakhuid, ngim dei ban hap sha ki jingshukor u soitan. Sngewsih, ba shibun ki la hap sha ki bad nang bun ruh kiban hap – bad kiba bun – ruh kumjuh kin hap.

`Haba pyrkhat kumno ka kolshor ka kylla katba nang iaid ka por. Ki kyndon jong ka imlang sahlang ki kylla; kiei kiei kaba ju pdiang mynshwa mynta ym pdiang shuh bad kujuh ruh pyrshah. Da kaba buh dak ia ka jingeh bad ki nongialehkai ha ka jingialeh bakhraw kim kylla, kaei kaba u/ka Khristan ki dei ban pyrkhat ban eksamin ha ka jingkylla dur jong ka kolshor? Ka nuksa, ka jingshukor tynrai kaba u soitan u ong, kum ka phin ym iap bad phin long ki blei: hangno phi lah ban shem ba la ong ia ki ha ka kolshor jong phi?`