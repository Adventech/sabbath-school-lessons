---
title:  Ka Jingiathuhkhanna Kaba Jia Shisha
date:   11/04/2025
---

### Ka Kambah Jong Ka Dud

_Da: Andrew McChesney_

Ym don masi ha ing ha phyllaw ha ka por ba ka kmie ka wan phai na iew. Ka kmie ka leit khmih sawdong ka phyllaw. Ym don masi, ka tip ba ki arngut ki khun rit jong ka ki dang ap ia ka hapoh iing. Ki khmat jong ka ki dap da ki ummat. Kumno kan iathuh ia ki ba kata ka masi, kaba tang ma ka hi kaba pynmih pisa ban bsa ia ki, ka la shah tuh. Khlem kata ka masi, kin iap.

Ka kmie ka pyrkhat ban ym iathuh ia ki khun, kam kwah ba kin iohi ia ki ummat jong ka. Da kaba iaid sha ki jaka phlang ba kham hajan, kala plie ia ka dohnud sha U Blei, ka pynkynmaw ia U ba u lok jong ka uba long u Seventh-day Adventist pastor, ula shah kem na ka daw ba u sumar sabbaton bad la pynshitom ia u da kaba u la hap ban trei bylla 8 snem jngai na la iing sha kaba shaphnag shathie ka Soviet Republic ka Tajikistan. Ka ainguh ia U Blei na ka bynta kata ka masi ba la shah tuh mynta, ha kaba ia ka dud jong ka, ka la khaii na ka bynta u moida, u phan, ki kajor, piat, rynsun, sohsaw bad sohkhie ha ka iew kaba don ha kata ka shnong.

‘Sa kaei pat?’, ka iam. Kumno ma nga bad ki khun jong nga ngin im. Katba ka dang iam bad da la dep duwai, ka iohi ha kata ka lawrit, ka la iohi kaei re kaei kaba la shah bat ha ki tnad. Ka peit kham bniah bad ka iohi kum ba kadei ka kynja jingthoh jong ki kot bank na ka bynta ka pisa kaba heh dor bha. Khublei shibun, Blei; ka duwai “me la phah pisa ba ngin ioh thied da kawei pat ka masi.”

Ka kmie ka niad iala ki ummat bad leit phai biang sha iew ban wad da kawei pat ka masi. Hynrei baroh kita ki nongdie ki kwah pisakham bun ban ia kata kaba ka la shem ha kata ka lawrit.

Ha kaba khatduh, la don u briew uba mynjur ban pynhiar ia ka dor jong u. “ngan ai ia phi ka masi jong nga katkum ka dor jong ka pisa ba phi don; ula ong. Ka dei ka masi bar it tam,ba raikhoh tam ha kata ka iew.

Ka kmie ka la ai ia kata ka pisa ha u bad wanrah ia kata ka masi sha iing. “Trai, kane ka mas ikan don ha ka kti jong me” ka duwai.

Ha iing ka kmie kala bsa ia kata ka masi; bad arngut ki khun jong ka ki la ialehkai bad ka. Ryngkat ka jingbam bad ka jingieit, kata ka masi kala nang heh nang san. Ym slem nangta, ka la pynmih arshah ka dud ban ia kata ka masi kaba la shah tuh.

U Blei u la pyllait ia ka jingim jong ngilyngba ki por ba eh; ong ka Liubov Brunton, ka ksiew jong kata ka kmie ha kane ka jingiathuhkhana.

Ka ong ka kambah jong ka dud ka trei kum ka jingpynkynmaw bakhraw tam ba U Blei u iada bad sumar ia ki nongtrei mission jong U, kam pher la kumno kumno ne hangno hangno ba ki shakri. Hynrei ka jingiathuhkhana shaphang ka masi kam kut tang hangtag. Ka kmierad jong ka Liubov kan sa jan ban sakhi sa kawei pat ka kambah. Pule ia ka ha kawei pat ka taiew.

_Khublei shibun ia phi, ia ka jingkynshew mission jong phi kaba kyrshan ban pynphriang ia ka gospel sha kylleng ka pyrthei._