### Ki Nongmait Lynti Na Ka Bynta ka Jingiathuhlypa

Ha ka por jong ka thma Gulf ba nyngkong (1991), uwei u nongthoh bad nongkren Protestant ba pawnam u la ngeit skhem ba ka kitab Jingpynpaw ka la iathuhlypa ia kane ka jingialeh. Ka jingkynthoh jong u ka long halor ka jingshisha ba katto katne na ki liengsuin ha ka thma ki long kum ki puit ba la pyni ha ka Jingpynpaw 9. “Bad u la plie ia kata ka liewlong kaba khlem trai, bad ka tdem ka la mih na kata ka thliew kum ka tdem jong ka lawar ding kaba khraw. Kumta ka sngi bad ka Iyer ki la dum namar ka tdem jong kata ka thliew. Nangta na kata ka tdem la mih ki puit halor ka pyrthei. Bad la ai ha ki ia ka bor, kumba don ka bor ki ñianglartham jong ka khyndew” (Jingpynpaw. 9:2, 3, NKJV).

Kam dei thikna ka lad kaba bha tam ban batai ia ka jingiathuhlypa jong ka baibl, kam dei kumta? Hynrei ki jingbatai kum kine ki long kiba long paitbah. Ha ka jingshisha, ha ki phew snem ka jingtuid jong ki kot, ki jingthoh, ki video, bad mynta ki website, baroh kiba la aiti ha ka jingïathuhlypa, ki la pynpaw shibun ki jingïathuhlypa, kynthup ïa ka jingbuh tarik, shaphang ki jingjia ba khatduh —kiba ju pynshong nongrim ha ki thma ne ki jingkulmar ha Middle East.

Bad, ka jingkyndit jong ki jingkyndit, ha man la ka khep kita ki jingkhein kim shym la urlong. Kum ki Seventh-day Adventist, ngi shim ia ka rukom kaba pher, ka rukom kaba pynshong nongrim ha U Khrist, ha kaba ka jingpyrkhat jong ka jingiathuhlypa kam long shuh tang ha kawei ka jaka ha ka Middle East bad kino kino ki jingialeh shipai kiba jia hangta. Ha ka jaka kata, ngi peit ia ki jingiathuhlypa lyngba ka jingpeit jong ka jingialeh kaba khraw hapdeng U Khrist bad u Soitan — ka jingialeh ba kynja mynsiem ha ka pyrthei baroh kawei ka ban poi sha ka jingkut ynda ki briew jong U Blei, ki Jiw bad ki Jentil (peit Jingpynpaw 12:17, Jingpynpaw 14:12), kin iakynduh ia ka jingeh kaba khatduh, kaba pynshong nongrim ha kaba mane ia U Nongthaw (peit Jingpynpaw 14:7), kaba pyrshah ia u mrad bad ka dur jong u.

Ka bynta kaba kongsan ha kaba sngewthuh ia kine ki jingiathuhlypa ha ki sngi ba khatduh ka long Daniel 2, kaba don 3 ym tang ia ka jingthoh histori jong ki jingiathuhlypa hynrei ia u shabi ba batai ban plie ia ki jingmut jong ki, kumjuh.

Ka Daniel 2 ka pyni ia ki saw tylli ki hima pyrthei — ka Babilon, ka Midia-Persia, ka Grik bad ka Rom — bud sa ka jingpynlong U Blei ia ka hima bymjukut jong U, “ïa kaba yn ym pynduh lano lano ruh, lymne yn ym iehnoh ia ka jingsynshar jong ka ha kawei pat ka jaid bynriew; hynrei kan pynlwet bad kan bam duh ia kine ki hima baroh bad kan iaisah bymjukut.” (Daniel. 2:44, NKJV). Ki jingiathuhlypa kiba iadei dur ha u Daniel 7 bad 8 ki don ia kane kajuh ka jingmut ba kongsan, kata jong kine ki hima pyrthei kiba mih bad jah noh haduh ban da pynshong nongrim ia ka hima U Blei junom.

Ha u Daniel 7, u Angel u nongpynkylla ktien u la buh ia kiei kiei baroh na ka bynta jong ngi: “Kine kimrad kiba heh, kiba sawtylli, ki long sawsyiem, ki ban mih noh na ka khyndew. Hynrei ki riewkhuid jong U Bahakhiieh tam eh kin ioh ia kata ka hima, bad kin shim ia kata ka hima ha la ka rta, jin ha la ka rta, ha la ka rta hi.” (Daniel. 7:17, 18, NKJV).

Saw tylli ki hima pyrthei (Babilon, Media-Persia, Greece, bad Rome) ki iaid ha ka jingiabud ryntih kaba khlem sangeh lyngba ka histori haduh ba, hadien ka jingwan arsien U Jisu, U Blei un seng ia kata kaba bymjukut jong U.

Hooid, ngi dang don hangne, ha ka por jong ka Rome, ka hima pyrthei kaba saw bad kaba khatduh shuwa ba U Khrist un wan pat.

Da kane ka jingpeit histori kum ka nongrim ban sngewthuh ia ka jingiathuhlypa, ngin sa pule ha kane ka quarter ia ka phang kumno ban batai ia ka jingiathuhlypa jong ka Baibl, khamtam eh katto katne ki jingkdew, ki jingiathuhkhana, ki dur, bad ki jingpyni nuksa kiba plie ia ka jingshisha jong ka jingiathuhlypa bad ki jingjia ba khatduh.

Ngi leit na ka jingiathuhkhana shaphang ka jingthaw ha Jenesis — kaba kongsan ban sngewthuh ym tang ia ka jingiathuhlypa hynrei ia kaei kaba bud, khamtam eh ia ka diengphna bad ka jingiap ba pynkhuid jong U Jisu — sha ka iingsah Babel, sha ka jingshakri ha ka jaka kyntang, sha ki Salm, wat sha ki katto katne ki jingshongkurim ha ka Testament Barim.. Ha kine baroh, bad kiwei kiwei, ngi lah ban shem ia ki dur, ki dak bad ki jingpyni nuksa kiba, haba pule da ka jingduwai bad da ka mynsiem kaba sngewrit, ka mynsiem kaba pyndem (lada phi leit sha ka Baibl da ka dohnud kaba leh pyrshah, phi pynsyrwa kai ia ka por jong phi), kin iarap ban pynlong ia ki jingiathuhlypa jong ka por ba khatduh, khamtam ha ka Jingpynpaw, kiba jia shisha.

Tang lai bnai ne shi Quarter kam pat biang satia wat ban sdang ban pule ia ki jingiathuhkhana bad ki dur baroh kiba iarap ban plie ia ka jingshisha ba la iathuhlypa. Mano ba tip— ngi lah ban donkam ia ka bymjukut na ka bynta kata. Haduh kata ka por, da ka jingaiei U Blei, ngin ia pule ia kaei kaba ngi lah.

U Shawn Boonstra u dei u nongkren/director na ka bynta ka Voice of Prophecy ministry. Ki jingpynbna bad ki kot jong u ki la long ka lad ai mynsiem ha kylleng ka pyrthei, bad ha ki snem kiba la leit noh, la pyni ia ki jingjia ba im jong u kum ka jingialap ha man la ka dewbah lait noh ha Antarctica.