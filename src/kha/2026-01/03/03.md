---
title:  Ban Ïap Ka Long Ka Jingmyntoi
date:   12/01/2026
---

Lehse ioh ngim sngewthuh, ngi baroh, khamtam kum kiba ngeit, ngi iadon bynta ha ka jingialeh bakhraw, kaba don baroh sawdong jong ngi badruh kaba don hapoh jongngi. Baroh na ngi ha kano ma ka rukom ngi iashemia ka jingshisha jong kane ka jingialeh ha pyrthei, bad ngin hap ban ialeh tadhaduh ka sngi ka jingiap, la ka long ha kano kano ka por ne ha kano kano karukom bakan jia.

`Pule 2 Korinth 10:3 – 6. Kaei ka tynrai jong ka thma ba kynja mynsiem kaba ngi ialeh, bad kiei ki atiar jongngi?`

Ki atiar ba kynja mynsiem kiba ma tam ki dei ki jingmut, kiba bha bad kiba sniew. U soitan u pyndonkam da ka jingwohdaw, ka jingshet kylla, bad ka jingpynlehrain, ka jingtieng, ka jingpynbor jong ki paralok, bad kiba bun kiba kum kita ki atiar ia kaba ki khristan kim dei ban buh. Ngi dei pynban ban pyndonkam da ka jingieit, ka jingisnei, ka jingsuk, ka jingjemnud, ka jingiaishah slem, ka jingsbun, bad ka bor ban synshar ialade. Ka atiar kaba khlain bor tam jong ngi ban pyndonkam ka dei “ka ktien jong U Blei” bala ialam da U Mynsiem (Ephesos 6:17), namar dei tang U Blei uba lah ban wanrah biang ia ka jingshisha sha iing sha ka dohnud jong u briew. Ngi ia long kum kita ki atiar ba U Blei u pyndonkam ban pyndep ia ki jingthmu jong u.

`Pule Philipi 1:21, 22. Kumno ngi sngewthuh ia ka mat jong U Paul, khamtam ha ka Nongrim jong ka jingialeh bakhraw?`

Namar ba ka thma ka long kaba kynja mynsiem, ngi don ha ka thma jong ki jingmut jingpyrkhat bad ka jingkordor. Hynrei u Khrist u la ioh ia ka jingjop ha ka diengphna na ka bynta jongngi, bad katba ngi dang iaisnoh ha u, ngin nym shah rem lano lano, wat lada yn pyniap noh iangi. U Paul u la aiti iala ka jingim kam pher kaei kaban jia ia u ha kane ka pyrthei la kumno kumno ruh, namar ba u la shaniah ia ka jingim bad ka lawei ha ka iing bishar kaba kham halor.

Kum ki khristan ngim dei ban ialeh palat na ka bynta ka hok jong ngi kumba na ka bynta kaei kaba dei. Kam dei ba “ka jingkhlain bor ka pynlongia ka hok” hynrei “ka hok ka pynlong ia ka jingkhlain bor.” Kaba aiti sha ka mon ka jong U Blei ka long kaba donburom; ha ka jingshisha, ka dei tang kata ka lynti ba ngin long kiba jop ha ka thma kaba ngi ngi don. U Jisu u long u nuksa ba kongsan tam jong ka jing aiti lut sha ka mon ka jong U Blei, kumba U Paul un sa wan rah ha Philipi 2.

`Ha kano ka rukom, mynta phi iashem ia ka jingshisha jong ka jingialeh bakhraw? Kumno phi lah ban ioh jingpyntngen bad ka bor na kaba tip ba U Khrist u la jop lypa na ka bynta jong ngi?`