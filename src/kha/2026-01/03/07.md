---
title:  Ka Jingpyrkhat shuh shuh
date:   16/01/2026
---

Ka jingia pule shuh shuh: “Na ka jingpynshitom, ka jingpruid dak da ki dieng, ka iing byndi, ki krem jong ka pyrthei, ka wan ha ki shkor jong u ka jingpyrta jong ki martyr ia ka jingjop. U (u nongpynim) u iohsngew ia ka jingsakhi jong ki mynsiem kiba skhem, kiba, watla ha ka jingkyrduh, ka jingshitom, ka jingshah pynshitom bein, hynrei ki shah da ka jingbym sheptieng, ka jingphla kaba kyntang na ka bynta ka jingngeit, da kaba pynbna, “nga tip ia uba nga ngeit.” Kine kiba aiti iala ka jong ka jingim na ka bynta ka jingngeit, ki pynbna sha ka pyrthei ba ma u ha uba ki la shaniah u lah ban pynim haduh kaba kut.” – Ellen G. White, The Acts of The Apostles, p. 512.

“Ym pat ju don ka jingiapher kaba khraw jong ka jingngeit ha ka niam khristan kumba ka long ha kine ki sngi ba mynta. Lada ki jingai (jong ki Apostol, ki nongiathuh lypa, ki nongialap, ki pastor, bad ki nonghikai (Ephesos 4:11 – 13)) ki long kiba donkam ban pynneh ia ka jingialong kawei ha ka balang kaba nyngkong, katno tam mynta ban pynioh pat ia ka jingiatylli mynta. Bad ba ka long ka jingthmu jong U Blei ban pynioh pat ia ka jinglong kawei jong ka Balang ha ki sngi kiba khadduh ka long kaba shisha katkum ki jingiathuh lypa. La pyntikna iangi ba ki nongap phira kin iohi dala ki jong ki khmat haba U Trai un wanrah biang ia ka Seion. Kumjuh ruh ba ha ka por jong kaba kut kiba stad kin sngewthuh. Haba ia kane la pyndep kan don ka jinglong kawei ha ka jingngeit hapdeng baroh kito kiba U Blei u la niew kiba stad; namar kito kiba leh ha ka jingshisha ki sngewthuh bha, ki dei ban sngewthuh kumjuh. Na ka jingpyrkhat ia kum kine, ka long kaba shai ba ka jinglong ba janai jong ka Balang bala kren lypa hangne ka dang dei ha ka lawei; kumta kine ki jingai kim shym la pyndep ia ka jingtmu jong ki.” – RF Cottrell, “introduction,” in Ellen G. White, Early Writtings, p. 140.

**Ki Jingkylli ban ïa Kren Lang:**

`Ha ka jingshai jong kitei ki jingsot na R. F. Cottrell, kaei kaba donkam ia U Mynsiem Bakhuid ban wanrah ia ka jinglong kawei ha ka Balang U Blei mynta? Katno ka long kaba donkam ia ka jinglong jong ka Balang ba kan buh ha ka jingpynmlien ia ki jinghikai bala ai lyngba ka jingai jong ka jingiathuh lypa?`

`Kumno phin batai ia ka jinghikai jong ka Baibl halor ka jingiap, ia u paralok uba ngeit ba U Paul bad kiwei pat ki khristan kiba la iap ba ki don mynta “bad U Khrist” ha bneng?`

`Kumno ngi sngewthuh ia ka jingshisha jong ka jingjynjar ha kane ka pyrthei? Balei ba ka dur jong ka jingialeh bakhraw ka lah ban iarap ban ai iangi katto katne ka jingsngewthuh halor kine baroh? Balei ba ngi dei ha kaba khadduh ba ngin peit sha U Jisu ha ka diengphna kum ka jingpynpaw ba pura jong ka jingieit U Blei bad ba ngin nang ban shaniah ha U wat ha ka por kaba kordit tam?`