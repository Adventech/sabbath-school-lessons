---
title:  Ka Jinglong Ba Sngew Skhem
date:   13/01/2026
---

`Pule Philipi 1:23, 24. Kaei kaba u Paul u mut haba u ong ba “ia kaban ioh leit noh bad ban long lem bad U Khrist; naba ka long kham bha shikaddei eh?`

Ia kane ka bynta la ju sngewthuh bakla shibun eh lyngba ki rta. Ha ka bynta jong ka jingia pule ha kane ka taiew, u Paul u kren shaphang ka jingiapher hapdeng jong kaba im bad kaba iap. Ki Khristan ki im na ka byntaU Khrist bad ki lah ruh ban iap na ka bynta jong U. Ha kata ka jingmut kalong ‘ban ioh’ namar ka jingphla jongngi ka long kaba kham khlain bor bad kaba pynkhih (Philipi 1:21). Ym don jingartatien ba u briew u ngeit haba umon ban iap na ka bynta kata ka jingngeit.

Hynrei ngi dei ruh ban ithuh ba kiba iap ki da iap shisha. Kim ‘tip ei ei.’ Ki thiah jahthait ha ki jingtep haduh kata ka jingmihpat (Eklesiastes 9:5; Ioanis 5:28, 29). Na kata ka daw U Jisu u ong, ia u Lasaros, uba la iap noh, “U paralok jong ngi u Lasaros u iohthiah; hynrei ngan leit, ba ngan ioh ban pynkhie pat ia u na kaba iohthiah” (Ioanis 11:11)

Lada, haba ki briew ki iap, ki leit beit beit sha bneng, mutdur kumno kan jia ia u Lasaros, hadien saw sngi ba u la don ha paradise, u Angel u wan bad ka khubor ka bym sngewtynnat: “wat sngew ei ei Lasaros, U Jisu u la khot Biang iaphi sha pyrthei. Phim lah ban shong hangne.”

Haba ngi bud bakla ia ka jingpynkut kaba don jingmut, ngi iohi haduh katno ka bakla. Ka jingiap ka long kum ka jingiohthiah bym don jingphoh sniew ia kaba U Jisu un sa kyrsiew ia ki nongbud ba iaineh jong u ha ka jingwan arsien; nangta ryngkat lang bad ki riewkhuid ba dang im, yn rong noh ia ki bad ialam ia ki sha bneng ban long bad U Jisu sha ki bymjukut (1 Thessaloni 4:16, 17).

Ka jingleit noh jong U Paul na kane ka jingim ban long bad U Khrist ka mut ban long bad U ha ka jingshah shitom bad ka jingiap (2 Timothi 4:6) khnang ban ioh ban don bynta ha ka jingmihpat na kiba iap (Philipi 3:11). Kumjuh ruh u tip tikna ba un khapbrip ia ki khmat ha ka jingiap bad kaba bud ia kata un tip, ba ha kaba shi khyllipmat, un iohi ia U Jisu ba un ialam ia u, ryngkat bad baroh ki briew jong U Blei, sha ka jaka kaba U Jisu u la pynkhreh na ka bynta baroh kiba ieit ia u (Ioanis 14:3; 1 Korinth 2:9).

Watla u la kloi ban iap na ka bynta U Khrist, U Paul u tip ba ka long kaba kham bha ia ki nong philipi lada un “iaisah ha ka doh”(Philipi 1:24). Kaba sngewtynnat, ia ki khristan, la ka long kaba khambha ban im ne ban iap na ka bynta jong U kam long kaba suk ban jubab. Ia U Paul la ban khia hapdeng kin ear (Philipi 1:23), hapdeng ban sah im lane ban thiah jahthait ha jingtep.

`Sa shisien, la ka long kumno kumno ruh ym don uba kwah ban iap, hato phi la ju pyrkhat shaphang ka khyllipmat ba phin iap, kaba bud ba phin tip ka long ka jingwan jong U Khrist? Kumno kata ka jingpyrkhat ka lah ban iarap iaphi ban sngewthuh ia ka jingpyrkhat jong U Paul hangne?`