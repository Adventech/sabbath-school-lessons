---
title:  Iengskhem Ha Ka Jingïatylli
date:   14/01/2026
---

Ka jingduwai ba khadduh jong U Jisu na ka bynta ki synran jong u, la pynpaw shai da kawei ka matpdeng: ka ‘jingiatylli.’ U Jisu u la peit sha palat jong ka diengphna sha ka jingpyniasoh bad U Kpa jong U bad sha ka jingpyniasoh bad ngi. “Ko Kpa, ia kita kiba me la ai ha nga, nga kwah ba ha kaba nga don ma nga ba kita ruh kin iadon ryngkat bad nga; ba kin ioh khmih ia kata ka burom jong nga kaba me la ai ha nga” (Ioanis 17:24). U Jisu u la duwai ba u kpa un ri ia ki khun jong u khnang “ba kin long kawei kumba ngi long” (Ioanis 17:11). U la pynpaw ruh ia ki jingma kiba shyrkhei jong ka jingbym ialong kawei – ka kylla long ka daw ia kiba bun ban ym ngeit. Arsien ha kane ka jingduwai lyngkot, U Jisu u ban jur ia ka jinglong kawei jong ngi bad U lem bad u Kpa ka long “ba ka pyrthei kan ioh ngeit” bad kumta “ba ka pyrthei kan ioh tip ba la phah mame ianga” (Ioanis 17:21, 23).

`Pule Philipi 1:27 ianujor bad Ioanis 17:17 – 19. Kaei ba baroh ar U Jisu bad U Paul ki ong ba ka long kaba donkam eh na ka bynta ka jingiatylli hapoh ka Balang?`

ka ktien Greek ha Philipi 1:27 ka pynkylla “Ai ba ka jinglong jongphi kan long kaba bit” ka long Politeuomai, kaba mut “im kum u nongshong shnong” ym kum jong kino kino ki hima pyrthei hynrei kum ki nongshong shnong jong ka hima bakynja bneng. Ka jingialap halor U Lum ka pyni ia ka dur kaba itynnat ia kaei ka jingmut ban long ki khun jong u kpa ba ha bneng bad ki dkhot jong ka hima jong u. kiba duk ha ka mynsiem, kiba jemnud, kiba thngan bad kiba sliang ia ka hok, kiba isynei, kiba khuid ha ka dohnud, ki nong pyniasuk, kiba pynshah sa kawei ka ngab, kiba ieit ia ki nongshun, kiba kyrkhu ia kito kiba tim iangi, ban leh bha ia kito kiba isih iangi. Lyngkot, ban leh hok bad ban ieit isynei, bad ban iaid lehrit bad U Blei jong me” (Mikah 6:8).

Ka long kaba eh ban sngewsih ne bitar ia kiba kum kita. Teng teng ngi sngewsih ia ki briew kiba I ba ki long kiba bha palat. Ngi lah ruh ban shah pynshoi ban pynpoh, ban pyrshang ban wad ia ki jingtlot jongki ban pynshisha ba kim long kiba bha kumba ki paw, kumta ban gin sngew ialade kiba kham bha. Ha ka jaka kata, balei ba ngim pyrkhat ba ngin long kiba ieit, kiba sbun, kiba isynei, bad kiba sngewrit?

Ka Ellen G. White ka la kren shaphang kito kiba “ieit ia ka pyrthei bad ki jingdon jongka khambha ban ia kaba ki ieit ia U Blei lane ia ka jingshisha.” Testimonies for the Church, Vol. 5, p. 277.

Manla ka por ka jingiapait hapoh jong ka Balang ka mih na ka daw jong ka jingsarong. “katba ia ka jingsarong bad ka jingkwah ba kynja pyrthei la niewkor, U Mynsiem jong U Khrist u la mih noh, bad ka jingbym iadei, ka jingiapher jingmut bad ka jingialeh ka rung, ban pynthut bad pyntlot ia ka Balang.” Testimonies for the church, Vol. 5. Pp. 240, 241.

`Ka long kaba donkam ba ngin long kiba sngewrit, kiba jemnud kumba u Jisu u la pyni nuksa ia ngi! Katno ka Balang kaba pher ngi lah ban ioh, hato kam long kumta?`