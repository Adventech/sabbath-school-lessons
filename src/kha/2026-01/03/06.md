---
title:  Shi Tylli Khlem Jingtieng
date:   15/01/2026
---

`Pule “Philipi 1:27 – 30. Kumno ka jingiatylli jong ngi bad ka “jing iatrei lang na ka bynta ka jingngeit jong ka Kospel” ka iadei bad ka jingbym sheptieng?`

Ka buit jong u soitan ka long ba un pynsaphred bad ba un ioh jop. Ka jing ia pait ka long kaba iap. U Jisu u la ong, “bad lada ka ïing de ka la ialeh makynti paralok, kata ka ïing kam lah neh shuh” (Markos 3:25). Ka dei ka Nongrim kaba suk kaba u soitan u sngewtynnat eh iangi ba ngin klet. Ka jingiatylli ka pynlah iangi ban pyndep ia ka bynta jongngi ha ka jingiathuh lypa kum ki basah jong ka jingiathuh lypa ka baibl (Jingpynpaw 12:17), ban pynbna ia ka “kospel ba bym jukut, ha ka kynja bynriew bad ka jaid bad ka thylliej bad u paidlang baroh” (Jingpynpaw 14:6). Namar ba ka jingiatylli ka long kaba donkam ban pyndep ia ka kam jongngi ban pynphriang ia kane ka khubor ba U Blei u la ai, bad ka jingduwai jong u Jisu ha u Ioanis 17 lynnong ka kdew ia ka “jingshisha” jong ka ktien jong U Blei kum kawei na ki shabi ba donkam jong ka jingiatylli (Ioanis 17:17, 19), ia ka khubor jongngi ym lah ban pyniakhlad na ka kam jongngi lane na ka jingiatylli jongngi. Baroh lai tylli ki ieng bad ne kyllon lang. lada kawei na kine ki lai tylli ki shabi ka duna, ngim lah ban jop. Hynrei lada ngi don baroh lai, ym don kaei kaei kaba ngin sheptieng. Ngim donkam ha kano kano ka rukom ba ngin sheptieng ia ki nongialeh pyrshah (Philipi 1:28). U soitan u la long uba shah rem. Watla ngi hap ban shah pyniap na ka bynta ka jingngeit, ym don kaba lah ban pynma iangi lada ngi “kylla long ki nongbud ia kaei kaba bha” (1 Petros 3:13). U ksuid um donbor ei ei ban pynsangeh ia ka jingiaid shaphrang jong ka jingshisha U Blei.

`Pule ia kine ki dhot baibl harum bad pynlyngkot ia ki matpdeng ba iadei: Mathaios 10:38; ki kam 14:22; ki Nong Rom 8:17; 2 Timothi 3:12.`

Ka jingim hi ha kane ka pyrthei ba la hap noh ka long kaba eh, watla ia kiba bha eh nangi. U Job u la long u briew uba hok; wat ka baibl ka ong ba u long u “bym shym la shah kynnoh bad uba beit, bad uba sheptieng ia U Blei bad uba isih ia ka jingsniew” (Job 1:1). La katta ruh, ha kaba shimiet hi, ka jingpynjot ka la jia ha u bad ka iing jong u. mano u bym tip, la ka long da ka jingiashem shimet ne da kaba iohi ia kaei kaba jia ia kiwei, ba ka jingim hangne ka tyllun,ka long kumba don ha ka thliew, bad phim lah ban tip lano ba ka poi sha kaba kut? Ka jing jynjar haduh katto katne ka long ka bynta jong ngi baroh. Ha kaba kut, ka khambha ban shah jynjar na ka bynta U Khrist ban ia na bynta kiwei pat.

`Ka jingkyrmen aiu, ka jingtngen aiu, ba ngi kum ki khristan ngi ia kynduh wat hapdeng ki jingjynjar?`