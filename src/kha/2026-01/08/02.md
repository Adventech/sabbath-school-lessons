---
title:  Ka Dur U Blei Bymlah ïohi
date:   15/02/2026
---

Haba ngi peit ha ka ïitkhmih ne ha ka dur ba la shon, ngi lah ban ïohi ïa ka dur la jong, hynrei ka dei kaba madan, ka dei ka dur kaba don tang ar liang (tang ka jingjrong bad ka pyngkiang). Ha kiwei pat ki rukom shna dur da kaba shu oh-dur, ka lah ban ai kaba kham shai shuh shuh, watla katta ruh kam pat biang thik, ban nujor bad ka dur ba im, ba khih bad ba ring mynsiem.Ha ka seng-pyrkhat katkum ka Baibl, katto katne na kine ki nongmuna kiba kham poh ruh, ki dang ai hi ki jingmut kiba kham ïar.

`Pule Jenesis 1:26, 27; Jenesis 5:3; 1 Korinth 15:49; 2 Korinth 3:18; bad Hebru 10:1. Ki ai ka jingbatai lyngkot shaphang ki jingmut bapher bapher “Ki Dur” ha kine ki jingthoh. Kumno ki lah ban pynïapher ha ka rukom batai shaphang U Jisu Uba long ka dur U Blei?`

Ïa ki briew la thaw ba kin syrïiem jan eh ïa U Blei—ha ka dur met,ka jinglong mynsiem, ka bor pyrkhat-pyrdaiñ, bad ha jingtrei jingktah. Watla katta ruh, ki phalang ïa ka dur jong U Blei tang katto katne, bad ka pop ka la pynsniew dur wat ïa kata ruh. Hynrei U Jisu U pynlah ïa ngi ban “Ïohi”ïa ka dur jong U Blei bym lah ïohi. “Uta uba la ïohi ïa Nga,” ong U Jisu, “U la ïohi ïa U Kpa” (Ioannis 14:9). “U long U Blei hi” ha ka jinglong.(Hebru1:3). U long U Blei, Ka jingpyrkhat ba la ïohsngew bad ka jinglong Blei ba lah ban ïohi. Pule Mathaios 11:27 bad Ioannis 1:1, 2, 14, 18. Balei ba U Jisu U lah ban pynpaw ha ka rukom ba kyrpang ïa ka dur jong U Kpa?

Peit bniah kumno U Jisu ha kiwei pat ki rukom U la pynpaw ïa ka jingïadei jong U bad U Blei Uba U Kpa:

- “Hynrei U Jisu u la iathuh ha ki, U Kpa jong nga u trei haduh mynta, nga ruh nga trei(Ioannis 5:17).
- “Ma nga bad uta U Kpa ngi ialong shitylli.” (Ioannis 10:30).
- “ym don uba wan ha U Kpa, hynrei tang da nga.” (Ioannis 14:6).

U Jisu bunsien U batai shaphang ïalade ha ka rukom kaba skhem bad shai ba U deu hi U Blai “Nga Long”(peitEksodus 3:14); “Nga Long U Kpu ka Jingim” (Ioannis 6:35); “Nga Long U Jingshai ka pyrthei” (Ioannis 8:12); “Nga Long U Nongaplangbrot Uba bha” (Ioannis 10:11, 14); “Nga Long ka jingmihpat bad ka Jingim” (Ioannis 11:25); “Nga Long ha U Kpa, bad Uta U Kpa ha Nga” (Ioannis 14:11); bad “Shuwa ban kha ïa u Abraham,Nga Long” (Ioannis 8:58).

`Lada U Jisu U la long da kumwei pat ym kum U Blei, Kumno kan long lada U Kpa Un phah da uwei pat ban ïap na ka bynta jong ngi?Balei ba kata ka long kaba donkam eh, kaba ym lah ban kiar, kaba phar ha ka jinglong Blei hi, Kaba long ha U Khrist, Uba la ïap na ka bynta jong ngi?`