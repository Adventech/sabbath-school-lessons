---
title:  U Khlieh Jong Ka Met (Ka Balang)
date:   17/02/2026
---

`Pule Ephesus 1:22 bad Kolossai 2:10. Ka mut aïu “U Khlieh” ha kane ka jingong? U Paul u mut aïu haba u khot ïa U Jisu “U Khlieh jong ka balang” (Ephesos 5:23)?`

Ka long ka rukom kaba beit ban kren shaphang u khlieh ne ka khlieh kum ka pharsi ha ka jingïadei bad ka jinglong nongïalam, kumba la pyndonkam lang da ki bun jait ki ktien jong ka pyrthei.Ngi lah ban shem ha ka Testaments Barim bad ka Testament Bathymmai peit kumno ïa “Ka Khlieh”la pyndonkam ha kime ki dkhot:

1. Exodus 18:25 “Te U Moses u la jied na ki Israel baroh ïa ki briew kiba nang ba sian, bad u la thung ïa ki ki rangbah (ha ka English Baibl ki Khlieh) halor uta u paidbah, ki nongsynshar ïa ki hajar, ki nongsynshar ïa ki spah, ki nongsynshar ïa ki sanphew, bad ki nongsynshar ïa ki phew.”
2. Jingkheiñ 31:26—“(the heads of the fathers)ki khlieh ha ki longïing” (ESV).
3. Deuteronomi 28:13—U Blei Un pynlong ïa u Israel “Ka Khlieh ym ka tdong” lada kin kohnguh ïa U.
4. Isaiah 7:8—“Namar ka khlieh ka Syria ka lomg ka Damaskos, bad ka khlieh ka Damaskos u long u Resin.”
5. Hosia 1:11—“Bad ïa ki khun u Judah bad ïa ki khun u Israel yn ïalum lang, kin thung ruh ïa lade uwei u rangbah (one head uwei u khlieh), bad kin leit kiew noh na ka ri:” (NKJV).
6. Mikah 3:9—“To sngew ïa kane, nga kyrpad ïa phi, phi ki rangbah (Head/ki rangbah) ka ïing U Jakob, bad ki rangbah ka ïing Israel, kiba isih ia ka jingbishar, bad kiba pynbakla ia ka hok baroh.”.
7. 1 Korinth 11:3—“Hynrei nga mon ba phin tip, ba u khlieh u briew baroh U long U Khrist.”

Kumta ruh ba U Khrist Uba long U Khlieh ka balang U long U Nongïalam, U ai jingbthah, U pyndap ïa ki jingdonkam ban pyllong ka balang kaba shitylli ha ka jingsan. (peitKolossai 2:19).

`Pule 1 Korinth 12:12–27. Hangne u Paul u batai ba ka balang ka long “Ka met”.Sa kino de ki bynta jong ka balang kaba kane ka pharshi ka pynpaw?`

Kumba ka met kam lah ban im khlem ka khlieh, haba kawei ka bynta jong ka met ka jah ne ka mynsaw, ka jingim kan long kaba jynja. Bunsien ngim ju nang ban ñiewkor ïa kano kano ka bynta jong ka met tad haduh ba ngi la duh noh ïa ka.

`Lada phin hab ban weng noh ïa ki kti ne ka khmat, kano phin jied? Kumno kane ka ïathuh ïa ngi ïa ka jingdonkam iwei-pa-iwei i dkhot i long iba kongsan eh ha ka balang.`