---
title:  U “Ba Nyngkong” (U Nongsdang)
date:   18/02/2026
---

`Pule Kolossai 1:18. Kumno kane ka jinghikai ka kren shaphang U Khrist kum U Khlieh bad ruh Uba long U “Ba sdang”?`

Ha ka ktien Hebrew ka kyntien na ka bynta u khlieh(roʾš) bad ka jingsdang(rēʾšît) ka don ka jingïadei. Ka paw nyngkong eh ha Jenesis 1:1: “Ha kaba mynnyngkong [rēʾšît] U Blei U la thaw ïa ka bneng bad ka khyndew.” U Jisu U dei U Khlieh jong ka jaitbynriewjong ka balang, Ym tang namar ba U la wan long briew hynrei ba U dei ruh U Nongthaw.

Ha ka ktien Greek, ka kyntien na ka bynta ja jingsdang ne ha kaba mynnyngkong (archē) ka don ka jingmut kaba kham ïar. Hangne, “Kaba Nyngkong” ka kren shaphang U Jisu Uba long U Thymmei ne U Nongsdang ïa ka balang(Kolossai 1:18), bad kumta ruh U logn U Khlieh, kumba U long ruh “Uba sdang” ne U Nongsdang ïa ka jingpynlong.

U Jisu ym tang ba U long U Nongsdang ïa ka jingpynlonghynrei ha ka jingïadei ruh bad ka balang.U dei ruh lyngba ka jingmih pat jong U na ka jingtep bad ka jingïap(Rom 6:3, 4)—U Nongsdang jong ka jingthaw kaba thymmai. Namar ba ka baiñong jong ka pop ka long ka jingïap, ka jingjop jong U halor ka jingïap ka dei ruh ka jingpynshisha ba U la jop ruh ïa ka pop bad U don ka bor ban thaw thymmai ïa ngi ha ka dur jong U hi.Dei na kata daw ba lei ba la khot ïa U “Uba la kha nyngkong na kiba ïap” (ha ka jingïadei bad ka kyntien khun nyngkong ngi sa peit kham bniah ha ka bynta jong ka sngi ba ar). Ka jingmihpat jong U ka pynshisha ba U long Uba khraw bor tam, watla Um long Uba mih nyngkong na kiba ïap. (U Moses udei Uba la mih nyngkong na kiba ïap, dei ha kato ka por ba don ka jingïatai halor ka met jong u [Judah 9]). Khlem ka jingmihpat U Jisu, yn ym don uwei ruh uban ïoh mihpat.

Ka long kaba donkam ha kane ka bynta ban peit biang ïa ka daw balei ba u Paul u la ai ïa ka daw shaphang ka jinglong khraw jong U Jisu:

1. Uba janai ban phalang ïa ka jinglong U Blei bym lah ïohi.
2. U Long U Atiar bakhraw ha ka jingpynlong ïa kiei-kiei baroh.
3. U la don shuwa kiei-kiei baroh, bad baroh kiei-kiei ki mih ba don ma U.
4. U long U Khlieh ka balang, kaba long ka met jong U.
5. U long Uba sdang ïa ka jingpynlong bad ban thaw thymmai ruh.
6. U la jop ïa ka pop bad ka jingïapbad kumta baroh ruh kin ïoh ka hok ban mihpat lada ki buh ka jingshaniah ha U kum U Nongpynim jong ki.
7. U Jisu U la don na bymjukut, hynrei mynta, da ka jhok jong U, U la wan long Uba khraw tam kum U Khliehka jaitbynriew bad U Khleih ka balang.

`Kaei kaba phi dei ban pynkylla kumta ba phi lah ban don ka jingïashem shimet shaphang ka jinglong khraw U Khrist ha ka jingim jong phi?`