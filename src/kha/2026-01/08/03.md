---
title:  Uba La Kha Nyngkong Na Baroh Ki Jingthaw
date:   16/02/2026
---

Ha ka Testament Bathymmai, Ka kyntien “Kha Nyngkong” bad “Ba Kha Nyngkong” la jan baroh ki kdew sha U Jisu peitLoukas 2:7, Rom 8:29, Hebru 1:6, Jingpynpaw 1:5), ka kynthup ruh ha Kolossai.Hynrei haba ka paw ha kiwei pat, kata kam mut ba ha ka jingkha U dei Uba la kha nyngkong. Ha ka sengpyrkhat jong ka Baibl ka jingmut jong “Khun Nyngkong” ka kdew shaphang ka jinglong kyrpang uta u khun ha ka jingïadei bad u kpa, kampher la kha nyngkong ne kha hadien.Shuh shuh, ki don ki khun kiba kham kongsan watla kim dei ki khun nyngkong: Isaac, Jakob, and Joseph, ban shu jer um ka nuksa.

U Dabid, watla u dei u khun khatduh napdeng phra ngut ki khun shynrang, ïa u la pynsleh syiem (1 Samuel 16:10–13), bad lyngba u nongrwai salm U Blei U la ong, “.Nga ruh ngan pynlong ïa u u khun nyngkong, uba kham ha khlieh na ki syiem ka pyrthei.” (Ps. 89:27). U la ong ruh shaphang u Moses, “U Israel u long u khun jong nga, uba kha nyngkong jong nga keiñ,” (Eksodus 4:22). Katkum kane ka jingmut, ka pynpaw ïa ka jinglong kyrpang.

`Pule Kolossai 1:15–17. Kaei ka daw ba kongsan kaba u Paul u ai shaphang U Jisu da ka jingong ba U long “Uba la kha nyngkong na ki jingthaw baroh”?`

Da kaba shai, u Paul um shym mut ne ai jingmut ban ong, ba, ïa U Jisu la thaw nyngkong eh napdeng baroh ki jingthaw.Ha ka jingshisha, u khlem kynthup ïa kata ka jingpyrkhat. Arsien, ha ki rukom kiba pher, u la ong ba U Jisu U ;a thaw ïa kiei kiei baroh. Ïa ki la thaw da U bad ïa U.(Kolossai 1:16). Ha baroh ar ki khep, ïa U Jisu la pynpaw kum U Atiar ne U Nongtrei lyngba jong U ba U Blei U la pyntreikam ha ka jingpynlong (peit ruhEphesos 3:9, Ioannis 1:1–3, Jingpynpaw 4:11).

UPaul u pyrshang batai ha ka rukom kaba shai bad ba lyngkot eh. Haba baroh ka mut hi baroh— ïa ka bneng bad ka khyndew, kiba lah ban ïohi bad kibym lah ban ïohi, bad ïa ki bor treikam kum ki khet, ki hima, ki bor-synshar pyrthei. Kane ka jingong ka kham mut shaphang ki angel. (peitEphesos 3:10, Ephesos 6:12). Khang ban pynthikna bad ban ym don ka jingbakla, u Paul ruh u pynshai ba U Jisu “U la don shuwa kiei kiei baroh”(Kolossai 1:17). Ha ka rukom kren ha ka ktien Greek ka mut ba U la don shuwa kiei kiei ha ka por bad ha ka kyrdan, hynrei ha kiba bun ki khep u Paul u kren ha ka jingïadei bad ka por.(peit, kum ka nuksa, 1 Korinth 2:7, Gal. 1:17, Ephesos 1:4).

Sa kawei pat ka daw kaba u Paul u la kren shaphang ka jinglong khraw jong U Jisu ba “Baroh kiei kiei kin eh skhem ha U”(Kolossai 1:17). Ha ka ktien Greek ka kyntien (synistēmi)kamut beit“Buh lang hajuh” ne “Teh-song”U Jisu U long ka bor kaba Te-song ne pynlong kawei ïa ka bneng jong ki bneng, ym tang na ka daw ba U long U Nongthaw hynrei ba U long ruh U Nongsiewspah/U Nongpynim.

`U Blei, U Nongpynlong, U la ïap na ka bynta jong ngi. Ngi lah ban trei ne ïarap aïu halor kata? Balei ba ka jingtrei ne ka jingleh jong ngi ban bynrap halor kata kaba U Khrist U la leh na ka bynta jong ngi ka long ka jingkren beiñ-blei?`