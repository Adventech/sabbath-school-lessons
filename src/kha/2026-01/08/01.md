---
title:  Ka Jinglong Bakhraw U Khrist
date:   14/02/2026
---

### Ki Dkhot Pule Na Ka Bynta Ka Jingïapule Mynta Ka Taïew
Jenesis 1:26, 27; Kolossai 1:13–19; Ioannis 1:1–3; Ephesos 1:22; 1 Korinth 12:12–27; 1 Korinth 4:9; Rom 6:3, 4.

> <p>Dkhot spel-lyndet</p>
> “U [Khrist] Uba long ka dur U Blei Ubym lah ïohi, Uba la kha nyngkong na ka jingthaw baroh; 16 naba ha U la thaw ïa kiei kiei baroh, ha ki bneng bad ha ka khyndew, kiei kiei kiba lah ban iohi bad kiei kiei kibym lah ban iohi, la ki khet lane ki hima lane ki jingsynshar lane ki bor; ïa kiei kiei baroh keiñ la thaw da U, bad ïa U; 17 bad U long mynshuwa kiei kiei baroh, bad ha U kiei kiei baroh ki ïaneh lang” (Kolossai 1:15–17)..

Da kane ka kyrteng ngi bteng biang ïa ka jingpule ïa ka jingïapyrkhat halor ka shithi sha ki Kolossai(peit Lynnong 1 bad 2). Ha ka lynnong ba ar, Sngi Basan, Ngi la ïohi naduh Kolossai 1:9–12, u Paul u la duwai na ka bynta ki para-bangeit ba don ha Kolossai, u la kylli ba ki dei ki dei ban im khnang ban pynsngewbha ïa U Blei.ka ki dkhot 12 bad 13, u pynïapher ïa ki ar jait ki kyrdan jinglong:hapdeng ka jingshai bad ka jingdum, “Ka hima jong ka jingshai” (Kolossai 1:12) bad “Ka bor synshar jong ka jingdum” (Kolossai 1:13). U Blei U Kpa jong ka jingshai U la pynbit ïa ngi na ka bynta ba ngi lah ban ïoh bynta ha ka hima bymjukut jong ka jingshai, bad U la pyllait ïa ngi na ka bor jong ka jingdum, bad “U la pynkynriah ïa ngi sha ka hima U Khun jong U, naba ha U ngi ïoh ka jingsiewspah, bad ka jingmap ïa ki pop” (Kolossai 1:13, 14).

Ha kiwei pat ki kyntien, ka dei ha U Jisu, Uba long ruh U Blei bad Nongthaw jong ngi, ba ngi la ïoh ka jingsiewspah. U la pyndep ka jingsiew kuna na ka bynta jong ngi, bad da ka jingngeit ha U ïa ngi la pynkynriah na ka hima jong ka jingdum sha ka hima U Khun Baieit jong U.

Ha kane ka taïew ngin peit ïa kawei na ki jingkren kiba tlem bad kiba shongkhia kiba dei shaphang U Jisu kiba ngi lah ban shem ha ka Testament Bathymmai. Ka mut aïu ba U Jisu “U long ka dur jong U Blei bymlah ïohi,” Bad ruh “Uba la kha nyngkong na ka jingthaw baroh.” (Kolossai 1:15)?

_Pynkhreh ïa kane ka Lynnong na ka bynta ka Sabbaton, February 21_