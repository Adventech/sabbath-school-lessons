---
title:  Ka Jingpyrkhat shuh shuh
date:   20/02/2026
---

“U briew uba long tang u briew hi uban kren kiei kiei kiba syrïiem ïa ki jingkren jong U Jisu yn ym ñiew ïa u kum u nonghikai ne u nongsneng uba khraw. Yn jyn-da-la kheiñ ïa u kum uba lamwir---ha ka kyrdan kum uta u briew uba ong ba u long kum ka pylleng ba la dep sdieh—ne yn kheiñ ïa u kum u ksuid ha dujok. Phi dei ban pynlong ka jingjied. Ne phin ong Une U dei U Khun jong U Blei, lada da kumwei pat phin ong lehse une u dei uba lamwir ne uei-uei.Ne phin ngeit ba u dei u bieit, phi lah ban bynthiew ïa U ne pynïap ïa U la kumba u dei u ksuid; ne dem-khrup ban mane ïa U bad ong U Blei bad U Trai jong nga. To ngin ym pynkut-nia klumar ba U dei tang u nonghikai bakhraw. Um shym la ieh ïa ngi ha ka jinglyngngoh. Bad U khlem thmu ban leh kumta.”—C. S. Lewis, Mere Christianity (New York, Kolossailier Books, 1952), p. 41.

“U Kpa U long Uba dap ha ka jinglong-met jong ka Jinglong-Blei, Uba ka khmat briew kam lah ban ïohi”.

“U Khun U long ka Jingdap tylli baroh jong ka jinglong Blei ka shong tylli ba la pynpaw. Ka Ktien U Blei ka pynbna ïa U ba U long ka dur Jong U Blei”—Ellen G. White, Evangelism, p. 614.

“U Khrist U long shuwa ka jingpynlong, Uba long hi U Khun jong U Blei….ha ka jingong ba U la don shuwa ka jingpynlong. . . ., U Khrist U ïalam ïa ka jingmut jong ngi sha ki por jong ki arta bymjukut. U pynthikna ha ngi ba kam ju don ka por ha kaba Um don ha ka jinglong shitylli bad U Blei Bymjukut. . . .”

“U long Uba ryngkat bad U Blei, Uba khlem jingkut bad khlem jingsdang, Uba donbor baroh…Uba im bymjukut, U Khun ba ïaidon hi”—Ellen G. White, Evangelism, p. 615.

**Ki Mat Ban Ïa Kren Lang:**

`Kham pynlut por ha ka jingkylli shaphang ka jinglong Blei bymjukut jong U Jisu. Pyrkhat shapng ka plan baroh kawei bad ïa ka jingmut jong ka jingkñia shahïap halor ka diengphna lada U Jisu Un jyn-da-la long da uwei pat ha ka jaka ba Un dei U Blei. Uta ïa Uba khlem ym shym la thaw hynrei Uba la ïai-don naduh ki por jong ka bymjukut. Balei ba kane ka jinghikai ka long kaba donkam eh? Ha ka klasïakren kumno kan jia lada U Jisu Um don na bymjukut, hynrei ha kano-re-kano ka rukom ïa U la thaw. Sa shisien, ngi duh aïu lada ngi don da kane ka rukom sngewthuh?`

`Haba ngi pyrkhat shaphang U Jisu, ka Gospel bad ka plan jong ka jingpynim, balei ba ngi dei ban don ruh ka jingsngewthuh ba ka bneng jong ki bneng baroh kawei ka don bynta bad ka don ruh ka jingsngew-tynnad ha kaei ba U Jisu U la leh hangne? Kaei kaba la jia ha ka jingmut jong ki haba ki la ïohi ïa la U Nongthaw Ba Bymjukut halor ka diengphna?Ka long kaei kaei ha ngi ban sngew lyngngoh da kane, hynrei kito ki pyrthei kibym shym la hap sha ka pop ki ithuh ïa U ha ka burom bymjukut. Kaei kaba jia ha ka jingpyrkhat jong ki katba ki la sakhi ïa Uta Uba ki la mane ha bneng haba U ïap halor ka diengphna?`

`Phin ïathuh kumno ha kito kibym ngeit ba U Kpa bad U Khun ki ïai-don lang? Balei ba kane ka long ka jingshisha ba donkam eh? Kumno phin batai ba kam ju don ka por ha kaba U Kpa Um don ryngkat bad U Khun, hynrei tang ha diengphna, haba ka don ka “Jingpynkhlad ba shipor jong ka bor bakynja-blei”? (See Ellen G. White Comments, The SDA Bible Commentary, vol. 7, p. 924.)`