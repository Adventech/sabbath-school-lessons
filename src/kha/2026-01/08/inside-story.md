---
title:  Ka Jingïathuhkhanna Kaba Jia Shisha
date:   20/02/2026
---

### Duh Ar Tylli Ki kam na ka daw jong ka jingngeit

U Rodel u la khring ïa u Rene sha U khrist da kaba ïalam khwai ïa u. Ka mem Ellen White ka ong, “Tang ka rukom jong U Khrist kaba lah ban wanrah ka jingjop ban kot sha ki briew. U Nongpynim U la ïakhleh bad ki briew kum Uta Uba thrang na ka bynta ka jingbha jong ki.U Pynpaw ka jingsngewlem ïa ki,U la shakri ha ki jingdonkam jong ki, bad U la ïoh ka jingshaniah na ki. Hadien U khot ïa ki, ‘Bud ïa Nga.’” (The Ministry of Healing, p. 143). U Rodel u la pyndonkam da kane ka rukom da kaba u la pynlut por bad u Rene, u la shakri ha ka jingdonkam jong u, bad u la ïoh ka jingshaniah na u. Bad u Rene u la bud ïa U Jisu.

Hadien ba u Rene u la wanphai sha U Khrist, u Rodel u la kylli la u lah ne em ban sah kai ha ïing jong u Rene. Ki kmie ki kpa jong u Rene kim da sngew kwah eh ba u khynnah Seventh-day Adventist ba un wan sah ha ïing jong ki ha Philippines, hynrei ki khlem ong ei ei pat. U Rodel u la pynshlur ïa u Rene ban bteng biang ïa ka jingleit skul jong u, bad u Rene u la leh kumta.

“Nga la ap ba phin graduate, ba ngan ïoh ban ïalam ïa phi sha Manila ban long uwei napdeng ki 1000 Missionary Movement,” u Rodel u la ong.

U Rodel u la trei kum uwei napdeng ki missionary jong ka 1000 Missionary Movement, ba la pynïaid da ka balang Adventist jong ka Southern Asia-Pacific Division, haba u la kynduh nyngkong ïa u Rene shisnem shiteng myn shuwa.

Katba u Rene u dang don ha ka jingpule, u Rodel u la sah lang bad u ban ïarap siew ha ki jinglut na ka bynta jong u da kaba u leit trei ha lyngkha kaba. Ynda u Rene u da lap 23 snem u la graduate.

U Rodel u la leh bha bad u la pyndep ïa la ka jingkular u la ïalam ïa u Renesha headquarters jong ka 1000 Missionary Movement ha Silang, kaba hajan Manila kaba dei ka nongbah jong ka Philippines.

Hynrei u la don sa kawei pat ka buit. U la ong ïa u Rene ban bteng biang ïa ka jingpule jong u shuwa ba un bteng ban trei kum u missionary. Baroh ar kine shi paralok ki la rung sha ka Adventist University kaba don ha Silang. U Rene u la pule accounting, bad u Rodel ha ka theology.

Ka la shipor 6 snem ïa u Rene ban graduate. U khlem ïoh jingïarap ei ei na la ïing. Hapoh kata ka por u la shongkurim ïa ka Love Jhoie.

Hadien ba u la pyndep ïa ka jingpule, u la trei ha kawei ka company kum u accountant tang 3 bnai. Bad u la shah beh kam noh namar ba um trei ha ka miet sabbaton (yn da sepsngi Friday). U la kam kynti ïa ka kular kaba don ha Jeremiah 29:11, “ ‘Naba nga tip ïa ki jingmut kiba Nga pyrkhat shaphang jong phi, ong U Trai, ki jingmut ka jingsuk keiñ, te ym ki jong ka jingsniew, ban ai ka jingkyrmen ïa phi ha ka por bakut jong phi.’ ”. U la duwai, “Ko Blei, nga ngeit ba Me don ka plan na ka bynta jong nga.”

Hadien katto katne bani, kawi ka hospital ka la thung kam ïa u kum u accountant. Hynrei u la shem ba un ym lah ban bteng ïa kata ka kam lymda u la shah pynbaptist ha kata ka balang kaba pynïaiad ïa kata ka hospital. Kumta u la resign noh.

U Rene Tucaldo u long mynta u chief financial officer jong ka 1000 Missionary Movement, kaba ka headquarter ka don ha Silang, Philippines,ïa kaba la tei da ka jingïarap ba la ïoh na ka jingkynshew 13 sabbaton jong u snem 1996. Sa pule sa kiwei de ki jingïathuh khana mission ha ki taïew ba bud.