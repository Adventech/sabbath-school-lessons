### Pyniasoh Ia Ka Bneng Bad Ka Pyrthei

Pyrkhat ia ka kam kaba eh tam kaba phi la ju leh. Kaei kaba la pynlong ia ka ban eh? Hato ka dei ka jingkhmih lynti ne ka por ba la buh na ka bynta ka kam ne baroh ar? Hato ka dei ka jingpyrkhat jong phi shaphang ka kam? Lane lehse dei ki briew kiba phi iatrei lang? Lane lehse ka long kumba ym lah ban jop satia?

Pyrkhat ia ka jingthmu jong ka jingthmu jong ka jingpynim: ban pyniasoh ia ka bneng bad ka pyrthei. Sngew kumba ym lah ban long? Ha ka jingkren kum ki briew, ka long shisha kumta. Wat la katta ruh, ha shuwa ba un kiew sha bneng, U Jisu u la ai ha ki apostol ia ka kam kaba i kumba kam lah ban long: “namar kata kein to khie da leit noh ma phi, to pynlong synran ia ki bynriew baroh, da pynbaptis ia ki ha ka kyrteng ka jong U Kpa, bad ka jong U Khun, bad ka jong U Mynsiem Bakhuid, da hikai ia ki ban sumar ia kiei kiei baroh kat kiba nga la hukum ia phi.” (Matt. 28:19, 20,)

U Jisu u la phah ia u Paul sha ki Jentil ban pyndep ia kane ka kam kaba i kumba kam lah ban long: “Ban pynpeit ia ki khmat jong ki ba kin ioh phai na ka jingdum sha ka jingshai, bad na ka bor jong u Soitan sha U Blei, ba kin ioh pdiang kaba map ki pop bad ka bynta hapdeng kita ia kiba la pynkhuid da ka jingngeit kaba ha nga.” (Ki Kam 26:18,).

Don kiba lah ban kyntait da la ki kti haba la ai kam kum kita. Hynrei ngim dei ban leh klet ia ki jingkular ba U Jisu u la ai ha kine baroh ar ki khep. Ha ki apostol, U la bynrap, “Bad ha khmih, Nga long lem bad phi ha la ka sngi, haduh kaba wai noh ka pyrthei” (Math. 28:20). Bad ha u Paul, U Jisu u la ong, “nga la mih paw ha me ban thung ia me ban long u nongialap bad u nongphla ia kine kiei kiei ba kiba me la iohi ia nga bad ia kita kiei kiei ruh ha kiba ngan pynpaw ia lade ha me,” (Ki Kam 26:16,).

Ha ka jingkren lyngkot, U Jisu u ai ia ki kam ki bym lah ban leh da u briew kumta ngin shaniah ha U, ban ia lade, ban pyndep ia ki. Um ju ai kam ia ngi khlem da pynbiang ia ka bor ban leh ia ka. “Kumba ka mon u briew ka ïatreilang bad ka mon U Blei, ka kylla long kaba donbor baroh. Kaei kaei kaba dei ban leh katkum ka hukum jong U lah ban pyndep ha ka bor jong U. Ki jingbthah jong U baroh ki long kiba la pynlah.”—Ellen G. White, Christ’s Object Lessons, p. 333.

Kaba phylla ka long ba ha ka por ba u Paul u thoh sha ki nong Kolosai, ia ka gospel la “ialap ha ki jingthaw baroh hapoh ka bneng” (Kol. 1:23, NKJV). Hooid, ym baroh kiba pdiang ia ka. Hynrei lada ngi peit bha ia ki jingbthah kiba U la ai ha ki apostol (Math. 28:18-20), bad ha u apostol Paul, U Jisu um shym la kular satia ba baroh kin kylla synran ne baroh kin kylla kaba mut. Ka gospel ka dei ban “Te ia kane ka gospel jong ka hima yn ialap ha ka pyrthei baroh, ia kaban long ka jingphla ha ki kynja bynriew baroh; ynda kumta kein kan jia kata kaba kut.” (Math. 24:14, NKJV, la pynskhem). Kumno kata ka sakhi ka long? Kumno ka long kaba thikna ba dei ban pyndep?

Ha kane ka quarter ngin pule ia ki shithi jong u Paul sha ki nong Philipi bad sha ki nong Kolosai. Ki don ki jingiasyriem kiba kongsan. Halor baroh, ki pynpaw ia U Khrist, tang ma U Uba lah ban pyniasoh ia ka bneng bad ka khyndew. U long ka jingkieng kaba u Jakob u la iohi ba ka jrong na ka khyndew sha bneng (Jenesis. 28:12; nujor Ioanis. 1:51). Kum U Khun u briew bad U Khun U Blei, U siewspah ia ngi na ka pop bad U iasaid na ka bynta jong ngi.

Ha kaba pule ia kine ki shithi, ngin iohi ia kine baroh ar ki bynta jong U Jisu. Ngin sa pyrkhat ia ki katto katne ki jingkren kiba jrong tam kiba la shem ha kano kano ka jaka shaphang ka jinglong Blei U Khrist bad kumno U la aiti lut ia ka ban pynim ia ngi. Ngin sa iohi ia u Paul ba u ialeh na phatok bad ki jingeh ha kawei ka balang kaba u la pynmih (Philipi) bad ha kawei kaba ma u hi um ju leit wat ban leit jngoh (Kolosai). Ki jingiadei kiba u Paul u la pynlong ha baroh kawei ka “balang shityllup pyrthei” ha kata ka por ki la pynlah ia u, wat na ka phatok Rom, ban jubab ia ki jingeh. U tip ba ka por jong u ka long kaba lyngkot, bad u la leh katba lah ban pynjan ia ka balang sha bneng bad iwei ia iwei pat. Da kaba leh kumta, u pyni ia ngi kumno ka balang U Blei mynta ka sngi ka lah ban iasoh bad ka bneng ban pyndep ia ka jingbthah ha ka sngi kaba khatduh jong ka Jingpynpaw 14, kaba ngi tip kum ki “khubor jong ki lai angel.”

_U Clinton Wahlen, PhD, u dei u nongpyniaid ba iatreilang jong ka jaka wad bniah ia ka Baibl ha General Conference. Ka wad bniah jong u ka long ha ka Testament Bathymmai, ka jingbatai, bad ka histori jong ki Adventist. U la shong bad trei ha Germany, New Zealand, Russia, United Kingdom, bad Philippines. U bad ka tnga jong u, ka Gina, ki don arngut ki khun kiba la san, kawei ka pyrsa kurim bad arngut ki khun ksiew._