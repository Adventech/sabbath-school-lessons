---
title:  Tyngshaiñ kum ki Jingshai ha ka Miet
date:   24/01/2026
---

### Ki Dkhot Pule Na Ka Bynta Ka Jingïapule Mynta Ka Taïew
Philipi. 2:12–30; Rom. 3:23, 24; Rom. 5:8; 2 Tim. 4:6; 1 Korinth. 4:17; 2 Timothi. 4:21, 13; Lukas 7:2.

> <p>Dkhot spel-lyndet</p>
> “To leh ia kiei kiei baroh khlem ki jingkhñium bad ki jingiañia; ba phin ioh long kiba khlem jingrem bad kiba luilui, ki khun U Blei kiba khlem kynnoh pop hapdeng ka pateng bynriew kaba kynriang bad bamutlop; hapdeng kita la iohi ia phi kum ki jingshai ha ka pyrthei,” (Philipi. 2:14,15).

U Blei u la ong ia ki Hebru ban kohnguh namar kata ka jingkohnguh “naba kane ka long ka jingstad bad ka jingshemphang jong phi ha khmat kata ki jaid bynriew, ban iohsngew ia kine ki hukum baroh, bad kin ia ong, Shisha kane ka jaid bynriew kaba khraw ka long u paidlang uba stad bad uba shemphang.” (Deut. 4:6, NKJV).

Da ki spah snem hadien U Jisu U la ong, “Nga long ka jingshai jong ka pyrthei, uta uba bud ia nga un ym iaid ha ka jingdum, hynrei un ioh ia ka jingshai ka jingim” (loanis. 8:12,). U la ong ruh, “Phi long ka jingshai jong ka pyrthei: ym lah ban buhrieh ia ka shnong kaba don halor u lum” (Mathaios. 5:14,). Kumno ngi lah ban long kata ka jingshai? Tang lyngba ka jingiadei kaba jan bad U Jisu, “ka jingshai kaba shisha kaba pynshai ia baroh” (loanis. 1:9,). Kumba ka Philipi 2 ka ong, U Blei “kyntiew eh ia u, bad u la ai ha u ia kata ka kyrteng kaba halor ka kyrteng baroh; ...ba ha kata ka kyrteng U Jisu ka khohsiew baroh kan ioh demkhrup...Bad ba u thylliej baroh un ioh phla shynna ba U Jisu Khrist u long U Trai” (Phil. 2:9–11,).

Ka jingshai bad ka bor jong ka bneng ka don kyrhai ha ngi baroh kiba la aiti ia la ka jong ka jingim ha U Jisu. Hynrei bunsien eh ngi khmih lynti ba U Blei Un leh lut ia baroh lane ki jingmut bad ki jingthmu jong ngi hi ki don ha ka lynti jong ngi. Dei na kata ka daw ba ki ktien jong u Paul sha ki nong Philipi ki long kiba iadei haduh katta katta ha kine ki sngi.

_Pynkhreh ïa kane ka Lynnong na ka bynta ka Sabbaton, January 31._