---
title:  Ka Jingïathuhkhanna Kaba Jia Shisha
date:   30/01/2026
---

### “Ym don ka jingiateh bad u Ksuid”

Da: Olivia Fairfax

La niew ia ki jaitbynriew Marovo Lagoon ba ki long kiba sngewtynnad ban ialeh thma bad kiba bam briew na ki jaitbynriew Solomon Island. Ki mane ia ki mynsiem jong ki kpa tymmen jong ki, kiba la buh ia ki khlieh jong ki hadien ka jingiap. Ki la im ha ka jingtieng ia u ksuid.

Hynrei ha ka snem 1902 ei ei, uwei u syiem Marovo uba kyrteng u Tatagu u la sdang ban pyrkhat hato u donkam shisha ban sheptieng ia u ksuid. U la rai ban wad bniah bad ban ym pyndait ia u dieng sohwaiñ ha ka tduh jong ka lieng jong u ha ka jingleit tong dohkha. Ki sohwaiñ ki dei ban pynsngewbha ia u ksuid bad ban pynthikna ia ioh dohkha shibun. Hynrei, Khlem u sohwaiñ, ka jingleit tong dohkha ka long kaba jop shibun. U Syiem Tatagu u la leit phai noh sha la iing ban shem ia u khun shynrang uba dang kha. U la ai kyrteng ia uta u khynnah u Kata Ragoso, kaba mut “bym don jingteh ksuid.”

Ka jingim jong u Kata Ragoso kan sa iaid shakhmat ban pynpaw ia ka bor U Blei ban pynkylla ia ka imlang sahlang bad ban weng noh ia ki tyllai ki jingteh kiba u ksuid u la don halor ki briew.

U Kata Ragoso u la heh la san ha ka por ba ki nongkhaïi ri Europe ki bym lehhok ki pynngop ïa ki nong Solomon Island sha ki lieng jong ki ryngkat bad ki mar ki mata nabar ri ban rahbor ïa ki kum ki mraw. Hynrei ha ka snem 1914, haba u Kata Ragoso u dang don kumba 12 snem ei ei, kawei ka lieng rit kaba lieh kaba ki khot ka Advent Herald ka la rung shapoh Marovo Lagoon. Ki nongtrei kim shym la pyrshang ban pynngop ne ban rahbor. Ha ka jaka kata, u Captain Griffiths F. Jones u la pan jaka na u Rangbah Tatagu ban shna skul. Ha ka snem kaba bud, la tei ia kawei ka skul ha Sasaghana, bad u Kata Ragoso u la pynrung kyrteng kum uwei na ki 23 ngut ki khynnah skul kiba nyngkong jong ka. Ha katei ka skul, u la pdiang ia U Jisu bad u la long napdeng ki 10 ngut ki nong Solomon Island kiba nyngkong eh ban shah pynbaptis ha ka snem 1918. U la leit sha ka kam kum u nonghikai mishon, u nongpynkylla ktien, bad u nongpyniaid ia ki kor shon kot. Ha ka snem 1935, la pynkyntang ia u kum u nongtrei Adventist.

Ha ka thma bah ba ar la buh ia u Kata Ragoso ban peit ia ka kam Adventist ha Solomon Islands. Haba ki shipai Japan ki la hiar thma, ki la hukum ia u ban pyniap ia ki briew kiba don ka sniehdoh kaba lieh bad na ki shipai Allied. Namar ba u la pynbna ba un kham kohnguh ia U Blei ban ia u briew, la tohkit ia u, la shoh ia u bad la hukum ban siat ia u. U ophisar uba tohkit, uba don ka jingisih kaba jur ia ka Balang Adventist, u la bthah ia ki kynhun siat ban siat ha ka jingñiew kaba lai. U la ñiew, “wei, ar . . .” hynrei um lah ban ong “lai.” U la pyrshang bunsien shuwa ban ailad. Hadien 10 sngi ba u Kata Ragoso u la lait phet. Ha ka por ba sah jong ka thma, u la ialam ia ka jingpyllait im ia ki shipai Allied kiba la shah thombor ha ki liengsuin ne ki lieng jong ki. U la pyllait im ia 27 ngut ki pilot U.S. bad 187 ngut ki shipai Australia bad New Zealand.

U Kata Ragoso u la khlad noh ha ka snem 1964 ha ka rta kaba 62 snem, hadien ba u la shakri ia ka balang haduh 37 snem. Ha kata ka por, u la iohi ia ki Marovo ba ki la kylla na ka jaitbynriew kaba ialeh thma sha ka jaitbynriew kaba isynei kaba shakri ia U Blei.

Ki projek mishon jong kane ka lai bnai ki don ha ka thain South Pacific, kaba ka jaka jong ka ka kynthup ia ki ïew Solomon. Khublei shibun ba phi la plan ia ka jingai sngewbha kaba sngewrit ha u bnai March.