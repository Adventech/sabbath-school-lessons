---
title:  Ka Jingpyrkhat shuh shuh
date:   30/01/2026
---

Pule Ellen G. White, “Ka jingkyllon jong ka Jerikho,” pp. 491–493, ha Ki Kpa Tymmen bad Ki Nongïathuhlypa.

“U Ba ieng jan eh sha U Jisu Khrist u dei uta uba ha ka Pyrthei uba la dih jylliew eh ia ka mynsiem jong ka jingieit kaba khia-khein-duh-ilade jong U. --------- ka jingieit ka bym leh sarong ia ladei, ka bym ju pynmeng--------ka bym wad tang ia kiei kiei ruh la ka jong, ka bym shait khih bitar, kam tharai sniew” (1 Korinth 13:4, 5), Ka jingieit kaba pynkhih ia u synran kum ba la pynkhih ia U trai jong ngi. Ban ai lut ia baroh, ban im bad ban trei shitom bad ban kheinduh, wat ha duh ka jingiap, na ka bynta ka jingpynim ia ka kynja bynriew. Ia kane ka mynsiem la pynpaw ha ka jingim ka jong u Paul. U la ong “namar ia nga ban im ka long U Khrist” “naba ka jingim jong U ka la long ban pynpaw ia U Khrist sha ki briew. “Bad ban iap ka long ka jingmyntoi kein,” ------- Ka jingmyntoi ia U Khrist; ka jingiap hi kan pynpaw ia ka bor jong ka jingaiei jong U, bad ban khring ia ki mynsiem sha U. “yn pynkhraw ia U Khrist ha ka met jong nga” U la ong, “lane da ka jingim, lane da ka jingiap (Philipi 1: 20,22)

“Ka por kam jngai eh ha kaba ka jingtynjuh kan wan ha man la kawei pa kawei ka mynsiem. Yn pynbor ia ka dak jong u mrad khlaw halor jong ngi. Kito kiba la ailad ia kawei pa kawei ka sien jam ha ki jingdawa ba kynja pyrthei bad kiba la pyniadei bad ki rukom pyrthei kin ym shem ba ka long kaba eh ban aiti ha ki bor kiba don, ban ia kaba pyndem ia lade ha ka jingshah lehbein, jingshah pynjah burom. Ka jingmaham sha ka jingshah setphatok, bad ka jingiap…

“Ynda la pyniapher ia ki kynhun ki parabangeit lamler na kiba shisha, te ia kiba la buhrieh yn pynpaw ban peit, bad da ki hosannas kin iaid hapoh ka lama U Khrist. Kito kiba la long kiba tieng bad kiba khlem shaniah ha lade kin pynbna ia lade ha kaba paw na ka bynta U Khrist bad ka jingshisha jong U. kiba tlot bad kiba artatien tam ha ka balang kinlong kum u David –kiba kloi ban leh bad ki ba shlur. katba nang jylliew ka miet na ka bynta ki briew U Blei, katta ki khlur kin nangphyrnai U Soitan un pynshitom bein ia kiba ngeit; hynrei, ha ka kyrteng U Jisu, kin sa mih kham bun ban ia ki nongjop.”

**Ki Jingkylli ban ïa Kren Lang:**

`Pyrkhat ia ka jingmaham ha ka jingong haneng shaphang kito kiba “kawei pa kawei ka sien jam kiba la ailad ia ki jingdawa jong ka pyrthei bad kiba la pyniadei bad ki riti dustur jong ka pyrthei.” Kaei kaba kata ka lah ban kynthup? Iakren kumno kane ka lah ban treikam ym tang ia ki briew shimet hynrei ia ka balang baroh kawei.`

`U Blei u ong, “Kita kiba burom ia Nga ngan burom” (1 Samual. 2:30,). Ha kino ki rukom ngi burom ia U Blei? Hato ka long kumjuh ban “ai burom ia U” (Jingpynpaw. 14:7, NKJV)? Balei, ne balei ym dei?`

`Kumno ngin sngewthuh ia ka jingmut ban trei ia la ka jong ka jingpynim khlem da hap ha ka jingriam jong ka ain?`