---
title:  Ka Jingshemphang Ba Kynja Mynsiem La Pyntreikam
date:   06/01/2026
---

Ki nong Philipi ki la sngewthuh ba ki la sngewsih haba ki la iohsngew ia ka jingshah set phatok jong u Paul. Mynta ka kam jong u ka la duna bha. Um lah ban leit jingleit. Um lah ban ialap. Um lah ban leit jngoh ia ki synagog bad hikai ia ki briew shaphang U Jisu kum u Messaiah. Um lah shuh ban pynmih ia ki Balang. Ki nong Philipi ki la phah ia u Epaphroditos ban tip ia ka jinglong jong u apostol, ban pynshlur ia u bad ban pynthikna ba la pynbiang ia ki jingdonkam ba kynja met jong u.

`Pule Philipi 1: 12-18. Kumno U Paul u iohi ia ka jingshah set byndi jong U? kaei ka jinghikai kiba ngi lah ban nang na kane ka jinglong jong u, wat hapdeng ki jingeh kiba u la shem ia lade?`

Ka khubor ba u Paul u la phah biang ryngkat bad u ka la dei ban pynlyngngoh ia ki nong Philipi. U Paul u la iohi ia ki jingiashem jong u da ki jingiohi bapher. Ka jingshemphang ba kynja mynsiem jong u ka la pynlong ia u ban iohi ia ka jingshah set byndi jong u kum kaei kaei kaba bha. Kam shym la khanglad satia ia ka kam jong u hynrei “ka la pynlong ia ka jingpynroi ia ka gospel” (Philipi. 1:12,). Ha kaba kiwei ki iohi tang ia ki kynjri bad ki nar, u Paul u iohi ia ki nongap Rom jong u kum ki mynsiem kiba lah ban don ha ka hima U Blei. U la iohi ruh ba ka jingshah set byndi jong u ka la pynshlur shibun ia kiwei pat ban kham trei shitom bad kham kut jingmut ban pynphriang ia ka gospel, ban kren shlur na ka bynta U Khrist khlem da sheptieng ia ka jingma kaba lah ban mih.

Ka lah ban long kaba eh ban mutdur, hynrei don kiba pyrkhat ha ka jingshisha ban ioh jingmyntoi na ka jingshah set byndi jong u Paul. Khamtam eh, ki la pyrkhat ba ka jingbymshai jong u kan ialam sha ka jingpyrkhat kaba kham bun na ka bynta jong ki bad ia la ka jong ka jingialap ia ka gospel. Katno ka long ka nuksa kaba donbor hynrei kaba sngewsih jong ka jinglong khwan lade jong u briew, wat ha ka balang ruh. Kumba u Jeremaiah u la ong slem bha ha shuwa jong u Paul: “Ka dohnud ka long kaba shukor palat ia kiei kiei baroh, / Bad kaba sniew palat; / Mano ba lah ban tip ia ka?” (Jeremiah. 17:9,).

Kaba khraw, ha ka jingïapher, katto katne ki nongtrei kiba ïaineh ruh ki la nang kham shlur ban pynphriang ïa ka gospel. Ki la ieit ia u Paul haduh katta katta ba ka jingjynjar kaba ki la iohi ia u ba u shah na ka bynta ka jingngeit jong u ka la pynlong ia ki ban shaniah kham bun ha U Khrist bad ka la pynshlur ia ki ban kham trei shitom shuh shuh na ka bynta U Trai. Ka la pynkhlaiñ ïa ki ban leit sha kaba mynshuwa ki tieng ban leit; ka la ialam ia ki ban kren ha ki jinglong kiba ha kano kano ka por ha kaba shuwa ba kin sngap jar; ka la pynlong shuh shuh ia ki briew ban pdiang ia U Khrist bad ban pynphriang ia ka khubor babha jong ka jingpynim.

`Kaei ka jinghikai kaba phi la ioh na ki jingjia kiba wat khlem artatien la ki long kiba sniew, hynrei ki la wanrah ruh katto katne ki jingmyntoi? Wat ha ki khep ha kaba ka jingmyntoi ka lah ban ym paw, kumno ngin nang ban shaniah ha U Blei khlem da khein ei ei ruh em?`