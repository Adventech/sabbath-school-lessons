---
title:  Ka Bor Jingduwai
date:   08/01/2026
---

`Pule Kolosai 1:9–12. Kaei ka jingduwai kaba beit kaba phi shem ha ka jingduwai jong u Paul?`

U Paul u duwai “ba yn pyndap ia phi da kata ka jingtip shaphang ka mon jong u ha ka jingstad bad ka jingshemphang bakynja mynsiem baroh,” (Kolosai. 1:9, NKJV). Ka jingstad ka wan, nyngkong eh, da kaba shaniah skhem ha U Blei, da kaba kloi ban leh ia ka mon jong U (loanis. 7:17), bad ban ym shaniah ha la ka jong ka jingshemphang (Proberb. 3:5). Hynrei bunsien ka jingkylli ka mih, “Kaei ka mon U Blei na ka bynta jong nga ha kane ka por?” Ki don saw tylli ki tyllong kiba kongsan na kiba ngi lah ban ïoh jinghikai ïa ka mon U Blei katba ngi wad ïa ka da

1. Ka thymmei kaba kongsan tam jong ka jingstad ka dei ka Baibl. “Ka ktien jong Me ka long ka sharak ia ki kjat jong nga bad ka jingshai ia ka lynti jong nga” (Salm 119:105, NKJV).
2. U Blei u la ai ha ngi ia ka jingstad kaba kyrpang na ka bynta ki sngi kiba khatduh lyngba U Mynsiem jong ka jingiathuhlypa (Jingpynpaw 12:17, Jingpynpaw 19:10) kumba la pynpaw wat la ki jingthoh jong ka Ellen White. Ka Baibl ka pynshlur ia ngi ban “ngeit ha U Trai U Blei jong me, te men pynskhem ia me, ngeit ia ki nongiathuhlypa jong U, te men roi” (2 Khronikl. 20:20, NKJV).
3. Ia ka mon bad jingialam jong U Blei lah ruh ban tip lyngba ki jinglong ba la pynkhreh, da kaba kyrpad ia U ban plie ne khang ia ki jingkhang (peit Kolosai. 4:3).
4. U Mynsiem Bakhuid U ialam ia ngi shisien ba ngi la nang ban ithuh ia ka sur jong U: “Ki shkor jong phi kin iohsngew ia ka ktien nadien jong phi, kaba ong, / ‘Kane ka long ka lynti, to iaid ha ka,’ / Lano lano ruh haba phi phai sha ka kti kamon / Lane haba phi phai sha ka kti kadiang” (Isaiah 30:21,).

U Paul u duwai ba ki Nong Kolossai kin “ïaid kat kum U Trai” (Kolosai. 1:10, NKJV). Hooid, ym don mano mano ba la kha naduh mynnyngkong “ba bit,” hynrei U Blei U khein ia ngi kiba bit da ka jingaiei jong U bad U khot ia ngi ban im katkum kata ka jingkhot ba ha khlieh duh (Ephesos. 4:1, 1 Thessoloni. 2:12, NKJV). U Paul u pyndonkam ia ka verb “iaid” lane “la iaid” sa lai sien tang ha kane ka shithi (Kolosai. 2:6, Kolosai. 3:7, Kolosai. 4:5). Ka mut ban im bad leh katkum ka hukum U Blei (Eksodos 18:20), kaba lah ban long tang lyngba ka jingtrei U Mynsiem Bakhuid (Esekial 36:27).

U Paul u duwai ruh ba ka jingim jong ki (bad jong ngi) kan long kaba “ba la pyndap da ka jingpynsngewbha” ia U Trai bad nangta u jer katto katne ki lad ban leh ia kata: “Da kaba sei soh ha ki kam babha baroh” (Kolosai. 1:9, 10, NKJV); nangta “ban nangroi ha ka jingtip ia U Blei” (Kolosai. 1:10, NKJV); bad, kaba khadduh eh, ha kaba “ainguh” (Kolosai. 1:12, NKJV).

`Lada don kiba kylli ia phi, “Kumno phi tip ba U Blei U ialam ia phi sha kawei ka phang ne sha kawei pat?” kumno phin jubab— bad balei?`