---
title:  Ki daw ban aiñguh bad jingduwai
date:   03/01/2026
---

### Ki Dkhot Pule Na Ka Bynta Ka Jingïapule Mynta Ka Taïew
Philipi. 1:1–18, 1 Korinth. 13:1–8, Jeremiah. 17:9, Kolosai. 1:1–12, 1 Petros. 1:4, Salm. 119:105, Isaiah. 30:21.

> <p>Dkhot spel-lyndet</p>
> “Ba nga da ngeit skhem ia kane hi, ba Uta uba la sdang ha phi ia ka jingleh babha un pynjanai ia ka haduh ka sngi U Jisu Khrist:” (Philipi 1:6).

U Paul u sdang da ka jingthmu bha ia ki shithi jong u da ki kyntien khublei — bad jingaiñguh. “Ka jingaiei ha phi bad ka jingsuk na U Blei uba U Kpa jong ngi. Ngi aiñguh ia U Blei U Kpa jong U Jisu Khrist uba U Trai jong ngi,” (Kolosai. 1:2, 3,).

Ngi, kum u Paul, ngi don shibun kiei kiei kiba ngi dei ban aiñguh. Ngi la mad ia ka jingaiei U Blei ha ki rukom kiba ktah Mynsiem — ki rukom kiba wat ki angel ruh kim lah ban sngewthuh. Kumjuh ruh ka jingai jong U Blei ia ka jingsuk, kaba pdiang ia ka jingiadei bad U Blei bad ia ka jingkyrmen kaba tuid na ka jingieit U Blei.

Ha ka kyrdan ba kynja briew, ngi lah ban ai bad pyni ia ka jingsngewnguh ia kiwei bad kyrmen ba ki briew kin sngewnguh ia kiei kiei kiba ngi leh na ka bynta jong ki. Ki kmie ki kpa ki duwai ba ki khun jong ki kin ieit ia U Blei bad kin sngewnguh ha kawei ka sngi, lada ym mynta, ia ki jingaiti bashisha kiba ki la leh ban ai ia ki ia ka jingpynsan kaba bha tam kaba ki lah ban leh. Hynrei, kum ki briew, ngi leh bun ki jingbakla, bad ngi ioh jinghikai na ki.

Ha kane ka taiew ngin sa pyrkhat ia ki kyntien ba sdang jong u Paul shaphang ka jingaiñguh bad jingduwai ha ki Philipi bad Kolosai, kiba lah ban pynriewspah bad pynkhlaiñ ia la ka jong ka jingduwai jong ka jingim jong ngi.

_Pynkhreh ïa kane ka Lynnong na ka bynta ka Sabbaton, January10._