---
title:  Ki Jinghikai Shaphang Ka Kaba Kot Sha Kiwei.
date:   22/03/2026
---

Ngi nang shibun bha na U Paul ha kaba iadei bad kaba pynsaphriang ïa ka Gospel . Ki jingiaid lynti ki jong u kiba la buh jingthoh ki kot shaduh kumba 13,400 mer (miles). Kane ka long kaba phylla, kaba kham bun na ki ka long da kaba shu iaid kjat bad kato katne ha byndi.

U Paul u la pynlut por shibun ha ki jaka khaïi pateng, kum ha Korinth bad Ephesos, nang ta ka khubor ka lah ban saphriang sha ki shnong kiba don shapoh ka ri. U la leit phai ruh sha ki balang kiba u la seng khnang ban pynskhem bad pynshlur ïa ki bangeit thymmai hangta. Haba um ioh ban leitjngoh hi dalade ïa ki balang, u ju phah da ki shithi. Ha kane ka rukom, ki bangeit ki tip ba u kynmaw ia ki bad phikir ïa ki.

`Pule Joshua 24:2-13. Kolosai 4:7-9; ïanujor bad Ephesos 6:21. Kimono ïa u Tykhikos la batai, bad kiei ki daw kiba u Paul u ai ban phah ïa u bad U Onesimos sha Kolossai?`

U Katto katne kiei kiei ki kham bha ban pynsngew da ka ktien ban ha ki jingthoh. Kan long kaba sngewtynnad ban tip kaei ka khubor kaba ki arngut ki briew ki la pynsngew sha ki nong Kolosai. Da kaba bishar na ka jingthmu jong u Paul ba kine kiei kiei kin “pyntngen” bad . “pynshlur” ia ki (Kol. 4:7-9), ka lah ban kynthup ruh ïa ki jingtip ba bniah shaphang ka jinglong jong U Paul ha phatok. Ha kano kano ka jingjia, kum kane ka jingiakren ruh ka la long kaba kongsan- tang kum ka lad ban pynneh ia ki jingïadei kaba shimet kiba pyniasohlang ïa parangeit.

U Tikhikos, uba ka kyrteng jong u ka mut “uba donbok,” u paw shai ba u long u nonglam khubor uba lah ban shaniah. La batai ïa u kum u “shakri ba iaiñeh” bad “u para shakri,” u long uwei na ki arngut ki briew na Asia ba la jied da u Paul (Ki Kam 20:4) ban leit ryngkat bad u ha ka jingleit jong u ryngkat bad ka jinglum pisa na ka bynta ki bangeit kiba kyrduh ha Jerusalem. U la don ruh ryngkat bad u Paul ha ka por ba u shah set phatok ka sien kaba ar ha Rom, nangta la phah ïa u sha Ephesos ban pynskhem ïa ka kam hangta (2 Tim 4:12).

U Paul u la pyrkhat ruh ban phah ïa u sha u Titos, sha Krit (Titos 3:12). La synran lang ia u da u Onesimos ïa uba u Paul u la pynkylla niam ha Rom . (peit ia ka lynnong 1) la batai kum “uba iaiñeh.”

Ka long kumba u Paul ruh u kwah ban tip shaphang ki jinglong jingman jong ki bangeit ha Kolosai. Kan ym long kaba eh ban phah ktien biang sha u da uwei pat, lada ym dei da u Tykhikos hi. Kane ka long sa kawei pat ka lad ba u Paul u pynpaw ïa ka jingieit bad jingsngew khia jong u ïa ki bangeit hangta, wat la Um shym la leit jngoh hi dalade ïa ka balang, bad kumno u la pynskhem ia ki haka jingngeit khnang ba kin lah ban kynjoh sha kiwei pat.

`Kumno kine kiei kiei kiba shimet ha ki shithi jong u Paul kim pyni tang ia ka jinglong briew ka jong u hynrei, ha ka rukom kaba rit, ka pynskhem ia ka jinglonghok jong ka jingshakri jong u?`