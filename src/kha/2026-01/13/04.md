---
title:  Ka Jingieng Kaba Janai Bad Kaba Pura
date:   24/03/2026
---

La thoh ïa ki kot shaphang ka jingim kaba don jingthmu ban trei bad ka balang kaba pynlong ia ka jingthmu ban trei. Katba ka “jingthmu ban trei” ka lah ban ym long kaba thikna . kaba shai “ ka jingthmu ba pynleit jingmut ” ka long kaba kongsan bha ban pyndep ia kano kano ka jingmut ka jingpyrshang kaba pura. Ka jingim bad ka jingshakri jong u Paul, bad kumjuh ruh jong ki paralok ba trei lang jong u bad kiwei pat ki apostol, ki pyni nuksa ia kane ka jingpynleit jingmut (peit Phil.3:13,14)

Ki jingmih ki kren hi dalade — ka gospel ka la saphriang stet ha kylleng ka Hima Rom bad shabar jong ka (Kol. 1:23). Kajuh ka jingpyleit jingmut ne jingthmu ka long kaba donkam mynta ki sngi.

`Pule Kolosai 4:12, 13. Kaei ka jingthmu ba la batai, bad kumno lah ban pyn urlong ne la pyndep)?`

Kumba ngi la kdew ha ka lynnong kaba la dep, u Epaphras u long ka atiar ha kaba pynphriang ia ka gospel sha Kolosai bad sha ki jaka ba marjan ki shnong Laodikaia bad Hierapolis (peit lynnong 1). Ki jingai khublei jong u bad ki jingduwai na ka bynta kine ki balang khlem artatien ki la long kiba pynshlur shibun ia kiba parangeit hangta. Ki jingduwai jong u Epaphras ki don ka jingthmu kaba shai - ba ki nong Kolossai kin “ieng janai bad shi tylli ha ka mon U Blei baroh” (Kol. 4:12). To ngin pyrkhat kham bniah ia ki bynta kiba khraw bad ïar jong kane ka jingduwai.

**Ïeng.** Kane ka kyntien ka mut ban ieng skhem bad khlem khih, kaba lah ban long tang da kaba “ pynshong nongrim bad ba iaiñeh skhem” ha ka jingngeit bad sngewskhem jong ka jingshisha jong ka gospel (Kol. 1:23). La pyndonkam ia kajuh ka kyntien katto katne sien da u Paul ha kaba kdew shaphang ka thma pyrshah “ki buit jong u soitan” (Eph. 6:11) bad da kaba ialeh pyrshah ia ki bor jong ka jingdum lyngba ka bor ba kynja blei da kaba phong ia “ki atiar ialeh baroh ki jong U Blei” (Eph. 6:10-18); ianujor 2 Tim. 2:19).

**Ba janai.** Kane ka kyntien ka thew ïa ka jingjanai jong ka jinglong kaba shem ïa ka jingpynpaw kaba khatduh ha ka jingieit kaba aiti lut (Math. 5:44, 48) da kito kiba ym shem la kam satia ba ki la “poi ne kot” ha kata ka kyrdan (Phil. 3:12-15).

**Dep pura.** Kane ka kyntien kaba donbor ka mut ban pynhun pura ne ban wanrah katto katne kaei-kaei kaba dap biang. La pyndonkam ia ka shaphang ka jinglong “ba la ngeit pura” jong u Abraham ba U Blei un leh ia kaei kaba U la kular, wat la ka long kaba ym lah ban leh da ka bor briew (Rom 4:21), bad ka jingpynkhlaiñ ia u Paul da U Trai kumta ba “ia ka khubor yn lah ban ialap pura” lyngba jong u (2 Tim. 4:17).

_Baroh ka mon jong U Blei._ Ka kyntien “baroh” ka long kaba ïar bad ba jylliew. U Paul da lade hi u la duwai ba ki nong Kolosai kin dap da ka jingtip shaphang mon U Blei, “im ia kaba dei hok ia U Trai bad pynsngewbha ia u ha kiei kiei baroh” (Kolosai. 1:9, 10) lyngba “Ka bor badonburom bakhraw jong U” (Kolosai. 1:11).