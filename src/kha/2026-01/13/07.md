---
title:  Ka Jingpyrkhat shuh shuh
date:   27/03/2026
---

“Ka mynsiem kaba la aiti ha U Khrist ka kylla long ka kut jong U, da kaba U bat ia ka ha kane pyrthei kaba la leh pyrshah, bad U thmu ba yn ym don kano kano ka bor ha ka, hynrei tang ia ka jong U hi. Ka mynsiem kaba la shah sharai kumta ha ki bor ba kynja bneng ka long ka bym lah ban jop ia ki da ki jingshah thombor jong u Soitan. Hynrei lymda ngi aiti ia lade ha ka jingsynshar U Khrist, ngin long ki ban shah synshar da u bymman. Ngi dei ban don khlem pep hapoh ka jingpyniaid jong kawei na kine ki ar tylli ki bor bah kiba ialeh na ka bynta ka jinglong ba halor ha ka pyrthei. Kam long kaba donkam ia ngi ban thmu ban jied ia ka jingshakri jong ka hima jong ka jingdum khnang ban wan hapoh ka jingsynshar jong ka. Ngi dei tang ban iehnoh ban iateh lok bad ka hima jong ka jingshai. Lada ngim iatreilang bad ki bor ba kynja bneng, u Soitan un leh trai khlieh ïa ka dohnud, bad un pynlong ïa ka, ka jaka shong jong u.Tang kawei ka jingiada na kaba sniew ka long ka jingshongsah U Khrist ha ka dohnud lyngba ka jingngeit ha ka hok jong U. Lada ngim don ka jingiadei kaba jan bad U Blei, ngim lah satia ban ia leh pyrshah ia ki jingktah jong ka jingieit ia ka lade ka bym shym la pynkyntang, ka jingpynsngewbha ia ka lade, bad ka jingpynshoi ban leh pop. Ngi lah ban iehnoh ia kiba bun ki jingpynmlien kiba sniew, na ka bynta shipor ngi lah ban iakhlad lok bad u Soitan; hynrei khlem ka jingiadei kaba kongsan bad U Blei, lyngba ka jingaiti lut ia lade ha U man ka khyllipmat, ngin sa shah jop. Khlem ka jingiatiplem ba shimet bad U Khrist, bad ka jingiasyllok kaba iai bteng, ngi don ha ka kti (jingisynei) jong u nongshun, bad ngin leh ia kaei kaba u bthah ha kaba kut.” — Ka Ellen G. White, Ka Jingthrang jong ki Yrta, sla 324.

**Ki Jingkylli ban ïa Kren Lang:**

`Peit ia ka jingong jong ka Ellen G. White haneng. Ki don, hooid, tang arliang mamla ha ka jinhialeh bakhraw, bad lymda ngi sngewthuh bad jied ia U Khrist, ngi don ha ka liang u Soitan (Louk. 11:23). La kumno kumno ruh kata ka jingpyrkhat ka lah ban pynthut ia ki jingsngew jong ngi, U Blei um don kano kano ka jingkular ban pynthikna ba ki jingshisha jong U kin ym pynsngewsih ia ki. Kaei kaba kane ka jingshisha ka iathuh ia phi shaphang katno ka long kaba kongsan ka jingaiti ia ka mon jong phi sha U Khrist ka long kaba donkam?`

`Pule Jingpynpaw 14:14-16. U slap ba ha shwa jong ka Pentekost u la pynlah ïa u symbai gospel ban pyn mih speh bad san, katba u slap ba hadien u pynkhreh ka khyndew na ka bynta ka jingot kaba khatduh. Kumno ka Jingpynpaw 14:12 ka ïadei sha kane ka bynta?`

`Kiei ki lad bapher bapher kiba ngi, kum ka balang baroh kawei bad kum ki bangeit shimet shimet, ngi la shah ktah ha ka kolshor bad pyrthei sawdong sawkun jong ngi? Kumno ngi lah ban iada na ka jingktah jong ka jinglong basniew jong ka pyrthei, kiba la ju long ka jingeh na ka bynta ki briew jong U Blei ha man la ka yrta?`