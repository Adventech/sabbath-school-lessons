---
title:  Ka Khubor Na Ka Bynta Ka Laodikaia
date:   26/03/2026
---

`Pule Kolosai 4:16-18; ianujor bad ki Kolosai 2:1-3. Ka jingpyrkhat shaphang ka khubor U Jisu sha ka balang Laodikaia (peit ia ka jingpule hynnin ka sngi), kiei ki jingiadei ba phi shem bad kata ha ka Kolosai, ïa ka ban yn pule ruh ha ka balang Laodikaia ha ki sngi jong u Paul?`

Haba ngi peit ia ka histori jong ki briew U Blei lyngba ki yrta, ki juh ki jingeh ki mih ma mih biang. Ki nongiathuhlypa ki la dumok ne sneng ia ki Israel namar ba ki kwah ban mane kumba ka pyrthei ka leh bad u la kyntu ia ki ban kylla bamut shuwa ba kan dier ka por. U Isaiah u la ud sngewsieh, “Kumno ka nongbah ba ju iaiñeh ka la kylla long ka nuti!” (Isa. 1:21) bad u la kyntu ïa ki briew ban phai pat sha U Blei na ka bynta ka jingmap bad ka jingpynkhuid (Isa. 1:16-20). Baroh arngut u Ioannis Nongpynbaptis (Math. 3:2, 8-10) bad U Jisu (Math. 4:17, Math. 12:33-37) ki pynlong ia ka jingkhot ia ki Israel ban kylla kaba mut bad ban pynmih soh uba lah ban ieng ha ka jingtynjuh jong ka jingbishar ha ki sngi kiba khatduh. Ki apostol ruh ki rah ia ka khubor kaba kum kata (Kam 2:38; Kam 3:19; Kam 17:30; 2 Kor. 7:9, 10).

`Pynianujor ia kine ki bynta harum: Isaiah 60:1–3 bad ka Jingpynpaw 18:1-4, bad Isaiah 62:1-5 ryngkat bad ka Jingpynpaw 19:7, 8. Kiei ki khubor ba ïasyriem kiba don hapdeng kine ki ar tylli ki Kitab.`

U Blei un pyniasoh ia ka bneng bad ka khyndew. Hynrei namar ka jingialeh bakhraw, kaba dei ban leh ha ki kyrdan:

1. Ha Kalbari, u Soitan u la duh noh ia kano kano ka jingieit kaba la sah ha u hapdeng ki jingthaw ba kynja bneng (ki Angel) (loan. 12:31).
2. Da ka jingshakri jong ka jingbishar U Khrist ha ka jaka kyntang ha bneng, ki briew jong U Blei ki long kiba “janai ha ka kam babha baroh ban leh ïa ka mon jong U” (Heb.13:21,) bad ki la long kiba biang na ka bynta ka bneng.
3. Lyngba ka shihajar snem bad ka rai jong ka jingbishar kaba khatduh jong ka shihajar snem, baroh ki jingkylli kiba dang sah la pynbeit junom, bad ka pop bad ki nongpop ki bym kylla bamut kin shah pynjot ha ka pung ka ding bymjukut, ia kaba la pynkhuid ruh ia ka khyndew (Jpw. 21:8).
4. Tang da ka jingkut noh jong ka pop lah ban pyniasoh junom ia ka bneng bad ka khyndew (Jingpynpaw 21:3).

`Kaei kaba phi hi (khlem da peit ia uwei pat) phi lah ban leh khnang ban iaisah ha U Blei bad ha ka jingshisha kaba U la ai ha ngi? Kata ka long, kiei ki jingjied kiba phi leh kiba pynpaw mano ba don shisha( ne long trai) ia ka dohnud jong phi?`