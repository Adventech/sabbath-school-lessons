---
title:  Ka Jingpyniasoh Balang
date:   23/03/2026
---

Ha ka pyrthei kaba la pyniasoh da ka internet, ki lad pathai khubor ( social media), bad ki kor ki bor ki bym lah ban kheiñ, ka long kaba eh ban mutdur ïa ka jingeh kaba u Paul u la ïakynduh ha kaba ïarap ïa ki balang ba kin sngew ba ki la long shi bynta jong ka kynhun kaba kham khraw ban ia ki kynhun jong ki.

`Pule Kolosai 4:10, 11. Nalor ba phah khubor sha kiwei kiwei ki jaka lyngba ki nonglamktien (Kol. 4:7-9), sa kiei kiwei pat ki lad kiba u Paul u la pynshlur ban pyniasoh? Ha ka jingpeit ia ki katto katne ki jingeh kiba u Paul u la kren ha kane ka shithi, ka khubor aiu kaba lah ban pynsngew lyngba kine ki jingai khublei?`

Da kine ki jingai khublei, u Paul u ïied bad pynroi ïa ka jingiadei hapdeng ki para bangeit. Ngi tip hangne ba u Markos u dei u pyrsa jong u Barnabas. U Paul u la prat lynti na ka bynta u Markos ban pynlong kaba lah ïa u ban leit jngoh ïa ka Kolossai. U Aristarkhos ïa u ba la batai thikna kum u “para koidi- jong ka thma”;(ba kynja myniem) kata kaba mut, la set byndi ïa u lem bad u Paul. Baroh arngut ki long ki shipai kiba don “ki jingkieng atiar U Blei” (Eph. 6:10, 11), kaba ïaleh ban pyllait ïa ki nongshah set byndi ki jong u Soitan na ka bynta ban shakri ha ka hima U Blei (peit 2 Tim. 2:1-4). U Jisu/U Justos (ki Jiw bad ki nong Rom ki don ia ki kyrteng kiba ïa syrïiem ha ka ktien Grik, kum u Saul/Paul) la iaroh ruh ia ki kum ki para nongtrei kiba lah ban shaniah ha ka Gospel.

U Paul u pynpaw ia ka jingmut ban kdew ba u Aristarkhos, u Markos bad u Justos ki long ki bangeit Jiw (“jong ka jingotsher”). Nangta u bteng ban kdew ia lai ngut ki Jentil: U Epaphras, u Loukas bad u Demas (Kol. 4:12-14). Ka long kaba kongsan ba, wat hapdeng ki katto katne ki jingïakynad ha ka balang hapdeng ki Jiw bad ki Jentil, kine ki para shakri ki lah ban trei shitom lang, da kaba iatylli bad ka jingiadei. Hynrei da kaba ong “tang,” u Paul u i kumba u mut ia ka jingsngew duh jingkyrmen kaba thikna, ba kham bun ki Khristan Jiw kim shym la ïeng ha ka liang jong u ha ki jingjynjar jong u. Wat la katta ruh, ka long kaba kongsan ba ha kane ka por, U Ioannis Markos, uba la don katto katne snem mynshuwa ba u la iehnoh ia u Paul bad u Barnabas ha ka jingleit mishoneri kaba nyngkong jong ki (Kam 13:13), ka pynshisha ym tang ba ka long kaba ïaiñeh ne balah bab shaniah hynrei ka long kaba “ka jingpyntngen” ia u Paul (Ki Kam 15:36-40).

Ki jingma ia ka jingiatylli kim dei kiei kiei kiba thymmai. Ha kine ki snem ba la dep, ka Balang Adventist ka la mad ia ki jingkylla kiba jur katba ka nang saphriang kylleng ka pyrthei, bad kine ki bor ki la pynduh ia ka jingiatylli jong ka. Ia kane ka jingeh jomg ka jingiatylli lah ban shem ha man la ki kyrdan hapoh jong ka balang.

`Kumno phi lah, ha ka balang jong phi, ban trei ban pynduna ia kiei kiei kiba pynthut ia ka jingiatylli jong ngi? Kiei kine ki jingeh ha ka kyrdan jong ka thaiñ, bad kaei kaba lah ban leh shaphang jong ki?`