---
title:  Ka Jingïeng ha Ka Mon U Blei Baroh
date:   21/03/2026
---

### Ki Dkhot Pule Na Ka Bynta Ka Jingïapule Mynta Ka Taïew
Kolosai. 4:7–18; Ephesus. 6:21; Ki Kam 15:36–40; 2 Tim. 4:10, 11; 2 Petros. 3:10–14; Isaiah. 60:1–3.

> <p>Dkhot spel-lyndet</p>
> “Ha kaei kaei baroh to phin ai ka jingnguh: namar kane keiñ ka long ka mon U Blei ha U Khrist Jisu sha phi” 1Thessaloni 5:18,

Kane ka bynta ba khatduh jong ka Kolosai ka pynpaw ïa ka rukom treikam kaba ïar ka jong U Paul bad ki parashakri. Ha Ki Kam Ki Apostol ka pyni ba u ïatrei lang bad U Barnabas, hadien kata bad U Silas, nangta ki ai ïa ki jingpeit bniah ïa ki lai tylli ki jingiaid lynti kum U missionary

Ha kane ka taïew ngin ïa peit ïa ka rukom trei kam u Paul ha ka mission, kaba kynthup ruh ïa ka jingstad ban pyndonkam ïa ka por bad ki jingdon jingem ban kot sha ki phang pdeng jong ka Hima Rom, kumjuh ruh ha kaba iadei bad ka jingai jinghikai ïa ki dkhot balang ba don jingkyrmen ban long ki nongtrei khnang ban kot sha ki nongbah bad nongrit kiba U Paul um ioh ban leit jngoh hi da lade, kum ka Kolossai, Laodikaia, bad ka Hierapolis.

Lyngba ka jingleit jngoh ba shimet ka jong u ha ka jingiaid lynti bad, kham tam lei lei kum u nong shah set byndi, lyngba ki shithi, U Paul u ju don ka jingiadei barobor bad ki briew ne bad ki balang. U tip ba ka jingjop jong ka mission jong ka Gospel ka shong ha ka jingia trei lang- U Jiw bad U Grik ba la kylla Khristan; shynrang bad kynthei; kita ki briew ki long kum U U Tykhikhos, U Aristarchus, U Justus, U Epaphras, u Lukas, bad ka Nympha. Kaba pynsngewtynnad, ba ngi iohsngew shaphang ka shithi kaba u thoh sha ka balang Laodikaïa ïa kaba ym shem la buh kyrpang na ka bynta ka jong ngi. U Paul u la buh beit shibun ha kine ki dkhot kiba khatduh, kaba kynthup ruh ïa ki jingsneng jingkyntu ka jong U ïa U Archipphus. U la leh shibun kiei kiei kat kaba u lah ban pynkhlaiñ ïa ki balang katba U dang ioh.

_Pynkhreh ïa kane ka lynnong na ka bynta ka Sabbaton March 28._