---
title:  Im Ha Kane Ka Pyrthei Hynrei Ym Na Ka
date:   25/03/2026
---

`Pule Kolosai 4:14, 15 bad 2 Timothi 4:10, 11. Kumno ia u Loukas la pyniapher na u Demas, bad balei?`

U apostol Ioannis u ong ia ngi, “Wat ieit ia ka pyrthei, lymne ia kiei kiei kiba ki don ha ka pyrthei. Lada uno uno ruh u ieit ia ka pyrthei, ka jingieit U Kpa kam don ha u” (1 loan. 2:15). Ka jingieit jong u Loukas ïa U Jisu bad ïa ka hima jong U ka la ialam ïa u ban ieng hajan u Paul haduh kaba kut, wat la ka long kumno kumno ruh, katba u Demas pat u ieit ia kane pyrthei kham palat ban ia ka pyrthei ka ban sa wan.

**Pule ia kine ki bynta harum. Kaei ka jingai jingmut ba la ai na ka bynta kito kiba ap khmih ïa ka Jingwan kaba Arsien?**

`Markos 13:32-37`

`U Titos 2:11-14`

`2 Petros 3: 10-14`

`Jingpynpaw 3:17-21`

U Jisu bad ki Apostol ki ju maham ia ngi ban “sharai,” ban long kiba husiar, bad ban long kiba la pynkhreh beit na ka bynta ka jingwan U Kynrad khnang ba kan yn ym lap ha ka jingkyndit. Kaba sngewsih, kumjuh ka la long ïa ki synran ki bym shym la kohnguh ïa hukum U Jisu ban “sharai bad duwai” (Mark. 14:38), bun kin ym pynlong ia ki jingpynkhreh kiba donkam. Baroh ka shong ha mano ne kaei kaba don ha ki dohnud jong ngi, namar ba ngim lah ban shakri ar kynrad.

Ha ka khubor sha balang Laodikaia, U Jisu u ai ia ngi ia ka jingbthah kaba shai. Nyngkong, kylla kaba mut na ki pop jong ngi. Kaba ar, ngi dei ban plie ia la ki dohnud sha U Jisu bad ai ba un synshar, nangta pat (kaba lai) ka pynlah ia ngi ban ioh ia ka “Thong” jong ka jingngeit bad ka jingieit ba la tynjuh da ka jingiashem bad ba la jop ia ka jingpynshoi..

`Kiei ki jingtip ba kyrpang kiba U Jisu u ong ïa phi ban kylla bamut ha ka jinglong jingim jong phi? Kaei ka bynta jong ka jingbthah ne batai jong U kaba phi donkam eh?`