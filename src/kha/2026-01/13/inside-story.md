---
title:  Ka Jingïathuhkhanna Kaba Jia Shisha
date:   27/03/2026
---

### Ka Baibl ba la shah tuh ka thung ia ka Balang

Da: David Flet Cher

Ka jingialeh hapdeng ki riewlum ka la mih hapdeng ki san tylli ki shnong ha Papua New ha u snem 2021. Bun ki ïing ki la shah thang, bad ki jingdon jingem la lute ha kawei na ki shnong, Kemefa. Kumba 16 ngut ki briew ki la shah pyniap.

Hapdeng ka jingïakynad, uwei u nongïaleh u la rung hapoh ka ïingmane jong ka Kemefa Seventh Day Adventist bad tuh ia ka Baibl. U tei u nongïaleh, u Abuni Ane, u la rah ia katei ka kot sha la ka shnong trai, ka Orege.

Hadien ba ki jingiakynad ki la kut, u Abuni u la sdang ban pule ia ka Baibl kaba u la tuh. Katba u pule, ïa ka dohnud jong u la ktah.

Katto katne bnai ki la iaid, bad uwei u Pastor Adventist u la wan jngoh ia ka shnong jong u Abuni. U Abuni u la sei ia ka Baibl ba u la tuh bad u la batai ia u pastor, Dicks Neheza, kaei kaba la jia. Da kaba pynpaw ia ka jingsngewsih, u la ong ba u la kwah ban kylla kaba mut bad ban aiti ia la ka jingim sha U Blei.

U Pastor bad u Abuni ki la seng ia ka balang ha Orege, bad shuwa ïa kata, u Abuni u la rai ban shah pynbaptis.

Ha ka jingpynbaptis jong u, u Abuni u la ïathuh ïa ka jingïathuhkhana jong u ha ki dkhot ka balang Kemefa kiba don hangta, ha kaba u la tuh ia ka Baibl. U la pan map na ki, bad u la aiti noh ia ka Baibl ha u rangbah balang.

U rangbah balang, haba u la kren na ka liang jong ka balang, u la map ia u Abuni bad u la kyrpad ïa u ban bad bad u ia ka Baibl. U la ai ruh ia u Abuni ia ka kot jingrwai ( church hymnal) kum ka jingai sngewbha. U rangbah balang u la pynshlur ia u ban ïai pule ia ka Baibl, ban rwai iaroh ia U Blei, bad ban seng Balang ha Orege.

U Abuni u la leit beit sha ka kam. Ha ka sngi kaba bud, ma u bad arngut ki paralok ki la leit shapoh ka khlaw ban lum dieng na ka bynta ka jingtei iingmane kaba shiteng por. U Pastor Neheza u la wanrah ia ki tiar shna dieng. Ka balang kompeni kaba don lai ngut ki nongseng ki la plie ha kata ka sngi ha Orege.

Naduh kata ka por, ka balang ka la nangroi haduh 18 ngut ki dkhot, kynthup ïa 8 ngut ki briew kiba la shah pynbaptis ha ka por jong ka jingiaseng ialap “PNG na ka bynta U Khrist” ha u snem 2024.

U Pastor Neheza u sngew lyngngoh ba ka jingiakynad hapdeng ki riewlum bad ka Baibl ba la tuh ka la pynmih ia ka iingmane. U la ong ka jingtei kaba nyngkong mynta ka la rit palat bad ka la don ka jingthmu ban shna da kaba heh, ka jingtei kaba neh junom.

Ki jingaiñguh mishon jong phi man ka taiew ki kyrshan ia ka jingthung balang ha Papua New Guinea bad kylleng ka pyrthei. Ha kane ka quarter ka jingaiñguh 13 Sabbaton kan leit sha South Pacific Division, kaba ki jaka jong ka ki kynthup ia ka ri Papua New Guinea. Khublei shibun ia ka jingai sngewbha jong phi ha kane ka sngi Sabbaton.”