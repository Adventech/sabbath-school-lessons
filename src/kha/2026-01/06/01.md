---
title:  Ka Jingshaniah Tang ha U Khrist
date:   31/01/2026
---

### Ki Dkhot Pule Na Ka Bynta Ka Jingïapule Mynta Ka Taïew
Philipi. 3:1–16; Rom. 2:25–29; Ioanis 9:1–39; Ephesos. 1:4, 10; 1 Korinth. 9:24–27.

> <p>Dkhot spel-lyndet</p>
> “Ba ngan ioh ithuh ia u, bad ïa ka bor ka jingmihpat jong u, bad ia ka jingiasyllok ki jingshah jong u, haba la pynsyriem ia nga ha ka jingiap jong u: lada kumno kumno ngan ioh kot sha kata ka jingmihpat na kiba iap.” (Philipi. 3:10, 11).

Don kaei kaei ha ngi kaba dang artatien shaphang ka jingpynim tang da ka jingngeit, lait noh na ki kam jong ka hukum. Kata ka long, namar ki katto katne ki daw, baroh ngi ju sngewtynnad ban shaniah ha ki kam jong ngi, I kumba ki kam ki lah ban kheiñ lang sha ka jingpynim jong ngi. Ha ka rukom kaba kham phylla, u Paul u pynbeit ia kane ka mat ha ka jingiakren kaba jur pyrshah ia kito kiba pynbor ba ka jingotsher ka long kaba donkam na ka bynta ka jingpynim.

Ban iada pyrshah na ka kaei kaba lah ban jia ba don kiba lah ban pynlong ia ki kam jong ki, kum ka jingotsher, ki long kiba noh synniang sha ka jingpynim jong ki, u Paul u pynshai ba ka hok ka long na U Khrist kum ka jingai kaba wan da ka jingngeit, ym da ka hukum. Wat la ka jingotsher kam lah ban long ka mat mynta, hynrei ka nongrim kaba kaba shisha ka dei bad ka long kumta da ka jingngeit.

Ka Jingpynthymmai niam ki Protestant hi ka la sdang na kane ka mat: ka bynta jong ka jingngeit bad ki kam ha ka jingshem jong u nongbud jong U Khrist. Ha kaba kut, U Khrist U long kiei kiei baroh ha ngi, “U Nongpynlong bad U Nongpynjanai ia ka jingngeit jong ngi” (Heb. 12:2). Lada ki jingthmu ba kongsan jong ngi ki don ha ka jaka kaba dei, ngin im ryngkat bad ka jingpynthikna jong ka jingieit U Blei bad ngin ïoh mad ïa ka jingkular, wat mynta ruh, ia ka jingpynim, baroh katba ngi dang buh ha “ki bym shaniah ha ka doh” (Phil. 3:3).

_Pynkhreh ïa kane ka Lynnong na ka bynta ka Sabbaton, February 7._