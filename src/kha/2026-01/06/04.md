---
title:  Kiei Kiei Kiba Kongsan
date:   03/02/2026
---

Kumba ka jingpule hynnin ka sngi ka la pyni, ba ia kiei kiei kiba la pynlong ia u Paul ban sngew sarong mynshuwa ki long ha ka jingshisha ki jingkhanglad ia ka jingngeit namar ki la pynmatlah ia u ia ka jingdonkam jong u ia U Khrist. U Paul u pyndonkam ia ka ktien jong ka khaii pateng, ka jingmyntoi bad jingduhnong, ban batai ia ka bui ba kynja mynsiem jong u ha shuwa ka jingngeit. Wat la ngim sngewtynnad ban pyrkhat than shaphang kata, hynrei uwei pa uwei u briew u don ka “bui ba kynja mynsiem.” Mynshuwa, ia ka bui jong u Paul la thew da ki jinglong jong ki Jiw ha kata ka por, ban ia dor jong ka Baibl kumba la hikai da U Jisu.

Hadien ka jingkylla kaba mut jong u, ka bui ba kynja mynsiem jong u la i kaba kham pher bha namar ka jingthew ia ki dor jong ka, ka la kylla stet bha, na ka “spah” jong ka niam Jiw sha ka “spah jong ka bneng.”

“Uta uba la wan hiar na bneng u lah ban kren shaphang ka bneng, bad ban pyni ia kiei kiei kiba pynlong ia ka spah jong ka bneng, ha kaba u la shon ia ka dur bad ka jingthoh jong u. U tip ia ka jingma ha kaba la buh ia kito kiba u la wan ban pynkiew na ka jingshah pynhiar dor, bad ban pynkiew sha ka jaka kaba don hajan jong u halor ka khet jong u. ki tiar ki bym myntoi bad kiba ma. U wad ban ring ia ka jingmut jingpyrkhat na kaba kynja pyrthei sha kaba kynja bneng, khnang ba ngin ym pynlut kai ia ka por, ka sap, bad ka lad, ha kiei kiei kiba long lehnohei.”— Ellen G. White, in The Advent Review and Sabbath Herald, July 1, 1890.

Ha ka pyrthei jong ka spah snem kaba nyngkong jong ka niam Jiw, u Paul u la long u khlur uba kiew stet haduh ba, la pyn-matlah haba u iohi ia U Jisu ba la pyndonburom ha ka lynti Damaskos (Ki Kam 9), ia ka jingiohi ba kynja mynsiem jong u la pynbeit, bad u la iohi shai.

`Pule Ioanis 9. Iathuh ia ka jingiathuhkhana jong uwei u briew uba matlah bad kumta u la iohi shai ia U Jisu. U Jisu u la ong u la wan sha kane ka pyrthei kumta “ba kita ki bym iohi kin iohi bad ba kita kiba iohi kin ioh long noh ki bym iohi” (Ioanis 9:39). Kumno ba kine ki nongrim kin trei kam ha ka jingim jong phi shimet?`

Kaei kaba kham kordor ban ïa ka jingim bymjukut ha bneng bad ha ka pyrthei bathymmai? Hynrei ki jinglong pyrthei ki pynmatlah ia kiba bun, ia kane ka jingshisha. Ka don ka jingialehkai kaba la kha naduh mynnyngkong hapdeng kiei kiei kiba la khein kor hangne (peit Math. 13:22; Louk. 4:5, 6; 1 loan. 2:16) bad kiei kiei kiba ka Bneng ka khein kor — ka jinglong kum U Khrist bad ki mynsiem ba la pynim.

`Ka pyrthei ka lah ban pynmatlah ia ngi ia ki jingshisha ba kynja mynsiem bad ia kaei kaba donkam shisha. U ei u shabi u ban sumar ia ki khmat jong ngi ban pynleit jingmut ha kaei kaba kongsan shisha?`