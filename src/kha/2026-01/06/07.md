---
title:  Ka Jingpyrkhat shuh shuh
date:   06/02/2026
---

“Uta uba kwah ban tei ia ka jinglong kaba khlain bad ka jinglong kaba beit, uta uba kwah ban long u Khristan uba iadei biang bha, u dei ban ai lut bad ban leh lut na ka bynta U Khrist; namar U Nongsiewspah un ym pdiang ia ka jingshakri kaba la phiah. Man la ka sngi u dei ban nang ia ka jingmut jong ka jingaiti ia lade. U dei ban pule ia ka ktien U Blei, da kaba tip ia ka jingmut jong ka bad da kaba kohnguh ia ki jingbthah jong ka. Kumta u lah ban poi sha ka kyrdan jong ka jinglong Khristan ba bha, ka pynjanai ia ka jinglong kaba dei ban ieng ha ka por jong ka jingtynjuh kaba khatduh. Bad man la ka sngi u bangeit u trei ha khmat ki briew bad ki angel ia ka jingpyrshang kaba jrong, kaba pyni ia kaei kaba ka gospel ka lah ban leh na ka bynta ki briew kiba la hap.”—Ellen G. White, Ki Kam jong ki Apostol, p. 483.

“Kito kiba ap ia ka jingwan U Nongleitkurim ki dei ban ong ha ki briew, ‘Ha khmih U Blei jong phi.’ Ki kjat ba khatduh jong ka jingshai ba isynei, ka khubor ba khatduh jong ka jingisynei ban ai ha ka pyrthei, ka long ka jingpynpaw ia ka jinglong jingieit jong U. Ki khun U Blei ki dei ban pynpaw ia ka burom jong U. Ha la ka jong ka jingim bad jinglong ba sngewrit U Blei u la leh ia ki na ka bynta jong ki.

“Ka jingshai jong U Sngi jong ka Hok ka long ban tyngshain ha ki kam babha — ha ki ktien jong ka jingshisha bad ki kam jong ka jinglong khuid.” —Ellen G. White, Christ’s Object Lessons, sla 415, 416..

**Ki Jingkylli ban ïa Kren Lang:**

`Pynleit jingmut kham bun ha kane ka jingkylli jong ka leh kmen ha U Trai. Peit bha ba kam ong ban kmen ha ki jingtynjuh jong phi (wat la kata ruh ka long kaba na ka Baibl) hynrei ha U Trai. Balei ka long kaba donkam eh ban buh beit ha khmat jong ngi ia U Trai, ia ka jingbha jong U, ia ka bor jong U, ia ka jingieit jong U, bad ia ka jingpynim jong U? Kumno ka jingleh ia kata kan ai jingmyntoi shibun ia phi hapdeng ki jingeh bym lah kiar jong ka jingim?`

`Peit kumno ki jingkren haneng ki batai ia ka bynta jong ka jingaiei ha kaba pynmih ia ki “kam babha” kiba ngi leh kum ki Khristan. Balei ba kane ka jingtrei jong ka jingaiei ka long kaba kongsan katba ngi dang khmih lynti ia ka jingwan kloi jong U Khrist? Kata ka mut, wat la ngim shah pynim da ki kam babha, hato ia ngi la pynim shisha lada ngim don ia ki?`

`Puson kham bun ha kane ka jingmut ban ym don jingshaniah ha ka doh. Kaei kata ka jingmut? Balei ngim dei ban don ka jingshaniah ha ka? Hato ka doh jong ngi kam dei ka jingai jong U Blei?`