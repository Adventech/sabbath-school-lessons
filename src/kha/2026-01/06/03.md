---
title:  Ka “Jingim Ba La Leit” Jong U Paul
date:   02/02/2026
---

Ka long ka jingjia kaba ju jia ha ki Khristan kiba la kylla ban pyrkhat ia ka jingim jong ki ha ki ktien shuwa ba kin pdiang ia U Jisu bad hadien ba ki la pdiang, kumba u Paul u leh ha Philipi 3. Wat la katta ruh, la kaba dei ne bakla, teng teng ngi kren shaphang kito ki bym dei ki Khristan kum ki “briew kiba bha,” bad, la kumno kumno kat kum ka jingthew jong ka pyrthei, bun ki long shisha. Ha ka jingïapher, haba ïanujor bad ki jingthew jong U Blei, ym don mano mano ruh, wat ki Khristan ruh.

`Pule Philippians 3:4–6,U Paul u kdew sha kiei kiei kiba bun ha ka jingim jong U ba shisien u la long uba sarong. Kiei kita? Kumno ngi lah ban batai ia ka “babha” ha ka jingim jong phi (Kiba mynshuwa bad kiba mynta)?`

U Paul u pyni ia ka jingiapher kaba shai bha hapdeng ki Jiw kiba ngeit kiba pynphriang ia ka jinghikai bakla bad ki bangeit bym pat otsher kiba shaniah ha U Khrist na ka bynta ka jingpynim jong ki bad kim shaniah ha ki kam u briew kiba kum ka jingotsher (peit Hebru. 6:1, Hebru. 9:24;2:9). Wat la ka jingim bad ka tynrai jong u Paul kiba la leit noh kan jin da la long kaba sngewtynnad shibun ia ki para Jiw jong u, hynrei ym don kawei ruh na kine kiei kiei kaba la iarap ia ka jingpynim jong u. Ha ka jingshisha, ki la khanglad shisha ia ka namar ba ki la pynmatlah ia u katto katne por ia ka jingdonkam jong u ia U Khrist.

U Paul um dei tang uba la shah otsher— u la long “ha kaba phra sngi,” kaba mut ba ma u, u Israel na ka jingkha bad uba dei na ka jaitbynriew jong ka jutang, la otsher ha ka sngi kaba phra. Shuh shuh, u dei na ka jait Benjamin, kaba ka jaka jong u ka kynthup ia ki katto katne ki nongbah kiba kongsan tam jong ka Israel. U Paul um dei tang ba u nang ia ka ktien Hebru hynrei, kum u nongpule jong u Gamaliel uba Rangbah (Ki Kam 22:3, Kam 26:4, 5) bad u Pharisi, un jin da la long uba jylliew ha ka jingtip ia ka hukum bad kumno ka long, la kumno kumno katkum ka jingiathuhkhana pateng, ban pyntreikam ia ka.

U Paul u la long uba Shitrhem haduh katta katta ia ka hukum haduh ba u la pynshitom bein ia ka balang namar ba u la sngewthuh ba ka long ka jingma ia ka rukom im jong ki Jiw, kaba u la pyrkhat ba ka hukum ka la hikai. Kaba sngewtynnad ka long ba wat la “khlem jingbakla” ha kaba iadei bad kata ka “hok” kaba la mih na u briew, u Paul u la sngewthuh ba ka hukum ha ka jingshisha ka kham jylliew bad kham dawa shibun ban ia kaba u lah ban mutdur, bad ba khlem U Khrist u ieng ha khmat jong ka ka pynrem.

`Ïanujor Rom 7:7-12 bad Mathaios 5:21, 22, 27, 28. Kaei ka mat kaba kongsan kaba U Jisu bad u Paul baroh arngut ki pynpaw shaphang ka hukum, bad balei ba “ka jingngeit ha U Khrist” (Philipi. 3:9, NKJV), ym ka hukum, ka long tang ma ka ka tynrai jong ka hok? Peit ia ka kumne: Katno phi sumar bha ia ka hukum, la kumno kumno ha ka rukom kaba U Jisu u la ong ba ngi dei ban sumar?`