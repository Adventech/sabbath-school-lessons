---
title:  Ka Jingngeit U Khrist
date:   04/02/2026
---

Ia ki mat ba kongsan u Paul ngim dei ban duh. Ka la don ka jingiashem kaba phylla ha ka ba u la iakylliang ha ka lynti sha Damaskos, u la ia kylliang ia ka barim jong u, ka jingim kaba la pynshong nongrim ha ka hukum na ka bynta ka jingdon ka jong U Khrist hi – “ba ngan ioh ia U Khrist bad ba yn shem ia nga ha U” (Philipi. 3:8, 9, NKJV).

`Pule Ban shem “ha U,” kata, ha U Khrist, ka long ka jingkren kaba sngewtynnad. Pule ia ki Ephesos 1:4, 2 Korinth 5:21, Kolossai 2:9, bad Galatia 2:20. Da kaba pynshong nongrim ha kine ki dkhot, phi tharai ba u Paul u mut aiu da kane ka jingmut?`

Ka jingkdew jong u Paul shaphang ka jinglong ha U Khrist ka la long kaba la iakren bha. Kam long kaba phylla, lehse ka jingbatai kaba bha tam shaphang jong ka ka wan na u Paul hi: “ba ha ka jingpynïaid ka jingdap biang ki ia, yn lum lang ia kiei kiei baroh ha U Khrist, ia kiei kiei ruh kiba ha ki bneng, bad ia kiei kiei ruh kiba ha ka khyndew.-Ha U” (Ephesos. 1:10, NKJV). Kata ka la long ka jingthmu U Blei naduh kaba sdang. Bad u Paul u pynshai kumno kata ka jia: “Phi long ha U Khrist Jisu, uba la jia long na ka bynta jong ngi ka jingstad na U Blei — bad ka hok bad ka jingpynkhuid bad ka jingsiewspah” (1 Kor. 1:30, NKJV).

Ka jinglong “ha U Khrist” ka kynthup lut ia kiei kiei baroh kiba ka plan jong ka jingpynim ka kynthup, naduh ka jingshai jong ka jingstad ba kynja mynsiem jong ngi (ka jingstad), haduh ka jingpynksan da ka jingngeit (ka hok), haduh ka jingpynkhreh sha bneng (ka jingpynkhuid), bad khatduh eh haduh ka jingpyndonburom ha ka jingwan kaba ar (ka jingpynim). Ka jingpynim ka long ka kam U Khrist naduh kaba sdang haduh kaba kut — na ka bynta jong ngi bad ha ngi. Kumta, da kaba ngi ioh ia U Khrist, ngi ioh ia kiei kiei baroh kiba ngi donkam.

`Pule Philipi 3: 9, kiei ki ar tylli ki ei kiei kiba u Paul u pyniapher, bad balei kane ka jingiapher ka long kiba donkam kiba ngi dei ban kynmaw barabor?`

Kumba u Paul u la sngewthuh, ka jingdon ia la ka jong ka “hok jong ngi” kam dei ka hok kaba shisha namar ka hukum kam lah ban ai jingim (peit Kalatia. 3:21, 22); tang U Khrist uba lah, lyngba ka jingngeit. Bad ym tang kano kano ka jingngeit. Hadien baroh, ki ksuid ki ngeit bad ki khynñiuh (Jakob 2:19). Ka jingngeit kaba pynim ka long tang “ka jingngeit U Khrist.” Tang ka jingngeit jong U kaba la kohnguh pura bad kaba lah ban kohnguh. (Ka ktien Grik na ka bynta ka jingngeit, pistis, ka mut ruh ka jingngeit.) Kumta, lada ngi don ha U Khrist bad U im ha ngi (Kalatia. 2:20), te ngi im da ka jingngeit jong U lyngba ka jingngeit jong ngi ha U.