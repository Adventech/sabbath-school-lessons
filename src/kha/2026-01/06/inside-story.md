---
title:  Ka Jingïathuhkhanna Kaba Jia Shisha
date:   06/02/2026
---

### Ka Jingleit Jngoh Balang kaba Khlem Khmih Lynti

U Gilbert Fimaka u la kyndit thiah ha kawei ka Sngi Sunday da ka jingthrang kaba jur ban leit jingiaseng.

U mishoneri doktor uba 22 snem ka rta u la iasam ia ka jingthrang jong u bad u paralok jong u, u para mishoneri doktor. Ki arngut ki samla ki dang shu pyndep ia ka jingleit mishon kaba lai taiew ha ki nongkyndong jong ka Zambia.

“Nga dang pyrkhat ban leit jngoh ia kawei ka Balang hangne,” la ong u Gilbert. “Nga kwah ban iasam ia ka Ktien U Blei bad ruh ban iathuh ia ki shaphang ka Sngi Kaba hynñiew ka sngi Sabbaton.”

Nangta u la rkhie. U paralok jong u ruh u la rkhie. Ka jingmut ka la long kumba sngewthuh bakla. Hynrei ha la ka dohnud, u Gilbert u kwah ban leit. Kumta, u la leit.

Katba u dang rung ha ka iingmane kaba jan tam, u la sngew lyngngoh. U tip ba um lah ban shu ong, “Kane kam dei ka sngi ban mane.”

Ha ka jinglyngngoh jong u, ki dkhot balang ki la pynlong kloi ia u ban sngew kumba u don ha la iing. Bun ki la ithuh ia u na ka kam sumar jong u, bad ki la pdiang sngewbha ia u. Ki la ai wat ia ka jaka shong kaba donburom bad ki nongialam balang.

Nangta ka la dei ka por jong ka jingialap. Ha ka jinglyngngoh jong u Gilbert, la khot ia u ban ialap. U la sngewrit mynsiem katba u nang wan shajan ka pulpit, hynrei u la tieng ban kren shaphang ka Sabbaton. Kumta, u la plie ia ka Baibl jong u sha ka kitab u Job.

Katba u Gilbert u dang kren, u la iohsngew ia ka sur kaba ong, “Iakren shaphang ka Sabbaton.” U la kyntait ia ka bad u la bteng ban ialap. Ka sur ka la kren ha ka sien kaba ar.

Haba ka sur ka la kren ha ka sien kaba lai, u Gilbert u la phai ha ka Baibl jong u sha ka Kitab Lebitikos 23:3 bad u la pule, “Hynriew sngi phin trei, hynrei ka sngi kaba hynriew ka long ka sngi shongthait, ka jingiaseng bakhuid, phin ym trei ei ei ha kata, ka long ka sngi shongthait jong U Trai ha ki jaka shong jong phi baroh” (NKJV). Nangta u la pule ia ka Mathaios 28:1 bad Jenesis 2:1-3.

“Ka sngi kaba hynñiew kam hap ha ka sngi Robibar hynrei ha ka sngi Saitjain, kumta ka sngi mane blei kaba shisha kam dei ka sngi robibar hynrei ka sngi Saitjain”, u la ong.

Ynda u la dep ialap, uwei u nongialam balang u la ieng bad u la pynbna, “Ngan sangeh noh ban mane ha ka sngi robibar bad ngan mane tang ha ka sngi Saitjain.”

Katba ki briew ki nang mih na iingmane, bun ki la ia kren pyrta jam. Katto katne ki la iam. “Ngim shym la tip ba ngi mane ha ka sngi kaba bakla,” la ong uwei. “Naduh mynta ngin sa leit mane ha ka sngi Saitjain”, la ong uwei pat.

Hadien khyndiat por, ia une u nongialam balang la pynbaptis ha kawei ka balang Seventh-day Adventist, bad bun kiwei pat ki dkhot balang ki la sdang ban pule ia ka Baibl kum ka jingpynkhreh ia ka jingpynbaptis.

Kane ka jingiathuhkhana shaphang ka mishon ka pyni ia ka jingthmu jong ka “Mishon Na ka bynta Baroh” ka jingthmu ba kongsan jong ka Balang Seventh Day Adventist “Ngan Leit”, kaba ong ha kawei ka bynta, “U Khrist u la ïakhleh lang, u la pyni ïa ka jingsngewrit, u la shakri ïa ki jingdonkam, u la jop ïa ka jingshaniah, nangta u la khot ïa ki briew ban bud ïa U. Balang Seventh Day Adventist kum ki synran U Khrist kiba pynlong synran.” Pule bniah ha https://IWillGo.org