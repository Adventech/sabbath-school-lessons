---
title:  Kaba im bad U Khrist
date:   07/03/2026
---

### Ki Dkhot Pule Na Ka Bynta Ka Jingïapule Mynta Ka Taïew
Kolosai 3: 1-17, Rom 1:18, Ephesos 4:22-24, Deutteronomi 7: 6-8, 1 Samual 16:23.

> <p>Dkhot spel-lyndet</p>
> “bad nalor kine kiei kiei baroh to phin kup ia ka jingiaïeit, kaba long ka panpoh jong ka jingpynjanai” (Kolossai 3:14).

La ju ong ba ngim dei ban pyrkhat palat ia kaba kynja bneng; lymkumta, ngin ym don ei ei ha pyrthei. Watla ka long kaba dei shisien pyrkhat, ka don ka jingmut kaba kongsan eh ba U Paul u pynpaw ha ki Kolossai 3: lada ngi pyrkhat palat ia kiba kynja pyrthei, ngin ym juh ia kita kiba kynja bneng ha U Trai.

U Paul u ringdur ha ka jingmut jong ngi sha kiba bun ki nongrim treikam, ki rul ki ain jong ka jingim ba mih na bneng bad yn lah ban sngewthuh tang da kito kaba la mihpat lem bad U Khrist (Kol 3:1).

Ki jingsneng jong u Paul ki long kiba shisha kiba lah ban pynbha ia ka jingiadei jong ngi baroh, bad ym tang hapoh balang.

U Jisu u la ong, Ieit ia ki nongshun jong phi, kyrkhu ia kiba tim ia phi, leh bha ia kiba shun ia phi…ba phin ioh long ki khun U Kpa jong phi uba ha bneng: naba u pynmih ia ka sngi jong u ha kiba sniew bad ha kiba bha, u phah ruh ia u slap ha kiba hok bad ha kibym hok (Mat 5:44, 45).

Ka bymsngew lah long? Ka dei, haba shu kren briew. Ngi donkam ban iap ha shuwa ba ngin im shisha na ka bynta U Blei. Dei na kata ka daw ba ngi dei ban don ka jingmut bneng lada ngi kyrmen ban long kiba myntoi ha pyrthei na ka bynta U Kpa jong ngi uba ha bneng.

Mynta ka taiew ngin sa iohi ia ki lad ba kaba im bad U Khrist ka lah ban pynlong ka jingiapher, mynta bad sha ki bymjukut.

_*Pule ïa ka lynnong ban pynkhreh na ka bynta ka Sabbaton, March 14_