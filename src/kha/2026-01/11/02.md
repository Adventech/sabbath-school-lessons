---
title:  Ka Jingmut Ba Kynja Bneng
date:   08/03/2026
---

`Pule Kolossai 3:1-4. Kaei ka jinglong ba U Paul u pyni kaba donkam ia ngi ban long kiba don ka jingmut ba kynja bneng? Phi pyrkhat kata ka mut aiu?`

Na kliar jong u lum, lah ban peit ieit ia ka jaka ba itynnad sawdong jong phi. Naduh ki por mynshuwa, ia ki lum la ju wad bunsien da kito kiba kwah ia ka jingiadei kaba jan bad U Blei (Salm 121:1,2). Wat ia ki lum ba la thaw da u briew, ba la khot ki ziggurat, kiba la tei da ki nongmane bleithaw ka jingthmu ban ia kynduh ia ki blei jong ki. Kaba sngewtynnad, ka nongbah Ur, kaba la khot ia u Abram ban mih noh, ka don ia u ziggurat uba bha ba lah ban iohi da ki mail na sawdong. Hynrei ka jingpynkylla ia ka jingkiew jong uwei kan ym lah da lei lei ban ring iano iano kham jam sha bneng ha ka jingmut ba kynja mynsiem. Ka jingpyrshang hi kan ym lah,

Ha ka jaka kata, ka dei tang ka kambah jong ka jingaiei, ha kaba ngi la iap bad U Khrist bad la pynmihpat ruh bad U (la pyni dur da ka ka jingpynbaptis Kolosai 2:12 ,13), ka long kaba lah ia ngi ban wan khamjan sha ka bneng.

Peit bha ba naduh ba sdnag jong ka Kolossai 3, ka jingiai banjur halor jong kaei kaba ha neng, kaba don hangta ka dei ka bneng: ‘kiei kiei ruh kiba ha neng, ha kaba u Khrist u don, kiei kiei kiba ha neng, bad U Khrist ha U Blei, bad U ha ka burom” (Kolosai 3:1-4).

Hooid, don shibun ha ka jingim khristan kaba ia pyrshah ia ka jingbatai. Kumno u briew u lah shisha ban iap bad shah pynmihpat haba baroh kiba paw, u long u juh u briew bad um shym la mad ia ka jingiashem jong ka jingim bad ka jingiap? Don shibun ki bym don jingmut ha ka jingmut ba kynja doh, khlem da shah ktah ha U Mynsiem Bakhuid. Hynrei sha kito kiba don ka jingmut ba kynja mynsiem, namar ba ki la ioh ia ka dohnud bathymmai kaba la kular da U Blei, ka jingiap ia ka pop ka jingpynmihpat lem bad U Khrist ki long kiba shisha. Kumba ka jingrwai ka pynskhem: phi ong kumno nga tip U im? U im hapoh jong nga.

Kumta ruh, u Paul u ai ia kine ki hukum namar ba ka don ka jingdonkam ba kynja mynsiem bakhlem sangeh ban pynthymmai (2 Kor 4:16). Ngi lah, da shisha, ban hap bad ban jah noh! Bad ngim ju long shngain na ka jingpynshoi ha kane ka jingim.

Ngi dei, namarkata, ban jied manla ka sngi ban wad ia kiei kiei kiba ha neng (Kolosai 3:1). Ia ka jingim bymjukut jong ngi la buhrieh lem bad U Khrist ha U Blei (Kolosai 3:3), hynrei kaba paw shabar jong kata ka jingim kan long kaei kaei kaba la buhrieh.

`Hangno ki jingpyrkhat jong phi: bunsien ha neng ne ha khyndew? Lada ka long kaba hadien (khyndew), kumno phin pynkylla ia kata ka lynti?`