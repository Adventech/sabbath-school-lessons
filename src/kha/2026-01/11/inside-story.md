---
title:  Ka Jingïathuhkhanna Kaba Jia Shisha
date:   13/03/2026
---

### Ka Jingiakynduh Ia Kaba Kut

Ha ka sngi Sabbaton ba u Rene u la jied ban leit jingiaseng ban ia kaba leit sha office, u la wan phai hadien ba la sep ka sngi sha ka jaka ba u sah bad ba u la trei. U para ba iatreilang u la ai ha u ia ka shithi na u boss. Ia u la beh kam noh.

U Rene u la kyndit. Um tip kaei ka ban jia hadien. Kum u nongwei uba trei ha ka ri kaba pyrshah ia ka jingngeit Khristan, u la pyrkhat la un dang lah ne em ban iengskhem na ka bynta U Blei lada set byndi ia u lane mad ia ka jingiap.

U la duwai, “ko Trai, hato kane ka dei ka por ia nga ban leit noh sha iing sha Phillipines? Lada Me kwah ia nga ban iap hangne, ka lah biang ia nga. Bun ki tip ba nga ialeh na ka bynta ka jingngeit jong nga”.

Ha ka step kaba bud, u la leit sha ophis bad phah email sha u boss jong u. “Nga burom ia phi”, u la thoh. “Phi dei u paralok bad u hynmen jong nga. Nga tip ba ngi donkam ban ia kren ia ki jingeh jong nga ynda phi lah wan sha ophis”.

Ha kata ka miet, u boss jong u u la wan trei. U la imat sngewsih. U Rene u la duwai, “Sngewbha iarap. To ai ba u boss jong nga un pynjem. Hynrei lada ka long ka mon jong Me ngan iap, nga pdiang ia kata.”

Nangta u boss u la khot ia u Rene. U arene u la pyrshang ban ieng beit hynrei um lah. Ki khohsiew jong u kim lah kyrshan ia u. u la sngew kum ban iap noh.

Da ka bor baroh, u la ieng na ka shuki bad u la iaid da kaba sngew lehrain, da kaba sngap jar, sha ophis u boss jong u. katba u rah ia la ka kti ban tied ha ka jingkhang, u la iohsngew ia ka sur kren, “Wat sheptieng. Nga dei U Blei ba shisha. Nga long uba iaineh ha ki jingkular jong Nga.”

Hadien kata, u la plie ia ka jingkhang bad u la iohi ia ka khmat baeh u boss jong u. katba u dang rung hapoh, ka sur ka la kren arsien, “Nga long U Blei ba shisha. Nga long uba iaineh ha ki jingkular jong Nga.” Ha man la ka jingkren, ka sur ka la nang kham jam.

U boss u la ai artylli ki paper ha u Rene bad u ong, “Jied kawei.” Haba u Rene u pynpaw ia ka jingsngew lyngngoh, u boss un la ong, “kawei ka dei ka jingiateh kam. Kawei pat ka dei ka tiket liengsuin.” U la jied ia ka tiket.

U boss u la ong, “Pule shuwa ia kontrak iateh kam.” U Rene u la iohi ba ka tulop jong u kan long arshah lada un trei shi kynta ha ki sngi Saitjain. U la jied biang ia ka tiket liengsuin. Katba u dang pyrkhat kumno un siew ia ka, u la iohsngew biang ia ka sur kaba ong, “Nga long U Blei ba shisha. Nga long uba iaineh ha ki jingkular jong Nga.”

U Rene u la leit phai iing sha Philippines. Ha ka liengsuin, u la duwai, “Me ong, Nga long U Blei ba shisha. Nga long uba iaineh ha ki jingkular jong Nga.” Kaei ka jingkular jong Me ia nga? Ka sur ka la kren, “Men ym lah ban pyndonkam ia ka pisa jong me baroh ha shuwa ba men ioh ia ka kam kaba thymmai.”

U Rene Tucaldo u long u heh ophisar ba peit ia ka pisa tyngka jong 1000 Missionary Movement, ba ki headquarters ha Silang, Philippines, la tei da ka ka jingiarap jong Jingkynshew Khadlai Sabbaton jong u snem 1996. Pule ia kiwei pat ki jingiathuh khana ha ka taiew kaba bud.