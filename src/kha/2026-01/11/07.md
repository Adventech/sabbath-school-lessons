---
title:  Ka Jingpyrkhat shuh shuh
date:   13/03/2026
---

Haba U Mynsiem jong U Blei u synshar ia ka jingmut bad ka dohnud, ka mynsiem kaba la pynkylla ka shlei da ka jingrwai kaba thymmai; naba u sngewthuh ba ha ka jingiashem jong u la pyndep ia ka jingkular jong U Blei, ia ka jingpalat jong u la map, la tap noh ia ki pop jong u. U la pyntrei ia ka jingkylla bamut sha U Blei namar ka jingpynkhein ia ka hukum bakynja blei, bad ka jingngeit ha U Khrist, Uba la iap ban pynksan ia u briew. Ba la pynksan da ka jingngeit, u don ia ka jingsuk bad U Blei lyngba U Trai Jisu Khrist. Rom 5:1.

Hynrei namar ba kane ka jingiashem ka dei ka jong u, u Khristan um dei ban kli ia la ki kti, ban sngewhun ia kata kaba la pyndep na ka bynta jong u. Uba la raikut ban rung sha ka hima bakynja mynsiem un shem ba baroh ki bor bad jingkwah brai, ba la kyrshan da ki bor jong ka jingdum, la pynkhreh pyrshah ia u. Man la ka sngi u dei ban pynthymmai ia ka jingpynkyntang jong u, man ka sngi ban iakhun bad ka jingsniew. Ki jingmlien barim, ki jinghiar pateng ban leh sniew, kin ialeh ban synshar, bad pyrshah ia kine u dei ban sharai barabor, da kaba ialeh ha ka bor U Khrist na ka bynta ka jingjop. …

Ka bor jong ka jingim ba kham halor, kaba khuid, ka jingim ba donburom ka dei ka jingdonkam bakhraw jong ngi. Ka pyrthei ka don shibun ha ka jingmut jong ngi, bad ka hima ki bneng ka long tang khyndiat eh.

“Ha ki jingpyrshang jong u ban kot sha ka jingthmu U Blei na ka bynta jong u, u Khristan um dei ban duh jingkyrmen ei ei ruh em. Ka jinglong janai ba kynja mynsiem bad ka burom akor, lyngba ka jingaiei bad ka bor U Khrist, la kular ha baroh. U Jisu u dei u thymmei jong jong ka bor, ka pukri jong ka jingim…. Na ka bynta jong ngi U la pyntreikam ia baroh ki bor jong ka bneng. Ha man la ki jingjam ngi ktah ia ka bor ba-im jong U.”––Ellen G. White, Ki Kam Ki Apostol, sla. 476-478.

**Ki Jingkylli ban ïa Kren Lang:**

`Kaei ka jingiashem jong phi bad ka jingkular ba la “pynksan da ka jingngeit”? Kumno kane ka jingkular baphylla ka la pynkylla ia ka jingim jong phi? Kumno kata ka jingkular ka idei bad ka jingmut ba ia phi ruh “la pynmihpat lem bad U Khrist”?`

`Ka mut aiu ia phi ban long kiba don ia ka jingmut bneng? Hato ka kham donkam ban ia kaba leh bha ha pyrthei? Haei ka jingleh ba ia ryngkat?`

`Pyrkhat ia ka bor ktah jong ka jingim jong ha kiwei pat. Watla ngi sngewtynnad ban pyrkhat ia kane ka bor ktah jong ngi shimet shimet, kumno pat shaphang ka bor ktah jong ngi kum ka balang?`

`Pule Kolossai 3:11. Kaei ba kane ka iathuh ia ngi shaphang ka jingiatylli ba ngi don ha U Khrist?`