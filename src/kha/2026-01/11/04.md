---
title:  La Pynthymmai Ha Ka Jingtip
date:   10/03/2026
---

`Pule Kolossai 3:6-11. Kumno u Paul u bteng bad kane ka rukom pyrkhat?`

Ki kyntien haba sdang jong ka Kolossai 3:8 ki pyni ia ka jingjia bad ka jingkylla kaban rai na ka jingiap sha ka jingim: “Hynrei mynta.” Ka kyntien “mynta” ha ka Grik ka long ban pynpaw ha ka rukom kaba khlain. Mynta, kata ka long, namar ba ia phi la pynmihpat lem bad U Khrist bad phi ia wad ia kita kiei kiei kiba haneng, ka jingim jong phi mynta ka long ban pyni ia ka jingiapher bad ka jingim barim jong phi. Hadien ba la iap noh “ia kata kaba kynja pyrthei ha phi” (Kol 3:5), “mynta to phin bred noh ruh ia kine baroh; ka jingbitar, ka jingbitar shla, ka jingbishni, ka jingkren beiñ, ka jingkren sih, na ka shyntur jong phi” (Kol 3:8).

Ka jingbitar bad ka jingbitar shla ki lah ban batai ia jingjubab bahok jong U Blei ia ka pop kumba ka long na ka bynta U Jisu (Markos 3:5, Jingp 6:16). Da ka jingiapher, la kyntu ia ngi ban “long uba kloi ban iohsngew, uba tud ia kaban kren, uba tud kein ia kaban bitar; namar ka jingbitar u briew kam ju pynlong ia ka hok U Blei” (Jakob 1:19, 20). Ki jingkwah basniew ki pynsniew ia kiwei pat. Ka jingkren sniew ia kiwei kamut hi ban pynjahburom. U Paul u pynrem jur ia ki ktien khor bad ki ktien sniew. Khatduh iawai, la khang pyrshah ban thok iwei ia iwei pat (Ianujor Lebi 19:11, 18), “haba phi la loit noh ia u briew batymmen bad ia ki jingleh jong u” (Kol 3:9).

`Kaei ba U Paul u mut da “u briew batymmen” kaba iapher bad “u briew bathymmai”? Peit Rom 6:6 bad Ephesos 4:22-24.`

Ki verb ba U Paul u pyndonkam na ka bynta ka jingpynkylla from barim sha kaba thymmai kam mut ei ei shaphang ka jingphong jain, kumba law noh ia ki jain tngit barim bad phong noh da ki jain thymmai (ianujor Sekh. 3:4). Ka jingpyniapher ba syriem ka barim lane bathymmai la leh ha kaba iadei bad ki jutang barim bad bathymmai, kiba la pynpaw da u dak jingthoh jong ka hukum bad da ka hukum la thoh da U Mynsiem ha ka dohnud (2 Kor. 3:4-18).

Kine ki jingpyni nuksa ki batai ia ka jingpynkylla bad ki jingktah, kaba u Paul u khot “u jingthaw bathymmai” (2 Kor. 5:17). Ngi long kiba “la pynthymmai ha ka jingtip katkum ka dur jong U [Khrist ]” (Kol. 3:10), uba long ka dur bym lah iohi jong U Blei (Kol 1:15). Ka jingioh ia ka jingtip na ka ktien jong U ka pynkylla ia ngi “sha ka juh ka dur na ka burom sha ka burom” (2 Kor. 3:18). Kane ka buh ia ngi halor jong ki jaidbynriew baroh, ka jaka bad ki pud ki sam (Kol. 3:11), namar ngi long ki nongshong shnong jong ka hima kaba kham halor duh.