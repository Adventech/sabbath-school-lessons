---
title:  Ka Jingïathuhkhanna Kaba Jia Shisha
date:   13/02/2026
---

### Ka Jinglong U Adventist U Ba Riewspah

Da: Andrew McChesney

U khynnah rit Rene u sngewtynnad ia kiei kiei baroh shaphang ki Seventh-day Adventist. Baroh kiba shong ha kane province ba u sah ha Philippines, ki briew kiba riewspah ki I kumba ki long ki Adventist. Ki la don ki kper kba kiba heh bad ka jinglong jingman kaba bha. U Rene u kwah ia ka rukom im kaba kum kata.

Ha kawei ka sngi, katto katne ngut ki khynnah Adventist ki la khot sngewbha ia u ban pule Baibl lem ki. Nangta u khun jong u trai jingtrei jong u kpa jong u, u nongrep kba Adventist, u la khot . ia u sha ka Skul Sabbaton bad ka jingiaseng.

Ha ka sien kaba nyngkong, u Rene u la iohsngew shaphang ka Sabbaton. Ka la sawa kum kaba don jingmut. U la iohi ruh ba ki khynnah Adventist ki riam bha. U sngewtynnad ba ki ba Kim ju smai.

U la kwah ban long kum ma ki.

Ynda u la dap 12 snem ka rta, u la shah pynbaptis bad u la rung sha ka Balang Adventist. Um shym la riewspah, bad ka jingim jong u ka la long kumba ka la nang sniew. Ka longiing jong u ka la niewbein ia u namar ka jingngeit jong u bad ki la sangeh noh ban kyrshan ia ka jingpule jong u. La pynbor ia u ban iehnoh ia ka skul. Hadien saw snem, u la sngew ngiah. Ha ka rta kaba 16 snem, u la mih noh na ka balang . bad u la iasoh bad u kpa jong u ha ki lyngkha kba jong u nongrep Adventist. Kham hadien u la ngat ha ka jingdih kyiad, ka jingdih duma, ka jingialehkai bad ka jingbam ia ki jait jingbam bymkhuid baroh.

Ar snem ki la iaid, bad uwei u khynnah 17 snem uba kyrteng u Rodel u la tied ia ka jingkhang. “Nga dei u mishoneri,” u la ong ia ka kmie jong u Rene. “Nga lah ban wan rung?” “U mishoneri uba kumno?” ka la kylli. “1000 Mishoneri”, u la ong. “Kaei kata?” ka la ong. “Nga long u mishoneri jong ka bhalang Adventist,” u la ong. “Ahh,” la ong ka kmie. “U khun jong nga u dei u Adventist, hynrei u la kynran dien.”

“Hangno u don?”

“U la thiah.”

Kum u nongrep uba trei shitom, u Rene u la thait. Ka kmie ka la ialam ia u Rodel sha u.

“Ko lok jong nga, balei phi la sangeh noh ban long Adventist?” U Rodel u la ong.

U Rene u la sngew lyngngoh hynrei u la kren shai ba un ym leit phai shuh sha ka iingmane.

“Ka longiing jong nga ka shun ia nga kum u Adventist.”

“Nga lah ban khot ia phi sha jingiaseng?”

“Ngam tharai kumta. Ngam lah ban leit.”

U Rodel u la leit noh. Hynrei hadien shisnem shiteng, haba u Rene u la don 20 snem, u la wan phai.

“Ko paralok jong nga, to wan ban khwai dohkha ryngkat bad nga,” u la ong.

U Rodel um shym la pyrshang ban pynsngewthuh ia u Rene ban leit sha iingmane. U la shu ialong paralok bad u. Ki la leit . ka khwai dohkha lang. Hadien katto katne por, u Rene u la lap ia lade biang ha iingmane ha ki sngi Sabbaton.

U Rene Tucaldo u dei u heh ophisar ba peit ia ka pisa tyngka jong ka 1000 Missionary Movement, ia kaba ia ka jaka treikam jong ka ha Silang, Philippines, la tei da ka jingiarap jong ka Jingkynshew Khatlai Sabbaton jong u snem 1996. Pule bniah ha ka taiew ban wan.