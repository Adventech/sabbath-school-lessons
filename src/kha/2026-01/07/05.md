---
title:  Pyrkhat Ia Kine Kiei Kiei…
date:   11/02/2026
---

Ka jingsuk kaba palat ia ka jingshemphang kan “sumar ruh ia ki dohnud bad ki jingmut jong phi da U Khrist Jisu” (Philipi. 4:7). Ka jingim ba shapoh jong ngi ka donkam ia ka jingiada. Kaba sngewtynnad ka long ba ka Philipi 4:7 ka pyndonkam ia ka rukom pyni nuksa shipai ha kaba iadei bad ka jingsuk U Blei. Ka verb Grik (phroureō) ka long kaba la pyndonkam ban batai ia ka kynhun shipai kaba ap pahara ia ka shnong na ka jingshah hiar thma (2 Korinth. 11:32; nujor Ki Kam 9:24).

Kawei pat ka bynta kaba kongsan bha jong ka jingsuk hapoh ka long ban im katkum ka mon U Blei. “Ka jingsuk bakhraw ka ha kita kiba ieit ia ka hukum jong me: bad ym don kaei kaei ruh ka ban pynthut ia ki” (Salm 119: 165).

`Pule Philipi 4:8, 9. Kiei ki kam kiba kyrpang kiba la kyntu?`

U Paul u pynithuh ia ka Philipi 4:8, 9 da ka “da kaba nang shuh shuh” bad ka list jong ki hynriew tylli ki jinglong babha, bud sa ka jingthoh lyngkot shaphang jong ki bad ka jingpynshlur ban bud ia ka nuksa jong u Paul. Kane ka jingpynshlur kaba pynkut ïa ki kolshor bapher bapher ka ïahap bha hapoh ka jinglong jong ki Grik bad ki Roman ha Philipi, ryngkat bad ka jinglong arliang jong ka jingpynksan ia ka jinglong babha bad ka nuksa. Hynrei kaba sngewtynnad ka long ba ka jingpyrkhat ka long halor ki jinglong babha jong ka baibl, kaba paw shai bha na ka jingbym shimkhia jong u Paul ia ki saw tylli ki jinglong babha ba kongsan jong ki Grik (ka jingstad, ka hok, ka jingpyniaid beit bad ka jingshlur).

1. Bashisha—kam dei kaba kaba shu jiaryngkhat, ka thup ka sdang da ka jingthoh ba kongsan jong ka Baibl ka jinglong babha jong ka jingshisha, kaba U Jisu U ong (“Shisha, nga ong . . .”) bad ka Testament Bathymmai baroh kawei ka ju pynksan (peit, kum ka nuksa, ia ki Kam 26:25. Rom. 1:18, 1 Kor. 13:6, 2 Kor. 4:2, Eph. 4:15, 1 Tim. 3:15, U Jakob 1 . 1:18, 1 Pet. 1:22, 1 Ioannis 2:21).
2. Badonburom- ka kyntien Grik ka thew ia ka jinglong babha shimet (ianujor bad ka . kiwei pat ki jingpyndonkam ha ka 1 Tim. 3:8, 11; Titos 2:2, ha kaba la pynkylla ia ka kum . “ba burom” ).
3. Badei— ia kane ka jinglong babha la batai da ka jinglong hok jong U Blei (ianujor ia ka jingpyndonkam jong ka ha Phil. 1:7).
4. Kaba khuid—ka jingpyrkhat bad ka jingleh kaba tuid na ka hok kaba pynksan jong U Blei kaba la ioh da ka jingngeit (peit 1 Ioannis 3:3).
5. Ka jingieit— ka jingitynnad kaba itynnad, kaba la iohi kylleng ha ki jingthaw jong U Blei.
6. Kaba sngewtynnad—“kaba sbun bad kaba itynnad bad kaba sngewrit”.

U Paul u ai ar tylli ki jingpynbeit shuh shuh, ioh ba ka jingmut jong kin nongmane bleithaw kan pynngat ha kano kano na kine ki jinglong babha: “Lada kaei kaei ka long kaba kham bha ne kaba dei ban iaroh” (Phil. 4:8, ngi dei ban pyrkhat ia kine ki jinglong babha ba kynja bneng. Nangta, ban weng noh ia ka jingartatien bad jingsngewthuh bakla baroh kaba lah ban mih, u Paul u khot ia ngi ban pyntreikam ia kaei kaba ngi la nang, pdiang, iohsngew bad iohi na ka nuksa jong u hi (Philipi. 4:9).