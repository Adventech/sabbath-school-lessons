---
title:  Ki Shabi Na Ka Bynta Ka Jingsngewhun
date:   12/02/2026
---

`Pule Philipi 4:10–13, 19. Kiei ki shabi ba u Paul u pynpaw na ka bynta ka jingïasngewthuh jingmut Ka jingim kaba kmen?`

Haba ki jingjia ba shyrkhei ki wan (jingthngan, jingpang, jingmynsaw, jingduh), . uwei u sdang ban pyrkhat ia kiei kiei kiba donkam shisha bad ban pynleit jingmut ha ki jingkyrkhu kiba ju shim sting. Haba ngi la “shah pynhiar dor” . (Phil. 4:12), “ba donkam”, lane ba la iehnoh bad “ym don ei ei” ha Kane ka khyllipmat haba ka jingngeit ka ieng .

Pynban, haba ngi “im ha ka jingbha jingmiat”, ka dei ban long beit bad ka jingithuh ba ka lah ban jah noh ha ka shikhyllipmat (peit Prob. 23:5). Kum baroh ar u Job bad u Paul ki pynkynmaw ia ngi, ngim shym la wanrah ei ei sha ka pyrthei haba la kha ia ngi, bad ngin ym rah ei ei bad ngi sha ka jingtep (Job 1:21, 1 Tim 6:7).

Kynmaw ia kine ki jingkular jong ka Baibl:

- Salm 23:1—“U Trai u long u nongaplangbrot jong nga, nga don baroh kaba nga donkam” .
- Mathaios 6:32—“U Kpa jong phi uba ha bneng u tip ba phi donkam ïa kiei kiei baroh”.
- 1 Petros 5:7 —“da kaba bred halor jong u ia ka jingkhuslai jong phi baroh, naba u sumar sukher ma u shaphang jong phi”.
- Philipi 4:19—“U Blei jong nga un pyndap ia ka jingdonkam jong phi baroh katba kum sha ka jingriewspah jong U ha ka burom ha U Khrist Jisu”.

Bad, kaba phylla tam na baroh: “Nga lah ban leh ia kiei kiei baroh da U Khrist Uba ka pynshait bor ia nga” (Phil. 4:13). Lehse ym don uwei ruh na ngi uba lah ban sngewthuh pura ia kaei kaba “kiei kiei baroh” ki kynthup. Hooid, kumba long bad kano kano ka jingkyrpad ia ka jingiarap bad bor jong U Blei, ngi dei ban pan katkum ka mon jong U. Hynrei bunsien, ngim ju pan wat ia kiei kiei kiba ngi tip ba ki iadei bad ka mon jong U Balei u Jakob 4:’2. Ka ong, “Phim don, namar phim pan”.

Hangne ki don katto katne kiei kiei kiba ngi lah ban pan da kaba sngewskhem namar ngi tip ki iadei bad ka mon U Blei:

- Ka jingpynim na ka bynta uba ieid ne u paralok (1 Tim. 2:3, 4) .
- Ka jingshlur ban iasam ia ka jingngeit jong ngi (Jingpyn 22:17)
- Ka jingmap haba ngi phla bad iehnoh ia kaba bakla (1 Ioannis 1:9)
- Ka bor ban kohnguh ia ki hukum U Blei (Heb. 13:20, 21)
- Ka jingieit ia kito kiba shun bad lehbein ia ngi (Math. 5:44)
- Ka jingshemphang na ka bynta ki jingeh (Jakob 1:5)
- Ka jingsngewthuh ia ka jingshisha ha ka Ktien U Blei (Ioannis 8:32)

`Kumno phi leh ia kiei kiei kiba phi la duwai na ka bynta kata kaba ym shem la wan, ne lehse kin ym wan satia?`