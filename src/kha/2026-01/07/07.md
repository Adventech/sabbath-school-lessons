---
title:  Ka Jingpyrkhat shuh shuh
date:   13/02/2026
---

“Tang kito kiba dang ïoh beit ïa ki jingai ba thymmai ki jingpynbiang jong ka jingaiei, kin don ka bor kaba iadei bad ka jingdonkam jong ki man ka sngi bad ka jinglah jong ki ban pyndonkam ia kata ka bor. Ha ka jaka ban khmih lynti ia ka por ban wan, lyngba ka jingai kyrpang jong ka bor ba kynja mynsiem, kin ioh ia ka jingpynbeit kaba phylla na ka bynta ka jingjop mynsiem, katba ki dang aiti ia lade man la ka sngi ha U Blei, ba Un pynlong ia ki ki khiew kiba iadei na ka bynta ka jingpyndonkam jong U . Man la ka sngi ki nang pynbha ia ki lad jingshakri kiba don hapoh ka jinglah jong ki. Man la ka sngi ki sakhi na ka bynta u Trai ha kano kano ka jaka ba ki don, la ka long ha kano kano ka kam kaba rit ha iing, ne ha ki jaka paidbah na ka bynta ka jingmyntoi.

“Ha u nongtrei ba la pynkyntang ka don ka jingpyntngen kaba phylla ha ka jingtip ba wat U Khrist ha ka por ba U dang im ha ka pyrthei U la wad ia la U Kpa man ka sngi na ka bynta ki jingpynbiang thymmai jong ka jingaiei kaba donkam; bad na kane ka jingiasyllok bad U Blei U la leit ban pynkhlain bad kyrkhu ia kiwei pat. . . .

“Uwei pa uwei u nongtrei uba bud ia ka nuksa U Khrist un long uba la pynkhreh ban pdiang bad pyndonkam ia ka bor kaba U Blei U la kular ha ka balang jong U na ka bynta ka jingih ka jong ka pyrthei ba kan long kaba la kloi na ka bynta ka jingot.”—Ka Ellen G. White, Ka Jingaiei Baphylla U Blei, sla 117.

“U Blei u tip ia ki jingdonkam jong ngi, bad u la pynbiang ia ki. U Trai u don ka ka ïing buh jingkyrkhu jong ki jingdonkam na ka bynta ki

khun jong U, bad lah ban ai ïa ki ïa kiei ki donkam ha man la ki jingiashem baroh.Te balei ngim shaniah ha U? U la ai ki jingkular kiba kordor ha ki khun jong U halor ka kyndon ba kin long kiba iaineh bad kohnguh ia ki hukum jong U. Ym don ki jingkit bakhia ba Um lah ban weng, ym do ka jingdum ba Um lah ban pynduh, ym don ka jingtlot ba Um lah ban pynkylla sha ka bor, ym don jingtieng ba Um lah ban pynjem, ym don jingangnud kaba bitdor ba Um lah ban ialam bad pynksan.

“Ngim dei ban peit tang sha ka lade, katba ngi dang pynleit jingmut ha ki jingtlot ki jong ngi, ngin ym bor ban jo pia ki.”- Ellen . G. White, Ba Ngan Ithuh ia U, p. 224.

**Ki Jingkylli ban ïa Kren Lang:**

`Pyrkhat ia ki katto katne ki jingjia ba shai tam jong ka jingduwai ba la jubab jong phi. Kumno ki la iarap ia phi ban mad ia ka jingsuk U Blei kaba palat iaka jingsngewthuh? Kumno shaphang kito ki jingduwai ki bym shym la jubab? Kumno phi dang lah ban mad ia ka jingsuk ba la kular?`

`Ha ka jingïadei jong ka Philipi 4:8, kaei kaba phi pynlut ïa ka por ha ka jingpyrkhat shaphang kata? Katno ka bha kaei kaba phi pyrkhat shaphang jong ka ka pynkhlain ia ka jingngeit jong phi bad ka jingiaid lem bad U Trai?`

`Ia kren ia ka jingkynthoh kaba khatduh haneng. Kiei ki jingktah jong ka ka jingong, “Katba ngi nang pynleit jingmut ha la ki jong ki jingbym janai, katta ngi nang duna ka bor ban jop ia ki”? Kiei ki shabi, te, ban jop?`