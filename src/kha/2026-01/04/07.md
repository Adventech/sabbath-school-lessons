---
title:  Ka Jingpyrkhat shuh shuh
date:   23/01/2026
---

“Baroh ka jingieit jong u kpa kaba la wan hiar na kawei ka pateng sha kawei pat lyngba ka lynti jong ki dohnud briew, baroh ki jingkyrsoi jong ka jingjemnud kiba la plie ha ki mynsiem jong ki briew, ki long tang kum ka wah kaba rit sha ka duriaw bym don pud haba ïanujor bad ka jingieit bymjukut, kaba khlem manthait jong U Blei. U thylliej um lah ban batai ia ka; u khulom um lah ban thoh ia ka. Phi lah ban wad bniah ia ki Jingthoh Bakhuid khnang ban sngewthuh ia ka; Phi lah ban wanrah ia ka bor bad jinglah baroh kaba U Blei U la ai ha phi, ha ka jingpyrshang ban sngewthuh ia ka jingieit bad jingsngewlem jong U Kpa uba ha bneng; la kumta ruh ka don ka ba bymjukut kaba sha lyndet. Phi lah ban pule ia kata ka jingieit na ka bynta ki rta; hynrei phim lah satia ban sngewthuh pura ia ka lynter bad pyngkiang, jingjylliew bad jingjrong, jong ka jingieit U Blei ha kaba U la aiti ia la U Khun ban iap na ka bynta ka pyrthei. Ka bymjukut hi kam lah satia ban pynpaw pura ia ka. Hynrei katba ngi nang pule ia ka Baibl bad pyrkhat ia ka jingim U Khrist bad ia ka plan jong ka jingsiewspah, kine ki phang kiba khraw kin plie ia ka jingsngewthuh jong ngi kham bun shuh shuh.”—Ellen G. White, Testimonies for the Church, . 5, ka p. 740.

“Haba ngi ioh ia ka jinghikai, kumba u Moses u la leh ha ka skul U Khrist, kaei kaba ngin nang?—ban long kiba sngew sarong?—ban don ka jingmut ban pynkhraw ia lade?—Em, da shisha. Katba ngi nang ba tip ha kane ka skul, katta ngin nang kiew shaphrang ha ka jinglong jemnud bad jinglong ba sngewrit ha ka mynsiem. Ngim dei ban sngew ba ngi la nang lut lane ba ngi dei hok ban tip. Pyndonkam bha ia ki sap kiba U Blei U la ai ha ngi, ba ynda ngi la kylla na ka jinglong ba iap sha ka jinglong bymjukut, ngin ym iehnoh ia kata kaba ngi la ioh, hynrei ngi lah ban rah ia ka ryngkat bad ngi sha kawei pat ka liang Ha baroh ki arta jong kaba bymjukut, U Khrist bad ka kam jong U ban siewspah kan long ka phang jong ka jingpule jong ngi.”— Ellen G. White, Manuscript 36, 1885.

**Ki Jingkylli ban ïa Kren Lang:**

`Kiei ki lad kiba phi la mad hi dalade ia ka jingshisha jong ka jingieit U Blei? Ha ka klas, kren shaphang ki lad bapher bapher kiba phi la tip bad mad ia ka jingieit jong U?`

`Kaei da shisha ka jingmut ba U Jisu U la wan “ha ka dur jong ki briew” (Philipi. 2:7)? Ianujor bad ka Rom 8:3. Ia kren ia kine ki bynta ha ka jingshai jong uwei ia uwei pat?`

`Kiei ki jingeh ha ka jingiatylli ba ka balang ha ka thain jong phi ka iakynduh? La ki long kumno kumno ruh ki jingeh, balei ba ka jingkwah ban long kiba jemnud, ban ym leh ei ei “ka jingiapyneh lane da ka jingsarong” (Phil. 2:3,), kan long ka lad kaba khraw ban sdang ban trei lym kumta lyngba ki mat?`