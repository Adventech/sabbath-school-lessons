---
title:  Ka Tynrai Jong Ka Jingiatylli
date:   19/01/2026
---

Pyrkhat kham bniah shaphang ka jingban jur jong u Paul ia ka jingiatylli ha Philipi 2:2, da kaba ong kane ka long kaba don kam eh ia kine ki juh jingong ha ki saw tylli ki rukom bapher. Kynmaw ruh ia ka jingpynleit jingmut jong u ia ka ka bor pyrkhat, ki jingpyrkhat bad ki jingsngew. Katba ki nongialam niam ki kham pynksan ia ka jinglong kaba paw shabar, U Jisu pat u pynleit jingmut ha ki jingpyrkhat bad ki jingsngew jong ngi. Kum ka nuksa, u nongsynshar samla uba riewspah u la kam ba u la ju sumar ia ka ain. Hynrei, da kaba ong ia u ban die noh ia kiei kiei baroh kiba u don, ban ai sha kiba duk bad ban bud ia U, U Jisu u la tynjuh ia ka jingsngewtynnat jong u ia kiei kiei kiba kynja pyrthei. U la ong ruh ba ka dei kata kaba mih na ka dohnud (ne ka jingmut jingpyrkhat) kaba pyntngit ia u briew: “Naba na ka dohnud ki mih noh ki jingmut bymman, kaba pyniap, kaba klim, kaba iakai kynthei, kaba tuh, kaba sakhi lamler, kaba kren beiñ.” (Mathaios. 15:19, NKJV), bad “naba na ka jingshlei ka dohnud ba ka kren ka shyntur.” Mathaios 12:34,).

`Pule Philipi 2:3, 4, Kiei ki kyndon kiba kongsan kiba U Paul u kyntu jur ban don ka jingiatylli ha ka balang?`

Ki ktien jong u Paul ki ai ka dur jong ka jinglong jong ka jingsngewrit: ka jinglong ba sngewrit ha ka mynsiem, ka jingniewkor ia kiwei kiba kham bha ban ia lade, ka jingpeit ia ka jingmyntoi jong kiwei ym tang ia la ka jong. Ka kham suk ban kren ban ia kaba leh, ka dei kumta? Hynrei kine ki long ki nongrim kiba kongsan ban buh ha ka jingmut ha baroh ki jingiadei ne ki jingleh jong ngi. Bunsien ha ka jingiakren ka don ka jinglong ban pynleit jingmut ha ka jubab jong ngi ia kano kano kaba la kren, ban ia kaba pynleit jingmut ha kaba sngap khnang ban sngewthuh ia kaei kaba uwei pat u briew u kren bad pyrshang ban peit ia ka mat na ka jingpeit jong ki. Bunsien ka jingialeh ka mih na ki jingbym iasngewthuh jingmut kiba lah ban kiar tang da kaba sngap. Ngi lah ban nym mynjur, hynrei ka jingsngap bad wad ban sngewthuh ia ka jingmut jong uwei pat ka dei ka sienjam kaba nyngkong eh ban pynroi ia ka jingiakren bad jingshaniah kaba bha.

U Paul u kren shaphang ka jinglong kawei “[ba la pynmih da] U Mynsiem” (Ephesos. 4:3,), kaba pynlong “ia ka jingsuk kaba pyniasoh lang ia ngi” (Ephesos. 4:3,). Lada don ka jingialeh ha ka balang, U Mynsiem Bakhuid u lah ban pynjem ia ki um bad ban wanrah ia ngi sha ka jingiatylli, da kaba thaw ia ka jingia long kawei. Ha kane kajuh ka lynnong, u Paul u kren shaphang “ka jingiatylli jong ka jingngeit bad ka jingtip ia U Khun U Blei” (Ephesos. 4:13,). Kine ki ar tylli ki don ka jingiadei. Ka jingdon ia kajuh ka jingngeit, kajuh ka jingsngewthuh ia ka Jingthoh Bakhuid kaba mih na ka jingtip ia U Khrist bad ki jinghikai jong U, ka long kaba donkam eh ba ka jingiatylli kan ioh bor hapdeng jong ngi.

`Kaei ka jait jingiap-noh ia ka lade kan ialam ia ngi sha kaba ngi, da shisha, ngi niewkor ia kiwei ba ki kham bha ban ia lade? Kumno ngi lah ban nang ban leh ia kata? Katno ka jingiadei jong ngi kan long kaba pher lada baroh ngi im kumta?`