---
title:  U Paul Ha Ki Kynjri
date:   29/12/2025
---

Katba u Paul u dang don ha Makedonia, u kdew ia ki jingshah set phatok bunsien (2 Korinth. 6:5, 2 Korinth. 11:23, 2 Korinth. 7:5). Ka jingjia kaba nyngkong eh kaba la thoh ka long ha Philipi (Ki Kam 16:16-24). Hadien la set ia u ha Jerusalem khyndiat por shuwa ban pynkynriah noh ia u sha ka byndi ha Kaisaria.

Ha kawei pat ka jaka, u Paul u kdew ia ka jinglong jong u “ha ki kynjri jong nga” (Philemon. 10, 13, NKJV). Wat la u don hapoh ka jingshah set ha iing ha Rome, hynrei la teh ia u ha uwei u shipai Rome uba pawnam. U Ignatius, u Khristan ha kaba sdang jong ka spah snem kaba ar uba la shah teh kynjri kumne, u la batai ba ki shipai ba ki la leh kum “ki mrad khlaw […] kiba nangsniew tang haba ki la don ha ka jingma. Michael W. Holmes, ed., The Apostolic Fathers (Grand Rapids, MI: Baker Academic, 2007), p. 231.

`Pule 2 Korinth 4: 7-12. Ha kine ki dkhot, ia kaei kaba la pynpaw ba kumno U Paul u la iaishah ia ki jingeh kiba u ia kynduh? Ka i kumba kane ka long ka jingthmu jong ka jingim jong u?`

Wat la ka jingim ka long kaba eh katno katno ruh, u Paul u la lah ban iohi ia ka liang kaba kham bha, bad kata ka la ai ia u ia ka jingshlur ban shah hapoh ka jingeh. Wat la u Soitan u la bret lut ia kiei kiei baroh kiba u lah, u Paul u tip ba um shym la shah iehnoh.

`Pule 2 Korinth 6: 3-7. Kiei ki jingdonkam ba kynja mynsiem kiba u Paul u la don ban iarap ia u ban iakynduh ia kine ki jingeh?`

Bunsien, ngi lah ban shah pynshoi ban peit ia ki jinglong jingman jong ngi, ia ki jingduna jong ngi, ne ia ki jingbymlah jong ngi kiba la leit noh bad ngi duh mynsiem. Dei ha ki por kiba kum kine ba ngi donkam ban kynmaw ia baroh ki jingpynbiang kiba phylla kiba U Blei U la buh na ka bynta ka jingjop jong ngi ha kaba ialeh pyrshah ia ka jingsniew. Kawei na kiba kongsan tam ka long ka Baibl hi, “ka ktien jong ka jingshisha,” namar ngi lah ban ïoh jinghikai na ki jingbakla jong kiwei bad ruh ban ïoh jinghikai kumno kine ki briew ki la jop. Kumjuh ruh, U Mynsiem Bakhuid “u pynlong treikam ia kaei kaba la pynlong da U Nongsiewspah jong ka pyrthei. Dei da U Mynsiem ba la pynlong khuid ia ka dohnud. Lyngba U Mynsiem u bangeit u kylla long u nongshim bynta ha ka jinglong Blei. U Khrist U la ai ia U Mynsiem jong U kum ka bor Blei ban jop ia baroh ki jinglong ba la hiar pateng bad kiba la don kiba pynlong ban leh sniew, bad ban ban ktah jur ia ka Jinglong jong U ha ka Balang” — Ka Ellen G. White, Ka jingthrang Jong ki Arta, p. 671.

`Kumno ngi lah, kum ki riewngeit ne kum ki lyngdoh, ban “pynpaw ia lade kum ki shakri U Blei” (2 Korinth. 6:4,)? Ka mut kumno kane?`