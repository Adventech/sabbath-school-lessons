---
title:  Ki Balang Jong ka Phillipi Bad Ka Kolosai
date:   01/01/2026
---

`Pule Phillipi 1: 1-3; Kolosai 1:1, 2, Kumno la batai ia ki balang ha Philipi bad Kolosai, bad kaei ka jingmut ba kongsan kaba ka don ban pynpaw?`

Ka jingkhublei jong u Paul ha ki shithi jong u ka khot ia ki Khristan ha kito ki jaka “ki riewkhuid”; kata, lyngba ka jingpynbaptis la pynkyrpang ia ki kum ki briew ba kyrpang jong U Blei, kumba la pynkyrpang ia ki briew Israel, lyngba ka jingleh ia ka jingotsher (Eksodos. 19:5, 6; ianujor 1 Petros. 2:9, 10), la pynkyrpang ia ki kum ka “jaitbynriew bakhuid.” (Kane kam don jingiadei ei ei ruh em bad ka rukom jong ka balang Roman ban pynlong riewkhuid ia ki briew kum ki “riewkhuid.”)

Kaba sngewtynnad ka long ba ka jingiasyriem hapdeng ki jingkhublei ha kine ki ar tylli ki shithi. U Paul u kdew shaphang “ki nongpeit bad ki nongsharai” (Phil. 1:1, ESV) ha Philipi bad “ki parabangeit kiba iaiñeh ha U Khrist” (Kol. 1:2, ESV) ha Kolosai. Haba ka Testament Bathymmai ka kren shaphang ki “parabangeit kiba iaiñeh” ki don ka jingshakri kaba kyrpang ha ka balang (peit Ephesos. 6:21, Kolosai. 4:7, 1 Petros. 5:12). Kumta, ka paw ba u Paul u kren ym tang ia ki dkhot balang hynrei ia ki nongialam balang ruh ha kine ki nongbah. Ka jingkdew ia ki kam kiba la batai kham bniah ha kiwei pat ki bynta (kum ka nuksa, ha 1 Timothi. 3:1-12, Titos 1:5-9) ka sakhi ia ka jingdon bad jingdonkam jong ka seng naduh ka por kaba nyngkong eh jong ka balang.

Ka jinghikai ia ki para baia trei lang kum ia u Timothi bad u Epaphras bad ka jingpynbiang ia ki nongialam jong ki balang ha ka thaiñ ka long kaba kongsan eh ia u Paul bad ka la pynroi ia ka jingpyrshang jong u ban ialap gospel. Ha kiwei pat ki kyntien, ka la don ka rukom treikam kaba stad na ka bynta baroh ar ka jingpynpoi shabar bad ka jingpynsah. Ki nongsdang jong ngi ki Adventist ki la bud ia ka rukom pynbeit balang jong ka Jutang Bathymmai, kumba bun ki jingthoh jong ka Advent Review bad Sabbath Herald na ki snem 1850 ki pyni. Ha ka jingshisha, u James White u ong, “Ka jingpynbeit ryntih ba kynja Blei jong ka Testament Bathymmai ka la biang ban pynbeit ia ka balang U Khrist Lada donkam shuh shuh, yn jin da la ai da ka jingpyrsad mynsiem.”—“Gospel Order,” Dec. 6, 1853, p. 173. Slem bah shuwa ba u Paul un thoh sha kine ki balang, ki apostol ki la sdang lypa ban thung ia ki ophisar na ka bynta ka balang ha Jerusalem (peit Kam 6:1–6, Kam 11:30), kaba “dei ban long kum ka nuksa na ka bynta ka jingpynbeit ia ki balang ha man la kawei pat ka jaka ha kaba ki nonglam khubor jong ka jingshisha ki dei ban jop da kaba khring ia kin sha ka Gospel— A E, p. 91.

La tip bha ba u Paul u pyndonkam ia ki nongiarap thoh kot teng teng ha kaba thoh ia ki shithi jong u. La jer kyrteng ruh ia u Timothi kum u nongphah lang shawei pat (peit, kum ka nuksa, 2 Kor. 1:1, Philemon 1). Ka jingshisha ba u Paul u iai bteng ban pyndonkam ia ka “nga” ban ia ka “ngi” ka pyni ba ka bor jong u ka ieng ha lyndet jong kine ki shithi ruh.