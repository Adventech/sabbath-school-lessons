---
title:  Ka Jingïathuhkhanna Kaba Jia Shisha
date:   02/01/2026
---

### Ka Jingbei Tyngka ha ka Khatlai Sabaton

Da: Vania Chew

Kawei ka kynthei na Australia ka la peit sa shisien ia ki projek mishon jong ka Sabbaton kaba khatlai haba ka balang jong ka ka la pynshlur ia ki dkhot ban ai kham bun ban ia kaei kaei kaba ki don ha ka pla jong ki ha ka Sabbaton kaba khatduh jong man la ka lai bnai.

Ka Marilene Stevenson ka la kynmaw ia ka por ba ki dkhot balang ki la shet cake bad ki ju rep ia ki jhur bad ki ju die ia ki ban ioh pisa na ka bynta ki projek bei tyngka jong ka Sabbath School. Ka la pyrkhat hato ka lah ne em ban leh kum kata bad ban ai ia ka pisa sha ka jingkynshew khat lai Sabbaton, kaba la tip ruh kum ka jingkynshew Projek Mishon kaba shisien lai bnai.

Ka Marilene kam don por, ne jingangnud, ban shet cake bad ban thung jhur. Hynrei ka la sdang ban pyndonkam da ka dawai kynruh shyntur kaba ka la shem ba ka iarap bad kaba ka la ju ai jingmut sha kiwei pat. Haba kiwei pat ki briew ki la pynpaw ia ka jingsngewtynnad ia ka dawai, ka Marilene ka la wanrah ia ka jingmut ban thied ia ka da kaba die kyllum bad die biang ia ka. Kano kano ka jingiohnong kan leit beit sha ka jingkynshew khatlai Sabbaton.

Kata ka jingbei tyngka kaba nyngkong eh ha ka kynruh shyntur ka la pynlong ia ka Marilene ban wad shuh shuh ki lad ki lynti ban lum pisa na ka bynta ka mishon.

“Ka la sdang shisha na kaba nga thied ia ki tiar kiba nga kwah”, ka la ong. “Hynrei ka paw ba kiei kiei kiba nga sngewtynnad ban thied ki long kiei kiei kiba kiwei pat ki briew ki kwah ban thied ruh; hynrei kim don por ban leit thied ia ki!”

Da kaba trei bad ki lyngkha bad ki karkhana, ka Marilene ka la lah ban thied ia ki mar kiba koit ba khiah ha ka dor die lang bad die ia ki sha kiba ha iing ha sem bad ki paralok ha ka dor kaba kham tat ban ia kaba die ha dukan. Ka la die ia ki soh ba phylla, u tofu ba thymmai, bad ki mar ba kyrpang jong ki vegan ha kine ki snem. Ka la shna ruh ia ki jingpynkhreh syntiew bad ka la die ia ki na ka bynta ki por ba kyrpang kum ka Mother’s Day.

“Ka ai ia nga ka jingkmen kaba shisha”, ka la ong. “Nga iarap ia ki briew kiba nga die bad, ha kajuh ka por, nga lum pisa na ka bynta ka kam kaba bha.”

Naduh ba ka la sdang ban ai pisa, ka Marilene ka la lum haduh 300 haduh 600 dollar Australia (US$200 haduh $400) man la ka lai bnai na ka bynta ki projek mishon jong ka khatlai Sabbaton.

Ka pynshlur ia baroh ki dkhot balang ban ai sngewbha sha ki projek jong ka Sabbaton kaba khat lai, wat la ka donkam ia ka jingai pisa ban ai kham bun shuh shuh.

“Nga kyrmen ba kan ai mynsiem ïa kiwei pat ban leh ïa kaei kaei kaba kham palat ban ïa kaba shu ai jingkynshew kum kaba nga la leh,” ka la ong. “U Blei u la kyrkhu shisha ia nga da ka jingshem hi dalade ia ka jinglong bashisha kaba khraw jong U. Kumno ngan ym kwah ban iasam ia kata?”

Ki projek mishon jong kane ka khat lai Sabbaton jong kane ka Quarter kan long na ka bynta jong ka South Pacific District, ha kaba ka jaka jong ka ka kynthup ia ka ri trai jong ka Marilene ha Australia. Khublei shibun ba phi la thmu ban ai sngewbha ha ka 28 tarik u Risaw.