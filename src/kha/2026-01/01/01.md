---
title:  La pynshitom beiñ hynrei ym shym la iehnoh
date:   27/12/2025
---

### Ki Dkhot Pule Na Ka Bynta Ka Jingïapule Mynta Ka Taïew
Ephesos. 3:1; 2 Korinth. 4:7–12; Ki Kam 9:16; Philemon. 15, 16; Kolosai. 4:9; Phillipi. 1:1–3; Kolosai. 1:1, 2.

Dkhot Pule Lyndet: “To phin ia kmen noh ha U Trai ha la ka sngi: te nga ong pat to ia kmen” (Philipi 4:4).

Uwei u Pastor Adventist, uba la shah set phatok halor ki jingkynnoh lamler, u la pynlut haduh ar snem ha lyndet jong ki kynroh-nar. Wat la ha kaba nyngkong u la sngewlyngngoh shibun, hynrei u la sngewthuh ba ka phatok ka dei ka lyngkha mishon ba la ai ha u da U Blei. Haba ki para koidi jong u ki la tip ba u dei u Pastor, ki la kyrpad ia u ban ialap. U la leh kumta, bad u la ai ia ki kot ruh. U la pynbaptis wat ia ki koidi bad u la pynlong ia ki jingkhawai U Tarai.

“Don ki por,” u la pynpaw, “ka long kaba eh ban shakri ha phatok, hynrei ka don ruh ka jingkmen, khamtam haba phi iohi ba la jubab ia ki jingduwai bad ki jingim ki la kylla.”

U Paul u la thoh ia ki Philipi bad Kolossai na ka byndi (peit Phil. 1:7, Kol. 4:3). Ha ka jingshisha, ha Philipi hi, hadien ba u Paul bad u Silas ki la shah kynnoh khlem akor, u nongap phatok u la buh “ia ki kjat jong ki ha ki dieng song” (Ki Kam 16:24, NKJV). Ha ka por shiteng miet, ki dang “duwai bad rwai jingrwai ia U Blei, bad ki koidi ki la sngap ia ki” (Ki Kam 16:25, NKJV; la pynskhem). Hooid ki la nang kumno ban “kmen barabor.”

Ha kane ka taiew ngin sa peit ia ki jingeh kiba u Paul u la iakynduh. U la iohi ia ka jingthmu kaba kham heh ia kaei kaba la jia ia u, bad lehse ngi lah ban ioh jinghikai na u haba ngi, kumba ngi ju leh khlem pep, ngi iakynduh ia la ki jong ki jingeh.

_Pynkhreh ïa kane ka Lynnong na ka bynta ka Sabbaton, January 3._