---
title:  Ka Jingpyrkhat shuh shuh
date:   06/03/2026
---

“Kumba ha ki sngi ki apostol ki briew ki la pyrshang da ka jinghikai pateng bad da ka jingstad pyrthei ban pynjot ïa ka jingngeit ha ki Jingthoh, kumta ruh mynta ka sngi, da ki jinghikai jong ka jingai-nai bakham hajrong, ka jinglong-hi kiei kiei baroh, ka jingngeit-ksiud, ka maia-jingpyrkhat ïa U Blei, bad ka jinglongblei kiei kiei baroh, u nongshun jong ka hok u ialeh ban ialam ïa ki mynsiem sha ki lynti ba la adong. Sha kiba bun ka Baibl ka long ka sharak kaba khlem umphniang, namar ba ki la pynphai ïa la ki jingmut sha ki lad jong ka jingngeit ba la shu antad kaba wallam ïa ka jingai-nia bakham hajrong, ha kaba pharai bishar bniah,kaba tharai-antad, kaba saindur da kumwei pat, ka pynjot thiaw ïa ka jingngeit ha ka Baibl kum ka jingpynpaw bakynja-blei. Ka lute na ka ktien jong U Blei ïa ka bor ban synshar, ban kyntiew, bad ban pyrdad mynsiem ïa ki jingim briew. Da ka jingngeit ksuid, ïa bun byllien ki briew la hikai ban ngeit ba ka jingkwah ka long ka hukum kaba ha khlieh tam, ba ka jinglyngkar balait-lan ka long ka jinglait-luid, bad ba u briew u hap ai jingkhein tang sha lade hi.”

U nongbud jong U Khrist un iashem bad ka “jingkren pnah” ïa kaba u apostol u la maham pyrshah sha ki parabangeit ha Kolosai. Un iashem bad ki jingbatai bakynja-ksuid ïa ki jingthoh, hynrei um dei ban pdiang ïa ki. Ïa ka jingkren jong U Khrist dei ban iohsngew ha ka jingpynskhem ïa ki jingshisha bymjukut jong ki jingthoh. Da kaba pynneh ïa ki khmat jong u ha U Khrist, u dei ban iaid beit shaphrang ha ka lynti kaba la buh dak, da kaba bret noh ïa baroh ki jingpyrkhat kibym iahap-sur bad ka jinghikai jong U. ka jingshisha jong U Blei ka dei ban long ka sobjek na ka bynta ka jingpuson bad ka jingpyrkhat sani jong u. u dei ban niew ïa ka Baibl kum ka jingkren jong U Blei kaba dei beit ïa u hi. Kumne un shem ïa ka jingstad kaba long shisha kaba kynja-blei.” Ellen G. White “The Acts of the Apostols” pp 474,475.

**Ki Jingkylli ban ïa Kren Lang:**

`Ka mut aiu ba ha U Khrist “ka jingdap baroh jong ka jinglong Blei ka shong tylli” bad ba U long “U khlieh ka jingsynshar bad ka bor baroh” (Kol.2:9,10)? Peit ruh Ioannis 1:1, Hebru 1:3, bad 1 Petros 3:22.`

`Baroh ngi la ju iohsngew ïa ka Kolosai 2:14-16 ba la pyndonkam kum ka jingkynthoh pyrshah ïa ka sabbaton kaba ha ka sngi kaba hynniew. Kiei kiwei pat ki jingeh, nalor kaei kaba ka jinghikai kane ka taiew ka la wanrah, kiba wan ryngkat bad ka jingpyndonkam ïa kine ki jingthoh ban kynthoh ba ngim donkam shuh ban sumar ïa ka hukum kaba saw?`

`Kumno phin leh ïa kito kiba kyntu jur ba ngi dei ban sumar ïa kiain niam ruh kumjuh? Watla, lehse, lah ban shem katto katne ki jingkyrkhu ba kynja mynsiem ne ba kynja niam ha kaba sumar ïa ki, hynrei kiei ki jingeh kiba mih nak aba pynskhem ba dei ban sumar ïa ki?`

`Ka Ellen G. White ka la thoh haneng ba ngi dei ban niew ïa ka Baibl “kum ka sur U Blei kaba kren beit” ha ngi. Balei, te ngi dei ban sumar bha ïa lade na uno uno ne kano kano kaba pyntlot ïa ka jingngeit jong ngi ha ka bor bad jingpynshlur jong ka jingthoh Bakhuid baroh wat ïa ki bynta kiba, ha ki jaka, ki lah ban pynlong ïa ngi ban sngewsih?`