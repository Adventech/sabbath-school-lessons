---
title:  Ka Jingïathuhkhanna Kaba Jia Shisha
date:   06/03/2026
---

### Ka Jingkheiñduh – Ka Phatok ne Ka Jingiap

Da: Andrew McChesney

Hadien hynriew bnai ba u leit jingiaseng ha ka sngi sabbaton, u Rene u la shah khot ha u boss jong u. “Uwei pat u nongkhein jingkhein um trei bha kum ma phi,” u la ong. “Nga lah ban pan jingbit na phi? Phi lah ban trei la kumno kumno shi kynta ha ka sngi saitjain?”

U Rene u la kynmaw ba u la duwai la ar snem, “Ko Blei, lada Me ailed ïa nga ban leit jingiaseng ha ka sngi Saitjain, ngan rakhe khuid ïa ka Sabbaton haduh ba ngan da iap.”

U la pynkhih ïa la ka khlieh.

“Ngam lah,” u la ong.

“Phi dei ban leh,” la ong u boss jong u. “Tang shi kynta. Katno baje phi long jingiaseng?

“8 haduh 12.”

“Te ha ka por mynsngi. Phi lah ban wan ha ka por shi baje.”

“hynrei ka dei ka sngi Saitjain.”

“Ka biang”

“Kam long kaba biang ïa nga.”

U boss jong u Rene u la peit bniah ïa u.

“Ka shong ha phi,” u la ong, bad u la leit noh.

Hadein hynriew taiew, u boss u la ai ka jingpynbna ryngkat bad ka jingbyrngem kaba tyngeh.

“Kaei ka rai kaba khatduh jong phi?” u la kylli. “Phi hap ban trei ha kane ka sngi Saitjain ban wan. Lada phim trei, ngam tip ngan leh aiu.”

U Rene u tip ba u trei ha ka ri baba pyrshah ïa ka niam Khristan. Ki briew kim don hok ban pyndonkam ïa la ka niam. U la iohsngew shaphang ki briew kiba shah set phatok bad kiba ïa kynduh ïa ka jingiap namar ka jingngeit jong ki.

Haba u la wan phai sha la iing, u la pyrta, “Ko Trai, ka long kumba nga don shibun ki jingeh. Hato Me kwah ba ngan iap hangne?

Hadien lai sngi, u Rene u la leit jingiaseng ha ka sngi Sabbaton. U shong ha kawei ka iing ka ba don ha kajuh ka iing bad ka ophis jong u.

Katba u dang mih na ka iing, uwei u paralok ba iatrei lang u la kylli,” Phim wan rung mynta ka sngi?” “Ngan ym wan,” la jubab U Rene.

U Rene u don ka phone jong ka kompani, bad u la pynlip noh ïa ka. Um kwah ban shah buddien haba u leit jingiaseng.

Ha kata ka janmiet, u boss jong u u la leit jngoh kynsan ïa ka ophis. U la phone bunsien ïa u Rene hynrei um shym la ioh ban iakynduh ïa u ha ka phone.

Hadien kata, u paralok ba iatrei lang u la ong ïa u Rene, “U boss u la long kum u ksuid. Ki khmat jong u ki la saw, kumba u kwah ban bam ïa phi. U la kwah ban phah ïa phi sha phatok. Sngewbha wat buh ïa ngi ha ka jingeh.

U Rene Tucaldo u dei u heh ophisar ba dei peit ïa ka pla tyngka jong ka 1000 Missionary Movement, kaba ka jaka treikam jong ka ka dei ha Silang. Philippines, la tei ïa kane ka jaka da ka jingiarap jong ka jingkynshew khatlai Sabbaton jong u snem 1996. Pule shuh shuh ha ka taiew ban wan.