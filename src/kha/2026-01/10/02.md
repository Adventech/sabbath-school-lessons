---
title:  Ka Jingstad Bad Jingtip U Blei
date:   01/03/2026
---

U Job ula kylli, “Haei yn shem ia ka jingstad? bad hangno ka jaka jong ka jingshemphang? (Job 28:12). U Paul u jubab: ha U Khrist “ha uba la buhrieh ia ki jingkynshew baroh jong ka jingstad bad ka Jingtip.” (Kol.2:3 ianujor bad 1 korinth 1:30). Lada ngi don ïa U Khrist, ngi don ïa kiei kiei baroh, wat ïa ka “jingskhem kaba pura jong ka jingsngewthuh” ïa ka jingthmu jong ka jingim (Kol.2:2). Lyngba jong U la pynpaw ïa ka jingmaian jong U Blei, kaba kynthup ïa ka jingthmu jong ka jingpynim baroh kawei.

`Pule Kolosai 2:1-7. Kaei ka jingthmu jong u paul haba u thoh ïa kane ka shithi?`

Ka ktien Krik Parakletosin ka mut “la pynshlur” lane “la pynkhlain” (kol.2:2). Ka jingkwah jong u Paul kam long tang ban iarap ïa ki bangeit ha kolosai ban ithuh ïa ki jinghikai ba bakla hynrei ban “pyniasoh lang” (Sumbibasthentes) ïa ki ha ka jingieit Khristan. Ka jingpyndonkam ïa ki tense na ka bynta baroh ar ki berb – “la pynshlur” bad “la pyniatylli” – ka pyni ba ïa ka jingshaniah jong u Paul’s ba kane ka shithi kan pynurlong ïa ka jingthmu ba la thmu jong ka.

U Paul pynban u la iaroh ïa ki naka bynta ka “jingleh ryntih jong ki bad ïa ka jingskhem ka jingngeit jong ki ha U Khrist.” (Kol.2:5).

Ka kyntien Krik taxsi, ba la pynkylla kum ka “jingpynbeit” la pyndonkam ha ka testamen bathymmai ha kaba iadei bad ka jingbthah Lyngdoh jong u Aaron (Loukas.1:18, Heb. 7:11) bad u Melkhisedek (Heb.5:6,10, Heb. 6:20, Heb. 7:11,17) hynrei u Paul u pyndonkam ïa ka kum ka jingpynbeit ryntih ha ki balang (1 Korinth 14:40), kaba la kynthup ruh hangne. Teng teng ka don ka jinglong ban khien ïa ka jingpynbeit ha ka balang ne ka seng balang tang kum ka jaka treikam jong ka balang kaba khlem jingmut ei ei ha ka liang ka niam ne ha ka jingshakri Blei.

Hynrei da kaba buh ïa ka jinglong kaba dei ha ka jingmane (peit, kum ka nuksa, 1 Korinth 11) bad da kaba batai bniah kumno ban jied ïa ki rangbah balang bad ki tymmen basan (1 Timothi 3, Titos 1), U Paul ula sumar bha ban pynneh ïa ka jinglong ryntih ha ka balang. Lyngba kine ki jingthew, ka jingstad U Blei bad ka jinghikai jong ka Baibl la pynneh pynsah.

Kum ka jingmih na ka jinghikai kaba ki nong kolossai ki la ioh na ki paralok jong u Paul, ki la ioh ïa ka “jinglong skhem” jong ka jingngeit. Ym lah ban pynkhih ïa ka namar ka shong ha ka nongrim ba skhem jong ka Baibl kaba lada ki bat ïa ka, kan iarap ban iada ïa ki na ki jingbakla ba la pynroi da ki nonghikai lamler.

`Kaei ka jingiashem jong phi bad ka jingdonkam ïa ka “jingpynbeit” ha ka jingim ba kynja mynsiem jong phi?`