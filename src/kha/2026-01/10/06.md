---
title:  Ki Hukum Briew
date:   05/03/2026
---

`U Kolosai 2:20-23. Kumno phi sngewthuh ïa ki jingsneng jong u Paul ha ka jingshai jong kiwei pat ki bynta ba la iakren ha kane ka lynnong?`

Kumba ha ka shithi jong u sha ki nong Galatia, u Paul u la pynpaw ïa ka jingsngewkhia ban rakhe ïa ki jingleh niam ki Jiw kum “ki nongrim ba kongsan jong ka pyrthei (Kol. 2:8,20; nujor Gal.4:3,9). Ha kiwei pat ki kyntien, kum ka templ ba kynja pyrthei, kiei kiei ki long jong ka pyrthei, hynrei ka jinglong trai shnong jong ngi ka long ha bneng. Ngim donkam ban shah pynkhia ha ki hukum niam namar ka shuh pyni lypa ïa ka jingshisha kaba ngi ioh mynta lyngba U Khrist. Kata, watla la ai tynrai da u Blei, kine ki hukum, hadien ba ki la shakri ïa la ka kamram, kim donkam shuh.

Namar ïa kine ki kyndon baroh la pynduh noh ha ka diengphna, kumba la pyni da ka kti Blei kaba la kad ïa ka jingkah jong ka templ (Math.27:51; nujor bad Dan. 9:27), ki Khristan (kynthup ïa ki Jiw-Khristan) kim hap shuh hapoh kine ki kyndon. Da kaba pyndem ha ki, ha ka jingshisha ngi pyniadei ïa lade bad ka pyrthei, kaba la nang jah noh, kaba iapher na ka pyrthei kaba thymmai kaba kular ïa ngi ha U Khrist.

Hadien kiei kiei baroh, ngi khmih lynti ïa “ka bneng kaba thymmai bad ïa ka khyndew kaba thymmai, ha kaba ka hok ka shong sah” (2 petros 3:13) bad ym tang ka jingpynthymmai ïa kane kaba rim.

Ha ka jingshisha ki pharisi bad ki nongthoh ki la nang pyndap shuh shuh ïa ki jingdawa briew nalor ki kyndoh ba la thoh da u Moses (peit Markos 7:1-13), ïa ka jingpynsah ïa ki jinglehniam jong ka jutang barim, kiba la pyndep da U Khrist, ym lah shuh ban niew kum ki jingdawa ba kynja Blei, hynrei tang kum ki kamram ba la buh da u briew. Hooid, ka long kumba ki la nang kylla long ka jingkit kaba khia ïa ka jingngeit, pyrshah ïa kaei kaei kaba pynkhraw ïa ka. Ka long kaba suk ban sdang peit bad bud ban sumar ïa kine kiei kiei baroh, ym tang ban pynlong ïa lade uba kham halor ban ïa kiwei ki bym lah, kum kane ka jing leh ka las long lypa kaba sinew, hynrei ka wan rah ruh ïa ka jingsngewthuh bakla ba da ki jingleh lehse wat da kiba rit kumno kumno ki lah ban long kiba don hok na ka bynta ka jingpynim, ka jingma ha kaba ngim kwah ban rung.

Lyngba, ka histori Khristian, ki riewstad Baibl ki la ngop ha ka jingpynshoi ban pynmih ïa ki jingpynbna ïa ki jinghikai niam, da kaba shim kabu ïa ka bynta jong U Mynsiem Bakhuid ha kaba ialam ïa ki bangeit shaphang kaei ka jingmut jong ka Baibl. U Khrist hi U long ka pukri na skaba ka mih ka jingshisha jong ki Baibl kumba la hikai da u Paul bad kiwei pat ki nongthoh Baibl.

`Kumno ngin pyntikna ba ngi sngewthuh ba tang kawei ka nongrim jong ngi na ka bynta ka jingpynim ka long na kaei kaba U Jisu U la leh na ka bynta jong ngi, Shabar jong ngi, ha ka jaka jong ngi – khlem da khein ïa kaei kaei kaba U leh ha ngi?`