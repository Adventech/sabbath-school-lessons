---
title:  La Pyndep ha U Khrist
date:   28/02/2026
---

### Ka Jingpule Na Ka Bynta Kane Ka Taïew
Kolossai 2, Heb. 7:11, Isa. 61:3, 1 Korinth 3:6, Deut. 32:24-26, Rom 2:28-29, Rom 7:7.

> <p>Dkhot spel-lyndet</p>
> “Namar kata wat ai ba uno uno ruh un bishar ia phi ha kaba bam lane kaba dih, lane shaphang ka sngi jingkhawai, lane u nai thymmai, lane ka sngi sabbaton: kiba long ka syrngiew ia kiei kiei kiban sa wan; hynrei ka met ka long ka jong U Khrist.” Kolossai 2:16-17.

Hato la ju don ba kylli ïa phi balei phi rakhe ïa ka sabbaton? Lehse wat ka dkhot spel lyndet jong kane ka taiew ruh la pyndonkam kum ka sakhi pyrshah ïa ka. La thoh ïa kane ka dkhot ym shaphang ka hukum kaba saw, hynrei kum ka jingjubab ïa katto katne ki jinghikai bakla da ki nonghikai lamler ha ka balang. Kiei kine ki jingbakla?

Nyngkong,ïa ka jinghikai bakla la batai kum ka “philosophi” ka rukom tynrai jong ki briew,” “kum ka nongrim ba kongsan jong ka pyrthei,” bad “ym kat kum U Khrist.” (Kol. 2:8)

Ka kynthup ruh ïa ka jingoysher bad ka jingrkhe ïa ki jingkhawai niam jong ki Jiw. (Kol.2:11,16), ryngkat bad ki jinglehniam bad ki kyndon jong ka jingkhuid jingsuba jong ki Jiw kiba iadei bad ka jingbam (Kol.2:16,21). Ka kynthup ïa ka jingmane ïa ki angel ne ryngkat bad ki lane ka jingpyrshang ban pyni nuksa ïa ka jingmane angel. (Kol. 2:18)

Bad kaba khatduh, ka long kaba la pynshong nongrim ha “ki hukum bad ki jinghikai jong ki briew” bad ka lah ban don bynta bad ki jingleh riewblei (Kol.2:22,23).

Kine ki nonghikai lamler ki long kiba shai bad ki long kiba riewblei bad kiba shisha, hynrei ki la ioh ruh ïa ka gospel ba bakla. Ha kane ka taiew ngin sa iohi balei ba ka dkhot spel lyndet kam don jingiadei ei ei bad ka jingrakhe jong ngi ïa ka sabbaton kaba long ka sngi kaba hynniew.

_Pynkhreh ïa kane ka Lynnong na ka bynta ka Sabbaton, March 7._