---
title:  Ka Syrngiew Ne Kaba Donkam
date:   04/03/2026
---

`Pule Kolossai 2:16-19. Kiei ki jingleh jong ki Jiw-Khristan kiba la pynpaw pyrthei hangne da u Paul?`

Haduh mynta, ki riew stad thoh kot kim ïa mom jur thikna shaphang kita ki jingeh kiba u Paul u batai hangne. Kaba ngi lah ban sngweskhem ka long ba ka shithi u Paul’s hi ka ai shibun ki jingtip shaphang kaei kaba I kumba ka long ki jingktah kiba pynïapher jong ki Jiw-Khristan ha kane ka balang kaba bun ki Jentil (Kol.2:13). Kata ka mut, ki bangeit Jiw ki dang pynkhih ïa kiei kiei kiba ym donkam ïa ki dkhot balang ban bud.

Shai bha, ka Kolosai 2:16 ka jer kyrteng ïa ki katto katne ki rukom leh ba man ka por jong ki Jiw kiba kumba ka paw la bteng hapdeng ki katto katne ki Jiw kiba la kylla Khristan. Wat ki bynta ha ka Kolosai 2:18 ki iadei bad ka juh ka jinglong. U Jisu u la kynthoh ïa ki jingleh mynleh rit hapdeng ki nongialam niam (kum ka nuksa, Mathaios 6:1,5,7,16). Na ki kot kli jong ka Qumran, ngi tip ba ki angle ki paw bha ha ka jingmane jong ki Jiw. Kumta, ki jingeh kiba u Paul u iakynduh ha Kolossai kham bunsien ki long kiba iadei dur bad kiba u iakynduh shawei pat.

Namar ba bunsien la sngewthuh bakla ïa ka Kolosai 2:16, ka long kaba donkam ban pyrkhat bniah ïa ka. Peit ïa kine ki mat:

Ka jingpyndonkam jong u Paul ïa ka kyntien “namar kata” ka pynpaw ba kane ka long ka jingpynkut kaba la shim na kaei kaba ula dep kren. Ha shwa kane la pynduh noh ïa ka jingotsher kaba kynja doh namar ka jingkylla kaba shapoh jong ka dohnud kadei kaba kongsan(Kol.2:11-15).

“Ka jingbam bad ka jingdih” ka thew ïa ki jingainguh bam bad jingdih ba ki Isreal ki wanrah sha ka templ.

Ka Jingpeit bniah ïa “ka jingkhawai ne u bnai thymmai ne ki sngi sabbaton” (Kol.2:16) kumba ka paw ka kdew sha u Hosia 2:11, ha kaba la kdew ïa ka juh ka jingbud ryntih ïa ki sngi lehniam, kaba kynthup ïa ki sngi sabbaton (peit, kum ka nuksa, Leb. 23:11,24,32).

Kaba kongsan ha ka jingsngewthuh jong ngi ïa kane ka dkhot ka long ka jingbatai jong u Paul hi: ba kine “ki long ka syrngiew jong kiei kiei ki ban sa wan, hynrei ka jinglong tynrai ka long U Khrist” (Kol.2:17) ki sngi jong ki jinglehniam kum ka jingknia, ka kdew sha ka kam U Khrist (peit 1 Kor. 5:6; 1 Kor. 15:23). Ka jingiapher, ha kaba ïa dei bad ka Sabbaton kaba long ha ka sngi kaba hynniew, ka long ba la seng ïa ka ha Eden, shuwa ka pop, bad slem Shuwa ba yn pdiang ïa ki jingknia ba kyrpang jong ka jaka kyntang; namar kata, kam shym la long ka syrngiew ban pynduh noh hadien ka diengphna.

`Wat la ka Sabbaton kaba hynniew kam don ha ka jingpynwit hangne, kumno phi lah ban pyntreikam ïa ka jingai jingmut jong u Paul shaphang ka jingbym bishar ïa kiwei pat?`