---
title:  Ba la Shong Tynrai Bad San Ha U Khrist
date:   02/03/2026
---

Ka matpdeng jong ka shisthi sha ki nong Kolossai ka long kawei na ki kyntien ba shai bha ban im ïa ka jingim Khristan: “Kumba phi la pdiang ïa U Khrist Jisu U Trai kumta to iaid ha U” (Kol,2:6). Ngi ioh ïa ka jingpynim da kaba pdiang ïa u briew, ym tang ïa ka mat jong ki jinghikai. Hynrei ka jingpdiang ïa U Jisu ka kynthup ruh ïa ka jingpdiang ïa ki jinghikai jong U baroh, kumba la ai lynba ki apostol bad ki nongiathuhlypa jong ka Baibl (Peit Eph.2:20)

Kham palat ïa kiei kiei, ban pdiang ïa U Khrist ka mut ka jingiap ïa ka lade, ka jingaiti lut ïa lade ha U Khrist uba im.

U Ktien ba im (U Khrist) yn ym lah ban pyniakhlad na ka ktien ba la thoh (Ka Baibl). Ki long arliang jong kajuh ka pisa. Ha ka jingshisha, tang lyngba ka jingthoh bakhuid ngi lah ban tip ïa U Jisu. Ngi “iaid” ne im ka jingim “ha U” kaba mut ba ngi ailad ïa ka ktien bad ïa ka mynsiem jong U ban ialam ïa ngi ha ki rai bad ha ki jingleh jong ngi baroh.

Ha Kolossai 2:7, u Paul u pyndonkam ïa ka rukom pyni nuksa kaba ju pyndonkam ha ka Baibl kaba ianujor ïa ki Khristan bad ki jingthung. Ngi kylla long kiba la shong tynrai ha U Khrist da kaba pdiang ïa U kum U Nongpynim jong ngi bad pynbeit ïa ka jingim jong ngi kat kum ka ktien jong U. Kumta ngi kylla long “ba la pynskhem ha ka jingngeit.”

`Kumno ki bynta kiba bud ki pynshai ïa ka jingpyni nuksa jong u jingthung kum ka dak jong ki bangeit? (Peit Isa.61:3, Mathaios 3:10, Louk. 8:11-15, 1 Korinth 3:6)`

U Paul u batai shai ïa ki artylli ki lad kiba plie ïa ki bangeit. Kawei ka long ban sah kum ki “Jingthung jong U Trai” (Isa, 61:) bad ban iai bteng ban long kiba pura ha U Khrist da kaba bat skhem ïa U bad ïa ki jinghikai jong U. Ïa kawei pat lah ban ïa ianujor bad u jingthung ba la shna da ki briew uba lah ban long kum uba shisha hynrei ha ka jingshisha um don jingim. Da kaba shim jingmut jingpyrkhat bad jinghikai tynrai jong u briew, ngi “shah kem noh ha u nongshun” (Kol.2:8). Wat la U Khrist U la pyllaitluid ïa ngi, hynrei ka long kaba lah ban shah pynlong mraw biang da ki jingkit kiba teh bakhum. (Gal. 5:1, ianujor bad Ki Kam 15:10).

Ha ka jingkren lyngkot, ban pdiang ïa ka jinghikai bym long katkum ka Baibl ka mut ban kyntait ïa U Khrist, namar kito kiba thied ïa ki jinghikai bakla, sngewsih ban ong ba ki la pdiang ïa ka gospel kaba pher bad ki pdiang ïa ki bor briew halor ka bor jong ka Baibl. (Peit Gal. 1:6-9).

Kane ka la long ka jingma ha ka balang kaba nyngkong bad ka dang long kumta haduh kine ki sngi.

`Kaei kaba la long ka jingshem jong phi hi shaphang kaei ka jingmut ban iap ïa lade khnang ban pdiang ïa U Khrist? Balei ba kata ka dei ban long ka jingle kaba iai bteng?`