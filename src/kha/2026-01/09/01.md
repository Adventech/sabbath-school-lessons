---
title:  Ka Jingpyniasuk bad ka Jingkyrmen
date:   21/02/2026
---

### Ki Dkhot Pule Na Ka Bynta Ka Jingïapule Mynta Ka Taïew
Kolosai 1:20-29, Ephesos. 5:27, Ephesos.3:17, Rom. 8:18, Ephesos. 1:7-10, Ephesos. 3:3-6, Proberb. 14:12.

> <p>Dkhot spel-lyndet</p>
> “Namar ia Uta ubym shym la tip ia ka pop, u la pynlong ka pop na ka bynta jong ngi, khnang ba yn pynlong ia ngi ka hok U Blei ha u.” (2 Korinth 5 :21)

U Paul u iai bteng ia ka phang shaphang ka jingpyniasuk, kaba la pynpaw shai bha ha ki Kolosai 1:20 (peit ia ka Lynnong kaba 8, Sngi basaw). Hangta u la batai shaphang ka jingjylliew jong ka jinglong bakynja bneng, katba kaei kaba bud ia ka, ka kylla long kaba shimet shimet. Da ka jingiap jong U Jisu halor ka diengphna. U Jisu u la pyndep ia ka jingpyniasuk na ka bynta baroh, khamtam eh ia ki briew, kiba la shah pyniakhlad na ka jingim U Blei lyngba ka pop, hynrei mynta lah ban pyniasuk bad U lyngba ka jingngeit.

Ka jingpynïasoh jong u briew bad U Blei la batai shai ha ka bynta jong kane ka taïew. Ha ka bynta jong ka bneng, ka jia lyngba ka jingiap U Khrist. Ha ka bynta jong u briew, ka diengphna kam dei tang ka dak, hynrei ka long ka jingshisha kaba trei kam, ha kaba ka jingieit U Blei ka pynkylla ïa ki briew haba ki ïohsngew ïa ka gospel bad pdiang ïa U Khrist, uba long ka jingkyrmen jong ka burom.

U Paul u kren ruh shaphang “kata ka jingmaian kaba la buhrieh naduh ki rta bad ki pateng bynriew” (Kol. 1:26). Kaei kane ka jingmaian, bad ka mut kumno — na ka bynta u briew shimet bad na ka bynta ka pyrthei? Kumno kane ka “jingmaian” ka iadei bad ka gospel kaba u Paul u la pynbna?

_Pynkhreh ïa kane ka Lynnong na ka bynta ka Sabbaton,February 28_