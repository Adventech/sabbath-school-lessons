---
title:  Ka Bor Jong Ka Gospel
date:   26/02/2026
---

`Pule Kolosai 1:28, 29. Kaei ka jingthmu jong u Paul? Balei phi pyrkhat ba “ia u briew baroh” la kren/pynmih lai sien?`

Ka jingthmu jong ka jingialap ka jong u Paul ka long, ia U Khrist bad ia U Khrist la sahnarphna (1 Kor.1:23). Kat kum ka Ephesos 5:27, ka jingthmu jong ka jingknia U Khrist ka long “ba Un pyni ia ka balang kaba donburom, kabym don kaba thohbria lane kaba sti lane kaei kaei kaba kum kita, hynrei ba kan ioh long kaba khuid bad kaba khlem jingduna”. Kumta, ka jingthmu jong ka jingialap gospel jong u Paul ka long ban “pynpaw ia uwei pa uwei uba la san ha U Khrist” (Kol. 1:28). U leh ia kane da kaba hikai bad maham — da kaba hikai ia ki mat bapher bapher jong ka jinghikai bad jingleh jong ki Khristan (2 Thes. 2:15, 1 Tim. 4:11, 1 Tim. 5:7, Titos 1:9) bad da kaba maham ia ki jingma kiba lah ban mih na ka jingkyntait ia ka gospel bad ia ki jingma kiba lah ban mih na ki nonghikai bakla ( Rom–1,20). 16:17).

Kumno ban pyni ba ngi la san haka jinglong Khristan, dei da kaba pdiang ia ki jinghikai bad kohnguh ia ki jingmaham jong ka Jingthoh Bakhuid. Ka jinglong rangbah ka long ka jingmut kaba kongsan. Ki kmie ki kpa jong u khunlung ba dang kha thymmai ki rakhe ia man la ka mawjam — ki kyntien ba nyngkong, ka jingnang ban iaid bad ka jingnang ban pule kot. Kaei ka kmie ne u kpa u bym sngew tieng lada u khun jong ki, hadien katto katne snem, um lah ban iaid ne kren? Ka jingroi bad jingkiew ka long kaba thikna bad kaba la khmih lynti. Kumjuh ruh ka long ha ka jingim Khristan.

Ka kyntien Grik kaba la pynkylla “ba la san” (teleios) ka mut kaba janai bad kaba khlem jingduna. Lyngba ka jinglong jong ka jingroi Khristan, ngi sngewthuh shai ia ka jingjylliew jong ka hukum U Blei bad ba ki jingdawa jong ka, ki long “kiba jylliew palat” (Salm 119:96). Ngi sngewthuh ba ka pyniar shaduh “ki jingpyrkhat bad ki jingthmu jong ka dohnud” (Heb 4:12).

`Kumno phi sngewthuh, ia ka jingmut ban long “ba janai ha U Khrist Jisu” (Kol. 1:28)? Kaei kaba U Jisu u la pyndep na ka bynta jong ngi ha ka diengphna, kaba iarap ia ngi ban tip ia kaei ka jingmut ban long “ba janai ha U Khrist Jisu”?`