---
title:  Ka Jingïathuhkhanna Kaba Jia Shisha
date:   27/02/2026
---

### Ka Jingpynkynriah Ia Ki Ar Sngi Sha Ka Ba Kut Jong Ka Taiew

Hadien ba u la duh kam ar tylli namar ka jingngeit Seventh-day Adventist, u Rene u la duwai biang sha U Blei ha Philippines. “Ko Trai,” u la ong, “i kumba ka jinglong Adventist ka long tang ia kiba riewspah Ngam lah ban shem ia ka kam ka bym dawa ia nga ban trei ha ka sngi Saitjain. Kumno ngin im?”

Wat la u don ka kyrdan pule ne ia ka degree certificate, u Rene u shim ia ki kam ba pher ha ki jaka shna ïing. Ka jingsiew, pynban, kam shym la biang ban bsa ia ka iing ka sem jong u kaba nangroi. Mynta u la long u kpa jong arngut ki khun kiba dang rit. U la duwai biang, “Ko Blei, hato Me lah ban iarap ia nga ban wad ia ka kam kaba lah ban kyrshan ia ka iing ka sem jong nga?”

Nangta u la iohi ia ka jingpynbna ia ka kam nongkhein jingkhein ha ri Middle East. Un hap ban iehnoh ia la ka iing ka sem ha Philippines. U la apply ia ka kam bad hadien ka jingiakren, la thung ia u. Ka la long ka por kaba eh.

Ynda u Rene u la poi, u la tip ba ka sngi kut taiew jong ka ri ka long ha ka sngi Thohdieng bad sngi Palei. Kata ka mut ba ki briew ki dei ban trei ha ka sngi Saitjain bad sngi U Blei.

Katba u Rene u hap ban leit sha ophis ha ka sngi Saitjain, ha ka jingshisha um shym la hap ban trei. U la pule ia ka Baibl bad ia ki jingthoh jong ka Ellen White. U bos jong u u wan tang ha ki miet Sngi Saitjain, kumta u Rene um ju trei ha ka por mynsngi. Hynrei u dang sngewsih. U la don ha ka kam ha ka sngi Sabbaton. U la sngew kumba u la pynduh ia ka jingngeit jong u, bad u la kwah eh ban leit jingiaseng ha ka sngi Sabbaton. “Ko Blei,” u duwai, “lada Me ai lad ia nga ban leit jingiaseng ha ka sngi Saitjain, ngan rakhe khuid ia ka Sabbaton haduh ba ngan da iap.”

Haduh ar snem, u la duwai ia kane ka jingduwai. Nangta u la iakren bad u boss jong u.

“Sngewbha ai ia nga ban shongthiat ha ka sngi Saitjain na ka bynta ka jingjahthait Sabbaton jong nga,” u la ong.

“Em, ngam lah ban shah ia phi,” la jubab u bos jong u. Hynrei u la ailad ia ka jingpynkylla, da kaba ong, “Lada u syiem jong nga u pynbna ba ka sngi Palei bad ka sngi Saitjain kan long ka sngi kut taiew, te phi laitluid ban shongthait.” U Rene u la duwai, “Phi la iohsngew ia kaei kaba u boss jong nga u la ong. Phi lah ban iarap sngewbha?”

Hadien lai bnai, u bos jong u Rene u la don ha Europe ha ka por ba u syiem u la soi ia ka hukum ba ka sngi kut taiew jong ka ri yn pynkynriah noh sha ka sngi Palei bad sngi Saitjain. U Rene uba la duwai baroh shilynter um shym la iohsngew ia ka khubor bad u la leit sha ophis kumba ju long ha ka por hynniew baje mynstep jong ka sngi Saitjain. Hadien ba u la shong, u la peit ia ka email jong u ban peit la ki don ne em ki khubor kiba kongsan kiba la wan rung, dei hangta ba u la iohi ia ka khubor na u boss jong u. U la pule, “Rene, nga la iohsngew ia ka khubor na u syiem jong nga Nga kynmaw ia ka jingkular jong nga ia phi ba phi lait ban shongthait lada u syiem jong nga u pynbna ia ka sngi Palei bad sngi Saitjain ban long ka sngi kut taiew.” U Rene u la khang ia ka ophis bad u la leit sha jingiaseng. U la kmen haduh ba u la

U Rene Tucaldo u long u heh ophisar ba peit ia ka pisa tyngka jong ka 1000 Missionary Movement, ia kaba ia ka jaka treikam jong ka ha Silang, Philippines, la tei ia kane ka jaka trei kam da jingiarap jong ka Jingkynshew 13 Sabbaton, jong u snem 1996. Pule bniah ha ka taiew ban wan.