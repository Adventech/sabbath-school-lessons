---
title:  Ka Jingpyrkhat shuh shuh
date:   27/02/2026
---

Ngim don kano-kano ka jinglong bahok na lade da kaba ngi lah ban pynhun ia ka jing- dawa jong ka hukum jong U Blei. Hynrei U Khrist u la thaw ia ka lynti jong ka jinglaitim na ka bynta jong ngi. U la wan ban im ha kane ka pyrthei hapdeng ki jingtynjuh bad jingpynshoi kiba mangi ruh ngi dei ban ia kynduh. U la im ka jingim kaba khlem pop. U la iap namar jong ngi, bad mynta u tyrvva ban shim noh ia ki pop jong ngi bad ban ai ha ngi ia ka hok jong u. Lada phin aiti ialade ha u bad pdiang ia u kum U Nongpynim jong phi, te la ka jingim jong phi ka long kaba pop. hynrei na ka bynta jong u yn niew ia phi kiba hok. Ka jinglong jong U Khrist ka ieng ha ka jaka jong ka jinglong jong phi, bad ia phi yn pdiang ha khmat U Blei kumba phim shym la leh pop ei-ei.

Shuh shuh nalor kane, U Khrist u pynkylla ia ka dohnud. U iaisah ha ka dohnud jong phi da ka jingngeit. Phi dei ban pynneh ia kane ka jingiasnoh bad U Khrist da ka jingngeit bad ka jingiai pyndem ia ka mon jong phi ha u; bad katba phi dang iaileh ia kane, u un trei hapoh jong phi ban pynlong ia phi ban mon bad ban leh katba kum ka jingsngewbha jong u. Kumta te phin lah ban ong, “Kata kaba nga im mynta ha ka doh, nga im da ka jingngeit kein kaba ha U Khun U Blei, uba la ieit ia nga, bad uba la aiti- noh ia lade na ka bynta jong nga.”15 U Jisu u la ong ha ki synran jong u, “Naba ym dei maphi kiba kren. hynrei U Mynsiem U Kpa jong phi uba kren ha phi.”16 Te da U Khrist uba trei hapoh jong phi, phin pynpaw ia kajuh ka mynsiem bad leh ia ki j uh ki kam, kiba long ki kam jong ka hok bad jong ka jing¬kohnguh.

Kumta ngim don ei-ei na lade hi da kaba ngi lah ban sngewsarong. Ngim don nongrim ei-ei ban iaroh ia lade. Ka nongrim jong ka jingkyrmen jong ngi ka long tang ha ka hok jong U Khrist kaba la pyndei ha ngi, bad ha kata kaba la trei da U Mynsiem jong u uba trei hapoh bad lyngba jong ngi. Ellen G. White, Steps to Christ, sla 62, 63.

“Ka jingshai ba la ai ha nga ka la long kaba pynbor shibun eh ba bun kin mih noh na ngi, da kaba sngap ia ki mynsiem ba shukor bad ki jinghikai jong ki ksuid. U Trai u kwah, ba kawei pa kawei ka mynsiem kaba kam ba ka ngeit ia ka jingshisha kan don ka jingtip kaba stad ia kaei kaba long ka jingshisha. Ellen G. White, Evangelism, p. 363.

**Ki Jingkylli ban ïa Kren Lang:**

`Pule biang ia ka dkhot spel-lyndet “Namar ia Uta ubym shym la tip ia ka pop, u la pynlong ka pop na ka bynta jong ngi, khnang ba yn pynlong ia ngi ka hok U Blei ha u.” (2 Kor. 5:21). Kane ka mut aiu? Ka mut aiu ba ‘U Khrist U la kylla long ka pop na ka bynta jong ngi’ Kumno kata ka jinghikai kan iarap ïa ngi ban sngewthuh ïa ka jingpynïap ha ka jaka jong ngi ha ka diengphna? Bad kumno ruh ba ngin sngewthuh ïa ka jingmut jong kata ka kyntien ba ong, “ngin long kiba hok jong U Blei ha U”?`

`Pynleit jingmut kham bun ha ka jingkylli “shisien la pynim, la pynim beit,” kaba bun ki Khristan ki ngeit. Balei ngi ngeit ba kane ka dei ka jinghikai kaba bakla? Kiei ki jingma kiba paw kiba ka wanrah ha u briew uba ngeit ia kane? Kumno ngi lah, wat haba ngi kyntait ia kata ka jinghikai, ngi dang don ka jingpynthikna ia ka jingpynim?`

`Katno “ba la pynshong nongrim bad ba skhem” (Kol. 1:23, NKJV) ha ka jingngeit jong phi? Katno phi tip ia kaei kaba phi ngeit bad balei phi ngeit ia kata? Kaei kaba phi lah ban leh ban tip kham bha ïa kaei kaba phi ngeit? Bad balei ka long kaba donkam eh ba phin long kiba “skhem bad ba skhem” ha ka jingngeit?`