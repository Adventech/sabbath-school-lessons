---
title:  Lada Ngi Iai Bteng Ha Ka Jingngeit
date:   23/02/2026
---

`Pule Kolosai 1:23. Phi sngewthuh kumno haba u Paul u ong kaba iaisah “ba la pynshong nongrim bad ba skhem” ha ka jingngeit? (Peit ruh Kolosai 2:5 bad Ephesos 3:17)`

Ki don saw tylli ki jait jingkren “lada” ha ka ktien Greek, kaba man la kawei ka don la ka jong ka jingmut ba kham iapher. Ka jingkren kaba sdang ha Kolosai 1:23 ka dei kaba mut ba kata ka jinglong ka long kaba shisha. Kata ka mut ba u Paul u ai mynsiem ia ki nong Kolosai da ka jingmut ba ki dei ban iai bteng ha ka jingngeit. Kumba u Paul u pynpaw, ba u la iohi lypa ia ki dak jong ka jingngeit bad ka jingiaineh jong ki (Kolosai 2:5). Hynrei, ka jingkyrmen jong ki ka dang shong, ha ka jingiaishah bad ha kata ka lynti jong ka jingngeit kaba ki la sdang ban iaid.

Kane ka jingmut jong ka jingiaishah ka dei ka jingmut jong ka ktien Grik ba la pynkylla “ban iai bteng” (Kol. 1:23). La pyndonkam ia ka shaphang ki nongthoh bad ki Pharisi kiba la iai bteng ban dawa na U Jisu ia ka jubab kumno ban leh ia kata ka kynthei kaba la shah kem ha ka jingklim (loan. 8:7); ruh jong u Petros uba dang iai bteng ban tied ia ka jingkhang hadien ba ka Roda ka la ithuh ia ka sur jong u hynrei hynrei ka la ieh ia ka jingkhang bad mareh shapoh ban iathuh ia kiwei (Kam 12:16). La pyndonkam ruh ia ka da u Paul, uba pynshlur ia u Timothi ban iaisah ha ki jinghikai bad ki jinghikai kiba u la ai (1 Tim 4:16). Ka jingmut jong u hangne ka long kumjuh lait noh tang ba la pyndonkam ia ki bangeit kyllum.

Kumba ngin sa iohi ha ka jinghikai jong ka taiew ban wan, u Paul u sngewkhia ba ki nong Kolossai ki lah ban beh ia ki lynti jingpynim kiba la pynshong nongrim ha u briew ha ka jaka ban bat skhem ia ka jingkyrmen ba la tyrwa da ka gospel (peit, kum ka nuksa, Kol. 2:8, 20-22). Ka kyntien “ba la pynshong nongrim” ka thew ia ka jingbuh ia ka nongrim kaba skhem jong ka jingngeit bad jingieit kaba la pynshong nongrim ha ka Ktien U Blei (peit Math. 7:25, Eph. 2:20, Eph. 3:17).

Kaba iadei bad kane ka jingmut ka long ka ktien Grik ba la pynkylla “ba skhem,” kaba thew ia ka jingtei bym lah ban pynkhih bad, da kaba pynjlan, ia u Khristan u bym lah ban “pynkylla noh na ka jingkyrmen jong ka gospel” (Kol. 1:23). Ia kajuh ka kyntien la pyndonkam ha 1 Korinth 15:58: “to long kiba skhem, ki bym lah ban khih, kiba nangroi ha ka kam U Trai, da kaba tip ba ka jingtrei shitom jong phi kam long kaba lehnohei ha U Trai” (NKJV).

Pynban pyrshah ia ka jingngeit kaba pawnam kaba ong “shisien la pynim, la pynim beit,” u Paul u kren ia kaei kaei kaba pher bak-ly-bak.

`Kaei ka jingshem jong phi ha kaba ïadei bad ka jingdonkam ban bteng ban pyndonkam ïa ka jingngeit? Kata ka mut, balei ba phi dei ban jied beit da kaba sngewthuh ban leh ia kata? Kaei kan jia lada ngim leh kumta?`