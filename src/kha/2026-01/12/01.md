---
title:  Ka ba im Bad Kiwei pat
date:   14/03/2026
---

### Ki Dkhot Pule Na Ka Bynta Ka Jingïapule Mynta Ka Taïew
Kolossai 3:18-4:6; Ephesos 5:22-25, 33; Proberb 22:6, 15; 1 Petros 2:16; 1 Thessaloni 5:17.

> <p>Dkhot spel-lyndet</p>
> “Ai ba ka jingkren jong phi ha la ka sngi kan long da kaba jali jaum. ba la pynthiang da ka mluh. ba phin ioh tip kumno phi dei ban iapynphai ktien ha uwei pa uwei baroh.” (Kolossai 4:6).

Haba ki briew ki ia im bad ia trei ha ka jingiajan, ki ia kynduh bun jait ki jingeh. Ki jingiapher ha ka jingpyrkhat ka lah ban wanrah ia ki jingshiton jingmut; bad ki jingiania ki lah ban bud. Katba nang jan ka jingiadei, katta ka long kaba donkam eh ia baroh kiba ha kata ka jingiadei ban iasngewthuh jingmut.

Ki jingiadei bajan eh, shisha, ki long ha ka iing ka sem. Ia ka longiing la ju khot kum “ka karkhana ka iing ka sem.” Ka long kaei kaei kaba sngewtynnad ban batai kumno ka longiing ka trei kam. Ki don lai tylli ki jingiasyriem ba thikna hapdeng kaba pyniaid ia ka khaii pateng bad kaba pyniaid ia ka longiing. Ka dei ban don ka jingiamynjur lang ha ki dor, ki thong bad ki jingthmu. Baroh ki dei ban ia sngewthuh jingmut iwei ia iwei bad ban trei bha ia ka bynta ka jong ki, khnang ba kiei kiei kin iaid bha. Bad kajuh ka nongrim ka treikam ha ka balang, ka longiing kaba khraw bad ba donkam.

Ha ka jingiapule jong ngi mynta ka taiew, u Paul u ai katto katne ki nongrim ba donkam na ka bynta kumno ki longiing khristan kin trei bha. Namar ba ia ki longiing khristan dei ban pyniaid da ki nongrim jong ka Baibl, kumta ki trei kam kham pher na ka longiing Roman kaba borabor. U Paul u ai ruh ia kiwei pat ki nongrim bakordor kiba iarap ia kiba bun jait ki jingiadei, hapoh iing bad shabar ka iing ruh.

_Pynkhreh ïa kane ka lynnong na ka bynta ka Sabbaton March 21._