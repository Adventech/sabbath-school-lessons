---
title:  Kaba Iaid Ha Ka Jingstad
date:   19/03/2026
---

Kaei ka jingshisha ba donkam eh ba ngi kum ki khristan ngi dei ban tip? Haoid, kadei ba U Jisu Khrist u la iap ia ki pop jong ngi, bad ba da ka jingngeit ha U, ngin ioh ka jingim bymjukut. Kane ka dei ka jingshisha kaba ngin ym lah ban leh hi na lade. Pynban kadei ka jingshisha kaba hap ban iathuh, lane pynpaw ha ngi. Bad la pynpaw ia ka ha ngi—ha Ka Ktien U Blei.

Kin don shibun ki jingshisha, ki jingitp, bad ka jingstad ia kiba ngin ym lah ban tip lymda U Blei u la pynpaw ha ngi ha ka Ktien jong U. Hynrei ia kane ka jingtip bad ka jingstad ym shym la ai ha ngi tang kum ka jingtip, kum ban tip ia kaei kaei. Pynban, ngi dei ban im ha ki jingim jong ngi ia kane ka jingshisha, ka jingtip, bad ka jingstad.

`Pule Kolossai 4:5, 6. Ha kino ki bynta ba u Paul u kdew ba ngi kham donkam ban “iaid ha ka jingstad”? Kiei kita?`

Sngewsih ban ong, kum ki khristan, hateng hateng ngi long ki khristan kiba tang ka nam. Bad kumba u Paul u la kdew (la sot na u Isaiah 52:5), ki Israel ki long ki maw jynthut ia ki Jentil: “Namar ia ka kyrteng U Blei la kren bein hapdeng ki Jentil na ka bynta jong phi” (Rom 2:24). Kumno ngi iadei sha kiwei, khamtam kito ki bymdei na ka jingngeit jong ngi, ka long kaba kongsan eh (peit Titos 2:5; 2 Petros 2:2). Ka iing khristan, ka jingialang jong ki samla na ka bynta ka jingduwai ban ia ka jingsniew; ka jingsbun; bad ka mynsiem kaba jai jai, kaba iaishah, ka kren bun shah sha kito kiba khmih ban iohi lada ka jingtrei kam jong ngi ka long kaba shisha ne em.

Ha ka Kolossai 4:6, u Paul u ban jur khamtam ha ki kyntien kiba ngi kren: “Ai ba ka jingkren jong phi ha la ka sngi kan long kaba jali jaum.” Palat ban ia ki kyntien kiba sbun bad ba don burom, ki kyntien ba ngi kren ki dei ban long kiba la pynkyntu bad pynrung da ka jingaiei U Blei lyngba ka bor ktah U Mynsiem Bakhuid.

“Ba la pynthiang da ka mluh.” Pyrshah ia ka jingbatai jong ka pyrthei ia ka jingkren “ba khor,” ki kyntien jong ngi ki dei ban long kiba iadei bad ba khring ia kito kiba ngi kren.

“Ba phin ioh tip kumno ba phi dei ban ia-pynphai ktien ha uwei pa uwei baroh.” Tang U Mynsiem Bakhuid ba lah ban ai ha ngi ki kyntien kiba dei, ha ka por kaba dei, na ka bynta ka jingthmu kaba dei bad ban pynkhreh ia ka dohnud jong ki nongsngap ia ka khubor ba “ngi dei” ban iasam.

`Pyrkhat shaphang ki kyntien, ki kam bad kumno ngi iaid ha khmat jong kiwei. Kaei ka khubor ba ngi phah shaphang ka jingngeit jong ngi bad ka mut aiu ban long u khristan?`