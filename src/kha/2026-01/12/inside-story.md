---
title:  Ka Jingïathuhkhanna Kaba Jia Shisha
date:   20/03/2026
---

### “Ymdon Kaei Kaei Ruh Kaba Shu Jia Ryngkhat”

Khyndiat por hadien ba u Rene u la poi ha Philippines, la tyrwa ia u ban trei kum u accountant bad ka Adventist Development and Relief Agency (ADRA). Hadien shisnem shiteng ba u la trei bad ka ADRA, u la trei pat phra snem kum u accountant bad ka Adventist Church’s Cavite Mission. Ka jingim ka long kaba suk bad kaba kmen. Kum u khynnah, u la nang tharai ba ka jingkylla long Adventist ka dei ka lynti sha ka jingriewspah. Hynrei mynta ym don shuh ia ka jingthrang ban long riewspah. U kwah tang ban shu shakri ia kiwei tad haduh ka jingwan arsien U Jisu.

Ha kawei ka sngi u Rene, khlem poi pyrkhat u la shah khot sngewbha ban shim ia ka jaka u treasurer uban sa shongthait jong ka 1000 Missionary Movement, kaba long shi bynta jong ka Adventist Church’s Southern Asia-Pacific Division bad ban hikai ia ki spah ngut ki khynnah man la u snem ha ka jaka trei kam ha Silang, ka nongbah hapoh ka Cavite Mission.

U Rene u u la mutdur la u phohsniew ne. U la kwah eh ban long shi bynta na ka 1000 Missionary Movement naduh ka por ba u la ai ia ka dohnud sha U Khrist lyngba ka jinglong paralok bad uwei na ki missionaries.

U ta u missionary, U Rodel, mynta u la trei kum u Pastor ha Philippines, bad un jin da la kyndit bad sngewtynnad lada u Rene un long u treasurer. Hynrei u Rene u la pyrkhat, “Hato nga lah ban bat ia kane ka kam kum u treasurer? Nga dei tang u accountant.”

Ha kata ka miet, u Rene u la phohsniew ba u la trei ha ka 1000 Missionary Movement. Kumta u president ka Southern Asia-Pacific Division u la khot ia u ban phah ia ki jingthoh shaphang ki jingtip, bad jinglah jong u na ka bynta ka jingpeit bniah na ka bynta ka kata ka

kam. Hadien katto katne por, ka committee jong ka division ka la mynjur ia ka kyrteng jong u, bad la shim ia u kum u nongtrei.

U Rene um shym la phai dien. Kumba u la long uba iaiñeh ha U Blei, u la iohi ia kiba don jingiadei jong u, uba shisien ka sngi u kyntait ia ka jingngeit, hynrei mynta u la pynsiasoh bad ka balang Adventist. Ar bnai hadien ba u la wan phai sha Philippines, ki kmie ki kpa jong u ruh ki la shim ia ka jingpynbaptist. “Kata ka long ka jingai sngewbha U Blei ia nga,” u la ong. “Ka long kumba U Blei u la ong ‘namar ba me la iaiñeh ha nga, nga don ka jingai sngewbha ha me.’” Ki arngut ki para kynthei jong u ruh ki la shim ia ka jingpynbaptist.

Ha kata ka por, ka kompani ha kaba u la ju trei shabar ri ka la duh ha ka por jong ka khlam COVID-19. Lada u la pdiang ia ka jingpynkiew tulop hangta, u jin da la duh ia kiei kiei baroh. Mynta, u ong, u aiñguh ia U Trai uba pynbna, “Nga tip ia ki jingmut ba nga pyrkhat shaphang jong phi, ki jingmut ka jingsuk kein, te um ki jong ka jingsniew, . . . ki jingmut ki ban ai ka jingkyrmen ia phi ha ka por ba kut jong phi” (Jeremaiah 29:11). “Ym don kaei kaei ruh kaba shu jia ryngkhat” ong u Rene Tucaldo, “U Blei u don ka jingpyrkhat na ka bynta jong nga.”

Ka headquarters jong ka 1000 Missionary Movement ha Silang, Philippines, ka long kaba la tei da ka jingiarap pisa jong Jingkynshew Khatlai Sabbaton jong ka snem 1996. Kumba ia kane ka jingkynshew la dang iohsngew ia ka bor ktah jong ka haduh kine ki sngi ha ka Southern Asia-Pacific Division bad shabar lyngba ka jingtrei jong ka 1000 Missioanary Movement, ka jingkynshew mynta ka kwarter ruh ka lah ban wanrah ia ka bor ktah ba iaisah slem. Khublei shibun ia ka jingai kylluid jong phi ha kane ka Sabbaton kaban wan. Peit ia ka youtube video ba lyngkot bad u Rene https://bit.ly/Rene-1000MM.