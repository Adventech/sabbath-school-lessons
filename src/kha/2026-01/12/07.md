---
title:  Ka Jingpyrkhat shuh shuh
date:   20/03/2026
---

“Uwei pa uwei u dkhot jong ka longiing u dei ban sngewthuh ba ka jingkit khlieh ka shong ha u ban leh ia la ka jong ka bynta ban pyllang sha ka jingsuk, ka jingiaid beit, bad ka jingiaid shakhmat jong ka iing. Uwei um dei ban trei pyrshah ia uwei pat. Baroh dei ban ia tylli lang ha ka kam ba bha jong ka jingpynshlur iwei ia iwei pat; ki dei ban pynmlien ia ka jingjai jai, ka jingiaishah; ban kren ha ki sur ba jem bad ba jai jai, ban isih ia ka jingkulmar; bad uwei pa uwei un leh ia kaba bha tam ban pynsting ia ka jingkit ka kmie. . . .

“Uwei pa uwei u dkhot jong ka longiing u dei ban sngewthuh ia la ka jong ka bynta ia kaba la khmih lynti ia u ban leh ha ka jingiasoh lang bad kiwei. Baroh, naduh kiba hynriew snem shaneng ka rta, ki dei ban sngewthuh ba ka dawa ia ki ban iasam ia ki jingeh ka jingim.”—Ellen G. White, The Adventist Home, pp. 179, 180.

“Ngi dei ban shah ia U Khrist ha ki dohnud bad ki iing jong ngi lada ngin iaid ha ka jingshai. Ia ka iing dei ban pynlong ia baroh kaba ka ktien ka kit jingmut. Ka dei ban long ka bneng barit ha ka khyndew, ka jaka ha kaba ia ka jingieit la pynmlien ha ka jaka ban shah ban bor. Ka jingkmen jong ngi ka shong ha ka jingpynmlien ia ka jingieit, ka jingsngewlem, bad ka akor ba shisha iwei ia iwei pat. . . . Ngi dei ban long kiba klet ia ka

lade, kiba iai khmih ia ki kabu, wat ha i bynta barit, ban pyni ia ka jingsngewnguh ia ka jingleh bha ba ngi la ioh na kiwei, bad ban iai khmih ia ki lad ki lynti ban pynkmen ia kiwei bad ban pynsting ia ka jingsngewsih bad jingkit ba khia jong ki da ki kam ka jingsbun bad ki kam jingieit. Kine ki jingpyrkhat ba bha, kiba sdang ha ki iing ki sem jong ngi, kiba phriang shabar na ka longiing, ki iarap ban pyllang ha ka jingkmen ka jingim; bad ka jingklet ia kine kiei kiei kiba rit ka pyllang ha ka jingkthang bad jingsngewsih ka jingim.”—Ellen G. White, Testimonies for the Church, vol. 3, pp. 539, 540.

**Ki Jingkylli ban ïa Kren Lang:**

`Na ka bynta kiba la shong kurim, kiei ki nongrim kiba iarap ia phi ha ka jingiadei jong phi? Kaei ka jingai jingmut ba phi lah ban ai ia kiba dang samla, bad kumno ki dei ban pynkhreh ia ki jingeh ba ka jingiashong kurim bunsien ka wanrah?`

`Bun ki longkmie longkpa kiba pynheh pynsan ia ki khun ha ka longiing khristan ba bha, teng teng ki hap ban iakynduh jingeh bad ki khun kiba la san kiba la kyntait ia ka jingngeit. Kaei ka jingai jingmut bad jingpyntngen ba phi lah ban ai ha ki?`

`Iakren shuh shuh ia ka jingsneng ban “iaid ha ka jingstad.” Pyrshah ia kata, ka mut aiu ban iaid ha ka “jingbieij.” Kaei ka jinghikai ba phi la ioh ha ki por ba phi la ju iaid ha kawei na kine?`