---
title:  Ki Kmie Ki Kpa Bad Ki Khun
date:   16/03/2026
---

Ki khun ki don ka bynta ba donkam kum ki dkhot jong “ka karkhana ka iing ka sem.” Ki dei ban tip ba ki long ba la ieit bad ba la niewkor kum ki dkhot jong ka iing ka sem bad ki nongshong shnong jong ka hima ba kynja bneng. Ka jingiaduwai lang ka long kaba donkam haduh katta katta; kaba basuk bad kaba man ka sngi, mynstep bad janmiet. Ha ka rta ba dangrit ki khun ki lah ban iarap ha kaba pynkhuid bad kiwei de ki kam. Kaba kongsan ka long ba kidei ban pynsngap sha ka hukum jong u Paul: “Ko ki khun to kohnguh ia la ki kmie ki kpa ha kiei kiei baroh, namar kane ka long kaba pynsgewbha eh ia U Trai.” (Kolossai 3:20).

**Pule ia kine ki bynta harum. Kiei ki nongrim ba la ai hangne na ka bynta ban pynsan pynrangbah ia ki khun?**

`Proberb 22:6,15`

`Mathaios 19:14`

`Deuteronomi 6: 6, 7`

`Proberb 1:8, 9`

jingkyrkhu ia ka iing ka sem, ka balang bad shabar ruh. Bad ka jinghikai u Paul na ka bynta ki kmie ki kpa, kumba long ka jinghikai ia ki tnga shynrang bad kynthei, ka long ka ryntih bad kaba markylliang: “Ko ki kpa, to wat pynbitar ia ki khun jong phi, ioh ba ki thut.” (Kolossai 3:21). Kumno ki kmie ki kpa, khamtam ki kpa, ki iadei bad hikai bad ki khun ka don ka jingktah bajur ha ka jingpynsan pynrangbah ba kynja mynsiem.

Ka jingwad bniah ruh ka pyni, ba haba baroh ar ki kmie ki kpa ki leit sha ki jingiasenglang, ka don ka jingbuh jingkhein ba ki khun ki iaisah kum kita ki nongleit sha ki jingiasenglang, pyrshah ban ha kaba tang iwei na ki kmie ki kpa ki leit. Bad kaba kham phylla shuh shuh, ka jingiaiñeh ha ka jingwan sha ki jingiasenglang da u kpa, ban ia ka kmie, ka mut kiba bun ki khun ki iaisah ha ka balang haba ki la rangbah. Ka bynta u kpa, kumta, ha ka jingpynwandur ia ka jinglong mynsiem ki khun, ka long kaei kaei kaba ngim dei ban niew sting. Katno ka long kaba donkam ba ki kpa ki shim khia ia ka bynta ka jong ki.

`Hynrei ym baroh ki longkpa ki la long ki nuksa ba bha ia ki khun jong ki. Kumno ba ka jingtip ia U Blei kum U Kpa jong ngi ka iarap ban wanrah ia ka jingkhiah ha ka jaka ba donkam, khamtam haba ki longkpa ba kynja pyrthei ki la pynsniew?`