---
title:  U Khiew Saiñ Jong U Soitan
date:  04/07/2022
---

> <p></p>
> “To phin leh adkar, to phin iasharai: naba Uta u nongialeh jong phi uba u Soitan, kum u sing bakyrhuh u iaid kylleng, u da wad khnang ia uno uno ruh ba un ioh nguid tylli.”                              (1 Petros 5:8.)

`Kaei ka khubor na ka tei ka dkhot? Kylli ia lade, Katno nga shim khia ia kine ki kyntien?`

Hato phi la ju iohi ia u sing uba la thngan bha? Ka long kaba ishyrkhei namar u lah ban kem kat ia kaba u ioh ban bam. U Petros u ong ba u Soitan u iaid kylleng ha kajuh ka rukom. Haba ngi peit sawdong jong ngi , ngi iohi ia ka jingmih na ka jingkwah pyniap jong u. Ka jingiap, jingjynjar, bad ka jingpynkylla lyndet ia kiei kiei kiba bha baroh ki don kylleng. Ngim lah lait na kaba iohi ia ki kam u Soitan.

`Pule 1 Petros 5:8-11. Kumno ba ki khristan ki dei ban husiar ia ka buit thap u Soitan?`

`Kaei ka jingkular U Blei ia kito kiba shah jingjynjar? 1 Petros 5:10`

U Petros u la thoh ia kine ki ktien ban jubab ia ka jingialeh u Soitan ia ka jingngeit ki Khristan . Hynrei kumba ngi la ong, u Soitan u trei ha ki bun ki rukom. Bad wat la ngi dei ban tip ia ka jingshisha bad ka bor u nongshun jong ngi, ngim dei ban duh jingkyrmen, namar ba ngi dei ban kynmaw ba u Soitan u la shah rem ha U Jisu. U Soitan u dei u nongshun uba la shah jop, bad katba ngi iasoh bad U Jisu, bad katba ngi bat skhem ha U da ka jingngeit, ia ngi yn ym lah jop. Namar ka diengphna, ka jingjop U Khrist ka long ka jingjop jong ngi.

`Pyrkhat ia kiwei pat ki lad ba uSoitan u pynmong ia ngi. Kumno kaba pule 1 Petros 5:8-11 ka iarap ia ngi ba ngin nang ban leh ia ki jingkhuslai jong ngi kiba ngi iakynduh ha ka jingim katba ngi im ha kane ka pyrthei ba pop ia kaba u Soitan u la pynjot?`