---
title:  Ki Khiew Saiñ Jong Ka Jinglong Ba La Ih Bha
date:  07/07/2022
---

> <p></p>
> “Hynrei khnang ba ngan ym sngew khraw palat eh namar ka jingkhraw kor tam eh kita ki jingpynpaw, la buh ha nga ia u shiah ha ka doh, ka jingphah u Soitan ban ioh pynshitom ia nga, khnang ba ngan ym sngewkhraw palat eh kein.” (1 Kor. 12:7).

Ka don ka jingiapher hapdeng kaba ot noh bad kaba ngor. Ngi ot noh ia u dieng uba ngim kwah shuh; ngi ngor ia u dieng uba ngi kwah ban pynkham seisoh  ia u. Ia baroh ar kine, ngi ju pyndonkam da ka wait kaba nep. Da shisha, haba ngor donkam ban hap ot noh ia katto katne ki bynta jong u dieng, kaba i kumba pynjot ia u. Ha ha jingmut bakynja mynsiem, u Bruce Wilkinson u thoh, “Hato phi dwai ba U Blei un kyrkhu kyrhai ia phi bad phi kyrpad ba Un pynlong ia phi sriem ia U Khun jong U?”

“Lada ka jubab jong phi ka long, haoid, te phi la pan ban shah ngor.” Bruce Wilkinson, Secrets of the Vine (Sisters, OR: Multhnomah Publishers, Inc., 2001), p.60.

Bun ki lyngngoh ba u Paul u mut aiu ia “u shiah ha ka doh,” (2 Kor. 12:7). Ka i kumba kane ka jingeh ka dei bad ki khmat jong u (E G White Comments, The SDA Bible Commentary, vol. 6, p. 1107). Kaba sngewlyngngoh ka long ba u Paul u ngeit ba ia u “shiah” la “buh ha nga.”

`Phi pyrkhat kumno u Paul u mut ia “la buh ha nga”? Mano ba la buh ha u? Kumno U Blei u la pyndonkam ia u na ka bynta ka jingbha jong u Paul?`

Peit ba une u shiah u don ka jingthmu ba donkam; khnang ba ngan ym sngewkhraw palat eh kein.” (2 Kor 12:7). Ym namar kano kano ka pop ba u la leh, hynrei ban iada ia u na kaba leh pop hadien.  U Paul u tip ba u don ka jinglong ba tlot ban leh pop, bad une u shiah u lah ban iada ia u pyrshah ia kata.

`Pule 2 Kor 12:7-10. Kumno u Paul u sngew ia une u shiah? Hato phi pyrkhat ba ka jingtlot jong u ka  don jingmyntoi ia ka jingim bakynja mynsiem jong u? Kumno ba ka rukom sngew jong u Paul ka lah ban iarap ia phi ruh ban ia kynduh ia ki “shiah” ka jingim jongphi?`

`Pyrkhat ia ki bynta ka jingim jong phi kiba donkam ban kham seisoh ha ka hok. Ka jingai bakynja mynsiem aiu phi kwah ban pan na U Blei ba un pynioh ha phi lyngba ka “jingngor” jong U?`