---
title:  Ki Khiew Saiñ Ban Pynkhuid
date:  06/07/2022
---

> <p></p>
> “Namarkata kumne u ong U Trai ki paid, Ha khmih, ngan saiñ ia ki, bad phrang ia ki; namar sa kumno pat ngan leh, na ka bynta ka khun ki briew jong nga?” (Jeremiah 9:7).

“Lada U Mynsiem U Blei u pynkynmaw ia phi ia ka ktien U Trai kaba pynmong ia phi, phi lah ban sngewskhem ba don kaei re kaei kaba U kwah ban pynsngew ha phi haduh ba kan da iap.” Oswald Chambers, My Utmost for His Highest (Uhrichville, OH: Barbour & Company, Inc., 1963), p.271.

`Kumno phi sngewthuh ia katei ka jingthoh bad ka dkhot Baibl de? Kaei ka jingiashem jong phi hi lem bad ka jingpang jingshitom kaba jia ha ka jingshah pynkhuid?`

`Pule Jeremiah 9:7-16. U Blei u ong ba Un “phrang bad tynjuh” ne “pynum” ia ka Judah bad Jerusalem ( Jer. 9:7). Kiei ki artylli ki daw ba U Blei u ai ia kane? (Jer. 9:13, 14). Kumno ka jingphrang kan jia? (Jer. 9:15,16).`

Ka jingphrang bad jingtynjuh U Blei ka long jingleh kaba eh. Lehse don lai tylli ki daw balei ba ka jingphrang bad jingtynjuh ka long kumba la shah sain ha u khiew sain. (1) Ngi shitom bad pang katba U Blei u shah ba ki jingjia kin pynkynmaw ia ngi ia ka pop. U Jeremiah u la thoh, “Ka kynsok ka pyrsad tyngeh; ïa ka sisa la bam duh da ka ding: kaba lehnohei ba ki nang lai-pynkhuid; naba ia ki bymman ym shym la rat noh.” (Jer. 6:29).  (2) Ngi mad ia ka jingsngewsih ia ka pop kaba mynta ngi iohi shai.  (3) Ngi sngew kutlad haba ngi pyrshang ban im da kumwei pat. Ka long kaba eh bad bym sngewsuk ban jied ban iehnoh ia kiei kiei kiba la long shi bynta na ka jingim jong ngi.

`Pyrkhat ia ka pop kaba phi la ialeh pyrshah. Lada U Blei un phrang bad tynjuh ia phi mynta, kumno un leh ia kata? Kaei ba phi dei ban leh mynta ha shuwa ba U Blei un hap ban leh da kaba tyngeh ia phi, kumba U la leh ia ki Israel?`