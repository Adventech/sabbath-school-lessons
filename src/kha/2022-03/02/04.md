---
title:  Ki Khiew Saiñ Ka Pop
date:  05/07/2022
---

> <p></p>
> “Namar ia ka jingbitar U Blei la pynpaw na bneng pyrshah ia ka jingbymriewblei bad ia ka jingbymhok baroh phar ki jong ki briew, kiba pynpep kein ia ka jingshisha da kabym hok.”  (Rom. 1:18).

Ia baroh kaba ngi leh don ka jingmih. Ka jingleh bad ka jingmih ki ia iaid lang barobor. Wat la ngi kwah eh ba kiei kiei kin ym long kumta, ka long kumjuh bad ka pop.  Kam dei ba U Blei u shong ha bneng ban pyrkhat kumno un leh ia ki briew ba leh pop, em, ka pop hi ka wallam ia ka jingmih na ka hi.

Ka jingeh ka long ba bunsien ngi pyrkhat ba ngin pynbieit ia U Blei, bad leh pop khlem da hap ban ioh ot ia ka jingmih na ka. U Paul u pynshai ba kaba leh pop ka don ka jingmih ym tang sha ki bymjukut hynrei ka pynmih jingshitom bad jingkhuslai mynta hi.

`Ha ki Nong Rom 1:21-32, u Paul u batai ia ka jinglong ki briew ha ka pop bad ia ki jingmih na ka. Pule bha ia kine ki dkhot, dwai bad pynleit jingmut ia kaei ba U Paul u ong, khamtam ia ki kyrdan ka pop bad ki jingmih na ka.`

Ha artylli na kine ki dkhot, u Paul u batai ia kine ki jingmih kum “ka jingbitar U Blei” (Rom. 1:18). Ka jingbitar U Blei hangne ka mut ka jingshah jong U ba ki briew kin ioh ot ia kaei kaba ki la bet. Wat ia ki Khristan ruh, U Blei Um ju iarap barobor ban weng noh ia ki jingshitom kiba mih na ki jingle jong ngi hi. Bunsien U shah ban gin ioh mad ia ki jingmih na ki jingle jong ngi hi khnang ban gin sngewthuh ba katno ka pop ka long kaba sniew bad i jli.

Ngi la ia peit ia ki jingmih na kaba pynkhein ia ki Hukum U Blei.  Hynrei kumno pat kaba pynkhein ia ki ain jingkoit jingkhiah U Blei? Ka met jong ngi ka long ka iing U Blei. Lada ngi lehbein ia la ka met da kaba ngim bam ki jingbam ba bha ia ka jingkoit jingkhiah ne ngim kilan ia ka met, ne ngi trei jubor than eh, kane ruh ka long ka pop pyrshah ia U Blei. Bad kane ka don ka jingmih kaba lah ban long ka jingmih na u khiew sain.

`Ha ka jingim ba marwei jong phi, kumno phi la ioh ot ia ka jingmih na ki pop jong phi hi? Kiei ki jingpynkylla kiba phin leh khnang ba phin ioh ot shuh ia ka juh ka jingmih?`