---
title:  Ki Um Kiba Kthang
date:  11/07/2022
---

> <p></p>
> “Te u paidlang ki khun Israel baroh ki la lamih na ka ri khlaw Sin, ha la ki jingleit, katba kum ka hukum U Trai, bad ki la shong dara ha Re-phidim: hynrei ym shym la don um ban dih u paidbah.” (Eksodos 17:1)

Lehse ngin ym ioh lut na U Blei ia kaba ngi kwah, hynrei hato ngin ym lah ban khmih lynti ban ioh ia kaei kaba ngi donkam?

Kawei kaba ki Israel ki donkam eh, ka dei ka um. Ynda U Blei u la ialam ia ki da u lyoh lyngba ka duriaw basaw, ki la ia bud ia U lyngba ka ri-shyiap ba shit bad bymdon um lai sngi lynter. Khamtam ha ka ri-shiap ba shit, ban ioh um ka long kaba donkam eh, te ia ka jingduh jingkyrmen jong ki lah ban sngewthuh. Lano kin ia ioh um ia kaba ki donkam eh?

Te, shano pat U Blei u ialam ia ki? U rishot u ialam ia ki sha Marah, ha ka jaka ba don um. Tharai ki la ia kmen bha. Hynrei ynda ki la mad ia ka um, ki la bynthiew mar-mar, namar ka um ka long kaba kthang. “Uta u paidbah te u la khñium ia U Moses, ki da ia ong, Ngin sa dih aiu?” Eksodos 15:24.

Nangta, hadien khyndiat sngi, U Blei u la leh biang. Ha kane ka kynti pat, u rishot u la sangeh ha ka jaka ka bymdon um satia. (Eksodos 17:1).

`Pule Eksodos 15:22-27 bad Eksodos 17:1-7. Kumno U Blei u la pynpaw ia lade ha Marah bad ha Riphidim? Ka jinghikai aiu kaba ki la dei ban ioh na kane?`

`Ha Riphidim, ki khun Israel ki la kylli aiu? Eksodos 17:7.  Hato phi la ju kylli ia kum kane ka jingkylli? Lada kumta, balei? Phi la sngew kumno, bad ka jingsneng aiu phi  ioh hadien ba phi la ioh ka jubab?  Katno sien ngi donkam ban ioh ia ka jubab ha shuwa ba ngin sangeh noh ban kylli?`