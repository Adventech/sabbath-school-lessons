---
title:  Ka Ruh Sim
date:  09/07/2022
---

### Dkhot Baibyl ban Pynkhreh ia ka Lynnong
Eksodos 14.  Eksodos 15:22-27, Eksodos 17:1-7, Proberb 3. Lukas 4:1-13. 1 Petros 1:6-9.

> <p>Dkhot Spel-lyndet</p>
> “Ha kaba phi iasngewkmen eh, la mynta khyndiat por, lada donkam, la pynsngewsih ia phi ruh ha kiba bun jaid ki jingtynjuh:” (1 Petros 1:6.)

“Ha ka por ba shai bha ka sngi, bad ha ka por ba jam ki jingtem jingput, u sim ba la set hapoh ruh un ym rwai ia ka jingrwai ba u trai jong u la hikai ia u. U shu nang khyndiat hangne hangtai, hynrei um nang lut ia ka jingrwai. Hynrei u trai u tap ia ka ruh, bad buh ia u ha ka jaka kaba une u sim un iohsngew tang ia kawei ka jingrwai kaba u dei ban rwai. Ha ka jaka ba dum, u pyrshang shi  pyrshang haduh ba un da nang bha, nangta u sa rwai khlem bakla shuh. Te ia u sim la pynmih sha ka jingshai, bad naduh kata u  lah ban rwai ia kata ka jingrwai ha ka jingshai ruh.  Kumta ruh U Blei u leh ia ki khun jong U. U don ka jingrwai ban hikai ia ngi, bad ynda ngi la nang bha ia ka hapdeng ki jingeh bad jingtynjuh ngin lah ban iai rwai shirta.”  E G White, The Ministry of Healing, p. 472.

Kynmaw ba uta uba rah ia ka sim sha ka jaka badum u dei u trai hi.

Ka long kaba suk ban tip ba u Soitan u pynjynjar, hynrei hato U Blei da lade hi Un ialam khnang ia ngi ban iaid lyngba u khiew sain ba ngin ioh mad ia ka jingkulmar jingmut bad jingshitom?

**Shisien Peit ia ka Jingiapule Mynta ka Taiew**: Ka nuksa aiu na ka Baibl kaba pyni ba U Blei hi u ialam ia ki briew lyngba ki jingiakynduh kiba U tip ba kin kynthup ia ki jingshah shitom? Ki jingrwai bathymmai aiu kiba U kwah ia ki ba kin rwai?

_* Pynkhreh ia kane ka Lynnong na ka bynta ka Sabbaton, July 16_