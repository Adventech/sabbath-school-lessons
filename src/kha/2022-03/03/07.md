---
title:  Pule Shuh Shuh
date:  15/07/2022
---

Pule na ki kot ka E G White, “Ka Eksodos,” “Na ka duriaw basaw sha u lum Sinai,”  ha ka kot Ki Kpa Tymmen bad Ki Nongiathuhlypa.

“Ha ki por barim U Trai u la ialam ia ki briew jong U sha Riphidim, bad u lah ban jied ban ialam ia ngi shata ruh, ban tynjuh ia ka jingiaineh jong ngi. Um ju ialam ia ngi tang sha ki jaka ba sngewtynnad. Lada u leh kumta, ha ka jingsngew biang jong ngi ngin klet ba U long u Nongiarap jong ngi. U kwah eh ban pynpaw ia lade ha ngi, bad ban pyni ia ka jingkyrhai jong U namar jong ngi, bad u shah ia ki jingtynjuh bad jingduh jingkyrmen ba kin wan ha ngi ba ngin sngewthuh ia ka jingbym biang jong ngi, bad ban nang ban khot kyrpad ia U ban iarap. U lah ban pynmih ki um bashngiam na u mawsiang. Ngin ym lah ban tip, tad haduh ba ngi ia don markhmat bad U Blei, ba ngin iohi kumba la iohi ia ngi, bad tip kumba la tip ia ngi, katno ki jingkit bakhia ba U la bah na ka bynta jong ngi, bad katno shuh ki jingkit Un da la kit na ka bynta jong ngi, lada, kum ka jingngeit i khynnah, ngi la wallam ia ki baroh sha U”  E G White, “Riphidim” Advent Review and Sabbath Herald, April 7, 1903.

**Ki Jingkylli ban ia Puson**

`Bunsien ngi sngew ba ka jingpynshoi ka dei tang ia shi met. Hynrei don ne em ki jingpynshoi kiba kynthup ia ki ba bun, kum ia ka balang kaba kum ka kynhun ngi dei ban husiar? Kum kiei kita ki jingpynshoi?`

`Kum ka klass, shim por ba phin ia dwai lang iwei ia iwei pat, ba phin ioh bor ban iengskhem  bad iaineh hapdeng ki jingtynjuh.`

`Hato ka klass jong phi ka tip iano re iano kiba iakynduh ia ki jingtynjuh, bad kiba la jah lynti noh? Lada don kum kita, kaei ba ka klass jong phi ka lah ban iarap ban wallam pat ia i?`