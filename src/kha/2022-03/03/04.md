---
title:  Ka Jingialeh Bakhraw Ha Ri Shyiap
date:  12/07/2022
---

> <p></p>
> “U Jisu te uba la dap da U Mynsiem Bakhuid, u la wan phai pat na ka Jordan, bad la ialam noh ia u da U Mynsiem sha ka ri khlaw sawphew sngi,  ba la pynshoi ia u da u Soitan, Ei ei ruh em un shym bam ha kita ki sngi; hynrei ynda ki la kut, u la sngew thngan.” Lukas 4:1,2.

`Pule Lukas 4:1-13.  Ka jingsneng aiu ba phi lah ban ioh na kane ka jingthoh shaphang kumno ban jop ia ka jingpynshoi bad ban ym liat sha ka pop?`

Ki jingpynshoi ki lah ban long kiba eh shisha namr ki khring ia ngi sha kiei kiei kiba ngi kwah, bad i kumba ki wan khnang ha ki por ba ngi tlot eh.

Lukas 4, ka sdang ia ka jingiathuhkhana ia ki jingshah pynshoi U Jisu ha u Soitan, bad ka pyn pyrkhat ia ngi ia ki katto katne ki jingeh. Shisien peit, i kumba U Mynsiem Bakhuid u ialam ia U Jisu sha ka jingpynshoi. Hynrei, U Blei um ju pynshoi ia ngi (jakob 1:13).  Ngi la iohi ba U Blei u ju ialam ia ngi lyngba u khiew sain ka jingtynjuh. Kaei ba ngi lah ban iohi na u Lukas 4 ka long ba, U Mynsiem Bakhuid u lah ban ialam ia ngi sha ki por ka jingtynjuh kaba kynthup ba ngin ia kynduh ia ki jingpynshoi bashyrkhei u Soitan. Ha kum kine ki por, haba ngi sngew ba kine ki jingpynshoi ki ban khia eh, ngi lah ban sngewthuh bakla bad pyrkhat ba ngim shym la bud bha ia U Blei. Hynrei kane ka lah ban ym dei. “Bunsien haba ia ngi la buh ha ki jingeh ngi artatien ba U Mynsiem U Blei u ialam ia ngi.  Hynrei ka dei ka jingialam U Mynsiem kaba la ialam ia U Jisu sha ka ri-khlaw ban shah pynshoi ha u Soitan.  Haba U Blei u ialam ia ngi sha ki jingtynjuh, U don ka jingthmu na ka bynta ka jingbha jong ngi hi. U Jisu um shym la shu tharai ha ki jingkular U Blei da kaba leit khnang sha ka jingpynshoi, lymne um shym la duh jingkyrmen haba ka jingpynshoi ka wan ha U. Kumjuh ruh ma ngi.” E G White, The Desire of the Ages, pp. 126,129.

Teng teng haba ngi don ha u khiew sain, ngi ing noh ha ka jaka ba ngin shah pynkhuid. Namar kata ka long kaba sngewtngen ban tip ba haba ngi ngop ha ki jingpynshoi, ngi lah ban kyrmen biang namar ba U Jisu u ieng skhem. Ka khubor ba bha ka long, namar ba U Jisu u long U Nongkit ia ki pop jong ngi, namar ba U la siew ia ka bainong ka jingshahrem jong ngi ban ialeh ia kata ka jingpynshoi, namar ba U la iaid lyngba u khiew sain palat ban ia kaba uno uno na ngi un hap iaid lyngba, ia ngi ym shym la iehnoh ne kyntait da U Blei. Don jingkyrmen, wat ia u bakhraw tam na ki nongpop. (1 Tim. 1:15).

`Ki jingpynshoi aiu ba phi iashem mynta? Pynlut por ban dwai, pan na U Blei ba phin nang na ka jingiashem U Jisu ha ka jingim jong phi hi. Kynmaw ba phim hap ban ngop ha ka jingpynshoi. Kynmaw ruh ba lada jia ba phi hap ha ka jingpynshoi, phi don  U Nongpynim.`