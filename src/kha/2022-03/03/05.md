---
title:  Ka Jingioh Kynti Ka Bym Pyut
date:  13/07/2022
---

`Pule 1 Petros 1:6,7 kaei ba u Petros u ong?`

U Petros u la thoh sha ki briew kiba ialeh ia ki jingeh bad kiba bunsien ki sngew marwei. U la thoh “ha ki soh shnong jong ka Jingpynwir ha Pontos, Galatia, Kappadokia, Asia, bad Bithynia kiba la jied.” (1 Petros 1:1). Ia kane ka jaka la tip mynta ba ka don ha ka ri Turkey.  U Petros u ong ba u tip ia ki iakynduh “la pynsngewsih ia phi ruh ha kiba bun jaid ki jingtynjuh:” (1 Petros 1:6).

`U Petros u mut aiu da kaba ong ba ki “soh shnong jong ka jingphetwir”? Kumno kata ka nang pynkhraw shuh shuh ia ka jingtynjuh?`

Ban long u khristan ha kito ki por ka long kaba thymmai; don tang khyndiat ki bangeit bad ha ki jaka kylleng ki long ki kynhun barit bad bunsien la sngewthuh bakla ia ki, bad ki la shah pynshitom bein ruh. U Petros u pynthikna ia ki, ba kine ki jingtynjuh kim dei kiba shu jia ryngkhat. (1 Petros 1:6,7). Ka thong jong ka ka long ka jingngeit bajanai ia baroh kito kiba iaineh lyngba ki jingtynjuh.

`Pule 1 Petros 1:6-9. Ka jingpynthikna kaba kumno u Petros u ai ia kine ki briew kiba don ha pdeng ka jingtynjuh? Kumno ba kane ka jingkyrmen ka mut ia ngi ruh?`

Kam pher la ka jingtynjuh ka long kaba kumno kumno ruh, hynrei kumno yn ianujor ia ka bad ka bymjukut kaba ap ia ki ynda U Khrist un wan? Ki kyntien u Petros ia ki , ki long ki kyntien U Blei ia ngi, kam pher ia kaei ngi iakynduh mynta. Ngim dei ban klet noh ia ka jingim ba bymjukut ha ka bneng bad pyrthei bathymmai, kaba khlem don shuh ki jingpang, jingjynjar,ne jingiap. Lem bad ka jingkular kaba kat kata, ka jingkular ba la pynskhem lyngba ka jingiap U Jisu Khrist, katno ka long kaba donkam ba ngin ym duh noh ia ka jingngeit, hynrei hapdeng ki jingtynjuh, ngin pan na U Blei ia ka jingpynkhuid na baroh kiei kiei kiba pynwit ia ka jingngeit.