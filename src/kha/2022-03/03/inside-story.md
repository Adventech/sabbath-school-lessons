---
title:  Ka Jingiathuhkhanna Ba Jia Shisha
date:  15/07/2022
---

### Bynta 3: Shah Iehnoh beiñ ha u kpa

_Da: Andrew McChesney_

U kpa u la pyni jingbitar haba ka kmie ka la ïathuh ha u ba ka la leit sha ka ïingmane Adventist. Man kawei pa kawei ka kam kaba rit eh ruh la pynshrai pyndom ïa u. Ha kawei ka miet, u la pyni da ka jingdom haba ka kmie ka la wan phai slem na jingïaseng.

Ha ka step kaba bud, ka kmie ka la leit sha ka jaka sumar bniat, ha kaba ka la trei kum ka Secretary, ha Manaus, Brazil, bad tip ba ka la duh ïa ka kam. Ka jaka ai dawai ka la khang. Ha lynti ban leit sha ïing, ka la pyrkhat kumno kan ïathuh ha u lok jong ka. Hynrei um don ha ïing, bad um shim wat ïa ka phone ruh haba phone ïa u. Nangta ka kmie ka la tip ba ki jaiñ jong u kim don shuh ha ka synduk. U la phet na ïing.

Ka kmie kam shym la ïathuh shaphang kata ha u khun. U khynnah, u bunkam ha skul bad ha ka jingïalehkai, u shu tip ba u kpa u khlem don ïing la lai sngi, bad hadien haba u la ïoh ka khubor ha ka WhatsApp video ha ka phone jong u. U kpa u ong ba ka jingngeit Adventist bad ka jingngeit jong u, ka Candomble ym lah ban ïa sah lang ha kajuh ka ïing.

Ka kmie ruh ka la ïoh pdiang ïa kata ka jingthoh. U kpa u la ong ba u la leit sah noh ha ka ïingmane Candomble, ha kba u mane ïa ki mynsiem ksuid kum uta u lyngdoh.

Ngan ym iehnoh ïa ka jingngeit jong nga da lei lei ruh em,” u la ong. “Phi hap ban pdiang ïa kane.”

Ka kmie kam pat ju la ïohsngew shaphang ka jingïaleh bakhraw hapdeng U Khrist bad u Soitan. Hynrei ka la khuslai, bad ka la ïakynduh ïa u Ricardo Coelho, u pastor jong ka  Balang Alpha Seventh-day Adventist Community. Da kaba ïam kthang, ka la ïathuh ba u lok jongka u trei kum u rangbah lyngdoh ka Condomble bad ïeh noh ïa la ka ïing ka sem.

U Pastor Ricardo u la pyntngen ïa kata ka longkmie bad u la plie ïa ka Baibl jong u, bad u la ong da kaba jai jai, “Shah ngan ïasam bad phi katto katne ki jingmut.” Ha 1 Korinth 7:3, u la pule. “To ai ba u tnga un ai ha la ka tnga ïa ka hok jong ka, bad kumjuh ruh kata ka nga ïa uta u tnga” Ha ki Proberb 14:1, u la pule “ka briew kaba stad baroh ka tei ïa ka ïing, hynrei kaba bieit ka lied noh ïa ka da la ki jong ki kti. U pastor u la peit sha kata ka longkmie bad u la ong, “To long ka tnga kabab ha ïa la u tnga jong u, u Eduardo, bad dwai na ka bynta jong u.”

Ki dkhot Baibl ki la ai mynsiem shisha ïa kane ka longkmie, bad ka la kut jingmut ban ïai dwai. Ki taïew ki la leit, bad ka kmie ka duna pisa. Ka la ïoh bor ha ka Baibl bad ka dwai lem bad ki kular ha Josua 1:9, kaba ong, “To long uba khlaiñ bad uba shlur…..namar U Trai Uba U Blei jong me U don ryngkat bad me kat shaba me leit.”

Haba ka mei-ieit, ka kmie u lok jong ka, ki tip ba ka longïing ka la don ha ka jingduk jingkyrduh, ka la khot ïa u kpa  bad u la sdang ban pynpoi jingbam.

Ha kawei ka sngi, ka mei-ieit ka la ïathuh ba kita ki mynsiem  ki la khot ïa ka bad ïa u khynnah ban wan sha ïingmane kita ki ksuid. Haba kine ar ki la poi hangta, u kpa u la dumok da u mynsiem bymman uba kren ha u da ka sur ka shynrang bha. Uta u mynsiem u la ong ha u kpa ba u lah ban leit sha ïing hynrei u la byrngem ban pynïap ïa u lada ka kmie ne u khynnah ki pyrshang ban hikai ïa u shaphang ka jingngeit lane khot sngewbha ïa u ban leit sha ïingmane bad ki.

U kpa u la leit phai sha ïing ha kata ka sngi. U la sah kumba 2 bnai. Ka kmie ka la ïai dwai jur.

_Ka jingkynshew Sabbaton bakhatlai kan ïarap ban plie ïa ki 8 tylli ki ïingmane ha Southern American Division, kaba kynthup ruh ïa ka Brazil, ha kaba u Eduardo Ferreira Dos Santos u shong u sah._

_La ai da ka Office jong ka General Conference, ka Adventist Mission, kaba pyndonkam ïa ka pisa jingkynshew Sabbath skul mission ban pynbna ïa ka khubor kylleng ka pyrthei. Pule ïa ki jingïathuhkhana bathymmai man la ka sngi ha Adventistmission.org._