---
title:  Ka bor Jong Ka Jingmihpat
date:  16/08/2022
---

Ka jingmihpat ka jubab ia ka jingtlot bor u briew. Haba ngi pyrkhat ia ka jingim, jingiap bad jingmihpat U Khrist, ngi ju pyrkhat ba kumno ka jingiap U Jisu ka long ka jingjia kaba la pyniasuk ia ngi bad U Blei kat kum ka ain.

Ka jingmihpat U Jisu ka long kaba kit jingmut ym tang namar ka pyni ia ngi ba ha kawei ka por ngi ruh ngin sa ioh mih pat. Ka jingmihpat ka pynshong ia U jisu ha ka kti ka mon U Kpa, kaba long ka kyrdan jong ka bor bad ka ain. Kane ka bor ka jingmihpat ka long kajuh ka bor ba U Blei u pynioh ia ngi mynta.

`Ha Ephesos 1:18-23, U Paul u kren shaphang ka bor U Blei.  Kaei ba kine ki dkhot ki hikai ia ngi shaphang ka bor ka Jingmihpat? Kaei ka jingkyrmen bad jingkular ba phi ioh na ki?`

U Paul u dwai ba ki nong Ephesos kin sngewthuh bha ia kine kiei kiei ia kiba ki lah ban sngewthuh tang da ka jingiarap na bneng. (1). Ba don ka jingkyrmen jong ka jingpynkylla bad ka lawei bymjukut sha kaba U Jisu u khot ia ngi.     (2) Ba ngin sngewthuh ia ka bor ba la pynpaw na ka bynta jong ngi.

U Paul u batai ia kata ka bor bakhraw. Ka bor kaba ngi lah ban ioh mynta ka dei kajuh ka bor kaba pynmihpat ia U Jisu ym tang na ka jingtep, hynrei sha duh ka jaka jong ka bor ha ka kti ka mon U Blei.

Hynrei kam kut tang hangta. Ka jingmihpat kam shym ai ha U Jisu ia kata ka bor, hynrei ia ka bor synshar bad ban pyndap ia baroh ki jingdonkam ki briew jong Uâ€”shaduh ki bymjukut.

`Thoh ia ki jingdonkam ka jingim jong phi kiba phi donkam ia ka bor ka jingmihpat U Jisu. Dwai ruh ba kane ka bor kan trei kam ha baroh kita kiba phi donkam.  Kumjuh ruh, kaei phi dei ban leh kham bha, ne jied kham bha,ka ban plie lynti ia kane ka bor ba kan trei kam ha ka jingim jong phi?`