---
title:  Iohi Ia Ka Bymlah Iohi
date:  13/08/2022
---

### Dkhot Baibyl ban Pynkhreh ia ka Lynnong
Rom 8:28-39, Ioanis 14:1-14,  Ephesos 1:18-23, Isaiah 40:27-31.

> <p>Dkhot Spel-lyndet</p>
>  “Da ka jingngeit u la iehnoh ia ka Ijipt, um da sheptieng ia ka jingbitar Uta u syiem: namar u la iaineh kum uba iohi ia Uta ia ubym lah iohi.” (Hebru 11:27).

Ka jingbatai shaphang ka jingngeit ha ka kitab Hebru ka long kaba eh.  “Te ka jingngeit ka long kata ka jingsngew skhem ia kita kiei kiei ia kiba ngi kyrmen, kata ka jingtynjuh ia kita kiei kiei kibym iohi.” (Hebru 11:1). Kumno ngin sngewskhem ia kata ka ngim lah iohi? Hynrei u Moses u la pyni nuksa ia kane hi. “Namar u la iaineh kum uba iohi ia Uta ia ubym lah iohi.” (Hebru 11:27).

Ka long kaba kham eh shuh shuh namar ba ia ngi la khot ban peit ia Uta uba ngim lah ban iohi, ym tang ha ki por ba bha, hynrei wat ha ki por ba ngi shem jynjar ruh. Namar kata ngi donkam ia ka jingngeit, ka jingngeit U Khrist ia kaba dei ban pynwandur da ka jingshisha shaphang U Blei bad ka hima jong U. Ka jingshisha shaphang ka jingbha U Kpa jong ngi, ka bor ha ka kyrteng U Jisu, ka bor jong ka jingmihpat, bad ka jingisnei U Blei. Kine ki long ki jingshisha kiba lah ban kyrshan ia ngi ba ngin lah ban ieng haba ki jingtynjuh bad ki jingpynshoi ki wan.

**Jingpule ha kane ka taiew**:  Ka jingshisha aiu shaphang U Blei kaba lah ban kyrshan ia ngi wat lyngba ki por ba jia ki jingjia ki basniew tam?

_* Pynkhreh ia kane ka Lynnong na ka bynta ka Sabbaton, August 20_