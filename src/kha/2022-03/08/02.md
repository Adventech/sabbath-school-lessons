---
title:  Ka Jingleh Sbun Palat U Kpa Jong Ngi
date:  14/08/2022
---

“Lada U Blei u ieit shisha ia nga, Un jin da la leh ___________________ ia nga.” Katno sien ba kane ka jingpyrkhat ka ju wan ha ka jingmut jong ngi. Ngi peit ia la ki jingiashem bad lyngngoh la U Blei u ieit shisha ia ngi, namar ba lada U ieit, kine kiei kiei kin ym jia.

Don artylli ki jingpynshongnia kiba bunsien ki ialam ia ngi ban artatien ia U Blei. (1) Ngi don ka jingkwah eh ha la dohnud ia kaei kaba ngi pyrkhat ba ka long kaba bha, ka jingpyrkhat ba U Blei u kwah da kumwei pat kam i long kaba dei.  (2) Ngi lah ban artatien ia U Blei namar ba ka jingiashem jong ngi ka ia pyrshah ia kaei kaba ngi ngeit. Lada kaei kaei ka i ne sngew ba ka long kaba bha, te ka dei ban long kaba bha. Kumta ngi bitar ia U Blei haba ngim ioh ia ka.

Hane kein ka wan ka jingngeit.  Ka jingngeit ka wan ban trei ha kito ki por ba ia ngi la pynshoi ban artatien ia U Blei bad ia ka jingbha jong U.

`Rom 8:28-39 ka batai ia ka jingieit U Blei ia ngi. Kaei ba phi lah ban shem ha kine ki dkhot ka ban iarap bad iada ia phi na ki jingartatien kiba ia pyrshah ia ka jingbha U Blei?`

Ha ki Rom 8:32, don ka jinghikai ba donkam  ban iada ia ngi na kaba shah rem ha ki jingiashem jong ngi. “Lada U Blei um shym la pyntud ban leh bha ia ngi, U pdiang ia ka jinglong jong ngi bad shah shitom ia lade da kaba phah ia la U Khun, hato dang don shuh sa kaei ba un ym leh da kaba kmen na ka bynta jong ngi?” (Message).

Kane ka mut ba ka jingshisha jong ka jingleh sbun U Blei ia ngi, ia kaba la pynpaw ha ka diengphna, ka dei ban kham shon jur ha ka jingmut jong ngi ban ia baroh ki jingmih na ki jingartatien bad jingtynjuh.

`Shim por khyndiat ban pyrkhat ia ka jingshisha ba U Blei u la ai ba U Jisu un iap ha ka jaka jong phi, bad ba kane ka jingsbun bakhraw ka iai bteng da ki hajar rukom ha phi mynta. Kaei ba kane ka leh ia ka jingngeit jong phi?`