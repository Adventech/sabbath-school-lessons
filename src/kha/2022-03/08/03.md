---
title:  Ha Ka Kyrteng U Jisu
date:  15/08/2022
---

> <p></p>
> “Lada phin pan ia kaei kaei ruh na nga ha ka kyrteng jong nga, ia kata ngan leh kein.”  (Ioanis 14:14)

U Jisu un ym don slem bad ki synran jong U. Uta uba ju long U nongkyrshan bad U nongpynshlur un leit noh sha bneng, kumta ki synran ki la ia sngew kulmar bad duh bor. Hynrei wat la kin ym lah ban iohi shuh ia U ruh, U Jisu u la ai ka kular ha ki.

Pule Ioanis14:1-14.  Hangne U Jisu u la kular ba un leh kaei kaei ruh ia ngi ia kaba ngi pan ha ka kyrteng jong U namar kata, katba ngi dwai ngi ju pynkut ia ka jingdwai jong ngi ha ka kyrteng U Jisu.

`Haba ngi ong ia kane, hato ngi ju pyrkhat aiu? U Jisu u mut aiu haba U ong ia ngi ban dwai kumne? Kaei ka jubab phi ioh na kine ki dkhot ban sngewthuh ia ki mat ka jinghikai jong U?`

Haba ngi pan ha ka kyrteng U Jisu ngi lah ban sngewthikna  ba ka bneng ka trei kam namar jong ngi. Ngi lah ban ym iohi ia ki angel kiba trei sawdong jong ngi. Hynrei ia ki la phah na khet ka bneng ha ka kyrteng U Jisu ban pyndep ia ki jingkyrpad jong ngi.

Katba ka bor U Blei ka lah ban wan ha ka dur ka kambah, kum ha ka por ba U Jisu u pynjai jai ia ka eriong, hynrei ka lah ruh ban wan ha ka jingjar jar, khlem poi pyrkhat, kum ha ka por ba U Blei u kyrshan ia U jisu ha Getsemani. Teng teng ka jingjia ba paw ka lah ban ym jia, hynrei kata kam mut ba U Blei um shym trei na ka bynta jong ngi.

`Pule biang Ioanis 14:1-14. Katba phi pule mutdur artad ba U Jisu u kren ia phi hi, markhmat. Ka jingkyrmen bad jingpynshlur aiu phi lah ban shim na kine ki jingkular? Kumjuh ruh, kylli ia lade, Kaei ha ka jingim jong nga kaba khang lad ban ioh pyndep ia kine ki jingkular ha nga? Ka jingkylla aiu ba nga dei ban leh?`