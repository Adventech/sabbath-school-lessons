---
title:  Ka Jingiathuhkhann Ba Jia Shisha
date:  19/08/2022
---

### Bynta 8: La Shongkurim Sha U Khrist

_Da: Andrew McChesney_

Shitaïew hadien ka jingai ïa ka dohnud jong u sha U Jisu, u kpa u la sdang ban pynkhuid noh na ka ïingmane kaba ha Manaus, Brazil. U la lum ïa baroh ki bleithaw bad ki maw jingkñia ainguh ïa kiba u la ju kñia da ki mrad bad dem mane ïa ki ksuid. Ha ka jingkyrpad jong ki ksuid, u kpa u la pynkynriah ïa ki tiar ki tar jong ka ïingmane jong u bad ai ha ki arngut ki kynthei kiba ha kawei pat ka shnong.

U la lah pyndep ïa kata ka kam ha ka sngi Pynkhreh. Katba u rung hapoh ka kali, ki mynsiem bymman ki la wan shajan sha u ba ki la thmu ban pynïap noh ïa u. Kynsan kynsan, ka syrngiew kah dum kaba ha ka dur jong u briew ryngkat bad lai ki mynsiem ki la rung hapoh ka kali. Kita ki mynsiem ki la kdew ïa u kpa sha ka jingshai kaba kham jngai. Ha kata ka jingshai paw ka diengphna, kaba la dap da ka ktieh suda. Ki mynsiem ki la kren biria ba kata ka dei kaba kut na ka bynta u kpa. “Kum u briew uba la ïap, hato nga lah ban thaw kawei ka jingkren?” u kpa u la kylli. Khlem da ap shuh ïa ka jubab, u la ong, “Jisu, sngewbha shong hasyndah jong nga ha ka kali bad ïalam beit ïa nga sha ïing.” Kata ka syrngiew kah dum ka la jah noh. Ka dei ka sien banyngkong eh ba u kpa u khot ïa U Jisu, bad u sngew shisha ïa ka jingïada.

Ha ka step kaba bud, ka la long ka sien kaba nyngkong eh ba u kpa u la leit jingïaseng ha ka sngi Sabbaton. Ka la dei ka Jingkhawai U Trai, bad u sngew shisha ïa ka bor bakhraw kaba u la ïashem ha kato ka sngi jingpynbaptis ïa u khynnah. Katba ki dang ïasait kjat, ki pop jong u kpa ki la paw ha ki khmat jong u. Ki ummat ki la tuid katba u la duwai ba U Blei Un map. U sngew shisha kumba U Mynsiem Bakhuid u la sait khuid ïa u.

Ym slem hadien kata, u kpa u la ong ïa ka kmie bad kin ïathoh noh. Ka kmie khamtam katno ka la kmen eh. Mynta ma ka ruh ka la lah ban shah pynbaptis.

Ka sngi shuwa ban shah pynbaptis, u kpa bad u khynnah ki la leit sha Alpha Seventh-day Adventist Community Church ban sngap katba ka kmie ka practice jingrwai choir. Ka jingkieng, ïa kaba la pynitynnad ïa ka ïingmane, kynsan kynsan ka la kyllon kram, bad u briew uba ïeng hangta u la pynkyllon ïa u kpa ha madan.

U kpa u la ong ba um leit lei hynrei tang katto katne por, u la sdang ban khyñiuh bad kynriah ka shyntur. Ki ar tylli ki mynsiem bymman ki la khum ïa u.

U khynnah u la mareh sha u kpa. U la thiah ha madan, ka met ka kyiuh. Ki mynsiem ki khyrwai nyngkong na shyntur ba u kwah ban pynïap noh ïa u kpa da kata ka jingkieng.

U khynnah u la ju ïohsngew shaphang ka jingïaleh bakhraw hapdeng U Khrist bad u Soitan, hynrei um pat ju la ïohi pat ha kaba jia shisha. U la duwai. Ka choir ruh ka la bteng ïa ki jingrwai jong ki, “Jisu Khrist, Me long U Nongleit kurim, U Nongbet, U Kpa jong nga bad U Nongaplangbrot jong nga, U Mawkordor ka dor ba rem. U Khrist, Me long baroh.”

Ka kmie ka la shim ïa ka kti ba kdor ba khyrwait jong u kpa bad pyrshang ban pynbeit biang. Ki kti ki la khriat haduh katta katta. Ki mynsiem ki la bynthiew ïa ka da ka jingisih.

Nangta u kpa u la kren ha ka sur kaba rit kumba wan najngai. “Ka pang,” u la ong.

Hadien shikynta ei ei jong ka jingïadwai bad jingrwai, u kpa u la long biang kumba ju long. Watla ka shitom eh, hynrei u kpa u la ïasnoh bad u khynnah ban leit sha ïingmane ha ka sngi jingpynbaptis ïa ka kmie ha ka Sngi Sabbaton mynstep. Da ka jingkmen ka kmie ka ngam shapoh ka um.

_Ka jingkynshew Sabbaton ba khatlai kan ïarap ban plie ïa ki 8 tylli ki ïingmane ha Southern American Division, kaba kynthup ruh ïa ka Brazil, ha kaba u Eduardo Ferreira Dos Santos u shong u sah._

_La ai da ka Office jong ka General Conference, ka Adventist Mission, kaba pyndonkam ïa ka pisa jingkynshew Sabbath skul mission ban pynbna ïa ka khubor kylleng ka pyrthei. Pule ïa ki jingïathuhkhana bathymmai man la ka sngi ha Adventistmission.org._