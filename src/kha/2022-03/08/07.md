---
title:  Pule Shuh Shuh
date:  19/08/2022
---

Read Ellen G. White, “In the Days of Queen Esther,” pp. 598–606, in Prophets and Kings.

“Hato U Blei um shym la ong ba un ai ia U Mynsiem Bakhuid ia kita kiba pan ia U? Bad hato une U Mynsiem um long U Nongialam  uba don shisha? Don kiba tieng ban shim ia ka ktien U Blei, ba ki tharai ki ngeit bakla. Ki dwai ia U Trai ba un hikai, hynrei ki tieng ban ngeit ba ia ki la hikai da U. Katba ngi wan sha U Kpa jong ngi uba ha bneng da ka jingsngewrit bad ka mynsiem ban shah hikai, kaba mon bad kwah ban tip, te balei ngin dang artatien ia ka jingpyndep ia ki  jingkular jong U? Phim dei ban artatien wat tang shi khyllipmat ruh bad pynjah burom ia U da kaba leh kumta. Ynda phi la wad ia ka mon U Blei, ka bynta jong phi ka long ba phin ngeit ba ia phi yn ialam bad yn kyrkhu haba phi leh ia ka mon jong U. Ngi lah ban ym shaniah ia lade ioh ba ngi sngewthuh bakla ia ki jinghikai jong U, hynrei pynlong ia kane ruh ka jingdwai kyrpad jong phi, bad shaniah ha U, ba U Mynsiem Bakhuid un ialam ia phi ban sngewthuh shai ia ki jingthmu jong U bad ia ka jingtrei jong U.” E G White, Manuscript Releases, vol. 6, p. 225.

“Ka jingngeit ka nang khlain haba iakynduh ia ki jingartatien bad ki jingialeh pyrshah. Ka jingmyntoi ba ngi ioh na kine ki jingiashem ka kham kordor ban ia ki mawkordor barem tam.”  E G White, Testimonies for the Church, vol. 3, p. 555.

**Ki Jingkylli ban ia Puson**

`Kren shaphang kiei kiei kiba ngi ngeit ba ki don hynrei kiba ngim lah ban iohi. Kumno kane ka lah ban iarap ia ngi ban sngewthuh ka mut aiu ban iohi “ia U bym lah ban iohi”?`

`Kumno ngin leh ba ngin kham lah ban shaniah ba ka lynti U Trai ka long kaba bha tam, wat la ka long kaei kaei kaba ngim kwah?`

`Ngi la ju iohi ia ki briew, wat ia ki para Khristan, kiba ngat ha ki jingeh, kiba ka jingmih ka long kaba ishyrkhei. Ka jingjia basniew ka jia, wat la ngi ialeh ban dwai bad pyrshang. Kumno ngi sngewthuh ia kane kat kum kaei ba ngi la ia pule?`