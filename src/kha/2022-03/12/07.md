---
title:  Pule Shuh Shuh
date:  16/09/2022
---

Read Ellen G. White, “Eli and His Sons,” pp. 575–580, and “The Presumption of Saul,” pp. 616–626, in Patriarchs and Prophets.

Ka jingaiti ha U Blei kan wan katba ngi iap noh ia ka jingkwah burom bad ka jingbrai baroh. Kane ka plie ia ka lynti ban shakri shisha ia kiwei. Ngim lah ban im namar U Blei khlem da khein duh bad sngap ia ka sur jong U. Lada ngi aiti shisha ia ka mon jong ngi ha ka mon U Kpa, ngi dei ban tip ia ki jingma haba ngi shaniah ha lade ne ha kiba ngi bujli ha ka jaka ka ktien bad ka bor U Blei. Namar ka jingaiti ha ka mon U Blei ka long ka pdeng jong ka jingim kum U Khrist, U Blei u lah ban shah ia ki jingtynjuh ban hikai ia ngi kumno ban shaniah ha U.

“Ia ka jingleh bymsuidniew jong u Eli la pyni shai ha ki kpa bad ki kmie baroh. Kum ka jingmih na ka iashah bymkhuid ne ba um mon ban leh ia kata ka kam kaba iapyrshah, u ioh ot ia kaba sniew lyngba ki khun jong u. Ki kmie ki kpa kiba shah ia ka jingsniew lem bad ki khun kiba leh ia ka, ki leh pop ha khmat U Blei, bad un ym pdiang ia kano kano ka jingknia ne jingkynshew na ka bynta ka pop jong ki.”  E G White, Child Gidance, p. 276.

**Ki Jingkylli ban ia Puson**

`Ia kren shaphang ka jingkheinduh bakhraw U Jisu ban wan sha ka pyrthei kum u briew ban shah iap namar ka pop jong ngi. Ka hikai aiu ia ngi shaphang ka jingkhein duh bad jinglen lade na ka bynta ka jingbha jong kiwei? Ha kano ka rukom ba ma ngi ruh ngi lah ban bud nuksa ia ka jingaiti bad jingkheinduh ia lade ia kaba U Jisu u la pynpaw halor ka diengphna?`

`Iabun ki briew ka long kaba sngewtieng ban shu aiti lut sha UBlei khlem da tip kaei ka ban jia hadien. Kumno phin kyntu ia kito kiba shaniah ha lade khamtam ban ia U Blei?`

`Kumno U Blei u lah ban pyndonkam ia phi ban iarap ia kiwei ba kin tip ia ka jingieit jong U bad ia ka jinglong kloi jong U ban pyndap?`