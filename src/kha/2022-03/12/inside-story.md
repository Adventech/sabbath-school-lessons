---
title:  Ka Jingiathuhkhann Ba Jia Shisha
date:  16/09/2022
---

### Bynta 12:  I Pa I La Shah Pynbaptis

_Da: Andrew McChesney_

Ha ka sngi ka jingpynbaptis ia u kpa ka la poi, u la wan lang ruh bad ka kmie bad u Junior ha ka ingmane ha Seventh Day Adventist Manaus Central, ka balang kaba kham heh ha kaba la pynbeit ban pynbaptis ia ki 400 ngut ki briew kylleng ka Manuas, Brazil.  Ki la ia shong ha ingmane.  I Pr Sergio allan A. Caxeta, u President jong ka Central Amazon Conference ha kaba la kynthup ia ka Manaus, u la kylli ia ka kmie kumno i sngew ba ma i bad uJunior kin wan shong ha ka ben kaba ha khmat.  “Ym lei lei ka la ong,” ka la ong da ka khmat phuh samrkhie da ka jingkmen.

U Pastor u la iathuh ia ka jingsngew bym suk jong u haduh kata ka janmiet.  U la duwai, “Trai sngewbha iarap ia nga.  Ngam tip bha ia ka bor jong nga hi.  Nga kwah ia ka jingsuk name khnang ba ngan lah ban ioh jingsngew skhem ba ka bor jong me ka don hangne ynda ngan pynbaptis ia u Eduardo.”  Hadien ka jingduwai, baroh ki jingartatien ki la jah noh.

U Ricardo Coelho, u pastor jong ka balang, u la ialam ia u kpa sha ka ar mala ha kaba la pynbeit ia ki jaka shong ia ki 300 ngut ki dkhot. U kpa u la ai khublei ia ka Dilma Araujos dos Santos bad ia u khun jong i u Cleferson, iba la pynithuh nyngkong eh ia u kpa sha ka balang Adventist.  Nangta i Pastor Ricardo i la khot ia u kpa ba un wan noh sha poh khnang ba in phong ia ka jain shah pynbaptis.

Katba u kpa u dang hiar ia ki mawjam ka ingmane, uwei u briew da ka jingkyrkieh u la wan tur sha u kpa.  U kpa u la phai ban peit ia une u briew, katba ki iapeit iwei ia iwei pat, une u briew u la kylla dur bad peit matlieh bad u la kyllon ha ki mawjam.  “Ia nga la hukum ba ngan pyniap ia u!” u la hylla.

U la buhrieh ia ka tari heh ha poh ka pla jong u, ka juh ka jait kaba u kpa u la ju pyniap mrad ban knia ha ka templ.  Hynrei shuwa ba une u briew un sei ia kane ka tari heh, u pastor Ricardo bad kiwei pat ki briew ki la rah ia une u briew bad ialam noh sha ka kamra kaba hadien ha kaba ki la shem ia kane ka tiar pynmynsaw.

Khyndiat por hadien, u kpa u la kloi ban hiar sha ka pung pynbaptis.  Ki dkhot balang ki la ia rwai ia ki jingrwai na ka mala kaba ar katba u la leit hiar sha ka um.

Hadien i pastor Ricardo, u la iathuh ha ka balang shaphang kane ka jingpyrshang ban pyniap bad u la khot ia u doctor Luiz ban wan sha khmat bad ban kren.  U Luiz uba la eksamin ia une u briew ha ka kamra kaba hadien, u dei uba ju wan jingiaseng bunsien hynrei u dei u briew uba khlem la aiti ia ka jingim sha U Khrist.  “Ngam sngewthuh shisha ia ka jingshisha shaphang ka jingialeh hapdeng u Khrist bad U Soitan tad haduh kane ka sngi,”  u la ong da ka sur kaba la syier shisha.  “Mynta te nga la iohi, Iaroh ia U Trai ba khlem la jia ei ei ruh em.  Ka dei ka bor jong U Blei.”  U la sdang ban iap.  “Kum u stad doctor, nga la sngew ia ka jingtied u klong snam une u briew,” u la ong.  “Ngam pat la ju shem hangno hangno ia ka jinglong ba khyllah.  U klong snam jong u, u tied stet eh.  Ym don briew ba lah ban im ha kat kane ka jingstet u klong snam.”

Kane ka jingiashem ka la pynkylla ia ka jingim jong u Luiz bad u la rai ba un shah pynbaptis noh.

Une u briew uba thmu ban pyniap, la shem ba uba la shah leh bor u soitan la katto katne por.  U mynsiem bymman u la ieh noh ia u hadien ba u la shim ia ka jingiapule baibl bad u pastor hadien katto katne bnai.  Lyngba ka jingshah pynbaptis i pa, ar ngut ki mynsiem ki la phai sha U Jisu.