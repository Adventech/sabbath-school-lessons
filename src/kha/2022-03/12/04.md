---
title:  Mon ban Sngap
date:  13/09/2022
---

> <p></p>
> “Bad U Trai u la wan, bad u la ïeng, bad u la khot kumba mynshuwa, Samuel, Samuel. Te U Samuel u la ong, To kren; naba u shakri jong me u iohsngew.” 1. Samuel 3:10.

Hato phi la ju iohsngew ia kata ka sur ba jem U Mynsiem Bakhuid  hynrei phim suidniew ia ka?

Nyngkong u Samuel u la iathuh shaphang uwei u tymmen bad ki khun dakaid jong u ki bym suidniew ia U Trai bad u khynnah rit uba sngap ia U. Wat lada la maham jur ia ki da U Blei, hynrei kito kiba donkam ban kylla ia ka jingim kim suidniew.

`Pule 1 samuel 2;12-3:18. Kaei ka jingpyniapher hangne hapdeng kito kiba sngap bad kito ki bym sngap?`

Ki khun u Eli ki don da kiwei pat ki jinghmu ban ia ki jingthmu U Blei. Bad wat haba U Eli, hadien ba u la iohsngew ia kaei ba U Blei u kwah, ula kren ia ki khun jong u, hynrei um shym leh eiei pat. Ki khun jong u ruh kim shym mon ban aiti ia lade sha ka mon U Blei. Ka iapher bak na u Samuel.

U Nongialap Charles Stanley u thoh< “U Mynsiem Bakhuid … um kren tang ban shu pyntip. U kren ban ioh ia ka jubab. Bad U tip haba ngi bun ki jingthmu ia kiba ngi pynleit jingmut, ka long lehnohei ban ai jingmut da kumwei pat. Haba ka long kumta, U ju sngap jar. U ap ia ngi ba ngin da la ioh por ban sngap bad ban kohnguh.” Charles Stanley, The Wonderful Spirit – Filled Life, pp. 179,180.

`Kiei kiba khanglad ia phi iohsngew bad kohnguh ia U Mynsiem Bakhuid?  Kaei ba phi dei ban leh khnang ba phin ioh ia ka jinglong bakloi ban iohsngew ia ka sur U Blei bad ban mon ban kohnguh ia ka jingpyni jong U?`