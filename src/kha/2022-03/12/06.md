---
title:  Mih Bujli
date:  15/09/2022
---

Don ki briew kiba haba ki sngewdiaw, ki leit sha ki dukan ban thied ia kaei ka ban pynkmen ia ki. Don pat kiba sngewduna, kumta ki ialeh ban ioh nam. Don kiba shem jingeh bad la ki tnga ka iing, ki peit pat shawei ban ioh jingsngewtynnad.

Bun kiei kiei kiba ngi leh ki lah ban iarap ia ka jingban khia, hynrei kim iarap ban pynduh ia ki jingeh ne hikai ia ngi kumno ban leh ia ki jingeh haba ki wan. Tang ka jingiarap U Blei kaba lah ban leh ia kata. Ka jingeh ka long ba bunsien ngi ju shaniah ha kiei kiei kiba  mih bujli ia U Blei ban ia kaba shaniah ha U Blei hi.

Don lai tylli ki mih bujli kiba ngi lah ban pyndonkam ha ka jaka jong U Blei:

1. Kaba pyndonkam ia ka jingstad ka nia briew ne ia ki jingiashem barim haba ngi donkam ia ka jingialam bathymmai na U Blei.

2. Kaba khang ia ki jingeh na ka jingmut haba ngi donkam ia ka jingiarap U Blei.

3. Kaba iaid lait na ka kamram bad kiar na U Blei haba ngi donkam ban dwai ha U Blei na ka bynta ka bor jong U.

U Sekhariah u iarap ia ngi ba ngin khmih sha kaei kaba domkam shisha haba ia ngi la pynshoi ban pyndonkam da u ban mih bujli.  Hadien bun snem kiba la shah pynryngkang par ki la wan phai na Babylon bad ki la sdang mar mar ban tei ia ka temple. Hynrei don ka jingiapyrshah bajur ban tei ia ka. (Pule Esra 4-6).  Kumta u Sekhariah u la wan bad kane ka khubor pynshlur ia u Serubabel uba ialam ia ka jingtrei kam.

`Pule Sekhariah 4. U Blei u mut kumno ha Sekhariah 4:6? Kumno ka jingpyndep ia ka kam lah ban leh da U Mynsiem Bakhuid? Kaei ba kane ka hikai ia ngi shaphang ka jingiadei hapdeng U Mynsiem Bakhuid bad kaei kaba ngi leh?`

U Blei um shym khang ia kiba iapyrshah ia ka jingtei ia ka temple ne iada ia u Serubabel na ka jingjynjar ha kaba ialeh ia ka jingiapyrshah. Bad U Blei un ym iada barobor na ka jingpyrshah. Hynrei ynda ka jingpyrshah ka wan, U Blei u lah ban pyndonkam ia ka kum u khiew sain ban hikai ia ngi ban shaniah ha U.

`Haba ki jingbankhia ki wan kaei ba phi ju leh nyngkong?  Ka Jingbam? Telebishon? Jingdwai? Aiti ha U Blei? Kaei ba ka jubab jong phi ka iathuh shaphang jong phi bad ia kaei ba phi dang dei ban nang ne kylla?`