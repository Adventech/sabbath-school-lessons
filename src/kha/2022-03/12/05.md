---
title:  Jingshaniah ha Lade
date:  14/09/2022
---

Haba ka Im ka la leh pop ha kper Eden, kam shym dei tang namar ba ka artatien ia ka ktien U Blei. Hapdeng jong ka jingeh don ka jingngeit ha lade ba ka don ka jingstad kaba biang ban rai ia kaei kaba bha bad kaba dei ia ka. Ka shaniah ha la ka jong ka jingbishar. Haba ngi shaniah ha lade ban ia ka ktien U Blei, ngi plie lad ia bun ki jingeh ba kin wan ha ngi.

Ka jingiathuhkhana shaphang u Saul ka batai ia ki kyndon sha ka jingshaniah ha lade bad ka jingjynjar kaba mih nangta. U Samuel u la pynsleh ia u Saul kum u syiem jong U Blei (1 Sam 10:1). Nangta u la ai jingbthah  thik-pa-thik ia u, (1Sam. 10:8), hynrei u Saul um kohnguh.

`Pule 1 Samuel 13:1-14.  Kaei ba u Saul u la leh kaba la pynkyllon ia u?`

Don lai tylli ki kyndon kiba ialam sha ka jingshaniah ha lade tang mar shu ioh long Syiem. Kito ki kyndon kim long shisha kiba sniew. Hynrei ki don ia u symbai ka jingjot namar ia ki la leh hi da lade khlem U Blei. Peit hangne:

1. U Saul u la ong, “Nga la iohi,” ia ka jingpra ki shipai jong u bad ba u Samuel um don. (1 Samuel 13:11).  U Saul u don ha ka jingeh kaba ban khia, bad u shu pynshongnia hi da lade ia kaei kaba dei ban leh.

2. U Saul u la kynriah na kaba ong, “Nga la iohi,” sha ka, “Nga la ong,” – ba ki nong Philistia kin sa jop ia ki (1 Sam.13:12). Kaei kaba u iohi ka pynlong ia u ba un ong, ne ban antad ia kaei ka ban jia.

3. Nangta u la kynriah na ka, “Nga la ong,”  sha ka “Nga sngew,” dei ban knia (1 Sam. 13:12). Kaei ba u Saul u pyrkhat ka pynmih ia ka jingsngew.

Ngi baroh ngi ju leh ia kane: Ngi shaniah ha ka jingiohi briew jong ngi, kaba ialam ia ngi ba ngin shaniah ha ka jingsngew briew jong ngi, Nangta ngi sa leh ia ia kaei kaba ngi sngew.

`Balei phi tharai ba ka suk bha ia u Saul ban bud ia la ki jong ki jingsngew, wat haba u iohsngew kyndiang ia ki jingsneng U Blei? Kumno ngin leh khnang ba ngin nang ban shaniah ha ka ktien U Trai khamtam ban ia ha lade?`