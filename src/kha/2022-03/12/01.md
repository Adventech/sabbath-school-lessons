---
title:  Iap Kum U Symbai
date:  10/09/2022
---

### Dkhot Baibyl ban Pynkhreh ia ka Lynnong
Phil. 2:5-9; Rom 12:1,2.; 1 Sam. 2:12-3:18; 1 Sam. 13:1-14; Sekhariah 4:1-14.

> <p>Dkhot Spel-lyndet</p>
>  “Shisha, shisha nga ong ha phi, lymda iwei i symbai kew i da hap ha ka khyndew, bad ba i iap, ita i iaisah marwei; hynrei lada i iap, i sei noh bun soh.” (Ioanis 12:24).

Ka jinghikai U Jisu shaphang ka jingiap u symbai ka long ka pharshi kaba ieng na ka bynta ka jingaiti lut sha ka mon U Blei. Nyngkong, don ka jinghap. U symboh kew uba hap um lah ban jied kumno bad hangno un hap. Um don bor halor ka khyndew kaba ker bad tap ia u.

Kaba ar, don sa ka por ap. Katba u symbai u sah ha khyndew, um tip kaei ka ban jia ia u ha ka lawei. Um lah ban mutdur kumno un long ha ka lawei namar u long tang u symbai kew.

Kaba lai, nangta u sa iap. U symbai um lah ban long u jingthung kew lymda u iehnoh ia jinghun ha ka jinglong symbai kew. U dei ban iap, kata ka mut, ba u dei ban iehnoh ia kaei ba u la ju long mynshuwa khnang ba un ioh kylla long na u symbai sha u jingthung uba seisoh.

**Peit ia ka Taiew**: Lada ngi tip ba ka mon U Blei ka long kaba bha tam ia ngi, balei ba ngi shem ba ka long kaba eh ban pdiang ia ka? Ka nuksa jong ka jingaitilut  kaba kumno U Khrist u la buh ia ngi? Hato phin pyndonkam kumno  ia ka pharshi u symbai kew ha ka jingim jong phi?

_* Pynkhreh ia kane ka lynnong na ka bynta ka Sabbaton, September 17_