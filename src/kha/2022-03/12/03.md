---
title:  Kaba Iap ka Wan ha Shuwa Jong ka Jingtip ia ka Mon U Blei
date:  12/09/2022
---

Bun ki Khristan ki wad ban tip ia ka mon U Blei ia ka jingim jong ki. Ki ong: “Lada nga tip ia ka mon U Blei ia nga, ngan kheinduh lut ia baroh namar jong U.”  hynrei wat hadien ba la kular ia U Blei kumne, ngi lah ban dang sngewkulmar ia ka mon U Blei. Ia kane ka jingsngew kulmar lah ban shem ha Rom 12:1,2.  Lada phi kwah ban tip ia ka mon U Blei, nyngkong eh phi dei ban kheinduh!

Pule Rom 12:1,2. Ngi lah ban “ioh tip kaba kumno ka long ka mon ka jong U Blei, kaba bha, bad kaba pynsngewbha eh, bad kaba janai de.” Rom 12:2.

1.  Ngi don ka jingsngewthuh ka bashisha ia ka jingisnei U Blei ia ngi.  (Rom 12:1).

2.  Ngi tyrwa ia lade kum ki jingknia ba im ha U Blei.  (Rom12:1).

3.  Ia ki jingmut jong ngi la pynthymmai. (Rom 12:2).

Dei tang ka jingmut kaba thymmai kaba lah ban sngewthuh ia ka mon U Blei. Hynrei kane ka jingthymmai ka shong ha ka jingiap jong ngi ia ka lade.

`Pan na U Mynsiem Bakhuid ban pyni ia phi ia ki bynta ka jinglong  kiba khlem pat iap shisha. Kaei ba U Mynsiem u donkam ia phi ban leh khnang ba phin long ka jingknia ba im ha U Blei?`

Ka Elisabeth Elliot ka thoh, “Ka jingaiti noh ia ka jingkwah bajylliew ka dohnud, ka long kaba jan eh ban pynsngewthuh ia ngi ia ka diengphna…. ka jingiashem jong ngi hi ha ka jingshah sahnarphna , wat la ka long kaba kham duna shibun ban ia nujor bad ka jong U Khrist, ka iarap ia ngi ban sdang sngewthuh ia U ha ka jingiasyllok ha ka jingshah shitom.  Ha baroh ki jingshah shitom jong ngi, U khot ia ngi sha kata ka jingiasyllok.”  Elisabeth Elliot, Quest for Love, p. 182.

`Pule Rom 12:1,2. Pyrkhat ia kiei kiei kiba phi dei ban iehnoh khnang ba phin long shisha ka jingknia. Kumno kane ka iarap ia phi ban sngewthuh ia ki jingshah shitom U Jisu namar jong phi halor diengphna?  Kumno ba kane ka jingsngewthuh ka iarap ia phi ban rung sha ka jingiasyllok bad U Jisu lem bad ki jingshah shitom jong U?`