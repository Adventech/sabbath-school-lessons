---
title:  Ka Atiar ban Jop
date:  25/08/2022
---

Pule 2 Khronikl 20:1-30. Kumba u Jehoshaphat u la shem, ka jingiaroh ka long ka atiar badonbor. Hadien ba u la ioh ia ka khubor ba ka kynhun shipai ka la wan ban ialeh pyrshah ia u, u Jehoshaphat um shym la kyrkieh ban lum ia ki shipai jong u, hynrei “u la aiti ia lade ban wad ia U Trai: bad u la pynbna ka jingshah tingit ha ka Judah baroh.” 2 Khronikl 20:3.  Katba ki briew ki la ia wan sha Jerusalem ban ia shah jingit, u Jehoshaphat u la phla “ngim donbor ban ïaleh ia une u paid bakhraw uba wan ban ïaleh ia ngi; lymne ngim tip aiu ngin leh: hynrei ki khmat jong ngi ki long ha me.” 2 Khronikl 20:12.

`Lada phi iohi ia ka kynhun shipai kaba wan tur, nyngkong eh phin leh kumno? Na ka jingleh u Jehoshaphat ha 2 Khronikl 20:3-12, kaei ba phi nang shaphang kaba iakynduh ia ka jingeh bakhraw?`

Katba U Mynsiem U Trai u wan ha u Jahasiel, da ka jingshlur u la pynbna:  “Phim donkam ban ialeh ha kane ka thma , to buh beit ia lade, to ïeng thik, bad khmih ia ka jingpynim U Trai bad phi. ko Judah bad Jerusalem: wat sheptieng, lymne khaweit: to khie leit lashai ban ialeh ia ki; namar U Trai U long lem bad phi.”( 2 Khronikl 20:17).  Hadien kata,ki la ia mane ia U Blei bad  “ki la ieng joit ban iaroh ia U Trai, U Blei ki Israel, da ka ktien bajam eh.” (2 Khronikl 20:19).  Wat lada U Blei u ialeh namar jong ki ruh ki dang hap ban leit ban iakynduh ia u nongshun.

Hynrei kane kam dei ka jingtur thma kumba ju long. U Jehoshaphat u la buh ia ka kynhun  ban rwai ka jingrwai iaroh ia U Trai katba ki dang ia tur sha khmat.   “Te haba ki la sdang ban rwai bad ban iaroh, U Trai U la buh ki nongapthap pyrshah ia ki khun Ammon, Moab, bad lum Seir, kiba la wan ban ialeh ia ka Judah; bad la jop ia ki.” (2 Khronikl 20:22).  U Blei U la wan ban iarap ha ka khyllipmat kaba ki pyntrei kam ia ka jingngeit ha ka kular jong U, katba ki  “iaroh ia ka jingitynnad ka jingkhuid. (2 Khronikl 20:21).

`Pule 2Khronikl 20:1-30. Ka jinghikai bakynja mynsiem aiu phi lah ban ioh ka ban iarap ia phi ha ka jingiaid ryngkat jong phi bad U Blei, khamtam ha ki por ka jingtynjuh?`