---
title:  Ka Jingim ka Jingiaroh
date:  23/08/2022
---

Kaba iaroh ia U Trai ka lah ban ym long kaba shu long hi ha ka jingim jong ngi, wat ha ki por basuk ruh. Te katno ka long kaba eh ban iaroh ha ki  por ba shitom. Ngi dei ban pyrshang ban iaroh haduh ba kan da long  shibynta na ka jingim jong ngi hi.

`Pule Salm 145. Kiei ki daw ba U Dabid u ai ban iaroh ia U Blei? Ha kano ka bynta ba kine ki kyntien ki dei ban long ki jong phi?`

U Charles Spurgeon, u nongialap na Britain, u thoh ba don lai tylli kiei kiei kiba donkam kiba lah ban iarap ia ngi ban nangsan ha ka jingiaroh.

1. Ia ka jingiaroh la pyntrei kam katba ngi dang peit kylleng sawdong jong ngi. Lada ngim peit sawdong jong ngi ban iohi ia ka jingkhraw U Blei, ngin ym don daw ban iaroh ia U. Kaei ba phi lah ban iohi ha ki jingthaw ka pyrthei kiba  dei hok ban ioh iaroh? Kaei ba phi lah ban iohi ha ka pyrthei ba kynja mynsiem kaba dei hok ban iaroh, kum ka jingsan ka jingngeit ha ki samla khristan.

2. Ka jingiaroh la pyntrei kam katba ngi kynmaw ia kaei ba ngi la iohi. Lada ngi kwah ban im ha ka jingiaroh, ngi dei ban lah ban don ka daw ban iaroh. Ha kano ka rukom ngi lah ban kynmaw ia ka jingkhraw U Blei, ba kumta ka jingbha bad ka jingshisha jong U kan ym jah noh na ka jingmut jong ngi?

3. Ia ka jingiaroh la pyntrei kam haba ngi iakren shaphang jong ka. Ka jingiaroh kam shu sah ha khlieh jong ngi. Ka dei ban mih na ka shyntur jong ngi, ba kito kiba don hajan kin iohsngew. Ki sap aiu phi don ban iaroh ia U Blei? Kumno kata ka jingiaroh kan ktah, bad iano kan ktah?

`Kaei ba phi lah ban leh khnang ba phin san ha ka jingmlien ban iaroh?`