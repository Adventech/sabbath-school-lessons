---
title:  Dwai ban Pynkyllon ia ka Kynroh
date:  22/08/2022
---

U Blei u la ialam ia ki Israel ha ka dong ba khim. Hadien ba ki la iaid 40 snem ha ka ri khlaw. U Blei um shym la ialam ia ki sha ka jaka kaba thylli bad ka pyntha ka basuk. Hynrei U Blei u la ialam ia ki sha kawei na ki nongbah ba khlain bad ba la ker kut bha. Te ki la hap ban iaid jar jar sawdong ka nongbah Jerikho hynriew sngi. Ha ka sngi kaba hynniew U Blei u la hukum ia ki ba kin pyrta jam—kata ka jingpyrta bad ka jingput ia ka turoi, kan wallam jingjop.

`Pule Joshuwa 5:13-6:20.  Kaei kaba U Blei u pyrshang ban hikai ia ki khun Israel?`

Ka jingpyrta jam kan ym lah ban pynkhih bad pynkyllon ia ka kynroh. Haba U Blei u khot ia ki Israel ban pyrta, ka mut kumjuh kum ka jingpyrta ba u Dabid u thoh ha ki Salm 66: “To ia kynud sngewtynnad ha U Blei, phi ka pyrthei baroh:  to rwai pynbna ïa ka burom ka kyrteng jong U: to pynlong kaba donburom ia ka jingïaroh jong U.” Salm 66:1,2. Kane ka jingpyrta ka dei ka jingiaroh! Hadien ba la iai peit ia ka kynroh hynriew sngi, ki lah ban pyrkhat ba kin ym lah ba kin pynpait ia ka kynroh da lade hi.

`Kumno kane ka jingmut ka iarap ia ngi ban sngewthuh ia kaei ba Hebru 11:30 ka thoh?`

`Haba U Blei u thmu ban leh eiei ha ka jingim jong ngi, U lah ban ialam ia ngi sha Jerikho, khnang ban hikai ia ngi ba ka bor ban jop kam shong ha ka jingkhlain bad ka buit jong ngi hi. Baroh kaba ngi donkam ka wan na shabar jong ngi. Te, kam pher kaei kaba don ha khmat jong ngi, wat la ka long kaba ngim i lah ban jop, ka bynta jong ngi ka long ba ngin shu iaroh ia U Blei, U tynrai jong baroh ki jingdonkam jong ngi. Kane ka long ka jingngeit ha ka jingleh.`