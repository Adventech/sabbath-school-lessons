---
title:  Pule Shuh Shuh
date:  26/08/2022
---

Read Ellen G. White, “Jehoshaphat,” pp. 190–203, in Prophets and Kings; “The Fall of Jericho,” pp. 487–498, in Patriarchs and Prophets.

“To ngin hikai ia ki dohnud jong ngi ban kren ki jingiaroh ia U Blei namar ka jingieit bah jong U. To ngin hikai ia ka mynsiem jong ngi ban kyrmen bad iaineh ha ka jingshai kaba shat na ka diengphna kalbari. Ngim dei ban klet ba ngi long ki khun U Syiem ka bneng, ki khun shynrang bad kynthei jong U Trai ki paid.  Ka long ka kabu ia ngi ban shu shaniah ha U Blei” E G White, The Ministry of Healing, p.253.

“Bad katba nga iaroh bad pynkhraw ia U, nga kwah ia phi ban pynkhraw ia U lem bad nga. Iaroh ia U Trai wat lada phi ngat ha ka jingdum, iaroh ia U wat ha ki jingpynshoi. Shadkmen ha U Trai man la ka por. Hato kata kan wallam ka jingsngewsih bad jingdum ha ka iing jong phi? Em, hynrei kan wallam ka jingshai ka sngi. Te phin ioh ia ki kjat sngi bymjukut na ka khet ka burom ka ban phriang sawdong jong phi. Ym tang ha ka lynti iaid jong phi, hynrei ha ka lynti iaid jong ki paralok jong phi ruh. Ai ba kan long ka jingthmu jong phi ban pynlong ia kito kiba sawdong jong phi kiba kham bha, ban kyntiew ia ki, ban kdew ia ki sha ka lynti bneng  bad ka burom, bad ialam ia ki ba kin wad, halor kiei kiei ki jong ka pyrthei, ia kaba bymjukut, ka jingioh ka bym iap shuh, ka spah ka bym pyut shuh.” E G White, Testimonies for the Church, vol. 2,pp. 593,594.

**Ki Jingkylli ban ia Puson**

`Kumno phin batai ia ka jingiaroh ha ka jingiaseng Sabaton? Hato ka long kaba kyntiew? Hato ka pynshlur ia ki dkhot ba kin long kiba iaineh hapdeng ki jingtynjuh bad jingjynjar?`

`Ka mut aiu ban iaroh ia U Trai wat haba phi ngat ha ka jingdum? Ne ban iaroh ia U Trai wat hapdeng ka jingpynshoi? Kumno ka jingiaroh ka iarap ia ngi lyngba kine ki jingjia?`

`Jied ia ka Salm jingiaroh bad pynlut por ban pule ia ka. Kumno ka hikai ia phi shaphang ka jingiaroh? Kumno ba ka jingiaroh ka ktah ia ka jingngeit jong phi?`