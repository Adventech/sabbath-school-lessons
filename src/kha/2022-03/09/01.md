---
title:  Ka Jingim Jong Ka Jingiaroh
date:  20/08/2022
---

### Dkhot Baibyl ban Pynkhreh ia ka Lynnong
Philippi 4:4-7, Joshua 5:13-6:20, Salm 145, Ki Kam 16:16-34, 2 Khronikl 20:1-30.

> <p>Dkhot Spel-lyndet</p>
>  ‘To phin iakmen noh ha U Trai ha la ka sngi: te nga ong pat, To iakmen.’ Philippi 4:4.

Ka long kaba suk ban shadkmen ha U Trai haba ngi kmen. Hynrei kam long kaba suk haba jia kiei kiei kiba sniew. haba ngi hap ha ka jingiashem kaba sniew eh, ne haba u khiew sain u nang khluid. Hynrei dei ha kum kata ka por ba ngi donkam eh, palat ban ha kano kano ka por ban iaroh ia U Blei, namar ka jingiaroh ka long ka lynti ka ban iarap ia ngi sha ka jingskhem ka jingngeit.

Ka jingiaroh ka lah ban pynkylla wat ia ki jingiashem ba dum tam jong ngi, lehse ym ban pynkylla ia kiei kiei kiba ha sawdong jong ngi, hynrei ban pynkylla ia ngi, bad ia kito kiba sawdong jong ngi, kumta ka iarap ia ngi ban iakynduh ia ki jingeh.

Ka jingiaroh ka long ka jingngeit ha ka jingleh. Haba ngi pynmlien ban iaroh kan long ruh shi bynta na ka jingim jong ngi, ka donbor ban pynkylla bad ban jop.

**Ka Jingpule Shisien Peit**: Kaei ka jingiaroh? Kumno ba ka jingiaroh ka lah ban long ka bor bakynja mynsiem ha ki por kiba shitom? Kumno ka jingiaroh ka lah ban pynkylla ia ngi bad ia kiei kiei kiba sawdong jong ngi?

_* Pynkhreh ia kane ka Lynnong na ka bynta ka Sabbaton, August 27_