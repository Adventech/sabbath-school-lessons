---
title:  Ieit ia kito kiba Pynmong ia Ngi
date:  30/08/2022
---

Don ba ong: “Kaba ieit ia ki nongshun jong ngi, kam mut ba ngi ieit ia ka ktieh ha kaba la tep ia u mawlynnai; hynrei ka mut ba ngi ieit ia u mawlynnai ba la tep hapoh ka ktieh… U Blei um ieit ia ngi namar ba ngi long kiba i ieit ha ka jinglong.  Hynrei ngi long kiba ieit namar U ieit ia ngi.”

`Haba phi peit ia ki nongshun jong phi, kaei ba phi ju iohi – ia u mawlynnai ne ia ka ktieh?`

`Pule Mathaios 5:43-48. U Jisu u ong ia ngi ba ngin dwai na ka bynta ki nongshun jong ngi. Ka nuksa aiu ba U Jisu u ai na ka mariang kaba iarap ia ngi ban sngewthuh balei ba ngi dei ban ieit ia ki nongshun jong ngi?`

Ha u Mathaios 5:45, U Jisu u ai nuksa da U Kpa jong ngi Uba ha Bneng ban hikai kumno ngin ieit ia kiba la pynmong ia ngi, kiba la buh ia ngi ha ka jingtynjuh basniew tam. U Jisu u ong ba U Kpa u ai ia u slap ka kiba hok bad ha ki bymhok ruh. Lada U Blei u ai slap wat ia ki bymhok ruh, kumno pat ngi dei ban leh ia ki?

U Jisu um shym ong ba ngi dei ban don ka jingsngewtynnad ia baroh kiba pynshitom ia ngi. Ka jingieit ia ki nongshun jong ngi kam shym mut ia ka jingsngew ieit ba ngi don ia ki hynrei da ki jingleh kiba pynpaw ba ngi sngewlem bad kwah ia ka jingbha ia ki.

U Jisu u pynkut ia ka jingkren jong U da kine ki kyntien: “Namar kata phin ialong kiba janai, kumba U Kpa jong phi uba ba bneng u long uba janai.” (Mathoios 5:48). Ka jingmut hangne ka long kaba shai: Kito kiba kwah ban long kiba janai kumba U Blei u long uba janai ki dei ban pynpaw ka jingieit ia ki nongshun jong ki, kumba U Blei u pynpaw ia ki jong U. Ban leh ia kane ngi donkam ia ka mynsiem kaba jemnud kaba tang U Blei hi uba lah ban ai.

`Da kaba kynmaw ia ka jingmut jong ka jingjemnud, thoh ia ki jingkylla kiba phi dei ban leh khnang ba phin shah ia U Trai ba un ai ia phi ka mynsiem bajemnud ka ban iarap ia phi ban don ka jingsngew kaba dei ia ki nongshun.`