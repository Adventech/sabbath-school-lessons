---
title:  Iasaid namar ka Jingaiei
date:  29/08/2022
---

`Pule Eksodos 32:1-14. Kaei ka bynta jong u Moses ba ngi shem hangne?`

Hadien ba ki briew ki la ia mane ia u masi ksiar, U Blei u la ong ba ki la leh palat than, kumta u la pyntip ba un pynduh lut ia ki Israel bad un pynmih pat da ka jait bynriew bakhraw na u Moses. Hynrei ha ka jaka ba un pdiang ia kata ka jingtyrwa, u Moses u la kyrpad ia U Blei ban pyni ka jingaiei ia ki briew jong U, bad U Blei u la sngap ia kata.

Eksodos 32:1-14 ka pynmih ia artylli ki jingkylli. (1). Ka jingtyrwa U Blei ban pynjot ia ki briew ba ialeh pyrshah bad ban kyrkhu ia u Moses ka long ka jingtynjuh ia u. U Moses u la jop ia ka jingtynjuh. Kum U Jisu, u la kyrpad ia ka jingisnei ia ki nongpop. U Blei u lah ban shah ia ngi ban iakynduh ia ki jingiapyrshah; ba kumta ma ngi bad ka bneng kaba peit ia ngi kan iohi katno ka jingisnei ngi don ia kito kiba la iaid palat.

`Ka daw aiu u Moses u ai ban kyrpad ia U Trai ba Un ym pynjot noh ia ki Israel?`

Kaba ar, kane ka jingthoh ka pynpaw ba ka jingiapyrshah bad ka jingbym kohnguh ka long ka jingkhot ban pynpaw ia ka jingaiei. Donkam ia ka jingaiei haba ki briew kim don hok ban ioh ia ka. Hynrei haba ka Miriam ka hynmen u Moses ka mudui ia u, u la dwai ha U Blei ban pynkhiah ia ka na ka jingpang niangthohlieh. (Jingkhein 12).  Haba U Blei u la bitar ia u Korah, bad u la thmu ban pynjot ia baroh, u Moses u la dem khrup bad kyrpad na ka bynta ka jingim jong ki.  Ha ka sngi ba bud, haba ki briew ki la ia khnium pyrshah ia u Moses namar ka jingiap kito kiba ialeh pyrshah ia U Blei, U Blei u la maham ba un pynjot ia ki baroh, U Moses u la dem ha madan bad u la kyntu ia u Aaron ban pyniasuk kloi ia ki baroh (Jingkhein).  Ha ka jingjemnud jong u, ha ka jinglen lade, hapdeng ka jingshah phrang ha u khiew sain, u Moses u wad ia ka jingaiei na ka bynta kito ki bym dei hok ban ioh ia ka.

`Pyrkhat ia kito kiba don sawdong jong phi kiba phi pyrkhat ba kim don hok ban ioh ia ka jingaiei. Kumno ba, da ka jingjemnud bad jinglen lade ba sngewrit, phin pynpaw ia ka jingaiei U Blei ia ki?`