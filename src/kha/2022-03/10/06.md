---
title:  U Mawsiang bad ka Jaka Rieh Jong Nga
date:  01/09/2022
---

Bunsien ki briew kiba sarong, kiba lehmeng bad kiba thlia, ki dei kito kiba don ka jingpang  jong ka jingsngewpoh ia lade. Ka jinglehmeng bad jingsarong jong ki – bad ka jingbymdon ka jingjemnud bad jingsngewrit – ka shu long kum ka jingtap, lehse ki khlem tip, ia ka jingduna kaba don hapoh. Kaei ba ki donkam, dei kaei ba ngi baroh ngi donkam: ka jingsngewskhem, ka jingshongdor, ka jingpdiang, khamtam ha ki por kiba ban ka jingjynjar. Ngi lah ban shem ia ka tang lyngba U Trai. Ka jingjemnud bad ka jingsngewrit kam dei ka jingtlot, hynrei bunsien ka dei ka bor bakhlain jong ka mynsiem kaba la pynshong nongrim ha u Mawsiang.

`Pule Salm 62:1-8. Kaei ka nongrim jong kane ka Salm? Kiei ki mat ba u Dabid u kdew? Ka jinghikai bakynja mynsiem aiu ba phi lah ban ioh na kane ka jingthoh? Kumno phin lah ban shim ia kine ki jinghikai ha ka jingim jong phi?`

“Khlem daw ki briew kin long ki nongshun jong ngi. Ia ka jingthmu ki briew jong U Blei yn sngewthuh bakla, ym tang da ka pyrthei, hynrei da ki para bangeit jong ki hi. Ia ki shakri U Blei yn buh ha ka jingeh. … Da ka jingpynithuh bakla ia kine ki briew yn pynphong ia ki da ki jain badum ka jingbymhok namar ki jingeh kiba palat ia ka bor synshar jong ki, ki pynthut ia ka kam jong ki. Ia ki yn kdew ba ki long ki bym lah ban shaniah.  Bad ia kane yn leh da ki dkhot balang. Ki shakri U Blei ki dei ban kieng atiar da ka jingmut U Khrist. Kim dei ban khmih lynti ban lait na ka jingshahkren bein bad jingbishar bymhok. Ia ki yn khot kiba ngeit bieit bad ba shongshit niam. Hynrei ai ba kin ym duh jingkyrmen. Ka kti U Blei ka ialam ia ka kam jong Usha ka burom ka kyrteng jong U.” E G White, The Upward Look, p.177.

`Katno phi don ka bor ban ialeh ia jingkren bein bad ia ki shiah jong kiwei? Lehse phim don ka bor ba khlain, ym dei? Kumno phin snoh ha U Trai bad pynskhem ia ka jingsngew dondor ha Uta uba ieit eh ia phi ba U la iap namar ki pop jong phi, bad U iaap ban iada ia phi na ki jingsiat jong ki ba shun ia phi?`