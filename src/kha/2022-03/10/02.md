---
title:  U Kpu ba la Kdiah bad ka Wain ba la Theh
date:  28/08/2022
---

Ka Baibl ka dap da ki nuksa jong ki briew kiba la “kdiah” ban shakri ia kiwei. U Moses u la shah ki jingeh khlem kut ha ki jingshah kren sniew bad jingwoh dong katba u ialam ia ki Israel sha ka Ri ka Jingkular. U Joseph u la iaid lyngba ka lynti kaba dap da ka jingshet kylla bad jingshah set phatok katba la ialam lynti ia u ba un ioh ia ka kyrdan ha Igypt. U Blei u la shah khnang ia kine ki jingjia ba ka jingim jong ki briew jong U kan sakhi ia jingaiei bad jingsumar jong U, kaba ym tang ia ki hi, hynrei na ka bynta ka jingbha jong kiwei ruh. Ka long kaba suk ban sngewmong ne sngewdom ha kum kine ki jingjia. Hynrei kumba mgi la iohi, ka jingjemnud dei ka jingai U Blei ban lah ban iaishah khlem da sngewmong.

`Pule Eseliel 24:15-27. Balei ba ia u Esekiel la buh ha u khiew sain?`

Ha u Esekiel 24:24 U Blei u ong: “Kumne U Esekiel un long ka dak ia phi; katba kum kata ia baroh ba u la leh phi ruh phin leh: haba kan poi kane, te phin sa tip ba nga long U Trai U Blei.”  Lyngba ka nuksa u Esekiel, ia ki Israel yn pyn iohi ia ka jingshisha shaphang U Blei. Bad ba kin iohi ia ka jingshisha katba U Blei u pyndep ia ki jingiathuhlypa kaba la pyni ha ka jingim u Esekiel. Mano ban tip, katno ngut ki briew kin iohi ia U Trai Nongsynshar lyngba ka jinglong ka jingim jong ngi katba ngi iaid lyngba ia ki jingshitom.

`Shen kan poi ka por ba ka jingim jong ngi baroh kan pait.  Kumno U Trai un lah ban pyndonkam ia ka mynsiem ba pait jong phi ban iarap ia kiwei pat?`