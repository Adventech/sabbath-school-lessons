---
title:  Pule Shuh Shuh
date:  22/07/2022
---

“Kaba tei ia ka jinglong ka long ka kam kaba donkam eh ia kaba la pynkhamti ha ki briew; bad ym pat ju don ka por kaba dawa ia ka jingminot ha ka ban ia kane mynta hi. Ym pat ju don ka pateng bynriew ia kaba la khot ban iakynduh ia ki jingjia bakyrkieh eh, ym ju don ka por kaba ia ki samla shynrang bad kynthei la ieng pyrshah da ki jingma ki bakhraw kum mynta.” E G White, Education, p.225.

“Ha ka pharshi, ki theisotti ba bieit ki leit khrong umphniang, bad kim shym ioh wat la ki la kyrpad. Kane ka ieng ia kito ki bym shym la pynkhreh ia lade ban tei ia la ka jinglong kaba lah ban ieng ha ka por ka jingjynjar. Ka long kumba ki leit sha ki paramarjan bad ong, ai lem ia nga ia ka jinglong jong phi. Kito kiba stad kim lah ban ai umphniang na ka bynta ki sharak ba la jan lip jong ki theisotti ba bieit. Ia ka jinglong ym lah ban ai shawei pat. Ym lah ban thied ne ban die ia ka; dei ban pynlong ia ka. U Trai u la ai ha uwei pa uwei ia ka lad ban ioh ia ka jinglong bahok; hynrei Um shym la ai ka lad ba u briew un ai sha uwei pat ia ka jinglong la jong kaba u la tei lyngba ki jingeh ba u la iaid, da kaba nang na U Nonghikai, khnang ba un lah ban iaishah ha ki jingtynjuh, bad ban pyndonkam ia ka jingngeit khnang ba u lah ban weng ia ki lum ka jingbymlah.” E G White, The Youth Instructor, Jan. 16,1896.

**Ki Jingkylli ban ia Puson**

`Ka mut aiu ka jingtei ia ka jinglong? Kumno phin lah ban leh ia kane?`

`Kumno ka balang jong phi ka trei kam kum ka met U Khrist? Kumno phi pynpaw ia    U Trai kum ka kynhun balang? Ha klass ia kren kumno phin ialeh kham bha?`

`Balei ba kaba tei ia ka jinglong ka long kaba donkam eh, wat lada la pynim ia ngi tang da ka jingngeit ha U Jisu hi. Lada ka hok jong U bad ka jingjanai ka jingim jong U ka pynim ia ngi, te balei ngi donkam ban tei ia la ka jinglong?`

`Ka Helen Keller, ka briew kaba matlah bad bakyllut naduh ba dang khynnah, ka thoh,” Ia ka jinglong ym lah ban tei ha ka jingsuk bad jingjarjar.  Dei tang lyngba ki jingiashem ha ki jingtynjuh bad jingjynjar ba ia ka mynsiem la pynkhlain, ka jingiohi ka shai, ia ka jingthmu la ai mynsiem, bad ioh jingjop.”  Leadership,  vol. 17, no. 4.  Hato phi ia mynjur? Iakren ia ka jingiadei hapdeng ka jinglong, jingjynjar bad ka jingialeh bakhraw.`