---
title:  Kaba Iohi Ia Ka Khmat U Nongthaw Ksiar
date:  16/07/2022
---

### Dkhot Baibyl ban Pynkhreh ia ka Lynnong
Mathaios 5:16, 1 Kor. 4:9, Ephesos 3:10, Job 23:1-10, Mathaios 25:1-12, Daniel 12:1-10, Ephesos 4:11-16.

> <p>Dkhot Spel-lyndet</p>
> “Hynrei ma ngi baroh da ka khmat khlem da kah noh, da kaba ngi khmih shai kumba ha ka ïit ia ka burom U Trai, la nangpynkylla nangpynkylla dur ia ngi sha kata kajuh hi ka dur na ka burom sha ka burom, kumba na U Trai uba U Mynsiem.” (2 Korinth 3:18 )

Ka Amy Carmichael ka la ialam ia ki khynnah sha u nongthaw ksiar ha India. Hapdeng jong ka shlem ding don ka jingdiang ba la shna na u maw it. Hangta la don ka jingkhleh kaba don ka mluh, ka um soh kyntoi, bad u pui pui na u maw it. Hapoh kane ka jingkhleh don ka ksiar. Katba ka ding ka bam ia kane ka jingkhleh, ka ksiar ka la nangkhuid.  U nongthaw ksiar u shim ia ka ksiar da ka nap bad, lada kam pat janai bha, u buh biang ia ka ksiar ha ka jingkhleh bathymmai.  Man la ka teng ba u buh biang ia ka ksiar ha ka jingkhleh bathymmai, ia ka ding la nang kham pynjur ka jingkhluid. Kine ki khynnah ki la kylli, “kumno phin tip ynda ka ksiar ka la khuid bha?” U la ong, “ Ynda nga la lah ban iohi ia ka dur jong nga ha ka.” --- Amy Carmichael, Learning of God (Fort Washington, PA: Christian Literature Crusade, 1989), p.50.

U Blei u wad ban punkhuid ia ngi, ban phrang ia ngi kum ia ka ksiar, ban pynkylla dur ia ngi kum ka dur jong U. Kata ka dei ka thong ia ngi, bad ka long kaba phylla ba lyngba u khiew sain ia ka jingim la pynkylla long kum ka jong U Khrist.

**Shisien peit ia kane ka Taiew**:  Ka jingshah shitom ka don bynta aiu ha ka jingpynkhuid ia ngi? Kumno ngi sngewthuh ia kane ha ka jingiadei bad ka jingialeh bakhraw?

_*Pynkhreh ia kane ka Lynnong na ka bynta ka Sabbaton, July 23_