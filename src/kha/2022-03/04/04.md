---
title:  Ki Kyntien Ba Khadduh U Jisu
date:  19/07/2022
---

U Jisu u la don ha Jerusalem, bad U la jan iap. Kat kum ka  Gospel u Mathaios, ia ki kynta jinghikai  bakhadduh u Jisu ha shuwa ka jinglehniam ka Jinglait la pynlut ha kaba iathuh ha ki synran ia ki pharshi, kiba kynthup ia ki shiphew ngut ki thei sotti, ki blang bad ki langbrot. Kine ki jingiathuhkhana ki hikai ba ngin nang ban im katba ngi ap ia ka jingwan U Jisu. Kumta ki iadei eh bad kine ki por jong ngi, ha kaba ki dak ka jingwan jong U ki paw kylleng.

Ha ka pharshi shaphang ki shiphew ki theisotti (Mathaios 25:1-12), Bun kiba ong ba ka umphniang ka ieng na ka bynta U Mynsiem Bakhuid.  Ka E G White ruh ka ia mynjur ia kane, hynrei ka ong ruh ba ka long ka dak jong ka jinglong bad ka long kaei kaei kaba ym don mano mano ba lah ban ai ia ka ha ngi.

**Pule ia ka pharshi. Ha kano ka rukom ba ka jingmut jong ka pharshi ka kylla, ka shong ha ka jingiohi jong phi la ka mut ia U Mynsiem Bakhuid ne ia ka jingioh ia ka jinglong? Kumno ka iadei bad ka jingim jong phi?**

`U Mynsiem Bakhuid`

`Ka Jinglong`

`Pule ia ka pharshi shaphang ki langbrot bad ki blang ha u Mathaios 25:31-46. Kumno la pynkhlad ia ki langbrot na ki blang?`

Phin iohi ba u syiem u pynkhlad ia ki langbrot na ki blang da kaba thew ia ki kam bad ka jinglong  jong ki. Wat lada U Jisu um shym la hikai hangne ia ka jingpynim lyngba ka jingtrei, ngi lah ban iohi ba katno ka jingtei ia ka jinglong ka long kaba donkam ha ka jingthmu ka jingpynim bad kumno ba kito kiba la pynim da U Khrist kin phalang ia kata ka jingpynim lyngba ka jingim bad jinglong jong ki.

`La ju ong ba “ka jinglong ka dei kaei ba u briew u long ha ka badum.” Phi long ba kumno ha bym don ba peit ia phi? Kumno ka jubab ka iathuh ia phi ia ka jingkylla kaba phi donkam ban leh?`