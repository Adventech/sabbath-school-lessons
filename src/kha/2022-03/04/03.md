---
title:  Ka Jingngiet Hapdeng Ka Ding Ba Phrang
date:  18/07/2022
---

Kaba don ha ka thma ka long kawei ka jingiashem, hynrei ban ym iohi ia ki nongshun ha ka jingialeh thma ka long da kawei pat ka jingiashem. Ha kawei ka rukom, ngi ki Khristan don ia kane ka jingialeh. Ngi tip ba ki bor u nongshun ki don hangta, ngi lah ban sngew ia ki ha ka jingim jong ngi, hynrei, ngi hap shu iai tur shaphrang da ka jingngeit, da kaba shaniah ha “Uta ia ubym lah iohi.” (Hebru 11:27).

`Pule Job 23:1-10. Kaei ka daw jong ka jingialeh u Job? Ia kaei ba um iohi? Ha kajuh ka por, ia kaei ba u shu shim da ka jingngeit, hapdeng ki jingtynjuh jong u baroh?`

Wat hapdeng ki jingtynjuh bakhraw, u Job u la shu shaniah beit ha U Blei. Kaba pynlong ia u ban iai ialeh dei ka ksiar. Kam dei ka medal ksiar, hynrei, u iai peit sha ka lawei bad u tip ba lada un iai snoh ha U Blei, un sa mih noh kum ka ksiar banylla. Katno u Job u tip ia kaei kaba jia sha lyndet, ha kaba um lah ban iohi, ia ngi ym shym la iathuh. Hynrei wat la um shym la iohi ia kaba rieh na u, u la shah beit ha ka jingphrang ka ding.

Hato phi sheptieng ia ka ding? Lehse, kum u Job, ka jingkhluid jong U Blei ym lah ban batai. Ka lah ban long ka jingshah lehbein ha jingtrei, ne wat hapoh iing jong phi hi. Ka lah ban long ka jingpang ne ka jingduh kamai. Wat la ka long kaba eh ban sngewthuh, U Blei u lah ban pyndonkam ia kine ki jingtynjuh ban phrang ia phi ban ban pynpaw ia ka dur jong U ha ka jingim jong phi.

Ka jingpyrkhat ban ioh mih noh kum ka ksiar, ka i kumba ka pynshlur ia u Job, sha ta u iai peit, bad kata ka la iarap ia u ba un lah ban iaid lyngba ki jingpang bad jingtynjuh baroh. Wat lada um shym la sngewthuh lut ia baroh, u tip ba kine ki jingtynjuh kin phrang ia u.

`Ha ka jingiashem jong phi, kumno ki jingtynjuh ki phrang bad pynkhuid? Da kumno de lah ban phrang ia phi, ym tang lyngba ka jingshitom?`