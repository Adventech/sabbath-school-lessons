---
title:  Ialeh Da Ka Bor Baroh
date:  30/07/2022
---

### Dkhot Baibyl ban Pynkhreh ia ka Lynnong
Ioanis 16:5-15; Kolosai 1:28,29; 1 Petros 1:13; Mathaios 5:29;  Genesis 32.

> <p>Dkhot Spel-lyndet</p>
>  “Sha kaba nga trei minot ruh, da kaba pyneh katba kum kata ka jingtrei jong u, kaba trei bor bah ha nga.” (Kolossai 1:29).

U briew bad ka briew ki ia don lang ha ka jingiakren. Baroh ar na ki, ki la ia iashem ia ka jingshah pyniap ki khun jong ki. U khun jong kane ka briew u la shah pyniap 20 snem mynshuwa, ka jingbitar bad ka jingkthang mynsiem ka dang jur hi. Une u briew pat u pher. Ka khun jong u ka la shah pyniap ha ki riewsniew katto katne snem mynshuwa.  U kren shaphang ka jingmap ia kiba la pyniap ia ka bad ba kumno U Blei u la pynjem ia ka jingmong jong u. Wat la ka jingmong jong u ka long kaba jur, une u briew u la kylla long u nuksa ba kumno U Blei u lah ban wallam jingioh khiah ha ki por badum tam ka jingim jong ngi.

Kumno ba kine ki arngut ki lah ban iapher ka jubab? Kumno ka jingkylla bakynja mynsiem ka wan ha u khristan, kaba pynlah ia u briew ban san lyngba u khiew sain ka jingim ha ka jaka ban shah rem?

**Shisien Peit ia ka Taiew**: Kaei ka kam jong ka mon jong ngi, bad ka bor ban mon, ha ka jingialeh thma ia ka lade bad ia ka pop? Kumno ngin kiar na kaba ailad ia ki jingsngew ba kin synshar ia ki jingrai kiba ngi rai? Balei ba ngi dei ban iai ialeh bad ban ym pyndem haba ngi don ha u khiew sain?

_* Pynkhreh ia kane ka Lynnong na ka bynta ka Sabbaton, August 6._