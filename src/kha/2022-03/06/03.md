---
title:  Ka Jingiatrei Lang U Blei Bad U Briew
date:  01/08/2022
---

Ka kam bakhraw aiu kaba phi la leh? Ka lah ban long , ba ia kano kano ka kam ba phi la pyndep kam shym shu jia ryngkhat da kaba phi shu khie thiah mynstep. Lada ngi kwah ban pyndep ia kano kano ka kam ha kane ka jingim, ka shim por bad hap trei shitom. Ka jinglong synran jong ngi ia U Khrist ruh kam iapher na kata.

`Pule Kolossai 1:28,29. Wat la u Paul u kren shaphang U Blei ba U trei ha u, ha kano ka rukom u pyni ba ka donkam ka jingiatrei lang bad u briew ruh?  Deutronomy 4:4; Lukas 13:24; 1 Kor. 9:25; Hebru 12:4.`

Ha Kolossai 1:29, u Paul u ong ba u dang ialeh â€“ hynrei lem bad ka bor U Blei.

U Paul u ong ba u trei minot katba lah khnang ban jop. Hynrei u ong ruh ba ym tang katba u don ka bor, hynrei da baroh kaba U Blei u ai. Te kumta ngi tip ba ka jingshakri u Paul --- ka long ka jingshakri da ka jingtrei shitom bad jingminot jong u, lem bad ka bor U Blei. Kane ka jingiadei ka trei kam kumjuh katba ngi ia trei minot ban tei ia ka jinglong U Khrist ha ngi.

Kane ka long kaba donkam ban kynmaw, namar ba ngi im ha ka pyrthei kaba kwah shi kwah kham bun hynrei tang da kaba trei khyndiat. Kane ka jingmut ka la rung ha ki khristan ruh, Don ki nongialam khristan kiba kular ba phin tang shu ngeit la biang, U Mynsiem Bakhuid un sa wan hap ha phi da ka bor bah baphylla bad un leh ki kam bah. Hynrei kane ka jingshisha ba tang shiteng ka lah ban long ka jingma, namar kan ialam ia ki briew ban sngewthuh ba ki donkam tang ban shu ap ia ka bor U Blei khlem da leh eiei.

`Kaei ka jingiashem jong phi ha ka jingtrei minot kaba u Paul u kren? Kaei kaba U Blei u la buh ha ka dohnud jong phi ia kaba phi dang ialeh minot? Kumno phin nang ban aiti lut ha ka mon U Blei?`