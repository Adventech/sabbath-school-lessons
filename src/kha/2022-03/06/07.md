---
title:  Pule Shuh Shuh
date:  05/08/2022
---

Read Ellen G. White, “The Night of Wrestling,” pp. 195–203, in Patriarchs and Prophets; “Consecration,” pp. 43–48, in Steps to Christ.

“Ia ka mon, kaba long kaba donkam eh ha ka jingpynlong ia ka jinglong briew, la aiti noh ia ka ha ka jingsynshar u Soitan naduh ka jinghap ha ka pop; bad naduh kata ka por u Soitan u iai treiha  u briew ban mon bad ban leh ia ka jingsngewbha jong u, hynrei kaba ialam sha ka jingjot u briew.” E G White, Testimonies for the Church, vol. 5, p.515.

“Ban ioh ia ka jingiarap U Blei, u briew u dei ban tip ba u tlot bad duna; u dei ban pyndomkam ia la ka jingmut ha ka jingkylla bakhraw ia ka ban un ioh ha lade; u dei ban thrang ban ialeh tyngeh lem bad ka jingdwai.  Ia ki jingmlien basniew dei ban bret noh; bad dei tang da kaba kut jingmut ban ialeh ban pynbeit ia ki jingbakla bad ban leh ia ka jinghikai ba bha ba yn sa ioh ka jingjop. Bun ki bym kot sha ka kyrdan kaba ki dei ban poi,namar ba ki shu ap ba U Blei un leh na ka bynta jong ki ia kaba U la ai bor ha ki ba kin leh da lade. Baroh kito ia ki ban tyntbit ha ka kam kaba donkam, ia ki dei ban shah hikai shuwa ia ka jingmut bad jinglong, bad U Blei un iarap ia ki da kaba pyniasoh ia ka bor blei bad ka jingtrei u briew.” E G White, Patriach and Prophets, p.248.

**Ki Jingkylli ban ia Puson**

`Haduh katno phi tharai ba ngi sngewthuh ba ia ka mon jong ngi ha ka jinghap noh sha ka pop la pyndem noh ha u Soitan? Kumno da kaba peit sha ka jinglong U Jisu ngin lah ban sngewthuh kham bha haduh katno ngi la hap noh bad katno ka jingkhraw ka jingaiei U Blei ia ngi?`

`Pule ia ka jingiashem U Jisu ha Getsemani (Mathaios 26:36-42). Kiei ki jingsngew bad ki jingkwah U Jisu, kiba iapyrshah ia ka mon U Blei? Kumno ngi ioh jinghikai na kane ka nuksa?`

`Hato phi tip iano re iano na ka balang i ba la duh jingkyrmen bad khlem wan sha jingiaseng la kham slem? Kaei ba phi lah ban leh na ka bynta ine i briew, ban iarap ia i ban ym phai noh na U Jisu?`