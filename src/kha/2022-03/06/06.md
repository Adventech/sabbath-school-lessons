---
title:  Ka Jingdonkam Ban Iai Ialeh
date:  04/08/2022
---

`Pule ia ka jingialeh u Jakob bad U Blei (Jenesis 32). Kane ka jingiathuhkhana ka hikai aiu shaphang kaba iai ialeh?`

Ngi lah ban tip kaei kaba dei, bad ban pyndonkam ia ka mon jong ngi ban leh ia kaba dei, hynrei haba ia ngi la ban khia da ki jingkhuslai, ka lah ban long kaba eh ban iai snoh ha U Blei bad ha ki kular jong U. Namar kata, kawei na ki jingkhlain jong ki khristan ka long kaba iai ialeh, ka jinglah ban tur shaphrang wat lada sngewkwah ban iehnoh. Kawei na ka nuksa bakhraw ha ka Baibl ka dei shaphang u Jakob. U Jakob u la leh thok ia u hynmen bad ia u kpa jong u khnang ban ioh ia ka hok ka jingkha nyngkong. (Jenesis 27), bad naduh kata ka por u la phet da ka jingsheptieng namar u Esau u kwah ban pyniap ia u. U Jakob u la thrang eh ban ioh ia ka jingpynthikna U Blei ba ia u la pdiang, bad ki kular U Blei ia kiba U la kular ia u ki dang long kiba shisha. Katba u dang ialeh iano re iano, ha ka jingshisha dei U jisu, ka skhep u Jakob ka la lait. Kumta um lah shuh ban ialeh, namar ka jingpang ka jur palat. Te kumta u  Jakob u la shu snoh ha U Jisu namar ka jingpang palat. Haduh ba un da ioh ka jingpynthikna ia ki jingkyrkhu jong U. Kumta U Jisu u la ong, “Pyllait ia nga, namar ka la janshai” (Jenesis 32:26).

U Jakob u ioh jingkyrkhu namar u iai snoh lyngba ka jingpang ruh. Kumta ka long ia ngi. U Blei u lah ban pynlait ia ka skhep jong ngi, bad nangta U khot ia ngi ban snoh ha U lyngba ka jingpang baroh. U Blei u shah ia ki sohkhliang ba pang ban iai sah --- U Jakob u dang dkoh sah wat ha ka por ba u iakynduh ia u Esau. Ia kiba peit na shabar ka i kum ka jingtlot, hynrei ia u Jakob pat ka long ka dak jong ka jingkhlain.

`Kiei ki jingjied kiba phi lah ban jied ( paralok, ka rukom im, ki kot pule, ki jingmlien ha ka jingkoit jingkhiah, ka jingim ba kynja mynsiem) ka ban iarap ia phi ba phin lah ban iai ialeh kham bha bad U Trai wat hapdeng ki jingduh jingkyrmen bad jingpynshoi?`