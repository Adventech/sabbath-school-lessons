---
title:  Ka Jingiathuhkhanna Kaba Jia Shisha
date:  05/08/2022
---

### Bynta 6: Pynsangeh Ia Ka Jingthmu Ba Sniew Ka Temple

_Da: Andrew McChesney_

Ki bnai ki ïaid lait ha shuwa ba u khynnah bad ka kmie jong u ki shem balei u kpa u kylla jingmut bad leit sha ka jingpynbaptis u khun. Ki mynsiem bymman ki la khang pyrshah ïa u kpa ban leit sha ka janmiet jong ka Sabbaton na ka bynta ka jingpynbaptis, khnang ba yn pynhiar dor ïa ka jingkhot sngewbha u khun jong u ban wan sha kata ka jingpynbaptis. Ha ka sngi jongka jingpynbaptis, u kpa u la sngew dukha mynsiem eh, bad u la ong ïa ka kmie ba kan ñiah ïa ka kali ban ïalam ïa u sha ïingmane Condomble ha Manaus, Brazil. Kumba 5 baje ei ei, kita ki mynsiem hapoh kata ka ïingmane ki la phah phong ïa u ïa ki jaiñ lyngdoh bad ban leit sha Alpha Seventh-day Adventist Community Church. Ki la kular ban tehlakam ïa ki briew hapoh ïingmane ban pynthud ïa kata ka jingpynbaptis ïa u khynnah.

U kpa u la phong ïa ki jaiñ jong u bad beit beit u la leit sha ka taxi. U la lah ban ïohsngew ïa u paidbah bymlah ban ïohi jong ki mynsiem bymman kiba wan sawdong jong u. Ha khmat jingkhang ka ïingmane,  ki mynsiem  ki long kynsan kynsan ba kim lah ban rung shapoh.

U kpa u la kynmaw kawei ka jinghikai bakongsan kiba kita ki mynsiem ki la hikai ïa u ha ki snem ba la leit: Wat ju ïeh ïaka kam khlem da pyndep. Lada u la sdang ïa ka kam, u dei ban pyndep beit. U kpa u la rung shapoh ïingmane da ka jingshlur. Katba u rung shapoh ka kamra ba heh ba don ki paidbah, ka bor bathiang bad ba la pynkyntang ka la wan tuid ha u. Ka long kum kaei kaei kaba wan kaba um pat ju la mad ha ka jingim jong u, bad ka pynkmen eh. Hadien u sngewthuh ba ka lah ban dei ka jingdon U Mynsiem Bakhuid.

Ka jingdom  u kpa shaphang kata ka jingpynbaptis ka la jah noh. U tymmen basan, Roberto Fernandez u la ïakynduh ïa u ha dien, u la kdup bad ïalam ïa u sha ka pung pynbaptis. U kpa u la phai sawdong bad peit sha u paidbah babun, ha kaba u la ïohi ïa ki khlieh ba ki ïa dem shapoh. U la pyrkhat ba ki sheptieng hynrei hadien u sngewthuh ba ki la ïa duwai. Haba u la ïohi ïa u khynnah hapoh ka pung pynbaptis, u sngewthuh ba kita ki mynsiem ki la shukor ïa u. Ym shym la don mano mano ba pynbor ïa u khynnah ban pynïasnoh bad ka balang Seventh-day Adventist. Ka dei ka rai jong u hi.

Hadien ka jingrwai, u Pastor Ricardo u la rah ki kti  jong u bad u la ong, “Kum u nongtrei jong ka gospel, nga pynbaptis ïa phi ha ka kyrteng U Kpa, U Khun bad jong U Mynsiem Bakhuid, Amen.” Nangta u la pynngam ïa u khynnah hapoh um.

Hadien ka jingpynbaptis, u khynnah u la shim ïa u microphone bad peit sha u kpa.

“Pa pa, kampher ka jingngeit jong phi, hynrei nga ieit eh ïa phi.” u la ong.

U la kdup ïa u kpa bad u la sdang ban ïam. Ki kyntien kiba la pynpait ïa ka dohnud u  kpa.

Haba ka jinglehniam ka la kut, ki dkhot balang ruh ki la tuid ban wan khublei ïa u kpa. U la lyngngoh shibun eh. Um khmih lynti ba un shah ñiew burom da ka jingieit. “Kane ka long ka jaka kaba sngewtynnad bha, bad ki briew ruh kiba sngewtynnad,” u la ong katba u rung hapoh ka kali.

Ha lynti ban leit sha ïing, u kpa u la khot ïa baroh kiba u ithuh ban pynbna sarong ba u khun jong u u la shah pynbaptis. U la batai ïa ka jingïashem baphylla.

Ka kmie ka la sngewthuh ba U Mynsiem Bakhuid u la sdang ban trei ha ka dohnud jong u. Ka jingkmen bym lah ban batai ka la pyndap ïa ka ïing jong ki ha baroh ki saw sngi. Nangta ki mynsiem bymman ki la hukum ïa u kpa ban pynïap noh ïa ka kmie ba ïa u khun.

_Ka jingkynshew Sabbaton ba khatlai kan ïarap ban plie ïa ki 8 tylli ki ïingmane ha Southern American Division, kaba kynthup ruh ïa ka Brazil, ha kaba u Eduardo Ferreira Dos Santos u shong u sah._

_La ai da ka Office jong ka General Conference, ka Adventist Mission, kaba pyndonkam ïa ka pisa jingkynshew Sabbath skul mission ban pynbna ïa ka khubor kylleng ka pyrthei. Pule ïa ki jingïathuhkhana bathymmai man la ka sngi ha Adventistmission.org._