---
title:  Ka Jingaiti Bashong Tynrai
date:  03/08/2022
---

> <p></p>
> “Lada ka khmat jong me ruh kaba sha kamon ka pynjynthut ia me, to khlaw noh ia ka, bad to bred noh na me: naba ka myntoi ia me ba kan duh noh kawei na ki dkhot jong me, bad ban ym bred ruh ia ka met jong me shitylli sha dujok.” (Mathios 5:29).

`Pyrkhat ia kitei ki kyntien U Jisu. Phin ong ba kine ki kyntien ki long kiba eh than? La kumta, balei?`

Ka jingleh ba tyngeh ka long kaba donkam ym namar ba U Blei u la pynlong ia ka jingim khristan kaba eh, hynrei namar ba ma ngi bad ka rukom im jong ngi ka la jngai na ka jingthmu U Blei.  Teng teng ki briew ki kyndit lyngngoh ha lade, “Kumno ka lah ban long ba nga la iaid jngai na U Blei haduh katne?” Ka jubab ka long kajuh man la ka por: tang shisien jam man ka por.

Pule Mathaios 5:29,30. U Jisu u kren hangne ia ka pop ka jingiapoi kha. Wat la katta, ka jinghikai ka kynthup ia kiwei kiwei ki pop ruh.

`Kaei ka jingmut bakongsan ba U jisu u la kren ha u Mathaios 5:29,30? Hato la ong ia ngi ba ngin pyndkoh shisha ia lade?`

U Jisu um shym la ong ia ngi ba ngin pynmynsaw shisha ia la ka met. Hangne U ong ia ngi ba ngi dei ban synshar ia ka jingmut bad ia ka met, kam pher katno ka shitom.   Kane ka dkhot kam shym ong ia ngi ba ngin dwai bad ba U Blei un weng noh ia ki jingkwah brai ka pop na ka jingim jong ngi. Teng teng U Blei u lah ban weng noh da ka jingaiei jong U, hynrei bunsien u khot ia ngi ba ngin da ialeh tyngeh hi da lade, wat ia kaba ngim kwah ban leh ruh. Haba ngi hi ngi jied ia ka jingjied ba bha, katta ngin nang khlain, bad ka bor jingpynshoi kan nang tlot ha ka jingim jong ngi.

Teng teng U Blei u pyndonkam da u khiew sain ban ioh ia ka jingshahshkor jong ngi. Dei hapoh u khiew sain ba ngi sngewthuh ba katno ngi la jngai na U Blei. U khiew sain u lah ban long ba U Blei u khot ia ngi ban rai tyngeh ban phai noh sha ka jingthmu U Kpa ia ngi.