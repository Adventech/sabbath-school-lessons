---
title:  Shahslem Hapoh U Khiew Saiñ
date:  03/09/2022
---

### Dkhot Baibyl ban Pynkhreh ia ka Lynnong
Rom 15:4,5; Rom 5:3-5; 1 Samuel 26; Salm 37:1-11.

> <p>Dkhot Spel-lyndet</p>
>  “Hynrei u soh jong U Mynsiem u long  … ka jingshahslem,”  Galatia 5:22.

Ki Saiantist ki la buh ia kawei ka jingpyrshang ia ki khynnah da u soh Marshmallow.  Ia baroh ki khynnah la ai mar uwei u soh ba kin bam, hynrei, la ong ia ki, ba lada ki lah ban ap haduh ba une u saiantist un da wan na ka jingleit donkam jong u, kin sa ioh sa mar uwei u soh. Don na ki khynnah ki bym la ap, ki bam beit ia u soh mar ia leit u Saiantist, kiwei pat ki ap. Ia kane jingiapher la buh jingkynmaw.

Ki saiantist kila sdang peit thuh ia baroh kine ki khynnah haduh kin ba da la long samla rit. Kito kiba lah ban ap ki kylla long ki khynnah kiba kham nang ban pyniadei, kiba kham kiew ha ka jingpule, bad ki kham don ka jingsngewskhem ban ia kito ki bym lah ban ap. Ka pynpaw ba ka jingshahslem ka kdew ia kaie kaei kaba kham khraw, kham donkam ha ka jinglong briew.  Ngim sngewphylla namar  kata , ba U Trai u ong ia ngi ban don ia ka jingiashahslem.

Mynta ka taiew, ngin ia peit ia kaei kaba lah ban don hadien jong ki jingtynjuh kiba shitom tam hapoh u khiew sain.

**Ka Taiew Shisien Peit**: Balei ba teng teng ngi hap ban ap slem ban ioh ia kiei kiei? Kaei ka jinghikai ngi lah ban ioh na ka jingshahslem hapoh u khiew sain?

_* Pynkhreh ia kane ka Lynnong na ka bynta ka Sabbaton, September 10_