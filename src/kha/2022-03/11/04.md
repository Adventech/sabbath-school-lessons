---
title:  'Dabid: U Nuksa ka Jingshahslem'
date:  06/09/2022
---

Ha 1Samuel 16:1-13, ngi iohi ia u Dabid kum u khynnah ba la pynsleh syiem ia u da u Samuel. Hynrei ka la long ka lynti bajngai na ka iing u Jesse u kpa jong u sha ka khet ha Jerusalem. Khlem artatien, don ki por ba u sngew ba u don hapoh u khiew sain.

Nyngkong ia u Dabid la khot ban tem jingrwai na ka bynta ban pynkmen ia u syiem Saul (1 Samuel16).  Hadien, u la pawnam ha Israel ba u la pyniap ia u Goliath (1 Samuel 17). Nangta bun snem u la hap phet rieh, ban lait im na ka kti u Saul (1 Samuel 23:17; 1Samuel 24:20).  Hynrei u Dabid um shym la leh eiei ruh ban pynstet ia ka jingthmu U Blei (1 Samuel 24:5-7). U Dabid u kyntait ban pyniap ia u Saul haba u la ioh kabu ban pyniap ia u (1Samuel 26:7-11).

`Pule 1 Samuel 26:1-11. Balei u Dabid u kyntait ban pyniap ia u Saul? Ka jinghikai aiu ngi ioh nangne shaphang ka jingleh U Blei ban pyndep ia ka jingthmu jong U ia ka jingim jong ngi?`

`Mynta Pule 1 Samuel 26:12-25. Kumno kaba kyntait u Dabid ban pyniap ia u Saul ka ktah ia u Saul? Kaei ba kane ka hikai ia ngi shaphang ka jingbha ban ap ia ka jingpyniaid U Blei?`

Ka lynti u Dabid ban poi sha ka khet, ngi lah ban ring jingmut lyngkot â€“ wat kner ban shim ia kaei kaba U Blei um pat ai. Kaba bha tam ka long ban ioh ia ka jingai U Blei na ka kti jong U bad ha ka por jong U hi.

`Pyrkhat katno ka long kaba suk ia u Dabid ban pynksan ia lade da kaba pyniap ia u Saul. Hynrei ka jingleh jong u ka pyni ia ka jingshaniah skhem ha U Blei. Ka jinghikai aiu phi lah ban ioh na kane?`