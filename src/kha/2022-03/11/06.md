---
title:  Pynsngewbha ia Lade ha U Trai
date:  08/09/2022
---

> <p></p>
> “To pynsngewbha ia lade ruh ha U Trai; te un ai ha me ia ki jingkwah ka dohnud jong me.” Salm 37:4.

Ka mut aiu ban pynsngewbha ia lade ha U Trai?

Pule salm 37:1-11. Hangne u Dabid u thoh ba ia u la ker tawiar da ki briew kiba ialeh pyrshah ia U Blei bad ia u hi. Haba ki briew ki ialeh pyrshah ia ngi, ngi ju pynphai kylliang da ka jingbitar ne ngi pynksan ia lade. Hynrei u Dabid u kyntu ia ngi da kumwei pat.

**Ha kine ki dkhot harum, kaei ba u Dabid u kyntu ia ngi ban leh ha kum kine ki jingiashem?**

`Salm  37:1`

`Salm  37:5`

`Salm  37:7`

`Salm  37:8`

U Dabid u iai ban bun bunsien, ha ki rukom bapher bapher. “Shaniah ha U Trai.” Shaniah ha U ba un leh, wat bitar, namar U Blei u long U Blei jong phi, U dang trei namar jong phi--- mynta hi. U Kpa jong phi uba ha Bneng U synshar, shaniah ha U.

Ka dei da kane ka jingmut ba u Dabid u thoh shaphang ka jingpynsngewbha ha U Trai.Ban pynsngewbha ha U Trai ka mut ba ngi im ha ka jingshaniah bajanai.  Ym don ban pynwit ia ka jingsuk jong ngi namar U Blei u don bad U trei kam. Haba ngi lah ban long kumne, ngin ioh ia kaei ba ka dohnud jong ngi ka thrang, namar ngin ioh ia kaei kaba U Kpa jong ngi u kwah ban ai ha ngi, ha ka por kaba myntoi eh ia ngi bad ia ka hima jong U.

`Kumno phin nang ban pynsngewbha ha U Trai?  Pynlut por ha ka jingduwai, bad wad ia ka jingialam ka jong U Trai kumno  ba kane kan long shibynta shisha na ka jingim jong phi?`