---
title:  Ka Jingiathuhkhanna Ba Jia Shisha
date:  09/09/2022
---

###Bynta 11:  Ka Jingialeh Kaba Khadduh

_Da: Andrew McChesney_

Ar taiew shu ban pynbaptist ia u kpa, kyndit kyndit u la shu bitar briew eh hadien ba ki paralok kiba wan pynpule Baibl ki la mih na ing ha ka janmiet sngi pynkhreh.  U la iathuh ba un thiah ha kamra shongkai.

Kata ka miet ka long kaba kham dum ban ia kiwei pat ki miet.  Ka light ruh ka la lip kaba la pyndum lut ia ka shnong ka thaw bad ia ki surok baroh.

Kumba 1 baje mynstep, u Junior u la khie namar u iohsngew ia ka jingsawa jong ka sur lynniar ba u kpa um dei ban shah pynbaptis.

U Junior u la sheptieng bad u khlem tip kaei un leh.  U la shu shong ha ka kamra jong u ban peit kaei kaban jia.

Ka sur ka la hylla lynñiarbiang, kaba ong ba u kpa un ym shah pynbaptis.

U Junior u la shu ap.

U la iohsngew ba don mano re mano ba la rung hapoh ka kamra.

“Sngewbha, khun duwai bad nga,” u kpa u la ong.  “u nongshun u la wan leh bor biang.”

Kawei pat ka sur ka la kren.  “Kaei phi leh?”  Dei i mei.  Haba ka la iohsngew ia ka jinglynniar na ka kamra shongkai, ka la dem ia la ki khohsiew ban duwai.  Mynta ka la khot lang ia u pa bad ia u Junior ban ia duwai lem bad ka da kaba iasaid ha U Jisu ba un beh ia une u mynsiem bymman.

Hadien katto katne minit jong ka jingduwai, ka kmie ka la ong ba kin ia mih shabar ka ing shipor ha kaba ki lah ban iohi iwei ia iwei pat ha ka jingshai bnai.

Shabar, u kpa i ong ba u la sliang um .  U Junior u la leit ban shim um shi klas.  Ha kamra shet u la iohi ia ka dak iong ba khyllah ha madan.  U la khot ia ka kmie bad u la kdew pyni ia kata ka dak iong bad kylli, “Kaei katai?”  Ka kmie ka peit bniah ha madan. “u dei u shnuih!” ka la ong.  Ynda ki la mih shabar, u Junior bad ka kmie ki la peit bniah ia u shnuih khlieh u kpa ba ki la shem ba shi lymbung u shnuih na ka khlieh jong u ym don shuh.  La i kumba don mano mano ba la shim da ka khanshi heh bad khap ia u shnuih ha ka jingjubor.

U kpa u la buh ia ka kti ha ka khlieh bad u la rkhie.

“Ngan hap ban khi noh ia u shnuih jong nga,” u la ong.  “Ngam khuslai lada nga synlen.”

Haba ka sngi ka la mih ha ka step Sabbaton, u kpa u la sngew thait eh.  U la sngewtlot eh ha ka jingshah thombor ha u soitan ha ka por miet, la kumba u la shah shoh jur eh.  U la rai ban duwai ha ing ha ka jaka ban leit jingiaseng.

Hadien ba ka kmie bad u Junior ki la mih, u la duwai, “Jisu baieit, wat shah ia ki ba kin knieh ia ka met jong nga, sngewbha don hajan jong nga.  Ngam kwah ba u ksuid un shong biang ha nga.”

U la plié ia ka Baibl jong u, u la pule na ki Salm 37:5, “To aiti ia la ka lynti ha U Trai to shaniah ruh ha u te un pynlong ia ka.”

U kpa u la sngewthuh ba U Jisu u la iathuh ia u ba um dei ban sheptieng.  U Jisu un ialam ia u sha ka jingpynbaptis.  Shisha, u bymman um ju wan shong shuh ha i pa hadien kata ka miet sngi pynkhreh.  Hynrei u dang iohsngew hi ia ki.