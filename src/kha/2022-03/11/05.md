---
title:  'Elijah: Ka Jingeh ha ka Jingleh Kyrkieh'
date:  07/09/2022
---

Ka jingialeh halor u lum Karmel ka la kut. (1 Ki syiem 18). Ka ding ka la wan hiar na bneng, baroh ki la ngeit ba U Blei u long uba shisha, ia ki nongiathuhlypa u Baal la pyniap lut. Phi lah ban pyrkhat ba ka jingngeit u Elijah ka la nang khlain, hynrei kyndit kyndit u la ioh khubor kaba pyntieng palat ia u haduh ba u kwah ban iap noh. Pule 1 Ki Syiem 19:1-9.  Ka jingsheptieng u Elijah ka la pynlong ia u bad phet iap bad ban shem ia lade ha ka jaka kaba  um dei ban don.

`Hadien ka jingioh mad ia ka bor jong U Blei ha u Lum Karmel, U Elijah u la dei ban long u briew uba la dap da ka jingngeit bad ka jingshaniah; hynrei ha ka jaka kata, u la phet krad ha ka jingsheptieng ia la ka jingim. Ka jinghikai aiu ngi lah ban ioh na kane ka nuksa basniew?`

Kane ka jingiathuhkhana ka hikai ia kaei kaba donkam: Haba ngi kyrkieh, ngi lah ban shem ia lade ha ka jingbakla. Don ruh kiei kiei kiba pynlong ia ngi ban leh kyrkieh ki bym iahap bad ka jingthmu U Blei.

`Pule Jenesis 16:1-3; Jingkhein 20:10-12; Nongbishar 14:1-3; Mathaios 20:20,21; Lukas 9:52-56; Ki Kam 9:1.  Kaei kaba pynlong ia kine ki briew hangne ban leh kyrkieh pyrshah ia ka jingthmu U Blei?`

Katno ka long kaba suk ban leh kyrkieh namar ka jingkwah,  jingbitar, jingbymngeit, ne jingleh shongshit na ka bynta U Trai.  Hynrei ban jop dei tang da ka jingpynmlien ha ka jingshaniah ha ka jingbha bad jingisnei U Blei, uba ngi tip ba U ieit bad thmu ia kaba bha tam ia ngi.