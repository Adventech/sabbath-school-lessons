---
title:  Ha ha Por U Blei
date:  05/09/2022
---

`Pule Rom 5:6, Galatia 4:4. Ki iathuh aiu ia ngi shaphang ka por U Blei?`

Ha kine ki dkhot u Paul u ong ba U Jisu u la wan ban iap na ka bynta jong ngi ha ka por kaba biang eh. Hynrei um shym iathuh  balei ba ka dei ka por ba biang eh. Ka long kaba suk ban shu pule ia kine ki dkhot bad ban lyngngoh. Balei U Jisu u ap da ki hajar snem ban wan sha kane ka pyrthei ban ialeh pyrshah ia ka pop? Ngi lah ban kylli, balei U Jisu u dang ap ban wan ha ka sien kaba ar? Balei U pynslem ban jubab ia ka jingdwai jong nga?

`Pyrkhat ia ka 70 taiew ha ka jingiathuhlypa u Daniel 9:24-27, ka jingiathuhlypa kaba kdew sha U Jisu kum U Messiah. Katno ka slem kane ka por? Hato kane ka iathuh ei ei ia phi ban nang ban ap kat kum ka por U Blei?`

Don shibun ki daw bakynja mynsiem ba balei ngin iashem ia ka por ban hap shu ap. (1). Kaba ap kan ialam ia ngi ban phai noh na kiei kiei bad ban peit biang sha U Blei. (2). Kaba ap ka shah ia ngi ban san ha ka jingiohi shai ia ka jingthmu bad jingkwah jong ngi. (3). Kaba ap ka tei ia ka jingshahslem â€“ ka bor mynsiem. (4). Kaba ap ka plie ia ka lad ban san ha ka jingngeit bad jingshaniah. (5). Kaba ap ka ailad ia U Blei ba un pynwandur ia ka jingim ba duna jong ngi. (6). Ngi lah ban ym tip ia ka daw balei ngi hap ban ap, kumta, ngi im da ka jingngeit.

`Kino ki nuksa na ka Baibl kiba pyni ia ki jingleh U Blei ha ka por jong U hi kiba lah ban iarap iaphi ban nang ban shaniah ba un leh ia kaba dei ha ka por jong U hi?`