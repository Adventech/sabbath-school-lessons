---
title:  U Blei ka Jingshahslem
date:  04/09/2022
---

`Pule Rom 15:4,5. Don aiu ha kine ki dkhot ia ngi?`

Ngi ju long ki bymlahshah ban ioh noh ia kiei kiei kiba ngi kwah ne ia kiba la kular hynrei kiba ngim pat ioh. Ngi hun tang hadien ba ngi la ioh ia kaei kaba ngi kwah. Bad namar ba ngim ju kham ioh ia kaei kaba ngi kwah ha ka por ba ngi kwah, ngi sngewbitar bad ngim lahshah. Haba ngi long kumne, ka long kaba eh ia ngi ban don jingsuk bad jingshaniah ha U Blei. Ka jingshahslem ka long kaba eh.

`Pule Salm 27:14, Salm 37:7, bad Rom 5:3-5. Kaei ba kine ki dkhot ki iathuh ia ngi? Ka jingshahslem ka ialam shano?`

Katba ngi ap, ngi lah ban khmih sha ka kawei na kine ki artylli: Ngi lah ban khmih sha kata kaba ngi ap, ne ngi lah ban khmih sha Uta uba bat ia kita kiba ngi ap ha ka kti jong U. Kaei kaba pyniapher haba ngi ap ia kaei kaei kam mut eh katno slem ngi hap ban ap, hynrei ia ka jinglong jong ngi katba ngi ap. Lada ngi shaniah ha U Trai, lada ngi la buh ia ka jingim jong ngi ha ki kti jong U, te ngi lah ban shaniah ba un leh ia kaba bha tam bad ha ka por ba bha tam ia ngi, kam pher katno ka long kaba eh ia ngi ban ngeit.

`Kumno phin nang ban aiti lut ia baroh ha U Blei bad ha ka por jong U? Dwai ba phin lah ban ioh ia ka jinglong kaba aiti lut ia lade ha U Trai.`