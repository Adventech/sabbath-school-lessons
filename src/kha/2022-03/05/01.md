---
title:  Ka Jingkhluit Bajur
date:  23/07/2022
---

### Dkhot Baibyl ban Pynkhreh ia ka Lynnong
Jenesis 22, Hosea 2:1-12, Job 1:6-2:10, 2 Kor. 11:23-29, Isaiah 43:1-7.

> <p>Dkhot Spel-lyndet</p>
>  “Pynban U Trai u la mon ban pynlwet ia u; u la pynkhuslai ia u: haba men pynlong ia ka mynsiem jong u ka jingainguh namar ka pop, un iohi ia la u symbai, un pynslem ia la ki sngi, bad ka mon U Trai kan roi ha ka kti jong u.” (Isaiah 53:10).

Katba ka lok u C S Lewis u nongthoh kot khristan bapawnam ka la jan iap, u Lewis u la thoh, Ym ba nga don ha ka jingma ba ioh nga duh noh ia ka jingngeit ha U Blei. Ka jingma ka long ioh ba kum pyrkhat sniew shaphang jong U. Kaei ba nga sheptieng kam long, ba ngan ong: “Pleng ym don shisha U Blei,’ hynrei ‘pleng U Blei u long ha kane ka dur.” ---- A Grief Observed (New York, Harper Collins Publishers, Inc.,1961), pp. 6,7.

Haba ki jingjia ki long kiba shitom than eh, don na ngi kiba kyntait noh ia U Blei. Ia kiwei pat kum ia u Lewis, don ka jingpynshoi ban pyrkhat da kumwei pat ia U Blei bad mutdur da bunjait ki jingsniew ia U. Ka jingkylli ka long, haduh katno kan khluid? Haduh katno ka jingkhluid kaba U Blei un kheinduh ban tynjuh ia ki briew khnang ban pyndep ia ka jingthmu jong U, ban pynwandur ia ngi sriem ia ka dur U Khun jong U? (Rom. 8:29).

**Shisien peit ia kane ka Taiew**: Balei phi tharai ba U Blei u mon ban kheinduh ban shah sngewthuh bakla da kito kiba kwah ban tip ia U bad ieit ia U? Katno phi tharai U Blei u mon ban shah sngewthuh bakla khnang ban pynwandur ia phi ha ka dur U Khun jong U?

_* Pynkhreh ia kane ka Lynnong na ka bynta ka Sabbaton, July 30._