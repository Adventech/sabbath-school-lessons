---
title:  Lait Im Lyngba Ka Jingkyrmen
date:  27/07/2022
---

> <p></p>
> “Namar ngim mon ba phin ym tip, ko para bangeit, shaphang kata ka jingjynjar jong ngi kaba lajia ha ngi ha Asia, ba la ban khia ia ngi shikaddei eh, palat ia ka bor jong ngi, haduh ba ngi la duh jingkyrmen ban im;  shisha ngi la don ha lade hi ka jingrai ban iap, khnang ba ngin ym shaniah satia ha lade hi, hynrei ha U Blei uba pynmihpat ia kiba iap;” 1 Korinth 1:8,9.

Kum u Apostol ba la jied da U Blei, u Paul u la shah shitom palat ban ia bun kiwei pat. Hynrei, ia u Paul ym shym la pynduh jingkyrmen. U la nangsan ha ka jingiaroh ia U Blei pynban. Pule ia ki jingshah shitom jong u ha 2 Korinth 11:23-29.  Sa pule ruh ia 2 Korinth 1:3-11.

`Ha Ki 2 Korinth 1:4, u Paul u ong ba ka daw jong ka jingioh ia ka jingisnei bad jingpyntngen U Blei ka long “khnang ia kaban ai bor ia ngi ban pyntngen ia kita kiba ha kano kano ka jingjynjar da kata ka jingpyntngen da kaba la pyntngen ia ngi hi da U Blei.”  Haduh katno ba ka jingshah shitom ka lah ban long ka jingkhot sha ka jingshakri?`

U Blei u kwah ban shakri ia kiba la mong lyngba jong ngi. Kane ka mut ba u lah ban shah ba ngin iashem ia ka jingshah pynmong. Te ngin nang ban ai jingpynshlur ym da ki jingbatai, hynrei lyngba ki jingiashem hi da lade ia ka jingisnei bad jingtngen na U Blei. ( Hebru 4:15).

Ki jingiathuh u Paul ia ki jingshah shitom jong u kam mut ban pynsngewsih ia ngi na ka bynta jong u. ka long ia ngi ban tip ba wat la ngi don ha ka jingjynjar ruh , U Kpa u lah ban wallam jingisnei bad jingpyntngen. Ngi lah ban sheptieng wat ia la ka jingim, wat ban shah pyniap ruh, hynrei wat sheptieng, U Blei u hikai ba ngin shaniah ha U.

Katba u Paul u iai peit shakhmat ban ialap ia ka gospel, u tip ba U Blei un pyllait ia u, ha ki por ki ban sa wan. Ia ka jinglah jong u Paul ban iaineh skhem la kyrshan da ki lai tylli kiei kiei kiba u la ong ha 2 Korinth 1:10,11. (1). Ka jingleh jong U Blei: “uba la knieh kynthet ia ngi na ka jingiap kaba khraw katta katta, bad uba iaiknieh kynthet ia ngi,” (2 Korinth 1:10). (2) Ka jingkut jingmut u Paul ba un iaineh bad U Blei hi: “ha uba ngi kyrmen ba un dang knieh kynthet shuh ruh;” (2 Korinth 1:10).  (3). Ka jingiadwai ki riewkhuid: “da kaba iarap lem ma phi ruh da ka jingduwai na ka bynta jong ngi,” (2 Korinth 1:11).

`Kaei ka jinghikai ba phi lah ban ioh na u Paul kaba lah ban iarap ia phi ba phin ym liat sha ka jingsngewsynei ia lade ha ka jingialeh jong phi?`