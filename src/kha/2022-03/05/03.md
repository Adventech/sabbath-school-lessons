---
title:  Ki Israel Ba Iaid Mon
date:  25/07/2022
---

Ka jingiathuhkhana shaphang u Hosea ka don ki jinghikai ia ngi.  Ka lok jong u, ka Gomer, ka la phet bad ka la ioh khun na kiwei pat ki shynrang. Wat la kam long kaba iaineh hynrei kaba klim, U Blei u ong ia u Hosea ban shim biang ia ka lok jong u bad ban pyni jingieit jong u ia ka. Ka jingthmu jong kane ka jingiathuhkhana ka long ka pharshi shaphang U Blei bad ki Israel. Ki Israel ki la iehnoh ia U Blei bad ia klim ha ka jingmane ia kiwei pat ki blei, hynrei U Blei u dang iai ieit ia ki bad U kwah ban pynpaw ia ka jingieit jong U ia ki. To ngin ia peit ia ka rukom trei kam U Blei.

**Pule Hosea 2:1-12. Da kumno U Blei u ong ba un leh ban khring biang ia ki Israel sha U? Tharai kumno u sngew lyngba kine ki jingiashem?**

`Hosea 2:2,3`

`Hosea 2:5-7`

`Hosea 2:8,9`

`Hosea 2:10`

Kane ka jingiathuhkhana ka pynmih ia artylli ki jingpyrkhat shaphang ka jingiashem jong ngi ia U Blei haba U wallam pat ia ngi sha ka jingkylla kaba mut.

Nyngkong, ngi don ha ka jingma ba ngin ym tip ba U Blei u trei kam.  Haba ki Israel ki la hap ha ki jingeh bajynjar sat, ka lah ban long kaba eh ia ki ba kin sngewthuh ba U Blei jong ki U trei ban pynim ia ki. Haba ia ka lynti jong ngi la ker da ki shiah ne la ker da ka kynroh haduh ba ngim tip shuh shano ngin leit (Hosea 2:6) – hato kane dei ka jingleh U Blei? Haba ngi la duh lut ia ki jingdonkam jong ngi bad la pynlehrain ia ngi (Hosea 2:9,10) – hato U Kpa jong ngi u leh ia kane baroh? Ka jingshisha ka long la ngi sngew kumno kumno ruh, U Blei u iai trei barobor ban wallam ia ngi sha ka jingkylla ka bamut, namar U ieit eh ia ngi.

Kaba ar, Ngi don ha ka jingma ba ngi lah ban sngewthuh bakla ia U Blei haba U dang trei kam. Ngi lah ban sngewthuh ba U Blei u dang trei, hynrei ngim sngewbha ia kaei kaba U leh. Katba ngi dang sngewmong bad sngewlehrain, ka long kaba jem ban kynnoh ba U Blei u long uba sniew, namar ba um leh eiei ban iarap. Hynrei U iai trei man la ka por ban pynthymmai pat ia ngi lyngba ka jingkular ka jingieit jong U.

`Pule Hosea 2:14-23. Kumno kane ka jingpule ka pynpaw ia U Blei? Kylli ia U Mynsiem Bakhuid, lada phi la phet na U Blei ha kano kano ka bynta jong ka jingim jong phi? Lada phi sngewthuh ba phi la long kumta, balei phi ap haduh ba phin da hap iaid lyngba u khiew sain? Kaei kaba khang ia phi ba phin aiti ia lade ha U Trai mynta hi?`