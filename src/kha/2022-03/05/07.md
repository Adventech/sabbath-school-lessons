---
title:  Pule Shuh Shuh
date:  29/07/2022
---

Pule Ellen G. White, “The Test of Faith,” pp. 145–155, in Patriarchs and Prophets; “Praise Ye the Lord,” pp. 315–319, in Testimonies for the Church, vol. 5.

“U Blei u la ju tynjuh ia ki briew jong U ha ka shlem ding ka jingshitom. Dei ha ka jingkhluid jong ka shlem ba ia ka sarang la pyniakhlad na ka ksiar banylla jong ka jinglong Khristan. U Jisu u peit ia kane ka jingtynjuh; U tip ia kaei kaba donkam ban pynkhuid ia ka ksiar bakordor, khnang ba kan phalang ia ka jingphyrnai ka jingieit jong U. Dei da kaba tynjuh da ki jingeh ba U Blei u hikai ia ki shakri jong U. U iohi ba don na ki, kiba don ka bor  ia kaba U lah ban pyndonkam ban pyniar ia ka kam jong U, bad U tynjuh ia kine ki briew; ha ka jingpyniaid jong U, U buh ia ki ha ki kyrdan ki ban tynjuh ia ka jinglong jong ki….. U pyni ia ki ia ka jingtlot jong ki, bad U hikai ia ki ba kin nang ban shaniah ha U…. Kumta ia ka jingthmu jong U la pyndep. Ia ki la pynnang pynstad, hikai bad pynbeit, la pynkhreh ba kin pyndep ia ka jingthmu bakhraw bad ia ka bor la ai ha ki.” E G White, Patriarchs and Prophets, pp.129,130.

Lada ha ka jingpyniaid U Blei la khot ia ngi ba ngin shah ia ki jingtynjuh, to ngin pdiang ia ka diengphna bad dih ia ka khuri bakthang, da kaba kynmaw ruh ba dei ka kti U Kpa kaba bat ia ka ha ki rmiang shyntur jong ngi. To ngin shaniah ha U ha ka badum bad ha ka bashai. Hato ngin ym lah ban ngeit ba Un ai ha ngi ia baroh na ka bynta ka jingbha jong ngi? …. Wat ha ka miet jong ka jingjynjar kumno ngin kyntait ban kyntiew ia ka mynsiem bad ia ka sur da ka jingiaroh ba sngewnguh, haba ngi kynmaw ia ka jingieit ba la pynpaw ha ngi da ka diengphna ka Kalbari?”  E G White, Testimonies for the Church, vol.5. p.316.

**Ki Jingkylli ban ia Puson**

`Ha klass, ong iano re iano ban iasam ia la ka jingiakynduh jingeh kaba tynjuh ia ka jingngeit, Ia kaei phi nang na kata ka jingtynjuh, na ka jingjop ne jingrem jong i?`

`Pyrkhat biang ia ka jingim U Khrist ha ki 24 kynta kiba khadduh ka jingim jong U ha shuwa ka jingshah sahnarphna jong U. Kiei ki jingshyrkhei kiba U la iakynduh? Ka jinghikai aiu ba ngi lah ban shim ha lade ka ban iarap ia ngi ha ki por ba ngi don hapoh u khiew sain?`

`Kumno ba lyngba ka jingjynjar jong ngi, ngin lah ban shakri ia kiwei kiba shem jingjynjar? Wat la kata ka long kaba shisha, kiei ki jingeh kiba ngi lah ban iakynduh ha kane ka bynta?`