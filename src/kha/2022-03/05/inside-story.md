---
title:  Ka Jingiathuhkhann Ba Jia Shisha
date:  29/07/2022
---

### Bynta 5: Pynkulmar Ha Ka Sngi Pynbaptis

_Da: Andrew McChesney_

Ka sngi pynbaptis ïa u khynnah ka la poi. San ngut ki briew, kynthup ïa u khynnah la pynbaptis ha ka por 4 baje ha Alpha Seventh-day Adventist Community Church ha Manaus, Brazil. “ngan ym leit, la ong u kpa. “Ïalam ïa nga sha ka ïingmane jong nga.”

Ha lynti ban leit sha ïingmane, ka kmie ka la pyrkhat sani bha lada u lok jong ka un dang pyni ïa lade ha kito ki jaiñ phong lyngdoh jong ka ïingmane Candomble. “Ngam salia lada i pa jong nga i wan ha kito ki jaiñ phong lyngdoh jong i,” u khynnah u la ong. “ngan pdiang ïa i.”

Ha ïingmane, u Pastor Ricardo u la pynbna ba u khynnah un wan nyngkong ban shah pynbantis bad u la khot sngewbha ïa u ban ïasam ïa ka jingphla shem mynsiem kaba u ïakynduh bad katba u ïeng hajan ka pung pynbaptis. U khynnah u la ïasam kumno u la shah lehbeiñ ha skul bad ha ki para ba ïa shong klass ryngkat, u Cllifferson u la khot sngewbha ïa u ban wan bad u sha ka jingïalehkai video bad hadien kata pat rwai shaphang U Jisu bad ïa kren shaphang ka Baibl. Haba u khynnah u la dep, u la rung shapoh ka pung pynbaptis bad phai sawdong ban peit sha u paidbah. Ha kata ka khyllipmat, u kpa, uba phong da ki jaiñ lyngdoh jong u, u la rung sha ka jaka kyntang. Ka kmie ka la jaw ki ummat khlem sangeh, “U dong hangne,” ka la ong. “U la ong ba un ym wan satia, hynrei u don hangne.”

Ki khlieh ki la phai ban peit shadien jong ka kamra ba heh. Ka kmie ka la dwai jar jar, bad ki dkhot balang kiba tip ïa ka kam u lok jong ka ruh ki la dwai lang. Kiwei pat ki la shu ïa peit ha ka jinglyngngoh katba u kpa u pyiar ïa ki jaiñ lyngdoh jong u. Baroh ki la pdiang burom ïa u.

U tymmen basan u la ïeng hasyndah u kpa, bad u la ai khublei ïa u. “Ngi pdiang sngewbha ïa phi, Eduardo!” la ong u tymmen basan, Roberto Fernandez. “Ngi la ap ïa phi. Ale!” U la ïalam ïa u kpa sha ka pung pynbaptis, ha kaba  u khynnah dang ap ban shah pynbaptis.

Ki jingpyrkhat ba bunjait kiba da ki million ki la wan ha u khynnah. U Blei u la pynïaid lypa ïa kiei kiei baroh, u la pyrkhat. Ym don uwei ruh uba tip ba ngan  long uba nyngkong ban shah pynbaptis, bad u kpa jong nga u la poi tang mar ïa rung ma nga hapoh ka pung. Ki jingpynïaid U Blei baroh ki long kiba janai!

Dei ban shim por kumba 10 minit ban pyndep ïa ka jingpynbaptis ïa uwei pa uwei u dkhot, hynrei ïa ka jong u khynnah pat ka shim por haduh shikynta. Ki paralok babun kiba ju don ha ka jingïalehkai video ki la ïeng ban ïaroh ïa U Blei na ka bynta ka rai jong u khynnah bad ki la pynshlur ïa u ban long ïaineh. U Pastor Ricardo u la kyrpad ïa ki Pathfiinders ban rwai, bad baroh ki la ïasnoh lang.

Katba u khynnah u la mih na ka um, ki Pathfinder ki la rah kti  lem bad ki jingkup bastem jong ki da ka jingkmen bymlah ban batai. U khynnah, ryngkat ka um ba jhieh ba la jaw na ki jaiñ jong u, u la kdup ïa u kpa. “Pa pa, watla ka jingngeit jong phi, nga ieit eh ïa phi,” u la ong. U la peit sha ki paidbah, bad u la bynrap ktien, “nga ai khunblei ïa phi baroh ba phi la don lang hangne. Hynrei kham palat, nga ai khublei ïa i pa jong nga iba la don lang hangne.”

Nangta u kpa u la kren ha u khynnah, “Khun, nga pdiang ïa ka jingngeit jong phi namar shibun ki kam phylla bad bakhraw ki la jia,” u la ong. “nga la pynjngai ïa phi  na ka jingngeit jong nga ha baroh kine ki por, bad ngam kwah ïa phi ban ïa don bynta ha kano kano ka jingngeit. Watla katta ruh, nga pdiang ïa ka jingngeit jong phi namar nga sngewthuh shibun ki bor phylla ki jia mynta hi. Nga kyrmen ba ka lynti jong nga sha U Jisu kam long kaba shitom.”

katba ka longïing ka rung hapoh ka kali hadien kata, u kpa u la ong, “kane ka dei ka jaka kaba sngewtynnad eh, bad ki briew ruh kiba sngewtynnad.” U la pynpaw da ka jingkmen.

_Ka jingkynshew Sabbaton ba khatlai kan ïarap ban plie ïa ki 8 tylli ki ïingmane ha Southern American Division, kaba kynthup ruh ïa ka Brazil, ha kaba u Eduardo Ferreira Dos Santos u shong u sah._

_La ai da ka Office jong ka General Conference, ka Adventist Mission, kaba pyndonkam ïa ka pisa jingkynshew Sabbath skul mission ban pynbna ïa ka khubor kylleng ka pyrthei. Pule ïa ki jingïathuhkhana bathymmai man la ka sngi ha Adventistmission.org._