---
title:  Ioh Lait Im Lyngba Ka Jingmane
date:  26/07/2022
---

`Pule Job 1:6-2:10. Kaei kaba pynlong ia ka jingjynjar u Job?`

Don ka jingphylla hangne. Ki angel ki wan iakynduh ia U Blei, bad u Soitan ruh u wan bad ki. U Blei u la kylli ia u Soitan nangno me wan, bad u Soitan u la jubab ba u la wan “Na kaba leit shane bad shawei ha ka khyndew, bad na kaba jaid sharum shaneng ha ka.” {Job 1:7). Nangta U Blei u la buh kane ka jingkylli, “Me la khmih ihuh ia u shakri jong nga U Job?” (Job 1:8).  Ka jingkylli hi kam long kaba phyla; hynrei kaba phyla ka long U Nongkylli uba la kylli ia kata ka jingkylli. Ym dei u Soitan uba kdew sha u Job ban long ka jingiatai-nia – hynrei dei U Blei. Da kaba tip bha ia kaei kaba bud nangta, U Blei u pyni khnang ia u Job ha u Soitan. Ha pyrthei pat, u Job um shym tip eiei katno ba ka jingkhluid  uta u ka khiew sain kan long. Bad wat la ka long kaba shai ba dei u Soitan bad ym U Blei uba la pynshitom ia u Job, hynrei ka long kaba shai ba U Blei hi u la ai jingbit ia u Soitan ban pynjot lut ia ki jingdon, ki khun bad ia ka jingkoit jingkhiah jong u Job. Lada U Blei u la ai jingbit ba yn pynshitom ia u Job, kan pher aiu lada la pynshitom ia u Job da U Blei ne da u Soitan? Kumno U Blei u lah ban long uba hok bad bakhuid haba U shah ia Soitan ban pynjynjar sat ia u Job? Hato kane ka jingjia ka long ka jingjia kyrpang, ne ka dei ka jingle ba U Blei dang leh ia ngi mynta ruh?

`Ha u Job 1:20,21, kumno u Job u ia kynduh ia kine ki jingtynjuh?`

Ka long kaba lah ban ia kynduh ia ka jingjynjar kaba kum kata ha ki ar rukom. Ngi lah ban sngewkthang bad sngewdom, bad phai noh na U Blei bad ngi ngeit ba u long uba sniew ne ba um don hi, ne ngi lah ban dang iaisnoh tyngeh ha U Blei. U Job u iakynduh ia kine ki jingtynjuh da kaba u iaineh ha U Blei bad u mane ia U.

Ha u Job 1:20,21, ngi iohi ia lai tylli ki rukom mane kiba lah ban iarap ia ngi ha ki por ka jingsaja. (1). U Job u pdiang ia la ka jinglongtlot jong u bad u tip ba um don hok eiei ban dawa. “Lyngkhuid nga la mih na ka kpoh ka kmie jong nga, bad lyngkhuid ngan phai pat shata:” Job 1:21. (2). U Job u pynpaw ba U Blei hi u synshar: “Trai u la ai, bad U Trai u la shim noh;” Job 1:21. (3). U Job u pynkut da kaba u iaiban biang ia ka jingngeit jong u ha ha jinglong hok U Blei. “long ba la kyrkhu ia ka kyrteng U Trai.” ;” Job 1:21.

`Hato kumno phi iashem ia ki jingtynjuh? Hato phi bud ia ki jingleh u Job.  Kumno ka lah ban iarap ia phi ruh?`