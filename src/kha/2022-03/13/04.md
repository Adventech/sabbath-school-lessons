---
title:  U Jisu ha Getsemane
date:  20/09/2022
---

> <p></p>
> “U la ong te ba ki, Ka mynsiem jong nga ka pisa eh, kum ban sa iap: to iaishong hangne, to ia ap ruh.” Markos 14:34.

Na baroh ki jingshitom kiba U Jisu u la shah ha ki 33 snem ba U im ha pyrthei, ym don ka jingshitom kaba kham khraw ban ia kaba U shah ha ki kynta bakhadduh ha shuwa ka diengphna. Naduh ki bymjukut (Ephesos 1:1-4; 2 Tim. 1:8,9; Titus 1:1,2),  ia ka jingknia U Jisu na ka bynta ka pop jong ka pyrthei la thmu lypa, bad mynta U la wan ban pyndep.

`Kaei ba kine ki dkhot harum ki iathuh ia ka jingshah shitom U Khrist ha Getsemane? Mathaios 26:39,  Markos 14:33-36, Lukas 22:41-44.`

“U la leit kham pajih na ki—ym jngai na ki ha kaba ki lah ban iohi bad iohsngew ia U… bad u la dem khrup ha madan. U la sngew ba ia U la pyniakhlad na U Kpa jong U da ka pop. Ka jingkhlad ka long kaba iar, badum,bad ba jylliew, haduh ba ka mynsiem jong U ka khynniuh. Um dei ban pyndonkam ia ka bor Blei jong U ban lait na ka. Kum u briew U dei ban shah ia ka jingmih jong ka pop u briew. Kum u briew u dei ban shah ia ka jingbitar U Blei ia ka jingialeh pyrshah.”

“Ia ka jingshah shitom jong U lah ban batai kham bha da ki ktien u nongiathuhlypa, “To khie, ko waitlam, pyrshah ia u nongap langbrot jong nga, bad pyrshah ia uta u briew uba long u lok u jong nga, ong U Trai, ki paid:” Sekhariah 13:7.  Kum u nongmih bujli na ka bynta u briew ba pop, U Khrist u la hap shah shitom hapoh ka jingbishar U Blei. Kumta U la long u Nongiasaid na ka bynta kiwei; mynta U kwah eh ban don u nongiasaid na ka bynta jong U.” E G White, The Desire of Ages, p. 686.

`Pyrkhat ia kaei kaba la jia ia U Jisu ka Getsemani. Ka pop jong ka pyrthei ka la wan hap halor jong U. Ym pat ju don u briew ha pyrthei uba la hap ban iaid lyngba kumne mynno mynno ruh. Kaei ba kane ka pyni shaphang ka jingieit U Blei ia ngi? Ka jingkyrmen aiu phi ioh nangne ia lade hi?`