---
title:  Ki Sngi ka Jinglong Khynnah
date:  18/09/2022
---

Ka jingthoh ka ai tang khyndiat ka jingtip ia ka jinglong khynnah U Jisu. Kine khyndiat ki dkhot, ki iathuh  khyndiat ia ka jinglong kato ka por ha kaba U Jisu u wan sha pyrthei.

`Pule Lukas 2:7, 22-24, (Lebitikos 12:6-8), Mathaios 2:1-18. Kaei ngi lah ban tip na kine ki dkhot shaphang ka jingiashem U Jisu naduh ba sdang?`

Hoid, U Jisu um dei u briew banyngkong uba la im ha ka jingduk ne ban iakynduh ia kito kiba wad ban pyniap ia U, wat naduh dang khyllung ruh. Don sa kawei pat ka mat kaba iarap ia ngi ba ngin sngewthuh ia ka jinglong kyrpang ka jingshah U Jisu naduh ba u dang rit.

`Pule Ioanis 1:46. Kumno kane ka dkhot ka iarap ba ngin sngewthuh ia ka jingshah shitom aiu ba U la shah naduh dang rit?`

Lait noh na u Adam bad ka Im ha shuwa ka pop, U Jisu u long tang maU hi uba khlem don pop ha pyrthei. Ha ka jingkhuid, ha ka jinglong hok, ia U la wallam sha kane ka pyrthei pop.  Katno ka long ka jingkordit ia U, wat naduh dang khynnah ban ialeh pyrshah ia ka pop. Pyrkhat ia ka jingiapher hapdeng jong U bad kiwei pat kiba sawdong jong U ha kane ka rukom. Ka dei ban long kaba pynpang mynsiem haduh katta katta ia U.

`Kylli ia lade, â€œHaduh katno nga sngew ia ka pop kaba don ha kane ka pyrthei? Hato ka pynwit ia nga, ne kam ktah eiei ia nga? Lada phi eh dohnud ia ka, hato ka lah ban long namar kiei kiei kiba phi pule,peit, ne leh? Pyrkhat ia kata.`