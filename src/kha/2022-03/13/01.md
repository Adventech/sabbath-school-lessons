---
title:  U Khrist Ha U Khiew Sain
date:  17/09/2022
---

### Dkhot Baibyl ban Pynkhreh ia ka Lynnong
Lukas 2:7, 22-24; Mathaios 2:1-18; Ioanis 8:58,59; Lukas 22:41-44; Mathaios 27:51,52; Rom 6:23; Titus 1:2.

> <p>Dkhot Spel-lyndet</p>
>  “Te Hamar kaba khyndai baje, U Jisu u la pyrta da ka ktien kaba jam, u da ong, Eli, Eli, lama sabakhthani (kata kaba long, U Blei jong nga, U Blei jong nga, balei ba me la iehnoh ia nga?)” Mathaios 27:46.

Man la ka por ba ngi pyrkhat ia ka jingjynjar, ka jingkylli ka wan: Kumno ba ka pop bad ka jingjynjar ka mih nyngkong? Lyngba ka jingpynpaw U Blei ngi ioh ia ka jubab kaba bha:  Ka mih namar ba u briew ba laitluid u ibein ia ka jinglaitluid kaba U Blei u ai. Kane ka ialam sha kawei pat ka jingkylli: Hato U Blei u tip naduh mynnyngkong ba kine ki briew kin hap? Haoid, kumba u C S Lewis u la thoh, ba U iohi ba ka long kaba “shongnia ban kheinduh.”

Shongnia ban kheinduh? Namar jongno? Ia ngi, katba U Blei pat U shong ha ka khet jong U? Ymdei kumta. Ka jinglaitluid jong ki jingthaw bakyrpang jongU ka long kaba kyntang, ban ia ka bym ai laitluid, U Blei u jied ban shah ia ka jingmong jong ka jingshah shitom  ba la pynlong da ka jingibein jong ngi ia ka jinglaitluid. Bad ngi iohi ia kane ka jingshahshitom ha ka jingim bad jingiap U Jisu, uba, lyngba ka jingshitom ha ka jinglong doh jong ngi, U la pynlong ka jingiateh hapdeng ka bneng bad ka khyndew ka ban neh junom.

**Ka Taiew Shisien Peit**: U Khrist u shah shitom aiu namar jong ngi? Ngi lah ban nang aiu na ka jingshah shitom jong U?

_* Pynkhreh ia kane ka Lynnong na ka bynta ka Sabbaton, September 24_