---
title:  U Blei uba Shahshitom
date:  22/09/2022
---

Ngi dei ban mlien, katba ngi dang im hangne ha pyrthei, ba ngin hap shahshitom. Ym don jingthoh ha ka Baibl kaba kren pat da kumwei.

`Kaei ba kine ki dkhot harum ki iathuh ia ngi ka kane ka mat ba ngi ia peit mynta?  Ki Kam 14:22, Philipi 1:29; 2 Timothi 3:12`

Hynrei hapdeng ki jingshitom, ngi dei ban kynmaw ia kine:

(1). U Khrist, U Trai jong ngi u la shah kham palat ban ia no iano na ngi. Ha ka diengphna U la “bah ia ki jingkhuslai jong ngi, bad u la kit ia ki jingsngewsih jong ngi; pynban ngi la ñiew ia u ba la pynmong, ba la shoh da U Blei, bad ba la pynjynjar.” ( Isaiah 53:4).

(2). Katba ngi shahshitom, ngi dei ban kynmaw ia ka jingmih na ka jingshah U Khrist, kata, ia kaei kaba la kular ia ngi lyngba kaei kaba U Khrist u la leh na ka bynta jong ngi.

`Pule  Ioanis 10:28, Rom 6:23, Titus 1:2, 1 John 2:25. Ia kaei la kular ia ngi?`

Ngi don ka jingkular ba namar kaei ba U Jisu u la leh, namar ka jingdapbiang ka jingim, bad namar ka jingknia bajanai, ka jingim jong ngi hangne, kaba dap da ka jingpang, jingduh jingkyrmen bad jingduh, ka long kaba tang shikhyllip-mat, ka jah noh tang shipor, ban ia nujor bad ka bymjukut kaba ap ia ngi, kaba bymjukut ha ka bneng bathymmai bad khyndew bathymmai, ka bym don shuh ka pop, ka jingpang, bad ka jingiap. Ia kane baroh la kular bad la pynthikna ia ngi tang lyngba kaei ba U khrist u la leh. Ha kawei ka sngi un wan , bad “Un iohi ia ka jingtrei shitom ka mynsiem jong u, bad yn pynhun:” (Isaiah 53:11)