---
title:  Ba La Ibeiñ, bad Ba La Kyntait da ki Briew;
date:  19/09/2022
---

`Pule Mathaios 12:22-24, Lukas 4:21-30, Ioanis 8:58,59. Bad kynmaw ba U Jisu u dei U Blei, U Nongthaw ia ka bneng bad ka khyndew, bad ba U wan ban tyrwa ia lade kum ka jingknia na ka bynta ka pop jong ka pyrthei. Kumno kine ki dkhot ki iarap ia ngi ban sngewthuh ia ka jingshah shitom kaba U Jisu u la shah ha pyrthei?`

La ka long da ki nongialam ne ki paidbah, ia ka jingim, ki kam bad jinghikai U Jisu la sngewthuh bakla, bad kane ka ialam sha ka jingkyntait bad jingshun da ki briew kiba U wan ban pynim. Katno kane ka pynpang ia ka dohnud jong U.

`Pule Mathaios 23:37. Kumno U Jisu u sngew ia ka jingshah kyntait? Hato U sngewsih ia lade (kumba ngi sngew haba ngi shah kyntait),  ne namar kawei pat ka daw?  Lada ka dei da kawei pat ka daw, kaei kata?`

Ngi baroh ngi la ju shah ia ka jingsngewsih jong ka jingshah kyntait, lehse ka jingpang jong ngi ka iasriem ia ka jong U Khrist namar ba kam long ka jingkhwan ia lade. La pynmong ia ngi, ym namar ba ngi shah kyntait, hynrei namar ba ka jingkyntait kan long kumno ia kita kiba kyntait ia ngi.  Mutdur, katno ka jingsngew U Jisu, uba tip katno U hap ban shah khnang ban pynim ia ki, hynrei ha kajuh ka por U tip bha ia ka bainong jong ka jingkyntait jong ki.  “Ka long namar ka jinglui-lui jong U ba U sngewpang eh ia ka jingleh jubor u Soitan.” E G White, Selected Messages, book 3,p.129.

`Kaei ba phi nang na U Khrist ka ban iarap ia phi ban lah shah ia ka jingshah kyntait?`