---
title:  U Blei Uba La Shah Sahnarphna
date:  21/09/2022
---

Ka jingpyniap da kaba sahnarphna ka long ka jingpynshitom bashyrkhei jong ki Roman ia ki briew. Kynmaw ba U Jisu u la wan sha kane ka pyrthei ha ka jinglong doh kum ma ngi. Ha ka jingshah sympat, ka jingshah sah prek ia ki kti ba ki kjat jong U, ka jingkhia ka met ka tan bad ka  tar shuh shuh ia ki jingmong jong U, ka jingpang jingshitom ka bym lah mutdur shuh. Kane ka long ka jinglehbein bakhraw wat ia uba sniew tam ruh; kham tam, katno ka long ka jingleh bym hok ia U Jisu, uba lui-lui, ba un shah kumne.

Hynrei kumba ngi tip, ka jingshah shitom U Khrist ha ka doh ka long kaba rit ban ia nujor  bad kaei kaba jia shisha. Kane ka long kham palat ban ia kaba pyniap ia u briew bahok.

**Ki jingjia aiu ha ka jingiap U Jisu kiba pynpaw ba dang don shibun ki jingjia ia kiba ki briew kim pat sngewthuh ha kato ka por? Kiei ki dak kiba ngi lah ban shem ha man kaweiâ€“pa-kawei ka jingjia kiba lah ban iarap ban pynpaw ia kaei kaba la jia hangta?**

`Mathaios 27:45`

`Mathaios 27:5,52`

`Markos 15:38`

Da shisha, kaei kaei kaba kham palat ban ia ka jingiap u bahok ka la jia hangne.  Kat kum ka Jingthoh, Ia ka jingbitar U Blei ia ka pop, ka pop jong ngi, la theh lut ha U Jisu. U Jisu halor ka diengphna u la shah ia ka jingbitar bahok U Blei pyrshah ia ka pop jong ka pyrthei baroh kawei.  Kumta, U Jisu u la shah ia kaei kaba kham jylliew, kham dum bad kham pang ban ia kaei kaba u briew u tip ne shah.

`Katba phi hap iaid lyngba ia ki jingialeh jong phi, ia ka jingkyrmen bad jingtngen aiu phi lah ban ioh na ka jingshisha jong ka jingshah shitom U Jisu na ka bynta jong phi halor diengphna?`