---
title:  Pule Shuh Shuh
date:  23/09/2022
---

Pule  Ellen G. White, “Gethsemane,” pp. 685–697, and “Calvary,” pp. 741–757, in The Desire of Ages.

“Lai sien U la dwai ia kata ka jingdwai.Lai sien ka jinglong briew ka kynran na ka jingkheinduh  bakhraw. Hynrei mynta ka history jong ka jaidbynriew ka wan paw ha khmat U Nongsiewspah ka pyrthei. U iohi ba ia kiba ryngkang hukum, lada shu ieh ia ki, kin iap ei.U iohi ia ka bor ka pop. Ka jingjynjar bad jingud ka pyrthei ka wan kiew sha U. U iohi ia ka lanot ka ban wan hap, kumta U la rai kut. Un pynim ia u briew wat lada ka shongdor katno katno ia U ruh. U pdiang ia ka jingpynbaptis jong U ha ka snam, ba lyngba jong U ki briew kiba dei ban iap kin ioh im junom. U la iehnoh ia ka khet ha bneng, ha kaba don ka jingkhuid, ka jingsuk, bad ka burom, ban wan pynim ia kawei ka  langbrot kaba la jah noh, kawei ka pyrthei kaba la hap noh sha ka pop. Bad Un ym phaidien na ka kam jong U. Un long u nongpyniasuk ia ka jaitbynriew kaba la mon ban leh pop. Ka jingdwai jong U mynta ka long tang ka jingaiti: “lada ym don lad ia kane ka khuri ban lait noh na nga lymda nga dih ia ka, to long ka mon jong me.” Mathaios 27:42.  E G White, The desire of Ages, pp. 690,693.

**Ki Jingkylli ban ia Puson**

`Kumno ba, da kaba tip ba U Blei hi, ha U Jisu Khrist, U la shah shitom palat ban ia kaba ngi sngewthuh ne mad, ka iarap ia ngi ha ki jingjynjar baroh?`

`Kiei ki jingtynjuh ba U Khrist u la shah? Ha kano ka rukom ki iasriem ia ki jong ngi, bad ha kano ka rukom pat ki iapher?`

`Kino ki jingkular na ka Baibl kiba phi sngewtynnad eh, ki jingkular kiba phi lah ban bat ha ki por basngewsih ne pang?`

`Kumno kane ka jingiapule  ka iarap ia phi? Kumno ngin iarap iwei ia iwei pat ban jop ia kiei kiei kiba dang pynjynjar ia ngi?`