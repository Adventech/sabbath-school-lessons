---
title:  Ka dur Kaba Pura
date:  07/08/2022
---

> <p></p>
> Haba ngi mong, ka long kaba suk ban tharai ba tang kaei kaba jia ia ngi ka long kaba donkam tam. Hynrei don ka dur kaba kham heh ban ia kaba tang ia “Nga” (Jingpynpaw 12:7, Rom 8:22).

`Pule Habakuk 1:1-4. Ia kaei ba u Habakuk u iashem?`

Phi lah ban pyrkhat ba U Blei un ong ha kane ka rukom: “Kata te kaba sniew shisha, Habakuk; ngan wan iarap mar mar ia me mynta hi.” Hynrei ka jubab U Blei ka long mar ia pyrshah ia kata. U ong pynban ba kan nang kham sniew shuh shuh. Pule Habakuk 1:5-11.

Ia ki Israel la ringmraw da ki nong Assyria, hynrei U Blei u la kular ba ka jingjia kaba kham sniew ia kata kan sa jia: Ki nong Babilon kin wan ban ringmraw lut ia ki briew ka Judah. U Habakuk u la iam pyrta biang ha ki dkhot 12-17, nangta u ap kaei pat U Blei un ong.

`Kumno ka jinglamphrang U Blei shaphang ka jingpynjot ia ka Babilon ka wallam jingkyrmen? Habakuk 2:2,3.`

Habakuk 2, ka kren ia ka jingkular U Blei  ia ka jingpynjot ia ka Babylon. Hebru 10:37 la shim na u Habakuk 2:3, da kaba thew ruh ia ka jingiadei bad U messiah ha ki por ki ban sa wan. Da kajuh ka jingthikna ba la kular ia ka jingpynjot ia ka Babylon, ngi ruh ngi don ia kajuh ka jingthikna ia ka “jingpynjot ia ka Babylon bakhraw” (Jingpynpaw 18:2).

U Habakuk u shem ia lade hapdeng ka jingsniew bakhraw kaba ker sawdong ia u bad ka jingkular U Blei ba kaba kham sniew shuh shuh kan sa wan jia. Hynrei dei hangne pat ba ngi shem ia ka history jong ka jingpynim. Ka jingsniew bakhraw ka ker sawdong ia ngi, hynrei ka Baibl ka iathuh ba kaba khaw sniew shuh shuh kan sa wan jia. U shabi jong ka jingiaishah u Habakuk ka long namar ba ia u la pyni ia ka dur kaba pura. Nangta ha ka lynnong kaba 3 u la lah pat ban dwai ka jingdwai iaroh kaba khraw namar kaei ba U Blei un sa leh ha ki por ki ban sa wan.

`Pule Habakuk 3:16-19.  Ia kaei ba u Habakuk u pyni kum daw jong ka jingkyrmen jong u? Kaei kata ka jingkyrmen jong ki briew U Blei katba ki ap ia ka jingpyndep ia ka jingiathuhlypa bakhadduh? Kumno phi lah ban pynlong ia kane ka jingkyrmen ka jong phi hi?`