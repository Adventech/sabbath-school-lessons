---
title:  Ka Jinglong Ba Beit U Kpa Jong Ngi
date:  11/08/2022
---

`Pule Hebru 12:5-13. Ka khubor aiu ia ngi nangne, bad kumno ka iadei bad kaei kaba ngi ia pule ha kane ka kwartar?`

Ha ki Hebru 12:5-13, U Paul u kren ia ki jingtynjuh ha kaba iadei bad ka jinghikai. Ban sngewthuh ia ka jingmut jong ka jinghikai ka long ban sngewthuh kumno U Blei u pynnang pynstad ia ngi ha ka skul jong ka jingngeit ia kaba u la batai ha ki Hebru 11.

Ha ki Hebru 11, u Paul u la pyni ia ka dur jong ki shynrang bad kynthei ka jingngeit. Ka jingngeit jong ki ka pynlah ia ki ban iaid lyngba ia ki jingtynjuh ki bapher bapher. Katba ngi poi sha ka lynnong kaba 12, u Paul u phai sha ngi pat bad u ong, “da kaba khmih sha U Jisu U Nongpynlong bad U Nongpynjanai ia ka jingngeit jong ngi, uba namar kata ka jingkmen ia kaba la buh ha khmat jong u, u la shah ia ka diengphna, u da ibeiñ ia ka jinglehraiñ, bad u la shong ha ka kti kamon ka khet U Blei.

Namar to phin pyrkhat ia Uta uba la shah ia kaba katne ka jingkren pyrshah ia lade da kiba pop, ba phin ym man thait da kaba sngewtlot ngai lyngai ha ki mynsiem jong phi.” Hebru 12:2,3. Da kaba pule ia ka lynnong kaba 12, ka pynshai ha ngi ban sngewthuh bha bad ban nang ban iakynduh ia ki jingtynjuh ha ka jingstad.

**Pule Hebru 12:1-13. Pule bniah ia ki dkhot 5-13, bad sa jubab ia kine ki jingkylli harum.**

`Kaei ka tynrai jong ka jinghikai?`

`Kumno ngi leh ia ki jingtynjuh?`

`Kaei ka thong jong ka jingtynjuh?`

`Pule biang Hebru 12:1-13. Thoh ia ki daw ba phi lah ban ai kum ka nongrim jong ka jingkyrmen. Kumno phi la iashem ia kane ka jingkyrmen ha ka por jong ka jingshah hikai bakynja mynsiem?`