---
title:  Ki Jingthmu U Kpa Jong Ngi ia Ngi
date:  10/08/2022
---

`Baroh na ngi, ngi ia wad ia ka jingkyrmen. Hynrei hangno lah ban shem ia ka? Ia katto katne, ia ka jingkyrmen la shem ha ka jingwiat samrkhie i paralok. Ia kiwei pat ka jingkyrmen ka wan na ka jingsngewskhem ba ioh pisa tyngka ne ha ka jingshongkurim basuk.  Hangno phi ju wad ia ka jingkyrmen bad ka jingshlur`

U Jeremiah u thoh sha ki briew kiba la duh jingkyrmen ha ka jingshah pynryngkang par jong ki. “Harud ki wah Babilon, hangta ngi la shong, bad ngi la iam, haba ngi la kynmaw ïa ka Seion.” Salm 137:1. Hynrei wat la ki la duh jingkyrmen, U Jeremiah u pyni balei ba kim dei ban duh jingkyrmen.

`Kiei ki daw jong ka jingkyrmen ba u Jeremiah u ai? Jeremiah 29:1-10.`

Hangne don lai tylli ki daw tynrai balei ba kim dei ban duh jingkyrmen:

1. Namar ba ka jingshitom jong ki kam dei kaba shu wan jia ryngkhat. Namar U Blei hi U ong: “Kumne u ong U Trai ki paid, U Blei ki Israel, ha kiba shong mraw baroh, ia kiba nga la pynring mraw na Jerusalem sha Babilon:” Jer. 29:4. Wat la ka i kumba ka jingsniew ka ker sawdong ia ki, ka jaid bynriew Judah kam pat shym la iehnoh ia ka lhoh kti U Blei.

2. U Blei u la ong ia ki ba kim dei ban iehnoh ia ka jingkyrmen namar ba U lah ban trei wat hapdeng ki jingeh kiba ki hap iaid lyngba.  “Bad to wad ia ka jingsuk jong kata ka shnong sha kaba nga la pynring mraw ia phi, bad to duwai ha U Trai na ka bynta jong ka: naba ha ka jingsuk jong ka ka shong ka jingsuk jong phi.” Jer. 29:7.

3. U Blei u la ong ia ki ba kim dei ban iehnoh ia ka jingkyrmen namar ba Un sa wallam ka jingkut ia ka jinglongmraw jong ki ha ka por ba biang. “Naba kumne u ong U Trai, Ynda la pyndep hynñiew phew snem ia ka Babilon, ngan wan i ia phi bad ngan pyndep ia la ki ktien babha shaphang jong phi, da kaba pynphai pat ia phi sha kane ka jaka.” Jer. 29:10.

Hadien ba U Blei u la batai ba kumno U synshar ia ka ba la dep  bad ia kaba mynta jong ki, bad un long ruh U nongsynshar ia ka lawei jong ki ruh.  Nangta U sa pynpaw ia ka jingsumar ieit ia ki briew jong U. ( Jeremiah 29:11-14).

`Pule Jeremiah 29:11-14. Pyniadei ia kine ki jingkular ia phi hi ha kano kano ka jingialeh ba phi don mynta.`