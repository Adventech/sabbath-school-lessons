---
title:  Ka Jingiathuhkhann Ba Jia Shisha
date:  12/08/2022
---

### Bynta 7: I Pa I Aiti Noh

_Da: Andrew McChesney_

Saw sngi hadien ka jingpynbaptis u khynnah, ki mynsiem bymman ki la hukum ïa u kpa ban pynïap ïa ki dkhot ka longïing jong u. Lym kumta, ki la maham, u khynnah bad ka kmie kin pynsniew ïa u namar ki dwai na ka bynta jong u. Ha ka sien kaba nyngkong, u kpa u la lum ïa ki jingpyrkhat ba un pynphai nia. “Kumno?” u la kylli. “Hato ki jingdwai jong ngi kim long kiba kham donbor?”

Kita ki mynsiem ki la ran dien bad ong ïa u ta u kpa ba un ïehnoh ïa ka Manaus, Brazil. Ki la ong ïa u ban leit da ka lieng sha kawei na ki san tylli ki nongbah ha kaba ki lyngdoh jong ka Candomble ki ap ïa u. Hynrei uta u kpa u la wad ban thied ïa ka tiket ban leit ha kata ka lieng, hynrei ym lah ban ïoh ha kita ki nongbah. Ki tiket kiba u lah ban ïoh ka don tang ha Coari. Da kaba kynmaw ïa u kñi jong u ha Coari, u kpa u la pyrkhat ban leit shata.

U Uncle Cesario Ferreira u la kmen eh ban ïohi ïa u kpa, bad u la pynlong ka jingïakynduh lang kiba ha ïing hasem baroh.  U kpa um ithuh ïa kita ki ba haïing, hynrei u la shem ba ka jingïapher jingmut ha ka jingngeit ka la wanrah ka jingpra ha ka ïing. Ka Auntie Tereza kaba 90 snem ka rta ka la thap ieit ïa u na tyrpeng. “Khun, Ka la dei ka por ïa phi ban ïehnoh,” ka la ong. Phi la shakri ïa ki mynsiem bymman baroh ki sngi ka jingim jong phi. Mynta ka la dei ka por ba phin shakri noh ïa U Blei.”

U kpa u la peit da ka jingkyndit. “Hato phi dei ka Khristan Protestant?” u la kylli, da kaba kynmaw ba kita ki mynsiem bymman ki la ong ïa u ban jngai noh na ki.

Ka Auntie Tereza ka la wiat samrkhie bad leit shajan iwei pat ki ba haïing, iba ita ruh i wiat samrkhe. “Khun, ngi baroh ngi dei ki Khristan Protestant!” ka la ong.

Ha ka sngi kaba bud, u kpa da ka jingkhuslai u la khot ïa baroh ki lyngdoh kata ka ïingmane jong u ban sneng lem ïa ki. U Uncle Cesario, uba dang pynkhreh ïa ka jingbam step, bad ruh ryngkat shibun ki jingïakren. Hadien u la sngap, bad u la ong, “Khun, hato phim tip ba U Jisu U beh ïa ki mynsiem bymman?”

“Kumno U leh ïa kata?” U kpa u la kylli.

Hadien lai sngi, u Uncle Cesario u la pule ïa ki jingïathuhkhana na ka Baibl shaphang kumno U Jisu U beh ïa ki mynsiem bymman. Ha ka sngi kaba saw, u ïathuh shaphang u briew uba la shah khum shah teh mraw da u paidbah ki mynsiem bymman ha Markos 5:1-19. U kpa u la lyngngoh ba ki mynsiem ki ong ïa U Jisu, “Ka kyrteng jong nga long u Paidbah, naba ngi long shibun.” Kata kaba shisha!” u la ong. “Haba nga la leit sha ka ïingmane jong ka jingpynbaptis u khynnah, nga leit ba u paidbah ki mynsiem bymkhuid.”

Ha ka sngi kaba san, u Uncle Cesario u khlem ïathuh khana shuh. U kpa u la sngewsheptieng ban kylli balei, bad u la leit noh ha ka jingleit kaba jngai. Ha kata ka janmiet, u la sngewbitar eh haba u lyngdoh jong ka ïingmane jong u u la khot ïa u ïarap pynïoh mrad na ka bynta ban kñia jingainguh.

“To ai ba kita ki mynsiem kin long ka jingkñia!” u la pyrta jam. “Ki la ai hukum ïa nga ban pynïap ïa u khun jong nga. Leh hi ïa ka kam khlem ma nga!”

U kpa u la dang bitar eh, u la shong ha ka miej bam na ka bynta ka jingbam miet. “Khun, U Uncle Cesario u la ong, “hato phi tip ba u ksuid u pynïap ïa u khun ba la kha jong u Job bad ruh kiwei pat ki khun?”

U kpa um pat ju la ïohsngew shaphang u Job, bad u la ïam katba u la ïohsngew ïa kata ka jingïathuhkhana na ka Baibl. Ha kaba kut, u kpa u la ong, “Nga la rai. Ngan ïehnoh noh ïa ka Candomble ngan wad ïa U Blei ki Adventist. Sngewbha dwai. U ksuid u pyrshang ban pynïap ïa nga.”

Ha ka sngi kaba bud, u kpa u la leit phai sha ïing bad u la ïathuh ïa kita ki rai jong u baroh ha ka kmie. “Nga kloi mynta ban bud ïa U Blei jong phi,” u la ong.

_Ka jingkynshew Sabbaton ba khatlai kan ïarap ban plie ïa ki 8 tylli ki ïingmane ha Southern American Division, kaba kynthup ruh ïa ka Brazil, ha kaba u Eduardo Ferreira Dos Santos u shong u sah._

_La ai da ka Office jong ka General Conference, ka Adventist Mission, kaba pyndonkam ïa ka pisa jingkynshew Sabbath skul mission ban pynbna ïa ka khubor kylleng ka pyrthei. Pule ïa ki jingïathuhkhana bathymmai man la ka sngi ha Adventistmission.org._