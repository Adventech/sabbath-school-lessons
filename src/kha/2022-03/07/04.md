---
title:  Ka Jingdonryngkat U Kpa Jong ngi
date:  09/08/2022
---

> <p></p>
> “Namar ma nga U Trai U Blei jong me ngan bat ia ka kti kamon jong me, da kaba ong ha me, Wat sheptieng; nga ngan ïarap ia me.” Isaiah 41:13.

Haba ki jingeh ki wan jia, ngi sngew ba U Blei u la iehnoh ia ngi. Ka jingshisha ka long ba um shym la iehnoh.

Ka jingdon ryngkat U Blei bad ki Jiw ha ka jingshah pynryngkang par ka i jngai.Hynrei, lyngba u Isaiah U Blei u pynthikna ia ki ia ka jingpyllait im ka ban sa wan. Wat la katta ruh, katba ka por jong ka jingleit phai jong ki sha Jerusalem ka dang jlan, U Blei u kwah ia ki ba kin tip ba um shym la iehnoh ia ki bad ba ki don ka daw ban kyrmen.

`Pule Isaiah 41:8-14. Kiei kita ki daw ba phi lah ban iohi kaba ki briew angnud ia kata ka jingpyllait ka ban sa wan? Kumno kata ka jingkular ka iarap ia ngi katba ngi ap ia kata ka jingpyllait na ka jinglongmraw ha kane ka pyrthei?`

Ia ki kyntien badonbor ha kine ki dkhot la shem ha Isaiah 41:13.  U Blei U Syiem halor baroh U ong ia ki briew jong U ba kim dei ban sheptieng, “Namar ma nga U Trai U Blei jong me ngan bat ia ka kti kamon jong me,” Ka ai jingshlur ia ngi ban tip ba U don hajan ban bat ia ka kti ki briew baieit jong U.

Haba ngi bunkam, ka long kaba eh ia ngi ban kynmaw ba U Blei U long jan eh bad ngi. Hynrei haba ngi kynmaw ba U long U Imanuel, “U Blei bad ngi,” ka jingsngew ka pher shisha. Haba U Blei U don ryngkat bad ngi, kumta ruh long ki jingthmu jong U, ki jingkular jong U,bad ka bor pynthymmai jong U.

`Man la ka sngi ialeh ban kynmaw ba U Blei ka bneng U jan eh bad phi ban bat ia ka kti jong phi bad ba U hi U kular ban iarap iaphi. Buh jingkynmaw ba kumno kane ka pynkylla ia ka rukom im jong phi.`