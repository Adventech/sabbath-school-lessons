---
title:  Ka Jingkyrmen Kabym Lah Pynduh
date:  06/08/2022
---

### Dkhot Baibyl ban Pynkhreh ia ka Lynnong
Habakuk 1:1-4, Job 38-41, Isaiah 41:8-14, Jeremiah 29:1-10, Hebru 12:1-13.

> <p>Dkhot Spel-lyndet</p>
>  “Bad kata ka jingkyrmen kam ju pynrain bukhoh kein; na ba ia ka jingieit U Blei la theh iar noh buk buk ha ki dohnud jong ngi da U Mynsiem Bakhuid, ia uba la ai noh ha ngi.” Rom 5:5

Haba phi don ha iingmane lem bad ki parabangeit ba iakmen lang, katno ka long kaba suk ban rwai bad kren shaphang ka jingkyrmen. Hynrei haba ngi shem ba ngi don ha u khiew sain, ka jingkyrmen kam i ba ka long kaba suk. Katba ki jingjia ki ban khia ia ngi, ngi sdang ban buh jingkylli ia bun kiei kiei bad wat ia ka jingstad U Blei ruh.

Wat la ngim sngewthuh ia U Blei bad i kumba U leh ki kam khyllah ki bym poi pyrkhat, hynrei kata kam mut ba U Blei u ialeh pyrshah ia ngi. Ka shu mut ba ngim pat sngewthuh lut. Hynrei ngi ialeh ha la ka jingpyrkhat ba la da ngin ioh ia ka jingsuk, jingsngewskhem bad jingkyrmen, U Blei u dei ban long Uba lah ban sngewthuh bad ba lah ban tip ia kaei ba U leh. Lada ngi pyrkhat kumta, ngi buh ia lade ha ka jingduh jingkyrmen.

**Shisien peit ia ka taiew**:  Kumno ka jingsngewthuh jong ngi shaphang U Blei ka iarap ia ngi ban iai kyrmen ha wat la ngi don ha u khiew sain?

_* Pynkhreh ia kane ka Lynnong na ka bynta ka Sabbaton, August 13_