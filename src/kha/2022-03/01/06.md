---
title:  Ka Jingkular Na Ka Bynta Ka Jingleit Lynti
date:  30/06/2022
---

> <p></p>
> “Shisha ka jingbha bad ka jingisynei kin bud ia nga baroh ki sngi ka jingim jong nga: bad ngan shong ha ka ïing U Trai junom.” Salm 23:6.

Haba ngi don ha ka them ne la shah ker kut da ki nongshun, ka lah ban long ba ngi liat sha ka jingsngew ba ngi la shah iehnoh marwei. Teng teng ngim sngew ba U Blei u iarap; ngi pyrkhat ba ngin ym jin da la hap ha kum kane ka jingjia lada U la iarap ia ngi. Hynrei u Dabid um sngew kumta.

`Wat hapdeng ki jingtynjuh kiba u iashem, kiei ki artylli kiba u Dabid u ong ha ki Salm 23:6?  ( Pule ruh Ephesos 1:4; 2Petros 1:10; Hebru 11:13-15).`

`Phi iohi aiu ha ka jingmutdur jong phi ba ka jingbha bad ka jingieit ka bud ia phi? Kaei phi tharai ba u Dabid u kwah ban iathuh ia ngi shaphang U Blei da kaba batai ia ka jingsumar jong U ia ngi?`

Kam pher katno ka them ka jylliew ne katno u nongshun u iai bud, ka jingthikna ba ka jingbha bad jingieit baiaineh U Blei, bad ka jingthikna ia ka jingialam haduh kaba kut ka jingiaid lynti jong ngi ka long kaba ngim lah ban artatien. Lada kine ki kyntien ki kyrshan ia U Jisu ha lynti sha Kalbari, ia ngi ruh kin kyrshan bad ai mynsiem.

Don ki por, ba ngi khuslai bad artatien. Kumba u Dabid u la pyni, kaba bha tam ia ngi ban ialeh ia ki ka long da kaba pynskhem pynkynmaw, bad iasam ia ka jingngeit jong ngi hi ia ka jingshisha shaphang U Blei uba ngi mane.

`Kaei ba phi iohi ha ka jingiashem jongphi hi shaphang U Blei kaba lah ban pynsngew thikna ba ka jingbha bad jingieit baiaineh jong U ka bud ia phi?  Kumno phi lah ban iasam lem ia kane bad kito kiba don ki jingkylli artatien ia ka jingsumar U Blei? Kumno ba ka diengphna ka long ka nuksa ba khraw tam ia kane ka “jingbud?”`