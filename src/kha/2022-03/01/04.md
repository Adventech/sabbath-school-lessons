---
title:  "Jingiaid Ba Kyllaiñ Khlem Poi Pyrkhat 1: Ka Them"
date:  28/06/2022
---

> <p></p>
> “Shisha, la nga iaid ia ka them ka syrngiew ka jingiap, ngan ym sheptieng ia ka basniew; namar me don ryngkat ma me bad nga: u diengduh bad u shanduh jong me ki pyntngen ia nga.” Salm 23:4.

Kan long kaba sngewtynnad lada ki lynti ka hok ki ialam tang ha ki jaka phlang kiba harud ki um bajai-jai. Hynrei kam dei kat kum ka jingbatai u Dabid.  Hynrei lynter kine ki lynti don ruh ka them ka syrngiew ka jingiap – kam long ka jaka ba ngi sngewtynnad ban leit. Ha ka Ri ki Israel don ki aiom  ha kaba ju wan kynsan ka umsaw lyngba ki wah barit kiba lah ban wallam jingjulor bad jingma. Kine ki jaka them ki long kiba khim bad ba sharing bha bad kiba kah ia ka jingshai. Namar kata “ka syrngiew ka jingiap” ka ieng ia ka them badum.

`Pyrkhat ia ki por ha kaba phi la don ha ka “them ka syrngiew ka jingiap” jongphi.Kumno ka  long? Phi sheptieng wat la phi tip ba u Nongaplangbrot u don hajan? Ka dkhot Baibl aiu kaba kordor tam ia phi ha kum kata ka por, balei?`

`Balei ki langbrot ki poi ha kane ka them? Hato ki shu wan hi hangta, ne u Nongaplangbrot hi u la ialam ia ki shata?`

Ka Elizebeth Elliot ka thoh, “ U langbrot u ba shem ba u don ha ka them ka syrngiew ka jingiap u lah ban pyrkhat ba ia u la ialam bakla. Ka long kaba donkam ia u ban iaid lyngba kata ka jingdum khnang ba un nang ban ym sheptieng. U Nongaplangbrot u don ryngkat bad u. “  Elizebeth Elliot, Quest out of Love (Grand Rapids, MI: Revell Books, 1996), p.218.

`Hato phi la ju pyrkhat ba phi la shah ialam bakla sha ka them? Kumno phi pyrkhat ia U Blei ha kum kane ka por? Bale phi tharai ba u Nongaplangbrot u kheinduh wat ban shah sngewthuh bakla da kaba u shah ia ngi ba ngin leit rung sha ka them bad um?`