---
title:  U Khiew Sain Jong U Nongaplangbrot
date:  25/06/2022
---

### Dkhot Baibyl ban Pynkhreh ia ka Lynnong
Salm 23, Ki Nong Rom 12:18-21

> <p>Dkhot Spel-lyndet</p>
> “U pynphai pat ia ka mynsiem jong nga; U ialam ia nga harud ki um ki bajaijai.” (Salm 23:3).

Ka Sophie ka la shu shaniah ha ka jingkhang kamra thiah bad syntuid suki suki sha madan. Ki ummat ki la sdang tuid, bad ka la sdang ban iam. “Kumno u lah ban leh kumne? Kumno u lah ban leh kumne!” ka Sophie ka la ioh ka khubor kaba la pynpait ia ka dohnud jong ka. Uta u ba kala ju pyrkhat ba u long u paralok, uba ka shaniah, bad burom, u pynphriang khubor basniew shaphang jong ka ban pynjot ia ka kyrteng bad ka kam jong ka. Katba ka shim ia ka Baibl na jingthiah jong ka, ka la iohi kynsan ia ka dkhot kaba ka ju tip bha: “U pynphai pat ia ka mynsiem jong nga; U ialam ia nga harud ki um ki bajaijai.  Shisha la nga iaid ia ka them ka syrngiew ka jingiap, ngan ym sheptieng ia ka basniew; namar me don ryngkat ma me bad nga: u diengduh bad u shanduh jong me, ki pyntngen ia nga.(Salm 23:3).

“Shisha kane kam lah ban long!” ka la kren ka lade. Hynrei kam lah ban len ba kane ka long ka bashongnia. U Nongaplangbrot ha ki Salm u ialam ia ki langbrot jong u ha ka lynti ka hok, hynrei kine ki lynti ki ialam ruh sha ka them ka syrngiew ka jingiap. Hato ka lah ban long ba kane ka jingshet kylla jong u paralok , ia ka them badum, lah ban pyndonkam da U Blei ban hikai ia ka ha ka lynti ka hok?

**Shisien peit ia ka taiew**: Ha kino ki por ba phi kham ioh san ha ka jinglong mynsiem – lyngba ki por basuk ne lyngba ki por ba eh?

_* Pynkhreh ia ka Lynnong na ka bynta ka Sabbaton, July 2_