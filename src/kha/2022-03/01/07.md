---
title:  Pule Shuh Shuh
date:  01/07/2022
---

Pule Ellen G. White, “Missionaries in the Home,” p. 143, in Testimonies for the Church, vol. 4; “The Divine Shepherd,” pp. 476–484, in The Desire of Ages.

“Kito ki ban jop ha kaba khadduh kin iashem ia ki  jingtynjuh ba shyrkhei ha ka jingim bakynja mynsiem jong ki; hynrei kim dei ban bret noh ia ka jingsngew skhem jong ki, namar kane ka dei shi bynta na ki jinghikai ha ka skul U Khrist, bad ka long kaba donkam ba ia   ki jingsarang baroh yn pynkhuid noh. U shakri U Trai u dei ban iaid lyngba ki jingialeh pyrshah u nongshun da ka jingshlur, bad u dei ban jop ia ki dieng pyngkiang ba u Soitan u buh ha lynti  jong u. ……..

“Hynrei lada phi iai peit shajrong , ym shapoh ia ki jingeh jong phi, phin ym man thait noh ha ka lynti jong phi, shen phin sa iohi ia ka kti U Jisu ba u kner ban iarap ia phi, bad phin hap tang ban shu ai ia ka kti jong phi da ka jngshaniah lut, bad shah ba Un ialam ia phi. Katba phi nang shaniah, phin nang kyrmen skhem…………

“Phin shem ka jingiarap ha U Khrist ban tei ia ka jinglong bakhlain, bad baitynnad. U Soitan un ym lah ban pyndum ia ka jingshai kaba mih na kum kane ka jinglong…..  U Blei u la ai ha ngi ka jingai babha tam eh, lyngba U Khun baieit jong U, ban kyntiew,  pynbit bad pynlah ia ngi, da ka hok  bajanai jong U, na ka bynta ka hima jong U.”     Ellen G White, Ki Khubor sha ki Samla, pp. 63, 64.

**Ki Jingkylli ban ia Puson**

`Haduh katno phi sngewthuh ba ka jinglyngngoh bad ka jingtynjuh kaba wan ha ka jingim jong phi ka lah ban long ka jinghikai ha ka skul U Khrist?`

`Kumno ba ka jingiarap, ka jingpyntngen, bad jingpynshlur jong ngi ia kito kiba don ha ka them ka lah ban long shi bynta jong ka jinglong U Nongap langbrot ban iarap ia kito kiba iaid lyngba ki jingeh?`

`Pyrkhat ia ki kynta bakut jong ka jingim U Khrist, katba u rung lyngba ka lynti ka diengphna. Kaei kaba phi lah ban ong na ka Baibl ne na ki jingthoh ka Ellen White, ba kumno ba U Jisu ha ka jinglong briew u lah ban shah? Kaei ba ngi lah ban ioh na ka nuksa jong U ha kano kano ka jingtynjuh kaba ngi lah ban ia kynduh?`