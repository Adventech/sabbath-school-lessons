---
title:  Gombaran ni Ari Parpudi
date:   21/06/2025
---

### Namardomu tu parsiajaran di minggu on, jahama

Mat. 12: 38–42; Jona 3: 5–10; Pangk. 18: 4; Dan. 5: 1–31; Pangk. 16: 12–19; 2 Cron. 36: 22, 23.

> <p>Ayat siapilon</p>
> “Jadi ninna ibana ma tu nasida: Halak Heber do ahu, jala Jahowa, Debata sitompa langit do na huhabiari, ibana do sitompa laut dohot darat” (Jona 1: 9).

Minggu on na gabe parsiajaran na parpudi di hita di angka pustaha na mangurupi hita patoranghon pangantusion tu hita taringot ni angka tanda ni ari parpudi. Saonari idaonta ma ulaon ni si Jona tu luat Ninive, hadadabu ni huta Babel, dohot haheheon ni Serses, raja Persia na paluahon bangso ni Debata jaala mangaloas nasida mulak tu Tano Parpadanan.

Songon angka barita naung taparsiajari, di bagasan saluhut angka barita i adong tona bolon tu ganup jolma. Alai adong do di nasida hatorangan hushus di angka na mangolu di ari parpudi andorang ari haroro ni Kristus na mangulahi. Lapatanna, di na tasulingkiti sian angka pustaha i ragam ni turiturian na gabe mangurupi hita laho mangantusi dia na nidokna “hatigoran saonari on.”

Di partingkian na sarupa ingkon ingotonta sada tu saluhut angka barita i na tarida disi manggombarhon angka tanda ni ari parpudi: ingon manat do hita laho marnida angka turpuk dohot gombaran na balga jala ndang margogo na laho manulingkiti saluhutna i sahat tu hatorangan hasurirangan na so patutna. Umpamana di bagasan parumpamaan ni Jesus, ingkon do luluanta bonana dohot uhumna. Sasintongna ndang gogoanta sian ganup mardongan pangaropaan jumpangan hatigoran na buni. Alai, hita ingkon mangalului turpukna, uhumna, jala siani hita taruli di angka hatorangan na tama di angka ari parpudi.

_Parsiajarima parsiajaran samingguon na laho paradehon tu ari sabat, 28 Juni_