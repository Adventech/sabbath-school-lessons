---
title:  Marsik Aek Euprat
date:   25/06/2025
---

Sada sian saluhut hagogoon ni huta Babel i ma aek Euprat na maolus di toru ni parikna, mangalehon aek na so hasuhatan di pangisi ni huta i. Jala i do nang na gabe hagaleonna. Nitocris, sada sian jolma ni raja Babel na robi, nunga patupahon ulaon mangaruang sian toru ni parik i asa diboan adong dalan ni aek i tu huta Babel, marhite i gabe adong dalan ni angka parkarejo mangulahon ulaon i. Marnida i tu di roha ni Koresh na laho mangulahon ulaon na sarupa, pahoringkon aek Euprat dohot denggan dungi adong ma dalan laho mamboan parangan tu parik ni huta i. Dungkon nasida di parik ni huta i, diida nasida ia harbangan na mangihuthon aek i ndang adong parjaga, jala huta i ditaban di bagasan saborngin i. Sahalak na marnida sejarah ni halak Jahudi na robi i ma Herodotus pabotohon tu hita ia “nasida na maringan di bagasan huta Babel ndang dimatahon ia duru ni huta i nunga dirumpakkon, ala ari panggalangon do sadari i, jala sude jolma manortori, jala pasonanghon diri” —Herodotus, The Histories, Tom Holland, trans. (New York: Penguin, 2015), hlm. 94. Na adong do ganggu ni roha disi ia panggalangon i tudos songon na digombarhon di bagasan Daniel 5?

`Jahama Danniel 5: 18-31 dohot Pangungkapon 16: 12-19. Hatudosan dia do na niidam sian tongatonga ni bura na di Pangungkapon dohot barita hadadabu ni Babel?`

Di na laho pajojorhon songon dia marnida angka tanda ni ari parpudi, Jesus mamodahon angka siseanNa, “Onpe, dungo ma hamu; ai ndang diboto hamu ari haroro ni Tuhanmuna! Alai ingot hamu ma on: Aut na diboto na mora i tingki haroro ni panangko, ndang tagamon so dungo ibana, asa unang disursari ugasanna na di bagasna i” (Mat 24: 42, 43). Tudos tu hadadabu ni Babel, haroro ni Kristus na songgot i mangondam Babel modern. Alai, ndang ingkon songon i; tu hita nunga dilehon godang tanda di haroro ni Jesus na tibu nema di bagasan godang hasurirangan na patar.

Ndang tarsonggot tano on holan molo ndang marnida dia naung sinuriranghon ni Debata; tarsonggot do tan on ala nunga mamillit asa unang porsea di angka na laho masa naung nilumbahon ni Debata.

`Jahama Pangungkapon 16: 15. Nang ditongatonga ni joujou di ari parpudi on, barita na uli dia do na niidam disi? Aha do lapatanna asa unang “marsaemara ibana mardalan”?`