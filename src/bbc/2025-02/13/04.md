---
title:  Panggalangon Beltsasar
date:   24/06/2025
---

Dungkon huta Ninive ditompas (612 SM) marhite punguan parangan na halak Madai dohot Babelonia (na diuluhon ama ni Nebukadnesar). Hehe do haporseaon ditongatonga ni pangisi huta Babel, na so dung adong diida pangisi ni huta i sian tingki ni Hammurabi, na pjongjonghon uhum nasida. Diuluhon Nebukadnesar, saonari nasida malua sian tangan ni halak Assur, huta Babel tu gandana di hamoraon dohot hagogoon sahat ro di tu angka harajaon humaliang nasida na so margogo asing ni holan unduk tu huaso nasida. Ibana raja ni portibi on, jala angka bangso na manghalungunhon hamoraon patuduhon pangoloion tu ibana.

Angkup ni i, mangihuthon na taboto, Nebukadnesar mate dibagasan haporseaon, na manghatindangkon ia Debata ni si Daniel i do Tuhan ni angka raja di tano on (Dan. 2: 47). Pustaha na mangihut na binahen ni si Daniel i ma taringot panggantina, Raja Beltsasar.

`Jahama Daniel 5: 1-31. Parsiajaran haporseaon dia do na jumpangta sian barita on? Aha do na ujungna mambahen tartuktuk raja Beltsasar?`

Ra na gabe mardangol jala posi di bagasan barita on i ma na adong di bagasan Daniel 5: 22. Dungkon paboahon tu raja i dihadadabu dohot parjongjong ni Nebukadnesar, didok si Daniel dompak ibana, “Ia ho, ale Beltsasar, anak ni rajai, laos so dipaserep ho roham, atik pe diboto ho saluhutna i.” Lapatanna, tungoe adong di ibana partingkian na laho mananda hatigoran, tungpe ibana nunga marnida dijolona angka na masa dompak Nebukadnesar – dituntun ibana do na laho manghalupahon angka na masa i, angkup ni i, mamungka dalan na sarupa na mamboan godang hasusahan tu angka ompuna.

Tudos songon na binahen ni Nebukadnesa marhite pajongjonghon patung sere, Beltsasar dohot torang mansoadahon dia na sinuriranghon Debata ni si Daniel. Marhite mamboan ulaula sere bagas joro angka na binuat sian bagas joro ni Debata na di Jerusalem asa minum sian i, marhite i paboahon dohot torang ia Babel nunga patundukhon halak Jahudi jala saonari di nasida do ulaula bagas joro ni halak Jahudi. Lapatanna disi, tumimbo huaso nasida sian Debaata na manuriranghon ari-ari nasida

Tutu, i ulaon hajungkaton bolon, tungpe si Beltsasar dipeop godang “tanda” laho marnida na dumenggan. Adong do di ibana parbinotoan na singkop laho mananda hatigoran; hagaleonna, dao sian i rohana. Di ari parpudi, di na ro ari parpudi tu portibi on, tu ganup jolma dilehon partingkian na laho mananda hatigoran. Dia na manuntuhon dalan nasida, tudos songon si Beltsasar, i ma roha nasida.