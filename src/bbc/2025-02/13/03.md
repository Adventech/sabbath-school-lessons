---
title:  Sada Panolsolion Bolon
date:   23/06/2025
---

Adong jamita na sumurung di si Jonas na laho boanonna tu halak Ninive. “Dung i dipungka si Jonas ma mardalan di bagasan huta i parsadarian, jala martingting ma ibana mandok: Opatpulu ari nari na ma, jadi marongrong ma Ninive!” (Jon. 3: 4). Torang do idaon disi: marongrong ma huta i. Angkup ni i, nda hata na torang do i sian sahalak panurirang ni Debatta?

Alai, aha do na masa dohot Ninive?

`Jahama Jona 3: 5-10. Dungi, boasama hasurirangan i ndang digonopi?`

Ido, saluhut pangisi ni huta i, dohot uhum na dihasuriranghon dipadao do, di sada partingkian bolon. “Nunga dipadao uhuma na tu nasida, Debata ni halak Israel nunga dipatimbo jala dipasangap ditongatonga ni sipelebegu, jala uhumNa diradoti. Sian partingkian i martaon-taon lelengna asa madabu huta Ninive tu tangan ni angka bangso humaliangna, ala manadinghon Debata mardongan haginjangon ni roha” —Ellen G. White, Alfa dan Omega, jld. 3, hlm. 222.

Na tama do hita tarhirim di barita na songoni di angka ari parpudi, mardongan parjamitaan na parpudi tu portibi na madabu? Ido – jala ndang. Lapatanna, na adong do, di liat portibi, torop halak na manjanghon joujou, “Laho ma hamu, ale bangsongku, ruar sian i, asa unang partohap hamu di angka dosana, unang dohot hamu manjalo di haporsuhonna i!” (Pangk. 18: 4). Di liat portibi, jongjong am jolma i diatas ni patna jala, mangalo dompak binatang i, gabe “mangaradoti patik ni Debata dohot haporseaon di Jesus” (Pangk. 14: 12). Nasida, songon pangisi ni luat Ninive, gabe mandao sian paruhuan na ampe tu nasida na mago i.

Di partingkian na sarupa, ditongatonga ni pigapiga hasurirangan, songon na tiningtinghon ni Debata ai na marongrong do ia huta Ninive, aadong do dalanna; na marongrong do i lipe molo angka pangisina i mulak sian hajahaton nasida (ida Jer. 18: 7-10). Alai, adong do pigapiga hasurirangan ndang adong dalan na songon i. na ingkon digonopi do i nang beha pe panjanghonon ni jolma i. hasurirangan Massianik i ma barita di haroro ni Jesus na parjolo dohot na paduahalihon, tanda binatang, mandabu harimason, pangaleleon di ari parpudi – on ndang marala; na tau masa do i nang beha pe panjanghonon ni jolma i. Dia na binahen ni jolma, jala dalan na pinillit nasida, dalan patuduhon di dalan dia do nasida jongjong di ari parpudi, na sinurirangkon ni angka panurirang, dipapatar.

`Dia do na pinatupam saonarina margogo mangurupi mamillit dia na laho sibahenonmu sogot uju ro ari pamaksaon panombaon di Debata manang panombaon tu binatang i dipajongjong di portibi on?`