---
title:  Sirus, na Miniahan
date:   26/06/2025
---

Di ari Sirus mamorang huta Babel, ari-ari habuangan di bangso ni Debata nunga marujung, jala ersia mangaloas nasida laho mulak tu tano parpadanan uhut paulihon muse Bagas Joro. Niuluhon ni Sirus, gabe harajaon na umbalga harajaon Persia di tano on, mangihuthon hata na sinurathon ni sahalak sejarahwan Tom Holland na mandok “punguan luat na umbalga na dung hea diida tano on” —Tom Holland, Dominion Basic Books, Edisi Kindle, hlm. 25.

Songon hasomalan ditongatonga ni halak Persia, Sirus digoari do “Raja na Daulat” manang “Raja ni nasa raja.”

Sirus manggombarhon dia na laho masa di ari ni Kristus ro mangulaho tu huriaNa: Ibana do Raja na ro sian Purba (patudos dohot Mat. 24: 27), manrakkhon hamusuon dompak Babel, jala paluahon bangsoNa jala diujungna lintun sian Babel jala mulak tu tano parpadanan. (Ida Pangk. 19: 11-16.) I do alana boasa Debata manggoari Sirus “na miniahanNa” (Jes. 45: 1); halak Persia na tarbarita i ndada holan paluahon bangso ni Debata, nang hamusuonna manaluhon Babel gombaran di haroro ni Kristus na paduahalihon.

`Jahama 2 Kronika 36: 22, 23. Di bagasan dia do barita ni si Sirus tudos dohot barita ni Nebukadnesar? Di bagasan dia do i marimbar? Aha do na tandi sian pambahenanna i? Angkup ni i, songon dia do i marpanghorhon tu sandok haroro ni Jesus na parjolo marratus taon di jolona?`

Parpeak sasintongna sian buku na di Padan na Robi nunga dipaubah ditingkinta on na diujungi dohot buku Maleaki, alai dimulana, dison do ujung ni Padan na Robi (Kronika) – mardongan hata na sian si Sirus on. Na mangihut di bagasan kanon buku na Badia i ma Mateus, na dipungka mardongan ari hatutubu ni Kristus, gombaran sian si Sirus. Sirus do na manguluhon pajongjonghon mangulahi Bagas Joro di tano on; Jesus do na paojakkon parhaladoonNa di Baga Joro banua ginjang – manogu tu ari haroroNa mangulahi jala paluahon hita.

Sirus, tontu, ndada sahalak gombaran ni Kristus na ture; ndang adong gombaran na tutu polin patuduhon na ginombarhonna, jaala ingkon manat do hita asa unang mambahen godang hata hatorangan tu ganup hatorangan na metmet diisi. Alai nangpe songoni, dohot godang ibana gabr gombaran sian “Sipalua.”

`Uli situtu idaon disi, Debata pajongjonghon sahalak raja sipelebegu marhite dalan na torang laho mangulahon sangkapNa. Lapatanna, malua sian songon dia i tarida dijolonta, songon dia hita boi mamparsiajari hatigoran ia, digodang partingkian, pasauton ni Debaata do angka tanda ni ari parpudi songon naung dihasurirangkon?`