---
title:  Pabagashon
date:   27/06/2025
---

Jahama surat ni Ellen G. White, “Pengawal yang Tak Kelihatan,” hlm. 130-143, di bagasan buku Alfa dan Omega, jld. 4.

“Ganup bangso na adong di tano on nunga diloas laho hundul di ingananna di tano on, asa tarida na tutu do bangso i mangulahon nasa sangkap Parjaga dohot Ibana na Badia. Hasurirangan nunga patuduhon hananangkok dohot hatimbulon ni angka harajaon bolon di tano on – Babel, Madai-Persia, Gorik dohot Rom. Marhite angka harajaon i, songon angka bangso na metmet huasona, na mulak boti do barita i. Ganup bangso adong do ari pangunjunanna; ganup bangso ndang monang, salpu do hasangaponna, lalu do huasona. Angkup ni angka bangso na manundalhon patik ni Debata, jala di na manundalhon i nunga patubuhon hamamago nasida sandiri, alai sangkap ni debata na manghangkap saluhutna i nunga diulahon saleleng ni tano on” —Ellen G. White, Alfa dan Omega, jld. 4, hlm. 140.

Di bagasan Jeremia 18, Jeremia marateatehon dia na binahen ni sahalak sitopa hudon; mamungka jala paulihon sada inganan na siangkapan ni rohana. Gombaran on do, i ma sian sahalak sitopa hudon na manopa sian tano liat, na binahen ni Debata laho patoranghon uhum na marala di bagasan hasurirangan bibel. Jala na laho marnida hita manjanghon i, Debata mangkuling marhite panurirang Jeremia, di na mandok: “Satongkin ahu martahi dompak sada bangso dohot dompak, sada harajaon naeng mangurati dohot naeng mamansingkon dohot naeng mangago. Alai molo mulak bangso naung hupalumba i sian hajahatonna, gabe marpangulahi rohangku taringot tu hamagoan naung husangkapi naeng bahenonku tu ibana. Jala satongkinnari ahu martahi taringot tu sada bangso dohot taringot tu sada harajaon naeng paulihon dohot pahothon. Alai molo dibahen na jat di jolo ni matangku, gabe ndang ditangihon soarangku, jadi solsolanku ma rohangku taringot tu na denggan i, naung hubagabagahon naeng bahenonku tu ibana” (Jer. 18: 7-10).

**Sungkun-sungkun Sirangrangan:**

`Rimangi di hata ni Jesus ai numeang do uhuman tu huta Ninive asa sian bangso ni Debata na manirpang sian hatigoran. (Ida Mat. 12: 39-42). Parsiajaran dia do na patut sibuaton ni huria ni Debata sian poda on?`

`Idama hata ni Ellen g. White ia ganup harajaon na mangihuthon, “na mulak boti do barita i” ”—Ellen G. White, Alfa dan Omega, jld. 4, hlm. 140. Aha do na nidam na gabe hasadaon sian saluhut harajaon na tarsura di bagasan hasurirangan? Marhite dalan dia do nasida mangihuthon dalan ni hasurirangan na sarupa? Songon dia do portibi saonari on mangihuthon nang dalan nasida?`

`Rimangima hata na mandok ai jotjot do ndada pingkiran, hamaloon, na padaohon jolma i sian haporseaon, alai roha. Songon dia do parbinotoan on margogo pausorhon roha manghatindangon di jolo ni jolma?`