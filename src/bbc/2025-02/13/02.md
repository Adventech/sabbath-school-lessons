---
title:  Panurirang na Manjua
date:   22/06/2025
---

Barita ni si Jonas (ida Jona 1-4), molo tungpe jempek, alai balga do ia panghorhonna. Godang halak porsea nunga marnida gombaran ni nasida di bagasan panurirang na manjua on. Nang di bagasan barita on adong buni gombaran sian angka na masa di ari parpudi.

`Jahama Mateus 12: 38-42. Turpuk dia do sian barita ni si Jonas na nienet ni Jesus uju Ibana manghatai tu angka siboto surat doht halak Parise? Parsiajaran dia do taringot paruhuman na adong do bagasan hataNa i?`

Jesus mandok sumurung do Ibana asa sian si Jonas. Diboto Ibana do di na tuat tu portibi on lapatanna manean silang, alai tongtong do Ibana tuat laho “mangalului jala paluahon na mago” (Luk. 19: 10). Jonas tolu ari lelengna di bagasan butuha ni ihan raja alani angka dosana sandiri; Jesus tolu ari lelengna di bagasan tanoman alani angka dosanta. Ido na dihalungunhon laho paluahon na mago.

Saonari pe, tatanda si Jonas sahalak panurirang na manjua, ndang olo borhat tu Ninive. Mangihuthon roha ni jolma, na taripinan do i: halak Assur tarbarita alani hajahatonna. Gombaran ni halak Assur gok mardongan hagogoon na marlobilobi: angka halak na dipatunduk dibunu marhite uhum na gogo na ro tu bagasan rohana. Ise na olo laho mangadopi i di na laho mamaritahon panolsolion tu huta sambulon nasida?

Adong barita na arga sian turiturian i na olo mamboan dompak bangso pasipasi di ari parpudi: hatiha si Jona disungkun ise do ibana, alusna disi, “Halak Heber do ahu, jala Jahowa, Debata sitompa langit do na huhabiari, ibana do sitompa laut dohot darat” – sada sungkun-sungkun na tudos dohot barita ni surusuruan na parjolo (Jon. 1: 9; Pangk. 14: 7). Tutu, ondolanna disi i ma di Debata na Sasada Ibana “sitompa laut dohot darat,” tontu disi, paboahon Ibana do Sipanoma. Turiturian on gabe ojahan baosa hita manomba Ibana, jala panombaon i do na gabe rimpunan ni angka tanda di ari parpudi.

Di partingkian na sarupa, dihatindangkon do ia hita didok mamaritahon barita na so tarbarita di tongatonga ni Babel partondion. Laho mandok “Laho ma hamu, ale bangsongku” (Pangk. 18: 4) i ma na laho mamaritahon tu portibi na ingkon do paubaon nasida roha nasida – sada jamita na sai olo pahehehon rimas sian torop halak – nang dihatiha dibaritahon di bagasan angka dalan na lambok. Ise sian tongatonganta uju mangkatindanghon na so manjanghon rimas ni halak, mmanang hamusuon tahe? Saluhutna i na sadalan do dohot “ulaon.’

`Sadia godang parange ni si Jona na adong niidam di bagasan dirim? Songon dia do ho boi hehe manadinghon parange na lipe on?`