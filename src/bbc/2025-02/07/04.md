---
title:  Songon Sada Batu Arang na Gara
date:   13/05/2025
---

Kerubim, na sumansuman ni tangan ni jolma (Hes. 10: 8) manang gombaran serena (2 Musa 25: 18), adong di sandok Padan na Robi. Jotjot nasida digombarhon jongjong sintong jonok tu adopan ni Debata, manondanghon hasangaponNa tu hasiangan on. Kerubim ditonunhon do nang tu bagasan hirehire na di jolo ni Inganan na sun Badia (2 Musa 26: 1). Di bagasan buku Psalmen, huaso ni Dbeaata na tumimbo maradophon na tinompa digombarhon di bagasan hata umpasa i ma Debata habang marsihundul di Kerubim (Psalm. 18: 11). Jahowa manonahon asa poti parpadanan i dihungkupi marhite dua kerubim sere na tinopa paherbanghon habongna jala padompak be bohina (2 Musa 25: 18-25).

`Jahama Hesekiel 1: 4-14. Hasadon dia do na niidam di bagasan jamita on dohot barita na digombarhon di bagasan Jesaya 6: 1-6 dohot Pangungkapon 4: 1-11?`

Dompak panurirang Hesekiel dipatuduhon gombaran huaso ni Debata na sumurung. Sada alatan halongangan do i di na laho mamuhai, tudos dohot hasusahan na binolus ni bangso ni Debata di hatiha i, bangso na pinillit i ndang mian di tano parpadanan alai tarbuang di Babel. Uju Hesekiel mamparsiajari alatan na ro tu adopanna, di tailihon ibana dompak ginjang jala diida habangsa ni Debata di atas ni saluhutna.

Parateatehon hasadaon na ringkot dohot alatan “habangsa” na deba. Parngolu na niida ni panurirang Hesekiel marbohi tudos dohot parngolu na di bagasan alatan ni si Johannes, singa, raja ualu, jonggi, dohot jolma.

Parngolu halongangan na maropat bohi i ndang dihatahon dohot torang di mula ni gombaran si Hesekiel, alai dungi, di bagasan alatan dompak habangsa na mangihut (ida Hes. 10: 1-210, nasida digoari “kerubim”, jala jumpangta do disi batu arang na gara di bagasan alatan ni panurirang Hesekiel taringot serapim. Adong di nasida bohi ni parngolu songon na dihatahon di bagasan alatan ni si Johannes.

Di na manatap hita dompak habangsa ni Debata – nang di bagasan tungkup parpadanan na sumurung, i ma inganan ni Debata pajumpang dohot si Musa (2 Musa 25: 22), manang alatan na gok halongangan sian angka panurirang – kerubim na tongtong do disan. Solhot do nasida dohot habangsa ni Debata. Ganup na tinompa ni Debata disangkapi laho manggombarhon hasangaponNa – nang hita mangkatai dompak bangso minisia na ditompa tumiru rupaNa manang dompak angka surusuruan na dipajongjong jonok tu habangsaNa na badia i.

`Na badia, na badia, na badia do Tuhan Jahowa, Pargogo na so hatudosan. Songon dia do ngolum dipatudos dohot habadiaon na niida ni si Hesekiel disi? Aha do alus na pinasahatmu i ma hinaringkot ni roham di Barita na uli?`