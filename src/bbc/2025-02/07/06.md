---
title:  Hadadabu ni Lusiper
date:   15/05/2025
---

Dao do i sian pangantusionta ia Lusiper na uju i sada sian kerubim na paherbang habongna manghungkupi, ingananna na tumimbo dipaojak jonok di atas dolok habadiaon ni Debata. sasintongna ingananna i mangurupi pabaohon hasangapon ni Debata tu hasiangan on. Alai, tubu di bagasan rohana hasangaponna sandiri, ndada hasangapon ni Sipanompana, manang tingkosna, didadap ibana tu dirina ia tu ibana ndang dilehon sangap na patut tu ibana.

`Jahama Hesekiel 28: 11-17 dohot Jesaya 14: 12-14. Aha do dalanna umbahen madabu Lusiper? Patudos angka hata na di bagasan ayat i dohot Pangungkapon 14: 1-12. Dia do imbarni hadadabu ni Lusiper dohot pangkat ni jolma na timbo di bagasan Kristus mamboan pangantusion di ho di angka na masa di bagasan Pangungkapon 14?`

Rangrangima dia dalanna Lusiper didabu sian dolok habadion, alai angka na ditobus i jongjong di Dolok Sion raphon Birubiru ni Debata. Didok Lusiper na uju i ro tu Eden, jolma i pe adong do disi, alai asing do ia upah ni sibolis, jolma i diboan mulak tu Paradieso marhite Kristus (ida Pangk. 22: 1-3).

Mangihuthon jamita on, hata ni Ellen G. White na mangihut mansai torang do: “Na monang do Surgo i, surgo na langa i ala hadadabu ni sibolis dohot angka paranganna gabe digokhi angka na tinobus ni Debata” —The Advent Review dan Sabbath Herald, 29 Mei 1900.

Jala disi do nasida, di surgo i, holan alani Barita na Uli. Situtuna, turpuk barita na uli, haluaon, hatop jumpang di bilut habangsa na di bagasan Pangungkapon 4 dohot 5. Umpamana, joujou do angka surusuruan i: “Na tama do Ho manjalo buku i jala mangungkap angka sahapna, ai naung tarbunu do Ho jala marhitehite mudarmu ditobus Ho do tu Debata jolma sian saluhut marga, hata, houm dohot bangso” (Pangk. 5: 9). Tutu gombaran sian barita na uli, hamatean ni Jesus na paluahon jolma manisia.

Ida dohot, songon dia hata i manggombarhon barita ni surusuruan na parjolo, na disi hita dijou laho mamaritahon “Barita na uli sisalelenglelengna... tu saluhut bangso dohot marga dohot hata dohot houm” (Pangk 14: 6). Tutu hatorangan na gogoma i sian saluhut angka na binahen ni Kristus di tano on. Adong jolma di sandok partingkian na so tu nasida mate Kristus i. Holan on do, nasida ringkot manulingkiti i dungi olo manjangkonsa.

`Aha do na taulahon songon huria, manang di ngolunta, di na laho mamaritahon tu angka jolma di saluhut naung binahen ni Kristus tu nasida?`