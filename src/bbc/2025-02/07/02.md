---
title:  Dison do ahu, suru ma ahu!
date:   11/05/2025
---

Piga-piga taon na salpu, sada huria marsangkap laho paulihon bilut partoru naung matua asa dipauli gabe sada inganan parpunguan na imbaru. Sada na jumolo sian angka na niula nasida i ma paulihon angka lampu na imbaru, mangkaporseai angka i mambahen inganan i dumenggan idaon. Alai, dungkon dipagalak, roa situtu do idaon, ala sinondang ni lampu i patuduhon angka hahuranganna.

Alatan Jesaya na bolon i dompak habangsa ni Debata mambahen ibana marnida hahuranganna tarlumobi. “Marjea ma ahu!” holsona, “Nunga mago ahu, ai jolma parbibir na ramun do ahu, jala di tongatonga ni bangso parbibir na ramun ahu maringan, ai nunga diida angka matangku Raja Jahowa Zebaot” (jes. 6: 5). Sarupa do na tahilalahon molo hita songgot diboan tu adopan ni Debata. Torang situtu do sinondangna i laho padaohon saluhut hatanta. Di adopan ni Debata, tabotoma na lilu do hita. Jesaya taruli halongangaan saleleng ngoluna.

`Jahama Jesaya 6: 6-8. Diboto panurirang Jesaya hinorhon ni dosa na “mago” do hita. Upa tinuhor ni dosa do hamatean. Alai singkat na manadinghon hita di bagasan dosa dohot upahna, Debata na gok holong manogu hita sumolhot. Aha do parbue ni alatan i, jala boasa mansai ringkot?`

Panurirang Jesaya dipapita sian dosana hatiha sada sian angka surusuruan Serapim mambuat sada batu arang na gara sian langgatan jala manjama pamanganna mardongan batu arang na gara i. Na nidokna disi olo do i langgatan pardaupaan, na disi dipasahat tangiang pangondian tu adopan ni Debata (ida Pangk. 8: 3, 40. Nasa dosa disesa, jala saonari ibana dipatau jongjong di adopan ni Debata – alai lobi sian tahe, ibana ditongos bahen singkat ni Debata di tano on.

Uli situtu idaon, hata “seraph” i ma lapatanna “na tartutung.” Idama gombaran ni Jesus dompak parhaladoon ni Johannes Pandidi di bagasan Johannes 5: 35 – “Palito na galak jala na marsinondang do ibana; alai na naeng marlas ni roha do hamu sangombas di bagasan sondangna i.” Molo tungpe, ala i do tutu, si Johannes sahalak pardosa na manghlungunhon denggan basa dohot haluaon, parhaladoonna manggombarhon tu Ibana sasadasa na patut mamboan denggan basa dohot haluaon.

Jesus tuat na gabe gombaran na polin di hasangapon ni Ama i – jala Debata manongos sahalak panurirang, sahalak pardosa, na mangulahon sada ulaon na sarupa sada sian Serapim na di banua ginjang

`Holan dungkon panurirang Jesaya marnida dosana nunga disesa, sian i didok ibanama, dison do ahu, suru ma ahu. Songon dia do hita ganup boi, nasa dosanta na dipaias di bagasan mudar ni Jesus, mangalusi songon na binahen ni panurirang Jesaya dison?`