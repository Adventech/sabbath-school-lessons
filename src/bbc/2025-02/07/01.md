---
title:  Ojahan ni Hasurirangan
date:   10/05/2025
---

### Namardomu tu parsiajaran di minggu on, jahama

Jes. 6: 6–8; 1 Musa 3: 21–24; Hes. 1: 4–14; Pangk. 4: 1–11; 4 Musa 2: 3–25; Jes. 14: 12–14.

> <p>Ayat siapilon</p>
> “Dung i hubege ma soara ni Tuhan i, na mandok: Ise do suruhononku, jala ise pardalannami? Jadi ningku ma: Dison do ahu, suru ma ahu!” (Jesaya 6: 8).

Huaso ni Debata dihasiangan on dipaojak diatas ni ulaonna i ma Sipanompa nasa na adong (pangk. 4: 11) dohot na lehet di bagasan parangeNa. Marhite mananda parange ni Debata na sintong, tangkasma tubu di rohanta songon dia jala boasa jolma pardosa i luangan di hasangapon ni Debata (Rom 3: 23).

Minggu on, udutantama dumao tu bagasan alatan di bilut habangsa huhut manantap songon dia jolma i marsada dohot Debata na badia jala songon dia panean ni Kristus mamboan hita mulak jala mamboan hita jumonok tu habangsa i. disangkapi Debata do laho paulihon hita, ndada holan sahalak jolma alai songon sada huria, asa marhite i sahalinari hita paboahon hasangaponNa tu sandok tompaan. Marhite manulingkiti nasa na tarsurat di Bibel, tarulima hita di angka tanda na arga na mangurupi hita laho mananda jala mamungka manangihon joujou bolon na pinasahat ni debata dompak hita, bangso pardosa disesa jala dipalua.

Hajungkaton ni jolma, di ujungna jala salelenglelengna, ditaluhon. Jala, lobi sian i tahe, parange holong ni Debata, parange mansoadahon diri dohot pambahenanNa, gabe marsinondang tumorang lobi sian na dijolona di bagasan sangkap bolonNa di jolma manisia. Tungpe Debata ndang adong manangkapi manisia i madabu tu dosa, marhite silang, parange sian holong ni Debata nunga dipatuduhon marhite ulaon na sun bolon.

_Parsiajarima parsiajaran samingguon na laho paradehon tu ari sabat, 17 Mei_