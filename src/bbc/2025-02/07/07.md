---
title:  Pabagashon
date:   16/05/2025
---

Jahama surat ni Ellen G. White, “Perikaian Berakhir”, hlm. 699-716, di bagasan buku Alfa dan Omega, jld. 8.

Sibolis, i ma ibana na uju i kerubim na paherbang habongna manghungkupi, margogo manegai haporseaon tu habangsa ni Debata. Nunga diloas Debata surusuruan naung madabu i laho manguduti hajungkaton nasida dalan patuduhon tu hasiangan on bagas ni hajahaton na tubu sian haginjangon ni diri – jala di na taruli sibolis i mangela jolma asa marsada laho mandopang Debata, ditaluhon Kristus i do ibana tutu di atas hau pinarsilang, paradehon inganan di jolma i na sian i surusuruan na mardoa i dipabali. Angka pardosa, di bagasan Kristus, dohot torang mandopang hata ni Lusiper. Parporangan na parpudi, di bagasan godang gombaran, gabe pangungkapon na umbalga di holong dohot hatigoran ni Debata asa sian andorang so madabu Lusiper. Tungpe ndang dung adong disangkapi Debata na adong hadadabu i, ala i masa songon parbue ni pambahenan, hatiha saluhutna diulahon, holong dohot hatigoran ni Debata gabe dipatuduhon di angka dalan na so dung adong masa andorang so i.

Kristus, “manatap angka na tinobus i, dipauli di bagasan gombaranna sandiri, ganup tondi mananda Debata singkop, ganup bohi mamansarhon hasadaon dohot Raja nasida. Ditatap Ibana di bagasan nasida parbue ni partinaonanNa, jala sonang ma rohaNa. Dungi mardongan soara na tarbege tu angka na porsea sahat tu angka pardosa, didok Ibana, “Idama na tinobus ni mudarHu! Marniae do Ahu jala pola mate bahen di nasida, asa tama nasida mian di adopanKu salelengnilelengna.” Jala Ende pujipujian diendehon parabit na saksak humaliang habangsa i, “Na tama do Birubiru naung tarbunu i manjalo hagogoon dohot hamoraon dohot hapistaran dohot sahala dohot hamuliaon dohot hasangapon dohot pujipujian!” —Ellen G. White, Alfa dan Omega, jld. 8, hlm. 709.

**Sungkun-sungkun Sirangrangan:**

`Ranapima jongjong di adopan ni Debata mardongan ganup hahurangan, ganup tihas ni parange, ganup pambahenan na lipe, ganup pikkiran na lilu, ganup roha na lipe diungkaphon singkop di adopanNa! Na sintong jala na patut do dijalo ho disi? Dibahen i, aha do pangaropan di ho? Boasama ingkon peoponta “I ma hatigoran ni Debata na marhitehite haporseaon di Jesus Kristus sahat tu saluhut angka na porsea” (Rom 3: 22) mangaramoti hita saonari, jala di bagasan paruhuman, uju hita manghalungunhon i? Jempekna, boasama hita manghalungunhon barita na uli?`

`Johannes Pandidi, songon naung taida, jongjong singkat ni serapim – palito na marnalanala jala marsinondang. (Ida Joh. 5: 35) Ibana, tontu sahali, patujolo ni Kristus, na mamaritahon haroro ni Masias na parjolo. Songon dia do angka jolma di ari parpudi mameop hata ni hasurirangan na sarupa?`