---
title:  Daniel 2 dohot Mananda Jumonok dompak Hasurirangan
date:   15/06/2025
---

Sada sian hasurirangan na marhagogoon di bagasan sandok isi ni Bibel i ma Daniel 2. Disurathon hurang lobi lima ratus taon andorang ni Kristus, panurirangan i manontuhon pardalanan ni portibi on, dipungka sian partingkianna di Babel, dungi marhite Madai-Persia, Gorik, Rom, dohot parbolatan Rom na gabe pajongjonghon angka bangso di luat Eropa i ma na adong sahat tu sadarion.

Parpeakna, manaringoti di angka bangso na adong di luat Eropa on, adong sada ayat na mandok “boaboa ni na masialian angka jolma pangisina i, alai ndang olo sada situtu, songon bosi na so tarpasada tu tano liat” (Dan. 2: 43). Hasurirangan on digonopi tutu situtu. Lapatanna, asing sian sandok na masialian angka jolma ni pangisina i (sian anak ni raja sahat tu anak ni hatoban), na so tarpasada do nasida.

Umpamana, harajaon Inggris na digoari Bagas Windsor, goar Inggris na angur. Alai, goar i sada hamajuaon na imbaru – sasintongan sian taon 1917. Dipudina, bagas nasida di goari Saxe-Coburg-Gotha, goar na tarbarita di Jerman, ala torop sian angka anak ni raja di Inggris – marhite masialian “dohot anak ni jolma” – i ma dongan samudar ni halak Jerman. Alai, partalian mudar i ndang margogo laho manirang nasida sian hamusuon, dibaheni, saleleng ni Perang Dunia i, margogo laho marsirang sian musuh na hinagigihon nasida, nasida manggantu goar gabe Bagas Windsor.

`Jahama Daniel 2: 31-45. Aha do nipi ni raja Nebukadnesar, jala songon dia do Daniel patorangkon i?`

Hasurirangan ari parpudi (apokaliptik) na di bagasan buku Daniel saluhutna mangihuthon ojahan na dipajongjong di bagasan Daniel 2. Lapatanna, udut ni angka hasurirangan on, songon Daniel 2, mangihuthon parjongjong ni harajaon portibi sian na sada tu na mangihut sahat ro di ari ni Debata pajongjonghon HarajaonNa na manontong (ida Dan. 2: 44; Dan. 7: 13, 14). Lapatanna, angka hasurirangan i marhite barita mangihuthon parjongjong ni harajaon na so marholang, dipungka sian na robi jala diujung di ari marsogot, nang dohot tu tingkinta saonari. I do goarna mangihuthon barita na laho manulingkiti hasurirangan jala i do na pinangido ni angka ayat i. Dienet mangihuthon barita ni angka bangso i mansai ringkot di na laho manangkasi angka tanda di ari parpudi, tarlumobi songon na digombarhon di bagasan buku Pangungkapon.

`Songon dia do Daniel 2 patuduhon tu hita ia Debata ndada holan marnida ari marsogot, alai diujungna Ibana do na marhagogoon disi?`