---
title:  Haporsuhon Huria na Parjolo
date:   18/06/2025
---

Ndada holan Padan na Robi na mangalehon tu hita pamuhai ni angka tanda di ari parpudi, alai dohot do nang Padan na Imbaru. Na songkal do ngolu ni halak Kristen di abad na parjolo. Di mulana nasida dihasogohon dongan sahuria nasida sandiri, na marnida ia nasida gabe pangondam di haporseaon Musa. Jala nasida mangadopi nang sian rimas ni kesar Rom parbegu. “Angka hagogoon portibi dohot narokko pajongjonghon diri nasida mangalo Kristus di bagasan ngolu ni angka siihuthon Ibana. Hasipelebeguon marnida, molo Barita na uli i monang, dirumpakkon do angka gana-ganaan dohot sombaonna. Dibahen i ditonahon tu angka paranganna laaho mangarendephon halak Kristen. Dipagarama api pangaleleon” —Ellen G. White, Alfa dan Omega, jld. 8, hlm. 41..

Adong sada turiturian di bagasan buku Ulaon ni Apostel na patuduhon, mansai gogo, dia na gabe sihirimon bangso ni Debata uju hita diboan tu na tarsurat di bagasan Pangungkapon 13.

`Jahama Ulaon ni Apostel 12: 1-17. Aha do na adong di bagasan turiturian on na olo patuduhon angka tanda di ari parpuudi?`

Jakobus nunga dibunu, jala Petrus gabe na mangihut muse; adong uhuman na posi dompak halak Kristen. Ra sada sian angka na sumurung di bagasan barita on adong jumpang di bagasan hatorangan ia si Petrus na modom di borngin na sasintongna gabe borngin parungkilon bolon di bagasan ngoluna – renges situtu asa dibahen i surusuruan i na ingkon manuktuk lambung ni si Petrus jala manungguli ibana.

Petrus, tontu, mardongan halongangan dipalua jala jumpang dalanna tu parpunguan ni angka na porsea na marungkil di haporseaon ia ibana nunga tutu dipalua, na di bagasan tangiang dope nasida. Bibel paboahon ia nasida tarhalomong – na mambahen halak sungkun-sungkun sadia godang hita martangiang jala olo ndang porsea ia Debata tutu olo mangalusi hita.

Piga-piga angka na porsea dipalua, na deba dibunuh. Di na jonok hita tu ari parpudi, masa do nang sisongoni. Nang Petrus, molo tungpe dipalua dihatiha i, alai diujungna mate alani haporseaonna. Jala Jesus i sandiri mandok dompak ibana: “Na tutu situtu do na hudok on tu ho: Andorang umposo dope ho, ho do mangkohosi dirim, laho manopot lomo ni roham; alai dung matua ho, surdukkononmu ma tanganmu, jadi hohosan ni na leban ma ho jala togihononna ma ho tu na so hinalomohon ni roham. Alai marhite sian hatana ondeng dipalumba do ibana, manang songon dia parmatena laho pasangaphon Debata. Jadi dung didok songon i, ninna ma mandok ibana: Ihuthon ma Ahu!” (Joh. 21: 18, 19).

`Idama ia Jesus, dungkon paboahn tu si Petrus songon dia parmatena sogot, tongtong diidok tu ibana, “Ihuthon ma Ahu.” Aha do na ingkon pinaboa ni barita on tu hita i ma boasa nang ondam-ondam hamatean i ndang paholang hita laho mangihuthon Debata?`