---
title:  Tanda Binatang
date:   19/06/2025
---

Angka taon nunga salpu, jala angka tanda ni ari parpudi, songon uhum hamatean dohot pajongjonghon tanda binatang, ndang dope masa, adong pigapiga halak nunga patuduhon lomos ni roha, jala ndang marpangaropan, di parsiajaranta dompak angka tanda ni ari parpudi, dohot ma i songon dia ari Sabbat doohot Minggu na gabe ondolan di partontangan na parpudi.

Buku Pangungkapon torang: na manomba Sipanopa do hita manang binatang dohot gombaranna. Jala ala ni ari sabbat i do gombaran ni ojahan – mulak tu Eden i sandiri (ida 1 Musa 2: 1-3) – di Debata i ma Panompa, ndang gabe halongangan molo, ditongatonga ni panompaon Sipanompa, ari Sabbat na gabe ondolanna. Angkupni i, ndada timpal toho ia huaso ni binatang i do huaso na sarupa na paubahon patik ari Sabbat sian Bibel manjadi ari Minggu, na so adong ojahanna di bagasan Bibel. Di na marningot i, barita taringot ni ari Sabbat dohot Minggu adong ditongatonga ni parnombaon – muse, nang Sipanompa (ida Pangk. 14: 6) manang binatang – diparhatutu roha do i. Jala, ido, adong do di hita di bagasan Padan na Imbaru patujolo partongtangan di ari Sabbat ari papituhon mangalo patik ni jolma.

`Jahama angka ayat na mangihut: (Mat. 12: 9-14, Joh. 15: 1-16). Aha do na masa disi na patubuhon angka sintua ni ugamo i martuptup mamunuh Jesus?`

Di bagasan Mateus 12, dungkon Jesus pamalumhon sahalak naung mate tanganna sambariba (Mat. 12: 9-13), songon dia do panjanghonon ni angka sintua ni parguruan i? “Jadi ruar ma angka Parise i martuptup i, manang beha bahenonnasida mambunu Ibana” (Mat. 12: 14). Hamatean ala ni ari Sabbat ari papituhon? Di bagasan Johannes 5: 1-16, dungkon hamalumon halongangan na asing di ari Sabbat, angka sintua “jadi diburui angka Jahudi ma Jesus, ala dibahen songon i di ari Sabbat” (Joh. 5: 16).

Hamatean ala ni adat ni jolma (ndang adong di bagasan Bibel na mangorai pamalumhon di ari Sabbat, dos do i ndang adong di bagasan Bibel na manontuhon ari Minggu na gabe singkat ni ari Sabbat) alo ni Sabbat ari papituhon? Molo tungpe partongtangan na torang dison dohot Jesus ndang dos dohot angka tanda ni ari parpudi, jonok situtu do i, patik ni jolma alo ni patik ni Debata, jala dibagasan na dua i, uhum na ginulutna marojahan di Sabbat na di Bibel.

`Mate hinorhon ni sada sian patik ni Debata? songon dia do sahalak jolma dohot hatop manabuhihon dalan haruar sian i?`