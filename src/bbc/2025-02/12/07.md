---
title:  Pabagashon
date:   20/06/2025
---

Jahama surat ni Ellen G.White, “Umat Allah Dilepaskan,” hlm. 670-687, di bagasan buku Alfa dan Omega, jld. 8.

“Di sandok partingkian, Debata tongtong mangula marhite angka surusuruan na badia na mangurupi jala paluahon bangsoNa. Angka surusuruan na badia nunga parsidohot ditongatonga parungkilon ni jolma. Nasida tarida di bagasan pahean na marsinondang songon sillam, nasida ro songon sahalak jolma, di bagasan ulos pardalan-dalan. Angka surusuruan nunag tarida di bagasan rumang hajolmaon tu bangso ni Debata. Nasida maradian di toru ni hau ek di hos ni ari, songon sahalak naung loja. Dipangido nasida haburjuon ni jolma. Nasida nunga jongjong songon sahalak sipatudu dalan tu halak pardalan na so umboto dalan. Nasida nunga pagarahon api, marhita tanganna sandiri, di atas ni langgatan. Nasida nunga mambuhai pintu ni hurungan jala paluahon angka naposo ni Debata. Nasida maruloshon pahean parangan surgo, nasida tuat manggulang batu sian tanoman ni Sipalua.”

“Di bagasan rupa jolma, jotjot do angka surusuruan i tuat ditongatonga ni angka parpunguan ni partigor jala nasida manopot angka punguan ni parjahat songon tingki nasida tuat tu huta Sodom laho manulingkiti angka pambahenan nasida, marnida pambahenan nasida i nunga mangatasi haburjuon ni Debata. Di halomohon Debata do denggan basa, jala hinorhon ni pigapiga halak na masritutu marhalado di Ibana, diambati Ibana do hasusahan, jala paganjanghon hasonangan ni halak na torop. Otik situtu do sian angka pardosa di Debata na tutu marnida ia nasida sasintongna marutang hosa tu angka na porsea na ni hinsahan nasida jala dipaburu-buru sintong” —Ellen G. White, Alfa dan Omega, jld. 8, hlm. 665, 666.

**Sungkun-sungkun Sirangrangan:**

`Jahama 2 Timoteus 1: 7. Hatai ma sian angka hasurirangan na olo mambahen ho tahuton. Songon dia do hita paluahon roha na tahuton jala taruli pangaropan sian Debata nang ditongatonga ni hasurirangan na mangkatai taringot pangaleleuon ala ni haporseaonta?`

`Molo tungpe di hatiha on songkal do idaonta songon dia ari Sabbat dohot Minggu gabe dijolo jala impola di bagasan angka tanda ni ari parpudi, idama songon dia hatop ni portibi on marhusor. Aha do na ingkon siajarhonon ni hatigoran on tu hita i ma di na so mangojakkon haporseaonta di angka na masa saonari, na olo muba di bagasan sangkidop mata, alai holan di bagasan hata ni Debata na dipatuduhon?`

`Ranapima na tarsurat di bagasan Daniel 2 (nang dohot bindu 7). Saluhut harajaon nangkok jaala tuat tudos songon na nidokna. Saonari on, marnidatu pudi, tama idaonta ia hasurirangan i nunga digonopi, holan sada nai harajaon na naeng ro. Diama i, jala boasa hita marhaposan ia i tutu na ro songon na di hasurirangkon?`