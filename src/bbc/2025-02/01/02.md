---
title:  Ise na Manjaha, Naeng ma Haantusanna
date:   30/03/2025
---

Mardalan tu toko buku Kristen jala lului buku na marisihon hasurirangan Bibel. Pintor dapotmu do disi ragam ni pangantusion dohot hatorangan na pajuthon roha, jala na olo manugo roha mangkaporseai ai ndang adong na tutu situtu margogo mangantusi angka buku i songoni nang dohot buku Pangungkapon. Umpamana, sahalak panurat mandok ia antikristus holan sada hulingkulingan do; na asing mandok di ari parpudi do i ro; jala na asing muse mandok na nidokna disi ima sada hatiha manang sahalak di tingki Harajaon Rom parbegu. Songon na nidok ni sahalak parjamita na matua, “Bibel i songon hasapi naung matua, na tarpilitikkon do i mangihuthon ende hasoloanmu.”

Alai, Bibel i ndang songon i na nidokna. Balikna do, dijouhon hita laho manjaha, mardongan husip ia di Debata ndang salpu buti hataNa i, jala hita na boi do mangantusi hasintongan poda na pinasahatNa marhite hataNa.

`Jahama Mateus 24: 15, Pangungkapon 1: 3, Mateus 11: 29, dohot Jeremia 9: 23, 24. Aha do na pinodahon ni angka ayat on di sangkap ni Debata mamboan diriNa denggan ditanda jolma?`

Godang do universitas na pajongjonghon kursus “Bibel na gabe sijahaon,” manang na sada dohot i. Di angka na porsea, halongangan bolon do i laho mangihuthon godang ni parsikkolaan, holan laho marnida ia sahalak guru manjaha Bibel tudos songon sahalak jolma manjaha barita ni angka parbegu. Turpukna disi i ma na olo do adong disi santetek “hatigoran” parange di bagasan angka barita i, alai na olo do sahalak jolma na manurathon buku i disurathon mangihuthon na hinirim ni rohana. Ditonga-tonga ni angka guru i, hata na mandok ia buku on na sinihathon ni Debara neang di roha nasida.

Dibahen i, guru na manjaha Bibel alai ndang manangihon soara ni Debata na mangkatahon. Na asing mangarimpunhon na torang maralo dohot barita ni Bibel i. Ia molo ndang ala ni na maneahon diri tu Debata, jala ia so alani na mangalehon roha laho manulingkiti hatigoran, nasida na manjaha Bibel na olo do ndada holan luangan di baritana, alai tahe lipe mananda di parange ni Debata parholong jala na badia na dipapatar diganup isi ni buku i. Numeang do i ulahonon asa sian na sinangkapan ni jolma, i do alana molo holan manjaha Bibel na olo do i patubuhon sahit, molo ndang mardongan dalan na tingkos dohot (na rumingkot) roha na ias marhite panogunoguon ni Tondi Parbadia.

`Sahalak na digoari parjahat dijumpangi ditingki manjaha Bibel. Uju disungkun aha do na niulana i, didok ibana, “Mangalului hahurangan. Mangalului hahurangan.” Boasama i sada dalan na lipe uju manjaha Hata ni Debata?`