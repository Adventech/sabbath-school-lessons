---
title:  Pigapiga Uhum sian Hasurirangan
date:   29/03/2025
---

### Namardomu tu parsiajaran di minggu on, jahama

2 Musa 33: 15–22; Hos. 14: 1–4; Pangk. 4: 11; Joh. 17: 24; Mat. 22: 1–14; Joh.10: 17, 18.

> <p>Ayat siapilon</p>
> “Manang ise na naeng mamuji dirina, on ma dipujihon: Na marroha i ibana, jala na tinandana i ahu, ai ahu do Jahowa, parasi roha na mangkajongjongkon uhum dohot hatigoran di tano on, ai angka ido lomo ni rohangku, ninna Jahowa” (Jeremia 9: 24).

Tudos songon saluhut na adong di bagasan Bibel, halak Kristen marsalisi taringot ni hasurirangan, na sai jotjot manuanhon tu roha ni halak na asing ia hasurirangan na di Bibel i holan pasudahaon ari-ari. Angkupni i, molo halak Kristen marsual di angka hata ni hasurirangan, beha do parsintong ni i? Hinamagona, torop sian angka na porsea tubu na di rohana ia pigapiga buku na di bagasan Bibel, songon Pangungkapon, i ma buku na so hasulingkitan. Ndada na manjahai buku i, alai dipasiding nasida do i, sipata hinorhon hata ni sahalak jolma na mandok di na manulingkiti hasurirangan patubuhon godang parungkilon asa sian panolsolion.

Ndada tutu songoni. Saleleng ni sampulu ualu abad parjolo di barita ni halak Kristen, torop sian halak Kristen i sonang rohana dohot hasurirangan na di Bibel, jala adong dos ni roha na denggan na laho manunglingki hata ni angka hasurirangan i. Dompak i songonon do hata ni Debata: “Alai huapoi ma hamu, ale angka dongan, mangasahon Goar ni Tuhanta Jesus Kristus, asa sahata hamu saluhutna, unang ma adong parbolatan di hamu; hot ma hamu binahen ni sada ni roha dohot sada ni pingkiran!” (1 Kor. 1: 10).

Minggu on, sulingkitantama pigapiga ojahan na pajongjonghon pangantusion di hasurirangan na denggan jala patut sihaporseaan.

_Parsiajarima parsiajaran samingguon na laho paradehon tu ari sabat, 5 April_