---
title:  Gombaran manang Situtuna?
date:   03/04/2025
---

Sada na ringkot siingot ni angka na mamparsiajari hasurirangan i ma songon dia do nasida mameangkon hata ni Bibel di astuanna gombaran do manang na situtu. Songon dia do sahalak na mamparsiajari i marnida ia na manurathon i disurathon di bagasan hata gombaran, jala songon dia muse do sahalak jolma mangantusi aha do na ginombarhonna disi? Dalan na dumenggan na laho mangulahon i ma marhite marnida songon dia gombaran, tanda i, dipangke di sandok hata ni Bibel, ndada marnida songon dia gombaran i dipangke dipartingkian soanari. Umpamana, adong na marnida gombaran sada gompul na di bagasan Daniel manggombarhon Rusia, ala gombaran on jotjot dipangke saonari on na gabe gombaran ni Rusia. Ndang dalan na sintong sisongoni manang na denggan laho manangkasi gombaran di hasurirangan.

**Jahama angka ayat na mangihut, na mangaloas Bibel i patorangkon dirina sandiri (na laho papatarhon isini Bibel i sandiri). Aha do tanda ni hasurirangan na somal di angka ayat i, jala aha do dipasahat Bibel i na gabe lapatanna?**

`Dan. 7: 7; Dan. 8: 3; Dan. 7: 24`

`Pangk. 1: 16; Ep. 6: 17; Heb. 4: 12`

`Pangk. 12: 1; Pangk. 21: 2; Ep. 5: 31, 32; Jer. 6: 2`

Marhite mangihuthon ruhut na jempek i ma Bibel ingkon diloas na laho papatarhon hatana sandiri, angka hahomion dipudi ni gombaran hasurirangan i tarpapatar. Umpamana, taida ia tanduk boi do manggombarhon hagogoon ni harajaon manang bangso. Podang boi do manggombarhon Hata ni Debata. Jala, i do, sahalak parompuan olo do manggombarhon huria. Disima taida dohot torang Bibel i sandiri do patorangkon dirina.

Aalai, na ingkon sialusan dope i ma boasama Debata mangkatai di bagasan gombaran, ali ni na pintor mangkatahon dohot torang? Boasa, umpamana, Petrus dohot buni manggoari huta Rom i ma Babel, di bagasan 1 Petrus 5: 13?

Na olo do godang alana boasa Debata memillit laho pasahatahon hatana mardongan gombaran di bagasan hasurirangan. Di barita ni huria Padan na Imbaru, umpana, molo buku Pangungkapon dohot torang mandok Rom i ma si ula ragam ni hajahaton, pangeleleon naung dipamasa dompak huria i olo dope jumungkat sian i. Diape i alana, na porsea do hita dia ia Debata malungun di hita na laho manulingkiti lapatan ni angka gombaran i.

`Molo tungpe adong gombaran dohot hasurirangan na tongtong gabe hahomion, songon dia do hita mangalehon rohanta di angka na taparsiajari margogo mangurupi patoguhon haporseaonta?`