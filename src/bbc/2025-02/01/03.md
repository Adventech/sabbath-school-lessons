---
title:  Debata Masihol Ditanda
date:   31/03/2025
---

Ndang adong na mambahen jut roha asing sian ditingki adong na ringkot sidohonon, olo ma i uju di sada inganan parubatan manang apotek, i ma di luat ni halak na so diantusi ho hata ni nasida di luat i. Diboto ho do dia na ringkot di ho, alai ndang dibotoho mangkatahon i di hata nasida.

Rap dohot Debata, asing muse do na masa. “Ai songon timbo ni angka langit sian tano on,” didok Ibana, “songon i do tumimbo angka dalanku sian dalanmuna i, jala angka pingkiranku sian pingkiranmuna i” (Jes. 55: 9). Dison ndada Debata na so mangantusi hata na laho sihatahononNa dohot hita, alai di hita do na so adong pangantusion manang hapistaran na laho mananda Ibana singkop.

**Aha do na pinodahon ni angka ayat on i ma taringot di parbinotoan ni Debata molo dipatudos dohot parbinotoanta sandiri?**

`Psalm. 139: 1-6`

`Psalm. 147: 5`

`Rom 11: 33`

`1 Joh. 3: 20`

Na sintong sian na masa dison i ma ai di hita do na so dung adong singkop laho mangantusi roha ni Debata ala Ibana ndang hasuhatan jala Parbinotonasun. Angkup ni i, otik do di hita pangantusion laho mananda saluhut taringot ni panompaon, songon dia do tarbahen hita singkop laho mananda Sipanompa i? Ndang margogo hita.

Molo tungpe ndang na taantusi saluhutna, alai na botoonta do dia na ringkot bahen di haluaonta. (Ida 2 Tim. 3: 14, 15). Di ari ni angka apostel papatarhon Barita na uli tu angka na manangihon nasida, jotjot do nasida mangenet sian hasurirangan naung digonopi, na sian i tama rimpunhononta ia sada sian angka na sinangkapan ni hasurirangan i ma laho manggombarhon sangkap haluaon. Tutu, diujungna, hasurirangan sian Bibel diujungna ingkon do manogu hita sumolhot tu Jesus dohot bagabaga haluaon na pinasahatNa tu sandok bangso manisia.

Angkup ni i, Jahowa, marhite Ibana do ditompa saluhutna (ida Kol. 1: 16; Joh. 1: 1-3), tuat tu portibi on dungi pasahathon diriNa gabe pelean di hau pinarsilang humongkop do ni ganup jolma, nang nasida na lea situtu. Songon i ma balga ni holong ni Debata maradophon hita. Dungkon mangulahon saluhutna i bahen di hita, tangkas dihalungunhon Debata nasa jolma, nang angka na dangol, mananda dia na pinasahatNa tu hita di bagasan Jesus. Jala hasurirangan paboahon i tu hita.

`Molo tungpe, tutu, godang situtu na so taboto, boasama mansai ringkot asa talehon roha saonari di angka na taboto jala mangihuthon diangka naung taboto – asa sian na sai busisaon di angka na so taboto?`