---
title:  Angka Panggomgom ni Bangso Parbegu
date:   23/04/2025
---

Parsaoran ni Debata dohot Israel mangalehon pangantusion godang di parsaoranNa dohot huria Padan na Imbaru. Tangkas do i, di bagasan godang jamita, halak Israel patuduhon gombaran di dosa ni huria. Dao situtu mandok adong di nasida hasurungan diape i na dilehon tu halak Israel na robi, halak Kristen nunga, jala na sai tongtong, jonok tutu tu bagasan pangunjunana na sarupa.

`Jahama Mateus 20: 25-28. Dosa dia do na pininsang ni Jesus tu angka siseanNa asa dipasiding nasida di na laho pajongjonghon parhobason huria Kristen?`

Halak Israel mangido sahalak raja manisia, pangidoan na mamboan nasida tu hasesega ni parange di tongatonga ni bangso i. Lam manjungkati do angka raja i sahat ro di Debata mangaloas halak Babel mamboan bangsoNa songon dalan paulihon.

Songoni do nang na masa ditongatonga ni huria Kristen. Tungpe nasida ndang pajongjongkan diri nasida songon bangso parbegu, uju Konstantinus marhajaraon jala mandok dirina sahalak Kristen, malum roha ni angka na porsea, alai dungkon ni i adong na masa ditongatonga ni huria i i ma na olo do nasida mangasahon huaso ni kesar laho pamora diri nasida sandiri.

Adong pigapiga parsalisian bolon ubu di tongatonga ni halak Kristen di abad paopathon, jala hatiha hurai i marnida ndang margogo laho pasidungkonsa, dipasahatma pangidoan pangurupion tu Kesar. Sian i, gabe tarbarita ma uskup Rom, i ma ibana na dung hea hundul sada sian angka uskup senior di tongatonga nasida. Huria mangido pangurupion tu pamarenta dompak parsalisian ditongatonga ni huria, jala di ari pamarenta mangojakkon simanjojakna di harbangan, muba do saluhutna sian na ronsam lam tu ronsamna.

Tudos songon Israel na robi, godang barita haholomon di pardalana ni huria Kristen alani huria i sandiri na mardamedame dohot portibi. Disi halak Israel borhat tu panombaon sipelebegu dohot angka rajana disegai hisap nasida di gomgoman – sahat ro di nasida pasahathon anak nnasida tu begu – gereja nanget-nanget mamboan godang ulaon dohot hasomalan harajaon sipelebegu asa dibahen i godang sian tongatonga ni na porsea mate alani haporseaonna ala nasida didok gabe alo dompak huria-harajaon.

`Di adat hasomalanmu, sian tongatonga ni luatmu, dia do na gabe pangunjunana na sarupa tusi na olo mangganggu haporseaonta?`