---
title:  Sinondang sian angka Bangso
date:   24/04/2025
---

Sangkap bolon ni Debata di na pajongjonghon halak Israel ndada laho manguhumi sandok pangisi ni portibi, alai laho paluahon do. Tutu na olo do, torop sian hita mangkilalahon bura uju hita diadophon dompak hatigoran ni dongan jolma, dibahen i hajongjongon ni halak Israel i pe laho maminsang dosa dohot hajungkaton ni angka bangso humaliang nasida. Angka na porsea na mangolu sarombang dohot Debata patuduhon parangeNa na sintong, na marhagogoon laho patubuhon haporseaon. Sintongna, ngolu ni angka na “mangaradoti patik ni Debata” (Pangk. 14: 12) ingkon do patuduhon parangeNa.

Alai, aut sura ma halak Israel nunga mangolu jala mangulahon sintong nasa na dipatikkon tu nasida, na ro do angka bangso humaliang i tu nasida di bagasan dame, manulingkiti gumodang taringot nasida dohot Debata nasida. Alai lungunna, songon na pinatuduhon ni parhatobann Babel, gabe mandopang do angka bangso i.

Gombaran na parpudi di parange ni Debata, tontu sahali, i ma Jesus – sasadasa di bagasan pardagingon patuduhon dohot singkop parangeNa i. Alai ngoluNa na sumurung i, na tutu marhagogoon patubuhon haporseaon di bagasan roha, disangkapi asa gabe sada joujou (ida Joh. 3: 16-21).

Sangkap na parpudi di na pajongjonghon bangso Israel dos do i dohot sangkap ni Debata pajongjonghon huria, malungun rohaNa pajongjonghon huriaNa laho manogu angka pardosa tu Kristus. Joujou barita ni tolu surusuruan, na dipasahat marhite huriaNa, dibaritahon, ndada disangkpi holan dompak pigapiga halak na tarpillit alai tu “tu angka pangisi ni tano i, tu saluhut bangso dohot marga dohot hata dohot houm” (Pangk. 14: 6). Pangungkapon 18: 1 manurirangkon ai na sondanganna do sandok liat portibi on marhite hasangapon ni Debata andorang so ro mangulahi Kristus i.

**Aha do na niajarhon ni angka ayat na mangihut on tu hita i ma di ulaon na sinangkapan ni Debata di bangsoNa di tano on? Songon dia do hita marhagogoon manghangoluhon ruhut-ruhutna i di bagasan dirinta sandiri?**

`4 Musa 14: 17-21`

`Jes. 42: 6; Jes. 49: 6; Jes. 60: 3`

`Pangk. 18: 1-4`

`Ulahi manjaha Pangungkapon 18: 1-4, jou-jou tu “bangso-Ku”, i ma bangso ni Debata, asa ruar sian Babel. Songon dia do i masa? Di hata na asing, songon dia do hita, songon huria ndada Babel, olo dipangke Debata laho manjou bangso ni Debata na adong di Babel?`