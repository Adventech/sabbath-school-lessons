---
title:  Jou-jou tu si Abraham
date:   21/04/2025
---

Di bagasan buku 1 Musa bindu sampulu, jumpangta disi haheheon ni torop bangso. Hata na somal disalin na mangkatahon “bangso” i ma goyim, na boi tong pabotohon dompak halak sipelebegu. Sada Musa 10 paboahon tu hita ia bangso manisia marserak mangihuthon luatna, pangkulingna, margana, dohot bangsona (1 Musa 10: 5; ida dohot Pangk. 14: 6).

Tibu dungkon dipatuduhon barita on, Jahowa manjou si Abraham ruar sian tongatonga ni sada bangso i asa bahir sian nasida nang dohot sian margana.

`Jahama 1 Musa 12: 1-9. Boasama Jahowa manjou si Abram (na muse di goari Abraham) ruar sian luatna hatubuanna?`

Disangkapi Jahowa marhite si Abraham laho pajongjonghon sada bangso na asing sian harajoan na pinajongjong ni jolma. Ndang jadi adong raja di nasida asing ni Debata sandiri. Ingkon patuduhon ni jolma i do angka na masa molo jolma i mulak tu Sipanompana. Israel dipajongjong asa gabe pasupasu tu “saluhut angka bangso ni tano on” (1 Musa 12: 30. Nunga dipansarhon Jahowa tu nasida sinondang dohot teanteanan na sumurung na so dung hea di diiida di portibi on sian, na olo do, andorang aek na sumar.

`Jahama 5 Musa 4: 5-9. Aha do na pinasahat ni Jahowa tu anak pinompar ni si Abraham, bangso na gabe hagogonop di bagabaga na pinajongjong ni Jahowa tu si Abraham?`

I ndada taringot ni sahalak jolma na gabe sitindangi di sada punguan, i taringot ni saluhut bangso asa, rap mangulahon jala sada di bagasan Debata, margogo patuduhon hasangapon sian parangeNa. Ida nang dohot, di bagasan hata na dihatahon dompak nasida ai ndada holan “patik dohot uhum” naung nilehon ni Debata tu nasida na mambahen nasida sumurung situtu, alai pangoloion nasida tu angka i na mambahen angka bangso na asing mandok, “Bangso na pistar sahali jala na pantas marroha do bangso na bolon on!” (5 Musa 4: 6). Nang behape hinauli ni hatigoran na dipasahat tu nasida, panundation nasida laho mangkangoluhonsa, laho mangaradoti, gabe mamboan bura singkat ni pasupasu jala hamatean singkat ni hangoluan.

`Songon dia do ruhut na sarupa, i ma ndang holan mananda angka hasintongan i alai mangaradoti, mangolu di bagasan hita halak Advent saonari on?`