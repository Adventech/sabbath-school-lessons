---
title:  Nimrod dohot Ninive
date:   20/04/2025
---

Porlak Eden ditompa bahen bagas hasonangan di jolma i. Dungkon ro dosa i, ndang adon be dalan di Debata nda holan manirang jolma i sian Porlak dohot hau hangoluan, nang tu saonari on.

Di ruar ni porlak, jolma i dipangido marhoihoi holan laho mangalului sipanganon nasida. Lam tu parirna ngolu i, tu porsukna ngolunta jala hir hodokta (1 Musa 3: 16-19). Natua-tuanta na parjolo i porsea ia Raja na bontor i ingkon patupahon dalan mulak tu Porlak, jala nasida mamboan pelean tu harbangan Eden di bagasan pangaropan na togu di sipalua na binagabagahon ni Jahowa sian mulana tu portibi naung madabu.

“Leleng do porlak Eden i di atas ni tano on dungkon dipabali jolma i sian angka dalanna na gok hasonangan i... Tu inganan on do si Adam dohot angka pinomparna nunga ro laho manomba Debata. Disi do nasida paulihon hata nasida na gabe siradoti patik naung nilaosanna asa dibahen i nasida dipabali sian Eden. Jala ndung tang dosa i manggohi portibi on, jala hajahaton ni jolma i patubuhon halelekse nasida marhite aek na sumar, tangan na pajongjonghon Eden i nunga manghindat i sian tano on. Alai di joujou na parpudi, molo tuat marsogot “langit na imbaru dohot tano na imbaru” (Pangungkapon 21: 1), dipualak do porlak i di bagasan haulion na sumurung di mulana” —Ellen G. White, Alfa dan Omega, jld. 1, hlm. 60.

Alai, na asing margogo “pajongjonghon” hagogoon ni jolma di parniahapan ni jolma, jala taida jongjong angka luat-bangso na ribur, sada dalan laho patupahon ngolu na dumenggan, jala martahi asa taruli di angka naung mago di Eden.

`Jahama 1 Musa 10: 1-12. Di bagasan on do Bibel patandahon pigapiga parsidohot sian angka pangaraji na adong di bagasan buku na asing di Bibel i, dohot ma i Ninive manang Babel. Marningot na taparsiajari diangka na binahen ni angka huta na ribur i di angka ari na mangihut, aha do na patut sirimpunohonta sian angka ayat on?`

Torop halak naung manjaha taringot ni si Nimrod jala mangamrimpunhon ia ibana i ma sahalak ulubalang bolon, songon sahalak ulubalang sian barita na adong ditongatonga ni halak sipelebegu. Alai uju Bibel manggombarhon ibana “ulubalang di tano on,” jala “parburu na begu maradophon Jahowa,” i ndada pamujion. Nimrod gogo di bagasan rohana sandiri, jala ibana jongjon “maradophon” Jahowa astuanna ia ibana mangalo dompak Debata. Na taida di bagasan angka ayat on i ma parjongjong ni punguan mangalo dompak Jahowa, paraloan na sai tongtong adong sahat ro di, di ujungna, ditaluhon nasa paraloan i.

`Boasama dosa hajungkaton maradophon Jahowa buni sian angka na taranapi? Songon dia do hita margogo mangaradoti dirinta sian parange hajolmaon?`