---
title:  Pabagashon
date:   25/04/2025
---

Jahama Jesaya 44: 24-45: 13.

“Ngorngor, mulana marbuni-buni jala ndang mangkuling, dungi lam dipataridahon dungkon lam tu gogona jala lam mangarajai roha ni jolma, huaso hajahaton i patuduhon ulaon pangotootoion dohot pangaleaionna. Ndang dihilala angka hasomalan sipelebegu taruli dalan bongot tu huria Kristen. Tondi na olo mardame-dame jala pasadahon tahi naung songoni leleng dipadao di bagasan pangarupaon bolon na neai ni huria marhite sipelebegu. Alai di na mansohot pangaleleon i jala haporseaon ni halak Kristen sahat tu adopan ni paruhuman dohot habangsa ni angka raja, nunga ditadingkon huria i haserepon dohot habuluson ni Kristus dohot angka apostelNa, jala manggantihon i dohot ginjang ni roha dohot tois ni angka malim ni sipelebegu nang dohot angka pangarajai. Jala patik ni Debata disoringkon dohot angka jamita manang adat ni jolma. Hamumuba ni roha sian Kesar Konstantine di mula ni abad paopathon mamboan las ni roha bolon. Jala haportibion, na dihungkupi sada gombaran hasintongan nunga bongot tu huria. Saonari hatop magodang ulaon hajahaton i. Sipelebegu na di mulana idaon na ingkon talu saonari gabe parmonang. Tondi sipelebegi manggohi huria. Podana, panombaonna dohot hatana nunga dipasada tu bagasan panombaon ni halak na mandok siihuthon Kristus” —Ellen G. White, Alfa dan Omega, jld. 8, hlm. 51.

Sadalan dohot sungkun-sungkun na diujung ni parsiajaran ari Rabu, ndada na tutu do hita saluhutna tarondam, tarlumobi lam tu lelengna hita dison, laho “padaohon haserepon lambas ni roha ni Kristus dohot angak apostelna” bahen hasangapon, hagogoon, pamujion, nang dohot angka joujou ni portibi on? Molo hita mandok ndang, na mangotootoi dirinta do hita disi.

**Sungkun-sungkun Sirangrangan:**

`Di tingki Debata pabalihon bangsoNa tu luat Babel, sada partingkian partangisan do i. Abraham dijou ruar sian Kasdim laho pajongjonghon sada bangso parpadanan asa gabe sinonda di taon on, jala saonari nasida ditogu mardongan rante. Saleleng tartoban nasida, dipatuduhon Debata tu nasida na ra masa molo porsea nasida. Nebukadnesar, uluan sian sada hagogoon na mangalo Debata, ro tu adopan ni Kristue (Daniel 4). Di ujung ni parhatobanon, Debata pajongjonghon sahalak raja Persia na marhalado songon gombaran ni Kristus, paluahon bangsoNa sian Babel jalan paulakkon nasida tu Tano Parpadanan. Kores ndada halak Israel, alai ditodo Debata ibana laho patuduhon bagabaga haluaon tu portibi uju ibana paborhathon bangso parpadanan ni Debata tu huta Jerusalem. Parsiajaran dia do na tabuat sian pariajaran i ma songon dia Debata manatap bangso manisia sian haadongon saonari i ma Ibana pajongjonghon halak ruar laho pasauthon sangkapNa?`

`Ra hita ndang di Babel tading, alai sadia godang Babel na adong di bagasan hita? Songon dia do hita mananda angka hajungkaton i, jala dungi, songon dia do hita asa boi muba?`