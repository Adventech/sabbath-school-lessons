---
title:  Barita ni Sodom dohot Gomorra
date:   03/06/2025
---

Adong sada parsiajaran na asing na di Padan na Robi na gabe turiturian na une dibahen Petrus hatiha manggombarhon tandatanda ari parpudi: hadadabu ni Sodom dohot Gomorra. Angka huta sambulan na di adaran i nunga gabe turiturian alani hajahatonna jala gabe gombaran na parjolo sian tongatongan na ribur na dirimpashon marhite api na tuat sian banua ginjang.

`Jahama 2 Petrus 2: 4-11, Judas 5-8, dohot Hesekiel 16: 46-50 jala parateatehon saluhutna dohot sintong. Songon dia do parange ni jolma disi na patubuhon hasesega ni angka huta i, jala dia do tudosanna na adong nang saonari on?`

Lumbalumba na dipasahat tu huria ari parpudi di portibi on marhite barita ni Sodom dohot Gomorra tangkas situtu do: diujungna, diuhum do nang dohot parjahat i marhite api, songon na ginombarhonna dohot toraang di bagasan Pangungkapon 20. Pangotootoi situtu do ia dosa i ala manghungkupi hita di dosanta sandiri, manghungkupi hajahatonta ditoru ni rohanta, jala hajahton na binahen ni dongan jotjot do i torang dijolonta. Di bindu na sarupa disi Debata pabotohon hinabalga ni holong na nilehonNa tu bangsoNa, jala dilumbahon Ibana do nang bangsona i, tungpe ndang mangulahon dosa na sarupa (Hes. 16: 47), jumungkat do i sasintongna sian Sodom.

Israel nunga “marmainan” (Hes. 16: 41), mangulahon parmainanon haporseaon. Idama songgot ni roha ni bangso ni debata uju nasida manangihon nasida jumungkat sian angka jolma na tarbarita alani hajahatonna.

Ndang barita na imbaru on, nda holan halak Israel na robi alai saluhut jolma manisia. Di bagasan Rom 1: 18-32, Paulus pajojorhon godang ni hajahaton ni manisia na bolas jadi disurathon di koran molo saonari on. Gombaran na sinurathon ni Paulus di dosa ni angka parbegu ndada sangkapna laho patupahon ginjang ni roha di tongatonga ni halak Jahudi, alai asa dipudina bangso ni Debata dirohahon nasida hinajahat ni dosa nasida i. Songoni na binahen ni panurirang Natan dompak raja daud: dihatahon ibana turiturian ni sahalak na mora na manangko sada birubiru ni halak na pogos. Ala ni barita i mambahen “marpiarpiar” rimas ni raja Daud (2 Sam. 12: 5), torang tarida hajungkaton i, alai tungpe songoni, tongtong panurirang Natan mandok, “ho do baoa i” (2 Sam. 12: 7) laho mambahen raja Daud marnida dirina sandiri di bagasan turiturian i.

Siingotonta ringkot ia Bibel ndang ditujuhon tu halak ruar alai tarlumobi tu bangso ni Debata sandiri. Uju hita marnida angka doa hagigian ni jolma di bagasan Bibel songon na di Pangungkapon 13 manang 17, lumbalumba do i ia hita pe olo do madabu tu bagasan ruar na sarupa.