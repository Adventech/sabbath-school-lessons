---
title:  Parjamitaan ni si Noak
date:   02/06/2025
---

Petrus mamodahon tu hita ai torop do halak na ro mangarade di haroro ni Kristus mangulahi ala nasida “ndang manganto rohanasida” (2 Pet. 3: 5), dia na masa di tingki aek na sumar. Saonari on, molo tungpe denggan parningotan ni jolma di barita ni aek na sumar na balga i (adong barita na marluatluat na manariashon barita ni aek na sumar na manghungkupi, saian Junani na robi sahat ro di tu halak Maya), barita ni si Noak on ra sada sian barita na di Bibel na tung diinsahi. Songon naung disurirangkon, portibi on dohot denggan pajongjonghon barita gabe barita ni ompunasida, ndang dimatahon nasida songon dia torang dohot tangkas ni barita i digombarhon di Padan na Robi jala marulakhulak disurathon di bagasan Padan na Imbaru.

`Jesus mandok ia portibi on di ari parpudi tudos songon “tingki ni si Noak” disurathon di bagasan Mateus 24: 37-39. Patudosma barita na i dohot 1 Musa 6: 1-8. Songon dia do parange ni jolma i di ari aek na sumar i? Hasadaon dia do na adong ditongatonga ni barita na dua i?`

Adong parsiajaran na arga asing sian i di huria pasipasi ni Debata di ari parpudi na dapot sian parsiajaran na manat. Heber 11: 7 paboahon tu hita ia si Noak “dipauli parao bahen haluaan ni nasida na sajabu, jala mahitehite haporseaon i diuhumi ibana portibi on, jala gabe sitean hatigoran, na marguru tu haporseaonna”.

Ranapima jaita na lobi sian sada abad, jala ndang adong na olo manjanghon asing ni dongan sajabum di bagasan parao i. Molo si Noak sahalak parjamita saonari on, olo do tubu tu bagasan rohanta mandoak ia ibana sahalk parjamita na lilu: jamita na dijamitahon marpuluh taon jala dia parbueana disi i ma ndang adong.

Hinaulina, saonari on, torop diliat portibi on na mansai tangi dompak barita ni tolu surusuruan. Parjamitaan dipatupa – mamaritahon jamita ni huria pasipasi na marasing – tangkas mansai denggan di godang luat, jala torop na manjang jala mananda Debata. Ndang sahat dope hita tu partingikan na so adong parbuena, tungpe nunga disosohon tu hita na ro ma tingkina “salpuma angka pangunjungan, jala pintu parasian tartutup. Jadi jempek ni hata, ‘nunga mangarade nasida bongot rap dohot Ibana tu bilut parpestaan, dungi tarsordak ma pintu i,’ hita diboan tu ari parpudi parhaladoon ni Sipalua, partingkian molo ulaon bolon haluaon ni jolma i nunga diujungi” —Ellen G. White, Alfa dan Omega, jld. 8, hlm. 448.

Sahat tu sadari on, adong do di hita ulaon na ingkon siulahononta na gabe sada huria.

`Songon dia do hita boi marsiajar asa unang marlungun ni roha molo ulaon parjamitaannta ndang godang parbuena idaon saonari on? Boasama ingkon udutanta ulaonta i? (ida Joh. 4: 37).`