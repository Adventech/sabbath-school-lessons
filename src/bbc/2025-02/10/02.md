---
title:  Rimas ni Birubiru i
date:   01/06/2025
---

`Jahama Pangungkapon 6: 12-17. Parateatehon manat panjanghonon ni jolma hatiha marnida angka tanda ari parpudi i ro songgot. Aha do na niidam dipanjanghonon nasida?`

Uli do on molo disurathon i ma nasida na mago i ndang joujou, “Aha do on?” manang “Ise do dipudi ni on?” Idaon diboto nasida do aha na masa i. Digoari nasida Jesus i “Birubiru,” na patuduhon diboto nasida do barita ni Jesus. Jala idaon disi dimatahon nasida do ai “nunga ro ari harimasonNa na balga,” jala ia nasida targasip di bagasan pandelean: “tung ise tartahan i?”

Andorang jumpang ari parpudi, Barita na uli dibaritahon tu sandok bangso di tano on (Mat. 24: 140, jala barita ni tolu surusuruan diboan tu sandok sisik ni tano on. Alai, sai na adong do halak na marneang ni roha – ndada ala so sahat barita i alai ala dijua nasida laho porsea manang mangoloi. I do alana boasa jolma na songon i gabe mago di angka ari parpudi.

`Jahama Matesu 24: 36-44. Parsiajaran di do na pinasahat ni Jesus tu hita mangihuthon barita ni si Noak?`

Jesus mangenet barita ni aek na sumar laho paingothon hita ia ari haroroNa na paduahalihon ingkon pasonggothon roha ni godang jolma. Songon Haroro paduahalion, Aek na sumar i ndang pasonggothon portibi on ala godang ni barita. Saratus dua puluh taon lelengna si Noak marjamita tu portibi na jungkat on asa porsea. Dipasahat tu nasida di angka na laho masa. Alai ndang porsea nasida.

Angkup ni i, torop halak mandok di roha nasida sandiri ia leleng ni partingkian naung salpu lapatanna hasurirangan i ndang tutu. Marhite mangenet barita ni aek na sumar na gabe mula ni jamitana, apostel Petrus manurathon, “On ma na rumingkot botoonmuna: Na ro ma di angka ari parpudi angka pangalensem, parhata insahinsak, na mangoloi angka hisapna sandiri; angka na mandok: Didia do harorona, na pinarbagabaga i? Ai dung monding angka amanta, hot do saluhutna songon i, sian mula ni hasiangan on” (2 Pet. 3: 3, 4). Salpu ganup angka taon, lam marganda ma roha songoni.

`Di bagasan ganup pardalanan ni jolma, haroro ni Jesus na paduahalihon (manang di bagasan pigapiga parngoluon, haroro patuhalihon) ndang dung adong humatop dungkon hamatean, jala hita saluhutna umbotosa hatop ni parngoluon i salpu. Songon dia do hata on mangurupi hita laho manaluhon “panundation”?`