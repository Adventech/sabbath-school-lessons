---
title:  Paruhuman Praadvent
date:   05/06/2025
---

Gombaran ni paruhuman na adong di bagasan Daniel 7 mangalehon tu hita otik na di pudi ni hirehire i – sada partingkian na mardongan halongangan laho marnida songon dia Debata manalpuhon dosa dohot parbuena jala huhut paulahon nasida na masihol mangolu di bagasan partalian parpadanan dohot Ibana.

`Jahama gombaran ni paruhuman pamaresoan na disurathon di bagasan Daniel 7: 9, 10, 13, 14, 22, 26, dohot 27. Ise do na ni huhumanna di paruhuman i? Aha do na rimpunan na dilehon di ujung ni paruhuman i? aha do na pinasahat ni i tu hita i ma dibagabaga haluaon?`

Adong sada sungkun-sungkun ia bangso ni Debata dihuhumi Debata sandiri. Parjamita 12: 14 paposhon rohanta disi “ai nasa parulaon ni jolma boanon ni Debata sogot tu paruhuman,” jala Paulus mamodahon tu hita ia hita ndang jadi manguhumi donganta jolma alana “ai hita sasude pajongjongonna sogot tu adopan ni habangsa ni Debata’ (Rom 14: 10). Debata, sintong, ndang mangalului pustaha laho marnida ise do na patut dipalua manang na mago, alai angka surusuruan – na salelengon dipapatar bagabaga haluaon (1 Pet. 1: 12) – adong tubu sungkun-sungkun. Nasida do sitindangi dihajungkaton ni sibolis jala marnida sapartolu surusuruan na di surgo didabu sian banua ginjang (Pangk. 12: 4) – jala saonari Debata manogu hita tu adopanNa. Diungkap Debata angka pustaha i jala mangaloas angka na badia i marnida saluhutna.

Turiturian dipangidoan ni si Abraham dompak Sodom dohot Gomorra – sada gombaran ni paruhuman – mangalehon tu hita pigapiga pangantusion dompak ulaon paruhuman. Dosa dohot hajahaton ni Sodom torang disulingkiti disi, hata ni Debata ia manahatang do dosa nasida jala mangaungaung do angguhangguk badas sian i (1 Musa 18: 20). Alai ndang holan Sodom dohot Gomorra na disulingkiti andorang ari halelekse nasida. Jala dibuhai Jahowa do pintu tu si Abraham laho marnida na sintong do pambahenan ni Debata manang ndang di naung uarihonNa i laho mangaleksehon angka parjahat.

Angkup ni i, na adong di bagasan paruhuman banua ginjang, di bagasan Daniel t, “Anak ni Jolma,” Jesus (Dan. 7: 13, ida nang dohot Mat. 20: 28), na hajongjonganna na gabe sada alana boasa paruhuman i “tu angka nabadia ni na tumimbul” (Dan. 7: 22). Holan hatigoranNa na sun denggan na patauhon bangsoNa mangadopi paruhuman.

`Tatapma dirim na jongjong dijolo ni paruhuman jala sude pambahenanmu na buni diungkap di adopan ni Tuhanta na badia. Aha do sasadasa pangaropan di ho di ari paruhuman i? (ida parsiajaran ari Jumat).`