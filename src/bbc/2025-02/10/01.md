---
title:  Tu Ise Arina nunga Ro
date:   31/05/2025
---

### Namardomu tu parsiajaran di minggu on, jahama

Pangk. 6: 12–17; Mat. 24: 36–44; 1 Musa 6: 1–8; 2 Pet. 2: 4–11; 1 Musa 18: 17–32; Dan. 7: 9, 10.

> <p>Ayat siapilon</p>
> “Tudutudu do i na mangonai tu nasida; lumbalumba tu hita do i, umbahen na tarsurat, ai tu hita do jumonok ajal ni angka ari. Onpe, ganup na jongjong di rohana, dimatahon ma, unang tinggang! (1 Korintus 10: 11, 12).

Bibel marisi godang barita di bangso ni Debata na mamboan tu angka na laho masa sogot jala gabe sada dalan na laho mangurupi hta mananda “hatigoran saonari on.” Sintongna, pigapiga sian angka barita i manatap dompak angka na masa dia ri parpudi dohot torang na pasunggulhon, mangalehon tu hita ojahan na gumodang laho mananda hasurirangan Daniel dohot Pangungkapon dohot torang.

Di na so manalpuhon hamonangan di roha ni jolma, Debata mamboan angka tanda i marhite dalanna dohot sintong marhite angka na sinurirangkon ni angka panurirang di angka na laho asa di ari parpudi. Piga sian angka barita na arga i nunga torang, ala Padan na Imbaru manggombarhon i dohot denggan dalan manggombarhon angka na ro masa di ari parpudi; Sodom dohot Gomorra, Aek na Sumar dohot angka na asing. Na asing ringkot roha dohot parsiajaran na bagas laho mangalului hasintongan disi na pinasahatna tu hita di bagasan Hata ni Debata.

Di bagasan pigapiga minggu tu jolo, ranapantama pigapiga parsiajaran na arga laho marnida dia do na laho sipasahaton nasida tu hita i ma taringot tanda haroro ni Kristus, ari paruhuman, hasusahan ari parpudi, jala godang nai tutu. Jala, marhite saluhutna i, idaontama Kristus do impola ni saluhutna, dibaheni Ibana do na gabe ojahan jala impola ni saluhut sian barita hasurirangan i.

_Parsiajarima parsiajaran samingguon na laho paradehon tu ari sabat, 7 Juni_