---
title:  Pabagashon
date:   06/06/2025
---

Jahama surat ni Ellen G. White, “Air Bah”, hlm. 109, 110 di bagasan buku Alfa dan Omega, jld. 1.

“Sintua ni malim i ndang margogo mangampini dirina sandiri dohot bangsoNa dompak alu-alu ni sibolis. Ndang didok Ibana ia halak Israel tutu malua sian angka dosa. Marulos angka na ramun na manggombarhon dosa ni angka situan na torop i, na niuloshonna gabe singkat ni nasida, ibana jongjong di jolo ni Surusuruan, jala marpangunsadean tu asi ni roha ni sahalak Sipalua na manesa dosa. Di bagasan haporseaon tarhirim ibana di bagabaga ni Debata...

“Alu-alu ni sibolis dompak nasida na mangalului debata ndada hinorhon bias ni rohana di angka dosa nasida. Mariaria do ibana marnida bugang ni parange nasida, ala diboto ibana di ai holan marhite hajungkaton nasida maradophon patik ni Debata tarpatundukna nasida. Alu-aluna i sasintongna tubu holan alani hamusuonna dompak Kristus. Marhite bagabaga haluaon, Jesus tuta laho paluahon rante ni sibolis sian tongatonga ni jolma manisa jala paluahon angka tondi ni jolma sian hagogonna...

“Marhite hagogoonna sambing, ndang margogo jolma i mangadopi alu-alu ni sibolis. Mardongan ulos na ramun ala ni dosa, huhut manopoti dosana, ibana jongjong di adopan ni debata. alai Jesus, Pangondianta, pasahathon sada pangidoan na margogo bahen haluaon tu ganup jolma na mardongan panolsolion dohot haporseaon naung pasahathon pangaramotion ni tondi nasida tu Ibana. Ibana Pangondian nasida, jala marhite panghonghopna di Kalvari, manaluhon parjehe nasida. Pangoloion na polin di patik ni Debata nunga mangalehon tu Ibana nasa huaso na di surgo dohot na di tano on, jala Ibana mangido tu Ama i denggan basa dohot pardengganan tu jolma na mardosa” —Ellen G. White, Alfa dan Omega, jld. 4, hlm. 183–186.

**Sungkun-sungkun Sirangrangan:**

`Jesus pabotohon tu angka siseanNa ia nasida di bagasan portibi, alai ndang sian portibi (ida Joh. 15: 19; Joh. 17: 14-16). Songon dia do hita mangulahon ulaonta di na laho paluahon nasida huhut mangaramoti dirinta “maralohon portibi on, unang marlindang”? (Jak. 1: 27).`

`Aha do na niajarhon sian parhobason ni si Noak ditongatonga ni jolma andorang ni aek na sumar tu hita taringot ni partongtangan bolon i masa? Jala na taulahon do parhobason na sarupa di sadari on?`

`Andorang so mangarimpashon angka pardosa i mardongan api na sian surgo (songon na binahenNa dompak Sodom), pahehe Debata nasida sian hamatean jala mangaloas sibolis mangula dohot nasida di bagasan otik partingkian (Pangk. 20: 7-9). Dia do alana na niidam disi ia i gabe dalan na parpudi na diharingkothon andoroang Debata paulihon saluhutna dohot denggan?`

`Uju ho mangarangrangi nasida turiturian na adong di bagasan parsiajaran na saminggu on, poda dia do na nidapotmu disi bahen dingolum sandiri? Aha do na pinasahat ni angka turiturian i di ho dompak pangaropanmu di bagasan Kristus?`