---
title:  Ai Ditompa Ho do Saluhutna
date:   08/05/2025
---

Di bagasan godan partingkian, angka panurirang nunga diboan jonok situtu dohot Debata di bagasan alatan asa dibahen i nasida diloas laho marnida habangsa ni Debata. Hesekiel marnida i di atas ni langit (Hes. 1: 26); Jesaya diboan tu banua ginjang marnida Baga Joro (Jes. 6: 1), jala di bagasan hatorangan na patar na dipasahat tu hita, Johannes diboan tusan di bagasan sada alatan na di bagasan Pangungkapon 4 dohot 5. Gombaran sian Padan na Robi patuduhon ai holan sada do dalan na marhite i jolma manisia taruli laho bongot tu adoan ni debata: mudar ni Kristus. (ida 3 Musa 16: 2, 14, umpamana).

`Jahama Jesaya 6: 1-5 dohot Pangungkapon 4: 7-11. Ojahan dia do sian dua alatan on na sarupa? Parateatehon udutan ni na masa i: Ugasan dia do na jumolo di patuduhon? Dungi aha do udutna? Hatigoran dia do taringot ni Debata na diondolhon di bagasan angka alatan on?`

Di bagasan saluhut alatan dompak habangsa i, na parjolo adong disi i ma pardisurgoon mangondolhon habadiaon ni Debata. Di bagasan alatan ni si Jesaya, tongam situtu do na niidana i: gok timus do Bagas Joro i jala humuntal angka “ojahan ni tiang” hatiha Serapim manjouhon habadiaon ni Debata. Di bagasan alatan ni si Johannes, Kerubim pasahathon tingting na sarupa, “na badia, na badia, na badia.” (Ida Hesekiel 10: 4, 5 laho marnida surusuran na digombarhon i ma Kerubim). Tu ganup panurirang dipatuduhon alatan hasangapon ni debata na marmulia.

Dungi tu hita dipatuduhon panjanghonon ni panurirang dompak alatan i. Jesaya joujou ia ibana i ma sahalak parbibir na ramun (Jes. 6: 5), jala si Johannes tumatangis ala ibana diboan tu hasintongan na tutu i ma ndang adong jumpang agia ise na patut (pangk. 5: 4). Di ari hita dompak bohi diadophon tu Debata, sian i idaontama hasintongan ni jolma i: hita rimpas ndang patut, jala hita manghalungunhon Kristus na gabe Sipalua di hita.

Godang do tihas di pasahat sibolis i dompak Debata, mardongan hata ia Ibana na marlomoomo do, lahang, jala jogal, alai hatop situtu do di habangsa ni Debata dipatuhon pargabuson ni sibolis i. Di na marnida Kristus i, “Birubiru naung tarbunu i” (Pangk. 5: 12), na manogu hita laho marnida Ama i songon dia Ibana sasintongna. Tung palambashon roha situtu do i di na marnida Jesus, na marnida Ama i do hita disi (Joh. 14: 9). Jala pangungkapon bolon i ma songon dia do rumang ni Ama i tarida ma di di bagasan Jesus na mata di hau pinarsilang bahen di hita.

Silang, dungi, ingkon patuduhon tu hita na dua on: parjolo, hinabalga ni holong ni Debata di hita asa dibahen i dipatupa Ibana on di hita, pasahathon hosaNa, bahen di hita; pduahon: silang ingkon patuduhon tu hita balga ni dosa dohot pangalaosionta asa dibahen i holan marhite silang i do hita dipalua.