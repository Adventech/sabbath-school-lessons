---
title:  Pabagashon
date:   09/05/2025
---

Buku na Badia patolhashon ia Kristus i ma sasadasa Jolma na patut patupahon haluaonta. NgoluNa sasadasa ngolu hajolmaon na so mardosa, sasada sitiruon di ngolu na patut mangalehon gombaran na singkop di hasangapon ni Ama i. Ibana do Birubiru ni Debata na so marlindang, jala saonari Ibana jongjong di adopan ni bangso manisia na gabe patujolo sisalelenglelengna di hita. Dipartingkian na sarupa, ditean Ibana do dosanta di atas diriNa sandiri, pasingkophon paruhuman na gabe alus ni Debata maradophon hajahaton. Hatiha Johannes marnida alatan bolon di angka surusuruan na di banua ginjang humaliang di habangsa ni Debata, didok tu ibana asa unang tangis ala “nunga monang Singa i, na sian marga Juda” (Pangk. 5: 5).

Idama dohot, hinajungkat ni dosa i, jala dao ni jolma i madabu, asa holan marhite hamatean ni Jesus, Tuhan i sandiri, na patut manalpuhon dosa. Ndang ganggu roha disi, molo adong dalan na asing di Debata na laho paluahon hita, di na so mangalaosi angka patik harajaonNa, tontu ulahononNa do i.

“Patik ni Jahowaa naung dilaosi i manodo hosa ni jolma pardosa. Di sandok hasiangan on holan sahalak sambing do na tau, singkat ni jolma i, manggohhi pangidoan ni patik i. Ala habadiaon ni patik ni Debata i tudos dohot habadian ni Debata sandiri, dibahen i holan sahalak na sarombang dohot Debata sambing do na patut patupahon haluaon di angka silaosi patik jala mamboan ibana mulak tu hasadaon na di banua ginjang. Kristus rade manean tu atas diriNa bura dohot lea ala ni dosa – hagigian do dosa i di Debata na badia asa dibahen i dosa manirang Ama i dohot AnakNa. Rade do Kristus tuat tu bagasan hasusahan laho paluahon jolma na adong di bagasan hamagoan.”—Ellen G. White, Alfa dan Omega, jld. 1, hlm. 62.

**Sungkun-sungkun Sirangrangan:**

`Johannes marnida Birubiru i bongot tu bilut habangsa di bagasan parnidaan Ibana sai hira naung “dibunuh.” Pangungkapon 13: 8 paboahon tu hita ia Jesus nunga “dibunuh” sian ari tano on ditompa. Aha do na patut siparsiajaranta taringot ni Debata marhita barita ia sangkap haluaon i nunga dipatupa andorang hita ditompa?`

`Godang sian ateis mangkaporseai ia hita punjung di hasiangan na ngali jala na do marpanarihon on. Maralo sian i, Bibel ndada holan pabotohon Debata alai ia Ibana tung mansai mangkaholongi tano on asa dibahen i tuat Ibana bahen di hita, jala tahe olo mate bahen di hita. Behama dao ni pangantusionta manatap tano on, na di bagasan i hita tading, dohot nasida na so mangkaporseai Debata? Di hata na asing, songon dia do sasintongna barita na sian silang i paubahon nasa na taulahon?`

`Boasama ngolu, hamatean, dohot haheheon ni Kristus i ma sasada i dalan na di bagasan i jolma manisai dipalua? Sahali nari, aha di na pinasahatni i tu hita i ma hinajahat ni dosa i?`