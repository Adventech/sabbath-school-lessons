---
title:  Birubiru Paskah
date:   06/05/2025
---

Buku Pangungkapon manggoari Jesus i “Birubiru” hurang lobi adong tolu puluh hali. Sian mula ni ari di na manangkapi haluaon, bangso ni Debata nunga mamboan anak ni birubiru na gabe gombaran di Masias na nang ro i. Abel mamelehon sian “buhabaju ni birubiruna” (1 Musa 4: 4), jala andorang halak israel manadingkon Misir laho borhat tu tano parpadanan, ditonahon tu nasida asa manobus ganup buhabaju nasida manang buhabaju dorbia nasida marhite sada anak ni birubiru na marumur sataon (2 Musa 12: 5).

`Jahama 2 Musa 12: 1-11, Jesaya 53: 7, 8; 1 Korintus 5: 7, dohot Pangungkapon 5: 6. Aha do na pinodahon ni angka ayat on tu hita taringot nni Jesus i ma birubiru paskah? Aha do panghorhon ni i tu ganup hita?`

Martaon-taon dungkon hamatean, haheheon, dohot hananaek ni Kristus i, Petrus mangarangrangi di angka naung masa i, jala disurathon ibana, “Ai diboto hamu do: Ndada binahen ni sere manang perak, angka na olo buruk, umbahen na malua hamu sian adatmuna na so marniula i, na tineanmuna sian angka amamuna; alai binahen ni mudar ni Kristus na arga i do, na songon mudar ni birubiru na so hasurahan, na so marlindang” (1 Pet. 1: 18, 19).

Jesus sambing do na di bagasan daging hajolmaon na patimbulhon habadiaon ni Debata, saluhutna hita nunga mardosa, jala dalanta mamolus ngolunta na gok dosa sasintongna patuduhon gabus diparange ni Sipaluanta.

Alai, Jesus i ma “Adam na parpudi” (1 Kor. 15: 45). Dingolunta hita talu, pita do ia ngoluNa. Di bagasan daging hajolmaon, Ibana do na gabe sitiruon sian tongatonga ni jolma. Ibana mamansarhon hasangapon ni Debata na singkop i. “Na marnida Ahu,” ninna tu si Pilipus, “marnida Ama i do” (Joh. 14: 9).

Angkup ni i, Jesus tarsilang di ari Paskah, dumao patuduhon ai Ibana do gombaran Anak ni Birubiru. Di bagasan Johannes 18: 19, 20, didok Jesus ai “patar do hataki di hatoropan.” Sapardalanan, taringok ni birubiru paskah na di bagasan 2 Musa 12: 5, 6, halak Israel ditonahon laho mamillit sada sian anak ni birubiru bahen paskah, jala “paradeonna”, manang buatonna andorang so jumpang ari pameleon. Uju sintua ni malim manungkun dompak Jesus taringot ni hataNa, dialusi Ibana do i marhita dia angka na masa di Bagas Joro na mamboan Ibana tu jolo ni situan na torop. ngoluNa, ulaonNa, hataNa – saluhutna i paboahon ise do Ibana sasintongna. Ibana do Birubiru na so marlindang, gombaran bolon sian hatigoran dohot hasangapon ni Debata.

`Marhite dia do asa patut hita mamansarhon parange ni Jesus na polin di bagasan ngolunta sandiri?`