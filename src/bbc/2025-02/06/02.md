---
title:  Panghohopon na so Mararga?
date:   04/05/2025
---

Sipata molo patudoshon dua hata olo patubuhon parsiajaran. Godang na dapot siparsiajaran sian parange panghophopon mangihuthon hata ni Bibel i ma ditingki Debata tutu manghagigihon pambahenan ni bangsoNa.

`Patudosma Jesaya 1: 2-15 dohot Jesaya 56: 6, 7 dohot Psalmen 51: 19. Aha do parsiajaran na arga na pinodahonna disi taringot ni pelean?`

Barita na lungun sian halak Israel on ndada na parjolo sahali Debata manghagigihon pelean, masa do na songoni jonok tu mla ni barita haluaon, uju pelean ni si Abel dijangkon jala dihalashon Debata, jala pelean ni si Kain ndang. Mula ni barita on mangalehon tu hita partingkian na asing laho marnida pelean na dijangkon dohot pelehan na di hasogohon (ida 1 Musa 4: 3-7 dohot Heb. 11: 4).

Ditingki ni panurirang Jesaya, halak Israel patupahon sada ulaon bolon, di roha nasida manulingkiti pustaha parugamoon di bagasan hirim na laho pasonanghon Debata, alai nasida mangolu mangihuthon hisap nasida be. Pelean nasida marojahan tu roha nasida sandiri, tudos songon pelean ni si Kain, jala ndada di bagasan roha na rade jala unduk tu Debata.

Tondi na sarupa do na manggohi angka harajaon di tano on, tondi mandok nunga singkop. Kain mangolu mangihuthon rohana jala mamboan pelan tu Debata mangihuthon tahi ni rohana sandiri. Sahalak jolma di rohana di na manatap tu debata patubuhon sada hagodoron, alang abat na laho manontuhon dalanna sandiri, alai mabiar situtu do di Debata na laho mangulahon na di rohana i.

Alai, Abel mamelehon pelean na pinangido ni Debata, pelean na manggombarhon dibagabaga Sipalua na naeng ro na ni mangmanghon Debatan (1 Musa 3: 15); sada anak ni birubiru, patuduhon tu jolo i ma pambahenan ni Kristus di Golgota.

“Abel denggan mangantusi uhum haluaon na badia i. Ditatap ibana dirina i ma sahalak pardosa jala diida ibana dosa dohot paruhumanna i ma hamatean, jongjong ditonganga ni tondina dohot parsaoranna dompak Debata. diboan ibana pelean situtungon i, ngolu na dipelehon, marhite i manjanghon ruhut-ruhut ni patik na dilaosi i. Marhite mudar na durus ditatap ibana tu pelean na naeng ro, Kristus na mate di atas silang di Golgota, jala malungun di haluaon na dipatupa disi, adong di ibana tanda na sintong do ia ibana jala peleanna dijanghon” —Ellen G. White, Alfa dan Omega, jld. 1, hlm. 75.

`Ringkotna i hita mangaradoti dirinta sandiri sian na holan “sipaihut di punguan”! Jala songon dia do hita manghilalahon dia lapatanna marsigantung singkop tu hamatean ni Jesus na sasada i pangaropan haluaonta?`