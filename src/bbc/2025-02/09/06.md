---
title:  Asa Ditandaho Haluaonnmu
date:   29/05/2025
---

`Jahama Psalmen 67. Songon dia do ende pujipujian on paboahon tu pangantusionmu dompak ulaon ni bangso ni Debata di bagasan Pangungkapon 14: 6-12?`

Punguan ni insinyur di Massachusetts Institute of Technology nunga manompa cet na birong na marhite i ndang tarida be ugasan na hona cet. Dibuat sian nanotube, marlompit ganda goolapna sian cet na birong dia pe i naung adong andorang so i. Cet na imbaru on mambondut 99,995 porsen sian saluhut sinondang na adong. Nang sinondang na torang situtu pe ndang margogo laho pataridohon ugasan na hona cet on.

Psalmen 67 dipungkuan mardoang joujou tu Debata asa “sai marsinondang ma bohim mandongani hita. Sela! Asa lam marbinoto tano on di dalanmu” (Psalm. 67: 2, 3). Di bagasan baga-baga haluaon, nunga dipatupa Jahowa dalan tu angka pardosa asa dijanghon mangulahi di adopanNa une jala sangap ndang dirimpashon hasangaponNa, jala nang dohot saonari, di bagasan ngolu on, silang ni Kristus patauhon bohi Jahowa manondangi hita.

Alai adong dope asing sian i: sangkap ni Jahowa asa hita manondanghon sinondangNa i tu sandok portibi on. I do ulaon na dilehon tu halak Israel: Bagas Joro i gabe bagas partangiangan si saluhut bangso: “Sai na patolhasonku do nasida tu dolok habadiaonku, jala palasonku rohanasida di bagasan joro partangiangan tu Ahu. Halomohononku ma peleannasida situtungon dohot peleannasida sipotongon di atas langgatanku, ai targoar bagas partangiangan do bagashu di saluhut angka bangso” (Jes. 56: 7).

Di bagasan Psalmen on, Daud paingothon hita ia Jahowa manangkapi “Asa lam marbinoto tano on di dalanmu, diboto angka bangso sudena hatuaonmu” (Psalm. 67: 2). Alai hinagalena, bangso ni Debata jotjot situtu gale di bagasan ulaon on. Barita ni halak Israel na di bagasan Padan na Robi marisihon pigapiga bindu haholomon, tudos songon pardalanan ni halak Kristen saleleng ni dua milenium na parpudi. Idaon disi ia rohanta nunga tagorga mandongan cet na mansai birong situtu, singkop manabunihon sinondang ni Jahowa jala ndang dipansarhon.

Adong sintongna, tapatupa ulaon pabaritaan ari parpudi umpama sada inganan punguan na laho dohot borhat di angka na porsea, jala hita marhasonangan i ma molo sandok pangisi ni portibi on dohot hundul di harbangan na ribut jala ndang ture, ndang mangarade tu pardalanan tu jolo. Alai, songon bangso pasipasi di bagasan Pangungkapon 14 ndang jadi sonang molo hondal jongjong di Sion rap dohot Kristus, jongjong di adopanNa. Alai, nasida ingkon do borhat tu sandok sisik ni portibi on, manggogohon portibi on asa parsidohot raphon nasida di dolok habadiaon ni Debata.

`Dia do ulaon na ingon, songon huria, manang songon ruas ni huria, na laho pasahathon tu dongan jolma hatigoran na tahaholongi tutu?`