---
title:  Pangurupion Situtu di Hagogotan
date:   25/05/2025
---

`Jahama Psalmen 46. Barita pangaropan dia do na patut tataou sian i ditongatonga ni parungkilon parngoluon saonari jala aha do na taboto di angka na laho masa di tano on di ari parpudi hatiha partongtangan bolon masa dison?`

Idaon disi Psalmen 46 manondong turpuk na taida di bagasan buku Heber: sada na dumenggan. Jesus i do na dumenggan asa sian Sintua ni Malim di tano on, panghophopNa dumenggan asa sian pelean situtungon, jala Bgas Joro di banua ginjang i dumenggan sian gombaran na adong di tano on.

Alai, Psalmen i mambahen gombaran na andul. Panurat disi ndang mamboan angka na denggan jala patudoshon tu angka na dumenggan; ibana patudushon portibi na manimbil – dohot upah hamamago hinorhonni i – mardongan bagabaga i ma angka na duemnggan na sinangkapan ni Debata di hita.

Tutu, Psalmen on digokhi mardongan pangaropan dohot janji ia, nang ditongatonga ni hasesega dohot parungkilon songoni nang dohot hasusahan dohot hamusuon na taadopi, diujungna hita ingon “Pasohot hamu ma jala tanda hamu Ahu do Debata” (Psalm. 46: 11).

Parateatehon ma na dohot dia na tarsurat dison. “Dibahen i ndang mabiar hita, nang pe balik tano on, jala lalolalo angka dolok laho marongrong tu tongatonga ni laut” (Psalm. 46: 3).

Sahalak jolma ndang boi ndang dipabotohon di angka na laho masa dia ari haroro paduahalihon: “Jadi dibalun ma langit i songon surat na binalun, meret ma nasa dolok dohot pulo sian inganannasida” (Pangk. 6: 14). Dohot on: “ni angka na paimaimahon jala mangkasiholi haroro ni ari ni Debata, di na masarsar langit i disoksohi, jala malala tartutung do angka sisiasiana!” (2 Pet. 3: 12). Portibinta saonari on, mardongan nasa hajahatonna na paihutihut, tung so jadi marahan salelenglelengna, jala dia na naeng ro dungkon ni i mambagabagahon tu hita sada na saonari on songkal sian rohanta. Alai, dipartingkian on, na ringkot di hita i ma martahan, tongtong di bagasan haporseaon jala marsihohot di pangungkapon ni Debata na adong di hita, tarlumobi di bagasan Jesus na di hau pinarsilang.

`Nang beha pe ronsam ni portibi on (jala taboto na tu ronsamna do i), pangaropan dia do na ingkon sitapuonmu sian pangantusionmu di haburjuhon, huaso, dohot parange ni Debata (ingotma silang)?`