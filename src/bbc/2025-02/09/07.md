---
title:  Pabagashon
date:   30/05/2025
---

Jahama Psalmen 133, Ulaon ni Apostel 1: 4-9, dohot Pangungkapon 5: 4-7.

“Ditingki ni angka ompu ni halak Israel, huaso ni Tondi Parbadia jotjot situtu dipatuduhon mardongan ulaon na patar, alai ndang singkop saluhutna. Saonari, mardongan pangoloion tu hata ni Sipalua. Angka sisean pasahathon pangidioan nasida di pasupasu on, jala di banua ginjang Kristus pasingkophon panindangionNa. Dipangido Ibana tu Ama i, asa diusehon Tondi i tu tongatonga ni bangsoNa” —Ellen G. White, Alfa dan Omega, jld. 7, hlm. 32.

Angka sisean i dipodahon laho manghatindanghon Kristus “sahat ro di ujung ni tano on” (Ulaon. 1: 8), sada ulaon na paboahon Kristus i mulak mangulahi (Mat. 24: 14). Ingkon udutanta do angka na pinungka nasida i.

Ditingki Kristus manongos hita laho mamboan barita na uli tu portibi on, ndang ndang tadingkon Ibana hita punjung laho mangarangrangi songon dia i asa tarpatupa hita. Sian Bagas Joro na di banua ginjang do ulaon i ditogu. Gomos do i dirahut di bagasan Kristus: Ibana manogu jala pagogohon hita. AlaonNa do on, ndang ulaonta, dipangido hita asa mangihuthon panognoguonNa. Gabe idaonmu ma disi ai songon di dalanna di bahen dompak halak Israel: Jahowa mangido tu nasida asa mangihuthon podaNa, jala dungi Ibana patupahon angka hahomion. Nunga mangula Tondi i di bagasan roha ni angka hombar jabunta, dipangido tu hita asa disi hita di na dapot tingkina nasida mamillit dalanna, asa dibahen i tama hita manjou nasida laho marsada doohot bangso ni Debata di ari nasidaa jongjong raphon Birubiru i di Sion. Ndang ringkot hita manopa dalan dohot ulaon na imbaru, alana ndang adong hita margogo di ulaon i.

**Sungkun-sungkun Sirangrangan:**

`Torop dope halak na so taruli barita na uli, tungp barita ni tolu surusuruan nunga dibaritahon di liat portibi on. Di UKSS, rangrangima songon dia do hita songon sada huria parsidohot dumenggan diulaon na di bagasan Kristus manjou hita laho manggonopi. Songon dia do hhita marsiajar asa unang putus pangaropan i ma di na manangihon sintong godang nai dope na so manangihon baritaa hatigoran di ari parpudi on?`

`Di Pangungkapon 5, Johannes marnidang pusataha na disahaphon i dilehon di Birubiru i ala Ibana do na tama. Di ari sahap ni pustaha i diungkap na dibagasan Pangungkapon 6, taida barita ni huria Padan na Imbaru dohot torang disuriranghon sahat ro di ari parpudi. Sian gombaran on, parsiajaran dia do na patut tabuat marhite dalan na pinatupa ni Debata laho pasidunghon ulaon i?`

`Ulaon dia do na taida soanari di portibi on na boi, dohot hatop, manogu hita tu angka na taboto na naeng masa i ma na di bagasan Pangungkapon 13 dohot 14. Abatabat dia dope na tading?`