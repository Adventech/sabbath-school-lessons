---
title:  Di Toru ni PatNa
date:   27/05/2025
---

`Jahama Psalmen 47: 1-5. Aha do na nidokna dompak ingananta, di ujungna, di bagasan harajaon ni Kristus?`

Dao tu jolo, uli do ari i. Sahat tu ari i, jolma manisia pasahathon sigomgomi di portibi on tu Lusiper, jala di na sadari jongjong dohot sibolis dijolo ni Debata, ibana margabus ia tano on ibana nampunasa. “Sian dia do ho ro?” ninna Jahowa manungkun. “Sian paraotaotan do ahu mangkahapi tano on” alusna (Job. 1: 7).

Disi sibolis manghatahon pangarajaion: pat di na robi singkat ni pangarajaion. “Borhat ma ho, liati ma tano i mangihuthon unjurna dohot bohangna,” Tona ni Jahowa dompak si Abraham, “ai tu ho do lehononku” (1 Musa 13: 17).

`Patudosma 1 Tessalonika 4: 13-17 dohot Sakaria 14: 4, jala parateatehon pat ni Kristus. Aha do bedana disi di ida ho sian tongatonga ni angka i, jala aha do na niajarhonna tu hita dompak dua barita na marasing i, tungpe marhadomuan, i ma barita dompak panggomgomion ni Debata na parpudi di portibi on?`

Taringot dompak angka na pinatupa ni Kristus di ujung ni milenium, Ellen G. White manurat: “Kristus tuat tu atas Dolok Jetun, na sian i Ibana manaek tu surgo, dungkon haheheonNa, jala disi angka surusuruan mangulahi bagabaga taringot haroroNa mangulahi. Hata ni panurirang, ‘Dung i ro ma Jahowa Debatangku, udur dohot ibana saluhut angka na badia. Jadi ojakkononna ma patna di ari na sasada i di atas ni dolok Jetun, tondong ni Jerusalem tungkan habinsaran. Dung i bola dua ma dolok Jetuni... gabe tubu rura na lambas situtu, gabe morot na satonga ni dolok i tungkan utara, na satonganari tungkan dangsina. Jadi Jahowa gabe raja gumomgom liat portibi on; di ari na sasada i sada situtu Jahowa, goarna pe sada do..’ (Sakaria 14: 5, 4, 9). Di ari Jerusalem na imbaru tuat, mardongan hasangaponna na marsinalsal, tuat sian banua ginjang, tu inganan naung dipapita jala diparade laho manjanghoni, disi Kristus, dohot bangsoNa nang dohot angka surusuruan bongot tu huta na Badia i” —Ellen G. White, Alfa dan Omega, jld. 8, hlm. 700.

`Idama pangaropan na nilehonna tu hita di bagasan Jesus. Idama songkal ni ngolu i molo saluhutna dipudina, salelenglelengna, di bagasan hamatean. Sisoada do saluhutna, nda idokan?`