---
title:  Pangaropan Ditongatonga ni Hugunturon
date:   26/05/2025
---

Gumodang sian hata na adong di buku Psalmen marpangare gombaran, alai molo di hata na mamboan tu pardalanan parpudi ni portibionta on, otik sambing do di hita dalan asa porsea ia i holan gombaran sambing. Psalmen 46 paingothon hita ia portibion diparangena tung muba situtu do di ari haroro ni Kristus mangulaho. Alai ndang holan angka batu dohot laut na muba, na umbalga sain saluhutna di portibi on i ma hadadabu ni angka harajaon portibi – patik harajaon ni jolma na mamusa naung patubuhon godang parungkilon marribu taon lelengna.

Diujungna saluhut hagogoon on, dohot saluhut hajahaton dohot hagunturon na pinahehe nasida ditongatonga ni jolma, ingkon salpu rimpas.

`Jahama Jeremia 4: 23-26. Aha do na pinaboa ni ayat on tu hita dompak jambar ni portibi on, i ma sahat ro di tuat “banua ginjang na imbaru dohot tano na imbaru” (Pangk. 21: 1)?`

Hasurirangan na sian Bibel patuduhon tu hita di angka na laho masa di portibi on. Alatan na di bagasan Daniel 7, umpamana, patuduhon tu hita habahaba na sian i hehe angka bangso na di tano on. Alogo paraloan dohot hamusuon mangullus sian tongatonga ni angka bangso (tano), pahehehon harajaon portibi sian na sada tu na sada, jala ndang adong nanggo sada sian nasida na margogo paujunghon parungkilon na mandondonu bangso manisia. Angka pangarajai portibi na gogo na tahaporseai sai tongtong patuduhon dosa dohot haginjangon doshon hita saluhutna.

Ndang adong nanggo sada sian angka harajaon na dipatuduhon tu si Daniel tutu gabe sada bagas hasonangan di bangso ni Debata (tungpe adong na dumenggan sian na asing). Alai na taboto do ia sambulonta di banua ginjang do (Pil. 3: 20), jala dao diatas ni hagunturon di portibion adong habangsa na so hahunsatan (ida Hes. 1: 26). Jesus mangajarhon ia portibi on borhat tu bagasan hagunturon na umbalga di ari hita jumonok tu ari haroro ni Kristus mangulahi (Mateus 24), alai na margogo do hita martahan di haporseaon, bahir sian parange ni portibi on, alai taruli do hita ia Debata ndang mandinghon, jala Ibana sogot pasuathon bagabagaNa: “Guntur pe angka parbegu, lonong angka harajaon, molo mangkuling Ibana, malala do tano on. Jahowa Zebaot do donganta, Debata ni si Jakkob do partanobatoanta. Sela!” (Psalm. 46: 7, 8). Di ari na jempek, saluhutna ndang denggan pardalanna jala ndang tutu songoni. Molo lam dao? I ma ibana – mauliate ma di Jesus – tubu angka na asing.

`Ndang ganggu roha disi, lam tu gunturna do portibi on jala ndang hahambatan. Songon dia do sasintongna hasurirangon Daniel 7, umpamana, mangurupi hita marnida i ma di ujungna, saluhutna gabe tu dengganna do mardalan di hita molo hita togu di haporseaon?`