---
title:  "Di Bagasan Psalmen: Turpuk 2"
date:   24/05/2025
---

### Namardomu tu parsiajaran di minggu on, jahama

Psalmen 46; Jer. 4: 23–26; Psalm. 47: 1–5; 1 Tes. 4: 13–17; Psalmen 75; Pangk. 14: 6–12.

> <p>Ayat siapilon</p>
> “Ingkon pujion ni angka bangso do Ho sogot, ale Debata, sude angka bangso tutu mamuji Ho. Marlas ni roha jala marolopolop sogot angka bangso, ala tigor panguhummu di angka bangso, jala ditogu Ho angka marga di tano on. Sela!” (Psalmen 67: 4, 5).

Di na mangarangrangi angka na masa di ari parpudi, jotjot hita tarlalap dompak angka binatang dohot angka hagogoon na adong di Pangungkapon. Jala, tutu do, balga do panghorhon nasida, jala arga situtu. Aut so i, ndang bahenon ni Debata i tu bagasan Bibel laho siparsiajaranta (ida Pangk. 1: 3).

Alai, nang hasurirangan i manariashon barita na gabe anak hinsu na marhadomuan dohot dosa nang parungkilon, paruhuman, partongtangan di na denggan dohot di na roa, parange ni hatigoran dohot hajahatahon, pangarupaon, jala godang na i tahe.

Nang buku Psalmen di hata i do i dohot bagas, papatarhon godang sian angka na tubu di roha ni jolma – borhat sian lungun ni roha na bagas sahat ro di las ni roha na so habilangan. Tajaha do disi angka tondi na marungkil mardongan sungkun-sungkun nboasa Debata ndang pintor manalpuhon hajahaton i tibu, sada sungkun-sungkun na so ganggu rohanta manungkun i. ditogu hita di Bagas Joro laho manangihon alusna, jala adong do nang joujou na marulakhulak paboahon Debata Sipanompa. Nda i do nang parungkilon dohot sungkun-sungkun di hita, i ma di ngolunta saonari, jala tabolus nuaeng?

Dibahen i – i do dalanna hita ingkon tongtong manjaha buku Psalmen laho mamparsiajari gumodang taringot hasintongan bolon on.

_Parsiajarima parsiajaran samingguon na laho paradehon tu ari sabat, 31 Mei_