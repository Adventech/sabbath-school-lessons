---
title:  Anggur dohot Mudar
date:   28/05/2025
---

`Jahama Psalmen 75. Jaha nang dohot Mateus 26: 26-29 dohot Pangungkapon 14: 9-12. Aha do na pinaboa ni Psalmen on dompak parange na diboan tu jolo ni paruhuman, jala songon dia do angka ayat i mangurupi hita mananda angka parange i?`

Adong pigapiga hata mandok ia Psalmen diendehon di ari hadadabu ni parangan Sanherib di bagasan halongangan (2 Kronika 32, 2 Raja-raja 19) â€“ sada barita disi idaon manogu tu hadadabu ni halak pardosa na parpudi di bagasan Pangungkapon 20. Bangso ni Debata marsaro di bagasan huta na Badia rap dohot raja nasida na daulat di ari parangan ni hajahaton i ro jala mandopang nasida, dungi nasida dipatunduk Jahowa sandiri.

Sada sian na pininsang ni Jahowa di paruhuman i ma pangomgomion na lipe na masa ditongatonga ni portibi naung madabu on. Jolma naung madabu i ndang gabe pasupasu be di donganna, manang bage hasangapon di Debata, alai bahen di dirina be. Saonari on di nasa panggulmiton ni ngolu, ngolunta diadophon di bagasan parange ni dalan na tapillit jala porsea ai ndang adong suhatsuhat ni parange na denggan manang na tangkas di hasiangan on. Molo adong lapatanna, filsuf Friedrich Nietzsche manggogohon mandok ia hita ingkon manompa di bagasan dirinta sandiri jala di rohana mandok ia hasiangan on adong bahen paruntungan di hita. Ganup jolma, di rohana, marparange mandok ibana do tuhan i.

(Olo do tubu sungkun-sungkun ni jolma songonon: Songon dia do hinauli ni hata i di ngolu ni Nietzsche sandiri? Ndang songoni denggan, sasintongna. Gabe rintik do ibana, matematene di topi dalan di huta Italia dungkon margogo pasohothon sahalak baoa na mangalibasi sada hoda. Dungi 11 taon lelengna andorang so mate ibana di taaon 1990 mangolu di bagasan parsahiton i ma sahit pikkiran.)

Ndang beha pe ronsamna, songon sahalak na porsea tu hita dipodahon asa mangolu di bagasan pangaropan jala ndang marnida ari marsogot sian angka na taulahon saonari. Tung hatop do hita tartuktuk molo hita marnida angka hamajuon na paubahon parange dohot roha ni angka na so marhaporseaon, manang ala ni nasida na di bagasan pangantusionna di debata ndang adong jumpang di bagasan Bibel. Hita mangolu saonari on i ma partingkian na di bagasan i angka parange na denggan, manang angka na suman umpaman songon hajolmaon ni manisia, baoa dohot parompuan, nunga disegai, taida do i dipigapiga luat ni portibi on. Ragam ni jolma na so maradat, godang angka pambahenan na mambahen jolma i gabe maila manghatahon i, nang di bagasan dirina, saonari dipuji jala dipatimbo di tongatonga ni jolma. i ma dalan ni angka ronsam i lam manjadi.

`Molo tungpe ingkon ulahonon ulaonta saonari laho mamboan ngolu na dumenggan di dongan jolma, boasama sai ringkot laho marningot ai na ro do sogot hadadabu ni portibi on jala ditompa mangulahi sogot andorang saluhutna, di ujungna, gabe uli?`