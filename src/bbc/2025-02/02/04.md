---
title:  "Sungkun-sungkun ni Ishak: Didia do Anak ni Birubiru i?"
date:   08/04/2025
---

Hata parjolo di bagasan Bibel taringot seh (Heber: sada anak ni birubiru) tarida di bagasan jamita na sarupa dohot hata parjolo taringot holong, 1 Musa 22. Anak ni birubiru, tontu sahali, i ma sada sian tanda na jotjot sahali jumpang di bagasan buku Pangungkapon, disi Jesus digoari “Anak ni Birubiru” lobi sian duapuluh hali. Di bagasan sada alatan na adong di bagasan buku Pangungkapon – na diboan si Johannes tu bilut habangsa ni Debata na di bagasan bindu opat dohot lima – Anak ni Birubiru diida ibana do disi.

`Jahama 1 Musa 22: 7, 8, 2 Musa 12: 3-13, dohot Pangungkapon 5: 5-10. Songon dia do barita ni si Ishak na naeng dipelehon mangurupi hita mananda songon dia birubiru i dbahen gabe sada gombaran? Songon dia do jamita on marhadomuan dohot dia na niida ni si Johannes na di bagasan Pangungkapon 5?`

Hata parjolo na mandok seh (birubiru) di bagasan Bibel tarida di bagasan sungkun-sungkun ni si Ishak: “didia do birubiru bahen pelean situtungon i? (1 Musa 22: 7). Na ummuli sian i, di ayat na asing di bagasan Bibel mangalusi sungkun-sungkun i dohot torang. Tolupulu ualu buku Padan na Robi na maangihut manogu na manjaha tu dalan didia sungkun-sungkun ni si Ishak dialusi dohot denggan mardongan hatorangan, dipungka sian ulaon ari raya Paskah sahat ro di tu ulaon ni si Daud na parjolo dohot udutna. Sandok barita i didongani barita hasurirangan Sipalua na so habilangan godangna na manatap dompak alus di sungkun-sungkun ni si Ishak. Dungi di bagasan Padan na Imbaru, sungkun-sungkun i dialusi di ari Jesus pataridahon diri di bagasan daging dohot mudar, marhalado di tongatonga ni bangsoNa, jala diujungna mamelehon diriNa di hau pinarsilang.

Angkup ni i, ida hata parjolo na mandok Anak ni Birubiru di bagasan buku Johannes, di bagasan Johannes 1: 29-34. Sai hira na mangalusi sungkun-sungkun ni si Ishak do idaon disi si Johannes Pandidi, jala uli do hatana i disi. Angka pardosa pauba dirina jala tuat tu aek di bagasan pandidion, manggombarhon hamamate ni pardosa dohot mula ni ngolu na imbaru. Di jamita on, Jesus, Birubiru ni Debata, ro so panagaman jala, mangihuthon surat ni si Mateus, mungkap ma langit laho maningtinghon Ibana : “On do AnakKu, Haholongan i, halomoan ni rohangku do Ibana” (Mat. 3: 17). Idama songon dia sada soara, surusuruan ni Debata, uhut maningtinghon sian Banua ginjang alus di parungkilon ni si Abraham dohot si Ishak (1 Musa 22: 11-14).

Molo dipasada ho sude barita i, torangma disi ia Jesus, Birubiru ni Debata, i ma Singkat ni hita. Dipansarhon do godang sinondang mangurupi hita taringot Anak ni Birubiru na dipelehon di bagasan alatan ni si Johannes.

`Boasama mananda ia Jesus i ma Singkat ni hita gabe ojahan di haluaonta? Pangaropan dia do na pineopmu molo so ala ni Ibana, na gabe singkat di hita, tarlumobi di bagasan panguhuman?`