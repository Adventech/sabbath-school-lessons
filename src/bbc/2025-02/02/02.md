---
title:  Uhum “Manggoari Parjolo”
date:   06/04/2025
---

Godang sian angka parsikkolaan dipungka marhite parsiajaran ujian (jojot dilehon nomor “101”), parsiajaran na manghangkam godang barita dohot parbinotoan na gabe ojahan tu parsiajaran na mangihut uju ho mangalului gumodang di turpuk ni parsiajaran i. Songoni do nang, uju ho manjaha sandok Bibel, tibu do dapot disi ia di Debata adong do parsiajaran ujian di bagasan buku Parmulaan (1 Musa), na di bagasan i dipatandahon Ibana turpuk ni jamita na laho dipapatar gumodang di bagasan angka buku na asing di Bibel i.

Somalna, parjolo sahali sada tanda manang gombaran dihatahon di bagasan Bibel – tarlumobi molo di bagasan angka bindu na parjolo di buku Parmulaan (1 Musa) – jumpangmu do disi ia i manuanhon sada pangantusion na somal dompak barita i, na gabe mangurupi ho umbotosa songon dia barita i dipangke tu ari na mangihut.

Pigapiga sian angka na mamparsiajari Bibel manggoari on na gabe “uhum manggoari parjolo,” molo tungpe i tumingkos goaron na gabe patik (manang gombaran), ndada uhum na so dapot diubah, jala adong godang hasurungan ni aturan i. Gombaran na idaon ruar sian i, di na mamparsiajari Bibel somalna nang dohot di hasurirangan Bibel, i ma ia Debata dohot nanget pasahathon barita tu angka anakNa sian tingki tu tingki, dipungka mardongan ojahan jala dungi lam dipabalga marulahulak saleleng ni martaontaon, manang tahe marabad-abad.

`Jahama Jesaya 40: 7, 8; Maleaki 3: 6, dohot Heber 13: 8. Dia do uhum na dapotmu sian angka ayat i na gabe mangurupi ho mamaekkon parsiajaran hasurirangan dohot denggan?`

Torop ditongatonga ni hamajuon on mangkatahon taringot “hasintongan na saonari” singkat ni “hasintongan”, ala di roha nasida ia “hasintongan” i ma sada na gale na olo mubauba mangihuthon partingkian. Manang, di bagasan pigapiga jamita, hata “hasintongan” i sandiri di rohana sihabiaran.

Alai, di ari ni Debata pajongjonghon hasintongan, ndang dipauba Ibana rohaNa. Di ari Ibana mamungka mangajarhon hasintongan tu bangsoNa, tarpeop hita do hatigoran i ma di na sai di ulahi nang turpuk ni jamita ni Bibel na sarupa ndang paubahon lapatanna alai, angkup ni i, paboahon gumodang di lapatanna. Dibahen i, tung dapot ni roha do i di na mamparsiajari hasurirangan laho papatarhon sada parsiajaran na denggan sian Parmulaan, na di bagasan i dapotmu godang hinsu na patoranghon sian mulana. Dungi mamboan mula ni pangantusion i raphon ho uju ho mangarangrangi angka na deba sian Bibel.

`Boasama mansai ringkot situtu asa unang taloas manang ise pe manang aha pe i, nang beha pe nangetna manang dapot di roha, laho pagalehon haporseaonta di Bibel dohot hasintongan na singkop na niajarhonna? Aha do dalan na buni na olo patubuhon hagaleon?`