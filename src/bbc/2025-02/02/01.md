---
title:  Ojahan Parmulaan
date:   05/04/2025
---

### Namardomu tu parsiajaran di minggu on, jahama

Jes. 40: 7, 8; 1 Musa 22: 1–13; Joh. 3: 16; Pangk. 5: 5–10; 1 Kor. 15: 15–19; Pangk. 12: 1–9.

> <p>Ayat siapilon</p>
> “Torang ni arina i diida si Johannes ma Jesus ro tusi, jadi didok ma: On do Birubiru ni Debata, na mamorsan dosa ni portibi on!” (Joh. 1: 29).

Sada hahurangan di angka na manulingkiti hasurirangan sian Bibel di ari parpudi on, songon dompak buku Pangungkapon, i ma ia nasida hurang laho mananda mula ni barita sian buku Pangungkapon. Panurat patorangkon parsiajaran taringot Padan na Robi uhut marnida roha dohot hapistaran ni angka na manangihon hatana. Angkupni i mangalului sian sandok angka barita na adong di Bibel na sadalan dohot ayat na pinarsiajaranmu di bagasan buku Pangungkapon tung mansai ringkot situtu, adong muse do ayat hinsu na mangurupi ho dumenggan laho mamparsiajari buku i dumenggan asa sian angka ayat na asing. Tarlumobi ma i dibahen laho mamparsiajari Parmulaan, na papatarhon dalan hadadabu ni portibintaon tu bagasan dosa. Godang angka simbora ni hata na digoari di bagasan buku Pangungkapon tarida – di bagasan pigapiga gombaran – di angka bindu pamuhai ni Bibel i.

Minggu on, parsiajaranta ma pigapiga turpuk bolon na gabe impola sian buku Pangungkapon. Adong godang, dibahen i ingkon pillitonta pigapiga na laho manggombarhon impola ni barita na mansai ringkot i ma di na manulingkiti ojahan sian na robi di pudi ni buku Pangungkapon mangurupi angka na marsiajar laho marnida gombaran na so habilangan di bagasan ayat i, na sian saluhutna i olo mamparbuehon parsiajaran taringot di parange ni jolma, Debata, dohot partongtangan na masa di hasianganta on jala, marhite i, nang dohot di bagasan ngolunta.

_Parsiajarima parsiajaran samingguon na laho paradehon tu ari sabat, 12 April_