---
title:  Ulok Naga
date:   10/04/2025
---

Panombaon i do turpuk ni parbadaan na adong di bagasan buku Pangungkapon. Siula dohot siihuthon panombaon na lipe digoari dohot “naga” (Pangk. 13: 2-4), jala gombaran songon ulok sada sian kerubim na madabu i ndada timpal toho. Dohot torang do i mamboan hita tu Porlak Eden, i ma disi adong sada ulok jala mangunjuni si Adam dohot si Hawa asa mangihuthon ibana maralo dompak Sipanompa i.

`Patudos 1 Musa 3: 15 dohot Pangungkapon 12: 1-9. Aha sambing do turpuk ni jamita na adong sian ganup jamita i? Songon dia do hatorangan na adong di bagasan hata patujolo taringot ni ulok na di bagasan buku 1 Musa mangurupi hita mananda pigapiga paraloan dijolona manogu tu parporangan na di banua ginjang na disurathon di bagasan buku Pangungkapon?`

Adong dua surat di bagasan Bibel na paboahon sibolis i manjehehon sandok tano on. Di bagasan buku 1 Musa, dihatiha i holan dua halak do jolma na adong, dungi mangihuthon surat na adong di bagasan buku Pangungkapon 12 dohot 13, i ma disi sibolis digoari songon sahalak na “paotootohon liat portibi on” (Pangk. 12: 9) jala sada huaso na pajongjonghon hagogoon ni binatang na ruar sian laut, asa dibahen i liat portibi “longangma” jala mangihuthon ibana (Pangk. 13: 2, 3). Sada sian turpuk na adong di dapot sian bagasan hasurirangan Bibel i ma parange ni partongtangan bolon na so muba. Parange dohot Hata ni Debata na so muba, songoni do nang dohot roha ni sibolis.

Paruntunganna, ala ndang muba parange ni Partongtangan bolon i, jala ala di hita adong sitiopon na torang di bagasan hasurirangan Bibel, halak Kristen margogo mamillit barita jala margogo mananda didia do peak ni angka jorgong sibolis i. Marjaga do tongtong Kristus i, songoni nang dohot sibolis i. Marribu pangotootoion do dipatupa sibolis i, alai di bagasan ribuan taon hadadabu ni jolma, dipasingkop dohot hata hasurirangan na digombarhon di bagasan buku Pangungkapon, patuduhon ia ibana ndang hea manirpang sian sangkap manang dalan na binahenna di porlak Eden. Alai nangpe songoni, jeana, godang situtu do naung madabu, jala mansai godang – somalna – na gabe madabu muse.

`Idama angka hasomalan manang adat na mubauba sian tingki tu tingki. Adat hasomalan ni jolma muba do; angka na somal dijangkon na uju i gabe ndang dijangkon be, songon ni nang balikna. Marnida di angka mula ni barita dohot siula partongtangan bolon na sai mubauba, angka dia do na gabe siranapan ni sahalak kristen di na manguji sada adat hasomalan naung muba? Umpana, gabus parjolo na pinasahat ni sibolis, umpamana ndang jadi mate jolma i, jala gabe tudos songon Debata do hamu – di bagasan dia do do jumpangmu hata i sian tongatonga ni hasomalanmu siganup ari?`