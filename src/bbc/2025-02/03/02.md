---
title:  Sada Sibuk
date:   13/04/2025
---

Adong pigpiga gombaran sian Bibel mangondolhon hasadaon na hinirim ni Debata dohot bangso manisia lobi sian gombaran parbagason. Jotjot situtu do gombaran on dibahen di bagasan jamita na sian bibel – jala tarida dohot torang di bagasan buku Pangungkapon – asa dibahen i ringkot situtu di angka na mamparsiajari Bibel laho marnida na sinangkapan ni Debata uju Ibana manurathon i dibagasan Hatana.

`Jahama 1 Musa 2: 23-25 dohot Epesus 5: 29-32. Di bagasan dia do parbagason ni manisia i manggombarhon hasadaon ni Kristus dohot bangso manisia?`

Di sada partingkian hatiha Jesus mangkatai dompak halak Parise, dienet Ibana hata sian buku 1 Musa i ma parbagason ni si Adam dohot si Hawa, asa dibahen i pintor hatop halak Parise pasahathon sungkun-sungkun, “Molo boti, boasa patikkonon ni si Musa, lehonon surat sirang laho paulakkon?” (Mat. 19: 7).

Musa, tontu sahali, dijangkon i ma sahalak panurirang na pajongjonghon sada bangso. Rimangrimangi ma jo, manungkun dompak Ibana na pajongjonghon Parbagason dipabada Ibana dohot panurirangNa sandiri. Sangkap nasida i ma tudos songon pambahenan nasida maradophon Jesus: margogo do nasida patuduhon ia jamitaNa maralo dompak Buku na Badia.

Parbagason saleleng mangolu i do denggan songon na pinatikkon ni Debata di ari panompaon ni jolma manisia. Hinamagona, jolma manisia naung madabu tu bagasan dosa manegai basabasa na sian Debata.

Na olo do, marningot arga ni hata na pinasahat ni Bibel dompak parbagason, ndada ulaon na so marala molo parbagason i sai tongtong di dopang musuh. Rap dohot ari Sabbat, i ma sada sian dua pasupasu na binasabasahon Debata tu hita di Eden, jala duansa i disangkapi laho patuduhon sihol ni Debata pasolhot diriNa dohot na tinompaNa.

Parbagason, pasadahon dua halak pardosa na marsihaholongan, na sai tongtong patubuhon arsak. Parbagason ni huria dohot Kristus i do hasadaon ni Sipalua na Sun denggan dohot oroan na gok dosa. Molo tungpe songoni, taruli hita parsiajaran di holong ni Debata sian na pinasahat ni parbagason na denggan.

`Dison adong tolu ojahan ni parbagason. Parjolo, marpamuati roham dompak donganmu, nang pe ndang patutna, tudos songon Kristus manjanghon hita, nang beha pe ronsamta. Paduahon, janghonma donganmu, mardongan nasa hahuranganna, tudos songon Kristus manjanghon ho, mardongan nasa hahuranganmu. Patoluhon, tudos songon Kristus pajolohon hita asa sian diriNa, bahenma jumolo donganmi sian dirim. Songon dia do ojahan na tolu i margogo mangurupi ho ndang holan laho marnida songon dia Debata mardongan dohot hita, alaai tahe gabe mangurupi tu ganup parbagason?`