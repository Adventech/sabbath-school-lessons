---
title:  Ripe (Sibabijalang) ni si Hosea
date:   15/04/2025
---

Pangidoan ni Debata tu panurirang Hosea na olo do i gabe sada sian angka ulaon na asing situtu na dung hea dipasahat tu sada sian angka naposoNa: mambuat sada boruboru sibabijalang – dohot torang! Alai dipajongjong Debata disi si Hosea laho mangurupi hita asa mananda, mangihuthon parbinotoanNa sandiri, hinabernit ni dosa dohot hajungkaton ni jolma i. Mardongan holong na gok dipillit Debata na gabe oroanna, Israel, na sai tongtong marmainan, alai, mardongan gok halongangan, dijou Ibana do nasida muse jala diboan tu ampuanNa.

`Patudos Hosea 1: 2, Hosea 3: 1, Pangungkapon 17: 1, 2 dohot Pangungkapon 18: 1-4. Pangalangkupon dia do na pinaboana disi? Parsiajaran dia do na patut siparsiajaran ni huria Kristen sian barita ni si Hosea? Marhite songon dia do huria i na sai olo mangulahi angka dosa na di Padan na Robi?`

Bibel patorangkon ai godang sian dosa ni halak Israel di Padan na Robi gabe diulahi huria ni Kristus na di Padan na Imbaru. Bangso Parpadanan ni Debata lilu situtu andorang so tartoban nasida, mamboan sombaon hasomalan ni angka bangso humaliang nasida tu tongatonga ni bangso parpadanan ni Debata. Dimula ni abad paopathon, huria Kristen, mangkilalahon sada pangomoan bolon, mangelek Kesar Rom, Konstantinus, jala manjou ibana mamungka pasidungkon parsalisian na adong ditongatonga ni huria. Di ganup parsalisian na adong, bangso ni Debata laho mandao sian parsaoran nasida dohot Ibana mangalului “haluaon” diboban na tinuhukna.

Hata na pinasahat ni Debata dohot torang paboahaon ia Ibana ndada holan patuduhon tu hita dia naung tabahen salah, alai songon dia nang pangkilalaanNa. Nasida naung niosean ni dongan sabagasna dohot tangkas mangkilalahon arsak bolon ala panundalionta di Kristus na olo tarida di habangsa banua ginjang. Na gabe barita na umbalga sian barita ni si Hosea i ma uju panurirang i olo borhat laho manobus ripana sipangose i.

Hatiha hita mangida joujou na parpudi tu bangso manisia, manjou bangso ni Debata asa ruar sian Babel, ingkon ingotonmu do ia Ibana manjou bangsoNa sandiri, ndada halak na asing. Ditanda Ibana do nasida singkop. Dihaholongi Ibana do nasida. Jala di ari ni portibi on jumonok tu hasesegana, tongtong do diungkaphon Ibana arga ni haluaon naung ginararNa laho manobus hita muse di bagasan mudarNa sandiri. Silang ni Kristus, lobi sian saluhutna, ingkon patuduhon tu hita hinatutu ni Debata laho paluahon bangsoNa naung lilu i.

`Dia do angka dalan na adong di tongatonga ni angka huria, nang ditongatonga ni hurianta tahe, na gabe dalan pangalangkupon haporseaon?`