---
title:  Sibabijalang i di Uhumi
date:   17/04/2025
---

`Jahama Pangungkapon 19: 1-9. Adong dua pesta disi: ujung ni sibabijalang i dohot parbagason ni Kristus dohot oroanNa. Beha do dalanna dua barita on tutu patuduhon parange ni Debata na sintong jala parholong dipartingkian na sarupa?`

Parmainanon tubu holan manadingkon hasusahan bolon. Balga do pangkorhonna tu ngolu ni angka dakdanak dohot dongan jolma. Nang sahalak baoa na burju naung ni hassitan ni donganna sabagas diujungna marnida adong do tingkina ndang be jadi mulak, ndang tartobus be parbagasonna i. Di ari ni portibion sahat ro di punsuna i ma nunga marjogal be roha ni jolma i jala ndang adong be hamubaonna, ndang adong be labana manguduti ngoluna jala mangaloas hajahaton dosa na so tarambatan i. Tungpe adong na hassit rohana di angka na mago i, nasida na marungkil binahen ni dosa di portibi on patut mangkalashon na marujung do hape saluhutna i – jala tano on dipasuang songon di ari mulana ditompa Debata. Saonari ndang adong be na manundalhon Debata, ala nunga marsiajar hita, marhite angka dalan na songkal, na sintong do Debata di hasesega na ro hinorhon ni hita manirang diri sian Ibana

`Jahama Pangungkapon 21: 1-4. Aha do lapatan ni parbagason na disi, jala boasa gok mardongan pangaropan dohot bagabaga? Aha do sitioponta dompak pangaropan na pinasahatna di bagasan angka ayat i?`

“Parbagason, parsaoran saleleng mangolu, i do gombaran parsaoaran di tongatonga ni Kristus dohot huriaNa. Tondi na pinatudu ni Kristus tu huria i ma tondi na ingkon dipatuduhon ni sahalak baoa tu pardihutana, songoni nang sahalak boruboru maradophon baoana” —Ellen G. White, Testimonies for the Church, vol. 7, hlm. 46.

Kristus manean sahit na so harajuman di ari ni jolma i manadingkon Ibana jala mangalehon holong na sian Ibana i tu angka gana-ganaan. Alai, nangpe songoni, dipelehon Ibana do diriNa bahen di hita, digarar di bagasan Ibana di angka pangalangkupon dohot parmainanonta asa dibahen i, molo tapauba rohanta jala manandingkon saluhutna i, dibasabasahon tu hita bagabaga ngolu silalelenglelengna.

`Jahama 1 Petrus 1: 18, 19. Aha do na pinaboana tu hita di bagasan angka ayat on na mangalehon tu hita sipeopon na salpu do saluhutna songon na ginombarhon na di bagasan Pangungkapon 21: 1-4?`