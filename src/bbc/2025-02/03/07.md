---
title:  Pabagashon
date:   18/04/2025
---

Jahama Johannes 2: 1-11, Mateus 22: 1-14, 2 Korintus 11: 1-5 dohot Mateus 25: 1-13.

Dungkon diboto ho godang ni jamita na adong di bagasan Bibel laho mangurupi ho pabidanghon parbinotoanmu di hasurirangan, na olo do ho tarunjun laho patuduhon i marlobilobi. Martaontaon lelengna, adong halak Kristen mangondolhon tanda dohot gombaran na niida nasida di bagasan Bibel gabe jamita na so tutu. Hape godang ni barita na tadapot di bagasan Bibel, molo hita tongtong marningot ia di Debata adong angka dalan laho mambahen angka na masa mangajarhon tu hita pambahenanNa tu ari marsogot dohot huria.

Pesta di Kana, umpana, denggan mangalehon gombaran ni parbagason na pinangke ni hasurirangan, alai na tutu do adong parpestaan i. “Hata ni Kristus pasingkophon na ringkot di pesta i. Songoni ma balga ni pasupasuNa laho manalpuhon hajahaton ni jolma, huhut paulihon jala mangaradoti tondi” —Ellen G. White, Alfa dan Omega, jld. 5, hlm. 148.

Manang, songon na tarsurat dison: “’Ai ndang adong dibahen Tuhan Jahowa nanggo sada, nda jolo dipapatar sibunianna tu panurirang, angka naposona i.’ Amos 3: 7. ‘Angka hahomion na buni, Jahowa Debatanta do nampunasa, alai anggo pangungkapon angka na pinapatarna i, hita do nampunasa, nang angka anakkonta ro di salelenglelengna, laho mangulahon sude hata ni patikon.’ 5 Musa 29: 28. Nunga dipapatar Debata angka i tu hita, jala pasupasuNa na sai tongtong mandongani halak na burju jala tutu mamparsiajari angka hasurirangan Bibe” —Alfa dan Omega, jld. 5, hlm. 241.

**Sungkun-sungkun Sirangrangan:**

`Jahama Johannes 2: 1-11. Adong godang jamita di bagasan buku Johannes na manggombarhon ulaon ni Kristus di ari marsogot, jala angka parjamita nunga marnida marhite dalan na pinatupa ni si Johannes manogu roha ni angka na manjaha i jonok tu Silang. Di dia diida ho gombaran di parange ni Kristus dohot hajaoan na naeng ro di bagasan jamita i? Aha do na niajarhonna tu hita i ma taringot sangkap haluaon, manang taringot parpestaan na parpudi naung binagabagahon tu Anak ni Debata?`

`Parumpamaan sampulu parompuan tarbarita jala dihalomohon angka sijaha Bibel. Aha do na pinasahat ni barita on tu hita taringot ni angka na masa di ari parpudi? Beha na ringkot do pangoli i leleng ro? Parsiajaran dia do na pinasahat ni parumpamaan on di parsaoranta dohot Kristus maradophon dalan ni Kristus marparsaoran dohot huria i?`

`Ranapima angka ulaon na so patut naung bongot tu tongatonga ni halak Kristen. Asing ni naung tangkas, ari Minggu, maralo maradophon Bibel, angka haporsean na so tutu dia dope naung bongot? Songon dia do angka jamita i bongot, jala dia do na patut sibahenonta ndada holan mangaradoti dirinta sian angka jamita i alai tahe mangurupi nang dohot dongan marnida dia na sasintongna? Marhite dalan dia do barita ni tolu surusuruan i margogo patupahon i, laho mangurupi halak marnida angka haporseaon na lipe naung bongot tu tongatonga ni huria?`