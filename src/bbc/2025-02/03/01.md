---
title:  Gombaran sian Parbagason
date:   12/04/2025
---

### Namardomu tu parsiajaran di minggu on, jahama

1 Musa 2: 23–25; Ep. 5: 29–32; Hes. 16: 4–14; Pangk. 18: 1–4; 1 Musa 24: 1–4; Pangk. 19: 1–9.

> <p>Ayat siapilon</p>
> “Laos didok ma tu ahu: Surathon ma: Martua do angka na jinou tu panganon ujuan ni Birubiru i! Jala didok do tu ahu: On do angka hata na sintong na sian Debata!” (Pangungkapon 19: 9).

Bibel gok manurathon barita ni holong jala gogo papatarhon gombaran haluaon dohot holong ni Debata di bangsoNa. Parsaoran na jonok situtu, parbagason, tangkas gabe sada parsikkolaan na di bagasan i, molo taloas dirinta manjangkon tudos songon na sinangkapan ni Debata, taruli hita disan parsiajaran na bagas taringot holongNa di hita, taringot hasadaonta dohot Ibana, dohot taringot ganjang ni pardalanan naung binolusNa laho paluahon hita.

Gombaran ni holong dohot parbagason saonari nunga paubahon pangantusionta laho manghaholongi dia na sinangkapan ni Debata pasahatonna tu hita marhite padan parbagason. Tungpe pardosaon ni jolma i nunga manegai parbagason (jala tahe tung saluhutna do idaon), parbagason na sai tongtong dope margogo laho papatarhon hasintongan, nang hatigoran hasurirangan. Lobi sian holan na mambahen hita marhasonangan, parbagason ingkon do gabe sada parsikkolaan na di bagasan i jumpangta parsiajaran na bagas mananda ise hita dohot parsaoranta di Debata.

Minggu on sulingkitanta ma angka ragam ni dalan sian Hata ni Debaata na mangkatahon taringot ni parbagason, hinadengganna dohot hasesegana. Dungi tapuontama sian angka gombaran i laho mananda dumenggan songon dia Debata marhasadaon dohot bangsoNa, nang di ari nasida talu, jala parsiajaranta sian i pigapiga hasintongan di holongNa na margogo mangurupi hita mananda dumenggan angka tanda ni ari parpudi.

_Parsiajarima parsiajaran samingguon na laho paradehon tu ari sabat, 19 April_