---
title:  Rut dohot Boas
date:   09/06/2025
---

Naomi mangido asa goarna dijouhon gabe si Paet, ai paet situtu do na ro tu ngoluna (ida Rut 1: 20). Partalianta dohot Sipanompanta nunga tutu sega binahen ni dosa, mandabu hita tu bagasan hapogoson partondion. Dalanta mangholom, jala suda ari-arinta holan laho papunguhon na tarpapungu hita sian topi ni balian, mangolu di bagasan pasipasi ni hasonangan na dapotta ditongatonga ni portibi naung sega on. Alai muba do saluhutna i uju hita jumpang arta na buni: ndang dihalupahon Jahowa hita.

`Jahama Rut 2: 5-20. Boasama i gabe sada barita na mansai arga disi? Didok roham boasa di na jumpang ni si Naomi goar ni sipalua nasida i gabe sada barita na uli?`

Nunga mago nasa na adong di si Naomi, jala na olo do ibana muse laho manggadis tanona laho manggarar utangna andorang so borhat nasida tu tano Moab. Nunga dilehon Debata uhum di halak Israel tu halak na naeng manobus taentenan nasida di Tano Parpadanan: sahalak sumolhot tu ibana ingkon tobusonna tano nasida i. Boas ndada holan sahalak pangula parroha na denggan, ibana sahalak sumolhot nasida. Molo ndang margogo ho mangarag utangmu jala manobus teanteananmu ditongatonga ni halak Israel, sahalak sumolhotmu tama mangulahon i di ho: “Tung sura lam marpogos donganmu, gabe digadis deba sian partalianna, gabe ro donganna na sumolhot tu ibana, ingkon tobusonna na ginadis ni donganna i” 93 Musa 25: 25).

Pajumpang dohot si Boas ndada holan parroha jala pardenggan basa, alai ibana sahalak sumolhot ido barita na ummuli: hapogoson na di bagasan i parompuan na dua i mangolu dipalua sian i.

Halak Kristen nunga leleng marnida si Boas na gabe gombaran di Kristus nda holan Sipanompa di hita, alai ditondong Ibana dalan asa gabe sisolhotta – mangolu sada sian hita, di bagasan daging dohot mudar, sada dalanna boasa marulakhulak Ibana mandok dirina “Anak ni Jolma” (Mat. 12: 8; Mark. 8: 31; Luk. 22: 22; Joh. 3: 14).

Godang situtu jolma mandok di rohana na jungkat do Debata: na loasonna do hita bongot tu banua ginjang molo hita mamolus saluhut dalan na sintong naung pinatikkonna, alai maol do i patupaonNa ala hita nunga mangalaosi uhumNa. Gombaran ni Kristis na dipatuduhon di bagsan si Boas singkop manaluhon roha sisongoni. Jahowa ndang holan mangaramoti hita; ndao sian hapogoson ni partondionta, alai dihalungunhon Ibana hita na gabe oroanNa.

`Rahutma roham ndada holan ala Ibana Sipanompa jala saor dohot na tinompana, alai na olo mate alani hita. Songon dia do sasintongna parbinotoan na mardongan halongangan on pahusorhon panandionta di dirinta sandiri?`