---
title:  Haman dohot Sibolis
date:   11/06/2025
---

Di bagasan barita ni si Ester, jumpangta disi si Haman, na mauas di pangkat dohot hagogoon. Tumimbo hundulanna di harajaon sian hundulan ni saluhut induk donganna (Est. 3: 1).

Molo tajaha di bagasan Hesekiel 28: 11-15 dohot Jesaya 14: 12-15 i ma taringot bintang sidongdong (Lusiper), adong jumpangta disi pigapiga hasadaon dohot si Haman, sahalak uluan parjahat dompak bangso haholongan ni Debata, na so olo untuk tu hagogoon ni Debata. tahi ni sibolis singkot tarida di bagasan barita pangunjunan ni Kristus, disi ibana manogihon Jesus tu inganan na tumimbo tu punsu ni dolok laho patuduhon tu Ibana nasa harajaon na di portibi on (Mat. 4: 8-11). Kristus, songon naung taida, tuat laho paluan portibi on jala mamboan mulak tu ampuanNa – jala dipatupa Ibana i marhite gabe sada sian hita. Jesus i do sisolhot partobus, jala tontu arga situtu do digarar Ibana laho manobus portibi on.

Di bagasan buku Pangungkapon, taida ia hisap ni sibolis dihuaso dohot panombaon manogu portibi on tu hasusahan na parpudi. Pangotootoionna paposhon portibi on laho “patimbulhon” jala mangihuthon binatang i (Pangk. 13: 3, 4), asing ni angka na so olo ro manomba ibana. Dompak angka jolma na songoni, di patupa ibana pandoboon.

Haman marnida ia Mordahai –sada sian bangso na pinillit ni Debata – tung so olo marsinggang tu ibana manang patuduhon na olo ibana laho “marsomba.” Ibana “gabe tarrima situtu” (Est. 3: 5, 6), jala ditahi rohana naeng rendephononna sude dongan sabangso ni si Mordahai sian tano on.

`Jahama Ester 3: 1-14, Pangungkapon 12: 14-17, dohot Pangungkapon 13: 15. Hadoson dia do na niidam di tongatonga ni barita i? Songon dia do gombaran sian si Johannes taringot bangso pasipasi ni Debata na tudos dohot gombaran sian si Haman maradophon bangso ni Debata?`

Dihatahon sibolis ibana do nampuna tano on, alai ngolu ni angka na porsea di Debata – na mangaradoti nasa patikNa – mansoadahon hagogoonna i singkop. “Hatiha ari Sabbat na gabe impola ni partongtangan di tongatonga ni halak Kristen, panjuaion na sai tongtong tubu sian punguan ni na metmet i laho unduk tu uhum na tarbarita manogu nasida gabe punguan siburuon ni torop halak” —Ellen G. White, Signs of the Times, 22 Februari 1910.

`Ranapi angka na “metmet” na mangunjuni haporseaonmu saonari. Molo olo ho mardame-dame di na “metmet i”, aha dope sibahenonmu uju ro ari pangunjunan bolon i?`