---
title:  Atik Ala ni Tingki on Do
date:   12/06/2025
---

Adong hasomalan na so gabe paruntungan ditongatonga ni halak Kristen na marnida angka na songkal di bagasan hasurirangan na sian Bibel. Taida do disi angka hasongkalan dingolu na laho ro sogot, jala parsiajaran di hasurirangan gabe patubuhon biar ni roha, marojahan di hasongkalan ali ni angka na uli na dibagabagahon di bagasan turiturian i. tungpe na dibunihon Debata angka na naeng masa sohot, jala tutu do Ibana pabotohon di angka na laho ro masa i di saonari manang di ujung ni partongtangan bolon, tingkot do na sai tongtong manulingkiti nasa baritana i sahat ro di ujungna.

Adong hasomalan di bagasan hasurirangan na marhite i Debata patuduhon hasintongan dihaajungkaton na ditopa marhite pambahenan ni hita manisia, jala dipatuduhon Ibana do tu hita parbue ni i. Alai dungkon ni i sai tongtong do dipapatar Ibana pangaropan. Adong pigapiga halak na marnida jamita taringot ari paprudi – “ari parsirangguton ni si Jakkob” – mardongan biar dohot manggirgir. Ndang ganggu roha disi, na songkal do ari pudi i di bangso ni Debata. Alai tudos songon tutu ni hasurirangan ari parpudi i, songon i do nang bagabaga haluaon i.

Di bagasan Pangungkapon 12, diburu sibolis do boruboru oroan ni Kristus mardongan roha hamusuon bolon, alai tuat do debata laho paluahon ibana. Turiturian sian buku Ester adong disi sahalak jolma ni raja na mauliutus rupana na gabe ojahan di barita di bagasan turiturian i, jala dipajongjong Debata ibana mardongan gok huaso laho paluahon bangsoNa.

`Jahama Ester 4: 13, 14, Ester 5: 1-3, dohot Ester 9: 20-28. Dia do parsiajaran na patut siputihonta sian angka jamita na di ginjang dompak parungkilonta di angka ari na parpudi ni tano on?`

Debata pajongjonghon huriaNa na parpudi na laho mangulahon sada ulaon di portibi on. Di ari ni 1.260 ari di Abad Kegelapan marujung, Debata mamboan boruboru oroan sian partabunianna i (patudos dohot Pangk. 12: 14) na laho mamboan baritaNa na parpudi i ma denggan basa tu portibi on: barita ni tolu surusuruan. Hita adong “atik ala ni tingki on” (Est. 4: 14).

Ester marnida ndang punjung sasada ibana mangadopi hamusuon na disangkapi dompak bangsona sian si Haman: taruli pangurupion do ibana sian raaja, jala ujungna dipalua do bangsona. Nang hita ndang punjung uju hita sahat tu ari parpudi ni tano on – di lambungna to Raja i, jala bangso ni Debata na paluaonna do.

`Denggan do mardalan saluhutna, mangihuthon jamita na di ginjang, ditongatonga ni bangso ni Debata. Alai, ndang na sai tongtong songoni masa kan? Dibahen i, boasama ingkon na sai tongtong manatap dao tu jolo i ma di angka parungkiln laho patoguhon pangaropan na tapeop di bagasan Kristus?`