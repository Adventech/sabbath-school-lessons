---
title:  Pabagashon
date:   13/06/2025
---

Jahama surat ni Ellen G. White, “Raja Israel yang Pertama”, hlm. 243, 244, di bagasan buku Alfa dan Omega, jld. 2.

“Paheheon ni sibolis i do sogot rimas maradophon punguan ni jolma na metmet na so olo manjangkon adat hasomalan dohot angka ruhu-ruhut ni hajolmaon. Angka parpangkat dohot angka namora sogot gabe marsada dohot angka na so pangoloi di patik jala parjahat laho pajongjonghon uhum maradophon bangso ni Debata. Angka na mora, angka parhapistaran, angka parpangguruan, sogot marsada laho mangarahut nasida jala manatap di bagasan haleaon ni roha maradophon nasida. Angka raja, pandita, dohot angka ruas ni huria marsada ni roha mandopang nasida. Mardongan soara manang surat, di bagasan haginjangon ni roha, mangondam dohot pangaleaion, nasida margogo laho mangarumpakkon haporseaon nasida. Mardongan panindangion gapgap dohot rimas na marnala-nala, jolma i pahehehon rimas ni situan na torop. Di na so marhaposan di hata “Songon i do Hata ni buku na Badia” laho manaluhon angka na pabadiahon ari Sabbat na sian Bibel, radotan nasida do angka patik na manegai laho manghungkupi hahurangan nasida. Asa tarbarita jala diramoti angka sibahen patik i unduk di bagasan uhum ari Minggu. Alai nasida na marhabiaran maradophon debata, ndang jadi manjangkon sada punguan na manegai patik naung digorgahon di bagasan Sampulu Patik i. Di bagasan parange ni parporangan on diadophon partongtangan bolon di na denggan dohot di na roa. Jala hita ndang loasonna lomos disi. Saonari, songon tingki ni si Ester dohot Mordahai, ramotan ni Debata do hatigoranNa dohot bangsoNa” — Ellen G. White, Alfa dan Omega, jld. 4, hlm. 202.

**Sungkun-sungkun Sirangrangan:**

`Didok roham, boasama Debata mangaloas bangsoNa i mamolus angka na songkal? Aha do na hinangkam ni i?`

`Songon dia do sahalak na porsea paradehon dirina na laho mangadopi ganup hasusahan na olo ro ditongatonga ni pangoloion nasida di Kristus? Sian dia do jumpangmu pangaropan ditongatonga ni hasusahan i?`

`Didok roham boasama somalna hita marnida angka na songkal sian hasurirangan jala mangaloas i manghungkupi gombaran na umbalga na ni lehon ni barita na uli?`

`Sahalak dongan ro manopot ho dungkon manjaha buku Pangungkapon jala mandok ia buku “pabiarbiarhon.” Aha do dalan na binahenmu laho mangurupi ibana manangkasi dumenggan jala taruli hasonangan di rohana?`

`Sahalak jolma mandok, “Ndang porsea ahu na di haholongi Debata ahu manang manghalomohon ahu. Molo diboto ho nasa ulaonku, botoonma i boasa.” Alus dia do na laho silehononmu? Songon dia do jamita na sian si Rut dohot Ester papatarhon hatorangan tu ho?`