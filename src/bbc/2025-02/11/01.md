---
title:  Rut dohot Ester
date:   07/06/2025
---

### Namardomu tu parsiajaran di minggu on, jahama

Rut 1: 1–5; Rut 2: 5–20; Job 1: 6–11; Mat. 4: 8, 9; Ester 3: 1–14; Pangk. 12: 14–17.

> <p>Ayat siapilon</p>
> “Jadi dung diida rajai si Ester, jolma ni rajai, jongjong di alaman, lomo ma roha ni rajai marnida si Ester, laos disurdukkon rajai ma tu si Ester tungkot harajaon sere na di bagasan tanganna. Dung i dipajonok si Ester ma, laos dijama ma ujung ni tungkot harajaon i” (Ester 5: 2)

Parsiajaran di minggu on udutanta laho mangarangrangi sian angka barita na manggombarhon jumolo angka tanda di ari parpudi. Marhite mangenet sian angka pardalan ni ngolu ni jolma na robi, Debata mangurupi hita marnida sada na masa mangihuthon habihuhonNa jala mangurupi hita songon dia manulingkiti hasurirangan na naeng ro, na dilehon laho mangurupi hita patoguhon haporseaonta.

Rohanta diboan tu ngolu ni dua halak parompuan na baritana i nunga mangonai tu godang roha ni angka jolma sian: Rut dohot Ester. Sada sian i sahalak parombuan na mabalu na luangan alai taruli do ibana paangaropan dungkon pajumpang dohot si Boas na burju, sisolhot partobusna. Parbagason nasida nunga gabe turiturian na tarbarita taringot ni holong di ngolu ni halak Kristen ala manggombarhon holong ni Kristus di hita. Na sada nari i ma sahalak na marbaju na mian di luat halak na marnida sada sangkap laho mangarimpashon bangsona jala marnida dirina di hatiha na ingkon dijolo na laho paluahon bangsona.

Di bagasan hasurirangan, tontu, sahalak parompuan i ma gombaran na gogo di huria ni Debata, pasahathon godang hatorangan songon dia Debata manatap bangsoNa. Tole rap hita mangida songon dia parompuan na dua i, pardalanan ni ngoluna nunga disurathon di bagasan Hata ni Debata, jala margogo hita laho mangenet parsiajaran nang dia pe i na patut taenet sian ngolu nasida.

_Parsiajarima parsiajaran samingguon na laho paradehon tu ari sabat, 14 Juni_