---
title:  Sintua ni Malim di Hita
date:   18/05/2025
---

Di tingki si Musa manguluhon pajongjonghon undung-undung na badia, ibana ndang diloas mameakkon gombaran songon na dirohana i. Jahowa do na mangalehon gombaran siihuthononna. “Jala ingot ma mambahensa tudos tu tiruan na niidam di dolok i” (2 Musa 25: 40). Di bagasan buku Heber jumpangta ia gombaran na dibahen i do na tumimbo, Bagas Joro na di banua ginjang.

`Jahama Heber 9: 11-15, i ma taringot Kristus na gabe Sintu ni Malimta di Bagas Joro na di banua ginjang. Aha do na pinasahatna i ma na binahenNa di Hita?`

Bagas Joro di tano on manganto tu Jesus mardongan gombaran halongangan, dipungka sian malim dohot peleanna, sahat ro di angka ugasan na di bagasan dohot angka gombaran na asing. Saluhutna i mamaritahon Jesus.

Buku Pangungkapon, tontu sahali, gok hamoraon sian gombaran Bagas Joro. Jumpangta disi parpalitoan Bagas Joro di angka ayat pamuhai, langkop parpadanan dohot torang dihatahon di bagasan bindu opat, dohot angka gombaran na asing sian Bagas Joro. Ia so marhite pangantusion di Bagas Joro Padan na Robi, gabe songkal situtu do di na laho mangantusi dia na pinapatar ni si Johannes sian alatanna i. Parniahapan ni halak Israel, disurathon apostel Paulus, “Tudutudu do i na mangonai tu nasida; lumbalumba tu hita do i, umbahen na tarsurat, ai tu hita do jumonok ajal ni angka ari” (1 Kor. 10: 11).

Godang situtu do na taparsiajari di na marsiajar sian gombaran Bagas Joro. Di bagasan buku Psalmen, jumpangta ugasan na arga laho mangantusi pigapiga hatorangan na mangihut on: songon dia bangso ni Debata di bagasan ngoluna marsada dohot Bagas Joro. Sangombas taida disi songon dia raja Daud marsada dohot Bagas Joro dohot parhaladoonna, jala taida songon dia panjanghonon ni roha ni bangso ni Debata dompak angka na laho sibahenon ni Masias di nasida, jala muse tahali do siani pardalana ni ngolu nasida na mangantusi di angka na pinasahat ni Debata tu hita marhite Bagas Joro jala mamboan parsiajaran tu dirinta sandiri asa gabe parniahapanna sandiri raphon Debata.

`Jahama Psalmen 122. Tungpe hita ndang songon halak Israel bongot tu “bagas ni Debata” na di portibi on (ndang adong be disi, jala molo tung dipajongjong pe i disan, ndang adong lapatanni i), angka ugasan dia do na jinumpangmu di bagasan Psalmen on na margogo manogu hita di angka na binahen ni Kristus di hita? Parateatehon angka turpuk pardamean, hasonangan, pujipujian, dohot paruhuman.`