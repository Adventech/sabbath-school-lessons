---
title:  Psalmen 5
date:   21/05/2025
---

`Jahama Psalmen 5. Di bagasan surat on, raja Daud marnida harimbaron bolon sian nasida na mago dohot nasida na ditobus. Patudosma Ende on dohot hata na adong di bagasan Pangungkapon 14: 1-12. Hasadaon dia do na niidam, jala songon dia do i paboahon tu pangantusionmu i ma dia do lapatanna gabe parsidohot di bagasan punguan ni huria pasipasi ni Debata di ari parpudi?`

Ringkot digorgahon i ma raja Daud manggogohon ia na geduk “ndang tarsorang” marrohai Debata (Psalm. 5: 5). Impola sian Bagas Joro i ma asa Debata sorang di tongatonga ni bangsoNa, jala songoni nang dohot masa di harajaon ni Kristus (ida Pangk. 21: 3). Nasida na ro mandapothon habangsa ni Debata ingkon ditobus.

Nang dohot on, ringkot digorgahon ia raja Daud manggombarhon ulaon panombaon di bagasan Psalmen 5: 8 i do na gabe rimpunan partongtangan di bagasan partongtangan bolon. Pangungkapon 13 manurathon “marsomba” onom hali, jala barita ni tolu surusuruan joujou tu portibion laho “manomba Ibana na manjadihon.” Raja Daud pabotohon tu hita ia ibana “dihabiari” do Jahowa, jala barita sian huria pasi-pasi manjou portibi on “Habiari hamu ma Debata jala pasangap Ibana, ai nunga dapot tingki ni panguhumonna! Somba hamu ma Ibana, Sitompa langit dohot tano dohot laut ro di angka mual aek!” (Pangk. 14: 7).

Idama nang dohot songon dia angka na tinobus na di bagasan Pangungkapon 14 didok “Ndang adong jumpang gabus di pamangannasida” (Pangk. 14: 5), parbarita hatigoran do nasida, na hata dohot pambahenanna manggombarhon parange ni Debata na sintong. Pardosa, mangihuthon hata ni raja Daud, “sai hamagoan do tahi ni rohanasida di bagasan” (Psalm. 5: 9).

Sada alatan na gok halongangan do i dipatuduhon panurirang Johannes na disurathon di bagasan buku Pangungkapon i: angka pardosa nunga ditogu sian rura hamatean jala dilehon teanteanan na sumurung jongjong di adopan ni Debata. Ndang patut nasida diteanteanan i, alai dilehon i tu nasida alani Birubiru ni Debata – Anak ni Jolma partigor i – jongjong disan raphon nasida. Disea dosa nasida, ditobus, ndang gabe panean be nasida diparuhuman alani dosa nasida (patudos dohot Psalm. 5: 11), ala nunga Birubiru ni Debata nunga manean dosa nasida i (patudos dohot Jes. 53: 12 dohot 2 Kor. 5: 21).

Disi tarsurat goar ni Debata di roha nasida, songkal do molo manghohom. Bangso ni Debata pasahathon sada barita denggan basa na parpudi mardongan “soara na gogo” (Pangk. 14: 7). “Sai marlas ni roha ma sude angka na marhaposan tu Ho, sai marendei ma nasida ro di salelenglelengna ala ni ondinganmu nasida, sai marolopolop ma mida Ho angka na holong roha di goarmu” (Psalm. 5: 12).

`Ranapi di na jongjong di adopan ni debata na badia jala sun denggan di bagasan paruhuman, mardongan ganup pambahenan na dung diulahon ho diungkaphon saluhutna di adopanNa. Aha do na pinasahat ni gombaran on tu ho i ma hirim ni roham di hatigoran ni Kristus?`