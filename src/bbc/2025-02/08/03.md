---
title:  Di Dolok Sion
date:   19/05/2025
---

Di bagasan Pangungkapon 14, jumpangta disi bangso ni Debata jongjong di Dolok sion. Dolok Sion diportibion jongjong sintong tungkan hasundutan ni huta Jerusalem na robi jala dirajumi i ma inganan habangsa ni Debata, manang hajongjonganna, ditongatonga ni bangsoNa. Dungi, dolok Bagas Joro, na dipajongjong di Dolok Moria, i do Dolok Sion.

Lapatanna, arga di gombaran di huria pasipasi ni Debata di ari parpudi on dipapatar di bagasan hata Bagas Joro, umpamana gombaran bolon na gabe anak hinsu di bagasan buku Pangungkapon. Mauliate ma di Birubiru ni Debata, bangso ni Debata jongjong di dolok habadiaonNa.

`Jahama Psalmen 15 dohot 24, disi raja Daud pasahathon sungkun-sungkun na arga: “Ise do na jadi mian di dolok ni habadiaonmi?” Patudos alus disungkun-sungkun na di buku Psalmen on dohot gombaran ni angka jolma na jongjong di Sion na adong di bagasan Pangungkapon 14: 1-5. Hasadaon dia do na nidapotmu? Songon dia do dalanna sahalak jolma i asa parsidohot di punguan on? Aha do lapatnna disi ia goar ni Ama i tarsurat di pardompahan nasida? (Pangk. 14: 1).`

Gombaran di nasida na diboan bongot tu adopan ni Debata na adong di bagasan buku Psalmen i ma inganganan na tumimbo sahali na gabe inganan ni angka pardosa. Ise sian tongatonganta na tama mandok ia dalanna tongtong di hatigoran? Manang na mandok ia hatigoran i sai tongtong di rohana? (Psalm. 15: 2)? Ndang adong nanggo sada pe sian tongatonganta na mandok ia hita “ndang tagamon humordit salelenglelengna” (Psalm. 15: 5). Molo tadok ia hita ndang tagamon mardosa, Bibel mangajarhon, ndang di bagasan hita hasintongan i (1 Joh. 1: 8).

Ndang adong parangarimpunan dia pe di bagasan hita ia so alani Birubiru i sambing na patauhon hita jongjong di Sion. Anak ni Birubiru ndang digoari di bagasan Psalmen ni raja Daud, alai songgot Ibana tarida di bagasan gombaran na adong di bagasan buku Pangungkapon 14. Idaon disi Pangungkapon 14 gabe alus sain sungkun-sungkun ni raja Daud. Saonari dungkon Birubiru ni Debata dipajongjong di atas Dolok Sion, di Bagas Joro na Badia, hita pe diloas jongjong disi aalani hatigoranNa na badia na nilehonna tu hita marhite haporseaon. “Adong do di hita hiras ni roha, laho bongot tu bagasan na badia i, di bagasan mudar ni Jesus; ai diungkap do di hita dalan na imbaru jala na mangolu, sian rimberimbe i, i ma dagingna i” (Heb. 10: 19, 20). Ia so marhite mudarNa, pangaropan dia na tajanghon? Sintongna, ndang adong.

`Rangrangi dompak saluhut bagabaga na di bagasan Bibel i ma dompak hamonangan di dosa. Boasa, nang mardongan bagabaga i, tongtong dope taida dirinta talu mangihuthon sitiruon na sun denggan naung nilehon ni Jesus di hita, jala boasa hita malungun di ngoluNa na polin i na gabe sitindangi di hita?`