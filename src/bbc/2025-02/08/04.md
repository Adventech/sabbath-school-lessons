---
title:  Patik di bagasan Rohanta
date:   20/05/2025
---

Bangso pasi-pasi na marpungu di Sion di pardompahan nasida tarsurat sada goar: goar ni Ama dohot Birubiru. (Na marasing do goar na dua on: Jesus i ma gombaran sian Ama i sandiri!) Sada “goar” di bagasan Buku na Badia manggombarhon lobi sian sada goar na pinakke ni sahalak jolma laho manjou donganna, i do nang parange. Sahat tu sadari on, godang adat hasomalan mandok “angur” do goar ni sahalak jolma hatiha manatap sian parange na denggan.

`Jahama 2 Musa 33: 18-23, 2 Musa 34: 1-7, dohot Psalmen 119: 55. Uju si Musa mangido asa dipatuduhon tu ibana hasangapon ni Debata, aha do na binagabagahon ni Debata na laho sipatuduhononna tu ibana? Dungi uju Jahowa paboahon goarNa tu si Musa (2 Musa 34: 5), ada do na masa muse?`

Pigapiga halak manggombarhon hasangapon ni Debata songon sada sinondang na marsinalsal na so hajonokan, tutu tontu sada gombaran na sintong. Alai hasangapon ni Jahowa lobi sian na taida, hasangaponNa i ma parangena. Songoni do nang dohot goar ni Debata.

Hatiha Bibel manggombarhon bangso pasipasi mardongan goar ni Jahowa na tarsurat di pardompahan nasida, ndada lapatanna na adong disi digorgahon, lapatanna disi i ma adong parange ni Debata tarsurat di bagasan roha nasida, pingkiran nasida, jala saonari di bagasan ngolunta, hita mamansarhon holong dohot parange ni Debata. Nunga ditogu ho jumonok dohot Debata, jala dihaholongi ho Ibana sian nasa roham dohot ala marhite angka na binahenNa tu ho.

Na ummuli sian i, uju Debata manggombarhon diriNa dompak si Musa, diulahon Ibana rap dohot si Musa manjanghon surat di Sampulu Patik, na dohot gombaran ni parangena. Songoni di nang dohot, nasida na manjanghon “goar” ni debata na di bagasan Pangungkapom 14 digombarhon i ma “angka na mangaradoti patik ni Debata.” Dungi parateatehon angka ahata na adong di bagasan buku Heber: “"On ma padan sipajongjongonku tu nasida, dung salpu angka ari i, ninna Tuhan i: Lehononku ma angka patikku tubagasan ateatenasida jala surathononku ma i tu rohanasida, jala na so tupa be ingotonku dosanasida ro di hajahatonnasida!" (Heb. 10: 16, 17). Hata na sumurung sian Barita na Uli: molo tungpe patik ni Debata suan di bagasan rohanta, alai na tongtong do hita manghalungunhon nasa dosanta “ndang diingot be.”

Goar ni Jahowa i do parangeNa. Patik holongNa i ma gombaran sian parangeNa. Jala nasida na marpungu di dolok na badia ni Debata di ari parpudi digokhi dohot holong tu Debata, holong na dipatuduhon marhite pangaradotion di patikNa.

`Molo hita dipalua marhite haporsean ndada alani patik, dibahen i dia do ringkot ni patik ni Debata? (ida 1 Joh. 5: 3).`