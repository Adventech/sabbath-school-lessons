---
title:  Pabagashon
date:   23/05/2025
---

“Ende sian si Daud manghamham nasa parngoluon, sian balga ni hajahaton na tarsunggul di rohana dohot paruhuman na nidabu ni roha sandiri sahat tu haporseaon na polin, dohot partalian na sintong dohot Debata. Pardalanan ni ngoluna paboahon ia dosa holan patubuhon bura dohot haleaon, alai ia holong dohot denggan basa ni Debata margogo manogu sahat ro di tu lombang na rahis, ia haporseaon manogu tondi na mulak asa parsidohot di na pajongjonghon na gabe anak ni Debata. Sian saluhut bagabaga na adong di bagasan patikNa, ido na gabe sada panindangion na gumogo di hatigoran, haporseaon dohot bagabaga denggan basa ni Debata....

“Nunga pola huuarihon tu si Daud, naposongki... Sai tong do donganan ni tanganku ibana, nang botohonku margogoihon ibana... Jala hasintonganku dohot asi ni rohangku mandongani ibana, jala manuarang do sogot tandukna marhitehite goarhu. Jala pampeongku tanganna tu laut, jala siamunna tu angka sunge. Ianggo ibana jouonna ma Ahu: Damang do Ho, Debatangku dohot partanobatoan ni hatuaonku! Ahu pe bahenonku do ibana sihahaan, na tumimbul sian angka raja ni tano on. Ro di saleleng ni lelengna paianonku di ibana asi ni rohangku, jala sai hot do padanhu tu ibana.’ Psalmen 89: 4-29” —Ellen G. White, Alfa dan Omega, jld. 2, hlm. 430, 431.

**Sungkun-sungkun Sirangrangan:**

`Jolma manisia nunga mamolus hagaleon na posi di na mangaradoti jambarta di bagasan parpadanan dohot Debata. Daud, “jolma hasoloan ni roha ni Debata” tungpe adong pigapiga hajahaton bolon, dipajongjong dihabangsana laho paboahon dalan haluaon tu hita. Di bagasan pangantusion dia do raja Daud manggombarhon Jesus, na pasauthon parpadanan ni Debata dohot singkop bahen di hita? Jala boasa, dia na binahen ni Jesus di hita gabe sasadasa pangaropanta?`

`Bindu dia sian buku Psalmen didok roham na mansai manang margogo ala patuduhon ragam ni parniahapan naung binolusmu?`

`Boasama Psalmen jotjot mamboan tu Bagas Joro? Aha do na patut taparsiajari sian holong ni raja Daud dompak Bagas Joro? Songon dia do i gabe mangurupi hita manghalashon na tajanghon di bagasan Jesus, i ma Sintu ni Malim di hita di banua ginjang “di siamun ni Debata do Ibana mangondihon hita?” (Rom 8: 34) Boasama hita, nang songon sahalak na tinobus, manghalungunhon pangondian ni Kristus di hita di banua ginjang?`

`Mangihuthon hata ni Ellen G. White na di ginjang, aha do paniahapanmu sandiri i ma songon dia Debata mamboan “manogu tondi na mulak asa parsidohot di na pajongjonghon na gabe anak ni Debata” dungkon “buru dohot haleaon” dosa?`