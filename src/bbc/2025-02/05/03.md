---
title:  Daniel 2
date:   28/04/2025
---

Saleleng tarbuang di Babel, marhite panurirang Daniel, Debata papatarhon gombaran na paposhon rohanta partalian ditongatonga ni bangsoNa dohot angka harajaon portibi on. Ndang margogo be bangsoNa i: saonari nasida manapu parbue na pinillit nasida i. (Jala, na olo do, marsiajar sian angka parbuena i?)

`Jahama Daniel 2: 31-35, na mangalehon gombaran angka na laho masa di tano on sahat ro di ari parpudi. Hasintongan dia do na patut taparsiajari sian hasurirangan bolon i?`

Di ujung ni abad 19, torop halak na mamaritahon haporseaon na imbaru di hamajuon ni manisia. Pesta di Paris (1900), umpamana, songon sada pesta na patuduhon hamajuaon bolon tu ari marsogot. Tontu, marhita hamajuoan ni teknologi dohot angka hapistaranta, godang sian angka hahurangan ni manisia i salpu! Ditingki manisia sahat tu abad 20, ditongatonga ni angka na pistar ada pangaropan bolon ia hirim Hasonangan – umpamana hasingkopan ni jolma dohot hagogoon di roha – margogo mambaoan ari na imbaru jala denggan ditongatonga ni manisia.

Alai, Porang Dunia 1 dohot hatop manegai angka nipi i, jala diujung ni abad 20, sian tongatonganta nunga mago lobi sian 200 juta halak hinorhon ni parporangan. Tutu di hapistaran teknologi nunga denggan hita, alai ndang molo di pangantusiaon parange. Mangenet sian hata ni Dr. Martin Luther King Jr., adong di hita sinjata paralaon alai jolma i ndang taralo. Jala i hasadaon sihabiaran situtu.

Godang sian tongatonga ni angka na mamparsiajari hasurirangaan nunga marnida ia logam na di bagasan buku Daniel 2 borhat sian na ummarga situtu sahat tu na so mararga: sere do ummarga sian perak, perak ummarga sian tombaga, jala tombaga ummarga sian bosi, sahat ma hita tu bosi na marsampur tano liat.

Charles Darwin, Karl Marx, dohot angka na pistar na deba di abad 19 margogo paposhon roha ni jolma, jolma i nang beha pe i lam tu timbona do – ia hita mubauba ala ni mudar dohot partalian. Jala molo tungpe dipigapiga hapeahan lam tu jagona jolma i (nang na holan di pamatang), ise na tutu marnida tu jolo naa gabe upa ni portibi on, songon saonari na dirajai jala digomgomi, marhite godang pangaropan di hadameaon, hasonangan dohot hamoraon?

`Jesus mamodahon, “Alai begeonmuna ma barita ni angka hamusuon dohot soara ni na marmusu... Ai na hehe do sogot bangso maralohon bangso, harajaon maralohon harajaon; masa ma nang haleon dohot lalo marluatluat (Mat. 24: 6, 7). Dao sian angka poda on, songon dia do hita sonang umbotosa ia hita nunga dipodahon andorang so i taringot ni angka na laho masa?`