---
title:  Manurirangi Muse
date:   01/05/2025
---

Huria pasipasi tubu di Tano na Imbaru, tingkosna nasida na mangalului hasonangan marugamo lao lintun di abad 17 dohot di abad 18. Marningot partongtangan ni haporseaon dohot pamarenta naung leleng masa di luat na asing, dihaporseai ulaon na sarupa tibu jala dos gogona di angka luat na asing songon di tano na imbaru i ma Amerika Serikat.

`Jahama Pangungkapon 10: 1-11, na manggombarhon parsorang ni ulaon i. Luluima pigapiga hatorangan naung taparsiajari, umpamana, “angka bangso,” tano, dohot laut. Mardongan manat ni roha na sintong, asa unang ho mamboan godang pangantusion tu parsiajaran on, parsiajaran na uli dia do na ni dapotmu di bagasan pustaha on?`

Surusuruan i joujou mardongan soara na gogo, songon na binahen ni tolu surusuruan di bagasan Pangungkapon 14 dohot surusuruan na di bagasan Pangungkapon 18. Sada partingkian na arga situtu do i di portibion dihatiha ulaon ni huria pasipasi dipasahat dompak “dompak angka marga dohot bangso dohot hata, nang dompak torop raja” (Pangk. 10: 11).

Surusuruan i patioptiop sada “Pustaha na metmet” – olo do i buku Daniel (ida Daniel 12: 4) – na diungkap parjolo shali dungkon salpu torop pomparan. Sada patna di atas laut jala pat na sadanari di atas tano. Olo do lapatanna disi ia barita i manghangkam sandok liat portibi, tano na robi songoni nang tano na ibaru. Jala olo muse do i ia barita i tu sandok bangso, nasida na mian di tano dohot nasida na mian di laut “sipelebegu”.

Tano on, diujungna, ingkon disondangi marhite hasangapon ni Debata, jala barita na parpudi sian Pangungkapon 14 diboan dompak nasa jolma. Tudos songon halak Israel, ulaonta songon sada huria i ma na laho mamaritahon Barita na Uli “Laos baritahononhon do barita na uli on na taringot tu Harajaon i di liat portibi on, laho mangkatindangkonsa tu saluhutna bangso; dung pe i, asa ro ujungna” (Mat. 24: 14).

Debata manogu ngolu di tanoon tu sada rimpunan bolon: ujung ni harajaon portibi dohot hajongjong ni Kristus sisalelenglelengna. Jahama Daniel 2: 34, 35, 44, 45. Torang situtu do i dihatahon Bibel, ndang mardongan umpasa, ia nasa harajaon di tano on na ingkon salpu do, ndang marbongkas jala teanteanan na jungkat na tinadingkon nasida, ingkon disalpuhon marhite harajaon ni Debata sisalelenglelengna, na di bagasan i dosa, hasusahan, sahit, hajahaton, dohot hamatean ndang dung adong marhagogoon be.

`Idama hinatutu ni angka hasurirangan sian Daniel 2 dohot 7 na manurirangkon haheheon dohot hadadabu ni nasa harajaon di portibi on. Boasama hinatutuna i, halongangan molo ho marnida tu partingkian uju buku Daniel disurathon, mangurupi hita manghaporseai Ibana di bagabaga harajaon na parpudi jala sisalelenglelengna?`