---
title:  Pabagashon
date:   02/05/2025
---

Jahama surat ni Ellen G. White, “Menara Babel,” hlm. 128-135, di bagasan buku Alfa dan Omega, jld. 1.

“Dung i huida ma banua ginjang na imbaru dohot tano na imbaru, ai nunga salpu banua ginjang na parjolo dohot tano na parjolo i; laut i pe ndang adong be” (Pangungkapon 21: 1). Api na mangallang pardosa i papitahon tano on. Nasa tanda dosa nunga disalpuhon. Ndang adong narokko na marnalanala salelenglelengna di adopan ni angka na tinobus i alani dosa na jahat i.

“Holan sada do na tading na gabe parningotan i ma: Sipaluatta i di pamatangNa tongtong lohot tihas parsilangonNa. I ma di simajujungNa, di rusukNa, di tangan dohot patNa tihas hajahaton alani dosa. Panurirang mandok huhut manatap Kristus di bagasan hasangaponNa, ‘Ia sondangna songon tiur ni mata ni ari do, pansar sian tanganna do angka sondangna, parhitean ni hagogoonna’ (Habakuk 3: 4). Rusuk na tartullang, na sian i ruar aek merah rupana na padamehon jolma tu Debata – i ma hasangapon ni Sipalua, disido ‘martabuni hagogoonNa.’ ‘Margogo laho paluahon,’ marhite pelean haluaon, i do dalanna Ibana patut laho pajongjonghon hatigran tu atas nasida na manghasogohon holong ni Debata. Jala angka tihas i gabe hasangapon na tumimbo di Ibana. Tihas di Golgota patuduhon pamujionNa jala patuduhon huasoNa sisalelenglelengna” —Ellen G. White, Alfa dan Omega, jld. 8, hlm. 711. 712.

**Sungkun-sungkun Sirangrangan:**

`Di ujungna, nasa hasangapon portibi, ndang beha pe balga ni i, nang beha ppe timbo ni i, nang beha pe hamuliaonna dohot gogona, gabe orbuk do ujungna, gabe sirabun, jala ujungna dipapatu salelengnilelengna. Dohot do disi nasa hamoraon dohot hasangapon na nidapotmu manang na laho silumbaonmu di tano on. Boasama songoni ringkot laho marningot hatorangan on? Boasama hatorangan on mangurupi ho laho manjaga na rumingkot di ngolum?`

`Parateatehon denggan binatang na ruaru sian bagasan laut di Pangungkapon 13: 1-10. Di bagasan dia do binatang i gabe upah na ro mangihut sian haroharin ni Babel? Tangkas do i songon bilangan sian saluhut “angka bangso” manisia, sian Babek sahat ro di tanduk na metmet. Parange dia do sian ganup harajaon i na niidam tongtong mangolu? Di bagasan dia do tano on tongtong manggombarhon parange ni Babel manang Rom, umpamana?`

`Songon dia do hita halak Advent taruli diparange na denggan i ma mangihuthon Debata jala mangaradoti patik ni bangsi manang pamarenta na ditongatongana ho mangolu? Aha do na masa dihatiha pangoloion tu na sada patubuhon panjuaion tu na asing?`