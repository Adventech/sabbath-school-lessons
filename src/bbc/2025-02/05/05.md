---
title:  Diholangholang ni Tano dohot Laut
date:   30/04/2025
---

Gombaran ni tano dohot laut di bagasan Bibel, tarlumobi di hasurirangan, margogo mangalehon godang parsiajaran. Ingotma angka tanda tano dohot laut di bagasan hasurirangan Bibel, na mansai tangkas marhadomuan na sada dohot na asing.

“Di bagasan gombaranna, hatiha tano dohot laut dipasada, tano jotjot situtu manggombarhon luat na uli, manang tahe luat ni halak Israel, angkup ni i laut manodo dompak bangso parbegu na mangondam nasida tudos songon laut mangondam tano i”- Beatrice S. Neaal, “Angka na badia na disahapkan jala Hasusahan,” di bagasan Simposium on Revelation, Buku 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), hlm. 260.

Di bagasan pangantusion, tano i ma inganan na sonang, dipaojak diatas gomgoman ni Debata, laut singkat ni hagunturon ni angka bangso parbegu na dipaojak diatas hagogoon ni manisia.

`Mardongan hata na dipapatar di ginjang i ma na gabe mulana, jalaha Pangungkapon 12: 15, 16 dohot Pangungkapon 13: 1, 11. Idama hasadaon ni aek dohot tano. Songon dia do angka i dibahen, jala aha do na pinasahatna tu hita di na laho manangkasi hasurirangan?`

Idama ia ulok i mamangke aek laho mangalele parompuan (huria). Songon naung taida, di bagasan hasurirangan aek jotjot manggombarhon harajaon portibi dohot hajahaton nang dohot angka hajungkaton na jotjot mangihutihut ibana. Dibahen i, gabe taida disi songon dia sibolis pajongjonghon jolma i, na tinogu ni angka uluan nasida, laho mamusa bangso ni Debata saleleng pardalanan ni huria i.

Songoni do nang dohot, huria Advent ari papituhon naung mangantusi Pangungkapon 12: 16 na manggombarhon tu halilinton ni angka na porsea na dipusa i tu Tano na Imbaru. Molo pangantusionta di tano dohot laut nunga sintong, aha do na pinaboani i di hajongjongoon ni luat Amerika?

Boi do dohononta i “tano” di dalan na sarupa songon “Tano Parpadanan” – inganan na dipabahir bahen bangso ni Debata? Na olo do i dalanna binatang na ruaru sian tano ditingki parjolo sahali dihatai tarida songon birubiru? Molo tungpe Amerika ndang he gabe “Israel Baru” songon pigapiga sian angka hirim ni na pajongjongkon dimulana, lelengni partingkianna Amerika nunga gbae luat hasonangan marugamo tu marjuta halak na dupusa alani haporseaon di tano on.

Alai, binatang na songom birubiru on di sada tingki sogot mangkatai songon “hata ni naga i do ia hatana” (Pangk. 13: 11). Amerika Serikat, na sai laon nunga gabe sinondang hasonangan di halak na marhaporseaon na hona pusa, gabe pangalele di halak na marhaporseaon! I ma na gabe gombaran na asing di angka na masa uju jolma i mamillit laho mangarajai dirina sandiri asa sian na diparenta Debata.