---
title: Pantun Maradophon Debata
date: 10/01/2023
---

Buku Poda manghatai tung massai bahat do taringot tu angka na sintong dohot na salah sarupa songon na bisuk dohot na oto. Molo hita na laho manjaha saluhutna sian buku i, hita na ikkon mamereng angka paruntungan sian habisuhon dohot mamereng songon dia do jorat ni haotoon.

`Jahama Poda 3:1-10. Janji-janji halongangan dia do dilehon na disi? Suang, songoni aha do lapatanna ” patumonaan ni sandok pangomoanmu”?`

Debata mangidohon tu hita asa manjadihon Ibana na parjolo di bagasan pangaturon disaluhut na adong di hita be, jala na dohot songon patuduhon songon dia do haporseaonta tu Ibana naung mangalehon dohot paradehon saluhut na tu hita. Bahkan tahe lobi sian i, jala Ibana do mandok molo hita mambahen Ibana na parjolo, jala Ibana na laho mamasu-masu na asing nai. Tu hita na laho mangulahon i - mambahen Ibana na parjolo - ima songon sada tindakan sian haporseaonta, songon sada tindakan na porsea, songon sada manifestasi porsea tu Debata dohot nasa roha jala tontu sajo, molo hita ndang mangunsand e tu parbinotonan ta sandiri (na penting jala tarlumobi dibagasan ngolunta on adong do na masa di ngolunta on alai ndang boi hita mangantusi jala tabilangi).

Ndang adong manang agia aha pe na laho mandorong hita asa lobi porsea tu Debata dohot nang holong-Na da holan marhite silang i. Dihatihai hita sadar aha do naung di bahen jala di lehon Jesus tu hita, ndang na holan sipanompat ta (Joh 1:1-4) dohot parluhutanta (Heb 1:3), alai songon sipartobusta (Pngk 5:9), na paulakkon tu Debata hasil s ian patumonaan sian saluhutna na taampuna ima songon tindakan na menek nab oi ta ulahon.

“Debata ndang na holan manuntut parpuluan songon na gabe ampuna-Na, alai Ibana pabotohon tu hita songon dia do na laho pabahirhon parpuluan tu Ibana. Jala Ibana do mandok, “patumonaan ni sandok pangomoanmu” jala on ndang na marlapatan bahwa jolo ta pargunahon jolo artatta i parjolo baru taboan ma lobi-lobi nai songon parpuluanna tu Ibana., molo songonon do carana ndang parpuluan na jujur bei. Alai parjolo ma bagian ni Tuhan i di pabahir” – Ellen G.White, Nasihat Penatalayanan, hlm. 81.

Debata mandok molo tapajolo Ibana, “angka lumbungmu pe diisi dohot maruseuse” alai on ndang masa songon sada halonganan; di tikki ho dungo manogotnogot di sada ari jala manjumpangi lumbungmu nungga gok jala maruseuse.

Gantina, Bibel mandok dohot sada prinsip taringot tu hajuara bangason na denggan, dohot sada perencanaan na teliti, songon tanggung jawab di parhepengon, na laho mambahen lebih setia di adopan ni Debata dohot di parkarejoan na dijalo sian hita ima songon sada tanggung jawab ta dohot na parjolo manang na utama siulanonnta.

`Songon dia do hita na laho marsiajar asa porsea tu Debata dohot nang angka janji-janji-Na tarlumobi molo hita lagi hasuliton diparhepengon, jala asa tongtong hita setia, hape lumbung-lumbung ta dohot panimpananta ndang hea gok?`