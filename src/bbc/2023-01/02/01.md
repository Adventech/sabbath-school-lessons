---
title: Parpadanan Ni Debata Dohot Hita
date: 07/01/2023
---

### Namardomu tu parsiajaran di minggu on, jahama
Mat 10:22; Joh 6:29; 5 Mus 28:1-14; Poda 3:1-10; Mal 3:7-11; Mat 6:25-33.

> <p>Ayat Siapilon</p>
> “Molo tung tinggil situtu roham tumangihon soara ni Jahowa, Debatam, mangaringgas roham mangulahon patikna, angka na hutonahon i tu ho sadarion, jadi pabangkiton ni Jahowa, Debatam ma ho tumimbul sian nasa bangso di tano on. Songgop ma huhut tu ho sude angka pasupasuon jala pasahatonna tu ho, molo ditangihon roham soara ni Jahowa, Debatam.” (5 Musa 28:1. 2)

Tung bobonosan, manang na sada halonganan do memang di tikki Debata na mambahen sada kontrak (manang na parjanjian ) dohot hita jolma on. Godang mai memang songon hubungan bilateral, na marlapatan mai bahwa na dua bolah pihak (Debata dohot Jolma i) ampuna bagian-bagian na laho ulahonon na. Sada contoh tu perjanjian bilateral ima “molo diulahon ho on ahu pe ulahonon ku maan” manang na “ molo diulahon ho an ahu pe ulahononku ma on”.

Sada parjanjian na jarang tarjadi ima parjanjian Unilateral. “Ahu ikkon mangulahon on boha do ulahonon mu do manang ndang”. Piga-piga parjanjian ni Debata dohot jolma i ima Unilateral. Sogon contoh, “Asa tung gabe anak ni Amamuna na di banua ginjang i hamu: Ai dipabinsar do mata ni arina tu angka parroha na jahat nang tu na bonar, diparo do udan tu parroha na tigor nang tu angka na geduk.” (Mat 5:45). Boha do ta ulahon do manang na ndang, hita naboi do mangandalhon Debata na laho mandapot sinar matahari dohot nang udan pe. Dungkon ni aek na sumar i, ia Debata nungga marjanji tu jolmai dohot nang tu “saluhutna angka dorbia” bahwa naso hea be ro aek na sumar na asing na laho manutupi portibion (1 Mus 9:9-16), tarlopas sian angka aha pe tindakan ta dingolu on. Ibana pe tong do marjanji: Onpe, saleleng adong tano on, ndang jadi mansohot hamu manabur dohot manggotil, ari nangali dohot nang ari na las, ari logo dohot ari rondo, arian dohot borngin. (1 Mus 8:22). Musim na ikkon do marganti-ganti tarlopas sian aha do naung ta ulahon.

Di minggu on hita na laho mamparsiajari adong piga-piga hubungan ni perjanjian bilateral na ringkot di antara Debata dohot angka ianakon-Na. Martangiang ma hita asa, alani holong silehon-lehon ni Debata tu hita, hita na ikkon “Manjujung dohot timbo parbagianan ta na adong di parjanjian I”

_* Parsiajarima parsiajaran samingguon na laho paradehon tu ari sabat, 14 Januari_