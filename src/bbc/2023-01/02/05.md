---
title: Kontrak Parpuluan
date: 11/01/2023
---

Adong do songon sada hubungan ni partondion na togu ditonga-tonga ni praktek parpuluan dohot hubungan ta dohot Debata. Ia Bangso Israel I maduma di tikki nasida mangoloi Debata jala setia na laho paulakkon parpuluan. Alai balikna, nasida madabu tu hasusaan di tikki nasida ndang setia na laho paulakkon parpuluan. Boi tabereng sogon siklus; pangoloin dohot hadumoan, jala na mangihut ndang mangoloi dapotan hasusaan. Saleleng nasida ndang mangoloi Debata, marhite naposona Nabi Maleakhi, manawarhon kontrak bilateral dohot naposo-Na.

`Jahama Maleakhi 3:7-11. Angka janji-janji dohot tuntutan aha do naboi tajumpangi disi dibagasan angka ayat i?`

Ia Debata sandiri nungga marjanji tu Bangso Israel molo nasida tundal tu Ibana, Ibana pe antong tudal ma tu bangso i. Di tikki bangso I manukkun tu Ibana aha do maksud dohot lapatan na asa tundal tu Ibana, dohot jelas Ibana mandok “unang ma pamangus hamu marhite parpuluan dohot pelean” . Alai alani pamanguson ni bangso ido nasida gabe hona bura. Jala onma songon dalan haruar na dibahen Debata asa boi haruar sian burai; “Taruhon hamu ma sintong parsampuluan i tu * bagas parpeopan, asa adong bohal di bagasan jabungku,” (Mal 3:10). Jala molo olo ho na laho mangulahon i, jadi ahu: “manang so ungkaponku di hamu angka * pandiloan ni langit, jala mangusehon tu hamu gabe maradu marlobilobi.” Molo hita ndang ampuna ruangan na cukup na laho manjalosa, hita ampuna kelebihan na laho boi manolong halak na asing dohot nang mambantu dibagasan parkarejoan ni Debata.

Ibana naung mangalehon Anak-Na nasasadai mate alani hita jala saonari nungga mambahen sada parpadanan dohot hita be. Jala Ibana nungga mangalehon tu hita angka pasu-pasu-Na, jala na gabe songon imbalan na Ibana mangido hita asa taboan muse tu Ibana angka parpuluanta dohot nang angka peleanta. Jala ndang adong naggo sad ape na mandok bangkol do na laho mangulahon i. Ia rencana ni Debata taringot tu parpuluan dohot pelean gomos dipasahat dibuku Maleakhi Bindu Tolu. Debata mangajak hita angka parhobasna na laho tetap setia dibagasan ihotihot ni parpadanan i naung dibahen Debata dohot hita” – Ellen G.White, Nasihat Penatalayanan, hlm.75.

Adong do sada siklus na positif songon pangoloion naung dicatat di tikki masa pamarentaon ni Raja Hiskia, Raja Jehuda na burju. Adonng ma kebangunan rohani na maninggoring di Jehuda, jala bangso i pe nungga mulai setia na laho paulakkon parpuluan dohot pelean nasida tu bagas joro. Jala tung godang do na manaruhon sehingga gabe mabinbin di bagasa joro. 2 Kron 31:5, manceritahon tu hita songon dia do na masa dibangso i dihatihai “Na mamboan dibagasan godang sian hasil patumonaan sian gandum, anggur, situak ni loba, dohot marragam dope tahe angka hasil na niula nasida. Nasida mamboan angka pelean dohot nang angka parpuluan dibagasan jumlah na tung massai bahat”.

`Atik na parpuluan (manang na hurang sian i) songon na didokna taringot tu haporseaonmu dohot nang songon dia do hubugannmu dohot Debata?`