---
title: Molo Tinggil Situtu Roham Tumangihon
date: 09/01/2023
---

Buku 5 Musa ima songon versi cetak sian angka poda-poda parsirangan ni si Musa tu generasi Paduahon Bangso Israel dungkon ni Opat Pulu taon nasida dihalongonan i. Angka poda on di pasahat di Moab sabolah Purba sian Jeriko. Buku Lima Musa boi dohot topat didokhon songon sada buku “Buku Parningotan”.

Dibagasan buku on, ia si Musa musena na mangulangi songon dia do hubungan ni Debata na setia i dohot bangso i. Si Musa manceritahon songon dia do pardalanan nasida na dibuhai sian Dolok Sinai sahat Kadesh Barnea na jonok tu Tano Parpadanan i, suang songoni nang angka pambarontakan nasida dohot songon dia do nasida di halongonan saleleng ni Opat Pulu taon di halongonan. Si Musa pe tong do mangulahi na laho pasahathon patik na Sampulu I, akka aha do na pinangido ni Patik I, songon na paulakhon parpuluan dohot nang songoni pelean. Alai sogon focus utama sian Buku Lima Musa songon dia ma sipasingot asa mangoloi Debata dohot manjalo nang akka pasu-pasu-Na. Ia si Musa manggombarhon Debata I sogon na ampuna hatauon, parsihol jala na tongtong peduli tu angka bangso-Na.

`Jahama 5 Musa 28:1-14. Pasu-pasu na tumimbul dia do na dijanjihon tu saluhutna bangso i? Alai aha do na ikkon ulahonon nasida asa laho manjalo pasu-pasu i?`

Ia si Musa marsitutu do nian asa bangso on mangantusi songon dia do Debata na ampuna pamikkirion na gok halongangan, songoni nang angka mujizat dohot nang angka pasu-pasu tu nasida. Pandohan na “Molo tinggil do ho manangihon”, asa nian di boto nasida bahwa nasib nasida na manongtong di tontuhon dison. Songon sada kenyataan sian manisfestasi ni kebebasan na laho mamillit na luar biasa. Alana nasida ma songon bangso pilihan-Na, na laho manean angka janji-janji na bolon, alai janji-janji dohot pasu-pasu i adong do antong syarat na. Alai pasu-pasu i na ikkkon do jaloon nasida, didapot jala di ngoluhon.

`Jala na mangihut, ndang adong na maol na dijalo Debata na laho ulahonon nasida. “Ai patik on, na hutonahon i tu ho sadarion, ndang masongkalhu di ho, manang maholangku. Ndada di banua ginjang hata i, umbahen pola ingkon dohononmu: Ise ulaning singkat nami manaek tu banua ginjang, asa mangalapsa di hami dohot pabegehonsa tu hami, asa ulahonon name nian? Jala ndada di bariba ni laut hata i, umbahen pola ingkon dohononmu: Ise ulaning singkat nami taripar laut mangalapsa di hami dohot patubegehonsa, asa ulahonon name nian? Ai mansai donok do hata i di ho, di bagasan pamanganmu tahe dohot di bagasan roham, asa ulahononmu i. (5 Mus 30:11-14).`

Tontu sajo, tarlopas sian angka pasu-pasu, adong do pissang-pissang dohot bura, jala aha do na ikkon masa tu nasida molo ndang olo mangoloi ( 5 Mus 28:15-68), ima, akibat hinorhon ni angka dosa-dosa dohot nang pambarontakan nasida.

`Aha do lapatan na tu hita saonari on, “Molo denggan-denggan manangihon” aha do naung diparentahon Debata na laho ulahononta?`