---
title: Arta di Surgoi
date: 05/01/2023
---

> <p></p>
> Unang papungupungu hamu arta di hamu di tano on, di na targagat tasik dohot ngitngit, di na tarhali jala tartangko panangko i! Alai papungupungu hamu ma arta di hamu di banua ginjang, di na so targagat tasik manang ngitngit; di na so tarhali jala so tartangko panangko i! Ai ia disi artam, disi do roham! (Mat 6:19-21).

`Hasintongan na ringkot dia dope na di hatahon Jesus dison?`

Ise ma hita na so hea manjaha carita ni angka carita taringot tu nasida naung papunguhon hamoraon dohot arta naung massai bahat, alai agoan artai? Portibion ima songon sada inganan naso stabil; parporangan, hajahaton, kekerasan, bencana alam, manang aha pe na masa boi dohot hatop laho mambuat aha naung adong di hita bahkan mungkin tahe naung ta dapot dohot marhite dalan na jujur manang na setia. Jala olo do sakkidop mata i, masa ma hamatean, jala saluhut nai gabe marisuang di hita.

Tontu sajo, Bibel ndang hea mangajarhon tu hita bahwa salah do molo gabe sahalak namora manang na papunguhon arta; alai, dibagasan ayat on ia Jesus mangalumbahon tu hita na laho manjaga saluhut nai sian sudut pandang na tingkos.

Aha do lapatan na papunguhon arta disurgo? Na marlapatan mai na manjadihon Debata dohot nang angka parkarejoan-Na na parjolo jala na terutama dibagasan ngolunta on, dari pada manjadihon hepeng dohot arta na parjolo dohot na terutama di ngolunta be. Di angka perkara-perkara na asing , na marlapatan mai na laho mamakke aha na adong di hita tu parkarejoan ni Debata, na laho mengembanghon harajaon-Na, markarejo tu halak na asing, jala na gabe saluran ni pasu-pasu tong tu halak na asing.

Songon sada contoh, di tikki Debata manjou si Abraham, Ibana marrencana na laho mamakke si Abraham dohot nang keluarga na na laho gabe sada dalan ni pasu-pasu tu saluhut na bangso na adong di liat portibion on. Debata manghatai dohot si Abraham, na didok songon “ale-ale ni Debata” (Jak 2:23), “Hubahen pe ho gabe bangso na bolon, jala pasupasuonku ma ho, jala pabalgaonku goarmu, asa gabe pasupasu ho. Jala pasupasuonku angka na mamasumasu ho, jala toruanku angka na mamburai ho, jala dapotan pasupasu marhitehite ho saluhut angka bangso ni tano on. (1 Mus 12:2, 3).

“On pe, angka na sian haporseaon i do dipasupasu rap dohot si Abraham na porsea i.” (Gal 3:9). Hita ampuna songon sada tantangan na sarupa naung dilehon tu hita songon naung di patolhas tu si Abraham oppunta i na jolo.

“Hepeng balga do nilai na, jala boi doi parohon hadengganon na tung massai bolon. Dibagasan tangan ni angka anak-anak ni Debata hepeng marlapatan maon songon sipanganon tu angka na male, gabe aek maon tu angka na mauas, jala gabe songon pahean maon tu angka na marsaemara. Jala on ma songon sada pertahanan tu angka na tidos, jala na laho dalan manolong angka na marsahit. Alai hepeng boi do songon pasir ndang adong nilai na, alai molo dibahen do na laho tu haporluaon ni ngolu na gabe parohon angka pasu-pasu tu halak na asing, jala na laho pamajuhon parkarejoan ni Kristus” – Ellen G.White, Membina Kehidupan Abadi, hlm.270.

`“Ai ia disi artam, disi do nang roham” (Matius 6:21). Didia do artam sian na diuangkaphon sian bagas roham?`