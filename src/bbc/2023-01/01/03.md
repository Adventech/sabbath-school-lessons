---
title: Debata do Nampunasa Saluhutna
date: 02/01/2023
---

`Jahama Psalmen 50: 10- 12; Psalmen 24:1; 1 Kronika 29:13,14 dohot Hagai 2:8. Aha do pekabaran na dong disi, jala songon dia do sasintongna artini hasintongan on tu hita jala songon dia do hita na laho marhubungan dohot aha naung adong di hita?`

Buku 1 Kronika, dimulai sian Bindu 17, manurathon songon dia do sihol ni roha ni Raja Daud na laho paturehon sada bagas joro di Debata. Si Daud patariashon sihol ni rohana on dohot naposo ni Debata na margoar si Natan, jala si Natan mangalusi “Dung i ninna si Natan ma mandok si Daud: Nasa na sinangkap ni roham di bagasan, i ma patupa, ai Debata do dongan mu! (1 Kro 17:2). Alai diborngin i hata ni Debata rotu si Natan jala mamarentahon asa dipatolhas tu Raja Daud, bahwa alana raja holan na marporang, raja ndang boi paturehon bagas joro tu Debata. Alai anak na do na boi paturehon. Alai Raja Daud mangelek molo boi nian, otik hu, na laho manggombar dohot paradehon angka parkokas ni bangunan i. Ditikki elek-elek ni rajai di tolopi, ibana manghabishon sisa ni ngoluna na laho papunguhon godang angka batu-batu naung dipahat, Hau Aras, Bosi, Mas, Perak dohot nang Kuningan. Dungkonsa angka parkokas dipapungu jala nungga be diparade diinganan didia annon di tungkangi, ia Raja Daud manjou saluhutna angka uluan di Israel laho marpungu asa laho mambahen sada upacara pamujion dohot nang pameleon.

Dibagasan 1 Kronika 29: 13, 14, di tangiang umum ni Raja Daud, aha naung ditangiangkon raja ima sumber na nyata sian saluhutna angka parkokas ni bangunan naung di papungun raja dohot bangso nai nungga manghabishon hepeng dohot nang tikki pe? Tontu sajo, intina raja mandok ” hami sasintongna ndang na mamboan hauntungan sian saluhutna bahan –bahan na khusus on alana hami da holan paulakhon barang na memang ampunan do”

Ia poin on tung massai penting dihita sasudena, na mora manang na pogos hita (alai tarlumobi ma tu na mora). Alana Debata dimula nai manompa saluhutna (idama di 1 Mus 1:1; Joh 1:3; Pslm 33:6, 9 ) Ibana do ampuna saluhutna tu sasudena na adong, tarmasuk mai na adong di hita saonari on - ndang parduli songon dia ringgas hita, songon dia borat na laho mandapot manang songon dia hatigoranta na laho markarejo na laho mandapot i. Molo ndang alani Debata dohot nang holong-Na, ndang nab oi dapot ta I, jala hita pe ndang na gabe aha, jala tarlumobi hita pe ndang mungkin adong . Alai, hita na ikkon, tarlumobi na mangolu dohot kesadaran bahwa ia Debata do nampuna nasa na adong , jala marhite pujian dohot hamauliateon ta tu Ibana tu saluhutna angka hedengganon na tu hita, hita na boi laho manjaga hasintongan na penting on di adopanta.

`“Ai ise nian ahu, jala ise pola ia bangsongki, tung pola tuk gogonami mangaringgas margugu songon on? Ai marharoroan sian Ho do saluhutna i, jala sian tanganmi do i na hulehon hami tu Ho.” (1 Kronika 29:14). Sasintong na na gabe prinsip-prinsip na tung massai uli situtu naboi digombarhon dibagasan pandohan on, jala songon dia dosasintongna pandohan on na laho patuduhon pangalahonta tu Debata dohot nang sikapta tu ampunanta manang na adong dihita?`