---
title: Sumber Daya Rade tu Keluarga ni Debata
date: 03/01/2023
---

Silehon-lehon na umbalga na sian Debata tu angka ianakonna ima Jesus Kristus, na ro mamboan tu hita dame, pangampunion, silehon-lehon tu parngoluon siganup ari dohot nang mangodang di partondion, suang songoni nang pangaropan na manongtong.

“Ai songon on do holong ni roha ni Debata di portibi on, pola do Anakna na sasada i dilehon, asa unang mago ganup na porsea di Ibana, asa hangoluan na salelenglelengna di ibana.(Joh 3:16). “Alai manang piga na manjangkon Ibana, tusi do dilehon huaso, asa gabe anak ni Debata nasida, angka na porsea di Goarna.(Joh 1:12)

Asa, haluaon ima karunia na mendasar, alana molo ndang adong sibasabasa on, aha dope naboi dapot ta sian Debata na memang situtu ringkot di angka partingkian nanaeng ro? Aha do hira-hira na mungkin mangarihon hita saonari on, alana sada tingki hita pasti mate jala borhat jala hira-hira sude do jolma marningot hita, jala manang aha pe na denggan naung tabahen na tong do dihalupahon. Asa, na parjolo jala na sumurung, hita na ikkon do tongtong na laho manjaga karunia injil I, ima Jesus dohot Ibana naung di parsilangkon (1 Kor 2:2) disaluhutna pusat ni pamikkirionta.

Jala rap dohot haluaon, Debata tahe mangalehon tu hita tung massai godang dopena lan na asing. Tu nasida na nganggu roha taringot tu sipanganon dohot nang pahean, Jesus manawarhon siholniroha dohot mandok “Sai jumolo ma lului hamu harajaon ni Debata dohot hatigoranna, dung i tambahononna do sude angka ondeng tu hamuna!” (Mat 6:33).

`Jahama Psalmen 23:1, Psalmen 37:25. Dohot Pilippi 4:19. Aha do na dihatahon angka ayat-ayat on taringot tu persediaan ni Debata na manganturehon parngoluon siganup ari?`

Muse, dihatihai di tikki Jesus manghatai dohot angka sisean-Na tagan si borhat dope Ibana, Ibana manjanjihon Tondi Porbadi a na laho mangapuli nasida. “Molo na holong roha muna di Ahu, radotan muna do angka patikku. Jala pangidoonku ma tu Ama i, asa dilehon tu hamu sada Pangondian na asing , asa i mandongani hamu salelengna . I ma Tondi hasintongan i, na so tarjalo portibi on, ai ndang diida jala ndang ditanda; alai ditanda hamu do Ibana, ai na rap ma Ibana dohot hamu jala di bagasan hamu ma Ibana.” (Joh 14:15-17). “Alai dung ro Tondi hasintongan na nidok ondeng, togihonon ni ido hamu tubagasan nasa hasintongan:” (Joh 16:13)

Na mangihut Tondi I sandiri ma na mangalehon angka silehon-lehon partondion nagok halongangan tu angka anak-anak ni Debata (idama di 1 Kor 12:4-11)

Jempek ma hata dohonon, “Ai di bagasan Ibana do hita mangolu, manggulmit jala humosa” (Ula 17:28), Debata na mangalehon “ai tung Ibana do mangalehon di sudena hangoluan dohot hosa ro di saluhutna i. (Ula 17:25), jala naung magalehon tu hita songon eksistensi, janji ni haluaon, pasu-pasu marhite angka materi dohot sinadongan, dohot nang silehonlehon partondion pe asa gabe dalan ni pasu-pasu di hita. Sahali nai, manang agia aha pe na taampuna, manang aha pe talenta manang na karunia na adong di hita na gabe songon pasu-pasu di hita, hita marutang do disaluhutna tu na mangalehon pasu-pasu I ima Jesus, jala songon dia ma htia na laho manggunahon angka pasu-pasu I dibagasan ngolunta siganup ari.