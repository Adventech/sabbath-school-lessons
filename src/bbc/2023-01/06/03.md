---
title: Abraham, Ama ni na Porsea
date: 06/02/2023
---

Debata manjou si Abraham na laho maninggalhon tano hatubuanna dohot nang angka sisolhotna na laho borhat tu sada inganan na laho sipatuduhonon na tu ibana. Alani ma ibana do na mamulai garis keturunan ni si Palua i. Nang pe angka rincian na ndang pola dilehon, ia si Abraham nungga be maninggalhon tano hatubuanna dohot tano hagodanganna sian sieteketekhonna. Taho mai antong ndang na mura, jala ndang pola taraguhon bei bahwa ibana nungga maninggalhon angka hasonangan na dohot nang angka hademakon na laho mangulahon i.

`Jahama 1 Musa 12: 1-3. Jala “songon dia do bangso di portibion….gabe dapotan pasu-pasu” songon hasil sian dohot na ra manjalo parpadanan i?`

On ma songon sada nab oi mangubah ngolu ni si Abraham dohot nang keluargana. “Hinorhon ni haporseaon do mangoloi si Abraham, dung dijou bungkas tu tano sijaloonna bahen teanteanan; saut do ibana bungkas, so adong diboto sitopotonna.(Heber 11:8). “Pangoloion ni si Abraham na diulahon ibana ndang pola godang angka sungkun-sungkun jala ido na gabe sogon sada bukti na tandi sian perihal haporseaon ni si Abraham na adong di bagasan buku Bibel i” – Ellen G.White, Alfa dan Omega, jld.1, hlm. 137.

Godang do sian hita ndang na marsitutu na laho maninggalhon hutanta, angka donganta, sisolhot ta. Alai molo si Abraham di ulahon doi. Ia si Abraham sonang do molo didia Debata manghalomohon ibana tinggal. Songon na aneh do nian idaon., Abraham, Isak dohot si Jakob ndang hea na manjalo tano i di ngolu nasida alai nasida tetap do setia dohot porsea tu Debata.

`Jahama di Heber 11:8-13. Aha do pekabaran na relevan tu hita na adong disi?`

Ia si Abraham di tanda do songon sahalak pangeran di angka jolma na humaliangna. Ditanda do ibana sian burju ni rohana, sahalak na barani, nabasar, jala sahalak naposo ni Debata na tumimbul i. Sitindangi ni si Abraham tu Debata patut to antong tatiru. Alani asi ni roha ni Debata hita na gabe songon panean raphon si Abraham. “Songon di si Abraham: "Dihaporseai do Debata, jadi i do dijujur tu ibana gabe hatigoranna!" Asa boto hamu ma: Angka na sian haporseaon, i do anak ni si Abraham.” (Gal 3:6, 7). “Alai anggo Kristus nampuna hamu, pinom par ni Abraham do hamu, antong, jala panean mangihuthon bagabaga i.” (Gal 3:29).

Sarupa sogon si Noak, songoni ma nang si Abraham, hita nungga boi mamereng sasahalak na barani mambuat sada keputusan na balga na laho mangubah ngoluna songon hasil sian na mangoloi Debata.

`Jahama 2 Korintus 4:18. Songon dia do sasintongna pekabaran na dong di bagasan ayat on na laho mambahen pengaruh tu jenis ni keputusan-keputusan rohani na laho tabahen? Jala songon dia do si Musa dohot si Abraham na mangihuthon prinsip na sarupa?`