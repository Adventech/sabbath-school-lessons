---
title: Keputusan ni si Lot Naburuk
date: 07/02/2023
---

Ditikki si Abraham maninggalhon hutana songon sambutan tu panjouon ni Debata, berena si Lot mamillit na laho borhat dohot tulangna si Abraham sapardalanan. 1 Musa 13 mancatat bahwa Debata mamasu-masu si Abraham sampe na mora jong “Alai mamora situtu do si Abram di pinahan, perak dohot di sere.” (1 Mus 13:2), jala si Lot pe ampuna “Alai si Lot pe, na udur do mardalan dohot si Abram, marbirubiru do, jala marlombu jala marundungundung.” (1Mus 13:5). Halaki nadua ma na gabe mora situtu alani godang ni angka dorbia na dohot nang artana sehingga nasida ndang boi be tinggal rap jala marjonokjonohan. Na laho mangantisipasi parbadaan tu angka parmahan nasida, ia si Abraham manawarhon sada pilihan didia do na laho dipillit si Lot asa ma nian disi ma ibana tinggal. Tontu sajo, si Lot na ikkon mangaloas, seniorna, mambuat sada keputusan parjolo sahali, jala alana memang marutang do si Lot tu si Abraham alani pardonganonna gabe dohot ibana mamora. Alai ndang dipatudu si Lot mandok nanggo mauliate tu haburjuon ni si Abraham i jala dohot na manghaholongi dirina sandiri si Lot manghalomohon aha do na dipikkiran ni ibana didia do tano na dumenggan na adong disi.

`Jahama 1 Musa 13:10-12. Factor-faktor rasional dia do na mambahen si Lot mambuat keputusan i?`

Nang pe songoni gampang na laho patikkoshon pilihan na laho pindah tu kota i, alai saluhutna nai mangkorhon na hurang denggan doi tu ibana sandiri disan, jala di tikki si Abraham mambege aha na masa tu si Lot di huta i, si Abraham ndang mandok, “ seang nai Lot, aha na sinuanmu ido tapuon mu”. Alai ndang songoni ro do anggo si Abraham na laho paluahon si Lot (ida di 1 Musa 14).

Sipata dibagasan hita na laho mansari na lobi unggodang, hita ndang marsiajar sian parsiajaranta dohot denggan. Lot mulak tu Sodom! Alai dibagasan asi ni roha ni Debata na bolon i, alai Debata mangutus angka utusanna na laho mangalumbahon si Lot dohot nang keluargana, pabotohon tu nasida taringot tu halelekse na tartunda di kota i.

`Jahama 1 Musa 18:20-33. Aha do na didok ni Debata tu si Abraham songon alasan kunjungan ni Debata tu portibion? Jala songon dia do respons ni si Abraham tu barita I bahwa Debata marrencana na laho mangaleksehon angka kota-kota na jahat i?`

Ala na prihatin do si Abraham mamereng si Lot i dohot nang keluargana jala jadi ma tawar menawar dohot Debata na laho paluahon kota i molo adong halak na tigor boi dijumpangi di kota i. Dimulai sian Lima Pulu halak jala sampe turun do tu angka Sampulu. Sejalan do dohot sifat holong ni Debata, Debata ndang hea na laho maradi mangalehon asi ni roha nai sahat tu na sampe so si Abraham na laho manukkun! Debata dohot Dua suru-suruan na paluahon si Lot, ripena dohot dua boruna. Alai ianggo ripena i manaili do tu pudi jala gabe tiang garam. Lot masuk tu Sodom songon halak na mora jala haruar sian Sodom ndang adong agia aha diboan da holan dirina sambing. Jala songon dia ma hita na ikkon manat-manat dohot saluhutna angka keputusanta na tabahen, tarlumobi na holan mamikkirhon paruntungan jangka pendek na memang tung andul sian gambaran na sasintongna ( idama Mrk 8:36, 37).