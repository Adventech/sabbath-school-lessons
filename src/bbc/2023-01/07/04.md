---
title: Doli-doli na Mora
date: 14/02/2023
---

Hita ndang ampuna informasi na cukup taringot tu sahalak doli-doli na mora selain ibana naposo, sahalak pamimpin jala na mora. Alai ibana ampuna minat na laho mamikkirhon angka perkara-perkara rohani. Ibana tung massai marsemangat situtu sehingga ibana ro tu Jesus (Mrk 10:17). Ibana tartarik do na laho marsiajar taringot tu ngolu na manongtong i. Carita on tung massai penting sehingga dicatathon dibagasan Tolu injil sinoptik: Matius 19:16-22, Markus 10:17-22, dohot Lukas 18:18-23.

`Jahama Matius 19:16-22, aha do maksud ni Jesus di tikki mandok tu ibana,” Jadi ninna Jesus ma mandok ibana: Molo naeng sun denggan ho, laho ma ho manggadis artami, parlehon tu angka na pogos, asa mararta ho di banua ginjang; dung i ro ma ho mangihuthon Ahu!” (Mat 19:21)`

Jesus ndang manjalo hita sudena na laho manjual aha na adong di hita jala mangalehon hepeng nai tu halak angka na pogos. Alai tu doli-doli i ia arta nungga pasti be gabe songon ilah, jala nata pe memang alus ni Jesus songon na borat, diboto Ibana do bahwa on ma pangaropan asa mambahen malua.

Kitab suci mandok bahwa ibana lao dohot marsak situtu ala godang antong artana, ima na mambuktihon sadia godang do ibana manomba artana. Tu ibana nungga dilehon sada tawaran parngoluon na manongtong jala sada inganan dibagasan lingkaran dohot Jesus ( dungi ro ma ho manguhuthon Ahu – songon hata-hata na sarupa na dipakke tikki manjou 12 sisean). Alai hita ndang hea be mambege taringot tu doli-doli on. Ibana manukar arta na manongtong dohot arta duniawi.

Sada partukkaran na tung massai ngeri, kan? Songon sada contoh na ngerih sian naso mangihuthon “kepuasan na tertunda” (idama parsiajaran di minggu na salpu). Mamillit sarupa songon na diulahon dison ima songon panipuan alana, ndang parduli aha pe na ditawarhon hamoraon saonari on, hatop manang na lambat hita na ikkon do mate jala mungkin boi mangadopi hatongtongon, jala songon dia ma angka na mora nungga mamereng tu dirina bahwa hamoraon na ndang boi mangalehon hadameon dohot las niroha tu aha na diharaphon nasida sian arta i; sasintongna, digodang angka kasus, keadaan na sebalikna do na masa. Adong do godang angka biografi nang disurat taringot tu songon dia do arsak nang keadaan ni halak na mora. Faktana, dibagasan catatan sejarah sada gambaran na dumenggan bahwa hamoraon ndang naboi pasonangkon ngolu, dibagasan hamoraon i sandiri, na adong di buku Parjamita. Aha pe parsiajaran na asing naboi dibuat halak na lain di buku on, sada point na jelas ima: hepeng ndang boi manuhor hadameon dohot nang las ni roha.

`“Ai na naeng paluahon hosana, mangagohonsa do; alai na agoan hosa ala ni Ahu dohot ala ni barita na uli i, i do paluahonsa. Ai aha ma antong gunana di jolma, nang liat portibi on diomo, anggo mago do hosana? Ai aha do na tarlehon jolma bahen tobus ni hosana?” Mar 8:35-37. Aha do lapatanna agoan ngolu alani injil?`