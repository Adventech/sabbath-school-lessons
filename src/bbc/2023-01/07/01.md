---
title: Na Ummetmet On
date: 11/02/2023
---

### Namardomu tu parsiajaran di minggu on, jahama
Luk 4:16-19; Jes 62:1,2; 5 Mus 15;11; Mat 19:16-22; Luk 19:1-10; Job 29:12-16

> <p>Ayat Siapilon</p>
> “Dung i dohonon ni Raja i ma tu angka na di siamunna i: Ro ma hamu, angka na pinasupasu ni Damang, tean hamu ma harajaon i, na pinature di hamu sian haoojak ni tano on!”. (Matius 25:34)

BUku nabadia i jotjot do manghatahon taringot tu halak na leban, naso marina, angka janda. Jala angka kelompok on ma na jotjot didokhon Jesus songon “anggingku na metmet on” (Mat 25:40).

Jala songon dia do hita na laho mananda angka jolma sisongonon saonari on? Halak si leban di tikki jaman ni Kitab suci ima halak angka na ikkon maninggalhon hutana, mungkin boi sajo do alani parporangan dohot nang bencana. Dijaman ta on mungkin sarupa ma on dohot marjuta angka pangungsi dohot na mangalului perlindungan na gabe marpogos alani keadaan nasida jala memang naso dipilih nasida na ikkon adong dibagasan i.

Naso marama so marina angka dakdanak na agoan ama nasida alani parporangan, kecelakaan, manang na alani sahit. Ia kolompok on tong do tarmasuk tu nasida na memang ampuna ama alai dibagasan penjara manang na angka alasan-alasan na asing sehingga ndang marama be. Sada ladang pelayanan na bidang adong dibagasan on.

Angka janda ima nasida naung agoan pasangan nasida alani alasan na sarupa dohot nasida naso marama. Godang do na gabe orangtua tunggal jala nab oi mamanfaathon bantuan manang na pertolongan sian gareja naboi disediahon.

Songon naboi ta bereng di bagasan minggu on, alana hita songon pengelola ni bisnis ni Debata, na laho manolong halak na pogos ndang holan sekedar pilihan. Ima na mangihuthon teladan ni Jesus dohot na olo mangoloi angka parenta-parenta-Na.

_*Parsiajarima parsiajaran samingguon na laho paradehon tu ari sabat, 18 Pebruari_