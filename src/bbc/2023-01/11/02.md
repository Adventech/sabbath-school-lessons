---
title: Paojakhon Debata na Parjolo
date: 12/03/2023
---

`Jahama 2 Kronika 20:1-22. Prinsip rohani na penting aha do naboi ta buat tu dirinta sandiri sian carita on, dang parduli perngumulan aha sajo naboi ta adopi?`

Tangan so marujung masa pemerintahan ni Raja Josafat, Jehuda nungga manahopi. Josafat sahalak raja na barani. Saleleng martaon-taon ia raja nungga memperkuat pasukan dohot angka benteng-benteng na. Ibana nungga marsiap dirina na laho mangadopi musu manang na ise pe; alai dibagasan krisis on ndang yakin ibana tu dirina sandiri dohot tu kekuatan na sandiri alai tu hagoon na sian Debata do. Ibana marsihohot dibagasan rohana, jala na mangumumhon puaso disandok Judea. Saluhutna halak marpungu di alaman ni bagas joro, sarupa songon si Salomo manamiangkon aha do na ikkon ulahonon nasida molo mangadopi bahaya. Sudena angka baoa di Jehuda jongjong , ripe dohot nang angka dakdanakna be. Nasida martangiang asa ma nian Debata na lao magusir angka musu-musuna nasida asa nian goar-Na boi di pabadia. Jala raja martangiang , “Asi roham, ale Debatanami! Tung so marlulu Ho dompak nasida? Ai ndang margogo anggo hami maralohon parangan na toropon, na ro mangalo hami; jala ndang hu boto hami manang aha sibahenon nami, sai tu Ho do mangaranap mata nami.” (2 Kron 20:12)

Dungkon diserahon nasida diri nasida tu Debata dohot cara na songonon, ia Tondi ni Debata turun tu angka naposo ni Derbata dohot mandok “Unang hamu mabiar, jala unang godoron hamu maradophon parduaan ni parangan na toropon, ai ndada hamu suhut di hamusuonon, Debata do…..Sandok ndada hamu marporang sahalion, ingkon hohom be hamu jongjong disi, huhut paidaidahon tua sibahenon ni Jahowa tu hamu, ale halak Juda dohot Jerusalem! Unang hamu mabiar, jala unang godoron hamu! Manogot ma hamu borhat mandapothon nasida, sai na donganan ni Jahowa do hamu! (2 Kron 20:15-17)

Jadi manogot ni ari di marsogot nai ia raja papunguhon bangsona, dohot angka parende sian angka sintua ni malim dijolo mamuji Debata, jala na mangihut raja mandok tu bangsona “Tangihon ma hatangkon, hamu ale halak Juda dohot isi ni Jerusalem: Sai porsea ma hamu di Jahowa, Debatamuna i, asa marsihohot rohamuna; porsea hamu huhut di angka panurirangna, asa marantu hamu.” (2 Kron 20:20). Jala angka parende I mulai marende hape ida ma, angka bangke marpeahan di tano i, ndang adong na malua nanggo sada. Pola do samoe tolu ari tu halak Juda na laho papunguhon angka hasil ni rampasan I, jala dung ari paopathon pe nasida asa mulak tu Jerusalem, sambil marende nasida be mulak alani hamonagan i.

Tontu sajo, Debata do na paluahon nasida Debata na sarupa na ta somba dohot na tahaholongi, jala huasona pe tong do sarupa saonari on dohot tikki naung salpui. Tantanganna, tu hita, na ikkon porsea tu Ibana dohot nang pangamudihon na tu hita.

`Jahama 2 Kronika 20:20. Aha do hira-hira lapatan na khusus na adong dibagasan ayat on tu hita saluhutna songon anggota Gereja Masehi Advent Hari Ketujuh?`