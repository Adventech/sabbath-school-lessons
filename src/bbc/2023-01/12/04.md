---
title: Jerusalem Naimbaru
date: 21/03/2023
---

Gambaran sian Buku Nabadiai songon naung diida si Abraham dohot haporseaon. “Ai dipaimaima do huta na marojahan na hot, na pinandean jala na pinauli ni Debata.” Heb 11:10. Jerusalem naimbaru ima songon mahakarya ni Debata, na dipature tu angka na manghaholongi Ibana dohot angka na mangoloi angka parenta-parenta-Na. Jerusalem na imbaru na gabe bagas ni angka anak-anak ni Debata na setia di surgo saleleng millennium, dungkon i, didunia na imbaru salelengnilelengna. Adong barita las ni roha tu hita naso pola lomo rohanta mambungkus dohot marpinda-pinda inganan. Debata nungga manangani saluhutna. Jala si Johannes pe mandok nungga mamereng kota i” Jala huida ma huta na badia i tuat sian banua ginjang sian Debata, i ma Jerusalem na imbaru, na pinature songon oroan na sinanggulan mandapothon harajaanna.” Pngk 21:2

`Jahama Pangungkapon 21. Jala aha do perkara na dijanjihon tu hita disi?`

Tung massai godang do dison na hampir ndang boi tapahami marhite pikkiranta, disegai alani dosa, jala da holan na mananda portibon naung madabu tu bagasan dosa i. Alai aha ma na boi ta antusi siani tung godang do angka pangaropan.

Parjolo, sarupa songon Jesus na tinggal dohot hita di dunia naung madabu on ditikki harorona secara pardangingon, jala ibana na ikkon tinggal dohot hita didunia naimbaru. Songon sada hak istimewa na laho mamereng Jesus dohot lam jonok dohot nang secara pribadi, hita na ampuna kesempatan i, alai saonari alani hinorhon ni dosa i ma na mangalihon hita sian pamerengan i.

Jala, songon dia ma hita na umboto ilu dohot arsak niroha, angguk-angguk, na hassit jala na mangantusi sada janji na bolon sian Buku nabadia on “Jadi apusan ni Debata ma nasa iluilu nasida sian matanasida: Ndang adong be hamatean nang arsak ni roha; nang angguhangguk, nang na hansit, ndang disi be; ai nunga salpu na parjolo i!” Pngk 21:4, jala nungga salpu angka na parjolo i, laho salpu, jala sasintongna naso ikkon adong dison sian mula nai.

Jala, mamomolus sian habangso ni Debata adong sunge hangoluan, jala dibagian na asing sian sunge i adong do hau hangoluan. Habangso ni Debata adong disi, jala nasida na ikkon mamereng bohina. Jala angka naposo ni Debata naung ditobus na ikkon mangolu jonok dohot Debata, jala unggodang hita ndang ampuna saonari.

`Jahama Pangungkapon 21:8, taringot tu nasib nasida na mangadopi hamatean na paduahon. Dosa diado na digambarhon dison naso boi diampuni Jesus? Jala boasa m nasida gabe mago hape piga-piga sian nasida na mangulahon na sarupa boi di palua? Jala aha do perbedaan na krusial sian na dua kelompok on?`