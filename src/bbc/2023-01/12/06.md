---
title: Mata na Tartuju tu Upah
date: 23/03/2023
---

Dungkon partobaton ni si Paulus, ibana maneahon saluhutna ngoluna tu parkarejoan ni Kristus. Alani parbinotonan dohot nang parsikkolaonna, si Paulus ma nab oi diida songon na marhasil sian pamerengon poritibi. Songon si Musa, si Paulus mamillit na laho susa raphon dohot anak-anak ni Debata na setia alani Kristus. Ibana susah di pukpuhi, didangguri dohot batu, di penjara, kapalna harom, male dohot nang ngalian jala godang dope tahe songon na adong di surathon di bagasan 2 Korintus 11:24-33. Jala songon dia do ibana na sanggup manaon saluhutna on?

`Jahama Roma 8:16-18. Jala sogon dia do pangantusion ni ibana bahwa ibana anak ni Debata na gabe songon sada factor tu kesetianna?`

Nilai na dipeakkon si Paulus diupah kesetiaan ima songon sada hal na manjaga ibana asa tetap setia, marsemangat dibagasan hasusaan na alani Jesus. Sian penjara si Paulus manurat “Ale angka dongan, ndang hurajumi diringku, naung sun hutangkup i. On do tahe: Huhalupahon na di pudingku, hueaki angka na di jolo. Dompak pandang i do hupuspus, dompak upa hamonangan na sian panjouon ni Debata sian ginjang, di bagasan Kristus Jesus i.” (Flp 3”13-14)

`Jahama 1 Timoteus 6:6-12, naung ta bereng alai na pantas laho taida musena. Jala pekabaran penting aha do na adong dibagasan ayat-ayat on, tarlumobi tu hita songon halak Kristen?`

Sian perspektif alkitabiah, hamoraon dohot hagabeon ampuna ditikki hita porlu jala rade tiap saat. Hamoraon ndang na kumpulan ni kepemilikan. Alai hamoraon manuntut janji ni Debata di Filipi 4:19” Alai gohan ni Debatangku do nasa na ringkot di hamu, hombar tu hamoraonna i di hasangapon i, di bagasan Kristus Jesus!” ujungna, hamoraon songon dia ma hita na mandok mauliate tu aha naung dilehon ni Debata jala hita na porsea tu Ibana dibagasan saluhutna.

Debata ndang marjanji tu angka ianakonna bahwa nasida na ikkon mamora sian hamoraon portibo on. Faktana, alai Ibana mandok molo ise na olo mangolu dohot ngolu na saleh na ikkon menderita penganiayaan. Alai aha na ditawarhon Ibana lobi sian na ditawarhon portibi on. Ibana mandok ”ahu na ikkon paradehon saluhutna angka haporluonmu, jala manang na tudia ho lao sai na dongananku do ho”, jala na mangihut Ibana mangalehon tu angka naposona na setia hamoraon dohot tanggung jawab dohot ngolu na manongtong. Jala memang songon sada upah na luar biasa.

Lam jumonok tu ujung ni ngoluna si Paulus mandok “Ai pasahaton nama anggo ahu songon pelean; na dapot ne ma tingki haluluangki! Nunga hupasidung paraloan na denggan i, nunga hupaujung parlojongonki; ramot hubahen haporseaon i. Diri nama di jolongku tumpal hatigoran, silehonon ni Tuhan, Paruhum na tigor i, di ari sogot i tu ahu; alai ndada holan tu ahu, tu saluhutna do tahe, angka na mangkaholongi hapataronna i.(2 Tim4:6-8)sai anggiat ma hita saluhutna, marhite holong dohot asi roha ni Debata, naboi mandok hal na sarupa, dohot kepastian na sarupa.