---
title: Berkat Pekerjaan (Idealna)
date: 20/02/2023
---

Dungkon ni i secara independen mamora, manang na mandapot hambol sian dana perwalian na Ama/Inongta nungga ditontuhon tu ho songon na so pola be markarejo dibagasan ngolum siganup ari ( molo ho manjaha godang manjaha angka carita taringot tu angka dakdanak on, hepeng, na dimaksud dison na gabe dapot pasu-pasu, alana jojot do mangarah tu tragedy ditikki nasida dung mangodang) hatop manang na lambat ho na ikkon mangalului ngolu siganup ari. Na ideal, tontu sajo, na laho mandapot na dilomoni roham na laho mangalehon tu ho passarian na denggan, na mandapot pelatihan na adong di bagasan na, mangalului parkarejoan na laho siulahonon, jala na mangulahon dibagasan taon-taon parkarejoanmu. Tontu sajo maon n a ideal, alai ndang selalau mardalan dohot denggan.

`Jahama 1 Musa 2:15 (idama tong di Parj 9:10 dohot nang 2 Tes 3:8-10). Aha do fakta na penting, tagan so masuk dope dosa, si Adam (tontu sajo Hawa pe) nungga dilehon parkarejoan? Jala songon dia ma on boi manjelashon, songon naung di patorang diginjang i, nasida naso hea markarejo na laho mandapot situasi nasida nungga gabe sada kutukan?`

Parkarejoan i ndang na gabe sada uhuman, jelas. Ia parkarejaon i didesain tu hadengganon, alai songonima. Nang pe nasida tinggal di porlak, tarlumobi ndang adong di portibi naso mardosa, ndang adong hamatean, nang hasusaan, Debata mamboto bahwa ia jolmai na ikkon porlu do markarejo.

“Jala tu si Adam pe nugga dilehon sada parkarejoan di porlak Eden na laho mangurus porlak i. si Panompa mamboto bahwa ndang bahagia si Adam molo ndang adong karejona. Hinauli ni porlak i pasonangkon rohana, alai ndang cukup olat ni i. Ibana na ikkon markarejo asa boi manggerakkon angka organ-organ ni pamatang na na denggan. Seandaina ma kebahagiaan ni jolmai ndang na sian na mangulahon agia aha pe, jala keadaan na sogon mahluk naso mardosa, na ikkon dibiarhon manganggur. Alai Ibana do na manompa jolma i asa mamboto aha do na mambahen ibana asa marlasni roha. Jala dungkon di tompa, Debata manugashon nasida sada parkarejoan. Janji tu hamuliaon di ari nanaeng ro. Dohot nang perenta bahwa ia jolmai na ikkon karejo tu ngoluna si ganup ari, na ro sian habangsa na sarupa” - Ellen G.White, our High Calling, hlm.223.

Alai, dungkon hadadabu (manang na sarupa dohot hal-hal na asing) ditikki parkarejoan i nungga di rumari dosai, Debata mandok tu si Adam;” hona torukku ma tano on ala ho, porsuk ma ahaponmu manganhon gogona saleleng di ngolum. (1 Musa 3:17). Parrohahon , bahwa Debata manorui tano i, alani si Adam, dohot ide bahwa karejo memang sada na di haporluhon, tarlumobi songon mahluk naung madabu.

`Idealna, aha do na marhubungan dohot parkarejoan na ikkon mambahen tu ho gabe songon sada dalan ni pasu-pasu?`