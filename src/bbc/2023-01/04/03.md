---
title: Sadia do Porsina tu Pelean?
date: 23/01/2023
---

`Jahama 5 Musa 16:17. Gantina persentase, jala kriteria aha do na laho silehonon ni Debata songon dasar ni jumlah ni peleanta?`

Angka peleanta songon sada pengakuan dohot ekspresi las ni roha tu Debata ala saluhutna pasu-pasu naung dilehon tu hita pola maradu marlobi-lobi di ngolunta on. Panobusion, balanjo, dohot nang pasu-pasu na torus marsambungsambung dohot nang angka ragam na asing. Jai, sogon naung taparateatehon songon ayat na diginjang i, ia jumlah ni peleanta marhite angka pasu-pasu naung ta jalo do. “Ai godang ma siluluan tu pangalehonan na godang, jala godang ma tungguon tu panahatan ni na godang.” (Luk 12:48).

`Jahama ma Psalmen 116: 12-14. Jala songon dia do hita sasintongna na laho mangalusi angka sungkun-sungkun na adong dibagasan ayat 12 i? Jala songon dia do hepeng naboi sesuai tu alusna?`

Songon dia do hita naboi mambaloshon tu Debata angka pasu-pasu-Na i tu hita? Alusna sederhana ndang hea boi dapot ta i. Alai aha ma na dumenggan naboi ta ulahon alana mangulahon na denggan tu parkarejoan ni Debata dohot nang mangurupi dongan jolma. Di tikki Jesus marsuru angka siseanna di sada pardalanan misionaris, Ibana mandok tu nasida, “Sibasabasa do i tu hamu; antong, basabasahon hamu ma i!(Mat 10:8). Angka peleanta markontribusi doi tu angka perkembangan ni karakter manang na pangalaho songon pangalaho ni Jesus. Alana hita dipauba sian mangahut tu diri tu na marsihaholongan; hita na ikkon peduli tu halak na asing dohot nang parkarejoan ni Debata songon Kristus Jesus na peduli i.

Anggiat ma hita tongtong marsiapoan bahwa “Ai songon on do holong ni roha ni Debata di portibi on, pola do Anakna na sasada i dilehon” (Joh 3:16), alai sebalikna, songon dia ma pastina siang na mangihuthon borngin, lam ta timbun tu dirinta sandiri, lamu holan manghaholongi diri sandiri, jala hita pe na mangarasahon adong do tong hasusaan.

Terserah hita do sadia do na laho lehononta tu Ibana jala tu ise do na laho manjalo silehonlehonta i. Alai mamboan pelean tu Debata ima songon sada tugas kristiani dohot nang implikasi sian moral dohot nang rohani. Molo na lemba do hita dison adong ma dison hubunganta tu hasesogo ni partondionta sandiri, jala mungkin do lobi sian na tasadari.

`Boha do peleanmu dohot nang sikapmu dibagasan na mangalehon pelean nungga sesuai dohot haporseanmu dohot nang hubunganmu sandiri dohot Debata?`