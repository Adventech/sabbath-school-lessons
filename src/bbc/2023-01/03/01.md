---
title: Kontrak Mangalean Parpuluan
date: 14/01/2023
---

### Namardomu tu parsiajaran di minggu on, jahama
1 Musa 14:18-20; Mal 3:10; 5 Mus 12:5-14; 3 Mus 27:30; 1 Raj 17: 9-16; 1 Kor 4:1, 2.

> <p>Ayat Siapilon</p>
> “Taruhon hamu ma sintong parsampuluan i tu * bagas parpeopan, asa adong bohal di bagasan jabungku, jala unjuni hamu ahu taringot tusi, ninna Jahowa Zebaot, manang so ungkaponku di hamu angka * pandiloan ni langit, jala mangusehon tu hamu gabe maradu marlobilobi.” (Maleakhi 3:10).

Dibagasan buku 1 Musa Bindu 14, Abraham baru mulak pe sian misi paluahon berena, Lot, dohot keluarga ni si Lot dohot halak na asing naung di taban di Sodom. Raja Sodom mandok mauliate alani penyelamatan on sehingga alani las ni rohana mangalehon pelean tu si Abraham sudena na dirampas nai. Ia si Abraham ndang na holan manolak pelean i alai mangalehon parpuluan sian na adong di ibana songon pelean Parpuluan tu si Melkisedek.

Dungkon ni pengalaman ni si Abraham na mangalehon parpuluan I, Debata pasahathon tu si Abraham : ”Unang ho mabiar ale Abraham. Ahu do lombulombum. Upam massai balga” (1 Mus 15:1). Akibatna, Debata mandok tu si Abraham “Ingkon burju do lehononmu parpuluan sian nasa gogo ni tano, boni sinaburhonmi, sian saluhut na tubu di tanomi ganup taon.. Jala ingkon mangan ho di adopan ni Jahowa, Debatam, di inganan na pinillitna bahen inganan ni Goarna disi, mangan ho tutu sian parpuluan ni emem, anggurmu, miakmu dohot anak buhabaju ni lombum dohot birubirum, asa marsiajar ho marhabiaran tu Jahowa, Debatam saleleng ho mangolu.” (5 Musa 14: 22, 23).

Ellen G.White, manurathon: “Jolma dituntut na laho mamelehon tu Debata angka silehon-lehon tu tujuan parugamoon tagan so adong dope system na jelas naung dilehon si Musa, bahkan undao dope sian jaman ni si Adam” – Testimonies for The Church, jld.3, hlm.393.

Aha do lapatan nion saluhut na tu hita?

_*Parsiajarima parsiajaran samingguon na laho paradehon tu ari sabat, 21 Januari_