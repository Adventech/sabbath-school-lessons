---
title:  Cawan Lebur ni Sibolis
date:  04/07/2022
---

> <p></p>
> “Torang ma rohamuna, dungo ma hamu; na maotaot do alomuna, sibolis i, songon babiat na marauang, mangalului sibondutonna.” ( 1 Petrus 5:8)

`Jahama ayat na diginjang i. jala aha do pesan na disi tu hita? Sukkun ma dirim sandiri, songon dia seriusna ho na laho mambahen tanggapan tu angka pandohan i? jala aha do na laho ulahononmu dibagasan ngolum na laho patuduhon bahwa memang serius doi?`

Hea do ho  mamereng  singa rapar?  On  tung  massai  luar biasa,  alana  molo singa boi do  manangkup  dohot  mangallang   manang  aha  na  dihalomohon  rohana.  Ia si Petrus  mandok bahwa si bolis I maottaot di na humaliangta. Hita boi do mamereng  songon dia do konsekuensi dohot nang angka hagiot ni rohana na laho mambunu. Hamatean, hasusaan, penyimpangan moral  dohot  nang  angka  na  asing,  hita  ndang  boi  malua  mamereng  songon dia do parkarejoan  ni si bolis.

`Jahama 1 petrus 5:8-11. Songon dia do sasintongna halak Kristen  bereaksi tu si bolis na torus maotmaot  di  na humaliangta?`

`Aha do naung dijanjihon  Tuhan  na naeng ulahononta tu nasida naung susah?`

Ia  si  Petrus  manurathon  hataon  dibagasan  konteks na  laho  mananggapi songon dia do serangan ni si bolis tu  haporseaon ni halak Kristen. Alai songon naung dipasahat disi, ia sibolis markarejo dohot  marragam  cara.  Nang  pe hita naung  manyadari angka  kenyataan dohot hagoon  ni alonta,  hita ndang   boi putus asa,  alana  hita ikkon  marningot  bahwa Jesus nungga  manaluhon  si bolis,  jala hita ikkon marningot bahwa sibolis musu na ikkon taluhonon ta, molo tetap hita tarhubung jala marsigantung  tu Jesus,  saleleng  hita marsigantung tu Ibana dibagasan  haporseaon,  hit a pe  ndang  boi  ditaluhon. Alani  silang,  hamonangan ni Kristus gabe dohot  doi  hamonanganta.

`Pikkirhon ma taringot  tu cara ni si bolis  na umbahen hassit rohanta.  Jala songon  dia do hita na laho manjaha 1 Petrus  5:8-11 na  boi  manolong hita na laho mangatasi angka hasusaan  na ta alami alani  nasib ta mangolu  dibagasan  portibi  nagok  dosa  didia si bolis  parohon  angka  ragam ni parmaraan?`