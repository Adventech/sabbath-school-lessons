---
title:  Cawan Lebur Ni Parmahan
date:  25/06/2022
---

### Namardomu tu parsiajaran di minggu on, jahama
Pslm23: Roma 12:18-21

> <p>Ayat Siapilon</p>
> “Dipasabam do rohanku, di togu do ahu di dalan hatigoran, ala ni goarna i” (1 Musa 1:1)

Si Sophie mangunsande di pudi ni pintu ni kamarna jala hundul di lante. Iluna sai torus  maraburan  jala pola do tahe sampe mongkik hongkik ibana.  Songon dia do boi diulahon ibana songoni?  Songon dia do ibana mangulahon sisongoni? Nambura pe si Sophie on mambege barita na  mambahen malengleng  ate-atena.  Sahalak naung dipikkir  ibana songon dongan na sandiri, sasahalak na dihormati  ibana  jala na pos do rohana marnidasa, na mambahen sada gossip na buruk  na laho manegai  reputasi dohot parkarejoan naung  diulahon  ibana.  Ditikki i dibuat  ibana ma  Bibel na dohot mambukka diatas  podomanna, naso pamotoan na ibana mambukka adong  piga-piga hata naung  diingot ibana “ Dipasabam do rohangku, di togu do ahu di dalan  hatigoran, alani goar nai, ai nang  pe mardalan  ahu di rura linggoman  ni hamatean, ndang  hu habiari parmaraan, ai Ho do mandongani ahu tugkot mu dohot batahim mangapuli ahu” Pslm 23:3, 4.

“Tontu sajo on ndang mungkin” si Sophie manghatai tu dirina sandiri, alai logika na ndang   boi di hindari.  Si parmahan di Buku  Pesalmen on  marmahan  angka biru-biruna di dalan na tigor, alai  dalan on sehera manuju tu  rura linggoman ni hamatean. Mungkin do penghianatan  na mambahen hassit ni roha sian sahalak dongan, songon  rura hamatean, na boi  di bahen  Debata  na laho mangalatih ibana asa tu hatigoran?

Sambolus  parsiajaran di minggu on: Ditikki songon dia do ho na boi  mangodang  haporseaonmu - di tikki na sonang  do manang  na di tikki na susah?

_*Parsiajarima parsiajaran samingguon na laho paradehon tu Ari Sabat, 2 Juli_