---
title:  Bangso Na Bolon Dia Do?
date:  30/10/2021
---

### Namardomu tu parsiajaran di minggu on, jahama
5 Mus 4:1-9; Mat 15:1-9;4 Mus 25:1-15; 1 Kor 10:13; 4 Mus 4:32-35; mat 5: 13-16.

> <p>Ayat Siapilon</p>
> “Ai tung di bangso na bolon dia ma adong aturan dohot uhum na tigor, songon sandok patik on, na hulehon di adopanmuna sadarion?” (5 Musa 4:8)

Tolu pasal parjolo sian buku Lima Musa pada dasar na memang marisi parsiajaran sejarah, na paingothon halak Israel taringot tu aha do naung dilewati bangso i sian najolo sahat tu saonari. Di tikki sahat hita tu pasal paopathon, parsiajaran sejarah nungga marubah be to model kotbah. Mangulang taringot tu angka peristiwa on ndang holan sekedar pasombuhon tagas ni angka penggemar sejarah, ganti na, adong do maksud na disi, ima na laho patuduhon tu nasida huaso dohot holong na sian Debata na markarejo ditonga-tonga nasida, nata pe bangso i nungga mangacauhon parjanjian nasida i dohot Debata, alai Debata tongtong do torus na markarejo na laho manghormati parpadanan-Na dohot nasida.

Pasal Opat dimulai dohot hata Heber (sada hata sambung dohot sada hata hatorangan) ve Attah, na boi taterjemahon mai songon “saonari” manang na “jadi ma saonari”. Ia nasida nambura pe mamereng sejarah naung masa ndang pola leleng dope dibagasan parngoluon nasida, jala on ma songon sada sipaingot sian naung di bahen Debata tu nasida sahat tu sadarion. Sehingga, manang na “jadi saonari” songon sada tanggapan na, nasida ikkon mangulahon aha do naung dipasahat Debata tu nasida” (ida ma di  5 Mus 10:12).

Ido alana, kata kerja na parjolo tarida “jadi saonari” ima shama, kata kerja na sarupa (dohot bentuk na sarupa) dohot kata kerja naung di pakke dibagasan patujolo ni tangiang Shema, jala na marlapatan ma i “bege” manang na “bege ma” manang “dohot”- sada kata kerja naung di ulang-ulang di bagasan buku Lima Musa.

Ido alana, ia pasal on di mulai, jadi saonari, Israel , marhite aha naung dibahen Debata tu hamu, jadi hamu pe ikkon do mangoloi angka na mangihut on….

_*Parsiajarima parsiajaran samingguon na laho paradehon tu ari sabat, 6 November_