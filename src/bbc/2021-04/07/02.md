---
title:  Uhum di Surgo
date:  07/11/2021
---

Debata ima Debata parholong, jala holongi ma na malingkupi sudena angka bangko-Na jala songon batu ojahan ni harajaon-Na. jala Debata manghalomohon hita asa manghaholongi Ibana songon balasanna sian hita, Ibana manoppa hita songon mahluk na marmoral, ima kebebasan na adong lohot dibagasan holong i.

Jala pusat ni kebebasan moral ima hukum moral i. Partikel subatom, galombang ni laut, kanguru, nangpe di titik tertentu mangihuthon uhum alam, saluhut na i ndang mangihuthon jala mamorluhon hukum moral. Da holan mahluk na marmoral do na boi mangulahon angka i, jala ido alana di surgo Debata ampuna sada uhum moral tu angka suru-suruan na.

`Jahama Hes 25: 15, 16. Na manceritahon hadadabu ni si Lucifer di surgo. “hajungkaton” dibagasan ibana jala si Lucifer nungga “mangulahon mardosa”, songon dia do pamangke ni angka hata on dison, dibagasan konteks surgo, na mandok taringot tu haadongon ni hukum moral di surgo i?`

Hata “hajungkaton” dohot “mangulahon dosa” ima songon ungkapan na dibiasa di pangke na laho marujuk tu jolma. Alai Bibel mamakke istilah on na sarupa tu naung masa di surgo i, bagian na asing sian na tinoppa i sandiri. Jala on ma sasintong na na pabotohon tu hita aha do na masa di surgo, suang songoni nang di portibion.

`Molo songoni do aha ma na laho sidohonon ta? Boha do patik i pe dosa do? Daong! Balik na, justru alani patik i do hita boi mananda dosa “Antong, beha ma dohonon ta? Dosa do patik i? Dao ma i! Alai ndang na hutanda dosa i, anggo so marhite sian patik i, ai ndang na botoon ku hahisapon i, aut unang didok patik i: "Unang ho marhahisapon!"(Rom 7:7). Jala songon dia ma ide na sarupa on boi tarjadi di surgo, secara prinsip, didia suru-suruan songon mahluk na marmoral i tinggal?`

Songon naung di jelashon naposo ni Tuhan Ellen G.White “Lomo ni roha ni Tuhan nungga dipasahat marhite angka aturan-aturan-Na na badia i jala prinsip-prinsip ni uhumi pe ima prinsip surgo. Angka suru-suruan na di surgo i mandapot parbinotoan na so lobi tumimbo sian na laho mamboto lomo ni roha ni Debata i, jala dohot na laho mangulahon lomo ni roha-Na ima songon pelayanan na tumimbo na laho manggunahon huaso nasida” – Kotbah di Atas Bukit, hlm.124.

Surgo, portibion- jala ndang parduli manang na didia pe; molo Debata i ampuna mahluk na marmoral, Ibana pastina ampuna sada hukum moral na laho mamarenta nasida, jala mangalaosi uhum i, disurgo manang na di portibion, tong do dosa i.

`Boasa ma ide taringot tu hukum moral i ndang boi di pisah dohot mahluk na bermoral? Molo ndang alani uhum i, aha do na boi mendefinisihon lapatan ni sian moral i jala aha do naso boi?`