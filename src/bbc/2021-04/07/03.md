---
title:  Patik di Bagasan Buku Lima Musa
date:  08/11/2021
---

Bangso Israel, na gabe umat pilihan ni Debata, ditikki nasida di parbalohan dohot Tano Kanaan, ikkkon gabe manean tano naung di janjihon Debata tu nasida. Jala songon na boi tabereng, buku Lima Musa ma songon angka petunjuk-petunjuk na manimpuli sian si Musa tu bangso i adorang nasida mangarebut tano i. Jala ditonga-tonga ni angka instruksi on adong  do parenta na laho mangoloi.

`Jahama  angka ayat-ayat na mangihut on. Angka poin naung dipasahat marulak-ulak, jala boasa ma angka poin-poin on tung massai ringkot di bangso i? (5 Mus 4:44; 5 Mus 17:19; 5 Mus 28:58; 5 Mus 30:10; 5 Mus 31:12; 5 Mus 32:46; 5 Mus 33:2).`

Bahkan molo ta jaha sakilas buku Lima Musa patuduhon tu hita songon dia penting ni pangoloion i tu uhum ni Debata tu bangso Israel i. Dibagasan sada pangantusion na nyata. On ma songon sada kewajiban-kewajiban sian parpadanan i. Debata nungga mangulahon tung massai godang tu bangso i jala na ikkon dope torus-torusan mangulahon angka na mangihut- angka na so boi diulahon bangso i tu dirina sandiri jala sasintong na ndang na layak na laho mangulahon i (on ma na didok na asi ni roha, Debata mangalehon tu hita naso layak hita laho manjalosa), jala balik na, aha na dijalo sian hita songon respons ta i ma na laho mangoloi angka patik-Na.

Saonari pe ndang adong parbedaan. Asi ni roha na sian Debata nunga paluahon hita, lopas sian na parkarejoan na mangulahon uhum i. “Asa on do dijujur rohan ta: Haporseaon i do mamintori jolma, ndada na mangulahon patik..”(Rom 3:28) – respons ta na mangoloi patik i. Jadi hita mangoloi uhum i ndang na dibagasan ginjang ni roha asa boi hita dipalua dipalua patik i “Ai ndang dapotan hatigoran jolma nanggo sada di adopan ni Debata, anggo sian na mangulahon patik i. Ai dihorhon patik i do panandaon di dosa (Rom 3:20)- alai on boi ta ulahon marhite hasil ni haluaon naung di lehon tu hita alani asi-asi “Molo na holong rohamuna di Ahu, radotanmuna do angka patik ku. (Joh 14:15).

Buku Lima Musa boi tabereng songon sada objek pelajaran na tung massai denggan dibagasan uhum dohot asi ni roha. Marhite asi ni roha, Debata nungga manobus hita, Ibana mangulahon tu hita naso boi taulahon tu dirin ta sandiri (songon halak Israel naso boi haruar sian parhatobanon di Misir molo holan gogo na sandiri), jala songon respons, hita mangolu, alani haporseaon,  sada parngoluon na boi tapatudu tu Ibana alani pangoloion tu patik na. Dungkon si Adam madabu tu bagasan dosa jala sahat tu sadarion, ima sampe na mangolu sahat tu ari na songkal i sahat tu parmasa ni tanda ni binatang i, ikkon adong do sada umat ni Debata na digambarhon songon na mangoloi parenta ni Debata dohot haporseaon tu Yesus” (Pgk 14:12)- hubungan ni Debata dohot umat parjanjian-Na i ima songon hubungan ni uhum dohot asi ni roha i.

Asi ni roha ni Debata do naung mangampuni hita, alana hita nungga mangalanggar angka patik-Na, jala asi ni roha ni Debata do na manyangguphon hita na laho mangoloi angka patik-Na, jala on ma songon sada pangoloin na tarida sian sada hubungan parpadanan ta dohot Ibana.

`Songon dia do hita na laho manghindari jorat unang gabe legalis tikki hita mangoloi angka patik na i?`