---
title:  Sahalak Hatoban di Misir
date:  10/11/2021
---

Dibagasan buku Lima Musa, sada tema na sering muncul marulak-ulak ima: taringot tu panobusion na dibahen Debata tu bangso Israel sian tano Misir. Marulak-ulak, nasida di paingot aha do naung diulahon Debata tu nasida; “Dung i ditogihon Jahowa ma hami ruar sian Misir marhite sian tangan na gogo dohot marhite sian botohon na toltol dohot marhite sian hasonggoton bolon, mardongan angka tanda dohot halongangan.”(5 Mus 26:8; ida ma tong di 5 Mus 16:1-16)

Fakta na, di Padan Narobi, angka carita di peristiwa parkaruar ni nasida sian Misir jotjot do dirujuk na gabe songon sada contoh haluaon na balga sian parhatobanon dohot parhambaan di Misir marhite asi ni roha na “Ala na hutogihon i ho ulaning ruar sian tano Misir, jala hupalua ho sian bagas parhatobanan i? Hu suru si Musa, si Aron dohot si Miriam manguluhon ho? (Mik 6:4)

Bahkan di Padan Naimbaru, ia ide on tetap do muncul, didia peristiwa haruar ni bangso Israel sian Misir alani huaso ni Debata na bolon ima nang songon sada peristiwa sian lambang parharuar ni bangso i alani haporseaon dibagasan Kristus “Hinorhon ni haporseaon do dibolus nasida laut na rara i songon tano na mahiang; diuji halak Misir ma i, gabe mate mogap”.(Heb 11:29) bereng ma di 1 Kor 10:1-4)

`Jahama 5 Musa 5:6-22. Didia si Musa mangulangi muse angka patik i, Sampulu patik, ima songon ketentuan dasar ni parpadanon nasida dohot Yahowa. Parrohahon ma patik paopathon dohot alasan nadilehon sian patik i. Aha do na dipasahat dison songon realitas ni patik i dohot nang asi ni roha i?`

Si Musa mangulangi parenta dasar sian na laho maradian di tikki Ari Sabat ari papituhon, alai ibana mambahen penekanan tambahan tu patik paopathon i. Na marlapatan mai, naung pe disurathon dibagasan batu songon na adong di Buku Dua Musa, dison si Musa na laho pabidangkon aha do naung dilehon tu nasida sebelum na i. Na laho pabadiahon Sabat, ndang holan sebagai peringatan songon panompaon, alai tong do ikkon songon parningotan panobusion sian Misir. Asi ni roha ni Debata naung paluahon nasida sian Misir jala naung manawarhon tu nasida paradianan sian angka parkarejoan nasida (Heb 4:1-5). Saonari, songon respons tu asi niroha ni Debata naung di lehon na i, bangso i da ikkon patuduhon asi ni roha tu halak na asing.

Jadi, dibagasan kasus on, Sabat Ari papituhon ndang na holan songon sada lambang na togu sian panompaon alai tong do songon lambang na togu sian panobusion dohot asi ni roha. Sude halak na adong dibagasan sakaluarga, ndang na holan dakdanak, alai tong do dohot nang hatoban, angka dorbia, bahkan tahe halak dangang na adong di tonga-tongan ikkon do maradian. Ari Sabat ma na pabidangkon asi ni roha i naung di lehon na jolo tu halak Yahudi nang dohot tu halak na asing pe, bahkan dohot tu angka jolma diluar ni parpadanan i sandiri. Jala asi ni roha i boi dapot ta sian patik i. Jala aha naung di ulahon Debata tu hita dibagasan asi ni roha, jala ikkon songon i ma bahenon ta tu halak na asing, sehera songon i ma ringkas na.

`Jahama Mat 18:21-35. Cara na songon dia do prinsip ni angka parumpamaan on dipasahat tu hita taringot tu parenta Sabat, secara khusus ma i songon na di pasahat dibagasan buku Dua Musa.`