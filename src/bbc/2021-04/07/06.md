---
title:  Ndang  Alani Hasintongan mu
date:  11/11/2021
---

Inti ni sian agama Kristen, tu sude agama na marojahan sian Bibel, songon tema na balga di pasintong sian haporseaon sambing.” Ai nda on do didok Surat i: "Na porsea do si Abraham di Debata, gabe i ma dirajumi bahen hatigoranna!" (Rom 4:3)

Ellen G.White mandok pandohan i dohot massai denggan songonon: Aha do pembenaran marhite Iman? Karejo ni Debata doi na laho mameakkon hamuliaon ni tu jolma i diatas ni orbuk jala mangulahon tu jolma i aha do naso boi diulahon jolma i tu dirina sandiri. Di tikki jolma i mamereng tu dirina sandiri ndang adong agia aha, jolma i ikkon siap na laho dipake dibagasan hasintongan na sian Kristus” Ellen G.White, Faith and I Live By, hlm.109.

Ndang pola porlu be sungkunon ta, di nalaho mampartimbangkon ise do Tuhan i, molo di bandingkon ise do hita, jala songon dia harumaronta di bandingkon Ibana sandiri – porlu do i na laho mamorluhon sada tindakan sian asi ni roha naung masa di hau pinorsilang, Kristus, songon Pribadi naso mardosa, mate alani dosa-dosa ni angka na pardosa.

`Dibagasan konteks on sian pamikirion, jahama 5 Mus 9: 1-6. Aha do na dihatahon si Musa tu bangso i songon naung dipasahat dibagasan sada cara na dramatis realitas ni asi ni roha i sian Debata tu naso layak manjalosa? Songon dia do na masa dison na laho merefleksihon prisnsip pembenaran alani haporseaon?`

Molo hita boi mangarangkum angka ajaran ni si Paulus taringot tu barita nauli, mungkin on boi tadapot di bagasan frasa 5 Mus 9:5 “Ndada ala ni hatigoran mu sandiri manang binahen ni burju ni roham”. Makana Debata laho paluahon hamu. Alai balik na, Debata mangulahon i alani janji na “parpadanan na manontong” (Pgk 14:6), sada janji naung dilehon tu hita. “Ai dipalua jala dijou do hita marhitehite panjouon na badia; ndada marguru tu ulaon ta, tung sian tahi na dohot sian asi ni roha, na binasabasahon tu hita di bagasan Kristus Jesus, na sian mula ni mulana” (2 Tim 1:9; ida ma di Titus 1:2) molo janji naung dilehon tu hita” tangan soadong dope hasiangan on”, na pasti haluaon i ndang na alani usahan ta alana hita ndang adong dope andorang so adong dope hasiangan on, jadi memang ndang na alani usahan ta.

Jempek na, lopas sian sude na angka hasalaan ta, angka hahurangan ta, jala jogal ni rungkung ta, Debata ikkon mangulahon parkarejoan on tu hita jala dibagasan hita, jala songon hasil na, Debata mamarentahon tu hita asa hita mangoloi patik na dohot angka uhum na. Jala janji naung di lehon, nungga dipasahat; angka karejon ta, pangoloion ta molo tung pe i denggan (memang ndang cukup denggan) ndang na gabe alat na laho paluahon hita. Ganti na, saluhut na i tahe hasil ni haluaon i.

Debata nungga paluahon hita alani asi ni roha, saonari, dohot alani uhum i naung tarsurat di bagasan roham, dibagasan tondim, na laho patoguhon ho na laho mangoloi jala mangulahon angka uhum na i.