---
title:  Hasalaan Sian Halak Amori
date:  07/10/2021
---

Dibagasan buku Lima Musa 2 dohot 3, Ia si Musa torus-torusan do na laho mangulang-ulangi sejarah ni bangso i, jala songon dia nasida, alani pasu-pasu ni Debata, mangalo angka musu-musu nasida; di tikki setia hasida tu Debata, Debata mangalehon tu nasida hamonangan, bahkan tahe tu “angka raksasa” (5 Mus 2:11, 20; 3:13)

Tontu sajo, on mangalehon angka topik dohot hal na sokkal, naso pola ta singgung, na marhubungan mai tu hasesego ni bangso i. Angka anak-anak ni Israel on jot-jot do na laho manawarhon pardamean tu sada-sada bangso ( 5 Mus 20:10, 11), alai molo bangso i olo manjalo tawaran nasida, alai molo ndang ikkon dileksehon do nasida, tarmasuk ma angka parompuan dohot angka dakdanak” Jadi patu ma itabahen uju i sude huta na jala itaharomhon ganup huta, angka baoa, parompuan dohot dakdanak, nanggo sahalak ndang teba italoas. Holan pinahan i tahe italaum di hita ro di tabantaban sian huta angka na itapapatu. (5 Mus 2:34-35)

Piga –piga halak mancoba do na laho mandok bahwa carita i ndang sintong. Alai nang pe songoni, alana hita on porsea “Ai nasa Surat i, sinihathon ni Debata do; jala hasea mamodai, maminsang, pauliulihon, manogunogu di bagasan hatigoran, (2 Tim 3:16) ia pandapot on tontu sajo ndang na boi taterima songon sahalak Advent. Jadi, hita dipaloas  na laho manungkun angka sungkun-sungkun na maol taringot tu namasa i.

`Jahama 1 Musa 15:16, aha do na didok ni Debata tu si Abraham dibagasan 1 Musa 15:16? jala songon dia ma on na laho mangalehon tu hita sinondang na laho mangantusi angka topik-topik na sulit on?`

Ndang pola porlu be sungkunonta tahe taringot tu angka bangso si pelebegu on, bahwa nasida bangso na kejam dohot brutal jala memang marhitehon keadilan na dipakke tu nasida memang pantas do nasida manjalo panguhuman na sian Debata. Jala memang songoni do sintong na, alana Debata dohot hasabaron na na laho paintehon na laho mangubah cara ngolu nasida, alai nasida ndang marubah, - jala on ma na mambahen ndang na mangubah keputusan na maol on, mamunu saluhut na jolma, tarmasuk dakdanak (tontu sajo, mungkin tahe lobi gumodang dakdanak na mate di tikki ni Aek nasumar molo dibandingkon dohot naung di bunu ni halak Israel).

Fakta na, tu saonari on, alana hita dilehon angka informasi na tarbatas taringot tu konteks keseluruhan angka persitiwa on, hita holan na manjalo songon dia do peristiwa na songkal on jala holan na manjalo hadengganon na sian Debata, naung di patarida sian marragam cara. Ia haporseaon i ndang na holan mangangkui Debata na gok holong dohot ari na dumenggan manang na dohot dolok na bagak tombak na bidang dohot angka suara na tabo begeon. Haporseaon i pe ikkon do manghaporseai Ibana nata pe hurang angka pangantusion ta.

`Jahama 1 kor 10:1-4 dohot Joh 14:9. Songon dia ma angka ayat-ayat on, dohot godang na sarupa sian angka ayat-ayat on, na laho mangurupi hita na laho marsiajar asa porsea dibagasan holong, keadilan, dohot hadengganon ni Debata, bahkan di tikki memereng maol na laho mancokcokkon dohot pangantusion taringot tu Debata sandiri?`