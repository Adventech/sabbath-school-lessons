### Buku Parjanjian: Lima Musa

Songonon ma ia ceritana: Saleleng ni Raja Josia mamarenta di Yerusalem (Ditaon 640-609 SM), sahalak, jala mungkin mai, sambil marhobas di Bagasjoro, jumpang na ma sada salinan sian sada buku pustaha, jala ia buku pustaha i dijahahon ma tongon diadopan ni Raja Josia “Alai dung dibege raja i angka hata ni buku patik i, disansani rajai ma paheanna” (2 Raj 22:11). Boasa? Alana disadari bahwa ibana sandiri dohot bangsona saonari ndang mangoloi aha do na tarsurat na adong dibagasan buku pustaha i.

Jadi, marhitehon buku i ma antong, songon naung ditanda songon “Buku Parjanjian” (2 Raj 23:2), Si Josia mamulai sada reformasi manang perubahan na tung massai balga situtu. Jala hita pe antong boi ma na laho manjaha taringot tu perubahan na balga i di bagasan Buku 2 Raja-raja pasal 23.

Sasintongna buku aha do i na pola mangalehon sada pengaruh na tung balga situtu tu raja i dohot tu bangso na? Buku i dihaporseai ma i songon buku Lima Musa, na gabe songon parsiajaran ta dibagasan na Tolu bulan on.

Buku Musa Palimahon, jala parpudi sian Lima Buku ni si Musa, Lima Musa sada goar na ro sian Bahasa Latin Deuteronomium ( na marlapatan ma i “ Hukum Kedua”)- na gabe boi ma i di rangkum gabe songon on:

Dungkon bungkas sian Tano Misir bangso i, jala dungkon masuk bangso i tubagasan sada parjanjian di Sinai dohot Debata, anak-anak ni Israel – gantina langsung borhat tu Kanaan- munsatunsat do nasida di halongonan saleleng 40 taon. Jala dung sidung 40 taon i jala halak Heber on ujung na manaborang do antong tu Tano Parjanjian i, Ia Si Musa manghatai tu nasida/bangso i dibagasan songon sada rangkaian ni Jamita. Jala inti ni angka jamita i songonon ma: Hamu naeng bongot ma tu tano Parpadanan i, ia ujungna unang ma lupahon hamu Tuhan i, jala unang lupa aha do na dijalo Tuhani sian hamu saonari on, na laho manghaholongi Tuhan i dohot sian nasa roham sian nasa ate-atem dohot sian nasa gogom, na laho patuduhon pangoloionmu sian sandok angka patik-Na, saluhutna marhitehon parpadanan i.

Jala, na laho mangondolhon taringot tu ringkot ni parjanjian i, Si Musa mangulangi muse na tu saluhut na bangso i na Sampulu Patik i, ima na gabe songon fondasi ni uhum sian sandok angka kewajiban-kewajiban nasida dibagasan sada parjanjian naung dibahen ni Tuhan parjolo sahali dohot angka ama nasida, jala on diulang muse na, sahali nai, alai ditikki on langsung ma tu nasida- topat mai tahe di parbatasan dohot Tano Kanaan i.

Alani i ma, hita marsungkun saonari: Na mungkin do adong pararelna dohot aha na diadopan ni Bangso Israel i di Parbatasan Tano Parpadanan i – dohot na ta adopi, di tikki hita adong di parbatasan Tano Parpadanan (na tontu sajo na lobi dumenggan)?

Ido alana, topik dibagasan Triwulan on, dibahen ma judulna “Hasintongan na adong di Zaman Buku Lima Musa” jala ima na naeng berengonta: Pekabaran kebenaran di zaman on na boi dapot ta sian angka pandohan-pandohan ni Debata tu sandok angka naposona naung dijanjihon na.

Dibagasan Triwulan on, berengonta ma buku Lima Musa marhitehon angka topik-topik songon parpadanan na manongtong, uhum dohot nang sibasa-basa, aha do lapatanna manghaholongi Debata dohot mangahaholongi donganmu sandiri, jala- na umpenting sian sudena i- songon dia ma buku Lima Musa pabotohon tu hita taringot tu holong ni Debata, dohot naung luar biasa dipatolhas tu hita on taringot tu peristiwa hamamate na di hau pinorsilang dohot parhehe-Na.

Tontu sajo, jarak dohot tikki naung ganjang situtu dohot nang angka perbedaan ni angka budaya na marragam na boi mambedahon garejatta di jaman on dohot na adong di parhorsihan i. Alai mungkin sajo do, parsamaanta dohot nasida lobi gumodang sian parbedaanta dohot nasida. Songon sada contoh, boha, ndang boi huroa angka pandohan on didok tu hita, di jaman saonari on?

“Ida ma, nunga hupodahon tu hamu angka aturan dohot uhum, songon na tinonahon ni Jahowa, Debatangku tu ahu, asa bahenonmuna songon i di tano simasukanmuna i bahen partalianmuna. Antong radoti jala ulahon hamu ma angka i, ai i do gabe hapistaranmuna dohot hapantasonmuna di adopan ni angka bangso; ia dung dibege nasida saluhut angka aturan on, gabe dohononnasida ma: Bangso na pistar sahali jala na pantas marroha do bangso na bolon on!” (5 Mus 4:5,6)

Parrohahon ma, ndang na uhum dohot angka aturan i sandiri na mambahen nasida “ Pistar jala pantas marroha” di adopan ni bangso I, alai pangoloion nasida do tu angka uhum dohot aturan i. tontu sajo mai, adong sada pesan tu hita dison. Jala on sada sian na godang na boi annon ta ida dibagasan Buku Lima Musa on.

_Clifford R.Goldstein ima songon editor sian Parsiajaran Sikkola Sabat tu Namagodang dohot pangarang ni Buku Baptizing the Devil: Evolution and the Seduction of Christianity._