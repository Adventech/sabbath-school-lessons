---
title:  Ingot ma Halibutongan
date:  28/11/2021
---

Parjolo sahali hata ‘Ingot” adong tarida dibagasan Bibel ima dibagasan buku 1 Musa bindu 9, di tikki – dung sae aek nasumar na manggohi liat portibion – Debata pasahathon tu si Noak bahwa Debata ikkon mambahen halibutongan songon sada tanda sian parpadanan na dohot sudena angka mahluk na adong di portibion, alana Ibana ndang mangaleksehon portibion be dohot aek na sumar.

`Jahama 1 Mus 9:8-17. Songon dia ma hata “ingot” na dipakke disi, jala aha do na ta pakke disi na laho marsiajar sian penggunaan na dibagasan hubungan na dohot songon dia do hita na laho marningot aha do naung dibahen Debat tu hita?`

Tontu sajo, Debata ndang pola mamorluhon halibutongan na laho marningot janji na dohot parpadan na. Ibana boi sajo do holan manghatai songon na manghatai tu dongan jolma na boi diantusi dohot bahasan ta sandiri. Sebalik na, halibutongan i tu hita do i, songon jolma, na laho marningot janji parjanjian ni Debata bahwa Ibana ndang mangaleksehon portibion be dohot aek na sumar be. Dohot hata na asing, halibutongan i na laho manolong hita jolma on na laho mangingot parpadanan na khusus naung dibahen Debata naung dibahen na i, suang songoni, molo tarida halibutongan, hita jolma on ikkon marningot, ndang na holan panguhuman ni Debata tu portibion alana ni Dosa alai dohot do nang holong na tu portibion nang angka janji-janjina naso manguhum portibion be dohot aek na sumar.

Jadi, hita dison mamereng songon dia do penting na na laho marningot; mangingot janji ni Debata, marningot angka poda na, marningot angka aha do tindakan naung dibahen Debata tu portibion.

Ia halibutongan na adong di langitan tung massai penting di tikki ta saonari on, marhitehon angka kesinambunan sian hukum alam, godang do angka na pistar na manolak ide bahwa hea adong aek na sumar di portibi on. Jala na mambahen hita kagum di tikki Ellen G.White manurathon tagan so ro dope aek na sumar on, tung godang situtu do na ampuna ide bahwa kesinambungan hukum alam mangasampingkon kemungkinan adong aek na sumar di liat portibion boi masa. Jala ibana manurathon songon dia ma angka na pistar na mambahen padapot na be “songon dia ma hukum alam I hot sehingga Debata sandiri ndang na olo na laho mangubah i” Ellen G.White, Alfa dan Omega, jld.1, hlm.101. Jadi andorang so aek na sumar, ia halak godang do na marargumen, marhitehon angka hukum alam, bahwa aek na sumar ndang na ro, jala saonari on, dungkon ro aek na sumar i, ia torop do halak na maralasan tong, marhitehon hukum alam, bahwa na jolo ndang adong aek na sumar.

Alai nang pe songoni, Debata dibagasan hatana mandok tu hita bahwa taringot tu aek na sumar i jala naung mangalehon songon sada tanda tu portibion, ndang holan aek na sumar, jala janji na na so parohon aek na sumar be. Jadi, molo hita na laho marningot lapatan sian halibutongan i, bahwa nga adong jaminan dihita- na tarsurat di langit dohot warna na na marmacam-macam na tung massai uli situtu- bahwa ia hata ni Debata pasti. Jala molo hita boi porsea dohot angka hata na sehubungan dohot angka janji i, boasa ma hita ndang porsea tu hata na naung dipasahat tu hita marhite angka ondeng?

`Sahali nai, molo ditikki dibereng ho halibutongan, pikkirhon ma janji-janji ni Debata. Jala songon dia ma hita na laho belajar asa porsea tu sudena angka janji i?`