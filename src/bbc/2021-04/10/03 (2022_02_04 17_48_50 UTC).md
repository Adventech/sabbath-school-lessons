---
title:  Marhubungan Dohot angka Ari-ari Naung Salpu i
date:  29/11/2021
---

`Dibagasan buku Lima Musa 4, hita nungga manjaha angka poda na uli naung dilehon ni Debata marhitehon si Musa sehubungan mai dohot angka kesempatan-kesempatan na istimewa tu nasida songon bangso pilihan ni Debata. Debata nungga manobus hita sian Misir “Manang dung ma Debata marsangkap naeng ro mambuat di Ibana sada bangso sian tongatonga ni bangso na asing marhite sian pangunjunan, angka tanda, angka halongangan dohot marhitehite hamusuon, huhut marhitehite tangan na gogo dohot botohon na toltol dohot marhite sian songgotsonggot angka na bolon, hombar tu saluhut naung binahen ni Jahowa, Debatamuna i tu hamu di Misir di adopan muna? (5 Mus 4:34). Dohot hata na asing, Debata ndang na holan mangulahon sada na bolon tu hita, jala Debata mangulahon dibagasan cara-cara na balga situtu, dohot cara na manolong hita asa unang lupa, jala unang lupa, angka na bolon naung masa na di bahen Debata tu hita.`

`Jahama 5 Mus 4:32-39. Aha do na dihatahon Debata disi na laho ingoton nasida, jala boasa ma tung massai ringkot situtu I na laho ingoton nasida jala na laho marningot angka i?`

Ia si Musa nungga patuduhon tu bangso i saluhut na sejarah nasida di tikki naung salpu i, bahkan tahe sahat tu panompaon i sandiri, jala manungkun tu nasida, secra retoris, manang na adong do dibagasan saluhut na sejarah na adong songon naung diulahon Debata i tu nasida. Ia kenyataan na, si Musa pasahathon tu nasida asa sungkun-sungkun nasida, na marlapatan mai asa marsiajar nasida tu diri na sandiri jala na laho mamereng manang na adong do hal na sarupa songon naug dialaman nasida i hea masa adorang so i. Jala na laho manungkun adong piga-piga sungkun-sungkun, ia si Musa laho mancoba asa sadar bangso i na laho manyadari aha do naung diulahon Debata tu nasida, sahingga di ujung na, nasida ikkon mandok mauliate jala marsyukur tu angka aha naung dibahen marhite angka parbuatan-parbuatan ni Debata dibagasan ngolu nasida be.

Hal na paling penting siang parbuatan-parbuatan ni Debata ima na mamboan nasida haruar sian tano Misir jala muse na, mungkin dibagasan adong piga-piga cara bahkan na mambahen hita longang, di tikki Ibana manghatai dohot nasida di Sinai, didia bangso i” mambege soara na dibagasan api”.

`Jahama 5 Mus 4:40. Kesimpulan aha do na dihalomohon si Musa sian bangso i taringot tu aha naung diulahon ni Debata tu nasida?`

Debata na mangulahon i ndang na soadong tujuan na. Ibana nungga manobus naposo na, Ibana nga mangulahon bagian na dibagasan parpadanan naung dibahen Ibana dohot bangso i. Dipalua sian Misir, jala saonari nasida laho masuk tu tano baga-baga i. Debata mangulahon bagian na, saonari nasida dijou na laho mangulahon bagian na, ima na laho mangoloi.

Songon dia ma model on na laho mawakili rencana keselamatan songon naung dipatolhas di Padan Naimbaru i? aha do naung diulahon Yesus disi tu hita? Jala songon dia ma hita na laho mangarespons tu naung diulahon nai tu hita?