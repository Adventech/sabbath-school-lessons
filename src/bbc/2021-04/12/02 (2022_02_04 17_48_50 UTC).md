---
title:  “Adong Tarsurat”
date:  12/12/2021
---

`Jahama Mat 4:1-11. Songon dia ma Yesus mangalehon respons tu pangunjunan na sian si bolis di halongonan dohot sehubungan dohot respons I, aha do parsiajaran na penting sian on tu hita?`

Yesus ndang na marargumen dohot si bolis, jala Ibana ndang na mardebat dohot si bolis. Alai Ibana mangutip dohot sederhana sian Kitab Suci, songon Firman Allah, kitab suci I “Ai na marngolu do hata ni Debata jala marpangkorhon, jala tumajom sian nasa podang siduababa, (Heb 4:12). Jala dibagasan tiap kasus, firman na di kutip haroroanna sian buku Lima Musa. Yesus pe di tikki di halongonan tong do mangutip siang angka ayat-ayat naung dilehon tu bangso Israel kuno songon dia Debata nungga paradehon angka haporluan nasida martaon-taon saleleng di parhorsihan i.

Dipangunjunan na parjolo I, Yesus marujuk tu 5 Mus 8:3. Si Musa nungga manjelashon tu halak Israel songon dia Debata na paradehon angka kebutuhan nasida martaon-taon di parhorsihan I, tarmasuk mai na mangalehon roti manna – jala saluhutna on songon sada proses na laho papitahon, alana Debata marusaha na laho mangajarhon tu nasida parsiajaran partondion. Jala diantara parsiajaran I, ibana mandok “ ia jolma mangolu ndang holan alani roti sajo” alai saluhutna jolma mangolu sian saluhutna hata ni Debata na haruar sian pamanganna” Debata nungga mangalehon tu hita sipanganon pardangingon, alai Ibana pe tong do mangalehon tu hita sipanganon partondion. Hita ndang boi mambuat holan sipanganon na parjolo alai ndang dohot sipanganon na paduahon”. Yesus mamekke gambaran on sian roti songon transisi sian buku Lima Musa jala na laho manegur si bolis dohot keraguan ni si bolis nanaeng di tanomhon si bolis di bagasan pikkiran ni  Yesus.

Dipangunjungan na paduahon, Yesus mangutip sian buku Lima Musa 6:16; didia dibagasan ayat I si Musa patuduhon musena tu bangso I taringot tu pambarontakan nasida na adong di Massa( ida ma di 2 Musa 17:1-7) dohot mandok “ho ndang boi mangunjuni Tuhan Debatam songon dia ho mangunjuni Ibana diMassa” hata “mangunjuni” boi mai “mancoba” “mangetes”. Tuhan nungga patuduhon tu nasida, marulak-ulak dibagasan huaso dohot nang lomoni rohana na paradehon angka na porlu dibangso I; alai, di tikki ro parsoalan, nasida marsurak “Di tongatonganta ulaning do Jahowa manang ndang? (2 Mus 17:7). Jala carita on ma na dibuat Yesus sian Firman Allah na laho manegur si boli i.

Dibagasan pangunjunan na  patoluhon, saonari sibolis naeng mambahen Yesus manomba ibana. Songon sada pernyataan na tarbukka jala manyolok ise ibana dohot aha na laho dihalomohon!  Gantina mardebat sahali nai Yesus manegur sibolis sian firman, ima na adong di bagasan buku Lima Musa, didia peristiwa na dibuat di tikki Debata na laho pasingothon taringot tu aha na tarjadi molo nasida madabu jala manomba tu debata sileban “Tama ingkon habiaranmu Jahowa, Debatam, jala oloanmu Ibana jala maruari ho tu Goarna.(5 Mus 6:13), na marlapatan ma on, holan Ibana jala holan Ibana sandiri.

`Songon dia do hita na laho marsiajar dibagasan ngolunta on sian na manjaha hata ni Debata na boi merefleksihon karakter ni Yesus songon Ibana na boi manolak angka pangunjunan i?`