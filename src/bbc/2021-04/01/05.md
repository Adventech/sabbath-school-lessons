---
title:  Parjanjian di Sinai
date:  29/09/2021
---

Carita habubungkas sian Misir dohot sude na na marhubungan dohot i, dung dibahen mudar di bubugan ni pintu di Misir dohot angka peristiwa na balga di Laut Taberau- pengalaman na luar biasa situtu. Jala ndang pola adong angka keraguan taringot tu peristiwa on, jala angka peristiwa on nungga mambahen sada halongangan bolon tu angka naung mangalami langsung ( jala angka nasida naung monding, sian angka dakdanak, anak siangkangan di Misir sahat tu saluhut na angka soldadu na mate di laut, Debata manguhumi nasida dohot adil) jala songon dia ma hata ni Tuhan na mandok “Nunga diida hamu, na hubahen i tu halak Misir, na huboan i hamu hira di atas ni habong ni pidong raja wali pasahat hamu tu Ahu.(2 Mus 19:4)

Boasama Tuhan mangulahon haluaon na dramatis on na gabe manarik godang parhatian ni jolma, na laho pakaluarhon sada bangso sian bangso na asing, manang, songon naun di hatahon di Musa tu nasida “Manang dung ma Debata marsangkap naeng ro mambuat di Ibana sada bangso sian tongatonga ni bangso na asing marhite sian pangunjunan, angka tanda, angka halongangan dohot marhitehite hamusuon, huhut marhitehite tangan na gogo dohot botohon na toltol dohot marhite sian songgotsonggot angka na bolon, hombar tu saluhut naung binahen ni Jahowa, Debatamuna i tu hamu di Misir di adopanmuna?” (5 Musa 4:34)

`Jahama 2 Musa 19:4-8, boasa ma Debata manjou bangso i haruar sian Misir?`

Tung massai bulus situtu, Debata manjou nasida asa ruar, boni, pomparan sian angka bapa si Abraham, Isak, Jacob. Jala mamulai angka keturunan-keturunan on, Debata nungga paojakkon angka parjanjian on, jala ingkon do masa, “On pe molo ditangihon hamu soarangku, jala diradoti hamu padan na hubahen i, jadi hasianku ma hamu sian nasa bangso, ai gok di Ahu do liat portibi on” (2 Musa 19:5) hubungan on ma na gabe pusat ni angka parjanjian on.

Ide taringot tu na gabe sada “hasian” (sequllah), manang na songon dia pei, boi do tung massai gampang diartihon (alana memang faktana songoni do), habadiaon nasida dohot pamilliton na tu nasida ndang na alani badia jala sintong naso boi dipasirang naro sian diri nasida sandiri. Songon gantina, alai tahe da holan alani holong silehon-lehon nasian Debata tu nasida dohot alani angka hasintongan-hasintongan nau uli naung dilehon Debata tu nasida- angka hasintongan na ikkon ihuthonon nasida, na gabe songon sada “harajaon hamalimon” na marujung mai tu angka hasintongan na ingkon baritahonon tu liat portibion.

Debata mangalehon tu bangsoi piga-piga angka parjanjian, jala(na gabe bagian na ikkon ulahonon nasida jala disepakati ikkon songoni)ima sampulu Patik (2 Mus 20) baru pe parjanjian i di sah hon. Dungkon mamispishon mudar ni angka pelean di langgatan na baru di pature, si Musa mambuat “buku Parjanjian I” dijaha ma jala ditangihon bangso i (2Mus24:7) ia bangso mandok ikkon mangoloi jala mangulahon songon naung dijaha jala binenge nasida.

`Dungkon si Musa pabotohon sude angka parenta na sian patik I tu sandok bangso I, dibuat ma mudarni anak ni lombu dohot anak ni biru-biru tunggal dohot aek, dohot imbulu na merah nang hisop, jala mamispisi kitab i sandiri dohot saluhutna bangso I, sambil mandok “onma mudar parpadanan naung ditetaphon Debata tu hita” (Heb 9:19-20).`

`Aha do artini mudar i, jala boasa i tung massai ringkot, bahkan sahat tu hita on saonari on?`