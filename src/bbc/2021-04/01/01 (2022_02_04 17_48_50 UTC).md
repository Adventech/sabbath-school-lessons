---
title:  Patujolo Ni Buku Lima Musa
date:  25/09/2021
---

### Namardomu tu parsiajaran di minggu on, jahama
Yes 14:12-14, Yeh 28:12-17, 1 Mus 3:1-7, 1Mus 12:1-3, Ula 7:20-36, 2 Mus 19:4-8.

> <p>Ayat Siapilon</p>
> “Halak na so marholong ni roha, i do na so tumanda Debata, ai haholongon do Debata” (1 Johannes 4:8).

Buku Lima Musa, tontu sajo mai, ndang na mullop sian sada kehampaan. Sarupa doi songon saluhutna na adong di ngolunta di portibion, ia Buku Lima Musa i mullop mai sian bagasan sada konteks; jala; songon na sarupa mai songon na adong di ngolu on, konteks na tung rikkot situtu dibagasan na laho mangantusi aha do lapatan ni buku i jala aha do nang na gabe tujuanna.

Tung massai bahat situtu do angka peristiwa sejarah naung masa andorang so adong dope buku on - sada sejarah na manjelashon taringot tu keadaan, ndang na manjelashon buku i sandiri alai tong do dohot portibion nang lingkungan sekitar na manciptahon konteks sian buku i sandiri. Sarupa mai songon maolna na laho mangantusi tujuan dohot fungsi ni pangalap kaca ni mobil sian konteks ni mobil i sandiri, suang songoni ma nang maolna na laho mangantusi buku Lima Musa on, khusus na dibagasan hubungan na dohot tema ta ( Lima Musa dohot Hasintongan di Zaman on), di luar sian konteks didia buku on di surathon.

Sahalak hea ma manjaha karangan ni Leo Tolstoy halak Rusia i, War and Peace – satobal 1.500 halamani holan dibagasan tolu ari. Di tikki di sukkun ma buku i taringot tu aha, na manjaha i mangalusi, “Taringot tu Rusia do i”.

Na laho mamparsiajari saleleng saminggu mengenai sejarah marribu taon naung salpu andorang so sahat dope tu Buku Lima Musa, hita mangulahon hal na sarupa songon na di ulahon ni na manjaha buku sinangkinan i. Alai dohot mamusathon tu angka na ringkot, hita boi na laho mamereng tu konteks na di porluhon na laho mangantusi dohot dumenggan sian buku i, didia adong tung masa godang hamoraon dibagasan na taringot tu “hasintongan di zaman on”.

_*Parsiajarima parsiajaran samingguon na laho paradehon tu Ari Sabat, 2 Oktober._