---
title:  Paubahon Roha Nasida
date:  20/11/2021
---

### Namardomu tu parsiajaran di minggu on, jahama
5 Mus 5:22-29; 5 Mus 4:25-31; 5Mus 30:1-10; Mat 3:1-8; Mrk 1:15; Ula 2:37, 38.

> <p>Ayat Siapilon</p>
> “Alai ia dilului hamu olat ni Jahowa, Debatamu, sai jumpang ho do Ibana, molo tung dilului hamu Ibana sian nasa rohamu dohot sian nasa ateatemu.” (5Musa 4 :29 ).

Sada fakta na sederhana taringot tu ngolu on na berlaku tu hita saluhut na: saluhut na hita nungga mardosa. Kadang-kadang hita mambege piga-piga “ahli” na mangandungkon songon ide sian ajaran ni hakaristenon on taringot tu kondisi ni jolma manisia na secara umum nungga sego, alai na boi dibahen sasahalak na laho mamereng songon dia do berita sadari manang na lobi na dibahen mai marhite survei na jempek taringot tu sejarah ni jolma i, hasintongan sian doktrin i memang tung jelas situtu do.

Manang adong na lobi ummura muse na, saluhut na na boi diulahon jolma ima na laho mamereng sorminan; jala ndang pola dao hian. Manang na ise  pe na barani na laho mamereng dao situtu tu bagasaan roha ni sasahalak (jala na memang inganan na massai songe) na laho mangantusi hasintongan sian Rom 3 : 9- 23, jala na parpudi dohot pandohan, “Ai ndang adong imbar ni i: Tung saluhut do nasida mardosa jala ndang dapot pujion ni Debata nasida” (Rom 3:23).

Tontu sajo, barita las ni roha ima di ayat na mangihut muse na, Gabe dipintori do nasida dalan basabasa binahen ni asi ni roha na hinorhon ni panobusion na di bagasan Kristus Jesus “ ayat 24. Na tung massai penting sian barita on ima partobatan; na mangangkui dosa ta, jala manolsoli angka dosa i, jala na laho manjalo pangampunion sian Debata tu dosa i, jala diujung na na laho marbalik maninggalhon. Alana hita gok dosa, partobatan ima songon na paling utama sian haadongon ta songon sahalak Kristen. Jala dibagasan minggu on, hita naeng mamereng ide taringot tu partobatan jala songon dia ma partobatan on songon na adong dibagasan buku Lima Musa.

_*Parsiajarima parsiajaran samingguon na laho paradehon tu ari sabat, 27 November_