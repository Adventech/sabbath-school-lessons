---
title:  Martobat Jala di Pauba
date:  25/11/2021
---

Padan Naimbaru, tontu sajo, diisi dohot angka ide-ide taringot tu partobaton. Fakta na, si Johannes Pandidi, mamulai pelayanan na dohot jou-jou asa martobat.

`Jahama Mat 3:1-8. Songon dia ma ide taringot tu ‘mulak” tarida dibagasan angka ayat-ayat on? Dohot hata na asing, aha do na dipasahat ni si Johannes tu nasida na laho ulahonon nasida songon na laho merefleksihon aha naung tajumpangi na adong dibagasan buku Lima Musa? Jala boasa ma angka hata-hataon adong ampuna kaitan  khsusus dohot halak Parise dohot halak Saduse?`

Yesus pe tong do na mambuhai pelayanan na dohot panjouon asa martobat.

`Jahama Mar 1:15. Aha do na dihatahon Yesus disi, jala songon dia do Yesus na laho manghubungkon partobatan dohot Injil?`

Manang na si Johannes Pandidi na manghatai tu nasida secara khusus tu angka pemimpin Jahudi manang na tikki Yesus manghatahon secara keseluruhan. Ide na tetap do sarupa. Hita saluhut na jolma pardosa, nata pe Yesus nungga ro laho paluahon jolma sian dosa, hita ikkon do martobat sian dosa. Jala partobatan i – songon sahalak naung murtad manang na songon halak Kristen na setia naung madabu tu bagasan dosa manang na sahalak na baru martbobat- naung mulak sian angka cara-carata na lama, na gok dosa i. hita ikkkon do mangangkui pardosaonta i, jala mandok nga martobat hita sian angka dosa-dosanta i  (ndang holan konsekuensi sian dosa i), hita ikkon do mambuat sada keputusan dohot sadar na laho mameakkon angka dosanta, jala mangunsande tu saluhutna angka jasa-jasa ni Yesus, “Asal ditangihon ho situtu soara ni Jahowa, Debatam, huhut mangaringkoti mangulahon sandok tona on”(5 Mus 15:5).

`Piga-piga ahli mengenai Bibel on mamereng bahwa Padan Naimbaru i na mamantulhon ide taringot tu angka partobatan sarupa songon naung dipandohan dibagasan buku Lima Musa. Songon contoh na, ia si Petrus na mamburai bangso  i alana nungga mamparsilangkon Yesus, jala tung godang do sian bangso I na tarhatotong, jala nasida laho manukkun angka apostel dohot nang si Petrus : Aha nama sibahenon nami, ale angka dongan? (Ula 2:37). Artina, alana naung sadar dosa nasida i, jala nungga meyesali angka dosa nasida i (nasida tarhatotong) jala nasida naeng mamboto aha do na ikkon ulahonon nasida di namasai tu Debata na sintong i naung di hassiti nasida.`

Ndang na sarupa situasi on dohot hita saonari on? Hita saluhut na halak pardosa naung mambahen roha ni Debata mabugang?

`Jahama Ula 2:38. Jala songon dia ma si Petrus na laho mananggapi angka sungkun-sungkun nasida, jala songon dia ma episode na di pasahat marhite angka prinsip-prinsip dibalik ni angka pertobatan na sintong?`