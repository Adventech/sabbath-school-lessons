---
title:  Sian Nasa Roham
date:  24/11/2021
---

5 Musa 30: 1- 10 patolhasson asi ni roha dohot haburjuon ni Debata tu saluhut na halak na murtad dohot na mardosa, bahkan nang dibagasan dosa dohot murtad nasida Debata tong do mangalehon angka pasu-pasuna dohot cara na unik: “Ai tung tu bangso na bolon dia ma songon i jonok angka Debata, songon Jahowa, Debatanta i, manang piga hali pe hita pajoujou Ibana?” (5 Mus 4:7). Nang pe manang aha naung diulahon Ibana tu nasida, jala nang pe bangsoi ndang adong alasan na jelas manang na pembenaran sian dosa nasida, nasida tetap mangulahon dosa ( adong do na boi sasahalak na laho manghubungkon i?).

Jala, na mangihut aha – aha ?

`Dibagasan 5 Mus 30: 1- 10, coba ma fokus tu aha do na mambahen nasida gabe martobat, manang na mambahen marbalik nasida (teshuvah) tu saluhutna naung dituntut ni Debata. Aha do naung dituntut, jala aha do naung diajarhon tu hita saonari on taringot tu partobatan na sintong?`

Di ujung na, bangso i ikkon mambahen pilihan asa mulak muse tu Ibana, jala na ikkon mangoloi Ibana, sian nasa roha nasida. Di sada sisi, isu na nyata dison ima roha nasida, alana molo rohan nasida tigor diadopan ni Debata, tindakan nasida pe do ikkon mangihuthon: artina, nasida ikkon do gabe halak sipangoloi.

Jala ido alana boasa dilehon tu nasida songon sada janji na uli, molo nasida “mulak” tu Debata, jala tulus rohana mulak tu Ibana, Ibana na ikkon markarejo dibagasan nasida jala na laho manunat roha nasida. Nasida ikkon mambuat sada pilihan, ditonga-tonga ni parhatobanan, di tikki nasida mulak tu Debata, jala Ibana sandiri do musena na ikkon mamboan nasida mulak tu tano i. Jala muse na di tano i, Ibana na ikkon mamasu-masu bangso i, jala sada bagian sian pasu-pasu na i, Debata na markarejo na laho mangubah roha nasida asa tartuju jala marpusat tu Ibana, asa nasida nang angka dakdanak na “na ikkon manghaholongi Debata sian nasa roha dohot sian gogom, asa mangolu ho”

Di ujung na, di tikki hita na laho mananggapi ajakan ni Debata songon na di (Ula 5:31), nasida ikkon benar-benar martobat sian angka dosa-dosa nasida. Jala nata pe marhubungan dohot sada konteks sejarah na beda, Ellen G.White manuratahon, “torop situtu do halak na mandele alani angka dosa-dosa nasida na parohon angka hasusaan tu dirina sandiri, alai ndang na ala na paleahon Debata dohot alani pangalaosion sian patik na na badia i. Partobatan na sasintong na lobi do sian arsak hinorhon ni na mardosa. Ima songon sada tindakan na laho mulak sian dosa”, Ellen G.White, Alfa dan Omega, jld.2, hlm. 181. Jala on ma songon sada hasintongan na boi taida sian 5 Musa 30:1 – 10.

`Songon dia do hita na laho mangantusi beda ni arsak alani dosa dohot konsekuensi sian dosa ta i, ala ganup halak boi mangulahon dosa, jala menyesal alani dosa i sandiri? Boasa ma tutu perbedaan on tung massai penting situtu?`