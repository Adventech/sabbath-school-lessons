---
title:  Ai Halak Dagang do nang Hamu Najolo di Tano Misir
date:  26/10/2021
---

“Dibahen i hamu pe ingkon haholongan muna do halak dagang, ai halak dagang do nang hamu na jolo di tano Misir (5 Musa 10:19).

Aha do pekabaran na dipasahat disi tu bangso Israel kuno na adong dibagasan ayat i?  jala aha do lapatan ni pekabaran itu hita saonari on?

Piga-piga abad andorang so i, Tuhan nungga manghatai dohot si Abram “Dung i ninna ma mandok si Abram: Unang so diboto ho, paisolat do sogot pinompar mi di tano na so golat na, jala parhatobanon na nasida, jala paporsukporsuhonna arga opat ratus taon (1 Mus 15:13); ida ma nang di 1 Mus 17:8, Ula 13:17). Jala on tontu masa, jala di pasal-pasal parmulaan sian buku Dua Musa, songon sada cerita na dramatis taringot tu panobusion nasida (2 Mus 15:13), dohot haluaon nasida (2 Mus 14:13) sian Misir nungga di catat tu angka pahoppu nasida, songon sada gambaran, sada simbol, songon sada lambang, sian panobusion dohot nang haluaon nasida naung dilehon dibagasan Kristus Yesus. Dibagasan ayat on, Debata pasingothon nasida didia nasida najolo jala songon dia kondisi nasida nasaelaon- bahwa nasida pe na jolo halak dagang do di tano ni halak.

Hata na asing dohohon, ingot ma di tikki ho hea disada kondisi songon halak na dipinggirhon di tonga-tonga ni masyarakat, di usir, bahkan tahe sampe gabe hatoban, jala mangolu alani asi-asi sian nasida na lobi unggogo sian ho jala na jotjot manyiksa ho. Nata pe bangso Israel gabe pilihan ni Debata na didok na” harajaon malimmalim” (2 Mus 19:6) nang pe adong piga-piga angka parbedaan antara bangso dohot bangso na adong di nahumaliang nasida- secara khusus na marhubungan dohot pelayanan keagamaan- di tikki i sahat tu “hak azasi manusia”, halak dagang, janda, naso marama so marina, ikkon do diperlakukan sarupa, setara dohot adil songon na dihalomohon halak Israel bahenon ni Debata tu nasida.

`Jahama Mat 7:12. Songon dia ma ayat on na mangarangkum aha do na dipasahat ni Debata tu bangso Israel kuno taringot tu songon dia do hita ikkon mamparlakuhon angka jolma na gale na adong di tonga-togan ta?`

Sipasingot tu bangso Israel songon dia do nasida na laho marparange tu halak na dangol, tontu sajo ndang holan songon sada norma naung diulahon di dunia kuno, didia angka jolma na tarbuang di masa i boi do diparlakuhon lobi ullea sian binatang.

Sebalik na, halak Israel di pangido agak marbeda, nasida ma na ingkon gabe sinondang tu halak na asing. Jala perbedaan i di lehon Debata sandiri na disomba nasida i, songon dia nasida na laho manomba Ibana dibagasan saluhut sian sistem kebenaran agama na adong dilehon Debata tu nasida. Jadi alani i ma songon dia ma bangso na laho marparange tu angka na susah i songon sada jamita ma i taringot tu huaso ni Debata dohot nang haporseaon nasida, alana disada sisi songon inti ni saluhut na hasintongan nasida na gabe songon sada sitindangi tu portibion taringot tu ise do Debata na di somba nasida.