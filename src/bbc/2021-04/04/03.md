---
title:  Biar Mida Jahowa
date:  18/10/2021
---

Ia si Musa pabotohon tu saluhut na anak-anak ni Israel na laho manghaholongi Debata dohot saluhut na aha na adong di nasida, jala on songon sada parenta. Alai, dipiga-piga ayat na parjolo, si Musa nungnga mangalehon parenta tu nasida, “asa biar mida Jahowa Debata” (5 Mus 6:2)

`Jahama 5 Mus 10:12. Aha do na dihatahon ayat taringot tu holong dohot biar, jala songon dia ma hita na laho mangartihon i?`

Dibagasan sada ayat, nasida di pangidohon asa biar mida Jahowa, jala di ayat na asing muse, dipangidohon asa nasida na laho manghaholongi Ibana, alai dibagasan ayat on, bangso i di pangidohon na laho mangulahon duat ni, biar mida Jahowa dohot manghaholongi Ibana, di tikki na sarupa. Molo taida sian pangantusion na umum hata “ biar” boi ma tabereng songon na maralo, alai sasintong na ndang. Jala songon ganti na, biar mida Jahowa- dibagasan pangantusion di dihukkupi dohot holong, rasa kagum, hormat alana taboto ise do Ibana, otoritas na, huasona, keadilan na, hasintongan na, khusus na molo tabandingkon dohot angka pardosaon ta, hagaleonta, jala na ikkon marsigantung do hita tu Ibana- ikkon do nian na gabe reaksi alamiah sian hita. Alana hita mahluk naung madabu, mahluk naung mangalanggar parenta ni Debata, alai nang pe sogoni adong do holong-Na dilehon tu hita, pantas do hita na laho manjalo panguhuman dohot hamatean na manongtong.

`Jahama Ef 2 :1-10. Songon dia ma angka ayat-ayat na laho manolong hita na laho mangantusi angka cara-cara asa boi hita biar mida Jahowa dohot mangahaholongi Ibana sekaligus?`

Lopas sian fakta bahwa hita on “ halak na pantas di muruki”(ido alana boasa hita ikkon biar tu Ibana), alana Kristus nungga mate humokkop hita on alani ima nungga di lehon tu hita ngolu na imbaru dibagasan Ibana, didia adong dibagasan na malua sian dosa dohot panguhuman sian tikki naung salpu i (jala ido alasan na boasa hita ikkon manghaholongi Ibana).

Jala sarupa ma dohot naung masa di tikki on, prinsip na sarupa boi di aplikasihon tu bangso Israel kuno. Nasida nungga di parhatoban di Misir, didia nasida nungga di uhum dohot parhatobanon dohot ragam ni angka tekanan, jala holan alani holong silehon-lehon na sian Debata sehingga nasida boi bolas tu panobusion na bolon situtu. “Ai tama ingkon ingotonmu naposo do ho na jolo di tano Misir, gabe ditogihon Jahowa, Debatam ho ruar sian i marhite sian tangan na gogo dohot botohon na toltol; ala ni do umbahen didokkon Jahowa Debatam ho pabadiahon ari Sabbat i.”(5 Mus 5:15). Jala unang pola heran hita alana boi do nasida biar mida Jahowa dohot manghaholongi Ibana, boasa nasida boi mangulahon I, hita pe antong ikkon boi ma songoni, alana nungga taboto songon dia hasintongan na dilehon Ibana tu hita naung pola mate di hau pinorsilang alani hita

`Jahama Pgk 14:6,7. Songon dia do hita na laho mangantusi taringot tu parenta “biar mida Jahowa” sonngon sada parenta na parjolo di akhir zaman saonari on? Lehon songon dia do pangantusionmu naung masa di portibion, jala boasa ia parenata on tung masuk di akkal?`