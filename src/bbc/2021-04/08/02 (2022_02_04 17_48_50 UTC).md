---
title:  Hau Hangoluan
date:  14/11/2021
---

Tung so adong do nanggo sada na laho manjalo asa tinggal di portibion kan? Ndang pilihan ta na laho tinggal di portibion dohot nang songon dia ma hita na laho mamillit didia jala andingan hita na laho sorang sian natua-tuatta.

Hal na sarupa songon na tarjadi tu si Adam dohot tu si Hawa. Nasida ndang na mamillit na laho di toppa Debata songoni nang bulung-bulung, batu, dolok pe ndang na mamillit asa di toppa. Songon hita jolma, hita nungga dilehon ndang holas sekedar eksis di portibion (batu pe eksis do), ndang na holan sekedar mangolu (amuba pe tong do adong ampu na parngoluon), alai dibahen do hita songon mahluk-mahluk na berakal bebas na ditoppa songon rupa nang gombar ni Debata.

Alai hita ndang na mamillit na gabe songon mahluk na berakal bebas na dijadihon dibagasan gombaran ni Debata. Alai tahe, aha ma naung ditawarhon Debata tu hita ima pilihan asa tetap eksis, na marlapatan mai, ia jolma i boi na laho mamillit na laho mandapot hangoluan, ngolu na manongtong dibagasan Ibana, na boi ta dapot holan di Ibana naung mate di hau pinorsilang.

`Jahama 1 Mus 2: 8, 9, 15-17 dohot 1 Mus 3:22, 23. Dua pilihan aha do naung dihadaphon tu si Adam na marhubungan mai dohot eksistensi nasida?`

Ditonga ni porlak Eden mangolu hau hangoluan, na parbuena ampuna huaso na laho mambahen ngolu manongtong. Seandai na ma si Adam mangolo i tu parenta ni Debata, si Adam bebas do na laho ro jonok tu hau i, jala ikkon mangolu salelengnileleng na. Alai dung madabu tubagasan dosa, si Adam ndang boi be na laho parsidohot di bagasan hau hangoluan i, jala nungga tunduk be ibana tu hamatean. Hata ni Debata, “ho mulak gabe tano, alana siani doho dibuat”, ima hamatean na manongtong. Ellen G.White, Alfa dan Omega, jld.8, hlm.560.

Ido alana sian mula na, Bibel nungga mangalehon tu hita adong dua pilihan: Ngolu na manongtong, ngolu na sian mulana memang nungga ta ampuna jala hamatean na manongtong, na dibagasan pangantusion sekedar mulak tu keadaan nasoadong alana sian ido hita hian parjolo diparo.

Manarik situtu na laho mamereng songon dia do hau hangoluoan i, songon na dibahen dibagasan Bibel na mangalehon keabadian, jala na parjolo sahali tarida sian buku na parjolo dibagasan Bibel i, jala na tarida muse na dibagasan buku na parpudi dibagasan Bibel, Pgk 2:7 dohot Pgk 22:2,14. Alai pekabaran na songonon do, molo tung pe hita boi na laho mandapot akses tu hau hangoluan i, alai hinorhon ni dosa, hita gabe agoan akses na laho tusi; baru, diujung na dukkon masalah ni dosa i di selesaihon, jala mauliate ma tadok tu Yesus naung mambahen rencana haluaon tu hita, angka naung ditobus, ima angka naung mamillit hangoluan, na ikkon ampuna akses muse na tu hau hangoluan i songon dia dimulana i hita ampuna akses na laho tusi.

`Pikkirhon ma on: marhite angka pilihan-pilihanta siganup ari, songon dia ma hita na laho mamillit hangoluan do manang na hamatean?`