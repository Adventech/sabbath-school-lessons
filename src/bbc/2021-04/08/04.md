---
title:  Hangoluan dohot Hadengganon, Hamatean dohot Hajahaton, Pasu-pasu manang Bura
date:  16/11/2021
---

Naeng mangujungi sian buku Lima Musa, dukhon dipasahat tung massai ganjang situtu aha do na ikkon masa tu bangso Israel i molo ndang olo mangoloi Debata jala mangalanggar akka janji- janji sian parpadanan i, Lima Musa 30 di buhai dohot sada janji bahkan molo nasida ikkon madabu tubagasan pambarontakan jala diuhum dohot tu pambuangan, manang na songon dia pe nasida, Debata nungga marjanji ikkon na paulakkon bangso i tu tano i.

Lapatan na, molo nasida martobat jala marbalik sian angka parngoluaon nasida na jahat i.

`Jahama 5 Mus 30 : 15 - 20. Akka opsi- opsi aha do na dihadaphon tu bangso Israel kuno disi. Jala songon dia do angka opsi on na laho merefleksihon aha do naung tabereng sian saluhut na isi ni Bibel i?`

Tuhan jelas, sangat jelas: Ibana, Yahwe, naung manetaphon dua pilihan di adopan nasida: na sarupa mai songon naung dibahen Debata na jolo tu si Adam dohot tu si Hawa di porlak Eden. Jala fakta na, hata Ibrani tu “denggan” (tov) dohot “jahat” (ra’) dibagasan 5 Mus 30:15 ima songon hata Ibrani na sarupa naung dipakke dibagasan 1 Musa  songon na tu hau parbinotoan ni na “denggan” (tov) dohot na “roa” (ra’). Dison, songon saluhut na na adong dibagasan Bibel, ndang na adong jalan tengah, jala ndang adong posisi netral. Na adong ima melayani Tuhan jala mandapot ngolu, manang na nasida na mamillt hamatean. Sarupa ma on dohot hita saonari on.

Parngoluon, hadengganon, pasu-pasu boi tabedahon dohot aha?. Hamatean, hajahaton, dohot bura. Nata pe, di ujung na sasahalak i boi sajo na laho maralasan bahwa Debata benar-benar na manawarhon angka na denggan situtu, holan hangoluan, holan pasu-pasu. Alai molo nasida marbalik tu mundalhon Ibana, angka na hurang denggan on ma na gabe songon konsekuensi na dialami, alana nasida ndang adong be perlindungan khusus sian Ibana.

Songon dia pe hita na laho mangantusi on, ia bangso i nungga dihadaphon tu angka pilihan-pilihan on. Jala tung massai jelas doi, realitas sian kehendak bebas nasida, na laho mamboan angka pilihan-pilihan bebas ni bangso i. Ia angka ayat-ayat on, dohot angka ayat na bahat na asing nai na adong di Padan Narobi dohot na adong di Padan Naimbaru, ndang na mangalehon pangantusion na asing sian silehon-lehon na badia ima kehendak bebas, ima pilihan na bebas.

Dibagasan pangantusion na sasintong, Debata mandok tu nasida: alani ima, dohot kehendak bebas naung hu lehoni i tu hamu – pilli tma hangoluan. Pillit ma pasu-pasu, pillit ma hadengganon, jala unang pillit hamatean, hajahaton, dohot bura.

Jala boi tabereng tung jelas situtu akka pilihan na laho dibahen? Jala taboto do songon dia na masa. Partontangan na bolon i sarupa mai songon kondisin ta saonari on, jala hita ikkon marsiajar sian contoh ni halak Israel on aha ma na masa tu hita molo hita ndang mangalehon dirin ta on saluhut na tu Debata jala ndang na laho mamillit hangoluan i jala songon dia ma konsekuensi sian akka pilihan na ta bahen.

`Jahama 5 Musa 30: 20. Parrohahon ma dibagasan ayat on hubungan ni holong dohot pangoloion. Aha do na laho ulahonon ni bangso i asa gabe setia halaki tu Debata? Jala songon dia ma prinsip na sarupa na boi tateraphon tu hita saonari on?`