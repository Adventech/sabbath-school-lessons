---
title:  “pillitma Hangoluan”
date:  13/11/2021
---

### Namardomu tu parsiajaran di minggu on, jahama
1 Mus 2:8-9; Rom 6:23; 1 Joh 5:12; 5Mus 30:1-20; Rom 10:6-10; 5 Mus 4:19; Pgk 14:6-12.

> <p>Ayat Siapilon</p>
> “Jouonku ma sadarion langit dohot tano gabe sitindangingku dompak hamu, paboa naung hupapillithon tu hamu hangoluan dohot hamatean, pasupasu dohot torutoru; dibahen i pillit ma hangoluan i, asa mangolu ho dohot pinomparmu sogot.”        (5 Musa 30:19).

Torus ma on na gabe songon sada carita na sedih. Sahalak anak boru na bajar dope, umur na hira-hira 22 taon, na didiagnosa dohot sada sahit na tung massai posa situtu, ima adong tumor di otak na. Bahkan tahe marhite angka kemajuan sian pengobatan modern, ndang adong na boi di bahen da holan laho paganjangkon tetap dibagasan parsahiton naso boi tarhaishon. Alai anak boru na bajar on na margoar si “Sandy” ndang iklas dope ibana na laho marujung ngolu.

Jadi, adong ma sada rencana di ibana, molo dung mate ibana ia simajujung na ikkon dipeakkon ma dibagasan sada wadah pembeku, na marisi Nitrogen cair, na boi manjaga angka sel-sel ni otak na. Jala disada inganan simajujung na nai paintehon, lima taon, saratus taon, saribu taon, sampe sahat tahe didia koneksi ni urat saraf nai boi marhubungan dohot computer. Jala, si Sandy on boi ma nian na gabe “mangolu”, apalagi salelengni lelengna.

Sada carita na tung massai dangol situtu, ndang alana ibana monding dihabajaron na tahe, alai didia ibana na laho mameakkon sada pangaropan tu ngolu na. Sarupa mai songon godang halak, Sandy manghalomohon hangoluon, ibana naeng mangolu. Alai ibana mamillit sada cara, na marhaujungan mai tontu ndang na marhasil.

Minggu on, di tikki hita na laho manorushon buku Lima Musa, hita ikkon mamparsiajari taringot tu pilihan ni ngolu, jala nang kesempatan na dilehon tu hita asa mamillit mangolu, alai mamillit marhite angka syarat-syarat naung dibahen Debata, ima na mangalehon jala na manopang ngolu on, nungga ditawarhon tu hita gok dohot asi ni roha.

_*Parsiajarima parsiajaran samingguon na laho paradehon tu ari sabat, 20 November_