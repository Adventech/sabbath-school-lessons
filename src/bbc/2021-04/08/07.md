---
title:  Pabagashon
date:  19/11/2021
---

jadi, sampe sahat tu saonari on, hita tong dope dilehon sada kebebasan. Jala hata na umpenting sian on ima pilihan. Ndang songon sada pangantusion na tertentu sian hakaristenon, didia, bahkan tangan so sorang dope tu hasiangan on, Debata nungga manakdirhon bahwa adong do piga-piga halak ndang na holan mago alai ikkon do ditutung di api naroko salelengni lelengna, jala Bibel nungga mangajarhon tu hita bahwa pilihan bebas on hita sandiri do na manontuhon na laho mamillit hangoluan do manang na hamatean, pasu-pasu manang na bura, burju manang na jahat, jala na laho manontuhon sian na tolu on ( hangoluan, hadengganon, dohot pasu-pasu- manang na hamatean, hajahaton, manang na bura) na di ujung na ikkon adopan ta. Jala sogon dia do denggan na laho mangantusi molo sasahalak na laho mambuat sada pilihan na salah, hasil na ima hamatean, ima hamatean na manongtong, ndang na disiksa secara total didapur api na galak salelengni lelengna.

“ai upa tinuhor ni dosa do hamatean; alai basabasa ni Debata do hangoluan salengnilelengna marhitehite Kristus Jesus Tuhan i”( Rom 6:23). Hangoluan ima warisan tu angka na sintong jala hamatean ima warisan tu angka na jahat. Jala si Musa pe nungga mandok tu halak Israel, “Ida ma, nunga hupapillithon tu ho sadarion hangoluan dohot hatuaon, hamatean dohot hamagoan” (5 Musa 30:15). Ia hamatean naung diumumhon dison ndang hamatean naung dipasahat tu si Adam, alana sude na jolma susah alani pangalaosion na. Ima hamatean paduahon naung dipeakhon songon aloni hangoluan saleleng nileleng na” – Ellen G.White, Alfa dan Omega, jld.8, hlm.571.

**Sungkun-sungkun Sirangrangan**:

`Dibagasan UKSS mu, diskusihon ma lobi gumodang taringot tu ide naung disajihon dibagasan parsiajaran ari Selasa, taringot tu Debata do na laho manguhum di satokkin i? Molo sasahalak i mardosa manang na panguhuman i ro alani konsekuensi sian na mangalanggar patik ni Debata? Manang na duat na do? Manang na mungkin alani angka kasus-kasus dibahen na parjolo i manang na asing? Jala songon dia ma hita nalaho mangantusi angka topik on?`

`Aha na boi taida sian surat ni naposo ni Tuhan Ellen G.White na dicatat dibagasan parsiajaran sadari on na mangajarhon tu hita songon huaso ni Debata adong do tersedia di hita molo hita manaluhon dosa?`

`Jahama Rom 10: 1-10, songon dia do si Paulus na laho mangutip sian buku Lima Musa 30:11-14 di tikki ibana na laho manjelashon taringot tu haluaon alani iman dibagasan Yesus dohot dibandingon mangalalui hasintogan dohot haluaon marhite na mangoloi patik. Songon dia ma manurut mu ibana manggunahon ayat-ayat on na dibuat sian buku Lima Musa. Parrohahon ma Rom 10:10 “Ai roha i do porsea, asa tu hatigoran; pamangan i do manghatindangkon asa tu haluaon”. Jala aha do point na dipasahat ni si Paulus disi?`

`Angka cara-cara na songon dia do dibagasan kebudayaan ta, manang na di kelompok ta na maniop angka pandangan-pandangan, molo ndang hati-hati hita boi do na laho manuntun hita tu panombaon na salah?`