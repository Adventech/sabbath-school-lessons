---
title:  Ndang Masongkal hu di Ho
date:  17/11/2021
---

Lima Musa bindu 30 di bukka dohot angka pandohan didia Debata mandok aha do nanaeng masa molo na sida maninggalhon na jahat jala marbalik siang angka dalan-dalan na sida na jahat i. Jala songon sada janji na uli situtu naung di tawarhon ni Debata tu nasida.

`Jahama 5 Musa 30: 1-10. Akka janji aha do naung dilehon Debata tu nasida, bahkan tahe faktana on manghatahon tu hita taringot tu aha do na ikkon masa tu nasida molo ndang mangoloi nasida? Jala aha do na di ajarhon sian on tu hita taringot tu asi ni roha?`

Sasintong na molo di tangihon tung massai manghibur situtu do. Alai, inti na ndang na mandokhon tu hita ndang masalah molo ndang martobat nasida sian naung di aturhon ni Debata tu bangso i. Alana Debata ndang na manawarhon holong na mura-mura tu sahalak nahinaholongan. Molo tung pe adong, sasintong na na laho patuduhon tu nasida songon dia do holong ni Tuhan i, jala songoni ma nang respons ta, nasida ikkon manghaholongi Ibana, patuduhon holong na dohot mangoloi angka naung dipasat ni Debata na laho ulahonon na.

`Jahama 5 Musa 30: 11- 14. Aha do na dipasahat ni Debata disi? Janji na mandasar aha do na adong di ayat i, jala ayat-ayat na adong di Padan Naimbaru dia do na boi merefleksihon angka janji na adong disi?`

Dohot bahasa na denggan, dohot logika naso boi disungkun, parrohahon ma angka jou-jou na adong dibagasan angka ayat-ayat on. Tuhan ndang na mandokhon tu nasida na laho mangulahon na borat na so boi ulahonon nasida. Alana parenta ni Tuhan i ndang na “misterius” manang na “songkal” tu nasida na laho mangantusi. Jala ndang na dao na laho boi dungdungon nasida, jala parenta i ndang na di langit tung massai timbo, jala ikkon adong sahalak na mambuat tu nasida; jala ndang dibariba ni laut, asa ikkon adong sasahalak na laho mangusung tu nasida. Sebalik na, Tuhan mandokhon tu nasida, “ai massai donok do hata i di ho, dibagasan pamanganmu tahe dohot di bagasan roham, asa ulahononmu i” (5 Musa 30:14), artina, ho mangantusi parenta i dohot denggan jala boi ho na laho mangulahon dohot mandokhon, jala parenta i adong dibagasan roham na laho ulahonon mu i. jala ido alana, ndang adong alasan ndang mangolo i. “saluhut na parenta na i, boi do na laho ulahonon” Ellen G.White, Seri Membina, jld.5, hlm.254.

Fakta na, apostel Paulus mangutip piga-piga hal sian angka ayat-ayat on dibagasan konteks haluaon dibagasan Krsitus Yesus; on ma na patuduhon, ia si Paulus merujuk tu ayat-ayat  on songon sada contoh pembenaran alani haporseaon. (ida ma Rom 10:6-10).

Jala muse na dungkon ni ayat-ayat on, ia anak-anak ni Israel dijalo na laho mamillit ngolu manang na hamatean, pasu-pasu manang na bura. Jala molo ndang, alani asi ni roha dibagasan haporseaon, nasida ikkon mamillit hangoluan, jala nasida na boi do na laho mandapot i.

Jala onpe ndang pola dao tu hita jaman saonari on kan?