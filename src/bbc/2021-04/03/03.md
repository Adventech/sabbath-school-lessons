---
title:  Parjanjian Dohot Israel
date:  11/10/2021
---

`“Ndada ala ni hatigoran mu sandiri manang binahen ni burju ni roham, umbahen masuk ho laho manean tano nasida i; ai ala ni hajahaton ni angka bangso parbegu on, umbahen dionjar Jahowa, Debatam nasida maradophon ho, huhut asa pahothon hata naung niuarihon ni Jahowa tu angka ompum, tu si Abraham, si Isak dohot si Jakkob”. (5 Musa 9:5 jala bereng ma tong di 5 Musa 9:27). Jala songon dia ma kepastian ni angka janji-janji i di patolhas dibagasan angka ayat-ayat i?`

Dison ma tarida, parjanjian holong i di patarida: Debata markarejo tu nasida- nata pe angka hasalaan-hasalaan torus-torusan tarjadi. (jala on ma tontu na na gabe cara songon dia ma injil i markarejo di jaman ta saonari on). Jala alana janji on di janjihon tu angka amatta na jolo jadi saonari na di lehon tu angka pinoppar na na mangihut.

Dibagasan angka urusan ni si Musa dohot angka bangso i alana naung dilehon angka janji parjanjian i saluhut na, ia si Musa jotjot do na laho paingothon songon dia do janji i na jolo nunga dibuat tu angka ama nasida i.

`Jahama 2 Mus 2:24, 2 Mus 6:8, dohot 3 Mus 26:42 aha do na lagi di hatahon dison na laho manolong hita patuduhon songon dia cara kerja ni sian angka janji-janji i?`

Parkaluar ni bangso Israel sian Misir, ima songon sada simbol ni holong ni Debata na paluahon, jala marhite angka parjanjian naung di buat ni Debata dohot angka bapa nasida. Na marlapatan mai tangan so sorang dope angka na laho manjalo parjanjian i, jala angka parjanjian i nungga di bahen tu nasida ganup. Jadi, ndang na alani pambahenan manang na haburjuon nasida (secara sederhana hera songoni ma lapatan na), nasida manjalo haluaon naung di baga-bagahon, naung diulahon Debata tu nasida marhite angka tanda halongangan dohot angka peristiwa-peristiwa naung masa taringot tu habubukkas nasida sian tano Misir i.

Tontu sajo, angka ondeng ndang marujung olat ni i. Nasida haruar sian Misir jala tudia muse - tu dia?. ba, tu Sinai ma antong, alana tusi do parjanjian nasida “dibahen secara resmi” dibahen (ida ma 2 Musa 20). Jala pusat ni parjanjian i ima injil dohot patik, ima sampulu patik ni Debata, didia halaki ikkon tinggal jala mangulahon patik i, songon sada na marlapatan mai sian sada hubungan na paluahon sian Debata, naung manobus nasida (Injil). Alana, nungga marulak loni dibagasan buku 5 Musa, nasida di jou na laho mangoloi patik i songon sada bagian na laho ulahonon nasida sian parjanjian i naung disah hon di Dolok Sinai.

`Peran aha do na ikkon ulahonon ni patik i tu hita dibagasan parngoluonta saonari on, alana hita nungga dipalua marhite asi-asi, jala boasa ma patik i tung massai porlu dibagasan pengalaman ta sandiri dohot Debata?`