---
title:  Buku Parpadanan
date:  12/10/2021
---

Nata pe ide taringot tu parpadanan (berit dibagasan hata Heber), na laho manggambarhon hubungan ni Debata dohot angka bangso-Na, na boi jumpangan ta di saluhut na Bibel i, ia hata on jotjot do ta jumpangi di buku Lima Musa on jala ido alana buku Lima Musa on ditanda songon “Buku Parpadanan”.

`Ida ma dibagasan buku 5 Mus 5: 1-21. Aha do na masa disi na laho manolong hita patuduhon songon dia ringkot na ide sian parpadanan (berit) i dibagasan buku Lima Musa?`

Ndang sadia leleng ndung di tobus bangso i sian Misir, Debata mambahen parpadanan dohot nasida, di Sinai, andorang so masuk dope nasida tu tano parjanjian i, baru, dungkon ni naung mamutar-muatar nasida di pardalanan saleleng 40 taon, asa boi nasida muse na rade na laho masuk tu tano parjanjian i, na songon inti na utama sian padan naung di janjihon nai (ida ma 1 Mus 12:7, 2 Mus 12:25), marhite si Musa na gabe juru bicara na, Debata mangalehon muse na tu bangso i Sampulu Patik, jala on ma songon sada ara na laho paingothon songon dia do ringkot na di nasida na laho paimbaruhon angka kewajiban-kewajajiban sian parpadanan i.

Ya, Debata ikkon manepati saluhut na angka janji sian parpadanan i tu nasida. Nata pe, saonari, bangso i wajib na laho patoguhon angka saluhut na kesepakatan naung dibahen “Dung i dibaritahon Ibana ma tu hamu padan binahen na, naung tinonahon na tu hamu ulahonon muna, i ma hata na sampulu i, laos disurathon do i tu dua lei batu.(5 Mus 4:13). Debata mangulahonsa tangan di Sinai dope, jala saonari, Debata tong dope mangulahonsa di Moab, andorang so dapot nasida dope tano parjanjian i naung dijanjihon tu nasida marhite angka baga-baga naung dipasahat tu angka ama nasida marratus taon naung salpu, jala on ma na songon manifestasi sian “parjanjian na manongtong” naung dipasahat tangan so adong dope portibion.

“Tangan so diojakhon dope dasar ni portibion Bapa dohot Anak nungga marsada dibagasan sada parjanjian na laho manobus jolma i molo tunduk alani si bolis. Nasida nungga marsijalangan tangan dibagasan sada parpadanan na gok huaso bahwa Kristus ikkon do na gabe pangangku tu jolma i” – Ellen G.White, Alfa dan Omega, Jld.6, hlm.492.

`Jaha 5 Musa 5:3, jala songon dia ma hita na laho mangartihon ayat on?`

Aha do na dipasahat ni si Musa tu nasida? Tung massai mungkin jala na laho manekanhon fakta bahwa angka bapa nasida saonari ndang adong be, jala angka parpadanan na uli naung dipasahat na tu angka ama nasida i, saonari lagi digonopi tu nasida. Jala on ma songon sada sada cara na dibahen ni si Musa na laho paingothon unang di parsaoda nasida angka parpadanan i, songon naung dibahen ni angka generasi naung salpu i. Janji-janji (dohot angka kewajiban) saonari nungga gabe ampuna nasida.