---
title:  Parjanjian Dohot Injil
date:  10/10/2021
---

Dibagasan Bibel, injil dohot Parjanjian rap tarida. Nang pe ide sian parjanjian on nungga adong andorang so adong dope Bangso Israel (songon contoh na: parjanjian dohot si Noak), jala nang pe janji sian parjanjian i nungga adong andorang so adong dope bangso Israel, jala nungga tung jelas dipatuduhon Debata marhite interaksi ni Debata dohot angka naposo na, na di mulai sian angka bapa na parjolo i, angka bapa ni kepala keluarga.

Jala bahkan tahe sian mula na, hasintongan na porlu sian parjanjian i ima injil: haluaon marhite haporseaon sambing.

`Jahama 1 Musa 12:1-2. 1 Mus 15:5-18 dohot Rom 4:1-5. Aha do janji parjanjian na dibahen tu si Abram (jala na mangihut gabe Abraham), jala songon dia ma injil on na dipartolhas disi dibagasan parjanjian i?`

Si Abraham porsea tu Debata, porsea dibagasan angka janji-janji ni Debata tu ibana, jala ido alana ibana sintong di adopan ni Debata. Jala deklarasi on ma, ndang alani holong na so mararga; Ia si Abraham na laho manjujung bagian na dibagasan parjanjian i, songon na di patudu ibana di Dolok Moria, songon na boi ta ida di 1 Mus 22, alani saluhut na i “alai haporseaon do rajumon gabe hatigoran” jala ido di marabad-abad na mangihut si Paulus mamakke si Abraham songon contoh na di maksud mangolu dohot angka janji-janji marhite angka parjanjian Debata dohot angka naposo-Na.

Ia tema on bergema di sepanjang Alkitab. Jala si Paulus mangangkat tema on di kesempatan na lain di Gal 3:6, didia si Paulus muse na mangutip sian buku 1 Musa 15:6, taringot tu songon dia do haporseaon ni si Abraham “di parentongkon… songon sada hatigoran” jala mamereng muse na tu parjanjian na dibahen dohot si Abraham marhite pinoppar na saluhut na dapot pasu-pasu (Gal 3:9). Angka janji-janji dibagasan parjanjian i dibahen tu sude na, tu halak Yahudi manang na kafir na mangolu “marhitehon haporseaon” (Gal 3:9), jala alani ima dipasintong alani haporseaon ndang alani na mangulahon uhum-  tung songon dia pe ketat na na mangulahon uhum i ndang na boi malua alani na mangulahon uhum.

Bahkan tahe di tikki si Yeremia mambahas taringot tu padan na imbaru, ibana mangulahon i dohot konteks ni uhum. “Ai * on do padan sibahenonku tu pinompar ni si Israel, dung salpu angka ari on, ninna Jahowa: ** Lehononku ma patikku tu bagasan ateatenasida jala surathononku do i tu bagasan rohanasida, asa ahu gabe Debatanasida, * jala nasida gabe bangsongku.” (Yer 31:33) didia manggambarhon ulang muse songon bahasa na tarsurat di bagasan buku 3 Musa “Jala Ahu mardalani di tongatonga muna, jala Ahu gabe Debata muna, jala hamu gabe bangsongku.” (3 Musa 26:12).

`Songon dia ma ide ni parjanjian on dohot uhum i rap jala tung cocok situtu dohot barita ni tolu suru-suruan na adong di Pangungkapon 14 i, taringot tu pekabaran dohot sipasingot ni Debata na parpudi tu liat portibion?`