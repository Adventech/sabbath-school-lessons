### Taringot Hamatean Dohot Na Mate-mate Ne: Pangaropan Di Tikki Nanaeng Ro

Ia Debata manompa mahluk hidup na asa laho mangarasahon hatongtongon na adong dibagasan sada hubungan ni holong raphon Ibana dohot nang angka na tinoppanai. Alai, hubungan on gabe maruba tu na jungkat holan alani dosa na misterius i ro di alaman ni pardisurgoi (Yes 14:12-15, Yeh 28:12-19, Pgk 12:7-12) jala disusul muse mai dohot hadadabu ni si Adam dohot si Hawa (1 Mus 3:1-19, Rom 5:12). Sialna, ia hamatean ndang holan dialami jolmai alai dohot do nang sandok parngoluan. Ia ekspresi ni hamatean I naboi tarida saonarion on songon bulung-bulung na marurus sian rantingna, jala songon bunga-bunga na malos di vas bunga, angka dorbianta na mate, suang songoni nang angka anggota keluarganta na monding na ta haholongi dohot na manghaholongi hita kadang mate dibagasan parsorion. Ia portibi ta on nungga be gok angka hasusaan dohot nang angka ilu-ilu pe naso boi be tarhapus.

Sihol ni rohanta tu sada inganan na lobi dumenggan, ia angka halak na asing nungga manggambarhon sandiri tung godang do “surgo” didia nasida na laho maringanan. Misalna di taon 1933, panurat buku novels sian Inggris na margoar James Hilton na mangaluarhon bukuna, Lost Horizon, na piga-piga taon na mangihut na gabe diangkat songon sada film dohot judul na sarupa. Ia latar belakang ni film on di buat sian sada pesawat na habis miak na jala na marujung mai manombon sada dolok na margoar Himalaya na tartutup dohot salju. Ia pilot ni pesawat i mate do antong dikecelakaan na masai, alai adong do piga-piga na selamat sian kecelakaan i di tikki di Tarik sian reruntuhan ni pesawat i, na dikawal sakelompok halak Tibet tu rura firdaus na margoar Shangri-la. Na pola tartutup sian angka dunia luar, ia angka penduduk na mangodang dibagasan angka habisuhon dohot nang holong, na mandalani angka parngoluon on hampir abadi dibagasan harmoni dohot nang angka silasniroha na manongtong.

Tontu sajo, on da holan angan-agan sambing do.

Songon hita jolma na olo busuk on, hita mamorluhon songon sada kepastian dijaman saonari on dohot nang pangaropan di tikki nanaeng ro. Songon na denggan naung didok ni sahalak teolog sian Negara Swiss na margoar Emill Brunner, “Aha do lapatan ni oksigen tu rak, songoni ma lapatan ni pangaropani tu parngoluon ni jolma i” baen haruar oksigen i jala hamatean na ikkon tarjadi, alani na tarsokkik, hurang oksigen; agohon pangaropan jala jolma manisia i tarhapit alani hurang oksigen na laho marhosa; putus asa, mangalami kelumpuhan huaso intelek dohot nang partondion dohot nang perasaan naso masuk di akal dohot nang tujuan naso martontu. Songon dia ma nasib ni organisme ni jolma i margantung tu suplai ni oksigen, songoni ma nang nasib ni jolma i targantung tu suplai ni pangaropanna be”- Emil Brunner, Eternal Hope. Sasintong na, pangaropan na alkitabiah naboi manungkol hita saleleng masa krisis eksistensial manang na songon dia do haadongon ta na laho mangadopi pardalananta na laho tu ngolu na manongtong i.

Balik na, sian carita dongeng Shangri-la dohot Lost Horizon, adong pangaropanta tu ngolu na manongtong “ndang na dibahen marhitehon dongeng na tabo begeon” 2 Pet 1:16. Alai marhitehon tu angka janji ni Debata naboi ta haporseai taringot tu portibi na sun denggan naso adong be ilu-ilu, na hassit, manang na hamatean (Pgk 21:1-5). Janji na arga on na mangalehon songon sada pangaropan tu gareja na parjolo di jaman ni angka rasul, naboi di peop, dihargai, sandok halak Kristen saleleng martaon-taon. Naso hea muba, na mangalehon sada lapatan naso hae muba dohot agoan gogo apalagi di jamanta saonari on. Jala onma na mangalehon tu hita songon sada hadirion tu tikki nanaeng ro. Jala onma na mambahen hita yakin bahwa saluhutna halak na ta haholongi naung monding dibagasan Kristus diujungna na ikkon di pahehe sian hamatean na laho manean ngolu na manongtong i.

Panduan sian parsiajaran sikkola sabat saonarion mangulas sada topik songon dia ma partontangan na bolon antara na denggan dohot na roa sian perspektif dua tema na utama. Sada mai sian dia do haroroan ni dosa dohot haadongon ni dosai dohot nang hamatean na torus manorus. Tema na asing ima songon dia do parkarejoan ni Debata na manongtong i na laho mamoncahan angka masalah on dohot na laho mamboan portibion tu kondisina na parjolo manang na aslina na sun denggan i. Jala penekanan na istimewa tu sifat ni jolmai jala songon dia do haheheon na laho mangarahhon tu hatongtongon. Kenyataan na, hita sasintongna ndang pola mabiar marnida hamatean, alana Kristus nungga mate humokkop hita jala nungga manaluhon huaso ni hamatean. Sasintongna, hita na ikkon diyakinhon bahwa Ibana do na maniop “hincu ni hamatean dohot inganan ni angka na mate” Pgk 1:18.

Triwulan on hita na ikkon menyelidiki lobi umbangas taringot tu hamatean na mambahen hita marsak, alai marhite lensa pangaropan naung ditawarhon tu hita marhite Jesus.

_Alberto R..Timm, Ph.D. (Andrews University) associate director dari Ellen G.White Estate,Inc dan anggota sian Biblical Reseach Institute Committee (BRICOM) dohot Geoscince Reseach Institute Committee (GRICOM) sebelumna ibana menjabat songon presiden sian multikampus Latin American Adventist Teological Seminary (LATS)_