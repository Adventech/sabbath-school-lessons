---
title:  “Halak na Mangulahon Dosa I do, Na Ikkon Mate”
date:  10/10/2022
---

`Jahama di buku Hesekiel 18:4, 20 dohot Mateus 10:28. Songon dia ma angka ayat-ayat on naboi manolong hita na laho mangantusi songon sifat jiwa ni jolmai?`

Parngoluon ni jolma di portibi nagok dosa on rapo do jala ndang manongtong (Jes 40:1-8). Ndang adong na terinfeksi alani dosa naboi manongtong secara alami. “Dibahen i, songon na bongot dosa i tu portibi on marhite sian sada halak jala marhitehite dosa i roma hamatean, songon i sahat hamatean i tu saluhut jolmai, ala sude nasida mardosa.” (Rom 5:12). Hamatean ima konsekuensi alami hinorhon ni dosa i, na mambahen pengaruh tu saluhutna parngoluaon na adong dison.

Mengenai hal on, adong do dua konsep  alkitabiah na penting. Na ikkon  botoonta na parjolo bahwa jolmai dohot  angka pinahan i sama-sama mangalami hamatean. Songon naung dihatahon naposo ni Tuhan Raja Salomo “Ai tung sisada parsorion do sogot jolma manisia dohot * pinahan; mate pinahan, mate dohot jolma i, sada do hosai i di saluhutna, ndang adong hasurungan ni manisia sian pinahan, ai laho salpu do luhutna. Laos sada do hapatean ni luhutna; * marharoroan sian orbuk do luhutna, laos marhapatean tu orbuk muse luhutna.” (Parj 3:19, 20)

Konsep na paduahon, ima bahwa hamatean ni jolma secara fisik pabotohon tuhita songon na pasohon haadongonna na songon tondi na mangolu. Dibagasan 1 Musa 2:16, 17. Ia Debata nungga pasingothon si Adam dohot si Hawa molo nasida mangulahon dosa, dohot na manganhon parbue ni hau parbinotoan ni na denggan dohot na roa, nasida na ikkon mate.

Maraloling sian parenta on, Tuhan nungga patoguhon angka point-point na adong di buku Hesekiel 18:4, 20, “Halak na mangulahon dosa I do na ikkon mate”. Ia pandohan on ampuna dua implikasi utama. Sada mai bahwa saluhutna jolmai nungga mardosa, hita nungga dibagasan sada proses na ikkon matua dohot nang hamatean naso tarhaishon. (Rom 3:9-18, 23) jala implikasi na asing nai bahwa songon dia konsep alkitabiah na mangagohon konsep popular taringot tu kebakaan alami ni tondi na dianggap sintong. Molo tondi I abadi jala mangolu tong dohot di alam na asing dungkon mate, jadi hita pe ndang na toho mate, kan?

Sebalikna, solusi na alkitabiah tu saluhutna angka dilema on, hamatean ndang na tondi naso mardanging na laho migrasi tu surgo manang na tu api penyucian, bahkan ndang tu api naroko. Solusina memang haheheon na parpudi sian nasida naung monding i dibagasan Krsitus, songon naung didok Yesus dibagasan jamitana, taringot tu roti hangoluan, “Ai on do dipangido roha ni Damang: Naeng ma dapotan hangoluan salelenglelengna ganup na marnida Anak i jala porsea di Ibana; jala paheheonku do ibana di ari parpudi.” (Joh 6:40)

`Boasan ma kepastian taringot tu harorona na paduahalihon, naung dipastihon di haroro ni Jesus na parjolo (antongan, aha ma labana haroro ni Jesus na parjoloi molo ndang ro do ibana di harorona napadua halihon), tung massai penting tu hita saluhutna na tahaporseai? Pangaropan na songon dia do dihita molo ndang ro Ibana na padua halihon?`