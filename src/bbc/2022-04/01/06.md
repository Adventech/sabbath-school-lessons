---
title:  Parserakni Angka Ganggu ni Roha
date:  29/09/2022
---

`Jahama Pangungkapon 12. Jala aha do na diajarhon bindu I tu hita taringot tu parserakni pambarontakan na adong di surgo tu liat portibi on?`

Hadadabu ni si Lusifer ndang alani pambarontakan na sederhana sian angka ide-ide na maralo. Pangungkapon 12 pabotohon tu hita bahwa ia partontangan na bolon nungga be masa di surgoi antara si Lusifer dohot suru-suruanna mangalo Krsitus dohot nnang akka suru-suruan-Na na asing. Dibagasan perikop on, ia si Lusifer didok songon “ sada naga na bolon” “ulok na robi””sibolis” manang na “setan”pangasung na mangasungi angka hahanginta” (Pgk 12:9, 10). Krsitus na didok Mikhael, na marlapatan sarupa songon Debata.

Marhite angka kiasan on tu “Mikhael pangulu ni suru-suruan (Jud  9), piga-piga angka na manafsirhon Mikhael i ima songon uluan ni angka suru-suruan. Alai dibagasan buku Daniel, setiap pamerengan na utama marnida Yesus dohot nang harajaonna na manongtong- songon batu na tarungkit na malua na so diungkit ni tangan ni jolma (dan 2:34, 45) songon anak ni jolma (Dan 7:13)songon pangulu ni angka suru-suruan jala raja ni angka sandok raja (Dan 8:11, 25) jala songon si Mikhael uluan ni angka sandok pangulu (Dan 12:1). Jadi, alana Suru-suruan ni Debata ima Debata I sandiri (2 Mus 3:1-6, Ula 7:30-33, dla) Mikhael ima Pribadi ni Ilahi ni Yesus Kristus sandiri.

Pangungkapon 12 mangalehon tu hita songon gambaran na umum sian kontroversi na sedang tarjadi, na (1) dimulai di surgo dohot pambarontakan ni si Lusifer dohot sapartolu angka suru-suruan, (2) puncak na dohot hamomonang na manontuhon di hau pinorsilang, dohot (3)na tetap lanjut, na mangalo angka naposo ni Debata di ari naparpudi on.

Mamereng sian mula ni kontroversi I, Ellen G.White manjelashon tu hita bahwa “Debata, dibagasan holongna na bolon I, sabar mamereng pangalaho ni si bolis. Ndang intor di paturun si Lusifer I siang posisina na timbo di tikki parjolo sahali si Lusifer patuduhon tondi naso olo puas, manang na di tikki si Lusifer na mandok angka tuntutanna di adopan ni angka suru-suruan na setia i. Leleng dope ibana di partahanton di surgo. Marulak-ulak do ibana mandapot pangampunan dohot syarat adong pertobatan dohot nang penyerahan jala mangoloi asa tunduk tu Debata”- Ellen G.White, Alfa dan Omega, Jld.8, hlm.519.

Dang taboto sadia leleng do parporangan I di surgo. Lopas sian intensitas dohot nang lelengna, aspek na umpenting sian saluhutna parjuangan I bahwa si bolis dohot nang angka suru-suruanna nungga ditaluhon, jala ndang adong be inganan nasida di surgo (Pgk 12:8, NRS idama nang Luk 10:18). Ia masalahna saonari, tontu sajo, bahwa si bolis do na ro tu portibion.

`Dohot  cara na songon dia do hita naboi marnida angka kenyataan bahwa parporangan on saonari  di portibion? Jala aha do pangaropanta na laho manaluhon musuh dibagasan parporangan i?`