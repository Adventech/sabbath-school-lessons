---
title:  Pambarontakan Di Portibi Na Sun Denggan
date:  24/09/2022
---

### Namardomu tu parsiajaran di minggu on, jahama
1 Joh 4:8,16; 1Joh 4:7-16;Yeh 28:12-19; Yes 14:12-15; Pgk 12

> <p>Ayat Siapilon</p>
> “Beha do hadadabum sian banuaginjang, ho ale bintang sidongdong, ho ale anak ni sibuha siang ari! Nunga tartaba hape ho marobo tu tano, ho ale sipatunduk angka bangso.” (Yes14:12)

Tung  massai  bahat  situtu do angka  na pistar na laho mancoba patoranghon taringot tu angka asal usul ni angka hajahaton. Jala piga-piga adong do mandok bahwa hajahaton na torus adong, alana marhite angka pandapot nasida, hadengganon naboi dihargai songon aloni hajahaton. Naasing  mandok bahwa  ia portibion on di tompa sun denggan, alai, manang na boha mai, adong  ma hajahaton i  tarida. Misalna, dibagasan mitologi Junani, hajahaton dimulai di tikki kotak Pandora na penasaran  na laho mambukka kotak na tartutup I  marhabangan ma sudena angka saluhutna ragam ni angka nasa hajahaton na adong di portibion (alai ia mitos on ndang boi patorangkon asal- usul ni hajahaton nadi sura-sura na adong dibagasan kotak i)

Sebalikna, ia Bibel manjelashon dohot mangajarhon tu hita bahwa Debata ta  parholong dohot na marhuaso (1 Kron 29 :10,11) dohot na sun denggan (Mat 5:48). Jala saluhutna na di ulahon Ibana da ikkon sun denggan (5 Mus 32:4) tarmasuk songon dia Ibana na laho manompa portibion. Jala sogon dia ia dosa I boi adong mullpo di portibion na sikkop on. Dungkon ni, songon dia ma hajahaton dohot dosa boi adong tarida di portibi na sun denggan on? Marhite 1 Musa 3, hadadabu ni si Adam dohot si Hawa na mamboan dosa, hajahaton,dohot hamatean dison.

Alai alus nai na mambahen sada parsoalan na asing. Tangan so hadadabui, hajahaton nungga adong, na diwujudhon ulok I naung manipu si Hawa (1 Musa 3:1-5). Alani ima, hita na ikkon porlu mulak, tangan so hadadabu, na boi manjumpai sian dia do sumber dohot asal mula ni hajahaton I na mendominasi haadongonta saonari on jala na kadang boi mambahen hita tung massai dangol.

_*Parsiajarima parsiajaran samingguon na laho paradehon tu Ari Sabat, 1 Oktober_