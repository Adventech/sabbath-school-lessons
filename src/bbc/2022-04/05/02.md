---
title:  Hehe si Musa
date:  23/10/2022
---

`Jahama di Judas  9 dohot nang di bagasan Luk 9:28-36. Bukti aha do na dijumpangi ho disi dibagasan angka konteks dohot teks taringot tu haheheon ni pamatang ni si Musa”`

Piga-piga bapa gareja sian Junani sian Alexandria marpandapot bahwa: di tikki si Musa monding, adong dua si Musa na tarida: sada mangolu dibagasan tondi, na sada nai mate dibagasan pardangingon, sada Musai na naek tu banua ginjang  raphon dohot angka suru-suruan, jala nasada nai dikuburhon di portbion. (idama di Origenes, Homiles on Joshua 2.1; Clement of Sandria, Stromata 6.15). parbedaan taringot tu asumsi jiwa  dohot nang  dikuburhon di tano mungkin doi do na masuk akkal tu nasida na porsea tu konsep Junani taringot tu jiwa na abadi, alai ia idena ndang  na adong  dibagasan Bibel i. Judas  9 mangalehon ketegasan tu hita secara alkitabiah songon dia do haheheon ni pamatang ni si Musa, alana parsalisianna taringot tu songon dia do pamatang ni jolmai, jala ndang na songon dia do jiwa ni jolmai na di anggap mangolu.

5 Musa 34:5-7 pabotohon tu hita ia si Musa I marujung  ngolu diumur 120 taon, jala Debata manguburhon ibana di inganan  na buni disada rura na adong di tano Moab. Alai ia si Musa I ndang  na tinggal dibagasan kuburani. “alai Kristus sandiri dohot nang  angka suru-suruanna turun sian banua ginjang na manguburhon si Musa, jala na pahehehon halak na badia on sian sian podomanna…. Songon dia parjolo sahali Jesus mangalehon  ngolu tu angka naung mate i. molo pangulu ni parngoluon dohot nang  angka mahluk na marsinondang  na laho manjonohi kuburan I, ia sibolis godoron do taringot tu hamonanganna….kristus sandiri ndang  paloashon diri-Na sandiri na laho tarlibat lansung  marhite partontangon dohot si bolis i…..alai Kristus maneahon saluthuna tu Amanai saluhutna angka parkaro on, sambil mandok, dipinsang Tuhan ma ho!..... jala haheheon  di pastihon rodi saleleng nilelengna. Sibolis nungga agoan mangsana, halak partigor na ikkon dipahehe musena jala mangolu” –Ellen G.White, Alfa dan Omega, jld.2, hlm. 79, 80.

Songon bukti na tung jelas taringot tu haheheon ni si Musa nab oi tabereng di transfigurasi. Disi si Musa tarida dohot si Elia, naung diterjemahon naso pola mangalami ima hamatean (2 Raj 2:1-11) . Si Musa dohot si Elia manghatai dohot Jesus (Idama di Luk 9:28-36). “Mangkatai ma dua halak dohot Ibana; i ma si Musa dohot si Elia. Marhasangapon do nasida idaon, angka na humatahon ujung ni langkana, sipasidungonna di Jerusalem” (Luk 9:30, 31). Penampilan ni si Musa, ima songon bukti hamonangan ni Jesus na naeng  ro alani dosa dohot hamatean, na digambarhon dison dibagasan sada istilah naso salah be.  Ima si Musa dohot si Elia, ndang “tondi” nasida, (alana si Elia ndang hea mate), jala naung  patuduhon dirina disan tu Jesus sandiri.

`Si Musa ndang diijinhon disan na laho masuk tu tano Kanaan duniawi (5 Musa 34:1-4) alai nungga diboan tu tano Kanaan surgawi. Jala aha do na diajarhon  on tu hita taringot tu songon dia do Debata “nab oi mangulahon lobi dumenggan sian naung tatamiangkon manang naung tapikirhon, songon naung nyata sian huaso na markarejo dibagasan dirinta” (Efesus 3:20)`