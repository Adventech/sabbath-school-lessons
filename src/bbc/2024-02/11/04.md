---
title:  'Laho Mananda Binatang: na Parjolo'
date:   11/06/2024
---

`Jahama Pangungkapon 13: 1, 2. Sian dia do ruar binatang i, jala ise do na mangalehon tu ibana gogo?`

Buku Pangungkapon mandok naga i do tutu sibolis. Pangungkapon 12: 3-5 mandok ia naga i jongjong “jolo ni boruboru, na naeng mangintubu, asa bondutonna posoposona, dung tubu,” “ditubuhon ma posoposo baoa,” jal dungi “Jadi tarhinsat ma anakna i tu adopan ni Debata dohot tu habangsana.”. Siboli i do i, na mangula marhite Rom parbegu, na margogo laho patundukhon Kristus (ida Mat. 2: 16-18). Musu bolon ni debata dohot jolma on mangula marhite angka pamarenta dohot ugamo asa sahat tu na sinintana.

Dompak hagogoon ni binatang i tu hita dipabotohon, “jadi dilehon naga i ma tu ibana gogona nang habangsana dohot sahala godang” (Pangk. 13: 2). Hasurirangan on digonopi dohot sintong marratus taon di jolona, i ma ditingki kaesar Rom Konstantinus papindahon huta sambulonna sian Roma tu inganan na imbaru i ma Konstantinopel, dipartingkian Turki modern. Na masa i mambahen ndang adong pangarajai na hundul di habangsa na parjolo manang di inganan ni angka kaesar, huta ni angka kaesar di rom. Dibahen i, Rom sipelebegu mangalehon tu binatang i ingananna, manang huta sambulonna i.

Isaa Backus mandok, “Di na papindahon habangsa ni kaesar tu Konstantinopel... Konstantinus mangalehon dalan tu uskup Rom laho patimbulhon dirina diatas ni sandok manusia na di tano on, dohot di atas ni Debata na di banua ginjang” ”— The Infinite Importance of the Obedience of Faith, and of Separation from the World, hlm. 16 (disalin sian Le Roy Edwin Froom, The Prophetic Faith of Our Fathers, jld. 3, hlm. 213). Mangihuthon hata ni Thomas Hobbes, “hapauson, ndang asing i sian begu ni harajaon Rom naung mate, hundul martumpal di atas ni udeanna” —Leviathan (New York: Oxford University Press, 1996), hlm. 386. Disulingkiti dohot hatop mandok ia Binatang na ruar sian laut di Pangungkapon 13 i ma hagogoon ni ugamo na manundalhon hatigoran na hehe di Rom jala gabe sada ulaon panombaon di sandok sisik ni tano on (Pangk. 13: 3, 4). Binatang i ndada jolma, alai i punguan ni parugamo naung paubahon hata hatigoran Patik ni Debata dohot patik ni jolma.

`Jahama Pangungkapon 13: 1, 6. Hata di do dipeakkon disi laho mananda huaso ni binatang i?`

Bibel mangalapati mangaleai di bagasan Johanes 10: 33 dohot Lukas 5: 21 di bagasan dua gombaran: (1) sahalak na manuman manang mandok ibana do Tuhan i, dohot (2) sahalak na mandok adong di ibana huaso laho manesa dosa. Na lilu do ia hata on ala Jesus i tutu do Debata, dibahen i, adong di Iban huaso manesa nasa dosa. Hapauson Rom adong di nasida dua poda na sumurung na Bibel i mandok mangaleai: hata na mandok ia angka sintua i adong di nasida huaso laho manesa dosa dohot ia paus i singkat ni Debata di tano on.