---
title:  Binatang na Ruar Sian Tano
date:   13/06/2024
---

`Jahama Pangungkapon 13: 18. Songon dia do binatang na paduahon on marasing dohot binatang na parjolo na di Pangungkapon 13?`

Binatang na parjolo ruar sian laut, binatang na paduahon “na asing ruar sian tano i” (Pangk. 13: 11). Laut manggombarhon “i ma angka bangso, angka punguan bolon, angka marga dohot hata” (Pangk. 17: 15). Dungi, tano manggombarhon inganan na otik pangisina di tano on. Binatang na paduahon ruar jonok tu ari panimpuli ni hasurirangan na di hatiha i binatang na parjolo patupahon hagogoonna (Pangk. 13: 15). Lapatanna, tarbarita ma ibana dungkon sian taon 1798 M.

Amerika Serikat tung suman situtu tu hata on. Amerika Serikat maningtinghon hamonanganna di taon 1776 M, pajongjonghon pangarajaina di taon 1789 M, jala dijanghon na gabe pangarajai n tano on di ujung ni abad pasampulusiahon.

Johannes manguduti, ibana “dua do tandukna, songon tanduk ni birubiru; songon hata ni naga i do ia hatana” (Pangk. 13: 11). Tanduk di bagasan hasurirangan Bibel maanggombarhon hagogoon. Ndang songon binatang na parjolo, ndang adong tumpal di tanduk ni binatang on, na patuduhon ia ibana ndada sahalak raja. Tandukna na dua i manggombarhon dua ojahan ni harajaon na gabe haroroan ni hagogoon dohot haulion ni Amerika Serikat – kebebasan politik dohot marugamo.

`Jahama Panungkapon 13: 11, 13. Aha do hamubaon na masa di binatang di ida ho, jala songon dia ibana manghatai?`

Bangso na basar jala songon anak ni biru-biru diujungna manghatai songon sada ulok naga. Ibana mangulahon “nasa huaso ni binatang na parjolo i di jolona” (Pangk. 13: 12) jala manundalhon uhum di haluaon marugamo, asa dibahen i “tano i dohot pangisina sumomba binatang na parjolo i” (Pangk. 13: 12). Amerika Serikat gabe manguluhon laho manggogohon sandok jolma pangisi ni tano on laho manomba binatang na parjolo marhite mangjanghon pangarajaina di haporseaon dohot pardagingon na sian hapuason. Mangihuthon hasurirangan on, Amerika Serikat pajongjonghon sada gombaran ni binatang i – hasadaon ni huria dohot pamarenta – jala ingkon manggogohon sandok jolma laho manombang gombaran i.

Longang ni roha disi i ma dihatiha parjolo sahali dipatandahon na gabe hagogoon ni binatang i, Amerika Serikat ndang dope marhagogoon di parangan dohot parhepengon songon saonari.

`Rimangima dihagaoron ni pamarenta di Amerika saonari on. Songon dia do angka na masa i sogot haduan gabe manogu tu hagogonop ni hasurirangan on?`