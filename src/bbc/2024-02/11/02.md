---
title:  Partontangan na Papudi di buku Pangungkapon
date:   09/06/2024
---

Barita na di buku Pangungkapon lobi sian holan gombaran sambing na so torang, angka binatang na marragam, dohot angka gombaran na asing dope. Buku on manariahon hasintongan sisalelengna na nilehon ni Debata na gok holong tu manisia di ari parpudi. Partontangan di Kristus dohot sibolis marmula di banua ginjang taringot di panombaon. Partontangan on diujungi taringot di panombaon.

`Patudosma Pangungkapon 14: 7, 9 dohot Pangungkapon 4: 11. Aha do impola ni jamita di sandok buku Pangungkapon di partontangan ni na denggan dohot na roa?`

Di sude isi ni buku Pangungkapon, panombaon dohot panompaon na sai marsitoguan do. Pangungkapon 14: 7 manjou hita laho manomba Debata sipanompa saluhut na adong. Marningot di hata ni teori Evolusi, nuang manggori portibi on saleleng ni dua abad na parpudi, ari Sabbat i do na paingothon ise do hita ulaning. Ari Sabbat na sai tongtong paingothon ia hita i ma tompaan jala Sipanompa hita patut manjanghon pangoloion dohot panombaonta. On ma sada alana boas sibolis i manghasogohon ari Sabbat.

`Jahama Pangungkapon 12: 17 dohot Pangungkapon 14: 12. Songon dia panombaon dompak Sipanompa i diunjuni diujungna ?`

Manomba Sipanompa marhite mangaradoti nasa patik ni Debata tung mansai maralo do i dohot na manomba binatang. Adong do di Debata bangso partigor sian na robi jala pangoloi di Ibana tung pe ro paraloan bolon manang pangaleleon na parir sian na jolo.

“Pangoloion di sabbat tiruan na mangihuthon uhum ni negara jala maralo dohot patik paopathon, i do sada tanda pangoloion di sada hagogoon na maralo dompak Debata, dibahen i mangaradoti ari Sabbat na tutu, mangihuthon patik ni Debata, i do sada tanda haporseaon di Sipanompa” —Ellen G. White, Kemenangan Akhir, hlm. 513.

Pangungkapon 14: 12 mandok ia angka siihuthon Sipalua na daulat i adong di nasida “haporseaon di Jesus.” Haporseaon di Jesus i do haporseaon na mansai bagas dibahen i porsea diangka na so diida. Na manahan do i, radot diangka na so binotona. Silehonlehon sian Jesus do i na tajanghon mardongan haporseaon jala mandongani hita mamolus partontangan na naeng ro.

`Sabbat ari papituhon i ma gombaran sian ojahan ni Debata na manompa, na mulak tu Eden i sandiri. Dibahen i, margogo laho mangarumpakhon i, songon na pinatupa ni halak Rom (ida Dan. 7: 25), lapatanna margogo laaho mangarumpakkon hagogoon ni Debata di ojahanna. Songon dia do hasintongan on mangurupi hita laho marnida boasa ari Sabbat i na gabe sai dipartontanghon di ari parpudi?`