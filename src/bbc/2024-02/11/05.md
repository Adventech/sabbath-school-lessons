---
title:  'Laho Mananda Binatang: na Paduahon'
date:   12/06/2024
---

Asa sian manomba binatang i, bangso ni Debata taruli las ni roha na umbalga dohot hasonangan na tumbimbo di na manomba Ibana. Pangolion nasida tubu sian roha na gok holong. Nasida marhaposan tu Ibana ala diboto nasida hinabalga ni rohaNa tu nasida.

`Jahama Pangungkapon 13: 5. Surathon ma ditoruon gombaran laho mananda binatang i.`

Ingot ma muse sian parsiajaran 4 disi Debata mangalehon tu hita sada tanda laho mangantusi tingki hasurirangan – sadari hasurirangan tudos ma di dohot sataon sasintongna (4 Musa 14: 34, Jeh. 4: 6). Mambilangi leleng ni partingkian 42 bulan na dipatuduhon di bagasan Pangungkapon 13: 5 mardongan bilangan ari ni halak Heber na dibagasan sabulan adong 30 ari, tudosma i dohot 1.260 ari hasurirangan manang sataon ari sasintongna.

Balga do hagogoon ni hapauson sian taon 538 M sahat rodi taon 1798 M. Alai uju jenderal Napoleon, Berthier, manangkup paus di taon 1798 M, marujungma partingkian hagogoon ni hapauson, jala hasurirangan sian Pangungkapon digonopi: “Nasa na martaban, ingkon tartaban do” (Pangk. 13: 10). Tung balga do parniahapan na tu hapauson i alai ndang mangaropuk. Mangihuthon Pangungkapon 13: 12, bugang hamatean i nunga malum. Hagogoon ni hapauson sahalinari tarida mangulahi di sandok portibi on.

Saonari on, angka raja di tano on manjanghon paus na gabe hajongjongan ni huria Rom jala sai manopot ibana dohot ture di Vatikan. Ditongatonga ni portibi na so marhasonangan masa ma na so dung masa, sada ulaon nunga dipatupa asa Paus Rom gabe uluan di parange ni jolma di portibi on na dihaposi margogo laho pasadahon torop jolma. Di hatana di ari 5 Juni 2012, di adopan ni lobi sian sampulu lima ribu halak na marpungu di alaman ni Santo Petrus di huta Rom, Paud Benediktus XVI mandok, “Ari Minggu i do ari ni Debata jala ari ni angka baoa dohot parompuan, ari ni jolma malua sian nasa ulaon, ari rap dohot keluarga jala ari rap dohot Debata. Di na patimbohon ari Minggu, na paboahon ari haluaon ni jolma do i” —https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html. Buku Kemenangan Akhir dohot torang papatarhon tudia do sangkap ni punguan on marsogot laho manogu: “Nasida na mangaradoti ari Sabbat Bibel digoari nasida gabe musuh di patik dohot uhum, punguan na manegai parange ni manisia, na patubuhon parbadaan jala manangko, jala patubuhon paruhuman di tano on... Nasida didok halak na so pangoloi di pamarenta. Angka Pandita na manadinghon pangolion di patik ni Debata jamitahonon nasida sian langgatan asa pangoloi dipatik ni jolma i ma naung tinontuhon ni Debata. Di angka inganan ni pangarajai dohot di inganan panguhuman, angka diradoti patik ni Debata dileai jala diuhumi” ”—Ellen G. White, Kemenangan Akhir, hlm. 501.

`Tung pe mansai maol saonari on laho marnida songon dia saluhutna i masa, idama hatop ni partibi on marlojong dompak i. Aha do sasintongna na pinaboa ni angka hamajuon on tu hita i ma songon dia hatop ni angka tanda i masa tu hita?`