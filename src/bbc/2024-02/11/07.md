---
title:  Pabagashon
date:   14/06/2024
---

Manomba binatang dohot gombaranna manogu tu barita na di Daniel 3, disi si Sadrakh, Mesakh, dohot Abednego disuruh raja na sian Babel asa unduk manomba patung sere manang mamillit ditimpalhon tu bagasan liang pamurunan na marnalanala. Babel na robi, manang Babel saonari – ulaonna i ma panombaon. Panombaon na daulat ruar sian pingkiran na tinogu ni Hata ni Debata, tondi na pinauba ni holongNa, dohot roha na digohi TondiNa. Dibahen i “gabe sarombang hamu dohot portibi on” alai mangolu hombar tu sangkap ni Debata, na didapot di bagasan HataNa. Sasada i do haluaon di hita.

“Ndang dung digogohon Debata roha dohot pangoloion, alai gogo ni sibolis – laho mangelaela nasida na so tarpatundukna – i ma pamaksaon jala posi. Marhite hatahuton manang pamaksaon margogo ma ibana laho mangarajai roha, jala taruli di hasangapon ibana. Asa sahat tu na sinangkapanna i, diulahon ibana ma i marhite hagogoon ni parugamoon dohot pamarenta, manjuju i nasida asa pajongjonghon patik ni jolma imbang ni patik ni Debata” —Ellen G. White, Kemenangan Akhir, hlm. 501.

“Asa margogo laho mangadopi pangunjunan na naeng ro, ingkon tandaon nasida ma sangkap ni Debata songon naung dihatahon di bagasan hataNa. Tarpasangap nasida Ibana holan molo adong di nasida pangantusion na sintong taringot ni parangeNa, harajaonNa dohot sangkap-sangkapNa, jala mangolu hombar tu hata i. Holan nasida naung manjaga pingkiranna marhite angka hatigoran na sian Bibel na martahan laho mamolus partontangan bolon na parpudi” —Ellen G. White, Kemenangan Akhir, hlm. 503.

“Alai adong do di Debata sada punguan di atas ni tano on na pangoluhon Bibel, jala holan Bibel i sambing do, na gabe ojahan ni sandok jamita, jala ojahan ni sandok hamubaon. Pandapot ni angka na pistar, rimpunan ni angka parbinotoan, impola ni jamita manang tingting ni huria, jala godang dope tahe jala sai na maralo do songon huria dohot pagaranna, soara ni punguan na tumorop, ndada sada manang sudena i ingkkon diida songon sada tanda na manjanghon manang manundalhon sada sian jamita ni parugamoon. Andorang so dijanghon dope sada jamita manang barita, ingkon dohononta do, “ninna Jahowa” dalanna hita manjanghon” —Ellen G. White, Kemenangan Akhir, hlm. 504.

**Sungkun-sungkun Sirangrangan**:

`Songon dia do hita mandalani ariarinta di bagasan pangaropan di haroro ni Kristus jala pasahathon pangaropan i jala ndang gabe jolma na ganggu?`

`Pingkirhon ma gumodang di sungkun-sungkun taringot panompaon. Aha di na pinasahat ni ngolunta siganupari, ulaonta siganupari, ise do hita manang aha do na tasomba?`

`Songon dia do hita margogo mangurupi dirinta sandiri dohot dongan jolma laho mangadopi ari marsogot di bagasan pos ni roha jala ndada mardongan biar?`

`Aha do na tajanghon denggan di ngolunta di na mangantusi di angka na masa di ari parpudi di ngolunta saonari on?`