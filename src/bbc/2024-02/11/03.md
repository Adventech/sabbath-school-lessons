---
title:  Hasusahan na Naeng ro
date:   10/06/2024
---

Hasurirangan tanda ni binatang di Pangungkapon 13 paboahon tu hita angka parporangan ni sibolis na umbalga jala na umposi dompak Debata. Sian hamamate ni Jesus di hau pinarsilang, nung diboto musuh i ia ibana nunga ditaluhon, alai na martahi do ibana laho mandabuhon godang jolma asa rap dohot ibana. Dalan parjolo na pinatupana laho papatarhon i marhite sipaotooto. Molo ndang taruli di na mangotooto i, dibahen ibana ma hagogoon. Ujungna, jongjong do ibana dipudi ni uhum na manang ise na so olo manomba binatang i manang manjalo gombaranna na marutang hosa do nasida.

Na tutu do, panginsahion di ugamo ndada na imbaru. Nunga adong sian tingki ni si Kain na mambunuh si Habel ala mangaradoti hata ni Debata. Jesus mandok ai na masa do angka sisongoni dompak angka na porsea.

`Jahama Johanes 16: 2, Mateus 10: 22, 2 Timoteus 3: 12, dohot 1 Petrus 4: 12. Aha do na niae ni huria Padan na Imbaru, jala songon dia i masa tu huria ni Kristus di ari parpudi?`

Di sandok barita ni halak Kristen, pangaleleon i na somal do i masa. Masa do i sian halak Rom parbegu, alai tarlumobi tangkas tarida di bagasan pangaleleon bolon dompak halak Kristen na porsea di hata ni Bibel sian pamarenta di abad parsitongaan. Tanda ni binatang holan rante na mangihut di bagasan rante ni sibolis i. Songon pangaleleon di na robi, pangaleleon i disangkapo laho manggogohon ganup jolma asa pasadahon diri dohot haporseaon manang panombaon na dipatikhon.

Hasurirangan paboahon ia pangalelelon i dipungka marhite parhepengon: ndang tarbahen halak manuhor manang manggadis, anggo so di ibana partinandaan i. Manang ise na mandok ndang manjalo tanda ni binatang i diujungna didabu nasida paruhuman marutang hosa (Pangk. 13: 15, 17).

Sibolis nunga patupahon dalan tu angka jolma na mandok ibana sahalak Kristen asa manjanghon gombaran ni binatang i di na ro ari na parpudi marhite na na manogu nasida asa mardamedame di bagasan ngolu nasida. Hatiha sogot sandok portibi on tangkas nunga mangihuthon binatang i mardongan gok hasangapon (Pangk. 13: 3), songgot muba ma parngoluon i, jala hata ni hasurirangan i didompakhon tu bangso ni Debata. Pangungkapon 14: 12 mangalehon gombaran i tu hita. “Angka na mangaradoti patik ni Debata dohot haporseaon di Jesus.” Bangso ni Debata mangolu di bagasan pangoloion na togu. Mardongan asi ni rohaNa, marsihohot do nasida uju humaliang nasida humuntal. Di na mangihuthon binatang i portibi on, nasida “diihuthon nasida do Birubiru i, manang tudia pe i laho” (Pangk. 14: 4). Didongani hagogoon ni Kristus, margogo do nasida manaluhon hagogoon haholomon na mandopang nasida.

Songon naung taida di bagasan parsiajaran 9, impola ni partontangan i ma di na denggan dohot di na roa i ma taringot ni panombaon. Binatang i patupahon gabus, jala molo ndang taruli, dibahen ibana hagogoon dohot pamaksaon.

`Sadia hatop do diloas ho, molo adong, alani parhepengon gabe mardamedame manang manadinghon haporseaonmu pabadiahon ari Sabbat?`