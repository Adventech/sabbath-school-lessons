---
title:  Tinogu ni Pangaropan
date:   11/05/2024
---

### Namardomu tu parsiajaran di minggu on, jahama
1 Tes. 4: 13–18; Mat. 24: 27, 30, 31; 2 Ptr. 1: 19–21; Dan. 8: 14; Dan. 9: 20–27; Esra 7: 7–13.

> <p>Ayat siapilon</p>
> “Jadi dohonon ni halak ma di ari na sasada i: Ida ma on do Debatanta, na itahaposi, na mangurupi hita, dison do Jahowa na itahaposi. Marolopolop ma hita jala marlas ni roha mida hatuaonna i” (Jes. 25: 9).

Haroro ni Jesus na paduahalihon i do na gabe sada impola ni jamita di Bibel. I songon bonang sere na marganjang di sandok isi ni Buku i. Sahalak sarjana mambilangi adong 1.845 hata taringot di haroro ni Kristus na paduahalihon di buku Padan na Robi. Sian 260 bindu di Padan na Imbaru, adong 300 hata taringot haroro ni Kristus mangulahi. Sada sian 25 ayat paboahon i. Dua puluh tolu sian 27 buku Padan na Imbaru manghatahon barita las ni roha i.

Dungkon Reformasi di Eropa talu jala tarjepol alani ni parsirangan dohot parbadaan, Protestanisme mulai marurat jala tubu di Luat na imbaru, dohot ma i di luat Amerika Serikat, disi torop halak margogo gabe parsidohot laho mamaritahon hasintongan, jala ndang hatadingan hasintongan di Haroro ni Jesus na paduahalihon.

Sian tongatonga nasida i ma sahalak pangula sian huria Baptis na margoar William Miller. Marhite parsiajaranna sian Bibel, na porsea do ibana ai na tibu nema ro Jesus i, jala di uju ni ngoluna tahe, dungi dipungka ibana mamaritahon barita i, sian sada punguan na metmet na, tung pe diujungna mangadopi hailaon bolon, papatarhon tu torop halak hatigoran ni Bibel na hot sahat ro di sadarion.

Diparsiajaranta di minggu on, parsiajaranta ma boasa haroro ni Kristus na paduahalihon i nunga manggohi roha ni angka na porsea dohot las ni roha martaontaon lelengna jala songon dia hita mangarade dompak ari bolon i.

_Parsiajarima parsiajaran samingguon, mangihuthon buku Kemenangan Akhir, bindu 18 – 21, na laho paradehon dirim tu ari sabat, 18 Mei_