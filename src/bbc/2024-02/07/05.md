---
title:  'Hasurirangan 2.300 Ari Daniel 8: 14'
date:   15/05/2024
---

William Miller mamilangi ia angka hatiha na masa di naung sinuriranghon ni angka panurirang nunga digonopi dohot sintong: 400 taon lelengna partahatobanon pinompar ni Abraham, 40 taon lelengna halak Israel di halongonan, 70 taon lelengna halak Israel tarbuang, jala 70 minggu partingkian dilehon Daniel tu halak Israel (1 Musa 15: 13; 4 Musa 14: 34, Jer. 25: 11, dohot Dan. 9: 24).

`Jahama Markus 1: 15, Galatia 4: 4, dohot Rom 5: 6. Aha do na niajarhon ni angka ayat on tu hita i ma taringot tu partingkian di haroro ni Tuhan na parjolo?`

Di na diparsiajari Miller angka hasurirangan, pasadahon isi ni Bibel i, dibahen ibana ma rimpunanna molo adong di Debata ari partingkian di sandok Bibel i, tontu adong do di Debata partingkian naung ditontuhon di ari haroro ni Tuhan na paduahalihon.

`Jahama Daniel 8: 14. Aha do na ingkon masa di ujung ni 2.300 ari?`

William Miller manjanghon pangantusion naung tarbarita i ma “pangurasion inganan na badia” i ma papitahon tano on mardongan api. Dijugulhon ibana do mamarsiajari Bibel i laho marnida angka na laho masa sogot. Jumpangna hasadaon ni Daniel 8 dohot Daniel 9. Di Daniel 8, surusuruan ditongos laho “Pajojor ma lapatan ni pangungkapon i tu halak on!” (Dan. 8: 16). Di ujung ni bindu on, sada sian sandok pangungkapon na di Daniel 8 na so dipajojor (ida Dan. 8: 27) i ma taringot ni 2.300 ari. Dungi ro do surusuruan i manopot Daniel jala mandok, “apala ipe ahu borhat pabotohon tu ho pangantusion!” (Dan. 9: 22; ida dohot Dan. 9: 23, 35-37). I do na mangurupi ibana bahen mangantusi taringot ni 2.300 ari.

Hita dapot mangantusi saluhutna i ala, dungkon mangido si Daniel asa “Antong timbangi ma hata i, jala parateatehon pangungkapon i” (Dan. 9: 23), ondo hata parjolo sian surusuruan i: “Nunga pola binuhul pitupulu taon minggu taringot tu bangsom, dohot taringot tu hutam na badia i” (Dan. 9: 24). Hata na disalin “binuhul” lapatanna disi “digotap”. Pitupulu minggu, 490 taon, digotap. Alai sian dia? Pangunkapon taringot 2.300 ari, ndang lipe be i – sada sian hasurirangan Daniel 8 na so niantusan ni Daniel, jala saonari pinatorang ni surusuruan i.

Jala ala mula ni 70 minggi i ma “Olat ni na ruar i hata i, ingkon ulahan paulion Jerusalem” (Dan. 9: 25), dapot ni Miller molo dibahen ibana partingkian i, denggan ma dapot ni ibana mula ni 70 minggu sian hasurirangan 2.300 ari.