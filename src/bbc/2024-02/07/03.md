---
title:  Marjaga di Partingkian
date:   13/05/2024
---

Tutu do angka Reformator Protestan porsea do di haroro ni Kristus na sintong i, diida mata, ditangihon sipareon, jala mardongan hasangapon, alai lam tu lelengna pasangantusion di hatigoran ni Debata i muba. Angka parjamita na tarbarita di abad 19 mangajarhon ia Kristus i na ro do laho pajongjonghon harajaonNa di tano on jala mamboan hadameon saleleng ni 1.000 taon. Angka ondeng do mambahen hagaleon di haporseaon jala pangoloion sipaula di hata ni Debata.

Songoni do nang, angka sisean ni Kristus ndang mangantusi lapatan ni haroro ni Sipalua i. Didok roha nasida na ro ma Ibana na gabe sahalak ulu balang na laho manaluhon auga pahatobanon Rom, Ibana ro ndada laho paluahon nasida sian paruhuman dohot rante ni sibolis. Marhite pangantusion si songoni, ndang diantusi nasida lapatan ni haroroNa i.

`Jahama Ulaon ni Apostel 1: 9-11; Pangungkapon 1: 7; dohot Mateus 24: 27, 30, 31. Aha do na niajarhon ni angka ayat on tu hita i ma taringot haroro ni Tuhan i?`

Di haroro ni Kristus na parjolo na gabe pesepese peak dipanggagatan Betlehem, saotik do halak na marnida haroroNa i. Alai di na ro Ibana paduahalihon sogot, “idaon ni nasa mata do Ibana.” Begeon ni nasa pinggol do soara ni saruneNa. Ganup jolma di tano on marnida hasangaponNa. Ndang jadi hita diotooto i. Nunga torang dihatahon Bibel i angka na masa di ari haroroNa i.

“Sada sian hatigoran na mangalehon las ni roha bolon jala gok hasangapon na disurathon di bagasan Bibel i ma barita di ari haroro ni Kristus na paduahalihon, laho pasingkophon bagabaga haluaon bolon i. Tu angka naposo ni debata naung leleng tarpunjung binahen ni “halinu hamatean,” nunga dilehon sada pangaropan na mansai arga na patubuhon las ni roha, i ma bagabaga haroroNa na mangulahi, na gabe “hahehegon dohot hangoluan,” laho “mamboan mulak bangsoNa naung tartoban.” Jamita taringot haroroNa na paduahalihon i do na gabe impola ni saluhut sian Buku na Badia i. Sian ari jolma na parjolo i na mandinghon porlak Eden, angka na marhaporseaon nunga paimahon Na Dibagabagahon laho manaluhon huaso panegai i jala laho mamboan nasida mulak tu porlak Eden naung mago i” —Ellen G. White, Kemenangan Akhir, hlm. 255.

Sahalak uluan ni Advent na parjolo, Luther Warren, somalna paboahon tu angka naposo, “Holon on do dalan asa rade hita manomunomu haroro ni Kristus i ma tongtong mangarade jala marjaga.” Barita di haroro ni Kristus na tibunema sada jamita na arga di hita laho mamareso disinta dohot partondionta. Barita i sada joujou asa tigor di ngolu. Ndang adong na mardua roha di ari haroro ni Kristus i.

`Jahama 1 Tesalonik 5: 2-5 dohot Heber 9: 28. Poda dia do na pinasahat ni angka ayat on tu hita taringot di haroro ni Kristus i?`