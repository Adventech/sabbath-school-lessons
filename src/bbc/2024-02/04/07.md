---
title:  Pabagashon
date:   26/04/2024
---

“Diloas Debata do sinondang bolon marsinondang tu bagasan pingkiran ni angka na pinillit i, papatarhon tu nasida angka dosa ni halak Rom na godang i. Alai ndang saluhut sinondang i dijanghon nasida na ingkon dipasahat tu tano on. Marhite angka naposana i, ditogu Debata torop halak haruar sian haholomon ni ugamo Rom, alai godang jala balga do paraloan na ro tu nasida, jala diramoti Debata do nasida, ganup langkah, nasa tolap nasida manaon na masa i. Ndang diloas nasida laho manjanghon singkop saluhut hatiuron i. Songon sinondang ni mata ni ari di hos ni ari tu angka naung leleng tading di haholomon, molo songgot dilehon, gabe mambahen nasida manundalhon hatigoran i. Asa dibahen i do, sasaotik do dipasahat Debata tu angka uluan i, nasa tolap ni nasida manjanghonsa. Sian taon tu taon, angka na porsea margantisoring do ro laho manogunogu halak dumao tu bagasan dalan hasintongan” —Ellen G. White, Kemenangan Akhir, hlm. 88.

Di bagasan surat na asing, tu sahalak malim naung gabe siihuthon hasintongan, Huss mardongan toruk ni roha manghatahon angka dosana, mamboan tu dirina sandiri, “ndung mamolus angka hasonangan mardongan ulos surta, jala nunga manalpuhon angka patingkian mardongan ulaon na so marlapatan.” Dungi dipasahat ibana nang dohot poda na maneat ateate on: “Anggiatma hasangapon ni Debata dohot haluaon ni nasa tondi mangingani pingkiranmu, jala ndada pangkat dohot hamoraon. Ramotima diirim, unang ma haulion ni bagasmu disarihon tondim. Jala diatas ni saluhutna, lehon ma roham bahen haheheon ni partondion. Burju jala martoruk ni rohama ho tu angka na pogos, jala unang lehon artam tu hahormuson. Molo ndang dipaubah ho ngolum jala ndang mansadi ho di angka na so ringkot, biar rohangku na diuhum do ho songon ahu on” —Ellen G. White, Kemenangan Akhir, hlm. 90.

**Sungkun-sungkun Sirangrangan**:

`Aha do lapatan ni hata “sinondang progersif”? Boasa hasintongan i sasaotik disihathon Debata? Songon dia do hata on tarjanghon ditongatonga ni huria ni Debata di ari parpudi on?`

`Songon dia do angka hasintongan na imbaru didapot marhadomuan dohot angka hasintongan naung diparsiajari bangso ni Debata na jolo? Boasama sinondang na imbaru ndang jadi maralo dompak sinondang na parjolo?`

`Nang didia pe ho mian, adat hasomalanmu patuduhon arga, parbinotoan, dohot gombaran ni parange na dipigapiga hatiha maralo dompak na niajarhon ni Bibel i. Dungkon ditanda ho angka i, songon dia do ho manatap dirim dohot hita, songon sada huria, di na laho mangadopi angka partontangan i? Songon dia do hita na gabe sahalak pangisi ni sada bangso na tingkos alai disi hita ndang ditaluhon angka adat hasolaman na masa di hita?`

`Songon dia do surat ni si Jhon Huss paubahon roham soanari on? Aha do na mambahen surat i ditangkup roham?`