---
title:  Hatiruon Manaluhon Haholomon
date:   22/04/2024
---

`Jahama Judas 3, 4. Aha do sipasingot disi jala songon dia i masa ditongatonga ni huria ni halak Kristen tu ari marsogot?`

Buku Judas disurathon pigapiga taon andorang taon 65 M tu angka halak Kristen na porsea “angka haholongan di bagasan Debata Ama, jala niramotan di Jesus Kristus” (Jud. 1). Angka na porsea na daulat i digogohon asa “marungkil humongkop haporseaon... Ai adong do deba halak, naung manisipi bongot, mangonai do tu nasida uhum on, naung tarsurat hian: Angka na so daulat, angka na pabalikkon asi ni roha ni Debata tu pargadombuson (Jud. 3, 4). Tu argana do sipasingot i tu angka na porsea di tingki abad partongaan dungkon angka haporseaon ni sipelebegu diboan tu tongatonga ni huria dohot hasomalan ni jolma mardamedame dohot Hata ni Debata. Martaontaon lelengna, songon halak Waldensia jongjong na gabe sibaon hatigoran ni Bibel i. Na porsea do nasida ai sasada Kristus i do pangondian di nasida jala Bibel i sambing do hagogoon nasida. “Di ganup partingkian adong do sitindangi ni Debata – nasida na mangaraamoti haporseaonna di Kristus i ma sasada Ibana pangondian di Debata dohot jolma, na marsihohot di hata ni Buku na Badia na gabe uhum di ngoluna, jala pabadiahon ari Sabbat na tutu” —Ellen G. White, Kemenangan Akhir, hlm. 53.

`Jahama Pangungkapon 2: 10. Aha do bagabaga na ni lehon ni Debata tu nasida na porsea tu Ibana di na mangadopi nang hamatean i?`

Tu huria di Smirna do hata i disurathon. Dionisos sada sian angka debata bal di huta i, debata halalasniroha dohot hamoraon. Uju mate angka sintua ni Dionisos, sada tumpal diampehon tu simajujung nasida hatiha dipeakkon tu tanoman. Johannes patudoshon tumpal hajolmaon na diampehon tu simajujung nasida uju nasida mate dohot tumpal hangoluan na diampehon tu atas simajujung ni nasida na monang manaluhon angka huaso ni sibolis. Tumpal hangoluan na dilehon tu nasida naung marungkil mangadopi hasusahan, partinaonan, nang hamatean ala ni Kristus.

Tumpal hangoluan manogunogu angka na porsea na daulat i laho manean hamatean i ala ni Kristus. Tumpal hangoluan i sai tongtong manosoi angka na porsea mangadopi parungkilan. Tumpal i mangogoihon halak Waldensia mangadopi hasusahan dohot pangeleleon. Diboto nasida na tau idaon nasida do Kristus i marsogot jala rap dohot Ibana salelengnilelengna. Nang tu hita mangkuling do tumpal hangoluan i: olo do ro tu hita saonari parungkilan, alai tumpal hangoluan i paimaimahon hita uju hita manailihon simalolongta dompak Jesus.

`Aha do na gabe pargogo di ho uju ro parungkilon? Aha do na mambahen ho mabiar? Aha do bagabaga na patut sipangidoonmu uju ro angka na masa i?`