---
title:  Jongjong di Hasintongan
date:   20/04/2024
---

### Namardomu tu parsiajaran di minggu on, jahama
Dan. 7: 23–25; Pangk. 12: 6, 14; Jud. 3, 4; Pangk. 2: 10; Ulaon. 5: 28–32; Psalm. 19: 7–11; 1 Joh. 5: 11–13.

> <p>Ayat siapilon</p>
> “Jadi songon naung pinatimbo ni si Musa ulok i di halongonan, songon i naeng patimboon Anak ni jolma i, asa dapotan hangoluan na salelenglelengna ganup na porsea di Ibana” (Joh. 3: 14, 15).

Huta topi laut Turki saonari, Izmir, na uju i di Bibel huta Smirna na tarsurat di buku Pangungkapon. Huta na uju i pangisina adong hurang lobi 100.000 halak tarbarita di ujung ni abad parjolo dohot paduahon. I ma sada huta na sonang jala mansai denggan pangoloionna tu halak Rom.

Sahali di bagasan sataon saluhut pangisi ni huta Smirna ditonahon asa manutung daupa tu angka debata bal ni halak Rom. Alai di abad paduahon, hatop do jongjong punguan ni halak Kristen di huta Smirna, di bahen i torop halak ndang pangoloi di patik ni halak Rom. Polikarpus, sahalak uluan ni halak Kristen na parjolo di luat i, dibunuh di adopan ni angka pangarajai ni luat i ala ni haporseaonna, mate ditutung di tiang pamurunan ala ndang olo ibana mansoadahon Debatana marhite manutung daupa tu angka debata bal ni halak Rom. Uju dipasahat tu ibana sungkun-sungkun na parpudi na olo do ibana manoadahon Kristus, alus ni halak naung matua i, “Ualupulu onom taon ahu marhalado di Ibana, jala ndang dung adong dibahen Ibana na jahat tu ahu. Songon dia ma tarbahen ahu manghatahon na jat taringot ni Rajaku naung paluahon ahu?”

Martaontaon lelengna, boa dohot parompuan nunga manjanghon hamatean asa sian na manadinghon haporseaon nasida di Kristus. Pangoloion nasida pagarahon haporseaon nasida. Barita di pangoloion nasida di Kristus pangoluhon haporseaonta saonari. Minggu on idaonta ma pigapiga ojahan sian Bibel na pagarahon haporseaon ni halak Waldensia dohot angka parjamita dungkon nasida, songon Huss dohot Jerome, na sai tongtong marhaporseaon di Debata, nang dia pe na masa – nang di ondam hamatean nasida marhite huaso naung mambunuh Polikarpus: Rom, alai saonari marhite huaso Hapauson.

_Parsiajarima parsiajaran samingguon, mangihuthon buku Kemenangan Akhir, bindu 4-6, na laho paradehon tu ari sabat, 27 April_