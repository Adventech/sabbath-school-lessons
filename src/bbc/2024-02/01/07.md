---
title:  Pabagashon
date:   05/04/2024
---

“Di na pabalihon sibolis sian banua ginjang, Jahowa patuduhon hatigoranNa, jala pahothon hasangapon ni habangsaNa. Alai di na madabu jolma i tu bagasan doa marhite pangoloion di tondi na hodar manang sibolis, Debata patuduhon tanda ni holongNa di na mangalumehon anakna na sasada i mate bahen di jolma na madabu i. Marhite pardengganan parange ni Debata dipatuduhon. Hata na torang sian silang i paboahon tu sandok hasiangan on ia dosa na pinajongjong ni Lusifer ndada tama diampehon dompak panggomgomion ni Debata” —Ellen G. White, Kemenangan Akhir, hlm. 424.

“Silang na di Golgota, paboahon ia uhum i ndang jadi muba, maningtinhon tu hasiangan on ai upah tinuhor ni dosa do hamatean. Di joujou na parpudi sian Sipalua, ‘nunga marujung’, giring-giring hamatean ni sibolis mangkuling. Partontangan bolon naung leleng masa nunga marujung, jala hatatalu ni dosa na parpudi nunga dipatuduhon. Anak ni Debata mamolus sian harbangan hamatean asa ‘asa marhitehite hamatean i dipasohot Ibana sibolis i, na marhuaso mambahen mate’ (Heb. 2: 14)” —Ellen G. White, Kemenangan Akhir, hlm. 426.

**Sungkun-sungkun Sirangrangan**:

`Molo diboto Debata do ia Lusifer na laho manggunturi, boasama dilehon Ibana sian mulana hagogoon laho mamillit? Manang uju na manggunturi Lusifer i, boasama ndang pintor di ripashon Debata ibana? Songon dia do ulaning panjanghonon ni angka hasiangan an di madabu i molo pintor diripashon debata Lusifer i? Boasama jamita di bagabaga haluaon (1 Pet. 1: 12, Pangk. 5: 13, Pangk. 16: 7) mansai arga laho mananda partontangan bolon i?`

`Aha do alana manang dalanna na dapot di roham bahen mate Kristus i di hau pinarsilang? Na holan patuduhon parange ni Debata sambing do i? manang na laho manggarar hutang dosa do i? Molo i do, tu ise do tobusan i dilehon? Pasahatma pangantusionmu jala patorang mangihuthon Bibel.`

`Uju hita manghatahon hata “partontangan bolon”, aha do lapatan ni hata i disi? Rangrangima marhite godang dalan sian partontangan bolon i jala boasa parsiajaran di minggu on tama dingoluhon tu bagasan parngoluonmu.`

`Dia do angka ayat sian Bibel na paboahon torang gombaran sian partontangan bolon i? (idama, umpamana, Job 1, 2; ep. 6: 12).`

`Songon dia do pangantusion ni Huria Masehi Advent Hari Ketujuh na marasing sian angka huria Kristen na deba? Aha do jamita na solot sian barita ni Partontangan bolon i mambahen huria Advent marasing?`