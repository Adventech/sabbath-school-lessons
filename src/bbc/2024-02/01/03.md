---
title:  'Lusifer Paotooto: Kristus Monang'
date:   01/04/2024
---

Ndang adong hatorangan na takkup di roha boasa Lusifer, surusuruan na sun denggan on, mangaloas ginjang ni roha dohot pangiburuon marurat di bagasan rohana jala magodang gabe manggunturi dompak Panompana. Haginjangon roha ni sibolis naung matua patubuhon hamusuon na torang. Didok ibana ndang partigor ia Debata jala pargabus. Diela-ela ibana angka surusuruan mardongan gabus jala dipaotooto

`Jahama Pangungkapon 12: 4. Aha do na pinaboa ni ayat on taringot di hagogoon ni sibolis laho mangotootoi? Sadia godang sian angka suru-suruan i madabu alani pargabusonna dompak Debata?`

Di na masa hamusuon di banua ginjang, angka surusuruan i ingkon mamillit – nasida mangihuthon Jesus manang Lusifer? Songon dia do parange ni hamusuon na di banua ginjang i? Hamusuon na mangasahon hagogoon, manang hamusuon di hata, manang dompak na dua i? Ndang taboto i dohot torang, alai hamusuon i marpanghorhon tu hadirion asa dibahen i sibolis dohot angka surusuruanna di ujungna “dipabali ma ibana tu tano i”, jala “ndang be dapot inganannasida di banua ginjang” (Pangk. 12: 8, 9). Hamusuon i torang marpanghorhon tu hadirion.

Sada na torang i ma taringot di hamusuon di banua ginjang. Ganup surusuruan ingkon mamillit na mangihuthon manang manadinghon Kristus. Ise do na gabe siihutan nasida? Ise do na gabe sitangihonon nasida? Surusuruan partigor mamillit pangoloi di hata ni Kristus na gok holong, alai sapartolu sian surusuruan i manangihon hata ni Lusifer, ndang pangoloi di Debata, jala dipabali sian banua ginjang. Suang songoni nang hita, di ari parpudi ni tano on dijou laho mamillit na gabe sipangoloi manang manadingkon Kristus. Jala hita pe ingkon patuduhon di dia do hita jongjong – di Kristus manang sibolis.

`Jahama 1 Musa 2: 15-17, 2 Musa 32: 26, Josua 24: 15, 1 Raja-raja 18: 20, 21, dohot Pangungkapon 22: 17. Aha do ojahan sitiopon na pinasahat ni angka ayat on tu hita ditongatonga ni partontangan bolon on?`

Uju Debata manompa jolma i, disuathon Ibana do bagas tu bagasan rohanta hagogoon laho mangarimangi, mananda, jala mamillit. Parange ni hajolmaonta i do hagogoon di hita laho mamillit na denggan. Hita ndada songon sipumpe. Hita ditompa tudos tu rupa di Debata, sumurung sian saluhut tompaan, dilehon tu hita hagogoon laho mamillit na denggan jala mangolu mangihuthon uhum habadion na manontong. Dungkon hamusuon ni Lusifer di banua ginjang, jala dungkon dipabali sian banua ginjang, dijou Debata do bangsoNa i laho manjanghon holongNa jala pangoloi di patikNa marhite gabe parhalado di Ibana.

`Parsiajaran aha do na tadapot taparsiajari sian partontangan di banua ginjang na marhadomuan dohot partontangan di ngolunta dompak hajahaton? Molo sibolis i mangotootoi angka surusuruan na badia jala na daulat, aha do na pinaboana disi di hagogoonna laho mangelaela hita?`