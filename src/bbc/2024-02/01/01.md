---
title:  Hamusuon di Tonga-tonga ni Sandok Hamusuon
date:   30/03/2024
---

### Namardomu tu parsiajaran di minggu on, jahama
Pangk. 12: 7-9, Hes. 28: 12-15, Jes. 14: 12-14, 1 Musa 3: 15, Joh. 17: 24-26

> <p>Ayat siapilon</p>
> “Dung i masa ma hamusuon di banua ginjang, martongtang ma Mikhael rap dohot angka surusuruanna dompak naga i. Marmusu ma nang naga i rap dohot angka surusuruanna. Alai ndang manahan nasida; ndang be dapot inganannasida di banua ginjang” (Pangk. 12: 7, 8).

Molo pardenggan basa do Debata, boasama tano on ronsam? Songon dia do sintongna Debata na gok holong i mangaloas mansai godang masa hajahaton? Boasa tung haporsuhon tu angka partigor? Di parsiajaran samingguon, sulingkitanta ma partontangan naung masa sian na robi partontangan ni hatigoran dohot hajahaton. Marmula sian paraloon ni si Lusifer di surgo, sulingkitanta ma mula ni dosa i dohot denggan ni basa ni Debata maradophon dosa.

Jahowa i ma Debata na gok holong na so habilangan. OjahanNa i ma holong (1 Joh. 4: 7, 8). Saluhut parangeNa i ma holong (Jer. 311: 3). Holong ndang dung dironsot, maringkon, manang dipasumansuman. Ellen G. White dohot denggan mandok uju ibana manurathon, “Holan holong do na patut patubuhon holong” —Alfa dan Omega, Jld. 5, hlm. 16. Manoadahon huaso laho mamillit lapatanna manegai hagogoon laho manghaholongi, jala manegai hagogoon laho manghaholongi lapatanna manalpuhon laho manjangkon silas ni roha. Debata mambuat rohanta marhite holongNa. Didopang Ibana di partontangan bolon di na denggan dohot di na roa asa dibahen i dosa ndang marhuaso be di hasiangan on. Sangkap ni Jahowa i ma laho patuduhon tu sandok hasiangan on na binahenNa i bahen pardenggan tu sandok na tinompaNa. Manatap tano on marhite parnidaan holong ni Debata, di bagasan sinondang partontangan bolon di na denggan dohot di na roa, paposhon rohanta ganup ia na sintong i taruli hamonangan di hajahaton jala monang ro di saleleng ni lelengna.

_Parsiajarima parsiajaran samingguon, mangihuthon buku Kemenangan Akhir, bindu 28-30, na laho paradehon tu ari sabat, 6 April_