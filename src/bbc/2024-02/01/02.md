---
title:  Hamusuon di Banua Ginjang
date:   31/03/2024
---

`Jahama Pangungkapon 12; 7-9. Aha do na pinatorang ni angka ayaton taringot di hasonangan na di banua ginjang dohot mula ni dosa? Uju Lusifer manggunturi, songon dia do panjanghonon ni Debata disi?`

Ayat na diginjang manggombarhon partontangan di banua ginjang dompak na denggan dohot na roa. Sibolis dohot angka suruanna marmusu dompak Kristus jala, di ujungna, didabu sian banua ginjang. Tung longang do roha disi, ia hamusuon i masa di inganan na sun badia di banua ginjang. Baosama jadi songoni? Na ditompa Debata pardenggan basa i do sibolis na manguluhon hamusuon i? Na adong do dosa bolon ni surusuruan parjahat i asa gabe manggunturi? Hata i dohot torang pajojorhon mula ni dosa. Bibel papatarhon hahomion partontangan di na denggan dohot na roa.

`Patudos dohot Hesekiel 28: 12-15 dohot Jesaya 14: 12-14. Aha do na ro tu bagasan roha ni suru-suruan i na digoari Lusifer asa dibahen i ibana manggunturi?`

Debata ndang manompa sibolis. Ibana manompa surusuruan na gok habisuhon na margoar Lusifer. Sun denggan do surusuruan on ditompa. Dihaulionna dilehon do hasonangan laho mamillit – i ma sada ojahan do pangarajaion ni Debata na marhitehon holong, ndada hagogoon. Sian si Lusifer do mula ni dosa i di banua ginjang. Ndang adong hatorangan na dapot tu rohanta baosa surusuruan na sun denggan i mangaloas ginjang ni roha dohot pangiburuon marurat di bagasan rohana jala marparbue na gabe manggunturi dompak Sipanompana.

Lusifer, tompaan, manghalungunhon panombaon na holan dompak Sipanompa i patutna. Margogo do Ibana laho hundul di habangsa ni Debata huhut sungkun-sungkun di hagogoon ni Debata. Panggunturionna patubuhon hamusuon na patar di banua ginjang.

Tung pe nunga leleng Debata marpanganju dompak Lusifer, alai ndang di loas Ibana i laho manegai banua ginjang marhite paraloonna i. “Pardisurgo manganju Lusifer. Anak ni Debata papatarhon di adopanna hinabolon, hinadenggan, dohot hatigoran ni Sipanompa, dohot parange ni uhumNa na badia jala na so muba i. Debata i do na pajongjonghon uhum di banua ginjang, jala pangalaosion sian uhum i lapatanna Lusifer mangaleai Sipanompana, jala patubuhon hamamago tu ibana sandiri. Alai poda na dilehon mardongan holong dohot asi ni roha na so hasuhatan holan pahehehon roha panggunturi” —Ellen G. White, Kemenangan Akhir, hlm. 419.

`Parsiajaran aha ma na dapotmu sian parange ni Debata di na mangadopi hamusuon?`