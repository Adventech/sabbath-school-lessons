---
title:  Holong Patupahon Dalan
date:   03/04/2024
---

Adam dohot Hawa nunga madabu tu bagasan dosa, jala nunga didok Debata tu nasida ia nasida ingkon manadingkon porlak inganan nasida i. Sian i, marganda parniahapan jala gok hasusaan na gabe jambar nasida. na sai marsitaonon do nasida salelengnilelengna jala di ujungna mate ndang marpangaropan? Na hamaetan i do ujung nu saluhutna?

Disima ro Debata mamboan bagabaga na tarsurat di bagasan 1 Musa 3: 15: Uhut manatap dompak tu sibolis, ulok i, didok Ibana hatana: “Jala bahenonku ma parbadaanmu dohot boruboru i, ro di pinomparmu tu Pinomparna. Ibana mangalisathon ulum, gabe pargutonmu tambihulna.” Ra dipartingkiang di ndang torang dope tu roha nasida dia lapatan ni hata i, alai diboto nasida ia di nasida adong dope pangaropan. Marhite dalan dalan, ima “Pinompar ni parompuan i”, na jumpang ma haluaon nasida.

“Pinompar ni parompuan i,” tutu, Jesus Kristus do hagogonopna (Gal. 3: 16). Di hau pinarsilang, sibolis mamargut tambihulNa. Alai hamonangan ni Jesus na gabe pangaropan di hita ia disada tingki marsogot dilisathon do ulu ni ulok i, di pintu hasusaan dohot hamatean naung pinungka ni si Adam dohot si Hawa di ari marsogot tarsordak ma pintu i.

`Jahama Heber 2: 9, Galatia 3: 13, dohot 2 Korintus 5: 21. Aha do na pinasahat ni angka ayat on tu hita taringot hinabolon ni holong ni Kristus di hau pinarsilang?`

Sungkun-sungkun do roham na tutu do Debata manghaholongi ho? Tatapma silang i, tatap ma sungsang duri, tatapma angka labang na di tangan dohot patNa i. Marhite mudar na manetek sian pamatang ni Jesus di Golgota, didok Tuhan i, Hu haholongi do ho. Ndang Hu halomohon banua ginjang i ia molo so di si hamu. Tutu, na pardosa do ho, nunga dipanggadis ho dirim tu bagasan tangan ni musu, tutu, tu bagasan ho, ndang tama ho manjanghon hangoluan sisalelenglelengna i. Alai nunga Hu lehon hosaKu lalho manobus ho. Ndang jadi be ho sungkun-sungkun na di haholongi do ho uju na tinatapmu tu silang i.

Bibel paboahon taringot ni Jesus na tuat tu portibi on, manaon haberniton, dileai, dohot nasa arsak na tinean ni sandok jolma i. Bibel i papatarhon parange ni Kristus na manean pangunjunan na tinean ni jolma i – Ibana, Kristus i na manaluhon nasa harajaon dohot hagogoon ni sibolis nang di bagasan ngoluNa manang marhite hamateanNa di hau pinarsilang – saluhutna i dipatupa bahen di hita, ganup jolma.

Rimangima hata on: Jesus, Ibana na manompa hasiangan on (ida Joh. 1: 3), tuat sian banua ginjang jala ndang holan tuat tu portibi naung madabu tu bagasan dosa on, alai tahe marsiatonon marhite dalan na so tupa tarjanghon hita (ida Jes. 53: 1-5). Jala dipatupa Ibana i ala holong rohaNa di hita, ganup hita. Tung sada dalan na gogo ma i di hita laho marpangaropan!

`Songon dia do Jesus i mangalusi gabus ni sibolis di hau pinarsilang i? Di bagasan sinondang partontangan bolon di na denggan dohot na roa, aha do na pinatupa ni hamateanNa i?`