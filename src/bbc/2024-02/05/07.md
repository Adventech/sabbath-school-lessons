---
title:  Pabagashon
date:   03/05/2024
---

“Angka naposo ni Debata na burju ndang punjung sasada nasida. Di na ro angka pangarajai dohot angka parhuaso nang dohot angka tondi hajahaton na di ginjang marsada laho mandopang nasida, ndang ditadinghon Debata bangsoNa. Aut sura dipatonggor simalolongnasida, idaon nasida ma tanda na hajongjongon dohot pangurupion ni Debata songon naung binahenna tu angka panurirang di na robi. Di tingki naposo ni Elisa patuduhon tu indukna i parangan ni musuh humaliang nasida, jala ndang adong dalan di nasida laho paluahon hosana, martingiang do panurirang i tu Debata, ‘Ale Jahowa, sai patonggor ma mata ni naposongkon, asa tangkas marnida!” (2 Raja. 6: 17). Jala idama, angka dolok i gok angka hureta dohot hoda patioptiop api, parangan na sian banua ginjang marhalado laho paluahon bangso ni Debata. Songoni ma angka surusuruan mangaramoti angka na manghalojahon Hata i di tingki Reformasi” —Ellen G. White, Kemenangan Akhir, hlm. 176.

“Di na marsada angka musu na marhuaso i laho mamusa haporseaon ni angka Reformator i, jala marribu podang tarsintak mandopang ibana, Luther manurathon, ‘Na tarrimas do nuaeng sibolis i, nunga sisada hata uskup parjahat i, jala hita diondam laho marporang. Arahan ma torop jolma laho marporang mardongan hiras ni roha di adopan habangsa ni Debata mardongan haporseaon dohot tangiang, asa dibahen i saluhut musuh i,, ditaluhon Tondi ni Debata jala tarpajongjongma hadameon. Hirim ni roha bolon di hita, ulaon bolon di hita i ma martangiang. Loasma saluhut jolma umbotosa ia nasida saonari jongjong di punsu podang harimason ni setan, jala boan nasida martangiang’” —D’Aubigne, bag. 10, psl. 14, disalin sian Ellen G. White, Kemenangan Akhir, hlm. 177.

Dipalua marhite haporseaon, hatigoran bolon na didapot muse marhite Luther, i ma ojahan ni Barita na uli, hatigoran na gabe ojahan ni pangaropan di haluaonta. Ende pujipujian disi, “Ale Jahowa, Partanobatoanku” dohot gomos manggombarhon Barita na uli: “Na porsea di hagogoonta sandiri do hita, Na talu do ia hagogoonta i, Nda adong do sahalak partigor di hita, Ibana na pinillit ni Jahowa i. Na sungkun-sungkun di ho ise do ulaning Ibana? Kristus Jesus, I do Ibana, Jahowa Zebaot do goarNa, sian taon tu taon hot do Ibana, jala na ingkon Ibana do siparmonang” —Seventh-day Adventist Hymnal (Hagerstown, MD: Review and Herald Publishing Association, 1985), no. 506.

**Sungkun-sungkun Sirangrangan**:

`Songon dia do hita denggan patoranghon hasadaon ni asi ni roha dohot patik, haporseaon dohot pambahenan na denggan?`

`Didok roham, boasama mansai hatop pingkiranta madabu tu bagasan sipaula? Songon dia do ho mangalapati sipaula? Boasama i mansai manegai haporseaon ni hita halak Kristen?`

`Adong do mara molo hata “dipalua marhite asi ni rohaa” ndang diantusi dohot sintong? Tu dia do pangantusion na lipe i manait hita?`

`Aha do lapatanna uju pigapiga halak mandok hatana “Asi ni roha na mura”? Na tutu do mura asi ni roha i?`