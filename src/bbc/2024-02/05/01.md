---
title:  Haporseaon Manaluhon nasa Paraloan
date:   27/04/2024
---

### Namardomu tu parsiajaran di minggu on, jahama
Psalm. 119: 162; Joh. 16: 13–15; 2 Ptr. 1: 20, 21; Ep. 2: 8, 9; Rom. 3: 23, 24; Rom. 6: 15–18.

> <p>Ayat siapilon</p>
> “Nunga hupajop hatami di bagasan rohangku, asa unang mardosa ahu tu Ho” (Psalm. 119: 11).

Angka Reformator Protestan adong dipeop nasida na ingkon peopon ni hita jolma na mangolu saonari on, i ma sada pangkirimon ni ngolu. Di bagasan bukuna, The Empty Self, psikolog Amerika na tarbarita Philip Cushman manurathon taringot ni jolma na so marpangkirimon. Jempek do pangantusion nasida. holan otik do na mararga di nasida, jala ndang adong di nasida na patut ingkon lumbaonna, dibahen i ndang adong di nasida pangkirimon ni ngolu na patut.

Alai, baoa, parompuan, nang dohot dakdanak di tingki Reformasi Protestan tung mansai tandi. Adong di nasida pangkirimon di ngolu na ingkon silumbaon. Mansai arga di na hinaporseaan nasida, jala ndang olo nasida manadinghon haporseaonna. Haporseaon nasida i ma na ummarga na so hasirangan sian nasida. Manadinghon haporseaon i lapatanna nasida disi nunga manoadahon diri nasida. Nang mamolus hamatean i, adong di roha nasida hadameon.

Di parsiajaranta di minggu on, mardongan angkan gombaran sian Reformasi, sulingkitanta ma songon da hata ni Bibel i na paubahon ngolu na mangalehon ojahan dipangkirimon na daulat dohot lapatanni ngolu na sasintongna. Manjanghon hasintongan na manontong i gabe gogo di hita laho mangadopi ari parpudi i ma partontangan bolon di na denggan dohot di na roa. Parporangan na niadopan ni angka reformator ndang marujung dope, jala nunga dijou hita laho pasidunghon angka na tinadinghon nasida. Jala tandaonta ma Debata na sun bolon i na laho mangadopi ganup partontangan na ro, Debata na mangalehon lapatan dohot pangkirimon ni ngolu na so tarlehon ni angka na di portibi on.

_Parsiajarima parsiajaran samingguon, mangihuthon buku Kemenangan Akhir, bindu 7-11, na laho paradehon dirim tu ari sabat, 4 Mei_