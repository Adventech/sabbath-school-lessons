---
title:  'Pangoloion: Parbue ni Haporseaon'
date:   02/05/2024
---

`Jahama Rom 3: 27-31; Rom 6: 15-18; dohot Rom 8: 1, 2. Aha do na niajarhon ni angka ayat on tu hita taringot di haluaon marhite hatigoran ni Kristus sambing?`

I dope alogo na lambok marombus ditongatonga ni halak Kristen di tingki ni si Luther. Marpuluh halak diajari laho manghalupahon diri nasida na mardosa jala manatap dompak Kristus. Ndang ganggung roha disi, molo manatap dompka diri nasida sandiri jala songon dia diri nasida disi, holan manatap angka dalan na manaluhon hiras ni roha nasida do disi. Na na porsea dia na so adong parngoluona songoni? Asa dibahen i do patut hita manatap dompak Jesus.

Asi ni roha ni Debata paubahon hita. Di sada hatiha, John Wesley laho tu sada parpunguan Moravia di London. Tarsonggot di Wesley uju ibana manangihon hata patujolo sian buku Rom na sinalin ni Luther. I ma mulana dingoluna ibana mananda Barita na uli. Adong na marsigorgor di bagasan rohana, alai dipanghilalahon ibana ditogu ibana jumonok tu Kristus na mangalehon ngoluNa tu ibana. Joujou ma ibana, “Hu panghilalahon na porsea do ahu di Kristus, holan Kristus sambing na patut mangalehon haluaon, jala dilehon tu ahu sada barita, ai nunga ditean Ibana nasa dosangku, saluhut dosangku tahe, jala nunga paluahon ahu sian paruhuman dosa dohot patik” ”—John Whitehead, The Life of the Rev. John Wesley, M.A. (London: Stephen Couchman, 1793), hlm. 331.

`Jahama 1 Petrus 2: 2; 2 Petrus 3: 18; Kolose 1: 10 dohot Epesus 4: 18-24. Hatigoran dia do na pinasahat ni angka ayat i taringot ngolu ni halak Kristen?`

Angka Reformator dohot dengan mamarsiajari Hata ni Debata laho mangalului hatigoran gumodang. Ndang sonang di pangkatna, manang haspitaranna di ugamo na otik manang ndang adong tahe parbuena, sai dijugulhon nasida do laho mananda Kristus i dumenggan. Godang halak Kristen na porsea tu hata ni Bibel di abad parsitongaan i manean parungkilon bolon. Nasida dipusa, tarhurung, dipabali, jala diuhum. Ugasan nasida diharomhon, ditutung do bagas nasida, dibuat sandok tano nasida, jala dilelei angka dongan sabagas nasida. Di na dilelei nasida sian bagas nasida, dilului nasida huta “na pinandean jala na pinauli ni Debata” (Heb. 11: 10). Uju na dipusa nasida, dipasupasu nasida do na mamusa nasida, jala uju nasida tarhurung di hurung partoru na golap jala ngali, dihirim nasida bagabaga ni Debata di ari marsogot na torang. Molo tung pe pamatang nasida tarhurung, na malua do nasida di bagasan Kristus, malua di bagasan hatigoran ni HataNa, sonang di pangaropan di haroroNa na paudahalihon na tibu nemamasa.

`Uju ditatap ho dirim, pangaropan haluaon dia do na dipeop di ho?`