---
title:  Hot ro di Salelenglelengna Patik ni Debata
date:   27/05/2024
---

`Jahama Mateus 5: 17, 18; Psalmen 111: 7, 8; Parjamita 12: 13, 14; 1 Johanes 5: 3; dohot Poda 28: 9. Aha do na niajarhon ni angka ayat on taringot di hasadaon ni halak Kristen dohot patik?`

Huria Masehi Advent Hari Ketujuh mangihuthon dalan ni angka Reformator Protestan na patimbohon hadaulaton ni patik ni Debata. Ida hata na niondolho ni John Wesley on: “Patik panombaon manang pelean na pinasahat ni si Musa tu halak Israel, na marisi sandok patik dohot uhum na marhadomuan dohot angka pelean dohot parhaladoon di Undungundung na Badia na robi, tutu na ro do Tuhan i laho manalpuhon, paujunghon, jala pasingkophon i... Alai uhum hajolmaon, na suan di bagasan Patik ni Debata na sampulu i, jala na pinajongjong ni angka panurirang, ndada di soadahon Ibana. Ndada sangkapNa diharoroNa i laho mansoadahon sada sian patik i. I do patik na so jadi dipaubah, i do ‘sitindangi haposan jala na sintong’... Ganup hata sian patik i hot do tongtong, bahen di sandok manisia, jala di sude partingkian, ala ndang marsigantung di luat manang tingki, manang angka na ro masa gabe muba, alai marsigantung di parange ni Debata dohot parange ni manisia, jala parsaoran i ndang tarpaubah ni na sada dohot dohot na asing” —Upon Our Lord’s Sermon on the Mount, Discourse V, John Wesley’s Sermons: An Anthology (Nashville, TN: Abington Press, 1991), hlm. 208, 209.

`Patudosma 2 Musa 34: 5-7 dohot Rom 7: 11, 12; Psalmen 19: 7-11; Psalmen 89: 14; Psalmen 119: 142, 172. Aha do na niajarhon ni angka ayat on tu hita taringot hasadaon ni patik ni Debata dohot parange ni Debata?`

Ala patik ni Debata i gombaran sian parangeNa, ojahan ni habangsaNa, dohot ojahan diparange ni jolma manisia, dihasogohon sibolis do i. “Ndang adong nanggo sahalak pe na so marnida ia inganan na badia di tano on i do gombaran manang sumansuman sian inganan na badia di banua ginjang, jala patik na adong di bagasan poti na di inganan na badia di tano on gombaran na sintong sian patik na adong di bagasan poti di inganan na badia di banua ginjang; jala di na manjanghon hatigoran taringot di inganan na badia na di banua ginjang patuduhon pangoloion di patik ni Debata, jala panjanghonon di ari Sabbta sian patik paopathon i. I do hahomion paraloan bolon i jala manontuhon dompak hasadaon na uli di Bibel na paboahon parhaladoon ni Kristus di inganan na badia di banua ginjang” —Ellen G. White, Kemenangan Akhir, hlm. 368.

`Aha do somalna hata na pinasahat ni jolma na mandok ia hita ndada be ingkon sipangoloi di Sampulu Patik ni Debata i? Didok roham, aha do sasintongna na adong di pudi ni i?`