---
title:  Tanda Binatang
date:   29/05/2024
---

`Jahama Pangungkapon 12: 12, 17 dohot Pangungkapon 13: 7. Songon dia do angka ayat on manggombarhon rimas ni sibolis? Boasama tarrimas sibolis i dompak bangso ni Debata di ari parpudi?`

Pangungkapon 12 papatarhon partontangan ni hasiangan on di Kristus dohot sibolis sian na robi. Ujung ni partontangan on i ma parporangan na parpudi ni sibolis dompak bangso ni Debata. Pangungkapon 13 patandahon dua parangan ni sibolis, sada binatang na ruar siaan laut dohot binatang na ruar sian tano. Hagogoon ni nadua parangan on marsada dohot sibolis laho marporang dompak bangso ni Debata.

`Jahama Pangungkapon 13: 4, 8, 12, 15 dohot Pangungkapon 14: 7, 9-11. (ida dohot Pangk. 15: 4, Pangk. 16: 2, Pangk. 19: 20, Pangk. 20: 4, Pangk. 22: 90). Aha do impola ni jamita na ruar sian sandok ayat on?`

Idama torang disi. Manang na manomba Sipanompa jolma i manang manomba asing sian i. Sipanompa patut sisombaon (Pangk. 5: 9). Partontangan di Kristus dohot sibolis di banua ginjang do mulana i ma taringot dipanombaon: “Nangkok ma ahu tu atas ni angka ombun, gabe tudoshon na tumimbul sahali ahu” (Jes. 14: 14). Sibolis manghalungunhon panombaon na dompak Sipanompa. Mangihuthon Pangungkapon 13, sahat do na di rohana i marhite ulaon ni binatang na ruar sian tano (Pangk. 13: 4).

Molo dipatudos dohot Daniel 7 na patuduhon ia binatang na ruar sian tano i tudos ma i dohot tanduk na metmet na “paubahon angka tingki dohot uhum” jala marhuaso saleleng ni 1.260 “ari” hasurirangan, i ma saleleng 1.260 taon (Dan. 7: 25; patudos dohot Pangk. 13: 5; ida parsiajaran 6). Sada sian Sampulu Patik ni Debata naa marhadomuan dohot tingki i ma patik paopathon. Huria on nunga margogo laho paubahon ari panombaon i ma ari Sabtu, ari papituhon, gabe ari Minggu, ari parjolo sian minggu i.

Huaso haportibion na margogo laho paubahon ari Sabbat, ari Sabbat ari papituhon, na Debata sandiri pajongjonghon songon tanda ni huasoNa (2 Musa 31: 13; Hes. 20: 12, 20), i ma sada hagogoon laho manaluhon huaso ni Debata na gabe ojahan ni huasoNa. Dibahen i, dison do na gabe rimpunan ni partontangan na parpudi i ma taringot ni panombaon na sintong manang na lipe.

Ala ni i, buku Pangungkapon patandahon angka na marhaporseaon di Debata i ma nasida na “mangaradoti angka patik ni Debata” 9Pangk. 12: 17, Pangk. 14: 12). Dohot ma disi ari Sabat ari papituhon, ndada ari Minggu. Nasida na manoishon joujou na parpudi sian surusuruan na tolu i laho manomba debbata di ari na badiaNa (Jes. 58: 13) na manomba binatang i di ari sabbat paraloan i, ari Minggu, dijanghon nasida tanda ni binatang i (ida parsiajaran 11).