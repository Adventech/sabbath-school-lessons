---
title:  Ojahan Harajon ni Debata
date:   25/05/2024
---

### Namardomu tu parsiajaran di minggu on, jahama
Pangk. 14: 6–12; Parj. 12: 13, 14; Poda 28: 9; Dan. 7: 25.

> <p>Ayat siapilon</p>
> “Jadi tarrimas ma naga i mida boruboru i, gabe laho ma ibana marmusu dompak angka pomparanna na tading i, angka na mangaradoti patik ni Debata jala marsihohot di panindangion ni Jesus. Jala didapothon ma tu pasir ni laut” (Pangk. 12: 17).

Marhite mamarsiajari Bibel dohot manat, huria Advent manat marnida hinaringkot ni Patik di Inganan na Sun Badia di Bagas Joro na di banua ginjang i. Marhite manulingkiti impola sian patik ni Debata, jumpang nasida nang hinaringkot ni ari Sabbat, patik paopathon. Jala torang disi, ia patik on sumurung sian saluhut patik na torang patandahon Debata i ma Sipanompa hita, ojahan sian saluhut panombaon na sintong – sada jamita na mansai denggan sahat ro di ari parpudi ni hasiangan on (ida Pangk. 14: 6-12).

Sangkap ni sibolis sian mulana i ma laho manundati panombaon tu Debata marhite manegai patik ni Debata. Tangkas diboto ibana “alai tinggang di na sada, nunga gabe parsala ibana di saluhutna” (Jak. 2: 10); dibahen i, diela ibana jolma i laho mangalaosi patik ni Debata. Dihasogohon sibolis do ia ari Sabbat ala ari Sabbat i paingothon jolma tu Sipanompa jala songon dia Ibana ingkon disomba. Alai ari Sabbat i pe disurathon do di bagasan patik ni Debata di inganan na Sun Badia di Bagas Joro na di banua ginjang. Hinorhon ni patik i do adong dosa, saleleng ni jolma i margogo gabe pangoloi di Debata, patikNa i tongtong do siradotan, dohotma i nang ari Sabbat.

Impola ni parsiajaranta on i ma laho patuduhon hasadaon di Bagas Joro, patik ni Debata, ari Sabbat, dohot ari parpudi na naeng ro i ma tanda ni binatang. Jala parsiajaranta nang hatigoran ni ari Sabbat tu angka jolma na mangolu di ari parpudi

_Parsiajarima parsiajaran samingguon, mangihuthon buku Kemenangan Akhir, bindu 25 – 27, na laho paradehon dirim tu ari sabat, 1 Juni_