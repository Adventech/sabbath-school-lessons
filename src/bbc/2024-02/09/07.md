---
title:  Pabagashon
date:   31/05/2024
---

“Di na so adong panindangion ni Bibel na mandongani nasida, torop mardongan togu ni roha jala ndang mananda di halojaon menggogohon – manghalupahon songon dia angka pangantusion na sarupa nunga dibahen laho mangalo dompak Kristus dohot angka apostelNa, sungkun-sungkun: Boasama angka parjamita na parjolo i ndang umboto taringot ari Sabbat? Alai otik na porsea songon hamu. Ndada holan hamu na sintong jala sude na pistar di portibi on lilu.’

“Laho manaluhon angka hata sisongon i, na ringkot sibahenonta i ma mangenet sian hata ni Bibel dohot barita di parsoaran ni Debata dohot bangsoNa sian na robi” —Ellen G. White, Kemenangan Akhir, hlm. 380.

“Halak Kristen di na parjolo mangaramoti ari Minggu didok roha nasida di na mangaramoti ari Minggu nasida na mangaramoti ari Sabbat na badia do; jala saonari torop halak Kristen di ganup huria, ndang marimbang nang di tonga-tonga ni huria Roma Katolik, na mardongan roha na ias manghaporseai ai ari Minggu i do ari Sabbat naung pinatikkon ni Debata. Dijanghon Debata do ias ni roha nasida dohot haporseaon nasida di adopanNa. Alai molo ari Minggu i nunga dipaksahon marhite patik, jala tano on disondangi taringot pangaramotion di ari Sabbat na sintong, dibahen i manang ise pe na mangalaosi patik ni Debata, laho mangihuthon patik na so marojahan tumimbo sian uhum Rom, disi ma jolma i nunga pasangaphon Hapauson tumimbo sian Debata. Dilehon nasida hasangapon tu Rom, dohot tu huaso na manggogohon patik Rom. Nasida manomba binatang i dohot gombaranna. Jala di ari ni jolma i muse manadinghon uhum na pinatikkon ni Debata songon tanda hagogoonNa jala mangaramoti singkat ni i na pinajongjong ni Rom songon tanda ni huasona, marhite i nasida patuduhon manjanghon randa pangoloion di uhum Rom, i ma “tanda ni binatang i.’ Holon ditingki jumpang arina dohot torang dipabotohon tu jolma i, jala tu nasida dipangido laho mamillit pangoloi di patik ni Debata manang di patik ni jolma, disi ma jolma i manjanghon ‘tanda ni binatang i,’ i ma nasida na sai tongtong mangalaosi angka patik ni Debata” —Ellen G. White, Kemenangan Akhir, hlm. 379, 380.

**Sungkun-sungkun Sirangrangan**:

`Portibi on mansai hatop do humusor, jala ndang harajuman. Boasa ma hita ingkon tongtong marjaga di angka na laho masa di ari parpudi na olo mambahen hita ndang mangarade?`

`Songon dia do pangantusion di panguhuman dohot uhum ni Debata sadalan dohot hata na mandok ia hita dipalua marhite asi ni roha sambing?`

`Marhite angka dalan di do ho denggan gabe sitindangi tu nasida na so umbotosa ringkot ni ari Sabbat na tutu jala ia roha nasida mangaradoti ari Minggu, i ma ari parjolo sian saminggu?`

`Aha do mara na ro di na marsada huaso ni huria dohot harajaon? Songon dia do hita songon halak Kristen marsaor dohot pamarenta?`