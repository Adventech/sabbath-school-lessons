---
title:  Bagas Joro dohot Patik
date:   26/05/2024
---

`Jahama Pangungkapon 11: 19, 2 Musa 25: 16, 2 Musa 31: 18, dohot Pangungkapon 12: 17. Aha do na pinatudu ni angka ayat on taringot di Poti Parpadanan na di Inganan na Sun Badia di Bagas Joro?`

Ari pardenggan i ma ari panguhuman. Sandok halak Israel ditonahon asa parsidohot di ari i marhite paunduk roha, mamareso diri, jala mansohot sian nasa ulaon (ida 3 Musa 29: 29-31). Di ari i, sintua ni malim bongot tu bagasan inganan na Sun Badia laho mangulahon pardengganan sian nasa dosa. Disi, di inganan na umpudi sian Bagas Joro, adong Poti Parpadanan. Di bagasan poti i adong sampulu patik ni Debata, na disurathon di atas dua lei batu. Langkop poti sian sere na pita digoari poti parpadanan, na tusi dipistikkon mudar laho papitahon Bagas Joro sian dosa. Hasangapon ini Jahowa dipatuduhon marhite hasangapon ni Shekinah di atas langkop pardengganan. Ganup pelean na dipelehon patuduhon dengan basa ni Debata maradophon jolma pardosa, alai ari Pardengganan patuduhon ia dosa diingot sahat ro di ari paruhuman (Heb. 10: 3) jala ia dosa i tutu disalpuhon holan marhite marhaporseaon tu mudar ni Kristus na papitahon sian dosa (1 Pet. 1: 18, 19). Disi, di adopan ni Debata, denggan basa dohot hatigoran marsada dibagasan haulion.

Hatiha mantap dompak Bagas Joro na di banua ginjang, diida apostel Johannes “tarungkap ma joro ni Debata” dohot “poti parpadananna di jorona i” (Pangk. 11: 19). Buku Kemenangan Akhir pasingkophon hata i: “Di bagasan Bilut na Sun Badia di Bagas Joro na di banua ginjang, disi do patik ni Debata di habadiaonna – patik na hinatahon ni Debata sandiri mardongan angka soara ronggu di dolok Sinai, jala disurathon marhite jarijariNa sandiri di atas lei batu i. Patik ni Debata di inganan na badia di banua ginjang i do na sasintongna na badia, asa nasa patik na sinurathon ni si Musa di atas lei batu dohot angka patik na sinuratna di bagasan Pentateukh (patik ni si Musa) i do gombaran manang surat na so dung lipe, na sintong situtu. Nasida na mangantusi jamita on, ditogu laho marnida habadiaon dohot bangko na so ra muba sian patik ni Debata i” —Ellen G. White, Kemenangan Akhir, hlm. 367.

Hatiha halak Advent na parjolo mamarsiajari parsiajaran sian Bibel taringot inganan na badia, diida nasida hinaringkot ni patik ni Debata dohot ari Sabbat di bagasan impola ni sandok patik ni Debata. Didok nasida molo patik ni Debata digombarhon di bagasan Poti Parpadanan di Bagas Joro na di banua ginjang, dibahen i ndang tutu patik ni Debata disalpuhon di hau pinarsilang.

`Pingkirhonma taringot ni ari Sabbat, hatop do marsiadu angka ari i, ro tu hita ganup minggu, jala ndang manjua saotik pe. Aha do na laho sipasahatonna tu hita i ma hinaringkot ni parsiajaran di panompaon? Parsiajaran dia dope na mansai gomos gabe parningotan jala marulakhulak?`