---
title:  Parporangan di Pingkiran
date:   18/04/2024
---

`Jahama 2 Korintus 4: 3-6. Aha do lapatanna, “Ai dipapitung debata ni portibi on do pingkiran ni angka na so porsea, asa unang nasida dipatiur sondang ni barita na uli” (2 Kor. 4: 4)? Songon dia do dipapitung simalolong nasida? songon dia do simalolong nasida dibuhai?`

Hata Gorik mandok “pingkiran” di ayat on i ma noema. Somalna hata i lapatanna parbinotoan manang hagogoon ni rohantaa. The SDA Bible Commentary pasahathon hatorangan na denggan dompak ayat i. “Parporangan ni Kristus dohot sibolis i ma parporangan na laho manaluhon pingkiran ni manisia (rom 7: 23, 25; 12: 2; 2 Kor. 3: 14; 11: 3; Pil. 2: 5; 4: 7, 8). Na ginogo ni sibolis i ma mameolhon manang paholiphon pingkiran ni jolma. Diulahon ibana i marhite padaohon jolma i sian na manulingkiti Hata ni Debata, mangalolai pingkiran ni jolma marhite angka hagiot ni daging dohot pamatang, marhite manggohi pingkiran ni jolma di angka na ringkot di ngolu on, jala marhite pahehehon ginjang ni roha jala mangasas” –jld. 6, hlm. 854.

Hurang ni parbinotoan di angka na mago i ndada ala ndang diboto nasida. Alai ala ndang dilehon nasida rohana. Torop halak ia di nasida godang partingkian laho manulingkiti hasintongan, alai ndang olo nasida porsea, jala sibolis papitung simalolong nasida. Harajaon sibolis i ma harajaon haholomon. Songon hata tambahan sian The SDA Bible Commentary, “Barita na uli, sasadai i do hagogoon laho papatarhon hajahaton sipaotooto ni sibolis, jala marhite i jumpang ni jolma dalan haruar sian haholomon laho tu hatiuron” –jld. 6, hlm. 854. Impola ni barita sian Padan na Imbaru i ma hangoluan, hamamate, dohot haheheon ni Jesus. Jesus do ondolan ni Barita na uli jala impola ni Bibel. Sandok isi ni Hata i manghatindanghon Ibana (Joh. 5: 39).

`Jahama Johannes 1: 4, 5, 9, dohot 14. Songon dia do sandok ayat i manggombarhon Jesus? Tarlumobi parateatehon Johannes 1: 14.`

Martaon lelengna di tongatonga ni huria Kristen na parjolo, angka na porsea di Padan na Imbaru marhaposan jala pasahathon dirina tu Kristus i ma ibana na gabe palito di haholomon na ro tu nasida. Dipalua nasida marhite asi ni rohaNa, dipaubah huasoNa, jala ditogu holongNa. Nang hamatean ndang margogo manirang pangoloion ni nasida di Kristus. Hatop do ditanda nasida hajahaton sipaotooto ni sibolis mardongan sinondang ni Harajaon i. Tongtong do adong di Kristus i baoa dohot parompuan binahen ni denggan ni basaNa jongjong togu bahen hatigoranNa. Di mula ni taon i, sinondang ni holong, denggan basa, dohot hatigoran ni Kristus marsinondang manaluhon haholomon.