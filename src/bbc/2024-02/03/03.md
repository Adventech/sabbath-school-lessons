---
title:  Babiat Panoro
date:   15/04/2024
---

`Jahama Ulaon ni Apostel 20: 27-32. Aha do poda na gomos na pinasahat ni apostel paulus tu angka sintua di huria Epesus taringot di halak na mamodahon na lipe di ari marsogot?`

Sangkap ni poda ni apostel Paulus i ma laho manungkoli huria i mangadopi angka na laho masa sogot. Di angka ayat i, dipaboa ibana dua biar ni rohana na ringkot siparateatehonon ni huria i.

Na parjolo i ma “Ia dung laho ahu, bongot ma tu hamu, babiat panoro, angka na so mangolani na pinarmahan i” (Ulaon. 20: 29). Lapatanna, angka na porsea marsogot mangadopi pangarupaon bolon, alai sian tongatonga ni huria i.

Dungi dipasahat apostel i biar ni roha na paduahon uju ibana mandok, “Gari sian tongatongamuna sandiri hehe ma halak angka na mamodahon na lipe, mangelaela angka sisean i mangihuthon nasida” (Ulaon. 20: 30). Angka jamita na lipe dijamitahon di tongatonga ni huria. Hata sipaotooto padaohon hata hatigoran ni Debata. Jongjongma angka ulaon ni sipelebegu. Di abad paopathon manang palimahon, mardamedame jala nanget poda na lipe i diboan tu tongatonga ni halak Kristen, mardongan hata asa tumibu sar barita Nauli i. Alai roa do parbuena i ma mandao sian hatigoran ni Hata ni Debata.

`Jahama 2 Tessalonik 2: 7-12. Songon dia do apostel Paulus manggombarhon hajahaton na naeng ro i? Sandia do i tandaon ni halak?`

Hata ni apostel Paulus, “ai nunga marpangkorhon nuaeng hajahaton i” tung mansai ringkot. Nang ditingki ni apostel Paulus, adong na manghalipehon hasintongan sian hata ni Debata i ma dompak pangoloion di patik ni Debata. Tamba taon tu gandana do pangalipeon i.

Maralo dompak patik paduahon, angka ganaganaan sombaon diboan tu tongatonga ni huria. Marribu taon lelengna, ganaganaan sian sandok sipelebegu gabe dijolo. Asa tarjanghon ni angka sipelebegu jamita ni halak Kristen naung adong ditongatonga ni huria, goar ni angka ganaganaan i dibehan mangihuthon goar ni angka na badia. Ari Minggu, ari panombaon dompak debata mata ni ari, lam tu lelengna dijanghon gabe sada ari na badia ni halak Kristen bahen marningot ari haheheon ni Jesus. Ari na so tutu i, na so marojahan sian Bibel, tongtong dijanghon rasirasa nuaeng.

`Mardamedame na songon dia do na taida nuaeng adong ditongatonga ni huria i? Na rumingkot sian i dope, dompak dia do ho mardamedame dihaporseaon? Dia do ulaon na sipata gabe pasadahon hasintongan dohot na jahat?`