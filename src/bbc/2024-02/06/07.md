---
title:  Pabagashon
date:   10/05/2024
---

“Uju Bibel i dihagigihon angka sintua ni huria dohot angka pangajarai ni bangso, uju panindangionna i dipasambarhon manang dilipehon jala marhite godang dalan dibahen jolma dohot setan mangalului dalan laho pabalihon pingkiran ni jolma i sian Bibel i, uju nasida na jngjong laho mamaritahon hatigoranna, nasida dilelei, dipusa, dihosomi, dihurung di hurungan partoru, mate ala ni haporseaonna, manang ingkon maporus tu halongonan, tu liang manang dolok batu –dibahen i angka sintindangi na daulat i manurirangi huhut tumatangis. Alai nang pe songoni, diuduti nasida do panindangion nasida disalelengni 1.260 taon i. Dihatiha haholomon i adong do angka na porsea na manghaholongi Hata ni Debata jala mangaramoti hasangaponNa. Tu angka na porsea i nunga dilehon habisuhon, hagogoon, dohot huaso laho paboahon hatigoranNa disaleleng ni partingkian i” —Ellen G. White, Kemenangan Akhir, hlm. 226, 227.

“Uju bangso Prancis mansoadahon Debata dohot patar jala manadinghon Bibel, angka parjahat dohot tondi haholomon marsuraksurak ala sahat na di roha nasida naung leleng diparsinta – sada harajaon malua sian panggomgomion Patik ni Debata... Tondi ni Debata do na mangolati i, na mangolati ulaon ni sibolis, dungkon ditarik muse. Jala ibana na hinalomohonna i ma hasesega ni jolma, nunga diloas mangulahon na di rohana i. Nasida na manuntun parsidohot di dalan i, diloas laho manapu sian angka parbuena, sahat ro di huta i digohi hajahaton na mansai parir molo disurathon marhite pitolot. Sian sandok luat naung sega dohot angka huta naung madabu, tarbege anggukhangguk bolon na mansai lungun – anggukhangguk dipartinaonan bolon. Prancis dihatiha i songon na hinutur ni lalo bolon. Ugamo, uhum, paradaton, tondong, negara dohot huria – saluhutna nunga dipusa tangan ni sibolis naung dipajongjong maralo dompak patik ni Debata”—Kemenangan Akhir, hlm. 242.

“Molo huria i ndang mangihuthon panogunoguonNa jala manjanghon ganup sinondang haituron, mangulahon sandok ulaon na patut siulahononhon, lam tu sumurutna do haporseaon i jala holan sipaula sambing, jala mago ma tondi habadiaon i” —Kemenangan Akhir, hlm. 268.

**Sungkun-sungkun Sirangrangan**:

`Songon dia do barita partontangan bolon i tarida di bagasan Revolussi Prancis?`

`Uju dihatahon ia Debata i nda tutu adong, sahalak jolma manurathon ai “Na margogo do hita manontuhon angka tahi ni rohanta jala mangalojongi saluhutna malua sian angka hagogoon ni parbinotoan dia pe jala ndang mangaranapi diangka uhum na so patut silaosan.” Boasama hata “jala ndang mangaranapi diangka uhum na so patut silaosan” gabe sada hata hagogoon na dipeop godang jolam laho manadinghon Debata? Songon dia do hata na songon i tama mangurupi patoranghon angka na masa di hatiha Revolusi Prancis?`

`Aha do hinaringkot ni alatan ni Johanes taringot di Bagas Joro na marhadomuan dohot angka na masa di ari parpudi?`