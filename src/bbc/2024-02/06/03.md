---
title:  Bilangan Partingkian Hasurirangan
date:   06/05/2024
---

`Patudos Pangungkapon 11: 3; Pangungkapon 12: 5, 6, 14, 15 dohot Daniel 7: 25. Dia do hasadaon na niidam di bilangan partingkian hasurirangan disi?`

Sitindangi na dua i “manurirangi nasida, maruloshon hori, leleng ni saribu duaratus onompulu ari” (Pangk. 11: 30. Partingkian na sarupa do i dohot opat puluh dua bulan na dipartingkian i “angka parbegu” (nasida na mangaleai hatigoran ni Debata) padegedegeonnasida do huta na badia i (Pangk. 11: 2). Alo ni Debata padegedege hatigoran ni Debata saleleng 1.260 hari (42 x 30 = 1.260, sadari manggombarhon sataon ari hasurirangan), jala na dua sitindangi ni Debata, Padan na Robi dohot Padan na Imbaru, manuriranghon nasida di bagasan partingkian na sarupa.

Songon naung taparsiajari (ida parsiajaran opat), Daniel 7: 25 mandok ia tanduk na metmet na haruar sian hadadabu ni harajaon Rom jongjong mangarupa bangso ni Debata “sada tingki dohot dua tingki dohot satonga tingki”. Sada “tingki” lapatanna sataon (360 ari). Dibaheni, tolu satonga tingki lapatanna 1.260 ari.

Pangkupaon 12: 6, 13 paboahon ia 1.260 i ma ari pangaleleuon di bangso ni Debata. Pangungkapon 12: 14 manurathon taringot sadda tingki, dua tingki, dohot satonga tingki. Pangungkapon 13: 5 manaringoti 42 bulan. Jumpangta 42 bulan dohot 1.260 ari na disurathon di bagasan Pangungakpon 11: 2, 3. Saluhut hasurirangan on manurathon marragam dalan di bilangan partingkian hasurirangan na sarupa.

Molo ditadinghon huaso ni Buku na Badia, ro ma hauso na asing (jolma) singkat ni i. I do dalanna tubu pangaleleon dompak nasida na patimbulhon Hata ni Debata, na masa salelengni pangarajaion hapauson sian taon 538 M sahat ro di 1798 M, uju i huria di abad parsitongaan madabu tu bagasan haholomon partondion na mansai golap. Patik ni jolma dipajongjong singkat ni patik ni Debata. Hasomalan ni manisia mangunghupi hatigoran ni Hata i. Huria Rom marsada dohot hagogoon ni portibi laho pajongjonghon hagogoonna di sandok luat Eropa.

Saleleng ni 1.260 taon i, Hata ni Debata – dua sitindangi i – dihungkupi mardongan abit hori. Hatigoran nasida dihungkupi di toru ni hasomalan dohot angka uhum. Manurirangi do ia sitindangi na dua i; manghuling do ia Buku na Badia i. nang ditongatonga ni haholomon ni partondion i, diramoti do Hata ni Debata i. Adong angka na porsea mangaradoti i jala mangolu hombar tu angka patikna. Alai molo diida tu torop ni halak na mangolu di Eropa, mansai otik do bilangan nasida. Halak Waldensia, John Huss, Jerome, Martin Luther, Ulrich Zwingli, John Calvin, John dohot Charles Wesley, dohot angka na asing na marsihohot di Hata ni Debata di saluhut na pinarsiajaran nasida.

`Angka parsiajaran do dipartingkian on na pineop ni godang halak Kristen, na diojakkon tu adat hasomalan jala ndada tu Hata ni Debata?`