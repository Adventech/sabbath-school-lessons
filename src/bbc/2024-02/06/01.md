---
title:  Dua Sitindangi
date:   04/05/2024
---

### Namardomu tu parsiajaran di minggu on, jahama
Pangk. 11: 3–6; Sak. 4: 14; Pangk. 12: 5, 6, 14, 15; Dan. 7: 25; Jes. 54: 17; Psalm. 119: 89; Pangk. 11: 15–18.

> <p>Ayat siapilon</p>
> “Nunga malos duhutduhut i, nunga marurus bunga i, alai anggo hata ni Debatanta sai hot do ro di salelenglelengna (Jes. 40: 8).

Martaontaon lelengna, nunga disegai Hata ni Debata i, dihasogohon, jala dipasiding. Hata ni Debata tarhurung di parsikkolaan, ditutung ditongatonga ni onan, jala diribahi. Angka na porsea dihinsahi, diburai, dihurung, jala mate ala ni hasintongan. Marhite saluhutna i, monang do Hata ni Debata i.

Huria di abad parsitonggan mangalele halak Kristen na porsea jala marhaposan di Hata ni Debata. Alai, Hata ni Debata manondangi haholomon. Pangaleleon dohot pardangolan ndang mangambati parjamitaan di Hata ni Debata. Uju na manalin Bibel tu hata Inggris, William Tyndale, diuhumi alani haporseaonna, disungkun tu ibana ise do na mandongani ibana laho pasarsarhon Hata ni Debeta. Dirimangi ibana sungkun-sungkun i dungi didok ibana ma, “Uskup Durham”. Tarsonggot angka panguhum i.

Tyndale patoranghon ia disada hatiha,, uskup i manuhor sude bibel naung disalin tu hata Inggris dungi manutung Buku i diadopan ni situan na torop. Na so tinagam ni uskup disi i ma ia ibana nunga tung dohot mangurupi hatigoran. Di na manuhor buku na songoni godang, adong dalan ni Tyndale laho mancetak Bibel gumodang sian na tinutungna i. Hatigoran naung gabe orbuk nunga hehe muse jala marsinondang mardongan saluhut sinondangna.

Minggu on, sulingkitantama sada sian angka paraloan bolon na ro mandopang Bibel dohot haporseaon ni halak Kristen. Saleleng ni Revolusi Prancis, use do mudar di angka dalan ni huta Prancis. Guillotine, ulaula pamonggol ulu, dipajongjong di onan ni hutta Paris, jala marribu halak mate disi. Ateisme gabe ugamo ni luat i, alai nang pe songoni, hatigoran Hata ni Debata ndang hahungkupan.

_Parsiajarima parsiajaran samingguon, mangihuthon buku Kemenangan Akhir, bindu 12 – 17, na laho paradehon dirim tu ari sabat, 11 Mei_