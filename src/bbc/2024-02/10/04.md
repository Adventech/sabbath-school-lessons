---
title:  Hamatean di Padan na Imbaru
date:   04/06/2024
---

`Jahama Johannes 11: 11-14, 21-25; 2 Timoteus 1: 10; 1 Korintus 15: 51-54; dohot 1 Tesalonik 4: 15-17. Songon dia do gombaran ni angka na manurathon Hata i di Padan na Imbaru taringot ni hamatean molo di patudos dohot gombaran ni hamatean na di Padan an Robi?`

Di Padan na Robi songoni nang di Padan na Imbaru manggombarhon hamatean i dohot na modom. Adong do limapuluh tolu hali di bagasan Bibel, hata “modom” na mangalapati hamatean. Angka panurat ni Bibel satolop ai ndang adong parbinotoan dungkon sahalak jolma i mate.

Padan na Imbaru pasingkophon hata naung adong, na digombarhon di Padan na Robi; haheheon tu hasangapon di na ari haroro ni Kristus i.

Hata i mangondolhon ia hangoluan sisalelengna holan di bagasan Kristus do jumpang. Sandok huaso ni sibolis na sian naroko ndang margogo laho pataluhon bagabaga di hangoluan sisalelengna di angka na porsea. Hamatean i nunga ditaluhon Kristus di hau pinarsilang. Ndang tartiop ni tanoman i be angka na mate disi. Haheheon ni Kristus i mangondihon ganup na porsea marsogot na hehe do sian tanoman di ari haroroNa i sogot.

Parateatehon maa hata ni si Paulus on: “Ai anggo so dipahehe angka na mate, ndang tutu hehe nang Kristus i. Alai anggo so dipahehe Kristus i, magopo ma haporseaonmuna, jala tong dope hamu di bagasan dosamuna, gabe mago ma nang angka naung monding marhitehite Kristus” (1 Kor. 15: 16-18). Mangihuthon ayat on songon dia do halak mandok molo mate jolma i, di ari hamamatena i, nunga be nasida di inganan hasonangan na di banua ginjang? Aha do lapatan ni si Paulus disi di na mandok ia nasida “gabe mago” molo, didok rohanta nasida nunga be di banua ginjang?

Alai tahe, roha ni si Paulus disi i ma ia haheheon ni Kristus i ojahan ni haheheonta do, jala anggo so ala ni hahehehon, “magopo ma haporseaonmuna, jala tong dope hamu di bagasan dosamuna,” jala halak nau mate tongtong di bagasan tanoman, jala magopo.

Angka ayat i tung sarombang do dohot angka ayat na asing di bagsan Bibel i ma dompak pangaropan na tapeop di haheheon di na ro mangulahi Jesus i, di ari hita taruli “Di siteanon na manongtong, na so marlindang, na so ra malos, na sinimpan di banua ginjang di hamu” (1 Pet. 1: 4). Alai, di na mate jolma i nunga be di banua ginjang, boasa ma ditaringoti si Petrus taringot ni teantenan na “sinimpan di banua ginjang” bahen di hita? Tangkasma disi ia angka na porsea di Padan na Imbaru manghalungunhon haroro ni Kristus dohot haheheon ni angka naun mate, pangaropan na manogu nasida asa marsihohot di angka parungkilon ni ngolu.

`Boasama haheheon i gabe pangaropan na mansai baga di haporseaon ni halak Kristen? Songon dia do ulanig adong do di hita silang alai ndang adong haheheon? Aha do pangaropan na tapeop disi? Dibahen i, boasama haheheon i sada jamita na mansai ringkot situtu di haporseaonta?`