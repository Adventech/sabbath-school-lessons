---
title:  Hasipilebeguon Dipapatar
date:   01/06/2024
---

### Namardomu tu parsiajaran di minggu on, jahama
Mat. 10: 28; Parj. 9: 5; Jes. 8: 19, 20; Joh. 11: 11–14, 21–25; 1 Tes. 4: 16, 17; Pangk. 16: 13, 14; Mat. 24: 23–27; 2 Tes. 2: 9–12.

> <p>Ayat siapilon</p>
> “Ai na tuat ma Tuhan i sian banua ginjang mardongan suraksurak, marsoara ma raja ni surusuruan, tarbege ma sarune ni Debata. Dung i hehe ma jumolo angka na mate di bagasan Kristus. Dung songon i, hita na mangolu dope, angka na mian i, taitonna ma hita raphon nasida di bagasan angka ombun, laho manomunomu Tuhan i tu langit an; jadi olat ni i sai tongtong ma hita rap dohot Tuhan i (1 Tes. 4: 16, 17).

Marpulu taon naung salpu, tarbege barita taringot jolma naung jonok tu hamatean, i ma halak naung mate, dungi dipangolu muse, mamboan barita halongangan i ma di angka na ni ida nasida jala ditangihon uju nasida “mate”. Marribu barita on nunga disimpan jala di parsiajari. Di sandok sisik ni tano on, nang ditongatonga ni halak Kristen, marjuta halak manghaporseai sandok barita i paboahon ia halak naung mate i ndang tutu mate. Ojahan haporseaon ni hasipelebeguon on i do sada dalan pangotootoion ni sibolis na tarbarita jala na dumenggan.

Tangkas ma i, hasipelebeguon marmula di porlak Eden marhite pargabuson ni ulok i tu si Adam dohot si Hawa, “ndang na tutu hamu mate” (1 Musa 3: 4). Saleleng ni hasiangan on, hasipelebeguon marragam rumangna dipatuduhon, alai sai tongtong do marojahan tu pamingkirion ia hangoluaon on diuduti nang dungkon ro hamatean i. Pamingkirion on do nang gabe ojahan ni sada sian ugamo na lipe na umbalga di abad 19 na pinajongjong ni na marpariban sian boru ni Fox, jala diujungna ditanda sada pangotootoion, i ma ia nasida manjanghon alus ni sungkun-sungkun nasida sian tondi ni angka naung mate i.

Impola ni parsiajaran on i ma laho patuduhon sasadasa parlinggoman di hita maralohon sumbia ni sibolis di ari parpudi i ma parsaoranta dohot Kristus jala ojahan na togu marhite hata ni Tuhan di Bibel. Parsidohot ma i nang parsiajaran taringot ni naung mate, asing sian angka naung ni ida ni mata, na tinangihon ni sipareon, dohot rohanta na pinasahatna tu hita.

_Parsiajarima parsiajaran samingguon, mangihuthon buku Kemenangan Akhir, bindu 31 – 34, na laho paradehon dirim tu ari sabat, 8 Juni_