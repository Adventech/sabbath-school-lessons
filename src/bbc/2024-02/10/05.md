---
title:  'Hasipelebeguon di Ari Parpudi: na Parjolo'
date:   05/06/2024
---

`Jahama Mateus 24: 5, 11, 24; 2 Tesalonik 2: 7-9; Pangungkapon 13: 13, 14; dohot Pangungkapon 16: 13, 14. Dia do ragam ni pangotootoion na ro tu jolma i di ari parpudi?`

Sibolis patupahon “mantat ragam ni hagogoon dohot tanda dohot halongangan gapgap” bolon laho paotootoon torop halak andorang so ro Jesus i. Taringot di hagogoon ni sibolis na mangotootoi, Angel Rodriguez mandok hata na gomos: “Hagogoon ni joujou nasida ndada adong di bagasan jamita nasida alai di bagasan hagogoon halongangan na di goari ‘tanda’ manang ‘halongangan’. Nasida patuduhon/mangulahon angka mantat tanda, asa marhite songon i manogu roha ni jolma i ndada pingkiran manang parbinotoan ni jolma i. Paboahon ia angka tanda na pinatupa ni sibolis i patuduhon ia hagogoon na pasadahon sian barita ni sibolis na tolu i (ulok, binatang, dohot panurirang gapgap) marhaporseaon do – alai ndada sian Jahowa harorona. Di na jumonok uju ni partontangan bolon, hagogoon ni sibolis i di tongatonga ni jolma marlompit ganda marhite angka dalan na so dung hea masa. Hasipelebeguon, na ojahanna i ma hata ni jolma ndada sian bibel i ma mandok hatongtongon ni tondi, mangarajai tano on” —“The Closing of the Cosmic Conflict: Role of the Three Angels’ Messages,” unpublished manuscript, hlm. 6.

`Boasama roa molo manghaporseai rohanta i? Aha do na tarpatupa ni rohanta, na denggan dohot na roa, di pardalanan ni haporseaonta? Songon dia do sibolis i mamolus di pingkiranta jala manogu rohanta?`

“Sibolis sian na robi mangarade di angka dalan na parpudi sipatupaonna laho paotootoon portibi on... Otik-otik do dipatupa ibana dalan laho mangulahon sipaotootoona bolonna i ma hasipelebeguon. Ndang dipatupa ibana dope saluhut na sinangkapanna i. Alai patupaonna do i di naung jonok ari na... Asing ni nasida na diramoti huaso ni Debata, marhite haporseaon na marojahan di hataNa, sandok tano on madabu tu gomgomanna. Tibu do jolma i dipapodom di bagasan roha na marhasonangan na lipe, na dipahehe holan marhite rimas ni Debata na diusehon” —Ellen G. White, Kemenangan Akhir, hlm. 475, 476. Sasadasa inganan hasonangan di hita i ma di bagasan Jesus dohot hataNa.

Ndang holip sian adopanta marnida songon dia marjuta halak, jala ndang habilangan tahe na manghaposi taringot ni halak naung mate i gabe tarihutihut binahen ni angka hata na mandok ia halak naung mate i na mangolu do tongtong nang pe nasida nung mate.

`Sahat tu sadarion, angka dia do sipaotooto na adong na sai mangaramoti nasida na mangahaposeai ia na mate i na modom do?`