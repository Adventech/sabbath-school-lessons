---
title:  Pabagashon
date:   07/06/2024
---

Sada buku na sinurat ni Lee Strobel, The Case for Heaven, na diondolhon di hata na mandok, di na mate jolma i, na tongtong do mangolu jolma naung mate i di bagasan hadongonna, marhite “parniahapan jumonok tu hamatean” (NDE, near death experiences) na dibahen gabe sada sian “tanda”. Sada sian umpamana: “Sahalak parompuan, na mamolus NDE saleleng ibana operasi jantung, mandok ia ibana panjumpang dohot sahalak ibotona na di banua toru – na pasonggothon rohana, ai ndang adong ia ibotona. Dungi dungkon malum ibana jala dipaboa tu natorasna, natorasna paboahon tu ibana jala ido parjolo sahali dipaboa ia ibana tutu adong do ibotona, alai nunga mate andorang so tubu dope ibana” —Lee Strobel, The Case for Heaven (Grand Rapids, MI: Zondervan Books, 2021), hlm. 69. Alai, Strobel marungkil do laho pasadahon hata taringot ni hangoluon dungkon hamatean mangihuthon jamita na sian Bibel na tangkas na holan ari di na ro sogot Tuhan i, angka na porsea junghonon nasida upana na parpudi.

Nunga dipodahon tu hita: “Tu toropna do jolma i didapothon angka tondi ni sibolis na manuman sisolhot manang aleale na hinaholongan nasida, jala patubuhon halipeon bolon. Nasida na ro i manogu roha nasida sumolhot, jala patupaon nasida angka hagogoon laho patoguhon angkal nasida. Ingkon mangarade do hita laho manaluhon nasida marhite hatigoran sian Bibel, ia naung mate i ndang diboto agia aha, jala nasida na ro na manuman i angka tondi ni sibolis do i.

Di adopanta bostang “ari pangunjunan na naeng ro tu liat portibi on, mangunjuni angka na mangingani tano on (Pangk. 3: 10). Nasa jolma na so dipatunduk di atas ni hata ni Debata na tau tarpatunduksa ni sibolis do nasida. Ulaon ni siparjahat i “mantat ragam ni hagogoon dohot tanda dohot halongangan gapgap” laho patundukhon pinompar ni jolma i, jala na sai marlompit ganda dipatupa hagogoon i. Alai na sahat do ibana tu sinangkapanna i molo jolma i olo unduk di angka hatana. Nasida na marsitutu mangalului hatigoran, jala na sai margogo laho papitahon roha nasida marhite pangoloion, mangulahon nasa na tama sibahenon laho mangadopi partontangan i, dapotan hagogoon na tutu di bagasan hatigoran ni Debata. “Ai diradoti ho do hata habengeton na sian Ahu; Ahu pe, ramotanku ma ho” (Pangk. 3: 10),i do bagabaga ni Sipalua. Tibu do tongosonNa surusuruan sian banua ginjang laho mandongani bangsoNa, asa dibahen i ndang adong nanggo sada pe sian angka na porsea i ditaluhon sibolis” – Ellen G. White, Kemenangan Akhir, hlm. 474.

**Sungkun-sungkun Sirangrangan**:

`Ulaon hasipelebeguon dia do na dohot manat na pinangke ni sibolis i laho mangganggu roham? Aha do panghorhon ni angka surat kabar?`

`Songon dia do ho manghatindanghon haporseaonmu tu sahalak donganmu na imbaru marsirang ala ni hamatean dohot na hinaholonganna jala porsea ia naung mate i nunga be bongot tu banua ginjang? Aha do tingkosna si dohonon, jala dia do na so tingkos?`