---
title:  Millenium di Tano on
date:   25/06/2024
---

Pangungkapon 19 diujungi mardongan gombaran dolon taringot di haroro ni Jesus na mangulahi dohot hamamago ni angka parjahat. Alai ndang marujung disi saluhutna. Pangungkapon 20 patuduhon tu hita sada partingkian na mangihut saleleng ni 1.000 taon, na digoari “milenium.”

`Jahama Pangungkapon 20: 1-3. Aha do upah ni sibolis di na ro mangulahi Jesus i?`

Barita di bagasan Pangungkapon 20: 1-3 gombaran do i. Ndada na tarrante situtu sibolis i dohot rante jala dihinsu di banua toru. Saleleng 1.000 taon, diuhum iaban di tano lungun jala ndang marpangisi i, dirahut na masa na binahenna sandiri. Di bagasan 2 Petrus 2: 4, tajaha disi ia sibolis dohot angka surusuruanna na laho di uhum di paramothon “tu lung haholomon.” Dirante ma sibolis i di tano on mardongan rante ari na masa, ndang adong be sililuhonna. Saleleng ni 1.000 taon, idaonna ma hasesega, hamamago, dohot bala naung tinompana marhite paraloanna.

Hata Gorik na disalin “banua toru” i ma sian hata na sarupa na sian ni jumpangta hata Inggris, abyss. Haton pe sarupa do i dohot hata na dipangke di bagasan Septuahinta, salinan sian hata Gorik di Padan na Robi, laho manggombarhon tano on di ari panompaon. “Dung i tarulang ma tano i gabe halongonan jala holom di atas lung i” (2 Musa 1: 2). Di bagasan Septuaginta, hata “lung” disi i ma sian hata Gorik abyssos, “banua toru”. Hata on manggombarhon tano na tarulang jala holom. “Banua Toru” ndada liang manang lobang na ngangang di sada inganan di hasiangan on. Alani dosa dohot sangkap ni sibolis, songoni nang angka hajahaton na masa andorang haroroNa na paduahalion, nunga mamboan tano on mulak tu haholomon jala tarulang songon tingki mula ni panompaon.

`Jahama Jeremia 4: 23-26, Jeremia 25: 33. Songon dia do angka panurirang na di bagasan Bibel manggombarhon angka na masa i?`

Disi angka panurirang mangondolhon ari hamagoan bolon di ari haroro ni Kristus na paduahalihon jala ndang adong nanggo sahalak tahe na diloas mangolu di tano on di tingki ni 1.000 taon i. Sibolis dohot angka surusuruan parjahat dipasombu mangarimangi hamagoan na binahenni paraloannasida. Saluhut hasiangan on manantap mangulahi ia upah tinuhor ni dosa do hamatean. Ditaluhon Debata do dosa i asa dibahen i ndang marhuaso be dosa i (Nah. 1: 9). Adong tolu na binahen ni Debata laho patupahon i. Parjolo, dipatuduhon Ibana holongNa na so habilangan i, hirim ni rohaNa na mansai balga i, dohot lojaNa laho paluahon sandok manisia. Paduahon, dipatuduhon Ibana hasintongan, hapatuton, dohot hatigoranNa. Patoluhon, diloas Ibana hasiangan on marnida parbue ni dosa dohot hajahaton.