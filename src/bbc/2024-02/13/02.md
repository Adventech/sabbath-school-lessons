---
title:  Pangaropan di Ari Hagogotan
date:   23/06/2024
---

`Jahama Pangungkapon 22: 11, 12; Daniel 12: 1, 2; dohot Jeremia 30: 5-7. Aha do angka na masa andorang so haroro ni Kristus na paduahalihon?`

Di na tartutup pintu parasian di jolma i pintor mangihut ma tingki hagogotan “olat ni dung adong bangso sahat ro di tingki panimpuli;” Pangungkapon 16 manggombarhon pitu saoan na parpudi na laho di usehon tu portibi na gok dosa. Jala, songon uhum na didabu dompak halak Misir, dao do saluhutna i sian bangso ni Debata. Idama bagabaga na di bagasan buku Daniel: “alai apala di tingki na sasada i ma malua bangsom, luhut angka na jumpang tarsurat di bagasan pustaha hangoluan” (Dan. 12: 1). Tontu na nidokna disi “buku hangoluan” (ida Pil. 4: 3; Pangk. 13: 8; Pangk. 20: 12, 15; Pangk. 22: 19). Molo tongtong hita marhaporseaon di Jesus, goarta na di buku hangoluan ndang jadi sesaonna (Pangk. 3: 5).

`Jahama 1 Johannes 3: 1-3, Johannes 8: 29; dohot Johannes 14: 30. Sasada aha do na patut dipeopon laho mangadopi tingki hagogotan na naeng ro?`

Di tingki hagogotan, bangso ni Debata gomos marsigantung tu Jesus asa dibahen i ndang tapaunsat manang ise nasida. Sihol ni roha nasida na tarlumobi i ma holan laho pasonanghon Ibana disaluhutna asa dibahen i, marhite hagogoon ni Tondi Parbadia, gabe badia ma nasida songon Ibana badia. Ndang adong nanggo saotik pe di roha ni Kristus i laho mangalusi angkal ni sibolis. Hita pe tarihuthon hita do parangeNa i.

`Jahama Psalmen 27: 25, Psalmen 91: 1-11, dohot Pangungkapon 3: 10-12. Dia do bagabaga na pasonanghon na nilehon ni Debata tu hita di tingki hagogotan?`

Adong halak naung lilu mangantusi ia hita di ari hagogotan i ndang adong pangondian. Jesus nunga pasimpulhon pangondianNa di inganan na badia di banua ginjang hatiha saluhut jolma nunga mamillit na mangihuthon manang manadinghon Ibana. Alai lapatanna disi ndada dipasombu sasada hita jala marpangunsandean di hagogoonta sandiri saleleng ni ari hagogotan i. Nunga dihatahon Jesus i ia Ibana na sai tongtong mandongani hita (Mat. 28: 20). Haporseaon i marsihohot tungpe ndang adong diida jala na sai porsea do tungpe humaliangta malala. Di ari hagogotan, tu toguna ma haporseaonta jala hirim ni rohanta di ngolu sisalelengna tu balgana dibahen i sasadasa na tahirim di ngolunta i ma mangolu salelengnilelengna dohot Jesus.