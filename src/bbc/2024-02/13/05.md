---
title:  Paruhuman di Tingki Milenium
date:   26/06/2024
---

`Jahama Pangungkapon 20: 4-6. Aha do ulaon ni angka na badia i saleleng ni 1.000 taon, jala boasa ma i ringkot?`

Saleleng ni milenium, angka na badia dilehon tu nasida partingkian laho marnida hinauli ni hatigoran dohot holong ni Debata di bagasan songon dia Ibana manguhumi dosa. Ise di nasida ndang adong sungkun-sungkun na laho sisungkunon nasida tu Jahowa di angka na masa? Saonari, saleleng ni minlenium di banua ginjang, angka na malua i boi pasahathon angka sungkun-sungkun i. Molo adong aleale manang angka na hinaholonganna ndang adong di banua ginjang, angka na malua i taruli partingkian laho mananda paruhuman ni Debata na sintong i. Mardongan haimbaruon, gumogo sian angka naung salpu, angka na malua i dumenggan mananda sangkap ni Debata na gok huaso laho paluahon ganup jolma na mangolu uju di tano i. Diida nasida mangulahi songon dia ganup jolma na mago i nunga luangan banua ginjang alai ditulak nasida Kristus i di ngoluna. Di partingkian i ma, Debata mandabuhon paruhuman na parpdui, hamatean na paduahon, i ma hamatean sisalelengnilelengna – tu nasida naung mago i.

`Jahama Pangungkapon 20: 7-9. Songon dia do panimpuli ni tingki 1.000 i? Aha do upah ni sibolis dohot angka paranganna i?`

Saleleng ni 1.000 taon, ndang manang ise be di sibolis i na laho unjunanna manang di paotooto. Ibana dohot angka surusuruanna tarpunjung laho manatapnatap tu paruhuman ala ni dosa. Di ujung ni millenium, angka pardosa naung mate i dipahehe laho mangadopi paruhuman jala manjnghon upah na parpudi di nasida (Pangk. 20: 5).

Saonari di sibolis i adong parangan na mansai torop. Tungpe nunga dibolus sibolis i ragam ni hatauluonna di tongatonga ni partontangan bolon, di hehe i rohana uju di ida ibana punguan ni situan na torop naung mago i. Ndang rade do pe ibana di ujung di paraloanna, hehe ma ibana laho paotooto “angka bangso” i. Sibolis i mangarahon nasida laho mangulahon parporangan na parpudi laho patundkhon harajaon ni debata jala pajongjonghon harajaon ni nasida. Hata “Gog dohot Magog” dibahen laho manggombarhon sibolis dohot angka parjahat na so malua sian saluhut manisia. Sibolis dohot paranganna manghaliangi “parsaroan ni angka na badia dohot huta na hinaholongan i” (Pangk. 20: 9).

Di ujung ni milenium, ndang holan saluhut parjahati na dipaheheh, alai dohot Huta na Badia, Jerusalem na imbaru, tuat sian banua ginjang tu tano on (Pangk. 21: 2)! Angka na badia nunga mangolu jala mangarajai raphon Kristus i di Jerusalem na imbaru saleleng ni sada milenium. Saonari, diujung ni 1.000 taon, huta i tuat sian banua ginjang rap dohot Tuhanta, Jesus, angka surusuruan, dohot saluhut na tinobus i. Saluhutna manisia jongjong di parporangan na parpudi di partontangan bolon i. Ditaluhon ma dosa i salelengnilelengna.

`Aha do na pinaboa ni paruhuman na parpudi di parange ni Debata?`