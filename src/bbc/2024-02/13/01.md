---
title:  Hamonangan Holong ni Debata
date:   22/06/2024
---

### Namardomu tu parsiajaran di minggu on, jahama
Pangk. 22: 11, 12; Jer. 30: 5–7; Psalm. 91: 1–11; Jer. 25: 33; Pangk. 21: 2; Pangk. 20: 11–15.

> <p>Ayat siapilon</p>
> “Jadi hubege ma soara na gogo sian habangsa i, na mandok: On do joro ni Debata di tongatonga ni angka jolma; na maringanan ma Ibana di tongatonganasida, jala nasida ma bangsona, jala Debata sandiri saor tu nasida! Jadi apusan ni Debata ma nasa iluilunasida sian matanasida: Ndang adong be hamatean nang arsak ni roha; nang angguhangguk, nang na hansit, ndang disi be; ai nunga salpu na parjolo i! (Pangk. 21: 3, 4).

Tarbolus hita do ari marsogot mardongan roha na gok pangaropan. Tungpe ro angka hasusahan, parungkilon dia pe na naeng sibolusonta, hasusahan dia pe na tatean, arsak ni roha dia pe na ro, molo adong di hita pangaropan ai na ro do sogot ari na dumenggan, na tarbolus hita do saluhutna i mardongan angka ulaon na denggan, hirim, dohot las ni roha. Franklin D. Roosevelt i ma Presiden Amerika Serikat di taon 1933 – 1945, sada partingkian na gok hasusahan di tongatonga ni halak Amerika Serikat. Na sarion do ibana alani polio jala ndang boi mardalan molo ndang adong na manogu. Adong sada surat disurathon ibana, “Na tongtong do hami maniop pangaropan, pos ni roha, pos ni roha ai na adong do parngoluon na dumenggan, tingki na dumenggan, di pudi ni haholomon.” Albert Einstein, sahalak sian angka na pistar di tano on, manurtahon, “Marsiajar ma sian ari nantoari, ngoluhon ma ari sadarion, marpangaropanma tu ari marsogot.” Alfred Lord Tennyson, sahalak parende sian Inggri na tarbarita di tingki panggomgomion ni Ratu Victoria, di sada tingki manurathon, “Basar do pangaropan di harbangan ni taon na naeng ro, manghusiphon, ‘ai na dumenggan do i taon on.’”

Di parsiajaran na parpudi di triwulan on, idaonta ma denggan masa ni Kristus di hatiha angka hasusahan bolon saleleng ni hasiangan on dohot hamonanganNa na singkop jala tu saluhut di tongatonga ni partontangan bolon di na denggan dohot di an roa. Buku na parpudi sian Bibel, buku Pangungkapon mangalehon tu hita pangaropan di sadarion, marsogot, ro di salelengnilelengna.

_Parsiajarima parsiajaran samingguon, mangihuthon buku Kemenangan Akhir, bindu 39 – 42, na laho paradehon dirim tu ari sabat, 29 Juni._