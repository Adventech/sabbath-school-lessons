---
title:  Dua na Manontong
date:   27/06/2024
---

`Jahama 2 Korintus 5: 10, Rom 14: 11, dohot Pangungkapon 20: 11-15. Aha do na nidok ni angka ayat on i ma boasa angka pardosa i dipahehe muse?`

Laho mangunguji hagogoon ni dosa i asa unang be mangulahi marhuaso hajatahon i, ganup jolma ingkon do porsea ai partigor do Jahowa jala sintong di saluhut angka dalanNa. Di ujungna, ganup dugul-dugul ingkon marsinggang jala mandok partigor ni Jahowa di partontangan bolon i, dohot do nang sibolis dohot paranganna, jala ndang dung adong haluaon di angka paraloan dompak Debata. Parateatehon ma hata ni Ellen G. White on: “Tibu ndung dibuhai nasa pustaha, jala Jesus manatap dompak angka pardosa, ditatap nasida ma nasa dosa naung binahen nasida. Diida nasida pat nasida na manirpang sian dalan na sintong jala na badia, hinagogo ni hajahaton dohot pangalaoison nasida naung mambaon nasida mangalaosi patik ni Debata. Angka sipaotooto na pinatupa nasida laho mangunjuni, marhite marhasonangan di bagasan dosa, mansoadahon angka pasu-pasu, mangaleai angka siboan barita na uli, ndang manangihon angka poda, manaluhon lambok ni roha marhite tangkang ni roha dohot roha na so olo muda, saluhutna i dipatuduhon sai hera na disurathon mardongan nala-nala ni api....

“Saluhut parjahat pangisi ni tano on jongjong di adopan panguhuman ni Debata, i ma nasida na mangulahon hajahaton dompak harajaon banua ginjang. Ndang adong manang ise pe na jongjong mangondingi nasida, ndang disesa be dosa nasida, jala paruhuman hamatean sisalelengna nunga ditontuhon tu nasida” —Ellen G. White, Kemenangan Akhir, hlm. 562, 564.

`Jahama Pangungkapon 20: 9; Psalmen 37: 20; dohot Maleaki 4: 1, 2. Aha do hata na pinasahat ni angka ayat on tu hita taringot ni paruhuman na parpudi di dosa dohot angka pardosa dohot upah ni angka na badia?`

Barita na uli disi i ma ia sibolis dohot angka surusuruan parjahat i ingkon di dabu tu bagasan laut api. Dosa dohot pardosa ditaluhon. Mangihuthon Pangungkapon 20: 9, nasida ditutung, diagohon, jala ndang dipaporsukporsuk salelengnilelengna. Ayat na mangihuton manenget hata “salelengnilelengna.” Mamereng parpeakna, kata “salelengnilelengna” tongtong lapatana “ndang marujung”, alai sahat tu na sinangkapanna (ida 2 Musa 21: 6; 1 Sam. 1: 22, 28; Jud. 7; dohot 2 Pet. 2: 4-6). Di halak naung mago, hamamago i sandiri, ndada ulaon paruhuman, na manongtong do i. Debata ndada parporsukporsukhon salelengnilelengna.

`Di ujungna, sada sian dua na manontong i paimahon hita saluhutna. Alai, nasida na mago taruli di “upah” naung jinalo nasida – hamatean sisalelengna. Dibahen i, boasama sasadasa pangaropan di hita ndang manjanghon na patut di hita i ma hamatan, holan marhite haporseaon di hatigoran ni Jesus?`