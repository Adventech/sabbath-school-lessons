---
title:  Pabagashon
date:   28/06/2024
---

“Disi adong adaran na bolak sahat ro di dolok-dolok na uli dohot dolok ni Debata jongjong dohot punsuna na timbo. Di adaran na sonang jala gok dame i, di topi ni batang aek na mangolu, bangso ni Debata, naung leleng lilu jala mangadangi taruli nasida inganan....

“Disi pingkiran na manontong manatap las ni roha na so dung talu taringot ni huaso panompaon na gok halongangan i, dohot hahomion di holong na paluahon i. Ganup parbinotoan dipasingkop, ganup hapistaran digandahon. Tambah ni parbinotoan ndang mangalojai pingkiran manang pasudahon gogo. Disi tarpatupa ulaon na dumenggan, taruli diangka hirim ni roha, sahat tu angka sangkap ni roha, jala tubu dope disi angka na pinarsinta ni roha na laho lojongon, angka hahomion na imbaru laho siranapan, hatigoran na imbaru laho diparsiajari dohot angka sangkap n aimbaru na manghalungunhon huaso ni pingkiran, pamatang dohot tondi” —Ellen G. White, Kemenangan Akhir, hlm. 571–572.

“Mardongan hasonagan na so tarhatahon ni pangisi ni tano on marsada dohot las ni roha dohot habisuhon ni angka surusuruan na badia i. Sai na rap marsiajar do nasida di parbinotoan dohot hapistaran na dijanghon sian sandok patingkian di na mangarimangi ulaon ni Debata. Mardongan parnidaan na so holip nasida manatap hasangapon ni panompaon, aangka mata ni ari, angka bintang, dohot aluhut uhum na mangatur parpeak ni saluhutna i humalian habangsa ni Debata. Di atas ni saluhutna, sian na ummetmet sahat ro di na umbalga, disurathon goar ni Debata, jala di bagasan ni saluhut hamaroan di hagogoonNa dipatuduhon” —Kemenangan Akhir, hlm. 572.

Partongtangan bolon nunga salpu. Dosa dohot pardosa ndang adong be. Saluhut hasiangan nunga ias. Sada gombaran ni haulion dohot las ni roha manghuling di sandok hasiangan on. Sian Ibana na manompa saluhutna, diusehon hangoluan dohot sinondang dohot hasonangan tu saluhut hasiangan na si habilangan i. Sian orbuk na ummetmet sahat ro di tompaan na umbalga, saluhutna, na manggulmit dohot na so manggulmit, di bunihon bagasan haulion dohot las ni roha na singkop paboahaon ia Debata i parholong do tutu” —Kemenangan Akhir, hlm. 572.

**Sungkun-sungkun Sirangrangan**:

`Didok roham, boasama songoni leleng dipasombu Debata dosa i? Di partingkian na sarupa, ndang adong jolma na marungkil di tano on lumeleng sing ngolu nasida di tano on. Lapatanna, ndang adong nanggo sahalak tahe na marungkil lumeleng siang ngoluna i. Behama leleng ni ngolu ni jolma i di tano on molo dipatudos dohot dosa na marribu taon? Songon dia do hata on mangurupi hita mangadopi sungkun-sungkun na borat taringot ni hajahaton?`

`Songon dia do partingkian 1.000 taon na digoari dohot milenium sahombar dohot bagabaga haluaon? Rimangima na nidokna taringot di parange ni Debata – i ma holan ditingki saluhut jolma na tinobus i dilehon partingkian laho marnida hatigoran dohot hasintongan songoni nang holong ni Debata – dungi panguhuman na parpudi, paruhuman na parpudi, ujungna didabu tu nasida na mago i.`