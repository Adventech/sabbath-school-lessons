---
title:  Barita na Uli sian Inganan na Sun Badia
date:   22/05/2024
---

`Jahama Heber 4: 14-16 dohot Heber 10: 19-22. Gokkon dohot hata sitiopon dia do na nilehon ni angka ayat on tu ganup hita?`

Roha ni apostel Paulus disi di bagasan buku Heber i ma “gomos ma tatiop,” “marhiras ni roha ma hita,” “ndang jadi sumurut,” ampehon haporseaonmu dompak Jesus, sintua ni Malim di hita. Di bagasan Jesus, taruli hita di sandok na tarhirim. Marhite haporseaon, tama hita bongot tu bagasan Bagas Joro na di banua ginjang marhite “dalan na imbaru jala na mangolu” naung niungkap ni Jesus di hita.

Manatap dompak alaman ni Bagas Joro, idaonta ma mudar di tanduk ni langgatan pamelean sere. Idaonta ma mudar na dipistikkon tu hirehire na dijolo ni tungkup pardengganan

Mudar ni Jesus patupahon dalanni ganup jolma. I do na mangalehon pangaropan di hita, ala hatiha Jesus manesa jala manalpuhon nasa dosanta disi ma hita dipasada mangulahi rap dohot Debata. Ndang hasuhatan denggan basa ni Tuhan i, songoni nang dohot hatigoranNa. Jala hatigoran ndang tarjalona panghophop ni Kristus na gabe manesa nasa dosanta ia molo ndang jumolo Jesus i manesa angka dosanta, jala na paduahon manalpuhon saluhutna i.

`Jahama Pangungkapon 11: 19. Di hata partontangan bolonm boasama alatan on mansai ringkot? Songon dia do pangungkapon on patuduhon hasadaon na so hasirangan di Patik dohot Barita na uli?`

Dison, mardongan hatiuron na marsinalsal dohot hamuliaon na marsigorgor sian adopan ni Debata di habangsa ni hasiangan on i ma ojahan ni habangsa ni Debata, taida disi patik ni Debata di bagasan Poti Parpadanan. Disi, di Inganan na Sun Badia, dipatuduhon hatigoran dohot asi ni roha ni Debata. Ndang adong hagogoon ni tano on na margogo laho paubahon patik ni Debata ala, sian sandok hata na adong, patik ni Debata disimpan denggan di bagasan Poti Parpadanan na di banua ginjang. Heber 8: 10 mandok: “Ai on do padan na naeng pajongjongonku tu pinompar ni Israel, dung salpu angka ari i, ninna Tuhan i: Lehononku do angka patikku tu bagasan rohanasida jala tu ateatenasida surathononku i; dung i gabe Debatanasida ma Ahu, jala nasida gabe bangsongku." Bongot marhite haporseaon tu Bagas Joro na di banua ginjang, taruli ma hita dihasesaan ni angka dosanta na sai laon dohot huaso laho mamolus ariarinta di bagasan Kristus, naung mate bahen di hita jala manurathon patik tu bagasan rohanta. Jesus paluahon “sandok angka na manjonohi Debata” (Heb. 7: 25). Jesus paluahon hita singkop jala une – sian paruhuman dosa dohot sian huasona.

`Boasama pangondian ni Jesus gabe barita na uli na sumurung? Hatiha hita jongjong di adopan ni patik na gabe ojahan ni haluaon, pangaropan dia do na tapeop ia so alani Hatigoran?`