---
title:  Di Inganan na Sun Badia
date:   20/05/2024
---

`Jahama 3 Musa 16: 21, 29-34; 3 Musa 23: 26-32; dohot Heber 9: 23-28. Boasama ari Pardengganan i mansai arga di halak Israel na robi?`

Di sataon bolon angka malim marhalado ganup ari, alai molo di ari Pardengganan, di bagasan hata Heber didok Yom Kippur, roha ni sandok halak Israel dilehon dompak Bagas Joro. Tolu Musa 16 dohot 23 papatarhon torang taringot di ari Pardengganan. Nasa ulaon siganupari ditadinghon. Saluhut nasida marpuasa. Di na bonot sintua ni malim tu adopan ni debata nasida di Inganan na sun badia, huria i manguras roha nasida. Nasida mangalului Debata mardongan serep ni roha huhut manopoti dosa.

Manang ise ndang “paunduk rohana” di ari Pardengganan i nasida ingkon “siaphononhon do”, jala dipabali sian tongatonga ni huria i (3 Musa 27, 29). Di ari Pardengganan, sintua ni malim mamboan mudar ni hambing tunggal di Bagas Joro dungi, dungkon dipistikkon tu adopan ni langkop pardengganan dibahen huhut sian mudar i tu angka tanduk ni langgatan panutungan daupa dohot tu pantar ni langgatan pamelean, na saluhutna i manguras huhut paulion sandok Bagas Joro. Dungkon singkop saluhutna i di ulahon “pardengganan,” sintua ni malim mangampehon tanganna tu atas ni hambing na mangolu i huhut manopoti angka dosa ni halak Israel. Dungi diboan ma hambing na mangolu i tu halongonan asa dipabahir sian tongatonga ni huria salelengni lelengna (3 Musa 16: 20-22).

Mudar na diboan tu bagasan Bagas Joro di ganup pamelean siganup ari, manggombarhon parningotan di dosa (Jer. 17: 1) jala Debata mamorsan saluhutna i. Saonari, di ari Pardengganan, mudar i diboan haruar sian Bagas Joro dungi diampehon tu atas ni hambing Asasel, i ma singkat ni sibolis jala manean saluhut panghorhon ni dosa i.

Hambing i diboan dao tu halongonan, di panimpuli ni ari Pardenganan, adong di Debata Bagas Joro naung badia dohot bangso na badia. Di Bagas Joro na di banua ginjang, Kristus marhalado bahen di hita, parjolo sahali di inganan na Badia, jala saonari, di Inganan na Sun Badia sian taon 1844, i ma ujung ni 2.300 ari.

Bolusonta ma paruhuman bolon on rap dohot Jesus, na gabe Pangondianta. Songon na nidok ni Ellen G. White, hita “dipalua alani hatigoranNa ia so ala ni i ndang parjambar hita” —Alfa dan Omega, jld. 5, hlm. 20. Songon parbue ni hatigoran on – na dilehon tu hita – tatogu ma rohanta tu parungkilon, i ma haruar sian dosa. Lapatanna disi hita ndang be marhasonganan di bagasan dosa, ndang be mangampini manang marsihohot di bagasan dosa na tahaholongi, alai magodang di bagasan asi ni roha dohot ngolu na diparbadiai.

`Aha do ringkot ni ari Pardenggan di bagasan parngoluonna saonari on? Boasama i ingkon mambahen hamubaon di dalan ni ngolunta?`