---
title:  Sinondang sian Bagas Joro
date:   18/05/2024
---

### Namardomu tu parsiajaran di minggu on, jahama
2 Musa 25: 8, 9, 40; Heb. 8: 1–6; 3 Musa 16: 21, 29–34; 3 Musa 23: 26–32; Heb. 9: 23–28; Dan. 7: 9, 10.

> <p>Ayat siapilon</p>
> “Asa on do na rumingkot di hata on: Adong do di hita sintua ni malim, na hundul di siamun ni habangsa Hatongamon na di banua ginjang i, siradoti angka ulaon na badia ro di joro na tutu i, naung dipauli Tuhan i, ndada jolma” (Heb. 8: 1, 2).

Dang leleng dungkon ari na tarhirim di tanggal 22 Oktober 1844, piga sian angka siihuthon Miller, dungkon martangiang jala marsiajar, diboto nasida didia nasida lilu.

Hasurirangan 2.300 ari ndang marhadomuan tu ari haroro ni Kristus na paduahalihon, songon naung nidok ni torop jolma, alai dompak ulaon ni Kristus di Bagas Joro na di banua ginjang do, na gomos digombarhon di bagasan buku Heber.

Ulaon pangurason Bagas Joro di banua ginjang i do hagogonop sian pangurason Bagas Joro na di tano on, songon na pinaboana di buku 3 Musa. Laho marnida dumenggan hatigoran na arga on, idama hasadaon ni Daniel 7 dohot Daniel 8:

| Daniel 7 | Daniel 8 |
| --- | --- |
| Babilon | |
| Media-Persia | Media-Persia |
| Junani | Junani |
| Rom | Rom |
| Paruhuman di Banua Ginjang | Paulion Bagas Joro |

Hasadaon on mangurupi patuduhon ulaon sasintongna pangurason Bagas Joro, i ma ulaon paruhuman praadvent bolon. Diparsiajaranta di minggu on, idaonta ma ulaon ni Kristus di Bagas Joro na di banua ginjang.

_Parsiajarima parsiajaran samingguon, mangihuthon buku Kemenangan Akhir, bindu 22 – 24, na laho paradehon dirim tu ari sabat, 25 Mei_