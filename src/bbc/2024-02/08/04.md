---
title:  Tingki ni Panguhuman nunga Jumpang
date:   21/05/2024
---

`Patudosma Daniel 7: 9, 10 dohot Pangungkapon 14: 6, 7. Aha do hasadaon ni ayat na dua on?`

Panguhuman i do hata na gumodang dipatuduhon di sandok Bibel. “Ai nasa parulaon ni jolma boanon ni Debata sogot tu paruhuman ro di saluhut na buni, nang na denggan nang na jat” (Parj. 12: 14). Jesus manogu sandok na manangihon Ibana tu ari paruhuman sogot, ai “Ingkon maralus do jolma sogot di ari uhum i taringot tu nasa hata na so gabeak na hinatahonna i” (Mat. 12: 36). Angkup ni i didok apostel Paulus, Tuhan i “patiuronna do na buni di na holom, jala papataronna do tahitahi ni roha” (1 Kor. 4: 5). Surusuruan i manonahon tu apostel Johannes, “ai nunga dapot tingki ni panguhumonna!” (Pangk. 14: 7).

`Jahama Pangungkapon 22: 1-12. Di na ro mangulahi Tuhan i sogot, aha do upa ni jolma i? Aha do hata na torang na dipasahat tu apostel Johannes?`

Ala di na ro Tuhan i laho mamboan upa na parpudi, dibahen i andorang haroroNa i dipatupa panguhuman, laho manontuhon upa na sisongon dia do na patut jaloon ni jolma i di ari haroroNa i. Di ari haroroNa i, ndang haulahan be partingkian. Ganup jolma nunga taruli di angka barita na tama pajongjonghon nasida di dalanna na so hasundatan be, i ma manjanghon manang manadinghon Kristus.

`Jahama Mateus 25: 1-13. Boasa ma Jesus i marsaor dohot dua punguan ni halak na porsea na marasing i mardongan dalan na marasing?`

“Molo dung simpul ditangkasi pustaha na di banua ginjang i, molo nasida sian na robi na mandok siihuthon Kristus nunga ditangkasi jala ditontuhon, jala, ndang olat ni i, mansohotma panguhuman, jala tartutupma pintu parasian. Di sada hata na jempek, ‘nasida naung rade bongot rap dohot Ibana tu parpestaan ni Raja i, dungi tarsordak ma pintu i,’ diboan ma hita tu ulaon ni Sipalua na parpudi, tu ari haluaon bolon na pinatupaNa di jolma i” —Ellen G. White, Kemenangan Akhir, hlm. 363.

Ndang patut hita mabiar tu ari paruhuman i. Marhite Kristus, nunga disesa dosanta, nunga dipalua hita sian gomgoman ni dosa, huaso mangolu di hadaulaton nunga diampehon tu hita, jala dilehon tu hita hamonangan na parpudi.