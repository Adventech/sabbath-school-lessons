---
title:  Halak Kristen Diramoti Singkop
date:   08/04/2024
---

Asi ni roha, denggan basa, pangaramotion, dohot hagogoon ni Debata dohot torang dipatuduhon marhite angka na ro masa andorang so hadadabu ni huta Jerusalem. Cestius Gallus dohot parangan ni halak Rom mandopang huta i. Di dalan na so binoto alana, uju nasida nunga mangarade laho mandopang huta i, sumurut do nasida. Parangan ni halak Jahudi haruar mangalele nasida jala taruli hamonangan bolon.

Di na sumurut parangan ni halak Rom jala parangan ni halak Jahudi mangadu nasida, halak Kristen na di Jerusalem humalaput lintun dompak Pella di Perea, di bariba ni aek Jordan. “Tanda na dipodahon tu halak Kristen paimahon nasida, jala sada partingkian dilehon tu sandok jolma na olo, mangoloi di hata poda ni Sipalua i. Sumurut do saluhut angka na laho masa i asa dibahen i nang halak Jahudi manang halak Rom ndang mangolangi halak Kristen laho lintun” —Ellen G. White, Kemenangan Akhir, hlm. 28.

`Jahama Psalmen 46: 1 dohot Jesaya 41: 10. Aha do na niajarhon ni angka ayat on tu hita taringot di pangaramotion ni Debata?`

Marhagogoon do Debata jala Abana do pasauthon angka na ro masa di tano on asa sahat nasa na sinangkapanNa. Molo tungpe adong hatiha Debata paubahon sangkapNa mangihuthon angka dalan na binahen ni jolma, alai sangkap bolonNa di tano on ingkon do saut. Adong do marsogot partingkian bangso ni Debata i manean haporsuhon, pangaleleon, tarhurung, dohot hamatean binahen ni Kristus i. Alai nang dipartingkian na mansai borat ro sumbia ni sibolis i, diabing jala diramoti Debata do huriaNa.

`Jahama Heber 11: 35-38 dohot Pangungkapon 2: 10. Dia so sasintongna parporangan na laho siadopanta marhite hagogoon ni sibolis i na pinaboana di ayat i? Songon dia do ayat i marhadomuan di hata pangaramotion ni Debata disungkun-sungkun na parjolo? Na maralo do i dohot hata na mandok diramoti Debata dohot Debata mangaloas pigapiga halak laho mangadopi parungkilon na parir manang mate binahen ni haporseaon di Kristus?`

“Marisuang do hagogoon ni sibolis i na laho mangarupa huria ni Kristus marhite hagogoon. Partontangan bolon na disi angka sisean ni Jesus pasahathon ngolu nasida, ndang marujung uju angka na porsea di dibunuh. Dipatunduk do huaso ni sibolis i uju nasida talu. Ndung dibunu angka parhalado ni Debata, alai lam tu majuna do ulaon ni Debata” —Ellen G. White, Kemenangan Akhir, hlm. 37.

`Aha do lapatanna di hita ia angka na manurathon Bibel i, nang nasida marungkil di parsahiton dohot hasusahan, tama manurathon marulakhulak taringot di holong ni Debata? Songon dia do hita manghilalahon holong na sarupa dibagasan ngolunta sandiri?`