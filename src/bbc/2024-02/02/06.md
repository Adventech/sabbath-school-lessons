---
title:  Teanteanan Holong
date:   11/04/2024
---

`Jahama Johannes 13: 35 dohot 1 Johannes 4: 21. Aha do na pinaboa ni ayat on di ulaon paraloan ni sibolis dompak harajaon ni Debata di bagasan partontangan bolon? Aha do na niajarhon ni ayat on tu hita taringot di parange ni hakristenon na sasintongna?`

Holong i do parange ni punguan ni halak Kristen di angka taon na parjolo. Tertuliuanus mandok, “Angka parbue ni holong na mansai uli i do na mambahen torop halak mangalehon goar na imbaru tu nasida. Idama, didok nasida, songon dia nasida sama nasida marsihaholongan.” (Ida Terullian's Apology 39 na sinalin ni S. Thelwall di https://www.logoslibrary.org/tertullian/apology/39.html.)

Sada partingkian laho patuduhon holong ni Debata na tutu dipatuduhon uju masa dua sahit bala di mula ni taon 160 M dohot 265 M. Ro do halak Kristen jala marhobas ditongatonga ni angka na marsahit jala matematene. Marpuluhribu halak mate binahen ni bala on, dibahen i godang luat dohot huta gabe lungun. Panghobasion ni halak Kristen na so mangahut di diri, dilehon rohana, sari, jala mardongan holong gabe pasupasu bolon tu torop jolma. Marnida pambahenan ni halak kristen i, marribu, jala tahe marratus ribu, dungi marjuta halak di harajaon Rom gabe porsea di Jesus Kristus saleleng ro dua sahit bala i. Holong, pambahenan dohot silehonlehon na diulahon dohot denggan jala ndang marnaloja dompak na marsahit jala matematene patubuhon longang ni roha tu angka na porse dohot Kristus na binaritahon nasida i.

Buku The Rise of Christianity na sinurat ni Rodney Stark i ma sada buku na denggan na manggombarhon na masa dihatiha i sian roha na imbaru dohot na dumenggan. Di bagasan i digombarhon ibana songon dia saleleng ni sahit bala na paduahon (260 M), sandok punguan ni halak Kristen, na digoari di hatiha Jahudi-Kristen, gabe parangan ni pandaoni, patupahon angka na ringkot di nasida na margogo laho malua sian sahit bala i. “Di hagogoon ni bala na paudahon i ma ditaon 260 M, di bagasan sada surat Paskah, Dionysius manurathon sada hata na ganjang laho pasangaphon haulion ni halak Kristen na sai margogo mangurupi na marshit bala, jala godang do tahe sian nasida hamagoan hosa di na ro nasida mangurupi na marsahit i.

“Torop sian tongatonga ni donganta halak Kristen patuduhon holong dohot haporseaon na so habilangan, ndang disarihon nasida hosana holan laho paluahon na marsahit. Dihalupahon nasida do hamatean, diurupi nasida angka na marsahit, disarihon angka na ringkot ni na marsahit jala dihobasi do na marsahit di bagasan holong ni Kristus, jala rap do nasida ditadinghon nasida hangoluan di tano on di bagasan hasonangan dohot dame; bali do sahit i tu nasida, diboan nasida dirina tu tongatonga ni angka na marsahit jala mardongan las ni roha dijangkon nasida do parungkilon nasida i” —Rodney Stark, The Rise of Christianity (Princeton, New Jersey: Princeton University Press, 1996), hlm. 82.

`Aha do poda na denggan tu hita disi? Songon dia do hita laho marsiajar asa mate bahen di dirinta asa dibahen i tama hita manghangoluhon hiras ni roha na so marpangahut di diri? Nda na songkal situtu do i?`