---
title:  Pabagashon
date:   12/04/2024
---

“Barita nauli tongtong dibaritahon, jala bartamba-tamba bilangan ni angka na porsea. Barita nauli i dibaritahon sahat ro di tu luat na maol dibongoti nang jala sahat do tu angka luat harajaon Rom. Sahalak Kristen di panindangionna mandok tu pangarajari sipelebegu na laho mambunuh ibana: Margogo do ho laho “mamunuh hami, pasingkorsingkor hami, manguhum hami... Hageduhonmu i ma tanda ndang marpipot di hami... manang hajahatonmu ndang marlapatan di ho.” Saluhutna i gabe joujou na gumogo laho manjou halak na asing tu haporseaon nasida. “Lam tu gogo hamu mamusa hami, lam tu toropna do hami, mudar ni halak Kristen i ma boni hatigoran” —Tertullian, Apology, paragraph 50”—Ellen G. White, Kemenangan Akhir, hlm. 37.

“Pangaramotion ni Debata na gok halongangan na mangaloas angka na porsea i manjanghon hasusahan sian tangan ni angka parjahat gabe patubuhon lomos ni roha bolon tu angka na gale di haporseaon. Adong sian nasida gabe manadinghon haporseaonna, ala diloas Ibana angka pardosa i dumenggan ngoluna, alai angka partigor dohot na daulat marungkil jala dipasingkorsingkor angka parjahat na marhuaso. Beha, i ma sungkunsungkun i, na margogo do Ibana partigor jala na gok asi ni roha, jala na so hatudosan di hagogoon, gabe mangaloas hageduhon dohot hajungkaton na songon i? On ma sungkunsungkun na so taralusanta. Nunga dilehon Debata tu hita godang tanda ni holongNa, jala ndang jadi ganggu rohanta di hatigoranNa ala ndang tardodo hita songon dia pangurupionNa i mangula di hita” —Ellen G. White, Kemenangan Akhir, hlm. 41.

**Sungkun-sungkun Sirangrangan**:

`Aha do parsiajaran na adong di bagasan pangaleleon? Didok roham, boasama diloas Debata bangsoNa i manaon hasusaan di sada partingkian?`

`Molo adong sahalk donganmu pasahathon sungkun-sungkun on tu ho, songon dia do ho mangalusi i: “Di dia do Jahowa di na marungkil ahu? Molo holong do rohaNa tu ahu, boasama bolusonku angka hasusahan na ro songon on?`

`Songon dia do huriam asa gabe punguan na marpanarihon laho patuduhon holong tu dongan jolma? Hataima angka dalan na denggan laho manghangoluhon parsiajaran di minggu on.`