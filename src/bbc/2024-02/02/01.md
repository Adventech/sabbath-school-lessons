---
title:  'Impola ni Jamita: Holong manang Pangahution?'
date:   06/04/2024
---

### Namardomu tu parsiajaran di minggu on, jahama
Luk. 19: 41–44; Mat. 23: 37, 38; Heb. 11: 35–38; Pangk. 2: 10; Ulaon. 2: 44–47; Joh. 13: 35.

> <p>Ayat siapilon</p>
> “Unang ho mabiar, ai ahu do donganmu! Unang biahaton ho, ai ahu do Debatam: Ahu margogoihon ho huhut mangurupi ho, huhut maniopi ho marhitehite siamun ni hatigoranku” (Jes. 41: 10).

Umpamana hamu sahalak parmahan na marmahan hambing di toru ni dolok, Dolok Zaitun na mandompakkon huta Jerusalem. Ditangihon hamu soara na jou-jou. Jala pintor ditanda hamu soara ni Jesus do i. Di na laho bot mata ni ari sinondang ma marsinondang dompak Bagas Joro na diatasna adong sere jala silo panondangna dompak angka dorpi na marhilonghillong, dohot torang Jesus mandok, “Alai didok Jesus ma tu nasida: Diida hamu sasudena i? Situtu do na hudok on tu hamu: Ndang pasombuonna sogot disi dua batu martinditindi na so gargaronna” (Mat. 24: 2). Longang do angka sisean i, suang songoni nang hamu. Aha do lapatan ni hata na pinasahat ni Jesus disi? Songon dia do i marhadomuan dompak ari parpudi na sinungkun ni angka sisean ni Jesus?

Tung dilehon ho do roham denggan laho manangihon Jesus uju Ibana dohot torang pasadahon barita di hadadabu ni Jerusalem marsogot dohot barita na laho masa andorang so ro Ibana mangulahi. Di hadadabu ni Jerusalem, jumpangta sada tanda dihagogoon ni sibolis na laho mangarupa jala manegai bangso ni Debata di ari parpudi. Poda ni Jesus di Mateus 24 dohot torang papatarhon angka na laho masa di ari parpudi marhite jamita di hadadabu ni huta Jerusalem.

Parsiajaranta ma hagogoon ni sibolis na marlompit ganda na laho mangarupa jala mandabuhon bangso ni Debata. Na so dapot ni sibolis marhite hajahaton, manghirim do ibana jumpangna marhitehite paralealeon. Ndang dung tarsonggot Debata, nang di partingkian na borat situtu, tongtong do diramoti Ibana bangsoNa.

_Parsiajarima parsiajaran samingguon, mangihuthon buku Kemenangan Akhir, bindu 1-2, na laho paradehon tu ari sabat, 13 April_