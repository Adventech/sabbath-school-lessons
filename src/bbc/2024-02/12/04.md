---
title:  Tu Ise do Hita Marsomba?
date:   18/06/2024
---

Di ari parpudi, ro ma partontangan bolon, parir do i, taringot ise sisombaon. Na manomba Sipanompa do hita, manang manombang binatang dohot gombaranna? Ndang adong dalan manghohom. Surusuruan na parjolo di buku Pangungkapon 14 manggogohon baoa dohot parompuan asa “Somba hamu ma Ibana, Sitompa langit dohot tano dohot laut ro di angka mual aek!” (Pangk. 14: 7). Laho pahothon joujou sian banua ginjang na mangihut, surusuruan na patoluhon papatarhon paruhuman bolon di na manomba binatang i: “Ingkon minum do ibana sian anggur harimason ni Debata, naung polin dipadiri tu panginuman ni rimasna” (Pangk. 14: 10). Balik sian i, nasida na manomba Sipanompa digombarhon halak na mangaradoti “patik ni Debata dohot haporseaon di Jesus” (Pangk. 14: 12).

Panompaon i do ojahan di panombaon na sintong (Pangk. 4: 11). Ala Debata “sitompa saluhut sian mulana marhite Jesus Kristus (Ep. 3: 9, NKJV), sibolis manghosomi Sipanompa jala na sai margogo, marhite hagogoon ni partibi on,, laho paubahon ari Sabbat, paringotan di panompaon (Dan 7: 25). Partontangan na naeng ro dompak patik ni Debata patuduhon hagogoon. Molo sibolis i tarpasidingna ari Sabbat, dohononna ma gumogo do huasona sian huaso ni Debata. Asa sahat tu sangkapna i, sai na margogo do sibolis i laho paposhon roha manang manggohon sandok pangisi ni tano on asa manjanghon ari sabbat gapgap.

Tungpe mansai maol i idaon masa saonari on, songon naung tarsurathon di jolo, nunga tung mansai godang hamubaon di tano on. Bala COVID-19 patuduhon tu hita i ma, di bagasan saborngin, portibi on gabe inganan na marasing. Tungpe ndang taboto sintong dalan na laho pamasahon tanda ni binatang i, alai ndang maol i ranapanta. Na sai muba do na masa di tano on, jala marhite hamajuon ni teknologi tarlumobi, sandok na pinodahon ni Bibel i tutu na ro ma i tibu sian na so pamotoanta.

`Jahama Pangungkapon 13: 13-17. Aha do paruhuman na nidabuna tu nasida na so manjanghon gombaran ni binatang i?`

Nasida na porsea di Kristus, singkat ni pangoloi di binatang i dohot gombaranna, ro ma tu nasida hasusahan di parhepengon dohot nang hamatean. Songon na sai laon do ia jolma i: manangko, mauas di pangkat, jala gok hajahaton. Nang beha pe godangna na so taboto songon dia sintongna angka tanda di ari parpudi i masa, sasintongna ndang maol mangaranapi ari pangaleleon di ari parpudi. Taringot di Jesus, Johannes manurathon ia Ibana “ndang pola manjalo panindangion Ibana taringot tu jolma i, ai diboto Ibana hian do na di bagasan roha ni halak” (Joh. 2: 25).

`Ranapima angka dihasesega ni jolma, dohot hajahaton na binahen ni jolma. Boasama angka i dohot denggan patuduhon tanda ari paprudi nunga ro? Jala na rumingkot muse, aha do sasintongna na pinodahon ni hatigoran on tu hita na laho manjaga dirinta sandiri?`