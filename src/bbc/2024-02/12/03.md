---
title:  Disahaphon di Banua Ginjang
date:   17/06/2024
---

Di partontangan na parpudi na naeng ro taringot ni panombaon, bangso ni Debata na porsea ndang taluh binahen ni hisap-sihap ni portibi (Pangk. 14: 12). Disahaphon Tondi parbadia ma nasida (EP. 4: 30) jala ndang hahusantan. Di na robi sahap manang materai patuduhon hatingkosan ni surat. Materai i do tanda na hushus jala paboahon ise nampunasa. Ala partontangan na parpudi marojahan di panombaon dohot huaso ni Debaata songon na pinaboana di bagasan patikNa, manghirim do hita sahap ni Debata suan di bagasan patikNa (patudos dohot Jes. 8: 16).

`Jahama 2 Musa 20: 8-11. Songon dia do sahap i disuathon di bagasan patik ari Sabbat?`

Disi jumpang tolu na suan di bagasan sada sahap: (1) Goar ni nampuna sahap, “Jahowa Debatam,” (2) PangkatNa, Ibana na “manjadihon” –Panompa. (3) Luat harajaonNa, “langit dohot tano on, laut ro di nasa isina.” Di hata na asing di bagasan Bibel sahap digoari tanda. Songon tanda manang sahap ni Debata di bagasan impola ni patik ni Debata, ari Sabbat na gabe impola ni partontangan na parpudi taringot ni panombaon (Hes. 20: 12, 20; Pangk. 12: 17).

`Patudosma Pangungkapon 7: 1, 2 dohot Pangungkapon 14: 1 dohot Pangungkapon 13: 16, 17. Di dia do disi sahap ni Debata dohot tanda ni binatang i disuanhon? Didok roham, boasa adong mubana?`

Sahap ni Debata dibahen di pardompahan. Pardompahan i ma gombaran ni pingkiran jala singkat ni angka dalan na dituntun dohot denggan.

Tanda ni binatang dijanghon dipardompahan manang di tangan na patuduhon i ma nasa jolma na dimemehon marhite hapistaran ni jolma jala marhite dalan na pinillit nasida sandiri manjanghon gapgap ni sibolis manang martabuni disi, nasida pasadahon diri dohot panombaon gapgap asa unang dibunuh.

Dihasogoon sibolis do jolma na porsea di Debata. Partontangan bolon i sahat tu rimpunanan uju naga (sibolis manang satan) marporang mandopang huria pasipasi angka na “na mangaradoti patik ni Debata dohot haporseaon di Jesus” (Pangk. 14: 12). Togu do nasida di haporseaon nasida di Kristus.

`Boasama haporseaon siganupari di Debata na gabe hamonangan di naro partontangan na parpudi i?`