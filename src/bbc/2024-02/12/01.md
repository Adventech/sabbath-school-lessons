---
title:  Angka na Laho Masa di Panimpuli ni Tano on
date:   15/06/2024
---

### Namardomu tu parsiajaran di minggu on, jahama
Joh. 8: 32; Hes. 20: 12, 20; Pangk. 7: 1, 2; Pangk. 14: 1; Joel 2: 21–24; Hos. 6: 3; Jak. 5: 7, 8; Pangk. 18: 1–4.

> <p>Ayat siapilon</p>
> “Tuhori ma hasintongan, jala unang gadishon nang hapistaran, pangajaran dohot roha hapantason. (Poda 23: 23).

Boan ma jo dirim songon sahalak na marbaju na di bagasan pardalanan mulak sian parsikkolaan ala dung libur sikkola. Di na tarpaima ho di harorona, busisaon do roham manatapnatap dompak langit naung mangholom. Ganggu ma roham ala tu holomna langit i. Tarida di langit i alogo na marombus. Tompu gogo pangullus ni alogo i. Ro sillam jala manetek ma udan. Godang hau marumpak. Ndang leleng sian i, dalan na laho tu hutam ndang habolusan be. Dungi dibege ho sian hombar jabum na adong do dalan na asing boi dope boluson. Motor pasidinghon angka hau na marumpak. Tungpe maol laho martelepon, alai boi dope ho mangirim SMS tu boru mi, jala dohot manat patoranghon songon dia asa boi ibana sahat tu jabu di bagasan hahipason.

Lobi sian saluhutna, Jesus malungun naeng mamboan hita mamolus galumbang parngoluon jala mamboan hita mula. Ellen G. White manurathon, “Na ro ma halisungsung, ndang mansadi gogona. Nunga rade hita mangadopi i?” —Testimonies for the Church, jld. 8, hlm. 315. Parbue sain ngolu, hamamatena, haheheon, dohot parhaladoon ni Kristus di Bagas Joro na di Banua Ginjang i ma laho manontuhon ia hita na ingkon mulak do. Barita sian hasurirangan Daniel dohot Pangungkapon i ma barita sian Debaata tarlumobi tu manisia di ari parpudi, na laho mangurupi hita mamolus galumbang ni parngoluon asa di sada ari marsogot tapanghilalahon panghaol ni Sipalua na mardongan gok holong.

Hirim ni parsiajaran di minggu on i ma laho patuduhon nasa na pinaboa ni hasurirangan ni Hata ni Debata dompak angka na laho masa di ari parpudi jumpangan hagogoon sian Kristus laho mamboan hita mamolus partontangan na parpudi di tano on jala mamboan hita mulak tu bagas hasonangan di banua ginjang.

_Parsiajarima parsiajaran samingguon, mangihuthon buku Kemenangan Akhir, bindu 37 dohot 38, na laho paradehon dirim tu ari sabat, 22 Juni_