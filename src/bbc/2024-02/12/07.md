---
title:  Pabagashon
date:   21/06/2024
---

Di taon 1851, angka na mamungka huria Advent patudoshon binatang na paduahon sian Pangungkapon 13: 11-17 dohot Amerika Serikat. Alai, dipartingkian i tutu mansai maol dope i laho marnida songon dia Amerika Serikat boi patupahon sandok isi ni tan on manomba binatang na parjolo (Pangk. 13: 12). Jala nang di tahon 1880, saluhut Angkatan Laut ni Amerika Serikat holan adong di bagasan 48 kapal naung matua.

Alai sian marujungna Perang Dingin, ndang adong hagogoon na gumogo sian Amerika Serikat di parangan. Jala tungpe Amerika Serikat nunga manghangoluhon hasonangan na sumurung, mangihuthon na tuboratna partingkian, ndang maol idaon ia hasonangan i dipapusapusa, jala manang disegai. Godang na porsea nang saonari on taida do i masa.

“Saluhut halak na so olo pasadahon dirina (di na mangaradoti ari sabat gapgap) ingkon didabu uhum ni pamarenta, jala diujungna nasida didok patut didabu uhum marutang hosa. Asing sian i, patik ni Debata mamodahon ari paradianan, Panompa mangido pangoloion, jala pabotohon rimas ni Debata tu nasida na mangalaosi hata ni patik i” —Ellen G. White, Kemenangan Akhir, hlm. 512.

“Di na jumonok alogo panggnturi, sada punguan na mandok porsea tu barita ni surusuruan na patoluhon, alai ndang dope dipapita marhite pangoloion di hatigoran, manadinghon pangkat nasida jala marsada dohot punguan ni panginsahi. Di na marsada dohot tano on jala parsidohot di tondi nasida, didia nasida ma angka mardongan sinondang na didok rohana sarupa. Jala molo dilehon pangujian tibu do nasida marsada dohot punguan na tarbarita. Angka na pistar jala malo manghatahon hata, na di sada dingki marlas ni roha ala ni hatigoran, gabe bahenon nasida hapistaranna i laho paotooto jala mangaliluhon angka tondi ni jolma. Nasida gabe musu bolon ni dongan nasida na jolo. Molo angka siradoti ari Sabbat di boan tu paruhuman laho patubegehon haproseaon nasida, angka na murtad i do na gabe dongan ni sibolis na dumenggan laho manghatindanhon hata na lipe jaala manudu nasida, marhite angka hata gapgap dohot hinsa-hinsa laho manjujui angka pangajarai laho manguhum nasida” —Ellen G. White, Kemenangan Akhir, hlm. 515.

**Sungkun-sungkun Sirangrangan**:

`Boasama pangantusion ni angka tanda ni ari parpudi tung ringkot di ari hasusahan sogot? Songon dia do Bibel i na gabe gogo dompak sipaotooto?`

`Jolma naung malua di sandok tano on nunga gabe pangalualuan di haluan marugamo sian na robi. Songon dia do i tung mansai hatop muba?`

`Parateatehon ma hatani Ellen G. White na di ginjang. Aha do na pinillitmu sadarion na gabe marpanghorhon di ho, rap dohot angka na mandok Advent, di ari marsogot?`

`Songon dia barita ni surusuruan na paduahon gabe muda binahen ni joujou na gogo, jala aha do di bagasan ngolunta na tarpatupa hita laho manjanghon udan panimpuli asa paujunghon ulaon ni Debata di tano on?`