---
title:  Joujou na Gogo
date:   20/06/2024
---

`Jahama Pangungkapon 18: 1-4, Habakuk 2: 14, dohot Mateus 24: 14. Songon dia do angka ayat on mandok ia ulaon ni Debata di tano on tibuma diujungi?`

Surusuruan na paboahon hadadabu ni Bebel adong di ibana “huaso na balga”. Songon angka surusuruan di bagasan Pangungkapon 14, surusuruan on manggombarhon angka tongosan ni jolma. Surusuruan on paboahon hasangapon ni Debata dohot sintong gabe tiur tano i. Hata Heber mandok huaso di bagasan Padan na Imbaru i ma exousia. Hata on jotjot situtu patuduhon tu hamonangan ni Kristus dompak angka pamarenta dohot angka pangarajai ni hamatean. Dipangke Jesus hata on di bagasa buku Mateus di na manongos angka siseanNa. Di bagasan Mateus 10: 1, dilehon Jesus huaso tu angka siseanNa dompak angka pamarenta dohot pangarajai ni hamatean. Ditongos Ibana nasia mardongan huaso na sian banua ginjang laho siparmonang di bagasan parporangan di na denggan dohot di na roa. Di bagasan Mateus 28, sahali nai Ibana manongos nasida mardongan “nasa huaso na di banua ginjang dohot na di tano on” Asa “Laho ma hamu, podai hamu ma saluhut bangso” (Mat. 28: 18, 19).

Mardongan huaso sian Tondi Parbadia, mardalan di bagasan huaso ni Kristus na mangolu, na dibagasan ngolu dohot hamateanNa monang dompak angka pamarenta dohot pangarajai ni hamatean, huria di Padan na Imbaru manondangi tano on mardongan hasangapon ni Debata. Jonok dope taonna, angka sisean i mamaritahon Hata i tu sandok liat portibi na ditanda dipartingkian i (Kol. 1: 23).

Di ari parpudi, usehononna do Tondi Parbadia marhite huaso na so dunga dilehon, jala Barita na Uli dipasahat dohot hatop sahat ro di ujung ni tano on. Di bagasan saadri marribu halak na ingkon pasahathon dirina jala asi ni roha ni Debata, nang hatigoran ingkon marhagogoon di sandok sisik ni tano on. Marhite i, tano on dipodahon jala Hata i, songon i nang pangaropan na pinasahatna, sahat ma i tu sandok isi ni tano on.

“Ulaon bolon di parbaritaan ni Hata i ndang dung diujungi marhite patuduhon hinabalga ni huaso ni Debata lobi sian mula ni ulaon i. Nasa hasurirangan naung digonopi di hatutuat ni udan patumona di mula ni parbaritaan ni Hata i, sahali nari digonopi di udan panimpuli ni parbaritaan ni Hata i...

“Angka naposo ni Debata, mardongan pardompahan na disondangi jala marsinondang mardongan ulaon na sumurung, patibuhon parbaritaan na sian banua ginjang i sian sada ingana tu inganan na mangihut. Marhite marribu soara, poda i dipasahat tu sandok liat portibi. Marragam hahomion dipatupa, angka na marsahit dipamalum, angka tanda bolon mandongani angka na porsea i” —Ellen G. White, Kemenangan Akhir, hlm. 518.

`Aha do na mangambati hasosonggop ni Tondi Parbadia na bolon i, udan panimpulu, dohot joujou na gogo i? Nang songon dia pe menet ni ulaonta i songon sahalak jolma, aha do na taulahon mardongan roha na rade jala manjanghon hasosonggop ni Tondi Parbadia?`