---
title:  Pangoloion di Debata dohot HataNa
date:   16/06/2024
---

`Jahama Poda 23: 23, Johanes 8: 32, dohot Johannes 17: 17. Aha do hasadaon ni angka ayat on?`

Sian na robi, partontangan bolon nung gabe parporangan di na hatigoran dohot gapgap. Sibolis i do pargapgap jala ama ni nasa gapgap (Joh. 8: 44). Jesus do haroroan ni hasintongan. Ibana mandok, “Ahu do dalan i dohot hasintongan dohot hangoluan” (Joh. 14: 6). Hasintongan na paluahon hita sian gapgap ni sibolis jumpang di bagasan Hata ni Debata. Bibel papatarhon nasa sangkap ni sibolis jala patuduhon sangkap ni Debata. Bibel i do sulusulu ni patta (Psalm. 119: 105). Parpsalmen mandok, “Pangungkapon di angka hatami do patiur parnidaan, marrohaihon angka na oto” (Psalm. 119: 130). Angkup ni i didok do, “Hasintongan do pangarimpunan ni hatam,” (Psalm. 119: 160).

`Jahama 2 Petrus 1: 16-21. Aha do janji na pinasahat ni apostel i tu hitta taringot ni hasurirangon? Aha do gombaran na binahenna disi laho patuduhon hinaringkot ni hasurirangan di Hata ni Debata?`

Hita na mangihuthon “turiturian na piningkir ni na bisuk.” Nasa hasurirangan ni Hata ni Debata manorangi dalan di jolonta. Angka hasurirangan i mangurupi hita laho mananda hatigoran dohot hajahaton. Ia so ala ni Bibel, na dipatunduk do hita tu isapisap ni jolma jala hatop dipaotooto. “Bangso ni Debata ditogu tu hata ni Bibel na gabe palinggoman di nasida dompak turiturian ni guru gapgap dohot huaso sipaotooto sian tondi ni haholomon. Sibolis mambahen ganup na adong molo tung tarbahensa laho padaohon jolma i taruli parbinotoan sian Bibel, ala hata na sian Bibel i tangkas papatarhon gapgapna... Gapgap bolon na parpudi tibu ma patupaonna di jolonta. Antikristus marsangkap patupahon angka ulaonna na gok halongangan di jolo ni jolma. Mansai suman do gapgapna i tu na sasintongna, asa dibahen i tung mansai maol do tandaon molo so marhite Bibel... Holan nasida na manggohi pingkiranna dohot hatigoran na sian Bibel na martahan laho mamolus partontangan bolon na parpudi i. Na ro ma ujian papitahon na bagas tu ganup tondi ni jola: Na sipangoloi do ahu di hata ni Debata asa sian hata ni jolma? Jala nunga ro tingkina i saonari. Na diatas Batu karang hata ni Debata na so ra muba i do taojakhon simanjojakta? Na olo do hita togu jongjong laho mangulahon nasa patik ni Debata dohot marhaporseaon di Jesus?” ”—Ellen G. White, Kemenangan Akhir, hlm. 503.

`Rimangima sungkun-sungkun na adong di ginjang. Aha do na margogoihon hita laho martahan di ari parpudi? Aha do na padaohon rohanta sian na mamarsiajari hata ni Debata? Songon dia do hita manadinghon hatigoran i alani hisap-hisap ni daging?`