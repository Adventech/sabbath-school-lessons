---
title:  Udan Patumona dohot Panimpuli
date:   19/06/2024
---

`Jahama Joel 2: 21-24 dohot Ulaon ni Apostel 2: 1-4, 41-47. Hasurirangan dia do na digonopi di abad na parjolo? Aha do parbuena?`

Gok Tondi Parbadia di ari Pentakoste mardongan gok huaso patibuhon hajongjongon ni huria. Tolu ribu halak na tardidi di bagasan sadari. Ulaon ni Apostel manurathon godang hahomion sian asi ni roha ni Debata na paubahon: “Alai gabe porsea do torop sian angka naung umbege jamita i, pola gok limaribu torop ni angka baoa” (Ulaon. 4: 4). Holan 120 halak na porsea na marpungu laho martangiang, alai tangiang nasida i patubuhon hamubaon bolon. Tung hatop huria i manjou marribu halak na porsea. Jala “angka malim pe, torop do mangoloi porsea” (Ulaon. 6: 7). Hatiha angka sisean dipaburuburu dohot horas di Jerusalem, “madangadang do angka na marserak i huhut mamaritahon hata i” (Ulaon. 8: 4). Torop huria dipajongjong di Judea, Samaria, dohot Galilea (ida Ulaon. 9: 31). Dungkon ditangkup Tuhan i, apostel Paulus mamaritahon Kristus tu sandok luat Mediterania. Di Tesalonik, halak Jahudi na mangalo Hata i, manghatahon hata na mangosomi: “Nunga ro nang tu hita on angka sigunturi liat portibi on! (Ulaon. 17: 6). Marhite huaso ni Tondi Parbadia, angka sisean i nunga sahat ro di sandok isi ni tano on i ma luat na tarbarita di hatiha di bagasan partingkian na tibu. Hasurirangan Joel di udan patumona digonopi di ari Pentakoste, alai udan panimpulu na ro do mardongan huaso na gumogo lago paradehon gotilon na parpudi di tano on.

`Jahama Sakaria 4: 6; Sakaria 10: 1; Hosea 6: 3; dohot Jakobus 5: 7, 8. Mangihuthoan angka ayat on, songon dia do ulaon ni Debata di tano on di ujungi?`

Hata udan “patumona” dohot “panimpuli” dienet sian tingki gotilon ni halak Israel. Udan patumona tuat tingki musim gugur laho patubuhon boni naung disaburhon. Udan panimpuli tuat tingki musim semi laho paporhishon gotilon. Saluhutna i manggombarhon ulaon ni Tondi Parbadia laho pasarsarhon Barita na uli. “Songon ‘udan patumona’ nunga dilehon di ari na diusehon ni Tondi parbadia di parmulaan ni parbaritaan na uli na mambahen boni Hatigoran i tubu, songoni do nang ‘udan panimpuli’ dilehon di panimpulina, laho paporhishon gotilon... Ulaon bolon di parbaritaan ni Hata i ndang dung diujungi marhite patuduhon hinabalga ni huaso ni Debata lobi sian mula ni ulaon i. Nasa hasurirangan naung digonopi di hatutuat ni udan patumona di mula ni parbaritaan ni Hata i, sahali nari digonopi di udan panimpuli ni parbaritaan ni Hata i” —Ellen G. White, Kemenangan Akhir, hlm. 517, 518.