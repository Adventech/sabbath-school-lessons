---
title:  Mangkangoluhon Parbue ni Tondi
date:   06/01/2026
---

Marsak do roha ni huria di Pilippi uju manangihon na tarhurung apostel Paulus. Gabe tarhurung do nang dohot ulaonna. Ndang be mardalani ibana, ndang be marjamita ibana, ndang laho ibana tu bagas joro laho mamaritahon Jesus i ma Messias tu situan na torop. Jala ndang pajongjonghon huria be ibana. Alani i, huria di Pilippi manongos Epaproditus laho manopot apostel Paulus di hurungan, mangapuli ibana, jala marnida sintong angka na ringkot di ibana.

`Jahama Pilippi 1: 12-18. Songon dia do apostel Paulus marnida hurunganna i? Parsiajaran dia do na patut sitapuonta sian parangena, nangpe di bagasan hasusahan ngoluna?`

Barita na tinongos ni Paulus marhitehite Epaproditus tutu pasonggot roha huria na di Pilippi. Paulus marnida hurunganna sian pangantusion na asing. Panimbangion partondionna mamboan ibana marnida hurunganna gabe sada dalan na denggan. Hurungan i ndang gabe mangambati ulaonna, alai hinorhon ni i tahe “lam manumpak tu barita na uli” (Plp. 1: 12). Di hatiha na asing marnida holan rante dohot hurungan, Paulus marnida angka sijaga hurungan i ma angka tondi na mauas jala siboanon tu harajaon ni Debata. Angkup ni i diida ibana di na tarhurungi ibana gabe mamboan pos roha ni torop halak jala lam margogo di na mamaritahon Barita na uli, jala lam barani mangkatahon Kristus so pola mabiar binahen ni i.

Dao do i sian pikkiran, alai adong do pigapiga halak na gabe tubu di rohana laho mangalului paruntungon sian na tarhurung apostel Paulus. Didok roha nasida di na so adong apostel Paulus gabe gumodang do dilehon roha dompak nasida dohot barita na binoan nasida. Gogo situtu do i alai marsak do roha disi ala i gabe gombaran sian parange na mangahut tu diri, nang di tongatonga ni huria. Songon na nidok ni panurirang Jeremia dao andorang apostel Paulus: “Tung na angkal situtu do roha ni jolma, jala na ganggu, tung ise ma na tuk mandodoisa?” (Jer. 17: 9).

Pinujima Debata, dibalik ni i, torop angka na porsea lam marsitutu di na mamaritahon barita na uli. Nasida na tutu mangkaholongi Paulus asa hasusahan na niida nasida na tineanna i hinorhon ni haporseaonna mamboan nasida lam marhaposan di Kristus jala mamboan pos ni roha nasida lam margogo di na mangula di Debata. I do na mamboan nasida borhat tu angka inganan na pinasiding nasida andorang so i, mamboan nasida lam barani mangkatahon na andorang so i mangkohom nasida, jala diujungna mamboan tumorop halak gabe porsea di Kristus huhut mamaritahon barita haluaon.

`Parsiajaran dia do na pineopmu sian angka partinaonan na mangondam situtu, alai tahe mamboan pigapiga parbue na denggan? Jala nang di sada hatiha na songkal situtu idaon, songon dia do ho margogo asa tongtong porsea di Debata nang diape na masa?`