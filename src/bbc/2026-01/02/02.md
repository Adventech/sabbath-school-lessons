---
title:  Saor tu Barita na Uli
date:   04/01/2026
---

`Jahama Pilippi 1: 3-8. Di bagasan dia do Paulus marlas ni roha? Pangapulion dia do na pinasahat ni apostel Paulus tu huria na di Pilippi, jala boasama i arga situtu?`

Paulus pajongjongkon huria di Pilippi, dibahen i, taida do solhot ni parsaoran ni halak Kristen di bagasan suratna i. Molo tungpe marratus kilometer daona marsirang, Paulus na tarrante jala tarhurung tongtong di bagasan rohana marningot huriadohot angka ruas. Dihasiholhon do nasida “mangihuthon pangasi ni Kristus Jesus” (Plp. 1: 8) jala mamuji Debata ala ni nasida. Tangiang las ni roha ni apostel Paulus jempek idaon mangalehon gombaran di pangondian ni Jesus tu hita di banua ginjang.

Di pahean tutup andora sintua ni malim adong do 12 batu na manggombarhon 12 marga ni halak Israel. Bangso ni Debata ingkon do tongtong “di atas parateataeanna” uju ibana martangiang bahen di nasida (2 Musa 28: 29). Nang dohot di bagsan dalan na umbalga, songon Sintua ni Malim di inganan na badia di banua ginjang, Jesus mamboan goar ni angka bangsoNa tu adopan ni Ama i.

Dao sian i, ia hata na adong di bagasan Pilippi 1: 3 ndang patar saluhutna, na mangondolhon parsaoran ni apostel Paulus dohot huria na di Pilippi. Somalnya ayat on ditatap patuduhon ia Paulus marningot nasida di bagasan tangiangna, alai boi do i patuduhon tu sihol ni huria Pilippi maradophon apostel Paulus. Nang songon dia pe i, surat on patuduhon solhot dohot hasadaon nasida na sada dohot na sada, jala na dipatangkas di bagasan hata “saor” (Gorik: koinonia). Tudos songon Paulus na gabe sapangalaho dohot Kristus di hamamatena (Plp. 3: 10), nang huria di Pilippi “ditiroi” (hata Gorik: sunkoinoneo) do haporsuhon ni apostel Paulus huhut mangurupi parhepengonnna diparjamaitaanna i. Parsaoran na marbalos on, na dipajongjong sian “mulana i sahat ro di nuaeng” (Plp. 1: 5), manogunogu Paulus mandok mauliate tu Debata jala manangiangkon nasida “sian las ni rohana” (Plp. 1: 4).

Na dumenggan sian i, Paulus manggombarhon di na tarhurung ibana mardongan tiur ni pikkiran – na gabe sada partingkian laho “manariashon jala mangondolhon barita na uli” (Plp. 1: 7). Mamaekkon dua hata uhum on patuduhon ia ari paruhumonna nunga jonok be, alai dohot i patuduhon ia Paulus na tongtong mamaritahon barita na uli tu angka soldadu dohot tamue. Manariashon (Gorik: apologia) sian paralaon jala mangondolhon hatigoranna na manontong i do dua hata na dos argana. Sian i Paulus idaon ndang mangkaringkothon hosana tu ari marsogot hinorhon ni na mangondolhon Barita na uli. Na mangolu nang na mate pe ibana, pos do roha ni apostel Paulus ia Debata na ingkon patulushon “ulaon na denggan” naung umpungka sian roha ni ganup angka na porsea di Ibana (Plp. 1: 6).

`Songon dia do hamu manjangkon bagabaga ia Debata na ingkon patulushon “ulaon na denggan di bagasan hamu” (Plp. 1: 6)? Dia do lapatan ni i? Na marujung do ulaon on andorang so ari haroro ni Kristus na paduahalihon?`