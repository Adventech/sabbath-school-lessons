---
title:  Pabagashon
date:   09/01/2026
---

“Torop do halak na so tarbahenna manontuhon dalanna tu ari marsogot. Ndang tontu ngolu nasida. Ndang diantusi nasida parbue sian angka na masa, jala i jotjot situtu manggohi roha nasida mardongan arsak jala bohabohaon. Tole taingotma ia ngolu ni angka anak ni Debata di portibi on i ma ngolu ni sahalak na maotaot. Ndang adong di hita habisuhon na laho manangkapi ngolunta sandiri. Ndada ulaonta na laho manontuhon ngolunta sogot. ‘Hinorhon ni haporseaon do mangoloi si Abraham, dung dijou bungkas tu tano sijaloonna bahen teanteanan; saut do ibana bungkas, so adong diboto sitopotonna.’ Heber 11: 8.

“Jesus di bagasan ngoluNa di portibi on ndang manontuhon dalan ni ngoluna sandiri. Dilului Ibana do lomo ni roha ni Debata di Ibana, jala ganup ari Debata paboahon lomo ni rohaNa. Songoni do nang hita ingkon marsigantung tu Debata asa ngolunta manjadi holan alani lomo ni rohaNa. Di na tapasahat dalanta tu Ibana, na togutoguonNa do langkatta.

“Tung godang situtu do jolma na tarjepol di dalanna di na mangkirim ngolu na marhasonangan. Loasma Debata na manangkapi ngolum. Songon sahalak dakdanak, porsea tu panogunoguonNa i ma na “mangaramoti pat ni angka na niasianna.” Ndang jadi togutoguon ni Debata angka anakNa asing ni nasida na olo ditogutogu, aut sura margogo nasida marnida parbue sian mulana i jala marnida hasangapon sian ulaon na nioloan nasida na gabe parhalado di Ibana” —Ellen G. White, Membina Keluarga Sehat, hlm. 444.

**Sungkun-sungkun Sirangrangan:**

`Ingotma angka pardalananmu di minggu naung salpu jala surathonma angka na hinalashonmu. Na olo do gumodang sihalashononmu asa sian na binotom?`

`Rimangi hata parpudi sian surat ni Ellen G. White na di ginjang. Hata ni haporseaon na togu situtu do i. Songon dia do tarbahen ho mangkaporseai debata di bagasan na songoni bagas?`

`Mangihuthon sinondang ni Kolosse 1: 6, 23, hataima hata na mangihuthon on: “Opat pulu taon lelengna di bagasan hatangkangon, marmungutmungut, jala hajungkaton na mangambati halak Israel laho mambongoti Tano Kanaan. Angka dosa na sarupa nunga mangambati halak Israel partondion bongot tu Kanaan na di banua ginjang. Sian dua barita on ndang adong disi gabus di bagabaga ni Debata. Hatangkangon, haportibion, ndang marhaposan, jala parsalisian na tubu di tongatonga ni halak mandok bangso ni Debata i do na mangambati hita di portibi na mardosa on jala na gok hasusahan on asa songon i tahe lelengna. Aut sura huria ni Kristus nunga mangulahon ulaon na tinontuhon ni Debata, dibahen i nunga be dipodai sandok liat portibi on jala Tuhan Jesus nunga be tuat tu portibi on di bagasan huaso dohot hasangapon na marmulia” —Ellen G. White, PeristiwaPeritiwa Akhir Zaman, hlm. 23. Di dalan songon dia do hita sadarion olo madabu tu bagasan dosa na sarupa?`