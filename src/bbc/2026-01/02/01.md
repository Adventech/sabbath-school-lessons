---
title:  Dalanna Marlas ni roha dohot Martangiang
date:   03/01/2026
---

### Namardomu tu parsiajaran di minggu on, jahama
Plp. 1: 1–18; 1 Kor. 13: 1–8; Jer. 17: 9; Kol. 1: 1–12; 1 Pet. 1: 4; Psalm. 119: 105; Jes. 30: 21.

> <p>Ayat siapilon</p>
> “Apala on ma pos ni rohangku: Naung umpungka ulaon na denggan di bagasan hamu, patuluson ni I do i, sahat ro di ari ni Kristus Jesus.” (Pilippi 1: 6).

Paulus dohot denggan mamungka angka suratna mardongan hata tabi – dohot hata mauliate. “Asi ni roha ma di hamu dohot dame sian Debata, Amanta i! mandok mauliate do hami, laho tumangiangkon hamu tongtong tu Debata, Ama ni Tuhanta Jesus Kristus” (Kol. 1: 2, 3).

Hita, songon Paulus, godang di hita dalanna mandok mauliate. Nunga tapangkilalahon asi ni roha ni Debata mardongan angka hahomion, jala tahe di bagasan dalan na so harajuman ni angka surusuruan. Suang songoni nang dohot dame na sian Debata, na manghamkam hasadaon di Ibana dohot pangaropan na mamolus sian holongNa.

Di bagasan parsaoranta dohot dongan jolma, tarbahen hita do mangalehon jala patuduhon hasangapon tu dongan jolma jala marpangaropan ia nasida tahe mangkalashon di angka na tabahen tu nasida. Natoras martangiang asa dakdanak nasida sogot manghaholongi Debata jala pasangaphon Ibana, mangkirim di sada ari sogot, molo ndang saonari, parbue sian pangkophop na pinatudu nasida i bahen parsiajaran ummarga tu nasida. alai, di hajolmaon, tung godang situtu do taulahon dosa, jala marsiajar hita sian dosa i (asa unang songoni be tahe).

Minggu on, sulingkitanta do angka hata patujolo ni apostel Paulus di hata mauliate dohot tangiang na di bagasan buku Pilippi dohot Kolosse, na gabe patoguhon jala pahothon hasomalanta martangiang

_Parsiajarima parsiajaran samingguon na laho paradehon tu ari sabat, 10 Januari_