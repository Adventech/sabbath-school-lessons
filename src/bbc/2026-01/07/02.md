---
title:  Sitiruon
date:   08/02/2026
---

Saluhutna hita di sada partingkian, adong do hita pajumpang dohot sahalak na tahalashon jala martahi maniru ibana. Di angka dakdanak, ringkot situtu do di nasida adong sitiruon nasida. Somalna, ama dohot ina do sitiruon i. Di na magodang nasida, jumpang nasida do sitiruon na asing, olo ma i na marhadomuan dohot ulaon na pinillit nasida manang barita ni sahalak jolma na jinaha nasida. Nang nasida olo do marsiajar sian angka na tarsurat di Bibel na mangadopi parungkilon jala patudoshon i dohot parniahapan nasida sandiri.

Hinamagona, di bagasan angka haroroan ni barita saonari, godang situtu do sitiruon na jahat. Digohi do hita mardongan barita na so denggan – godang barita na patuduhon hajahaton dohot ngolu na so denggan songon angka artis. Angka sijaha surat ni apostel Paulus di Pilippi, tontu nangpe di nasida ndang dope adong internet, alai ro do tu nasida parungkilon na sarupa.

Torang disi, ngolu ni jolma di tingki ni apostel Paulus nunga tung jungkat, ndang denggan di parange, jala jahat – tudos songon tingkinta saonari. Na tongtong adong, jala na sai tongtong adong, nang sahat ro di ari parpudi – tung godang situtu do hajahaton i humaliang hita. Sungkun-sungkun tu hita i ma: songon dia do hita mangadopi i?

`Jahama Pilippi 3: 17-19. Songon dia do sitiruon na denggan dohot na buruk di gombarhon di bagasan angka ayat on? Aha do poda na dilehon laho mananda parange na dua i?`

Ndang jadi salpuhononta barita ni apostel Paulus dompak nasida na so sadalan dohot ibana – marsak do ibana marnida nasida! Jala idama disi ia ibana ndang mandok nasida musuna, alai “musu ni silang ni Kristus” (Plp. 3: 18). Ditatap Paulus ai adong do parungkilon na umbalga sian na niadopanna, i ma songon dia do silang i mangarumpakkon dorpi panirang jala mamboan hita saluhutna tu inganan na sarupa, songon halak na mardosa na mangkalungunhon sahalak Sipalua (ida Ep. 2: 11-14).

Jala, unang halupahon songon dia Paulus mangapoi huria di Pilippi asa manatap tu angka sitiruon na denggan, ndada tu angka na jungkat, maparateatehon dohot denggan di nasida na sarupa dohot ibana di ngoluna. Hinaulina, Paulus mameakkon hata na sarupa uju ibana mangapoi huria na di lut Rom: “Huapoi ma hamu angka dongan: Jagahon hamu ma angka na mambingkasi parsalisian dohot pargasipan mangalo poda naung ginuruhonmuna, jala pasiding hamu ma nasida” (Rom 16: 17). Angka pargapgap di Rom nasida digombarhon mardongan hata “ai ndada Tuhanta Kristus dioloi nasida, butuhanasida do hata” (Rom 16: 18).

`Molo tungpe holan Jesus sambing do sitiruon na pintor, adong do halak na asing na, nanggo apala holan dipigapiga parange, gabe sitiruon na denggan. Di partingkian na sarupa, songon dia do sitiruon na pinatudum tu donganmu jolma?`