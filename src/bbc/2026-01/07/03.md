---
title:  “Marsihohot Hamu di bagasan Tuhan i”
date:   09/02/2026
---

`Jahama Pilippi 3: 20, 21. Songon dia do Paulus manggombarhon dohot torang dia do “sambulon” ni halak Kristen i?`

Andul sian angka musuh ni silang “angka na di tano on diparrohahon” jala ndang adong debatana asing ni butuha nasida (Plp. 3: 19), di banua ginjang do sambulon di halak Kristen, jala Jesus Kristus sandiri do Raja di hita. Laho patolhashon i, Paulus mangondalhon hinaringkot ni “dagingta na lea on” (Plp. 3: 21), jonok tu angka sahit, hagaleon, dohot hamatean, dipaubah gabe doshon dohot haheheon ni Kristus na sangap i.

**Songon dia do angka ayat na ditoru on manggombarhon haulion ni pamatang na dipasangap i?**

`Job 19: 25-27`

`Lukas 24: 39`

`1 Kor. 15: 42-44`

`1 Kor. 15: 50-54`

`Kol. 3: 4`

Di ujungna, di bagasan Jesus, hamatean, “musu na parpudi,” sintong ditaluhon (1 Kor. 15: 26). Jala i do pangaropan bolon di hita, bagabaga na tumimbo na dilehon tu hita di bagasan Jesus – ndada holan salpu ni hamatean, alai dohot pamatang na imbaru, alai nang dohot “daging na sangap” (Plp. 3: 21).

Di bagasan sada pustaha na manurathon mangalului “haluaon” ndang mardongan Debata – oto idaon hata disi, i ma ia dalan mangadopi lomos ni roha di hamatean i ma “haluaon.” Panurat Luc Ferry mangkatindangkon ia hakristenon “patauhon hita ndada holan mangadopi lomos ni roha di hamatean, alai tahe manaluhon nang dohot hamatean i sandiri. Jala di na mangulahon i marhadomuan tu parangenta sandiri, ndada holan sipalua manang gombaran sambing, on idaon sasadasa pangantusion na denggan situtu patuduhon hamonangan na sintong sian hatongtongon ni parange di bagasan dagingta na gale on” —Luc Ferry, A Brief History of Thought (New York: Harper Collins, 2011; Kindle edition), hlm. 90. Sada panindangion na pasonggothon roha, marningot ia ibana sahalak ateis.

Di si Paulus, sambulanta na di banua ginjang manghamkam bagabaga haheheon dohot ngolu sisalelenglelengna di bagasan parange na saluhutna imbaru, i ma na saonari on ndang tardungdung ni rohanta.

`Boasama bagabaga ngolu sisalelenglelengna i ringkot situtu dompak saluhut na tahaporseai? Aha do na olo pinasahat ni portibi on na sarombang dohot pangkopkop na pinasahat ni Kristus tu hita?`