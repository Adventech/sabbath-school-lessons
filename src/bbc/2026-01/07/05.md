---
title:  “Pingkiri Hamu ma Saluhutna i”
date:   11/02/2026
---

“Dame ni Debata na sumurung sian saluhut roha, i ma mangaramoti angka ateate dohot pingkiranmuna di bagasan Kristus Jesus” (Plp. 4: 7). Ngolu ni roha dohot pingkiranta mangkalungunhon pangondian. Hinaulina, Pilippi 4: 7 mamboan gombaran sian militer dihadomuanna dohot dame ni Debata na sumurung. Hata na patuduhon ulaon sian hata Gorik (phroureo) dibahen laho manggombarhon angka parangan na marjaga laho mangaramoti huta sian pandobo (2 Kor. 11: 32; patudos dohot Ulaon. 9: 240.

Ruhut mangihut na ringkot di dame na sumurung di roha dohot pingkiran i ma ngolu na mangkaholongi lomo ni roha ni Debata. “Mardame situtu do angka na mangkaholongi patikmi, jala ndang adong partuktuhan di nasida” (Psalm. 119: 165).

`Jahama Pilippi 4: 8, 9. Pambahenan bolon dia do na sinosohonna di bagasan angka ayat on?`

Paulus mamungka Pilippi 4: 8-9 mardongan hata “angkup ni i” dungi sada surat na manurathon onom parange haburjuon, mangihut dohot rimpunan na jempek dohot pangapoion asa mangulahon na ginuruhon nasida sian ibana. Poda na manaripari adat hasomalan sian ujung ni buku on tung sadalan dohot hasomalan ni Greco-Romawi di Pilippi, na mangondolhon di habisuhon nang dohot sitiruon. Hinaulina disi, roha ni apostel Paulus holan dompak habisuhon na marharoroan sian Bibel, na tarida tangkas di bagasan opat turpuk bolon di jamita ni halak Gorik (Habisuhon, hatigioran, hatomanon, dohot hagarangon).

1. Sintong – ndada na tubu boti, surat on dipungka mardongan haburjuon na sian Bibel, i ma hatigoran na sai niondolhon ni Jesus (tutu situtu, hudok tu hamu...) dohot di sandok Padan na Imbaru (ida, umpamana Ulaon. 26: 25; Rom 1: 18; 1 Kor. 13: 6; ; 2 Kor. 4: 2; Ep. 4: 15; 1 Tim. 3: 15; Jak. 1: 18; 1 Pet 1: 22; 1 Joh. 2: 21).
2. Daulat – haburjuon on patuduhon di haburjuon ni sahalak jolma (patudos dohot hapeahanna di bagasan 1 Tim. 3: 8, 11; Titus 2: 2, disi disalin di bagasan Bibel tu bagasan hata “toman”).
3. Tigor – haburjuon on dilapati tu parange ni Debata na tigor (patudos tu hagogonopna di bagasan Plp. 1: 7).
4. Bontor – roha dohot pambahenan na mamolus sian hatigoran ni Debata na dijangkon di bagasan haporsaeon (ida 1 Joh. 3: 3).
5. Uli – haulion na sasintongna tarida tangkas di bagasan tompaan ni Debata
6. Denggan begeon – “basar, pasonanghon roha jala mardenggan basa.”

Paulus mangalehon dua parange asa unang adong di bagasan i hasipelebeguon na dibunihon tu angka haburjuon i: “di sude na targoar haburjuon, na tau pujipujian” (Plp. 4: 8), pingkiri hamuma nasa haburjuon pardisurgo i. Dungi, laho manaluhon nasa lomos ni roha dohot pangantusion na lipe, Paulus manjou hita laho manglahon dia naung taparsiajari, tajangkon, tatangihon, jala na taguruhon sian ibana (Plp. 4: 9).