---
title:  “Marlas ni Roha ma Hamu Tongtong di Bagasan Tuhan i”
date:   10/02/2026
---

`Jahama Pilippi 4: 4-7. Songon dia do hita taruli “dame ni Debata na sumurung”?`

Dungkon mulak sian na manariashon ringkot ni parsaoran (Plp. 4: 1-3), Paulus borhat tu turpuk na mangihut: marlas ni roha di bagasan Tuhan i (Plp. 4: 4-7).

Sadia jotjot do hita marsak maradophon angka na diujungna gabe salpu boti sian hita, dos hatopna uju nasida ro? Bahen alus na denggan, Jesus marulakhulak manosohon asa unang hita mabiar (ida Mat. 6: 25-34; 10: 19), jala Petrus paingothon ia hita na denggan molo tatinggangkon nasa holso dohot biar ni rohanta tu Jahowa, “ai disarihon do hamu” (1 Pet. 5: 7). Hinatutuna, di na martambatamba parungkilon di sandok liat portibi on sasintongna ingkon manogu hita dipangaropan ari haroro ni Tuhan nunga jumonok tahe (patudos dohot Mta. 24: 33; Luk. 21: 28; Jak. 5: 8).

Taoar maradophon na mangkolsohon agia aha, dohot ma i di sandok hatiha na masa, i ma pajongjongkon tangiang di bagasan haporseaon (Plp. 4: 6-7). Tangkas ia hita ingkon do marhaporseaon jala marparange patuduhon na dialusi ganup tangiangta, nang andorang so taida dope hagogonopna, ala hita ditonahon asa martangiang “mardongan mauliate.” Angkup ni i Paulus manambahon hata “pangidoan” (hata Gorik, deesis), na patuduhon angka ari na songkal jala mangondam (ida, umpamana Luk. 1: 13; Plp. 1: 19; 1 Tim. 5: 5; Jak. 5: 16). Nasa tangiangta ingkon do tongtong mardongan “pangidoan,” alai na marhaposan do hita ia pangidoanta i nunga dijangkon saleleng hita mangido i “marguru tu lomo ni rohana” (1 Joh. 5: 14). Marhite i, mangulon ma hita jala mangkilalahon dame, umbotosa ia nasa pangidoanta i peak di bagasan tangan ni Debata.

`Songon dia do angka ayat na mangihut paherbang pangantusionta di dame ni Debata na sumurung?Psalm. 29: 11; Jes. 9: 6; Luk. 2: 14; Joh. 14: 27; 1 Kor. 14: 33.`

Dame ni Debata na sumurung i ma sada na so tarlehon ni portibi on, ala dame i marharoroan sian haporseaon ia di hita adong basabasa ngolu sisalelenglelengna di bagasan Jesus, Sipalua di hita (Rom 5: 1; 6: 23). Dame on mangolu di ganup pargulmiton ni parngoluon na “mangaramoti angka ateate dohot pingkiran” (Plp. 4: 7). Dame on ndang ditanda molo holan mangasahon roha sambing, songon na pinatuduhon ni hata Gorik nous (roha) na dipeakkan dison.

`Songon dia do hamu pajojorhon tu sahalak jolma pangantusion isan na mangkilalahon “dame ni Debata na sumurung?`