---
title:  Pangisi ni Banua Ginjang
date:   07/02/2026
---

### Namardomu tu parsiajaran di minggu on, jahama
Plp. 3: 17–4: 23; 1 Kor. 15: 42–44; Joh. 14: 27; Psalm. 119: 165; Job. 1: 21; 1 Tim. 6: 7.

> <p>Ayat siapilon</p>
> “Unang holsohon hamu agia aha; alai sandok pabotohon hamu ma tu Debata pangidoanmuna marhitehite tangiang dohot elehelek mardongan mauliate!” (Pilippi 4: 6).

Parsiajaranta di minggu on mangujungi parsiajaranta sian buku Pilippi, jala parsiarajan on mardongan godang parsiajaran dohot uhum na arga bahen di ngolu siganup ari. Disi godang idaon ruhut parange na manogunogu parngoluon ni apostel Paulus tarlumobi di angka ayat pangujungi ni surat on. Tudos songon jamita ni Jesus na mangondolhon di roha dohot tondi, dia na pinasahat ni apostel Paulus tu hita i ma poda manang uhum na laho mandalani parngoluon ni halak Kristen na gok las ni roha.

Nang dohot uju saluhutna mardalan ndang songon na tahirim – jala jotjot situtu do songon i asa sian na tahirim – ndang pola nganggu rohanta, lomos, manang mandele. Balik sian i, adong ruhut-ruhut na margogo mangurupi hita manjangkon hagogoon ni roha di na laho mangadopi parungkilon ni parngoluon, asa dibahen i jumpang di hita hadameon na togu jala na manontong, na holan Jahowa sambing margogo mangalehon i. Ngolunta saonari dohot tu ari marsogot peak di bagasan tanganNa, jala na pasingkoponNa do nasa na ringkot di hita.

Diatas ni saluhutna, unang ma hita mameakkon pangaropanta tu hagogoon ni pangarajai di tano on, na jotjot situtu palungunhon roha. Songon halak Kristen, hita do pangisi ni banua ginjang. Jala marhite halak pangisi ni banua ginjang, tajangkondo hasurungan – teanteanan hasurungan na sun bolon. Nang dohot ulaon tahe.

_Parsiajarima parsiajaran samingguon na laho paradehon tu ari sabat, 14 Pebruari_