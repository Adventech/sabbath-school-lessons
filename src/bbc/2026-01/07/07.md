---
title:  Pabagashon
date:   13/02/2026
---

“Holan nasida na sai tongtong manjangkon pasupasu di asi ni roha na imbaru, taruli hagogoon na hombar tu haringkoton siganup ari nasida dohot hagogoon nasida di na mameakkon i. Asa sian na paimaimahon sada partingkian marsogot na, marhite silehonlehon ni tondi na sumurung, jangkonon ni nasida do pangkean sinjata laho paluahon tondi, ganup ari do nasida pasahathon diri nasida tu Debata asa tama Ibana mambahen nasida gabe ulaula na patut sipangkeon. Ganup ari, dumenggan do dipangke nasida ganup partingkian na laho mangkobasi tu na rade di humaliang nasida. Ganup ari nasida gabe sitindangi di jolo ni Guru i, nang di diape nasida maringanan, nang ditongatonga bagas nasida manang di luat parjamitaan na umbolak.

“Tu angka pangula naung pasahathon dirina, adong pangapolion na sumurung di na umbotosa i ma nang Kristus i, saleleng ni ngoluna di tano on, ganup ari do mangalului Ama-Na laho manjangkon pasupasu asi ni roha na imbaru na hinalungunhonNa; jala sian parsaoranNa dohot Debata i do Ibana borhat laho mangapuli jala mamasumasu halak na asing....

“Ganup pangula na mangihuthon dalan ni Kristus diparade do nasida laho manjangkon jala patuduhon huaso i ma naung binagabagahon ni Debata tu huriaNa as paporhishon sigotilon di tano on”—Ellen G. White, God’s Amazing Grace, hlm. 117.

“Diboto Debata do na ringkot di hita jala nunga dipatupa saluhuta bahen di hita. Adong do di Debata parpeopan na suksuk bahen tu angka anakNa jala dilehon do angka na ringkot di nasida hombar tu angka partingkianna. Alani i, boasama ndang porsea hita disi? Ai nunga dipasahat Ibana bagabaga na arga tu angka anakNa. Ndang adong boban na so tartuhukNa, ndang adong haholomon na so tarpadaoNa, ndang adong hagaleon na so tarpaubahNa gabe hagogoon, ndang adong lomos ni roha na so tarpamalumNa, jala ndang adong sihol ni roha na sangap na so tartogutoguNa jala dipapintor.

“Sasintongan hita ndang jadi manatap tu dirinta sandiri. Di na lam manatap hita di hagaleonta, lam tu surutna do hagogoon na adong di hita laho mangadopi i”—Ellen G. White, That I May Know Him, hlm. 224.

**Sungkun-sungkun Sirangrangan:**

`Ingkotma partingkian na mansai arga uju angka tangiangmu dialusi. Songon dia do i mangurupi ho mangkilalahon dame ni Debata na sumurung sian saluhut roha? Songon dia do angka tangiang na so maralus dope? Songon dia do ho asa tongtong mangkilalahon dame ni Debata na dibagabagahon i?`

`Mangihuthon Pilippi 4: 8, aha do na jotjot situtu dipingkiri hamu? Sadia uli na piningkiranmuna i patoguhon haporseaon dohot pardalananmu raphon Debata?`

`Ranapi hata na parpudi di ginjang. Aha do lapatan ni sungkun-sungkun on: “Di na lam manatap hita di hagaleonta, lam tu otikna do hagogoon na adong di hita laho mangadopi i”? Dibahen i, aha do sipeopon di na laho mangadopi i?`