---
title:  Pabagashon
date:   06/02/2026
---

“Nasida na marsangkap pajongjongkon parange na gogo jala sintong, nasida na olo gabe sahalak Kristen na sarombang dohot hatigoran, ingkon pasahathon saluhutna jala mangulahon saluhutna bahen di Kristus, ala Sipalua i ndang manjangkon parhobason na madua roha. Ganup ari ingkon do ibana marsiajar astuan ni manaehon diri. Ingkon do ibana marsiajar sian hata ni Debata, mangalului lapatanna jala mangaradoti patikNa. Asa dibahen i sahat ma ibana tu suhatsuhat haulion ni halak Kristen. Ganup ari mangula do Debata di ibana, pasingkophon parange na laho jongjong di ari parungkilon na parpudi. Jala ganup ari angka na porsea mangulahon di jolo ni jolma dohot angka surusuruan sada ujian na daulat. Patuduhon dia na tarpatupa ni Hatigoran tu angka jolma naung madabu”—Ellen G. White, Kisah Para Rasul (1999), hlm. 407.

“Nasida na paimaimahon ari haroro ni pangoli i ingkon do joujou tu angka jolma, “Idama Debatam.’ Sinondang na parpudi sian sinondang haholongan, barita asi ni roha na parpudi na dipasahat tu tongatonga ni portibi, i do sada tanda sian parangeNa na gok holong. Angka anak ni Debata ingkon do patuduhon hasangaponNa. Di bagasan ngolu nasida sandiri dohot parange nasida ingkon do patuduhon dia naung binahen ni holong ni Debata di nasida.

“Sinondang sian mata ni ari hatigoran ingkon do marsinondang di bagasan pambahenan mardongan habisuuhon – di bagasan angka hata na sintong dohot parange na badia”—Ellen G. White, Membina Kehidupan Abadi, hlm. 321.

**Sungkun-sungkun Sirangrangan:**

`Rangrangi gumodang mardongan sungkun-sungkun taringot ni marlas ni roha di bagasan Tuhan. Idama na nidokna disi ndada marlas ni roha di bagasan parungkilon (nangpe dohot i tahe adong ojahanna di bagasan Bibel), alai marlas ni roha di bagasan Tuhan. Boasama mansai ringkot asa tongtong marningot Debata, hatigoranNa, huasoNa, holongNa, dohot haluaonNa? Songon dia do saluhutna i marlapatan situtu di ho ditongatonga ni angka parungkilon ni ngolu na so tarpasiding?`

`Idama songon dia do hata na di ginjang manggombarhon huaso asi ni roha maaparbuehon “parange na denggan” na taulahon songon halak Kristen. Boasama huaso sian asi ni roha i arga situtu uju hita paimaimahon haroro ni Kristus na tibunema? Astuanna, molo pe hita ndang dipalua marhite pambahenan, na tutu do hita dipalua molo ndang adong i di bagasan hita?`

`Rangrangi gumodang di hata na so mangojakkon haporseaon diparulan ni pardagingon. Dia do lapatan ni i? Boasam hita ndang jadi marojahan tusi? Ndang pamatangta on pasupasu sian Debata do?`