---
title:  Angka na Tutu Arga
date:   03/02/2026
---

Songon na dipatuduhon di bagasan parsiajaran nantoari, angka na dipudina na sipangasahonon ni apostel Paulus gabe pangabat di haporsaeon ala i mambahen ibana mapitung mangalului Kristus. Dibahen Paulus do hata ni parboniaga, paruntungan dohot harugian, laho manggombarhon pardalanan ni partondionna andorang so marhaporseaon. Nangpe ndang godang hita marningot i, di ganup jolma adong do “pustaha parngoluon ni partondion.” Dipudina, pardalanan partondion ni Paulus disuhat mangihuthon suhat-suhat ni halak Jahudi di tingki i, ndada mangihuthon suhat-suhat na sian Bibel songon na niajarhon ni Jesus.

Dungkon ni hamubaonna, barita ngolu partondion ni Paulus tung andul situtu do idaon ala suhat-suhat ni partondionna nunga muba situtu, sian “na arga” dietong halak Jahudi gabe “na arga dietong banua ginjang.”

“Ibana na tuat sian banua ginjang do na tama mangkatahon na di banua ginjang jala dohot sintong pabotohon angka na arga di banua ginjang, i ma naung sinahaphonNa di bagasan gombaran dohot gaorNa. Diboto Ibana pangunjunan na mangondam nasida na laho sitaitonNa sian haleaon jala dipatimbo sahat ro di lambungNa, di atas habangsaNa. Dipatuduhon Ibana do hamamago sian na mangusehon holong tu angka na so marpangkorhon jala mangondam. Digogo Ibana do manogu pingkiranta sian angka na di portibion tu angka na di banua ginjang, asa unang ambolong partingkianta, hapisaran, dohot dohot partingkian tu angka na so marlapatan situtu” Ellen G. White, The Advent Review dan Sabbath Herald, July 1, 1890.

Di tongatonga ni ugamo Jahudi di taon na parjolo, Paulus i ma sada bintang na hatop situtu tarbarita, sahat tu ari ibana mapitung ala marnida Jesus na sumillam di tongandalan mardonokkon tu huta Damaskus (Kisah Para Rasul 9), parnidaan simalolong ni partondionna di pamalum, jala ibana pe marnida dohot torang.

`Di bagasan Johannes 9 pabotohon barita ni sahalak na mapitung na jolo alai dungi dohot torang marnida Jesus. Didok Jesus do na ro do Ibana tu portibi on “asa marnida angka na so marnida hian, jala asa gabe mapitung angka na marnida” (Joh. 9: 39). Songon dia do uhum ni i dingoluhon di bagasan ngolum sandiri?`

Dia do na ummarga sian ngolu na manontong di banua ginjang dohot tano na imbaru? Alai, hagiot ni portibion manghungkupi simalolong ni torop halak dompak hasintongan i. Adong partongtangan bolon sian angka na arga di portibi on (ida Mat. 13: 22; Luk. 4: 5, 6; 1 Joh. 2: 16) dohot parnidaan ni banua ginjang – i ma hasadaon dohot Kristus dohot angka tondi na dipalua.

`Portibi on margogo manghungkupi simalolongta dompak hatigoran partondion dohot angka na tutu arga. Aha do hinsu na mangaramoti simalolongta tongtong manatap dompak angka na tutu situtu arga?`