---
title:  Marhaporseaon di Kristus
date:   04/02/2026
---

Ndang boi dihalupahon impola sian hata ni Paulus. Adong hamubaon bolon na jinangkonna di tongandalan laho tu huta Damaskus, manadingkon ngoluna na salpu na marhatigoran sian patik tu haporseaon di Kristus – “asa huomo Kristus, asa di bagasan Ibana ahu didapot” (Plp. 3: 8, 9).

`Asa “di bagasan Ibana,” i ma di bagasan Kristus, i do sada hata na uli situtu. Jahama Epessus 1: 4, 4; 2 Korintus 5: 21; Kolosse 2: 9, dohot Galatia 2: 20. Mangihuthon angka ayat on, didok roham, aha do na sinangkapan ni apostel Paulus dison?`

Hata ni apostel Paulus na mandok di bagasan Kristus nunga gabe turpuk pangkataion na balga. Ndang halongangan, hatorangan na dumenggan di turpuk i sian Paulus sandiri do ro: “laho pasauthonsa di hagogok ni tingkina, mandok: Pasadahon di bagasan Kristus i sasudena, na di banua ginjang dohot na diatas tano on” (Ep. 1: 10). I do sangkap ni Debata sian mulana. Jala apostel Paulus patorangkon songon dia i saut: “Alai sian Ibana do umbahen na di bagasan Kristus Jesus hamu, ai Ibana do gabe habisuhon di hita sian Debata dohot hatigoran dohot habadiaon dohot haluaon” (1 Kor. 1: 30).

Mangolu “di bagasan Kristus” mangarahut nasa sangkap haluaon, dipungka sian pangantusion ni partondionta (bisuk), dipalua marhite haporseaon (hatigoran), mangarado laho tu banua ginjang (habadiaon), jala ujungna di ari hasangapon di haroro ni Kristus na paduahalihon (panobusion). Haluaon i do tahi ni Kristus sian mulana sahat ro di ujungna – di hita jala di bagasan hita. Asa dibahen i, di na manjangkon Kristus, singkop do hita nasa na tahalungunhon.

`Jahama Pilippi 3: 9. Adong dua turpuk pinaimbar ni Paulus, jala boasama harimbaron i ringkot na laho tongtong siingontonta?`

Songon na tinatap ni apostel Paulus sandiri, marpangunsadean “dihatigoran sandiri” ndada hatigoran na tutu ala patik i ndang margogo mangalehon hangoluan (ida Gal. 3: 21, 22); holan Kristus sambing do na marhuaso mangalehon i, marhite haporseaon. Jala ndada haporseaon sipalua. Angkup ni i, angka dohot do angka sibolis porsea disi, jala angka dotdot! (Jak. 2: 19). Sasadasa haporseaon na tutu paluahon i ma “marhaporseaon di Kristus.” Holan hatigoranNa sambing do na tutu sintong jala na margogo tongt sintong. (hata Gorik na mandok haporseaon, pistis, astuanna pe pangoloion). Dibahen i, molo hita mian di bagasan Kristus jala Ibana mangolu di bagasan hita (Gal. 2: 20), na mangolu do hita di bagsan hatigoranNa marhite haporseaonta di Ibana.