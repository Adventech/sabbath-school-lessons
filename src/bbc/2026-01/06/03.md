---
title:  Ngolu ni Paulus “na uju i”
date:   02/02/2026
---

Sada parniahapan na somal do i di halak na imbaru di hamubaon ni roha laho mangarimangi ngolu nasida andorang so manjangkon Jesus dohot dungkon ni i, songon na binahen ni apostel Paulus di bagasan Pilippi 3. Alai nangpe songon i, na tutu manang ndang, olo do sipata hita manaringoti nasida na so halak Kristen “halak na burju,” jala, manang na mangihuthon suhatsuhat ni portibi, jala godang do tutu. Alai, molo dipatudos dohot suhatsuhat ni Debata, ndang adong nanggo sada pe na sintong, nang halak Kristen i tahe.

`Di bagasan Pilippi 3: 4-6; Paulus patuduhon hinagodang ni angka sipangasahononna di ngoluna. Dia sambing do i? Songon dia do hamu manggombarhon angka “na denggan” di bagasan ngolumuna sandiri (nang di na robi manang saonari)?`

Paulus patuduhon dohot buni harimbaron ni halak Jahudi na porsea alai pasarsarhon barita gapgap dohot angka na porsea na so marsunat, na marsigantung tutu di Kristus di haluaon nasida jala ndang mangojakkon haporseaon nasida di parulan ni pardagingon sambing, umpamana sunat (ida Heb. 6: 1; Heb. 9: 14; patudos dohot Rom 2: 25-29). Nangpe ngolu dohot taromboo ni apostel Paulus di na robi marhasangapon situtu di tongatongan ni halak Jahudi, ndang adong nanggo sada tahe sian angka i marhuaso di haluaonna. Ndang, saluhutna i abatabat do ala saluhutna i manghungkupi di otik partingkian manatap tu Kristus.

Paulus ndada holan marsunat – ibana i ma sahalak “tarsunat di ari paualuhon,’ astuanna disi ibana, halak Israel mangihuthon partubu jala sada sian bangso parpadanan. Angkup ni i, sian marga Benjamin do ibana, na mian di angka huta na gonting di Israel. Paulus ndang holan marhata Heber malo, alai tahe ibana sahalak sian Parise jala sian parsikkolaan ni si Gamaliel (Ulaon. 22: 3; Ulaon. 26: 4, 5), tutu bagas do di ibana parsiajaran di patik ni Debata jala songon dia sintongan patik i dingoluhon, nang na mangihuthon hasomalan pe i tahe.

Marsitutu do roha ni apostel Paulus pajongjongkon patik asa dibahen i margogo ibana mangalele huria ala didok rohana gabe ondamondam di paradaton ni halak Jahudi, na hinaposanna nunga ditontuhon di bagasan patik ni Debata. Hinaulina sian i, nangpe “ndang martihas” di bagasan “hatigoran” na sian jolma, Paulus marnida ia Patik ni Debata sasintongna dao umbagas jala mangido gumodang asa sian na hinirimna, jala di na so raphon Kristus, diparuhuman do ibana jongjong.

`Patudosma Rom 7: 7-12 dohot Mateus 5: 21, 22, 27, 28. Aha do turpuk na arga na pinasahat ni Jesus dohot Paulus maradophon patik? Jala boasama “hatigoran di bagasan Kristus” (Plp. 3: 9), ndada patik, i ma sasadasa habaoran ni hatigoran? Ulahonma marhite on: Beha do sintongna ho mangaradoti patik, jala margogo mangihuthan dalan na pinodahon ni Jesus?`