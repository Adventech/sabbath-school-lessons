---
title:  Pardengganan dohot Pangaropan
date:   21/02/2026
---

### Namardomu tu parsiajaran di minggu on, jahama
Kol. 1: 21–29; Ep. 5: 27; Ep. 3: 17; Rom 8: 18; Ep. 1: 7–10; Ep. 3: 3–6;Poda. 14: 12.

> <p>Ayat siapilon</p>
> “Ai on do dipatupa Debata: Humongkop hita gabe dosa Ibana, na so tumanda dosa, asa gabe hatigoran ni Debata hita di bagasan Ibana” (2 Korintus 5: 21).

Apostel Paulus manguduti turpuk pardenganan, na mansai torang diondolhon di bagasan Kolosse 1: 20 (ida parsiajaran 8, ari Kamis). Disi, ibana manggombarhon pardenganan na manghamkam sandok tano on, alai di ayat na mangihut mangondolhon tu ngolu ni sahalak jolma. Marhite hamamateNa di hau pinarsilang, disi Jesus manggonopi pardengganan di sandok jolma dohot saluhut na tinompa, tarlumobi di jolma naung marsirang sian parngoluon di Jesus ala ni dosa. Alai saonari, di bagasan Jesus, nasida nunga dipadenggan dohot Ibana marhite haporseaon.

Ulaon pardengganan ni sahalak jolma diuduti dipapatar di bagasan parsiajaran di minggu on. Bahen tu sandok pangisi ni hasiangan on, pardenganan i dipatupa marhitehite hamamate ni Kristus. Di ngolu ni sahalak jolma, silang ndada holan barita sambing alai hagogoon mangkehei haporseaon, na sian i holong ni Debata paubahaon jolma i uju nasida manangihon Barita na uli jala manjangkon Kristus i tahe, pangaropan di hasangapon.

Angkup ni i dihatai apostel Paulus nang dohot “hahomion, na buni najolo sian mula ni mulana, marsundutsundut; alai nuaeng dipapatar do tu angka na badiana” (Kol. 1: 26). Aha do hahomion i, jala dia do na digombarhonna singkop di bagasan i – bahen di ngolu ni sahalak jolma nang bahen di hasiangan on? Songon dia do “hahomion” i marhadomuan dohot Barita na uli naung pinasahat ni apostel Paulus mardongan hiras ni roha?

_Parsiajarima parsiajaran samingguon na laho paradehon tu ari sabat, 28 Pebruari_