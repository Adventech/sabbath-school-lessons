---
title:  Hahomion ni Debata Dipapatar
date:   25/02/2026
---

`Jahama Kolosse 1: 26, 27. Dua hali apostel Paulus mangkatahon “hahomion.” Dia do hahomion i?`

Di inganan na asing, Paulus pabotohon ia “hahomion ni Debata,” i ma di sangkap ni Debata na manontong “naung dipaojak Debata hian sian mula ni mulana bahen hasangaponta” (1 Kor. 2: 7), jala dipapatar marhitehite sangkap haluaon. Petrus mangkatahon hatigoran on i ma sada sian angka na pinamatmanat ni angka panurirang jala na “masihol do angka pardisurgo mamereng tu bagasanna” (1 Pet. 1: 20) jala na “ditabunihon sian na robi” (Rom 16: 25). Alai, di bagasan ngolu, hamamate dohot haheheon ni Kristus, hahomion on nunga diungkap (2 Kor. 3: 14).

**Songon dia do angka ayat na mangihut i ma dihahomion ni Debata manondangi di angka ruhut sian sangkap haluaon i?**

`Ep. 1: 7-10`

`Ep. 3: 3-6`

Diujungna, “sandok” na di banua ginjang dohot na di tano on dirahut di bagasan hasadaon na singkop di bagasan Kristus. I do turpuk sian tangiang ni Kristus na di bagasan Johannes 17. Songon dia sintongna i dipasaut i ma hahomion na saonari dipapatar marhitehite Barita na uli.

Boasama songoni balga holong ni Debata di hita asa dibahen i pola dilehon Jesus, arta na so habilangan di banua ginjang, bahen haluaonta, na gabe turpuk ni parsiajaranta saleleng ni hatongtongon. Alai, sada do na taboto disi: Kristus “humongkop saluhut do Ibana mate, asa unang be mangolu di dirina angka na mangolu i, asa mangolu nasida di Ibana, naung mate jala mulak mangolu humongkop nasida” (2 Kor. 5: 15). Songon parbuena, sandok na porsea di Kristus, halak Jahudi manang ndang, manjangkon jambar na sarupa di bagasan bagabaga ni Debata marhitehite Barita na uli na dirahut di bagasan sada pamatang, i ma huria.

“Kristus di bagasan hamu” (Kol. 1: 27) pabotohon huaso ni Kristus na mian di bagasan roha ni jolma marhitehite haporseaon (Ep. 1: 17; patudos dohot Gal. 2: 20). Parsaoran Partondion di bagasan Kristus on patauhon angka na porsea, nang soanari, laho “gabe rap dipangolu jala rap dipabangkit hita tu gomgoman banua ginjang” (Ep. 2: 6), jala mandai “hata na uli na sian Debata ro di angka hagogoon ni hasiangan sogot” (Heb. 6: 5). Marhite huaso ni Kristus di bagasan ngolunta, disido Ibana mamungka mandamei hita dohot banua ginjang. Barita na uli na marharajaon di bagasan roha ni angka na porsea on do “naung patauhon hamu, manjalo tohap na di bagasan hatiuron i, siteanon ni angka na badia i” (Kol. 1: 12).