---
title:  Asal ma Mian Hamu Ojak jala Hot di Bagasan Haporseaon
date:   23/02/2026
---

`Jahama Kolosse 1: 23. Didok roham aha do na nidok ni apostel Paulus asal ma mian hamu “ojak jala hot” di bagasan haporseaon? (ida dohot Kol. 2: 5 dohot Ep. 3: 17).`

Di hata Gorik, adong opat hata na mandok “asal,” marragam do na nidok ni i ganup. Hata na aadong di mulani Kolosse 1: 23 pabotohon na tutu do ia parngoluonna. Astuanna, Paulus mangapoi huria di Kolosse di bagasan haporseaon ia nasida na tutu ingkon tongtong hot di bagasan haporseaon. Tudos songon na pintor sipatuduhononna, nunga diida apostel Paulus parbue dohot ture ni haporseaon nasida (Kol. 2: 5). Alai nangpe songoni, pangaropan nasida na tongtong do adong alana, marsigantung hot di bagasan haporseaon nasida di na manguduti dalan ni haporseaon naung binolus nasida.

Hata di hatoguon on suan di bagasan hata Gorik na mandok “hot” (Kol. 1: 23). Hata on dibaon angka sibotosurat dohot angka halak Parise di na mandatdati manungkun Jesus asa mangalehon alus dia na ingkon sibahenon dompak parompuan na targombang mangalangkup (Joh. 8: 7); Hata na sarupa dibahen di bagasan barita ni si Petrus na mandatdati manuktuhi pintu sahat ro di si Rode mananda soarana alai manadingkon pintu i tongtong sordak jala marlojong tu bagasan laho paboahon angka donganna (Ulaon. 12: 16). Nang apostel Paulus di bahen do hataon, di na mangapoi Timoteus asa tongtong mian di angka jamita dohot poda na niajarhonna (1 Tim. 4: 16). Dos do na nidokna dison asing molo hata i dipasahat dompak angka na porsea di sihapataran.

Songon na laho siparsiajaranta di bagasan parsiajaran minggu na laho ro, lomos do roha ni apostel Paulus ia huria na di Kolosse na olo mangalului dalan haluaon na marpangunsandean di jolma, singkat ni na marsihohot di pangaropan na pinasahat ni Barita na uli i (ida, umpamana Kol. 2: 8, 20-22). Hata “hot” paboahon di ojahan ni haporseaon dohot holong na marsihohot, na diojakkon di bagasan Hata ni Debata (ida Mat. 7: 25; Ep. 2: 20; Ep. 3: 17).

Mardomu di hata on, hata Gorik na disalin mandok “so olo meret” diboan tu sada bagas na so olo meret jala, jala na umbagas, tu ngolu ni halak Kristen na so olo “meret sian pangkirimon, na binegemuna di barita na uli” (Kol. 1: 23). Hata na sarupa adong dibahen di bagasan 1 Korintus 15: 58; “ marsihohot jala so mubauba ma hamu, jala lam sumurung ma tongtong di bagasan ulaon ni Tuhan i, ai diboto hamu do: Ndang magopo halojaonmuna di bagasan Tuhan i.”

Maralo dohot haporseaon na somal ditongatonga ni jolma na mandok “sahali malua, na tongtong do malua,” alai andul situtu do ia na pinodahon ni apostel Paulus.

`Songon dia do pardalananmu dompak hinaringkotna hot di bagasan haporseaon? Lapatanna, boasama hamu ingkon tongtong dungo laho mangulahon i? Aha do na masa molo ndang diulahon hamuna i?`