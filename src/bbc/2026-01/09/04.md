---
title:  Sangkap ni Debata
date:   24/02/2026
---

`Jahama Kolosse 1: 24, 25. Aha do na nidok ni apostel Paulus dihaporsuhonna ala ni Kristus?`

Nangpe apostel Paulus di na manongos suratna tu huria Kolosse di hatiha i ibana di hurungan sada bagas na di huta Rom, ra na gabe parungkilonna na umbalga i ma saonari ibana ndang be margogo laho mangajari sian sada luat tu luat na asing manang marsasajabu pe songon na binahenna andorang so i (Ulaon. 20: 20). Haporsuhon (manang parungkilon) on, i ma naung nilumbahon ni Kristus andorang so i (Mat. 24: 9; Joh. 16: 33), “hira na so adong do martimbangkon hasangapon sipapataron tu hita sogot” (Rom 8: 18). On ma gombaran na umbalga. Songon na sinurathon ni apostel Paulus tu huria di Pilippi, saonari disurathon tu huria di Kolosse, marlas ni roha do ibana dihaporsuhonna, i ma na humongkop nasida (Kol. 1: 24).

Pola tarrante apostel Paulus, alai “ndang tarrante anggo hata ni Debata” (2 Tim. 2: 9). Uju di bagasan hurungan on, sian i do ibana manongos surat tu huria na di Pilippi, Epesus, jala manurathon angka poda na arga di bagasan 1 Timoteus dohot Titus. Dungi, di ari hurunganna na parpudi di Rom, disurathon ibana do buku 2 Timoteus. Jempekna, angka taon na parpudi i mangalehon partingkian di apostel Paulus laho manurathon angka poda na arga sian Padan na Imbaru, jala na olo do i adong na di bagasan pustaha ni halak Heber.

Sangkap ni Debata na manontong nunga disangkapi saluhutna i jala lobi sian i tahe. Hata Gorik na binahen ni apostel Paulus di bagasan Kolosse 1: 25, somalna disalin di hata “parhalado” i ma oikonomia. Di bagasan astuan na jempek (songon na disurathon di bagasan 1 Tim. 1: 4), hata on paboahon di “dalan pangaradotion ni Debata di saluhutna”— Luke Timothy Johnson, The First dan Second Letters to Timothy (New York: Doubleday, 2001), hlm. 164. Di bagasan ni i manghamkam parhaladoon ni apostel Paulus. Alai, di bagasan astuan na umbalga, oikonomia manuturhon sandok uhum na pinatikkon ni Jahowa di sangkap haluaon. Parhaladoon ni apostel Paulus, dohot angka apostel na asing, nang dohot angka panurirang di Padan na Robi (Ep. 2: 20; Ep. 3: 5), dohot do disi si Musa, disangkapi “na manggohi hata ni Debata” (Kol. 1: 25), saluhutna marhadomuan di sangkap ni Debata on.

Molo tungpe tu ari marsogot idaonta parsiajaran on jumonok, adong do ulina molo saonari maparateatehon ia Paulus manatap ia parhaladoonna i holan sada sian na ummetmet di sangkap ni Debata na dao umbalga jala ganjang partingkianna, na dipungka “andorang so ojak dope tano on” (Mat. 13: 35; Ep. 1: 4).

`Tatap ma tu bagasan ngolum sandiri. Songon dia do dalan na tinuntunmu (balga manang metmet) mangihut tu sangkap ni Debata na umbalga? Na dapot do taboto ia dalan na tatuntun i tutu na “umetmet”? Songon dia do dalan i balga pangkorhonna na tarida muse di ari marsogot?`