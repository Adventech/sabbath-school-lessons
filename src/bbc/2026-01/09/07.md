---
title:  Pabagashon
date:   27/02/2026
---

“Di bagasan hita ndang adong hatigoran na margogo laho mangoloi nasa hata patik ni Debata. Alai Kristus nunga patupahon dalan haluaon di hita. ... Molo olo ho pasahathon dirim tu Ibana dungi manjangkon Ibana gabe Sipaluam, dungi, nang behape hinabalga ni dosam di bagasan ngolum naung salpu, di bagasan parangeNa i dipintori do ho. Nasa parange ni Kristus disuanhon singkat ni parangem, jala diadopan ni Debata ditatap ma ho songon sahalak na so dung hea mangulahon dosa.

“Lobi sian i dope tahe, Kristus paubahon roham i. Na mian do Ibana di bagasan roham hinorhon ni haporseaon. I do dalanna hamu ingkon mangaradoti parsaoran dohot Kristus marhite haporseaon jala pasahathon nasa sangkapmu ganup ari tu Ibana, saleleng di ulahon ho sisongon i, na marhabangsa do Ibana di bagasan dirim nang di bagasan tahi dohot parulan hombar tu sangkapNa....

“Asa i do alana ndang adong nanggo sada tahe di bagasan dirinta na patut sipangasahonon. Ndang adong dalanna di hita laho pasangaphon dirinta sandiri. Sasadasa ojahan pangaropanta i ma di bagsan hatigoran ni Kristus na diusehon tu hita, jala hita dipaimbaru Tondi ParbadiaNa na mangula di bagasan hita jala marhitehite hita” —Ellen G. White, Kebahagiaan Sejati, hlm. 58, 59.

“Torang situtu do panondang na dilehon tu ahu asa dibahen i torop na manadingkon hami, mangihuthon angka tondi sipaotooto dohot podapoda ni angka sibolis. Disangkapi Debata do asa ganup tondi na mangkatindangkon porsea di hatigoran taruli pangantusion na denggan di hatigoran i” —Ellen G. White, Evangelism, hlm. 363.

**Sungkun-sungkun Sirangrangan:**

`Jahama mangulahi ayat siapilon: “Humongkop hita gabe dosa Ibana, na so tumanda dosa, asa gabe hatigoran ni Debata hita di bagasan Ibana” (2 Kor. 5: 21). Aha do lapatan ni i? Aha do na nidokna ia Kristus humongkop hita bage dosa Ibana, jala songon dia do i mangurupi hita marnida hagogoon ni silang i? Angkup ni i, dia do astuanna “asa gabe hatigoran ni Debata hita di bagasan Ibana”? Rangrangi umbagas mardongan sungkun-sungkun “sahali malua, na tongtong do malua,” na dihaporseai torop halak Kristen. Boasama hita porsea na lilu do ia jammita on? Hamagoan dia do na patar tu sahalak jolma na mangkaporseai i? Songon dia do hita, nangpe manadingkon jamita i, tongtong mangkaporseai haluaon na tontu?`

`Sadia “ojak jala hot” 9Kol. 1: 23) haporseaonmu? Sadia balga pos ni roham di na hinaporseaanmu jala boasama hamu mangkaposi i? aha do na tarbahen ho ala lam mangantusi na hinaporseaanmi? Jala boasama mansai ringkot di hamu asa “ojak jala hot di bagasan haporseaon”`