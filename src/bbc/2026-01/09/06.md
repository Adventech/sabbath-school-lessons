---
title:  Hagogoon ni Barita na Uli
date:   26/02/2026
---

`Jamaha Kolosse 1: 28, 29. Aha do na tinatap ni apostel Paulus? Didok roham boasama hata na mandok “ganup jolma” tolu hali dihatahon?`

Impola sian jamita ni apostel Paulus i ma Kristus na tarsilang i (1 Kor. 1: 23). Mangihuthon Epesus 5: 27, tahi sian pangkophop ni Kristus i ma “sangap do dipadiri di Ibana huria i, so marlindang, so marhalingking, manang marhahurangan dia pe, asa badia tahe jala so hasurahan.” Asa dibahen i, tahi sian parjamitaan ni apostel Paulus i ma laho “ pajongjong ganup jolma rimpas di bagasan Kristus” (Kol. 1: 28). Dipatupa ibana i marhite pangajarion dohot angka poda – mangajarhon ragam jamita dohot parangeni halak Kristen (2 Tes. 2: 15; 1 Tim. 4: 11; 1 Tim. 5: 7; Titu 1: 9) jala huhut mangalumbahon uhuman di na manjua Barita na uli dohot dungo diangka jamita gapgap (Ulaon. 20: 29-31; Rom 16: 17).

On ma dalanna hita manjadi halak Kristen na matoras, manjangkon hata i jala manangihon lumbalumba di Bibel. Matoras di haporsean i do na ummarga. Natuatua sian sada pesepese na imbaru sorang na tongtong mangkalashon hahipasonna – hata na parjolo dihatahon, mamungka mangalangka, dungi marsiajar manjaha. Nda na lomos do roha ni sada natuatua molo dung adong martaon alai anak nasida ndang dope mardalan manang mangkuling? Magodang jala lam tu pistarna i do na denggan jala dihalungunhon. Suang songoni do nang di haporseaon ni halak Kristen.

Hata Gorik na disalin mandok “magodang” (teleios) lapatanna sun denggan so marlindang. Di na lam tang haporseaonta, lam taidama hinabagas patik ni Debata jala na pinangidona i “mansai hangkam” Psalm. 119: 96). Hita mangantusi ia patik i marpangkorhon “na sinangkap dohot na piningkir ni roha” (Heb. 4: 12).

Alai, ingkon do manat hita, asa i do dalanna dibahen apostel Paulus hata “hupaingot” di bagasan Kolosse 1: 28. Adong do dalan “sada dalan, tigor do i di roha ni jolma, hape anggo ujungna gabe dalan tu hamatean do” (Poda 14: 12). Panandion di partondion tubu sian hapistaran di Hata ni Debata na tinogu ni Tondi. Jamita gapgap somalna adong do dibagasan ni i hata hatigoran alai manambai manang mamuati sada sian na nidok ni Bibel i (ida Jes. 8: 20). Dalan na parpudi na jotjot situtu hasea, ia so marhite na sungkun-sungkun di hata na pinasahat ni Debata, olo do marhite na sungkun-sungkun na olo do tutu songoni manang ditingkinta on do i jadi. Ingkon do pantas rohanta songon ulok, huhut lidang songon darapati uju ingkon mananda hatigoran ni jamita sian gapgap.

`Songon dia do hamu mangantusi lapatanna gabe “rimpas di bagasan Kristus” (Kol. 1: 28)? Songon dia do pangantusion di angka na binahen ni Jesus di hita di hau pinarsilang mangurupi mangantusi hata na mandok “rimpas di bagasan Kristus”?`