---
title:  Parrohaon ni Kristus
date:   21/01/2026
---

Mohammad Ali di bulan Agustus 1963 didok ibana do, “Ahu do na gumogo”, onom bulan andorang so monang ibana di parlombaan tinju dunia kelas berat, angkup ni i dibahen ibana do sada ende na marturpuk, “Ahu do na gumogo”. Pos do roha disi, Ali i ma sahalak atlet na gogo, alai ndada sitiruon na patut i di sahalak jolma na mangkirim diparange ni Kristus.

Balik sian i, Jesus i ma sahalak na sun badia na so marlaok dosa. Nangpe na tarunjun Ibana “di na saluhut songon hita” (Heb. 4: 15), alai ndang mardosa, nang di bagasan rohana tahe. Alai, Heber 5: 8 pabotohon, “Ai atik pe Anak i Ibana, diguruhon do pangoloion marhite sian na tinaonanna i!” Pangoloion ni Jesus di sangkap ni Ama i na pita do tongtong. Ndang adong nanggo sahali tahe manjua Ibana, nangpe ndang dao i sian roha, na sai jonok do i tu Ibana.

`Jahama Pilippi 2: 5-8; Angka ayat on ditorop jolma mandok i ma sada hata na gumogo jala uli di bagasan Bibel. Aha do na pinasahat ni apostel Paulus tu hita dison? Aha do na pinasahat ni hata on? Na ummarga sian i, songon dia do hita mangkangoluhon hata na pinasahatna dison di bagasan ngolunta sandiri?`

Jesus, na tudosna i tu Debata, na Ibana do Debata, ndada holan manolukkon rumang ni jolma, alai tahe gabe sahalak “hatoban” (doulos, sahalak naposo, sahalak hatoban) jala dungi maneahon diriNa gabe pelean alani angka dosanta! Di ayat na asing Paulus mangkatahon ia humongkop hita “hona bura” Ibana (Gal. 3: 13). Debata, Sipanompa hita, mate di hau pinarsilang asa gabe Sipalua di hita, jala dibahen i hona bura Ibana humongkop hita.

Dia do sibahenonta laho mangarimangi dia na nidokna dison? Jala lobi sian i, songon dia do hita mangulahon dia na nidokna di bagasan ayat on, i ma pangoloion na sarupa i ma paserep jala maneahon diri bahen haulion di dongan?

Di bagasan ayat na asing, didok Jesus do: “Alai na sumangap sian hamu, i ma gabe songon naposomuna! Ai sipaoruon do ganup na patimbo dirina; alai sipatimboon do na paoru dirina” (Mat. 23: 11, 12). Hata on, di bagasan godang hatiha, manggombarhon dia na pinasahat ni apostel Paulus di bagasan Pilippi 2: 5-8, sibahenonta.

Di bagasan dalan na jumonok jala gogo, diison Paulus mandok hata na sarupa tudos songon na nidokna andora so i, i m hita “Unang ma mardingkandingkan manang marhasangapon na rumar” (Pil. 2: 3).

`Songon dia do hita sasintongna manjangkon dia naung binahen ni Kristus di hita, i ma na ginombarhonna di bagasan Pilippi 2: 5-8? Parange na songon dia do na patut digoari “sarombang” manang patut di angka naung binahen ni Kristus di hita, ra ndang adong na ummuli asing sian na marsinggang jala manomba Ibana? Roha na lilu situtu do i na mandok ia pambahenanta mangurupi diangka naung pinatupa ni Kristus di hita?`