---
title:  Manalin Roha manang Mangalapa Roha?
date:   20/01/2026
---

Lam tu godang na do parusahaan di liat portibion paherbang teknologi na pasadahon gogo sian ulaon ni sada komputer dohot utok-utok ni jolma. Jempekna, di na pasadahon roha dohot komputer, angka parhapistaran mangkirim boi manguluhun roha marhitehite komputer. Molo tungpe marhite implan na di tanom tu bagasan utok-utok ni jolma adong idaon parbuena, isarana mangurupi mangubati sahit epilepsi, depresi, dohot sahit parkinson, angkupni i lam jumonok do tahe tu ulaon na jumungkat. Lam jumonok tu ulaon laho marmahani roha ni sahalak jolma.

Dipigapiga atiha tahe, nunga masa sisongoni. Pingkiranta tudos songon komputer, alai dao ummuli. Alogo manang barita na sai tongtong tatangihon ganup ari “manompa” pingkiranta, pajongjongkon harohaonta, jala manogu tu parangenta. Di ari talehon rohanta tu barita na di portibi on, ditopama parrohaon portibi di bagasan hita, asa dibahen i hita ditogu marroha na dos songon portibi. Sai hira naung manang saor roha ni halak tu bagasan rohanta.

Hita, songon Jesus, jongjong marparange “angka na mangihuthon Tondi i” (Rom 8: 5). “Ndang adong na tumanda na di Debata, ia so Tondi ni Debata” na di bagasan hatana Paulus patudos dompak “tondi portibi on” (1 Kor. 2: 11, 12). Ise do guru di hita? Jala dia do na tarparsiajari saonari?

`Jahama Pilippi 2: 5, didok roham, dia do lapatanna mangaradoti “parrohaon” ni Kristus?`

Diujungna, tarpaubah hita do pingkiranta, alai ndang tarpaubah hita rohanta, holan Debata sambing do na margogo mangulahon i. Tondi Parbadia ingkon magalapa roha di bagasan hita marhite gogo “podang ni Tondi” (Ep. 6: 17), i ma hata ni Debata na “mangolu jala margogo” na “jala tumajom sian nasa podang siduababa, jala torus do disirang hosa dohot tondi, ringring dohot utohutokna, laos diuhumi do na sinangkap dohot na piningkir ni roha” (Heb. 4: 12). Holan marhitehite Tondi Parbadia situtu do hita mananda dirinta sandiri, ala mangihuthon partubunta tung na angkal situtu do rohanta (Jer. 17: 9). Hata Heber mandok “akal” (‘aqov) lapatanna manggombarhon tano na marbatubatu jala na sai olo mambahen hita tartuktuk, marhite i lapatanna disi, roha na legot, peol, jala ndang tigor. Na ingkon mubah do hita marhite “haimbaruon” pingkiran, asa tau hita “manimbangi lomo ni roha ni Debata, i ma na uli, na hinalashonna dohot na sun denggan” (Rom 12: 2).

`Boasama mansai ringkot di hita laho mangihuthon dia na nidok ni apostel Paulus dison: “Angkup ni i, ale angka dongan, pingkiri hamu ma nasa parange na sintong, na daulat, na tigor, na bontor, na uli, na denggan begeon ro di sude na targoar haburjuon, na tau pujipujian!” (Plp. 4: 8).`