---
title:  Parsaoran di bagasan Haserepon
date:   17/01/2026
---

### Namardomu tu parsiajaran di minggu on, jahama
Plp. 2: 1–8; Jer. 17: 9; Plp. 4: 8; 1 Kor. 8: 2; Rom 8: 3; Heb. 2: 14–18.

> <p>Ayat siapilon</p>
> “Gohi hamu ma halalas ni rohangkon: Sada ma parrohahon hamu; sada ma haholonganmuna; saroha, sapingkiran ma hamu!” (Pilippi 1: 21).

Parsaoran i do hagogoon. Alai mananda di na sintong ndada dos dohot tu na mangulahonsa. Saluhutna hita sipata talu, nangpe nunga margogo hita dohot denggan laho mangaramoti pardonganon. Alai, ndang dos goar ni i dohot tu na manuntun manegai pardonganon. Dibahen i, ndang longang roha uju Paulus manguduti suratna tu huria di Pilippi, di halungunhon ibana asa nasida “saroha jala sapingkiran.”

Paulus mangojakkon arga ni parsaoran tu jamita dohot dalan ni Jesus. I do turpuk na taida di bagasan Padan na Imbaru jala tarlumobi di angka surat. Mula ni parbolatan di hasiangan on tubu sian ginjang ni roha jala mauas di habangsa dohot hagogoon sada sian surusuruan na di banua ginjang, sada pingkiran na pintor hatop rarat, nang di inganan na sun badia (ida Jes. 14: 12-14). Udut ni i, mangojakkon simanjojakna di porlak Eden marhite uas na sarupa di angka uhum naung dipatikkon Debata dohot hirim manek tu inganan na tumimbo asa sian inganan naung sinangkapan ni Debata (1 Musa 3: 1-6).

Minggu on idaonta ma ojahan mangihuthon Bibel bahen parsaoran di huria, na marojahan tarlumobi di haserepon ni Jesus na polin, parsiajaran na tatapu sian na manatap Ibana, jala songon dia hita magodang asa tudos songon Ibana.

_Parsiajarima parsiajaran samingguon na laho paradehon tu ari Sabbat, 24 Januari_