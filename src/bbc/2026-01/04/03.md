---
title:  Habaoran ni Hasadaon
date:   19/01/2026
---

Rangrangi gumodang di hata na niondolhon ni apostel Paulus di hasadaon na di bagasan Pilippi 2: 2, na disi ibana mangondolhon ojahan na sarupa di bagasan opat turpuk na marragam. Parateatehon nang dohot ondolanna di roha, pingkiran dohot pangkilalaan. Angkup ni angka sintua ugamo mangondolhon pangare pardagingon, alai ia Jesus mangondolhon parange mangihuthon roha dohot pangkilalaanta. Isarana, sahalak naposo na mora na mandok ia ibana nunga mangaradoti nasa patik. Alai, uju Jesus mandok tu ibana asa manggadis artana, dungi mangalehonsa tu angka napogos, jala dungkon ni i mangihuthon Ibana, Jesus manguji rohana tu angka arta portibi. Jala angkup ni i Jesus mamodahon ia angka na ruar sian roha (manang pingkiran) i do na mangaramuni jolma i: “Ai sian roha do hehe angka pingkiran na jahat, pamunuon, pangalangkupon, harorangon, panangkoon, hata gapgap dohot panginsahion” (Mat. 15: 19), jala “Ai ia i na manggohi roha, matua i do hatahonon ni pamangan” (Mat. 12: 34).

`Jahama Pilippi 2: 3, 4. Angka dalan na uli dia do na pinodahon ni apostel Paulus laho pajongjongkon parsaoran ni huria?`

Hata ni Paulus dison mangalehon gombaran di haserepon ni roha: serep marroha, sian toruk ni roha mangarajumi donganna sumurung sian diri sandiri, jala manaringoti na di dongan jala ndada mamatahon na ringkot di diri sandiri. Tumabo do mangkatahon i asa sian mangulahonsa, nda i do? Alai, uhum on ringkot situtu na ingkon diingot di ganup parsaoranta. Jotjot situtu di bagasan hita, adong hasomalan beha asa gumodang maralus asa sian manangihon, laho marnida dia na nidok ni dongan jala marnida songon dia na nidokna i mangihuthon roha nasida. Sasintongna bada tubu gumodang sian pangantusion na lipe na dao sasintongan molo olo denggan manangihon. Na olo do ndang tarjalo hita i, alai manangihon jala margogo marnida mangihuthon pingkiran ni dongan jolma i do dalan parjolo laho paulihon haporseaon dohot parsaoran na denggan.

Paulus manariashon dompak hasadaon “[parbue ni] Tondi” (Ep. 4: 3), na manompa “pinadomu ni dame” (Ep. 4: 3). Molo adong badabada di tongatonga ni huria, adong Tondi Parbadia na margogo padaohon parsalisian jala mamboan hita di bagasan hasadaon huhut manompa parsaoran. Di bagasan bindu na sarupa, dihatahon Paulus do nang dohot “hasadaon ni haporseaon nang parbinotoan di Anak ni Debata” (Ep. 4: 13). Na marhadomuan do na dua on. Manjangkon haporseaon na sarupa dohot parbinotoan na sadalan di Bibel na tubu sian panandaion di Kristus dohot hataNa ringkot situtu asa tongtong hasadaon i diramoti ditongatonganta.

`Ragam hamatean di diri sandiri dia do na margogo manogu hita tu parange mangarajumi dongan sumurung sian dirinta sandiri? Songon dia do hita olo marsiajar mangulahon i? Songon dia do parsaoranta gabe muba molo saluhutna hita mangulahon i?`