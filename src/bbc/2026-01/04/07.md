---
title:  Pabagashon
date:   23/01/2026
---

“Nasa holong ni ama na tuat marompuompu marhite roha ni jolma, nasa bohal halambohon na ungkap tu bagasan roha ni jolma, tudos holan songon mata mual na metmet molo dipatudos dohot laut na so hasuhatan jala molo diadophon dohot holong ni Debata na so habilangan jala na so ra suda. Tung so tarpapatar dila ni jolma do i; jala tung so targombarhon ni pitolot. Denggan do i rimanganmu ganup ari di ngolum, na denggan do molo sulingkitanmu Bibel laho marnida i, bahen ma nasa gogom dohot huaso na nilehon ni Debata tu ho di angka dalanna laho mananda holong dohot denggan basa ni Ama na di banua ginjang, alai sai adong do tongtong na so hasuhatan mangatasi ni pangantusionta. Tama do parsiajaranmu holong i saleleng di hasiangan on, alai tung so tarrajumi hamuna do unjurna dohot bohangna, bagasna dohot timbona holong ni Debata di na mangalehon anakNa mate bahen di portibi on. Hatongtongon i sandiri ndang margogo papatarhon i. Alai, di na tarparsiajari Bibel jala mangarimangi ngolu ni Kristus nang dohot sangkap panobusion, turpuk bolon on lam ungkap di pangantusionta” —Ellen G. White, Testimonies for the Church, vol. 5, hlm. 740.

“Di na tajangkon parsiajaran, songon na binahen ni si Musa di parsikkolaan ni Kristus, aha do na taparsiajari disi? – gabe ginjang roha? – Gabe timbo panandaionta di dirinta sandiri? – tontu sahali ndang. Molo lam tu godangna taparsiajari di parsikkolaan on, lam magodang hita di halambohon dohot haserepon ni roha. Ndang jadi dohononta ia hita nunga umbotosa nasa na patut sibotoonta. Ingkon tu ulina do bahenonta pasupasu partondion na nilehon ni Debata tu hita, asa di ari hita dipaubah sian daging na olo mate tu na so olo mate, ndang tatadingkon dia naung tajalo, alai boanonna hita sahat ro di tu hangoluan na naeng ro. Saleleng di ngolu na manontong na so ra suda i, Kristus dohot pangkopkopNa gabe turpuk bolon di parsiajaranta” — Ellen G. White, Manuscript 36, 1885.

**Sungkun-sungkun Sirangrangan:**

`Dia do naung binolusmu di na mangkilalahon holong ni Debata dohot denggan? Di UKSS, hataima di angka dalanna na mambahen hamu mananda jala mangkilalahon holongNa i.`

`Aha do sintongna lapatan ni hata ia Jesus ro “disolukkon rupa ni hatoban” (Plp. 2: 7)? Patudos dohot Rom 8: 3. Rangrangima angka ayat on huhut manimbangi di angka astuanna sian na sada tu na sada.`

`Parungkilon dia do na niadopan ni huria di luatmu di na mangaramoti parsaoran? Nang diape parungkilonna, boasama pangoloion di haserepon jala ndang mangulahon nang diape bahen “mardingkandingkan manang marhasangapon na rumar” (Plp. 2: 3) gabe mula ni dalan na denggan laho mangujungi angka parungkilon i?`