---
title:  “Marsangap Kristus”
date:   11/01/2026
---

`Jahama Pilippi 1: 19, 20. Aha do disi dipatuduhon na gabe pangkirimon ni apostel Paulus maradophon paruhumonna? Aha do na nidokna na ummarga asa sian na malua ibana?`

Molope Paulus ndada sahalak parjahat, ndang on parjolosahali ibana tarhurung, jala pandoboon ndada na asing be di ibana. Tu huria na di Korintus dipajojor ibana do partinaonan na binolusna sahat ro di hatiha i: “Parhalado ni Kristus do nasida? Haotoon do hatangkon: Lumobi do anggo ahu! Sumurung manaon renge ni ulaon, nang hurungan; lumobi tu ahu linsinglinsing; jotjot do di bagasan parmaraan hamatean. Lima hali ma ahu dilinsingi halak Jahudi, opatopatpulu hurang sada. Tolu hali do ahu dilasahi, sahali ahu didangguri dohot batu, tolu hali harom, saborngin sadari ahu mumbangumbang di laut ni lautan. Jotjot do ahu di pardalanan, marmara di batang aek, marmara dibahen panamun, marmara sian angka dongan sabutuha, marmara sian angka parbegu, marmara di huta, marmara di halongonan, marmara di laut, marmara di tongatonga ni dongan na so haru dongan. Di bagasan ulaon dohot hasusaan, jotjot do mangkar matangku, jotjot do mauasmale dohot marpuasa, di ngali ni ari dohot di na hurangan ulos” (2 Kor. 11: 23-27).

Alai unang ma tadok ia angka partinaonan na sai lohot di bagasan pingkiranna, alai pintor didok ibana do hata angkup ni i, “dungkon ni i angka na tahop tu ahu ariari, laho mangkolsohon saluhut huria i” (2 Kor. 11: 28).

`Jahama 1 Korintus 4: 14-16; 1 Tessalonika 2: 10, 11; Galatia 4: 19; dohot Pilemon 10. Parsaoran na songon dia do adong di si Paulus dohot angka huria na pinajongjongna nang dohot angka jolma na binoanna tu Kristus?`

Songon Kristus na mamelehon saluhutna bahen haluaonta, Paulus pe na olo do “maneahon dirina” humongkop angka na porsea (2 Kor. 12: 15). Alai hinalungunna, lam sumolhot jolma i dalan ni Kristus, lam torop do halak mangkasogohon ibana jala ndang pasangap ibana. “Alai ndang tarbahen so hona lele nasa, na naeng marparange na daulat marhitehite Kristus Jesus” (2 Tim. 3: 12). Alai, ngolu ni halak Kristen na togu tongtong do i gabe sada dalan na gogo laho pasangaphon Debata jala paboahon hatigoran Barita na uli (Patudos dohot Plp. 1: 7). “Habengenton dohot hiras ni roha ni Paulus saleleng di hurungan na so sintong i, hagogoon dohot haporseaonna, i do jamita na manontong” —Ellen G. White, Kisah Para Rasul (1999), hlm. 391.

`Parateatehon songon dia ho dinngolum jala marparange tu donganmu, tarlumobi dompak nasida na so marparange na denggan tu ho. Panindangion na songon dia do patuduhononmu di adopan ni Jesus?`