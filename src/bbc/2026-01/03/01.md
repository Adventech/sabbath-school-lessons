---
title:  Mangolu manang Mate
date:   10/01/2026
---

### Namardomu tu parsiajaran di minggu on, jahama
Plp. 1: 19–30; 1 Kor. 4: 14–16; 2 Kor. 10: 3–6; Joh. 17: 17–19; Mika 6: 8; Kis. 14: 22.

> <p>Ayat siapilon</p>
> “Ai Kristus do hangoluan di ahu, jala laba nang hamatean” (Pilippi 1: 21).

Hamatean, songoni somalna dihatahon tu hita, holan jambar di hangoluan do i. Sada gabus do i. Hamatean i ma singkat ni ngolu, alo ni hangoluan. Hamatean ndang lobi sian ngolu na dipajongjong sian angka bosi-bosi gabe sada motor. Dohot torang Paulus mangkatahon ia Kristus mate asa “dipasohot Ibana sibolis i, na marhuaso mambahen mate, asa dipalua sasude na pinarhatoban ni biar ni roha managam hamatean, seleleng mangolu” (Heb. 2: 12, 15).

Nangpe rade mangadopi hamatean binahen ni Kristus, ndang lomos roha ni apostel Paulus dihaluaonna. Dihatiha i, na ummarga di ibana, na mangolu manang na mate i ma pasangaphon Kristus jala mamaritahon Barita na uli tu sandok jolma nasa na tarbahensa. Na olo do i dalanna boasa godang di hita surat na tinongosna. Marhite suratna i, tartopot ibana godang jolma dohot godang luat, nang dohot angka luat na so dung hea ditopot ibana.

Jempek do ia ngoluon, jala mansai ringkot situtu do laho mangalehon pangkorhon bolon tarlumobi dompak harajaon ni Debata saleleng ngolu diportibion nilehon ni Debata tu hita. Godang sian i marhadomuan dohot hirim ni rohanta mangalumba “hasadaon ni haporseaon.” Songon na laho siparsiajaranta di minggu on, turpuk on songon sada dalan na tumimbul di apostel Paulus manurathon suratna tu huria na di Pilippi.

_Parsiajarima parsiajaran samingguon na laho paradehon tu ari sabat, 17 Januari_