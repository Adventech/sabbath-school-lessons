---
title:  Marsihohot di bagasan Parsaoran
date:   14/01/2026
---

Tangiang parpudi sian Jesus tu angka siseanNa marojahan tu sada turpuk: hasadaon. Jesus manatap lobi sian silang tu parjumpaan mangulahi raphon Ama i nang dohot hita: “Ale Amang, naeng ma di rohangku, ia disi Ahu, disi ma dohot angka na nilehonmi tu Ahu, asa diida nasida hasangapon na di Ahu, na nilehonmi tu Ahu” (Joh. 17: 24). Ditangiang Jesus asa diramoti Ama i angka anakNa jala “asa sada nasida songon Hita!” (Joh. 17: 11). Angkup ni i dipajojor Ibana do hasesega bolon hinorhon ni parbolatan – parbolatan na gabe dalan di torop halak gabe ndang porsea. Di bagasan tangiang na jempek on, dua hali Jesus patandaphon ia hasadaonta dohot Ibana nang dohot Ama i manangkapi “asa porsea portibi on” jala “gabe diboto portibi on, Ho marsuru Ahu” (Joh. 17: 21, 23).

`Jahama Pilippi 1: 27 jala patudos dohot Joh. 17: 17-19. Aha do na nidok ni Jesus dohot Paulus i ma sada na mansai ringkot situtu dihasadaon ni huria?`

Hata Gorik di bagasan Pilippi 1: 27 na disalin mandok “pahombar hamu parsaoranmuna” i ma politeuomai, na lapatanna “mangolu songon pangisi ni sada bangso” – ndada sian harajaon di portibi on, alai songon pangisi ni harajaon banua ginjang. Jamita na diatas dolok manggombarhon dohot uli dialapatanna manjadi anak ni Ama na di banua ginjang dohot pangisi ni harajaonNa: pogos tondi di adopan ni Debata, lambok roha, mauas male mida hatigoran, gok asi ni roha, parroha na ias, siboan dame, olo mangalehon hurum na asing, mangkaholongi musuh, mamasumasu na paburuburu nasida, mangulahon na denggan tu nasida siula hajahaton tu hita. Rimpunanna, “nda holan na mangulahon uhum dohot holong ni roha di habasaon, jala marpangalaho haserepon maradophon Debatam” (Mik. 6: 8).

Songkal do i molo mangkasogohon manang muruk maradophon halak sisongoni, manang gabe balikna do tahe? Sipata sogo rohanta marnida halak na mansai burju idaon. Na olo do hita tarunjun laho mangalului dosa nasida manang patuduhon ia nasida ndang songon na taida i tutu burjuna, holan asa hita mangkilalahon dirinta dumenggan sian nasida. Balik sian i, boasama ndang tagogohon asa gabe gok holong, gumodang mangulahon asi ni roha, gumodang mardenggan basa, umburju?

Ellen G. White mangonai hata dompak nasida na “humolong rohana di portibi dohot parbuena asa sian na mangkaholongi dohot manang hatigoran” —Testimonies for the Church, vol. 5, hlm. 277.

Jotjot situtu, parbolatan di tongatonga ni huria diujungna tubu sian ginjang ni roha. “Di ari ginjang ni roha dohot roha haportibion diramoti, tondi ni Kristus nunga manadingkon nasida, jala parbolatan, parsalisian, dohot bada tubu manirang roha jala pagalehon huria” —Testimonies for the Church, vol. 5, hlm. 240, 241.

`Hinaarganai hita ganup marsasada marsiajar di haserepon dohot halambohon na naung pinatudu ni Jesus tu hita! Andul situtuma hurianta molo dingoluhon i, nda i do?`