---
title:  Mangolu di bagasan Haporseaon
date:   13/01/2026
---

`Jahama Pilippi 1: 23, 24. Aha do lapatan n hata ni Paulus uju ibana manadok “Malungun do ahu borhat, asa rap dohot Kristus” ai “dumenggan situtu do i”?`

Na tongtong do ayat on dilipehon sian taon tu taon. Di bagasan ayat parsiajaran di minggu on, Paulus patorangkon harimbaron ni na mangolu dohot na mate. Halak Kristen mangolu bahen di Kristus jala olo mate bahen di Ibana. Di bagasan hata on, hamatean i ma sada “laba” ala panindangionta lam margogo jala lam patoguhon halak (Plp. 1: 21). Ndang ganggu roha disi na balga do haporseaon ni sahalak jolma i molo sampe olo ibana mate.

Jala, ingkon do botoonta ia halak naung mate i na tutu situtu do mate. Nasida “ndang diboto agia aha.” Nasida maradian di bagasan tanoman sahat ro di ari haheheon (ida Parj. 9: 5; Joh. 5: 28, 29). I do alana Jesus mandok taringot si Lasarus naung mate, “Nunga modom si Lasarus, alealenta i; alai na laho ma Ahu tusi manungguli ibana” (Joh. 11: 11).

Molo, di ari ni sahalak jolma i mate, pintor tu banua ginjang ibana borhat, idama songon dia i tutu saut tu si Lasarus. Dungkon ni opat ari mangkilalahon hasonangan di Paradeiso, songgot ro sada surusuruan mamboan “barita na lungun”: “Santabi, Lasarus, Jesus manjou ho mulak tu portibi, ndang jadi ho tading dison.”

Molo taihuthon na lipe sahat ro di rimpunanna na mangihuthon roha, gabe tangkas ma taida hinalipena i tutu. Hamatean i songon modom na so marnipi, na sian i Jesus pahehehon angka siihuthon Ibana na tutu di ari haroroNa na paduahalihon; dungi, rap dohot angka na badia na mangolu dope, boanonna nasida tu banua ginjang asa saleleng ni lelengna mangolu raphon Jesus (ida 1 tes. 4: 16, 17).

“Parborhat” ni apostel Paulus sian parngoluan si saonari on na rap dohot Kristus lapatanna mangae jala mate rap dohot Ibana (2 Tim. 4: 6) asa “sahat tu haheheon na sian angka na mate!” (Plp. 3: 11). Angkup ni i, tontu dihaporseai ibana do uju na manutup mata di bagasan hamatean, na mangihuthon sibolusnna, di bagasan sangkidop mata, i ma mangida Jesus, na mamboan ibana rap dohot saluhuta bangso ni Debata tu inganan naung pinarede ni Jesus tu sandok jolma na mangkaholongi Ibana (Joh. 14: 3, 1 Kor. 2: 9).

Molo tungpe rade ibana mate bahen di Kristus, alai diboto Paulus dumenggan do i di huria Pilippi molo ibana tongtong “mian di bagasan daging” (Plp. 1: 24). Parungkilon do i, di sahalak Kristen, mamillit sian na mangolu di Kristus manang mate di Ibana ndada sada sipilliton na mura. Paulus sandiri mangkilalahon “duansa do mandosak ahu” (Plp. 1: 23), na tongtong mangolu manang maradian di bagasan tanoman.

`Sahali nari, nangpe ndang adong nanggo sahalak pe na olo mate, adong do tubu tu pingkiranmu songon dia do parmatem sogot, sada na mangihut na binotom i ma haroro ni Kristus na mangulahi? Songon dia do pamingkiron i margogo mangurupi ho mandadap roha ni apostel Paulus dison?`