---
title:  Pabagashon
date:   16/01/2026
---

“Sian toru ni tano, sian hurungan angka bilut partoru, sian partabunian dohot liang na di tano on, sian i manaek joujou hamonangan tu sipareonNa sian angka na mate alani hasintongan. Ditangihon Ibana panindangion sian angka tondi na gogo, nangpe di bagasan hapogoson, ditipa hasusahan, dilele, alai mangkatindangkon dohot gogo dihaporseaon nasida, huhut mandok, ‘ai hutanda do Ibana na huhaporseai.’ Angka nasida na maneahon diri nasida dihaporseaon on, paboahon tu partobi ia Ibana, na tusi nasida porsea, margogo paluahon dohot singkop” —Ellen G. White, Kisah Para Rasul (1999), hlm. 512.

“Ndang dung adong dope ragam ni haporseaon na mansai balga di hakristenon songon na masa saonari on. Molo partondion [apostel, evangelist, parjamita, parmahan, dohot pangajari (Ep. 4: 11-13)] diharingkothon laho mangaramoti parsaoran ni huria na parjolo, tung diharingkothon situtu do i laho pamalumhon parsaoran saonari on! Jala ia hirim ni Debata laho pamalumhon parsaoran ni huria di ari parpudi tung tangkas situtu dipatuduhon di bagasan hasurirangan. Dipapos rohanta ia angka parjaga na ingkon marnida alatan na sarupa uju Debata manogihon mulak angka na tarbuang sian Sion. Dungkon ni i, di ari parpudi, dijangkon angka na parbusik do i. Di ari digonopi saluhutna i, jumpang hasadaon haporseaon di tongatonga ni saluhut halak na digoari Debata parbisuk, ala di nasida na tutu umbotosa, tutu diboto nasida do angka na sarombang tusi. ... Sian panimbangion na songoni, tangkas ia hapitaon ni huria songon na dihasurirangkon dison dao dope di jolo; asa dibahen i, angka partondion on ndang dope taruli disangkapna” —R.F. Cottrell, “Pendahuluan,” di bagasan buku Ellen G. White, Tulisan-Tulisan Permulaan, hlm. 140.

**Sungkun-sungkun Sirangrangan:**

`Marnida surat na di ginjang sian R.F. Cottrell, aha do na diharingkothon asa Tondi Parbadia mamboan hasadaon tu bagasan huria ni Debata saonari on? Sadia arga do hasadaon ni huria laho mangkangoluhon poda na dipasahat marhitehite hasurirangan?`

`Songon dia do hamu patorangkon hata ni Bibel taringot ni hamatean tu sahalak dongan na porsea ia Paulus dohot halak Kristen na asing naung mate, saonari “raphon Kristus” di banua ginjang?`

`Songon dia do hita manjangkon hinatutu hagogoon ni parungkilon di portibi on? Boasama hata “partongtangan bolon” mangurupi di na mangalaehon pangantusion di saluhutna i? Alai, boasama di ujungna hita ingkon manatap tu Jesus na di hau pinarsilang i ma gombaran holong ni Ama na umbalga jala marsiajar laho mangkaporseai Ibana nang di tongatonga ni sitaonon?`