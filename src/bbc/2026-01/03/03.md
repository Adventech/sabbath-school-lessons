---
title:  Laba nang Hamatean
date:   12/01/2026
---

Molo pe ndang dipangkilalahon hamuna, sude hita, tarlumobi angka na porsea, parsidohot di bagasan partongtangan bolon na adong humaliang hita, nang di bagasan dirinta sandiri tahe. Sude hita, mangihuthon angka dalanna, mangkilalahon parbue sian partongtangan bolon na di hasiangan on, jala na bolusonta do i sahat ro di na laho mate hita, nang sadihari pe i jala songon dia i masa.

`Jahama 2 Korintus 10: 3-6. Aha do bonsir ni parporangan na taadopi, jala aha do na gabe sinjata di hita?`

Sinjata partondion na begu i ma roha, roha na sintong manang roha na jorbut. Sibolis i manihai, manjeheon, pailahon, lomos ni roha, ondam-ondam sian humaliang, dohot godang nai tahe na sarombang tusi na so pinangke ni halak Kristen. Balik tahe, hita ingkon mamboan holong, denggan basa, dame, halambohon, habasaron, habasaon, haporseaon, dohot hatomanon. Sinjata na gumogo di hita, molo tapangke di bagasan habisuhon, i ma “Hata ni Debata” na niuluhon ni Tondi (Ep. 6: 17), ai holan Debata na na marhuaso mamboan hatigoran tu bagas roha ni ganup jolma. Hita ulaula sambing do di Debata laho pasauthon sangkapNa.

`Jahama Plp 1: 21, 22. Songon dia do hita mangantusi roha ni apostel Paulus, tarlumobi di hata partongtangan bolon?`

Ala parporangan on di partondion do parangena, hita jongjong di bagasan parporangan roha dohot angka parange. Alai, Kristus nunga monang bahen hamonanganta di hau pinarsilang, jala saleleng hita marsada dohot Ibana, ndang jadi talu hita bahenonna, nang na dipamate pe hita. Paulus maneahon ngoluna nang diape na masa di tano on, nang behape hinajahatna, ai dipasahat ibana do ngoluna dohot pangkirimonna tu paruhuman na tumimbo.

Songon sahalak Kristen, hita sintongna ndada sai ingkon marungkil ala ni upah, alai marungkilma hita bahen di hasintongan. Ndada “hagogoon patuduhon hasintongan” alai “hasitongan mangalehon hagogoon.” Unduk di lomo ni roha ni Debata i do sumangap, jala, holan i sambing do dalan na laho manjangkon hamonangan di bagasan parporangan na taadopi. Jesus, tontu sahalai, i do sitiruon di pangoloion dilomo ni roha ni Debata, songon na ni ondolhon ni apostel Paulus di bagasan Pilippi 2.

`Di bagasan songon dia do ho mangadopi hinatutu ni parporangan bolon? Songon dia do hamu taruli pangapulion dohot hagogoon dungkon umbotosa ia Kristus monang bahen hamonangan di hita?`