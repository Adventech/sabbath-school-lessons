---
title:  “Na Parjolo Tubu Sian Nasa na Tinompa”
date:   16/02/2026
---

Di bagasan Padan na Imbaru, hata “buha baju” manang “na parjolo” gumodang ma i manggombarhon tu Jesus (ida Luk. 2: 7; Rom 8: 29; Heb. 1: 6; Pangk. 1: 5), dohot ma i adong dua hali dihatahon di bagasan buku Kolosse. Jala, hatiha hatahon di boan laho manggombarhon halak na asing, hot lapatanni i na parjolo tubu di partubu. Hata “buha baju” di bagan Bibel sumurung mangondolhon parsaoran ni sahalak dakdanak dohot amana, asing sian partubu. Angkup ni i, adong do pigapiga gombaran na di bagasan i patuduhon na umposo gabe na tarbarita, isarana Ishak, Jakkob, dohot Josep.

Daud, molo tungpe ibana anak siampudan sian ualu na marhahaanggi, dimiaki gabe raja (1 Sam 16: 10-13), jala marhite parPsalmen, didok Debata do “Ahu pe bahenonku do ibana sihahaan, na tumimbul sian angka raja ni tano on” 9Psalm. 89: 27). Jala nang hataNa tu si Musa, “Anakku sihahaan do Israel” (2 Musa 4: 22). Di bagasan hatorangan on hata “sihahaan” pabotohon astuan na tumimbul manang na tumimbo hundulanna.

`Jahama Kolosse 1: 15-17. Dia do alana na pinasahat ni apostel Paulus na mandok Jesus i ma “na parjolo sian nasa na tinompa”?`

Tangkas disi ia apostel Paulus ndada lapatanna mandok ia Jesus i ma na parjolo sian nasa na tinompa. Alai, dohot tangkas do ditadingkon ibana pangantusion na songon i. Dua hali, di bagasan dua hatorangan na marasing, ibana pabotohon ai Jesus do panompa ni nasa na adong. Saluhutna i do ditompa marhitehite Ibana, jala marhapatean tu Ibana (Kol. 1: 16). Di bagasan hata na duaon, Jesus didok disi i ma na di bagasan Ibana na gabe parhitean ni Debata mangulahon ulaon panompaon (ida dohot Ep. 3: 9; Joh. 1: 1-3; Pangk. 4: 11).

Hata ni apostel Paulus dison manghamkam nasa na adong. Saluhutna astuanna na na adong – inganan (banua ginjang dohot tano), di bagasan gombaran (na tarida dohot na so tarida), di bagasan parange (habangsa, harajaon, gomgoman, parhuasoon). Hata na parpudi somalna manggombarhon tu angka surusuruan (ida Ep. 3: 10; Ep. 6: 12). Sai hira na patuduhon asa unang dilipehon Ibana di pangantusion, jala diondolhon Paulus do ia Jesus dijolo ni “saluhutna do” (Kol. 1: 17). Hata Gorik on boi do astuan ni i sumurung di parhundul manang sumurung di partingkian, alai d bagasan ganup hapeakan na asing di bagasan surat ni apostel Paulus, hata on na sai tongtong patuduhon partingkian (ida, umpamana 1 Kor. 2: 7; gal. 1: 17; Ep. 1: 4).

Hata na asing na pinasahat ni apostel Paulus di hasurungan ni Jesus i ma ia “saluhutna i do hot di bagasan Ibana” (Kol. 1: 17). Hata Gorik (synistemi) diastuanna na somal i ma “papunguhon” manang “mangarahut.” Jesus i do hagogoon pasadahon hasiangan, ndada holan ala Ibana Sipanompa, alai Ibana do nang Sipalua.

`Debata, Sipanompa, nunga mate bahen di hita. Aha do na tarbahen ni pambahenanta tu na pinatupaNa i? Boasama hata na mandok ia pambahenanta mahuaso mangurupi di angka naung binahen ni Kristus tu hita bage didok mangaleai?`