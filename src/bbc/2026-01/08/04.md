---
title:  Ulu ni Huria i
date:   17/02/2026
---

`Jahama Epesus 1: 22 dohot Kolosse 2: 10. Apakah arti “ulu” na di bagasan angka ayat on? Aha do na nidok ni apostel Paulus disi di na nidokna Jesus “ulu ni huria i” 9Ep. 5: 23)?`

I do tutu, somalna do mamboan hata “ulu” di na laho manggombarhon tu sada pangkat ni uluan, songon i do nang di bagasan pigapiga pangkuling di tano on. Hapeahan na sarupa pe adong do i dapot di bagasan Padan na Robi dohot Padan na Imbaru. Idama songon dia do hata “ulu” na dibahen di bagasan angka ayat na mangihut on:

1. Dua Musa 18: 25 – Musa mamillit “baoa angka na marsihohot sian sandok Israel, jala dipabangkit nasida bahen induk ni bangso i gumomgom marsasaribu, marsasaratus, marlimalimapulu jala marsasampulu.”
2. Opat Musa 31: 26 – “angka induk ni huria i marompuompu”
3. Lima Musa 28: 13 – Jahowa pajongjongkon halak Israel gabe “ulu (ihutan), unang gabe ihur (pangihutihut)” molo pangoloi nasida di Ibana.
4. Jesaya 7: 8 – “Ai sabungan ni Ram do ia Damaskus, jala pandapotan ni Damaskus do si Resin”
5. Mika 3: 9 – “hamu ale angka induk ni pinompar ni si Jakkob dohot hamu angka panguhum ni pinompar ni si Israel”
6. Sada Korintus 11: 3 – “Kristus i do ulu ni ganup baoa”

Asa dibahen i, Kristus i ma ulu ni huria i na manguluhon, manogunogu, jala mangaramoti huria i di bagasan hasadaon jala haheheon ni huria i (ida Kolosse 2: 19).

`Jahama 1 Korintus 12: 12-27. Nang dison, Paulus manggombarhon huria i songon sada “pamatang.” Dia sambing ruas ni pamatang i na manggombarhon huria na dipatuduhon di bagasan gombaran on?`

Tudos songon pamatang ndang mangolu ia molo ndang adong ulu, molo adong mago sian ruas ni pamatang i manang hansitan, lam tu susahna do ngolu i. Jotjot do ndang maparhaseang hinaarga ni sada ruas i sahat ro di mago i sian hita.

`Aut sora hamuna ingkon pasahathon sada sian ruas ni pamatangmu manang simalolong, dia do na pinillitmu? Aha do na pinasahat ni i tu hamuna di na pabaoahon hinaarga ni ganup ruas di tongatonga ni huria i?`