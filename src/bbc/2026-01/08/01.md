---
title:  Hasurungan ni Kristus
date:   14/02/2026
---

### Namardomu tu parsiajaran di minggu on, jahama
1 Musa 1: 26, 27; Kol. 1: 15–20; Joh. 1: 1–3; Ep. 1: 22; 1 Kor. 12: 12–27; 1 Kor. 4: 9; Rom 6: 3, 4.

> <p>Ayat siapilon</p>
> “Ibana do suman ni Debata na so tarida i; na parjolo tubu sian nasa na tinompa. Ai marhite sian Ibana do ditompa saluhutna, na di banua ginjang dohot na di tano on, na tarida dohot na so tarida i, angka habangsa, angka harajaon, angka gomgoman, angka parhuasoon; saluhutna i do ditompa marhitehite Ibana, jala marhapatean tu Ibana. Jala di jolo ni saluhutna do Ibana, jala saluhutna i do hot di bagasan Ibana” (Kolosse 1: 15-17).

Mardongan parsiajaran di minggu on, udutanta ma parsiajaranta sian buku Kolosse (ida parsiajaran 1 dohot 2). Di bagasan parsiajaran 2, ari kamis, taida disi ia di bagasan Kolosse 1: 9-12, martangiang do apostel Paulus bahen tu angka na porsea di Kolosse, asa ngolu nasida asa marparange na tama di Tuhan i. Di bagasan ayat 12 dohot 13, dipatudoshon ibana do dua parange: “hatiuron dohot haholomon” (Kol. 1: 13). Debata Ama nunga patamahon hita parsidohot manjalo tohap na manontong sian harajaon hatiuron, paluahon hita sian gomgoman haholomon, jala “dipaunsat hita tubagasan harajaon ni Anak, haholongan ni rohana, di bagasan Ibana do adong di hita haluaon i, i ma hasesaan ni angka dosa” (Kol. 1: 13, 14).

Di hata na asing, holan di bagasan Jesus sambing, i ma Ibana Debata Sipanompa i – adong di hita haluaon. Ibana do na patupahon haluaonta, jala marhite haporseaon di Ibana, nunga dipaunsat hita sian huaso haholomon tu bagasan harajaon ni Anakna haholongan i.

Minggu on, parsiajaranta ma sada sian parsiajaran na tangkas dohot denggan taringot di Jesus di Padan na Imbaru. Dia lapatan ni pandohan ai Jesus do “suman ni Debata na so tarida i; na parjolo tubu sian nasa na tinompa” (Kol. 1: 15).

_Parsiajarima parsiajaran samingguon na laho paradehon tu ari sabat, 21 Pebruari_