---
title:  “Naung Parjolo” (Panangkapi)
date:   18/02/2026
---

`Jahama Kolosse 1: 18. Aha do hadomuan ni hata na mandok Kristus do ulu jala Ibana do “naung parjolo”?`

Di bagasan hata Heber, hata na mandok “ulu (ro’s) dohot “di mula ni mulana” (re’sit) adong do hadomuan ni i. Hata re’sit parjolo sahali dpatuduhon di bagasan 1 Musa 1: 1, “Di mula ni mulana” (re’sit) ditompa Debata langit dohot tano on.” Jesus do ulu ni bangso manisia dohot huria i, ndada holan alani parsorangna tu portibi on, alai ala Ibana do nang dohot Sipanompa i.

Di bagasan hata Gorik, hata na mandok naung parjolo (arche) tung balga do astuan ni i. Di parsiajaran on, “naung parjolo” patuduhon Jesus do haroroan jala panangkapi huria (Kol. 1: 18), jala dibahen i Ibana do ulu ni huria i, ala Ibana do “naung parjolo” manang na manangkapi panompan.

Jesus ndada holan sipanangkapi di panompaon dohot di huria, alai Ibana do nang – marhitehite haheheonNa sian hamatean (Rom 6: 3-4) – panangkapi tompaan na imbaru. Ala upa tinuhor ni dosa do hamatean, hamonanganNa sian hamatean i pe patuduhon hamonanganNa sian dosa dohot huasoNa laho manompa hita mangulahi tumiru rupaNa. Saluhutna i papatarhon boasa Ibana digoari “naung parjolo tubu sian angka na mate” (lapatanna disi “naung parjolo,” ida parsiajaran ari Senin). HaheheonNa do na sumurung, molo tungpe ndang na parjolo (Musa do na parjolo, asa i do dalanna tubu parsalisian dohot sibolis alani bangkena [Judas 9]). Ia so alani haheheon ni Kristus, ndang adong nanggo sahalakpe dipahehe sian hamatean.

Sahat ro di dison, adong do ulina molo taulahi dohot jempek sude hata na pinasahat ni apostel Paulus di hasurungan ni Jesus:

1. Ibana do pintor suman ni Debata na so tarida.
2. Ibana do parhitean na marhitehite i saluhutna ditompa.
3. Dijolo ni saluhutna do Ibana, jala saluhutna dipaluhut di bagasan Ibana.
4. Ibana do ulu ni huria i, i ma patamangNa.
5. Ibana do panangkapi panompaon dohot panompaon mangulahi.
6. Nunga ditaluhon Ibana dosa dohot hamatean, asa dibahen i marhuaso pahehehon nasa na porsea di Ibana na gabe Sipalua.
7. Jesus naung adong sian mulana, jala saonari, alani saluhutna i, di habangsa na tumimbul do Ibana marhabangsa i ma ulu ni huria i jala induk ni saluhut jolma.

`Aha do na ingkon dipaubaonmu asa dipangkilalahon ho hasurungan ni Kristus di bagasan ngolum siganup ari?`