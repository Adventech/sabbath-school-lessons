---
title:  Pabagashon
date:   20/02/2026
---

“Sahalak jolma pardosa na mangkatahon songon na nidok ni Jesus i ndang tutu gabe sahalak guru bolon na sangap. Sahalak nalalaen do i tutu – dosma i songon halak na mandok ia ibana i ma tolor naung dirobus – manang ibana do sibolis na sian narokko. Ingkon pillitonmu do dalanmu. Ai Anak ni Debata do Halakon, nang najolo nang saonari, manang halak nalalaen do Ibana, manang sada sian na lumea sian i. Na tarpahohom ho do i ala ni haotoon, na olo do ho manijuri manang mambunuh Ibana tudos songon parjahat, manang ro do ho marsinggang tu patNa jala manjou Ibana Tuhan dohot Debata. Alai, unang ma tatopot Ibana mardongan hata burnang na paotootohon na mandok ia Ibana holan sahalak guru di jolma na sangap. Ndang dilehon Ibana tu hita dalan sipilliton. Ndang adong songoni sangkapNa”— C.S. Lewis, Mere Christianity (New York, Collier Books, 1952), hlm. 41.

“Debata Ama do hagogok ni nasa hadebataon, jala ndang dapot diida simalolong ni jolma pardosa.

“Debata Anak i do hagogok ni hadebataon na dipatuduhon. Hata ni Debata mandok Ibana do ‘suman ni na sun Badia’” —Ellen G. White, Evangelism, hlm. 614.

“Kristus i ma Anak na adong sian mulana jala adong dimulana... Manaringoti mulaNa andorang so ditompa portibi on, Kristus mamboan hita mula tu partingkian na so habilangan. Ibana paposhon hita ai ndang adong partingkian na so adong Ibana di bagasan parsoaran na jonok dohot Debata na manontong...

“Rupa ni Debata do Ibana, ndang hasuhatan jala Sigomgom parluhutan. ... Ibana do Anak di mulana jala adong di mulana” —Ellen G. White, Evangelism, hlm. 615.

**Sungkun-sungkun Sirangrangan:**

`Rangrangi dumao di hasangapon ni Jesus na manontong. Idama parbuena di sandok sangkap haluaon dohot parbue pangkopkopon di hau pinarsilang aut surama Jesus ndang tutu Debata na manontong, na so tinompa alai nunga adong di mulana. Boasama arga ia jamita on? Di UKSS, rangrangima astuanna molo, dihasintonganna Jesus i ndang manontong, alai holan di bagasan sada gombaran, jala Ibana tompaan. Sahali nari, aha do na mago sian parbinotoan na songoni?`

`Hatiha hita marningot Jesu, Barita na uli, dohot sangkap haluaon, boasama hita ingkon tongtong marningot astuan ni parsidohot nang dohot pangkorhonna di hasiangan on di naung ni binahen ni Jesus di tano on, parbue sian pangantusionta? Aha do na olo dipingkiri nasida uju nasida marnidang Sipanompa nasida – Sipanompa na manontong – gantung di hau pinarsilang? Na olo do hita longang marnida i, alai hasiangan na so madabu tu dosa mananda Ibana di bagasan hasangaponNa na manontong. Aha do na olo ro tu roha nasida uju nasida marnida Ibana na sinomba nasida di banua ginjang mate di hau pinarsilang?`

`Aha do na patut sidohononmu tu sahalak donganmu na so porsea ia Ama dohot Anak i naung rap di mulana? Boasama ringkot hasintongan on? Songon dia do hamu patorangkon ai ndang adong nanggo sada partingkian tahe Ama i marsirang sian Anak i, asing sian hau pinarsilang, disi di bagasan otik partingkian masa “parsirangan huaso ni Debata” (Ellen G. White Comments, The SDA Bible Commentary, jld. 7, hlm. 924)?`