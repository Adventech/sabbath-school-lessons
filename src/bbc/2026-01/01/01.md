---
title:  Dilelei alai Ndang Ditadingkon
date:   27/12/2025
---

### Namardomu tu parsiajaran di minggu on, jahama
Ep. 3: 1; 2 Kor. 4: 7–12; Ulaon. 9: 16; Pilemon 15, 16; Kol. 4: 9; Plp. 1: 1–3; Kol. 1: 1, 2.

> <p>Ayat siapilon</p>
> “Marlas ni roha ma hamu tongtong di bagasan Tuhan i! Huulaki ma mandok: Marlas ni roha ma hamu!” (Pilippi 4: 4).

Sahalak pandita ni Advent na tarhurung ala ni sitindangi gapgap dibolus ibana dua taon lelengna di hurungan. Molo tungpe di mulana ndang tarjangkon ibana, alai diida ibana ia hurungan sada inganan parbaritaan na uli na pinasahatn ni Debata tu ibana. Uju angka na tarhurung na asing umbotosa ia ibana sahalak pandita do hape, dipangido nasida ibana asa marjamita. Dungi marjamita do ibana huhut mangalehon pigapiga buku. Jala dididihon ibana do pigapiga na tarhurung i jala patupahon ulaon na badia. “Adong tingkina,” dihatindangkon ibana do, “boratna marhalado di hurungan, alai adong do nang las ni roha, tarlumobi uju ho marnida alus ni angka tangiang dohot ngolu na dipaubah.”

Paulus manongos surat tu huria di Pilippi dohot Kolosse sian hurungan (ida Plp. 1: 7; Kol. 4: 3). Nang, di luat Pilippi tahe, dungkon ni Paulus dohot Silas dialualuhon hata na so sintong, jala sijaga hurungan “mambeangkon patnasida” (Ulaon. 16: 24). Ditonga borngin i, “martangiang ma si Paulus dohot si Silas mamuji Debata, dipatangitangi angka na tarhurung i” (Ulaon. 16: 25). Tutu, diida nasida songon dia asa “tongtong marlasniroha.”

Minggu on idaontama parungkilon na binolus ni apostel Paulus. Diida ibana ujungna, na umbalga sian angka na ro masa tu ibana, jala na tama do hita marsiajar sian ibana uju hita, di na so tarpasiding i, mangadopi angka parungkilonta sandiri tahe.

_Parsiajarima parsiajaran samingguon na laho paradehon tu ari sabat, 3 Januari_