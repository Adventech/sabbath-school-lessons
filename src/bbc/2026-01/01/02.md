---
title:  Paulus, na Tarihot ala ni Kristus Jesus
date:   28/12/2025
---

Surat tu huria Pilippi dohot Kolosse digoari do i surat na sian hurungan ala disurathon uju Paulus tarhurung (surat na asing i ma Epesus dohot Pilemon). Torop halak mandok ia angka surat i disurathon uju Paulus adong di Rom, i ma di taon 60-62 M (Ida Ulaon ni Angka Apostel 28: 16).

`Jahama Epesus 3: 1 dohot Pilemon 1. Aha do na nidokna sian dalan ni si Paulus pabotohon hurungna?`

Paulus mangalehon dirina bahen marhalado di Jesus Kristus. Molo parhaladoonna i parsidohot gabe sahalak hurungan, na rade do ibana disi. Paulus manggombarhon dirina “ahu na tarrante on” (Ep. 6: 20). Nunga diulahon ibana pardalanan parjamitaaan, pajongjongjong godang huria jala mangajari torop parhalado do Debata. Na olo do sungkun-sungkun ibana, “Boasama dison ahu di ari godang ni ulaon sibahenonku so alani rante on?” Jala na tarhurung do apostel Paulus uju ibana manurathon buku 2 Timoteus. Dibahen i adong do lima buku sian Padan na Imbaru disurat uju ibana di bagasan hurungan.

Di bagasan angka surat na sian hurungan, ndang adong disi dipabotohon apostel Paulus dohot denggan di dia ibana tarhurung; dibahen i, adong pigapiga halak mandok ia ibana tarhurung di Epesus manang di Kaisarea. Alai, ndang adong disurathon di bagasan Bibel na pabotohon ia Paulus adong tarhurung di Epesus. Kaisarea na olo do i inganan na tutu ibana tarhurung, alai di hatiha i ndang adong tarondam hosa ni apostel Paulus disi. Alai tahe, tangkas do asupan i uju buku Pilippi disurathon (Plp. 1: 20; Plp. 2: 17).

Surat on pasahathon pigapiga hatorangan na asing na patuduhon didia uju i apostel Paulus tarhurung. Parjolo, adong didok disi praetorium. Hata on paboahon inganan manang bagas ni sahalak panggomgomi ni luat, songon na di Jerusalem, inganan ni Jesus diuhumi Pilatus (Mat. 27: 27; Joh. 18: 33), dohot di Kaisare, inganan ni Paulus tarhurung (Ulaon. 23: 25). Alai dohot tangkas Paulus mamboan hata on, ndada laho patuduhon dia ingananna, alai paboahon jolma na disi. Didok ibana disi “sandok pangsi ni tangsi” gabe sumolhot dohot barita na uli (Pil. 1: 130. Di Rom, angka parangan na sangap do nasida, adong 9.000 halak bilanganna, ulaon nasida mangaramoti Kesar jala manjaga angka na tarhurung disi.

Angkup ni i dipasahat Paulus do nang dohot tabi ni angka na porsea di “bagas ni Kesar” (Plp. 4: 22). Hata on patuduhon ia Paulus i ma sahalak na tahurung di Rom jala jonok dohot angka jolma na mangula di bagas ni Kesar i.

`Songon dia do hita margogo marsiajar laho mangalului parsiajaran sian hasusahan na ro di ngolunta? Boasama ndang tibu i taulahon?`