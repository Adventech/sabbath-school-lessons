---
title:  Pabagashon
date:   02/01/2026
---

“Nunga dipillit Jahowa hamu asa dipalua marhite huaso ni Tondi dohot haporseaon di hatigoran. Dibahen i marsihohot ma hamu. ...Molo dioloi do Jahowa dohot sintong, na ro do tu ho paraloan dohot hinsakhinsak; alai unang gabe tarrimas ho uju diulahon na jungkat maradophon ho. Unang baloshon i. Marsihohot ma ho di parangem di bagasan Jesus Kristus. Tailihon bohim dompak banua ginjang marsihohot togu songon batu mamak. Loasma jolma i pasahathon hatana mangihuthon rohana jala mamolus dalan nasida ganup; tulus ma dalanmu tongtong di bagasan halambohon dohot serep ni roha na sian Kristus. Ulahonma ulaonmu mardongan sangkap na ias, mardongan ias ni pingkiran, jala sian nasa gogom dohot roham, huhut mangasahon Jahowa. Parbue dohot jambar sian ulaonmi tutu na olo do ndang diida ho. Asam ni dirim ditatap holan marhite ngolu naung dilehon laho paluahon ho...

“Tu ganup tondi na mangolu di bagasan Kristus, na adong do angka ari parungkilon bolon jala leleng situtu; ala gomgoman haholomon i margogo laho mangambati haulionmu. Alai di na manatap hita tu silang ni Kristus mangkalungnhon asi ni rohaNa, ndang jadi hita talu. Bagabaga ni Siplau on do ‘Sandok na so tadingkononku do ho; sandok na so pasombuonku do ho!’ ‘sai na dongananku do hamu ganup ari, rasirasa ro ajal ni hasiangan on!’ ”—Ellen G. White, The Youth’s Instructor, Nov. 9, 1899.

**Sungkun-sungkun Sirangrangan:**

`Marpigapiga hali Paulus tarhurung, jala na sai tongtong ndang marhite dalanna. Songon dia do ho mangadopi uju dibahen tu ho na so uhum? Dia do janji sian Bibel i na dipeop hamu angka ari sisongoni?`

`Taringot ni pangaleleon dompak halak Kristen, Terullian, sahalak uluan sian huria na parjolo, mandok, “Lam tu jotjotna hamu diburu hamu, lam marlompit ganda bilanganami; boni do ia mudar ni halak Kristen”—Alexander Roberts dan James Donaldson, eds., AnteNicene Fathers (Peabody, MA: Hendrickson Publishers, Inc., 1999), jld. 3, hlm. 55. Di partingkian na sarupa, pangaleleon di godang inganan dohot angka partingkian tutu mangambati ulaon ni huria do. Dia do dalan na tarpatupa hita laho mangurupi huria na niondam ni pangaleleon hinorhon ni haporseaon nasida?`

`Rangrangima ayat siapilon di munggu on di bagasan sinondang pangaleleon na binolus ni apospel Paulus. “Marlas ni roha ma hamu tongtong”? Dia do lapatan ni i? Songon dia do hita sintongna mangulahon i? Donganmu na hinaholonganmu marsahit manang mate. Mago parkarejaonmu. Di bagasan parsahiton na renge hamu. Ra dalan laho mangantusi hata on i ma mardongan sungkun-sungkun, ““Marlas ni roha ma hamu tongtong di bagasan dia?” Lapatanna, nang beha pe parngolunota, di bagasan dia do hita na sai tongtong marlas ni roha?`