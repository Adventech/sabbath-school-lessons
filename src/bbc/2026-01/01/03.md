---
title:  Paulus na Tarrante
date:   29/12/2025
---

Uju di Makedonia, adong do pigapiga hali Paulus mangkatahon hurungan (2 Kor. 6: 5; 2 Kor. 11: 23; 2 Kor. 7: 5). Barita na parjolo di surathon i ma di Pilippi (Ulaon. 16: 16-24). Dungi, adong do ibana satongkin tarhurung di Jerusalem andorang so diboan tu hurungan na di Kaisarea.

Di inganan na asing, Paulus manggoari ia ibana “tarrente” (Plp. 10, 13). Nangpe hurungan di sada bagas na di Roma, tarrente do ibana dohot soldadu na jogi di halak Rom. Igantius, halak Kristen di mula ni abad paduahon na dirante songoni, manggombarhon ia soldadu i sahalak na garang songon “babiat... jala tu jungkatna do ibana molo diparangehon dohot denggan” ”—Michael W. Holmes, ed., The Apostolic Fathers (Grand Rapids, MI: Baker Academic, 2007), hlm. 231.

`Jahama 2 Korintus 4: 7-12. Di bagasan angka ayat on, dia do na patuduhon songon dia Paulus margogo mangadopi parungkilon na ro tu ibana? Dia do na pinatuduhon disi na gabe impola ni ngoluna?`

Ndang manatap di borat ni parngoluon i, margogo do apostel Palus marnida sian na denggan, jala i mangalehon hagogoon manahan di angka na mangondam. Nangpe sibolis i mangareongkon nasa na tarbahenna, alai diboto apostel Paulus do ia ibana ndang ditadingkon punjung.

`Jahama 2 Korintus 6: 3-7. Sian dia do hagogoon partondion ni apostel Paulus na mangurupi ibana laho mangadopi nasa parungkilon i?`

Jotjot situtu do, na olo do hita tarunjun laho marnida ngolunta, hagaleonta, nang dohot hadadabunta di angka ari naung salpu na mambahen hita gabe lomos. Di ari na songon i ringkot situtu hita marningot sinjata bolon naung pinarade ni Debata bahen hamonangan di hita mandopang sibolis. Sada na ummarga sian i Bibel i sandiri, “Hata hasintongan,” ala patut do hita marsiajar sian hadadabu ni sahalak jolma, jala tahe manatap di hatuaon ni angka na asing. Jala Tondi Parbadia do “na pasauthon nasa na pinatupa ni Sipalua i. Marhite Tondi, roha dipaias. Marhite pangondian ni Tondi, angka na porsea mangolu di bagasan parange ni Debata. Nunga dilehon Kristus TondiNa na gabe hagogoon laho manaluhon nasa parange pardagingon dohot hagiot na diramoti mangulahon hajahaton, jala laho manolungkon parangeNa i tu huriaNa”—Ellen G. White, Kerinduan Segala Zaman, Jilid 2. hlm. 313.

`Beha hita, songon sada sian huria manang sahalak pandita, na sai tongtong patuduhon ia “hita angka naposo ni Debata” (2 Kor. 6: 4)? Aha do lapatan ni hata on?`