---
title:  Paulus di Pilippi
date:   30/12/2025
---

Di bagasan pardalanan parjamitaan ni apostel Paulus na paduahalihon, ndang leleng dungkon Timoteus rap dohot nasida, diambat Tondi Parbadia do nasida asa unang manguduti pardalanan nasida tu Asia (Ulaon. 16: 6). Dungi, di bagasan sada nipi dibornginna i, diida Paulus adong sahalak baoa mangelekhelek tu ibana, “Taripar ma ho tu Makedonia, mangurupi hami!” (Ulaon. 16: 9). Dibahen i pintor borhat do nasida marparao tu sada muara na jonok dohot Makedonia jala marparao sian Troas manaripari Laut Aegea tu Neapolis, di luat Eropa. Alai ndada na marmbarita na uli disan, Paulus, Silas, Timoteus, dohot Lukas, na rap dohot nasida di Troas (i do na pinaboana mardongan hata “hami” di bagasan buku Ulaon ni Apostel 16: 11), na manguduti pardalanaan do nasida dompak Pilippi.

Di bagasan pardalanan parjamitaanna, Paulus sai tongtong mamingkirhon na dumenggan. Pilippi i ma “huta sabungan ni Makedonia” (Ulaon. 16: 12). Jala tahe huta on i ma sada huta na sumangap di harajaon Rom, jala digoari Ius Italicum – i ma sada goar na tumimbo na dilehon tu sada luat. Adong do hasurungan di lehon tu huta i tudos songon na dilehon tu angka pangisi ni huta di Italia, dohot ma i ndang jadi nasida manggarar guguan sian tano manang di dirina, jala ganup jolma na sorang di huta on pintpr gabe halak Rom. Angkup ni i huta i sada paradianan na di halungunhon di dalan Via Egnatia, i ma dalan na padomuhon huta sabungan Rom dohot angka sosor na tungkan habinsaran ni harajaon i. Marhite na pajongjongkon punguan ni halak Kristen di huta i, gabe tibu ma nasida mamboan barita na Uli tu angka huta na jonok sian i, dohot ma i Ampipolis, Appolonia, Tessalonik, dohot Berea (ida Ulaon. 17: 1, 10).

Na ummuli sian i, hata na dipakke di Pilippi di abad na parjolo i ma hata Latin, dipatuduhon do i marhite godang ni angka tugu na marhata Latin. Di Pilippi 4: 15; Paulus manggora nasida mardongan goar di bagasan hata Latin, Philipesioi, jala i patuduhon hasurungan nasida songon halak Rom. Alai nangpe songoni, hata Gorik i ma hata na somal dipakke ganup ari di huta sabungan nang dohot tu angka sosor humaliangna, jala dibahen gabe dalan pasarsarhon barita na uli. Lukas manggombarhon songon dia Paulus dohot angka donganna marpungu dohot pigapiga halak martangiang di topi ni batang aek, di bagas ni si Lidia dohot angka sisolhotna na mangalehon diri nasida (Ulaon. 16: 13-15). Songon sahalak partigatiga (partigatiga abit hasumba), na olo do si Lidia na gabe pangurupi sian parhepengon di ulaon ni Paulus di huta Pilippi. Partingkian na binolus ni Paulus dohot Silas di hurungan na di huta i maparbuehon sada bagas na pasahathon dirina tu Debata – i ma bagas ni sijaga hurungan.

Diboto Tondi Parbadia ia huta Pilippi na gabe mula ni inganan na denggan laho pasarsarhon barita na Uli tu sandok luat Eropa, nangpe disi muse gabe tubu pangaleleon. Alai, nang behape posi ni pangaleleon i, di angka partingkian na lehet patauhon barita na uli mamboan angka jolma na so tartogu marhite angka dalan na asing.

`Jahama Ulaon ni Apostel 9: 16. Songon dia do ayat on mangurupi hita mangkilalahon pagipiga parungkilon na binolus ni apostel Paulus? Songon dia do i mangurupi hita mananda dipigapiga parungkilonta sandiri?`