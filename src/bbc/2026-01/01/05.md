---
title:  Paulus dohot Kolosse
date:   31/12/2025
---

Ndang adong di hita pustaha na patuduhon ia apostel Paulus tutu sahat tu huta Kolosse, na sahali nari paboahon tu hita sada ingan na uli situtu gabe inganan marbarita na uli. Parjolo, adong Epapras, sahalak pangisi ni huta Kolosse (Kol. 4: 12), na mamboan barita na uli tu huta i (Kol. 1: 70. Alai, songon dia do ibana pasahathon dirina? Na olo do i, ibana pasahathon dirina diparsitongaan taon 50, uju Paulus adong di huta Epesus jala “dibege saluhut pangisi ni luat Asia hata ni Tuhan i” (Ulaon. 19: 10; patudos dohot Ulaon. 20: 31).

Buku Pangungkapon gabe sitindangi songon dia hinabolak ni barita na uli sar tu sandok luat on (Pangk. 1: 4). Hatorangan na dumenggan di tangkup roha maradophon haulion ni ulaon on, dohot ma i parbaritaan tu huta Kolosse, i ma parbue sian ulaon ni angka halak na porsea, na parjolo sahali manangihon barita i sian apostel Paulus di Epesus, huta na sumurung dohot labuan bolon di luat Asia. Epapras manangihon jamita ni Paulus di Epesus jala gabe sada sian angka donganna pangula, ibana mamboan barita i tu huta hatubuanna di Kolose.

Ia huta i, jongjong 15 kilometer tungkan anggoni huta Laodikea, na imbaru di hali, asa sian i adong dapotta otik taringot ni huta i molo dipatudos dohot angka huta na lobi tarbarita di luat i. Alai, taboto do ia pangisi ni huta on godang situtu do halak Jahudi, adong “toropna sampulu ribu halak Jahudi na maringanan di luat Prigia i” —Arthur G. Patzia, New International Biblical Commentary: Ephesians, Colossians, Philemon (Peabody, MA: Hendrickson Publishers Inc., 1990), vol. 10, hlm. 3. Hepeng na adong di Kolosse patuduhon angka pangisi ni luat i, tudos songon angka huta na adong di harajaon Rom, manomba godang ganaganaan. Angka ulaon panombaon ganaganaan dohot gogo ni adat na adong disi pajongjongkon paraloan bolon tu punguan ni halak Kristen disi, ndada holan di bagasan parbaritaan na uli di huta i alai tahe ndang dohot asa tongtong togu marsihohot di haporseaon na togu di Hata i. Halak Kristen na tarbarita na mangihut di Kolosse i ma Pilemon, na olo pasahathon dirina di ari na sarupa dohot Epapras.

`Jahama Pilemon 15, 16. Jala ida dohot Kolosse 4: 9. Ulaon dia do na dohot lambok dipangidohon Paulus sibahenon ni Pilemon maradophon Onesimus?`

Molo tungpe mangihuthon uhum ni halak Rom mambaon Paulus na ingkon paulakkon Onesimus tu si Pilemon, Paulus mangido roha dohot pingkiran ni Pilemon songon dongan sahaporseaon jala mangapoi ibana asa manjangkon Onesimus ndada be songon sahalak naposo, alai songon sahalak dongan (Plm. 16).

`Nang beha pe sogo ni rohanta maradophon parhatobanon nang beha pe gombaran ni i, jala mangkirim apostel Paulus manorui ulaon sisongoni, songon dia do hita mangantusi dia na nidok ni apostel Paulus dison? (Uli na i bege on, saleleng uhum parhatobanon di Amerika, Ellen G. White dohot denggan pabotohon tu huria Advent asa mangolap uhum na mandok mamboan mulak hatoban na lintun.)`