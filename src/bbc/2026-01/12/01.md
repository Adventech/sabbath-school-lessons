---
title:  Mangolu Raphon Dongan
date:   14/03/2026
---

### Namardomu tu parsiajaran di minggu on, jahama
Kol. 3: 18–4: 6; Ep. 5: 22–25, 33; Poda. 22: 6, 15; 1 Pet. 2: 16; 1 Tes. 5: 17.

> <p>Ayat siapilon</p>
> “Sai tong ma lambok hatamuna, songon na siniraan, asa botoonmuna alus na patut tu ganup jolma” (Kolosse 4: 6)

Halak na sahombar jabu dohot sahombar balok, godang do diadopi nasida parungkilon. Parasingon dipandapot olo patubuhon parsalisian, jala olo do tubu parbadaan. Di na lam solhot parsaoran i, lam tu argana do hadameon tu ganup jolma.

Parsaoran na sumolhot sian saluhutna, tutu situtu, adong ditongatonga na sabagas. Parsaripeon jotjot do i digaori “dongan pangula.” On ma sada dalan laho manggombarhon ngolu ni sada parsaripeon. Adong pigapiga hasadaon sian na marboniaga dohot parsaripeon. Ingkon adong dos ni roha di arga, tahi, dohot hirim. Ganup pangisi ni bagas i ingkon do mangolu di bagasan dame jala mangulahon ganup ulaonna dohot denggan asa tung uli saluhutna mardalan. Ruhut na sarupa tutu arga do i ditongatonga ni huria, na sasintongna i ma sada punguan parsaripeon bolon.

Di bagasan parsiajaranta di minggu on, Paulus pasahathon pigapiga uhum na arga maradophon hinauli ngolu parsaripeon ni halak Kristen. Ala parsaripeon i sintongna dipajongjong mangihuthon patik na sian Bibel, dibahen i parngoluonna marimbar situtu sian parsaripeon ni halak Rom. Angkup ni i dipasahat apostel Paulus do nang dohot ruhut-ruhut na arga na marpangkorhon di angka parsaoran, nang ditongatonga ni parsariepon nang dohot di ruar ni parsaripeon.

_Parsiajarima parsiajaran samingguon na laho paradehon tu ari sabat, 21 Maret_