---
title:  Pabagashon
date:   20/03/2026
---

“Ganup ruas sian sada bagas ingkon do marningot ia tu ibana dipasahat sada ulaon siulahononna bahen hasonangan, haulion, dohot hadameon ni na sabagas i. Unang adong sahalak sian ruas i na mangasta ulaon ni donganna. Ingkon rap mula ulaon do saluhutna di bagasan ulaonna be dohot denggan asa dibahen i rap manungkoli diangka donganna, rap paulihon haserepon, habasaron, dohot lambas ni roha, mangkuling di bagasan halambohon jala pantas, pasidingkon pasualan, jala saluhutna manggogohon laho mangurupi ulaon ni inana...

“Ganup ruas sian bagas i ingkon umbotosa dia na dihalungunhon sian ibana di bagasan parsaoranna dohot na asing. Saluhutna ingkon umbotosa sian dakdanak na marumur onom tanon tu ginjang dipangido mangulahon ulaon di tongatonga ni bagas i”—Ellen G. White, Membina Keluarga Bahagia, hlm. 179, 180.

“Ingkon do loasonta Kristus i mian di bagasan roha dohot bagasta molo malungun hita mangolu di bagasan hatiuron. Bagas i ingkon do dipajongjong hombar tu astuanna disi. Bagas i ingkon do gabe sorga na metmet di tano on, inganan na di bagasan i holong diparangehon, singkat dihalupahon. Las ni rohanta marsigantung di holong, panarihon, dohot haburjuon maradophon dongan dipajongjong disi. ... Ingkon do halupahononta dirinta, na sai mangalului partingkian, nang behape metmet ni i, laho patuduhon las ni roha di angka haburjuon na tajangkon sian angka na asing, jala marnida angka partingkian na uli laho mangapuli dongan jala mangurupi laho paluahon boban ni dongan dohot arsak nasida marhite pambahenan na gok holong dohot pambahenan na metmet na gok halambohon. Haburjuon na marpanarihon on, dipungka sian tonga bagasta dungi ruar tu hombar jabu, na mangurupi patupahon hasonangan ni ngolu. Balik sian i, padoama angka suga na metmet na olo patubuhon hasusahan dohot arsak di bagasan ngolu” —Ellen G. White, Testimonies for the Church, vol. 3, hlm. 539, 540.

**Sungkun-sungkun Sirangrangan:**

`Tu parsariepon na imbaru mamungka pardongansaripeon, uhum dia do na mangurupi hamuna di bagasmuna? Poda dia do na patut silehononmuna tu nasida na so sohot dope, jala songon dia do nasida sintongna laho paradehon diri nasida mangadopi parungkilon na sai tubu di parsaripeon?`

`Godang natoras mardongan holong dohot roha na pagodanggodang dakdanak nasida di tonga bagas ni halak Kristen na denggan, alai dungi nasida ingkon mangadopi hasusahan bolon ia dakdanak nasida dungkon magodang gabe manadingkon haporseaonna. Poda dohot pangapulion dia do na patut sipasahaton tu nasida? Dia do na sopatutna sidohonon?`

`Hataima gumodang poda asa “Marpantas ni roha ma hamu marparange.” Balik sian i dia do lapatanna mangolu di bagasan “haotohon” dipatudos dohot bisuk? Parsiajaran dia do na dapotmu sian angka pardalanan ni ngolum hatiha dibolus ho sada sian na dua i?`