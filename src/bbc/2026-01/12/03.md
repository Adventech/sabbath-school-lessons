---
title:  Natoras dohot Dakdanak
date:   16/03/2026
---

Arga do dakdanak i di tongatonga ni parsaripeon. Ringkot do pangkilalahonon nasida ia nasida dihaholongi jala dihalashon ditongatonga ni bagas jala songon pangisi ni banua ginjang. Partangiangan ditongatonga ni bagas tung arga situtu do, jempek alai atur, di manogot dohot di borngin ni ari. Sian sihaetehetehon, tibu dakdanak i diajari mangulahon ulaon umpamana mangurupi paisahon jabu dohot angka ulaon na asing. Na rumingkot, ingkon ingot do nasida di poda ni apostel Paulus: “Hamu angka dakdanak, sandok pangoloi ma hamu di natorasmuna, ai i do dihalomohon Tuhan i” Kolosse 3: 20).

**Jahama angka ayat na mangihut. Uhum dia do na dipasahat disi di na pagodanggodang dakdanak?**

`Poda. 22: 6, 15`

`Mat. 19: 14`

`Poda. 1: 8, 9`

Dakdanak na sintong diajari dijolo ni Debata, marhite poda dohot sitiruon, gabe pasupasu do nasida ditongatonga ni pangisi bagas, huria, dohot situan na torop. Jala poda ni apostel Paulus tu natoras, suang songoni nang dompak baoa dohot parompuan, dos do parangena jala marsiurupan: “Hamu angka amaama, unang gintali hamu angka anakkonmuna, asa unang mandele” (Kol. 3: 21). Songoni tingkosna angka natoras, tarlumobi dompak ama, mardongan jala mangajari angka dakdanak balga situtu do pangkorhon ni i dipartondion nasida.

Godang angka na manulingkiti patuduhon ia uju natoras i rap udur tu gareja, gumodang do dakdanak sian bagas sisongoni burju dohot tu gareja, molo dipatudos dohot molo holan sada sian natoras borhat tu gareja. Na pasonggothon roha, haburjuon ni sahalak ama tu gareja, umbalga do pangkorhon ni i asa sian habujuron ni sahalak ina tu gareja, asa sian i gumodang angka dakdanak marsitutu ro tu gareja dungkon magodang nasida. Asa dibahen i, parange ni ama di na pauliulihon haporseaon ni angka dakdanak ndang jadi marneang ni roha. Idama argana i di angka ama laho mangulahon ulaon nasida dohot marsitutu.

`Ndang sude ama, nang behape i (di bagasan hata na lumambok), nunga gabe sitiruon na denggan tu dakdanak nasida. Songon dia do panandaionta di Debata i ma Ama di hita margogo mangurupi mangalehon hamalumon diangka na tahalungunhon, tarlumobi uju ama di portibion haroroan ni sahit bolon?`