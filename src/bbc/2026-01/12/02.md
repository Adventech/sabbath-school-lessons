---
title:  Sinonduk dohot Parsonduk
date:   15/03/2026
---

Adong pigapiga poda di parsaripeon ni halak Kristen jumpang di bagasan Padan na Imbaru (ida Ep. 5: 21-6: 9; Kol. 3: 18-4: 1; Titus 2: 1-10; 1 Pet. 18: 3-7). Hinaulina disi, “ruhut ni parsaripeon” on, songon na nidokna disi, ndang saluhut marparange hagogoon, alai pasahathon uhum na pajongjonghon parange marpanarihon jala marsiurupan.

`Jahama Kolosse 3: 18, 19. Haulion dia do na niidam disi? Poda na mangihut dia do na pinasahat ni apostel Paulus di bagasan Epesus 5: 22-25, 33?`

Torop halak mangenet sian ayat na mandok, “Hamu angka parompuan, oloi hamu ma hata ni hamulianmuna be, songon na tama di roha ni Tuhan i” (Kol. 3: 18), dungi mansohot disi, alai idama poda na arga na tinambahon ni apostel Paulus disi: “songon na tama di roha ni Tuhan i.” Ndang dung adong diajarhon Padan na Imbaru ia ganup parompuan ingkon pangoloi tu nasa pangidoan ni baoa, manang ia parompuan i gabe hatoban manang diparhatoban, manang nasida na ingkon dihagaleonna mangihuthon ganup sangkap manang pangidoan ni sinonduk nasida. Na pinasahat ni apostel Paulus disi i ma ia dipangoloion ni parompuan na parjolo sahali i ma tu Debata, jala na paduahon tu sinondukna. Ndang jadi mago parange ni parompuan i binahen ni sinondukna, jala baoa ndang jadi sian lomolomona maradophon parsinondukna.

Holong ni Kristus di huria di na mangalumehon diriNa di huria manggombarhon songon dia sintongna baoa i manghaholongi parsondukna (Ep. 5: 25). Ingkon tongtong do nasida burju, nang diape pangkorhonna. Na pajongjongon nasida do uhum na dumenggan bahen hasonangan ni parsondukna, molo tungpe sintongna sada do ia arganasida. Holong sisongoni mamboan parompuan i tu sonangna mangoloi hata ni Debata dalan laho manghaholongi sinondukna (Ep. 5: 33).

Parsaripeon ni halak Kristen na denggan di patuduhon mardongan parange na marsihaholongan – rap hundul, rap manimbangi saluhutna, jala rap manangkapi tahi. Sipata, di na manangkapi tahi na balga pangkorhonna tu sandok pangisi ni bagas, manogihon dakdanak rap boi do i gabe dalan na dumenggan, alai ndang jadi marbada natuatua di jolo ni dakdanak nasida. Dungkon ni sisongoni, molo sinonduk dohot parsonduk ndang jumpang dos ni roha, dalan dame na pinodahon ni Bibel i ma asa parompuan i pangoloi di hata ni sinondukna, molo hatana i ndang maralo maradophon hata ni Debata. Angkup ni i, adong do, alai ndang sude tahe, sahalak baoa na olo do adong partingkian marlas ni roha di na manangihon hata ni parsonduk nasida jala mangihuthon podana. Di na lam solhotna sinonduk dohot parsonduk songon dongan pangula, lam tu sonangna do parsaripeon nasida.

`Songon dia do tarbahen hita padaohon mangulahon na, hinamagona nunga diulahon jotjot di hasiangan on: mangenet angka poda na uli sian angka ayat on jala paubahon i tu sada dalan na roa?`