---
title:  Marpantas ni Roha Marparange
date:   19/03/2026
---

Songon sahalak Kristen, hatigoran dia do na patut sipeoponmu? Tontu situtu, hatigoran i on do na mate do Jesus Kristus alani angka dosanta, jala marhite na marhaporseaon tu Ibana, tarulido hita hangoluan sisalelenglelengna. On ma hatigoran na so dung tarbahen hita di bagasan gogonta sandiri. Alai, hatigoran on na ingkon do dibaritahon jala dipabotohon tu hita. Jala hatigoran i nunga dipasahat tu hita – di bagasan hata ni Debata.

Tutu adong godang hatigoran, parbinotoan, dohot hapisataran na so dung tatanda so ala ni angka na pinasahat ni Debata tu hita di bagasan HataNa i. Alai hapistaran dohot parbinotoan on ndada dilehon tu hita na gabe holan barita sambing, sada barita na holan ditangihon sambing. Alai balik sian i, ingkon ngoluhononta di hatigoran, parbinotoan, dohot hapistaran i di bagasan ngolunta siganup ari.

`Jahama Kolosse 4: 5, 6. Di bagasan hatiha na songon dia do Paulus patuduhon ia hita sumurung ingkon “marpantas ni roha marparange”? Boasama ingkon songoni?`

Hinamagona, songon sahalak Kristen, sipata na olo do hita marparange ndang patuduhon parange ni halak Kristen! Jala songon na pinatuduhon ni apostel Paulus (mangenet sian Jesaya 52: 5), nang halak Israel gabe batu partuktuhan tu angka na so porsea: “Ala ni hamu do umbahen na marlea Goar ni Debata diida angka sipelebegu” (Rom 2: 24). Pambahenanta maradophon dongan jolma, tarlumobi nasida na so sahaporseaon dohot hita, tung arga situtu do i (ida Tit. 2: 5; 2 Pet. 2: 20. Bagas ni halak Kristen, punguan partangiangan ni angka naposo asa sian na mangulahon hajahaton, marpantas ni roha di angka parange, sai tong ma lambok dihata, songon na siniraan, gabe panindangion na umbalga di nasida na mamatahon na tutu do manang ndang haporseaonta i tangoluhon.

Di bagasan Kolosse 4: 6, Paulus sumurung manatap dompak pangkulingta: “Sai tong ma lambok hatamuna.” Lobi sian hata na na denggan jala lambok, ganup hata na tahatahon sasintongna didongani jala digokhi asi ni roha ni Debata marhite huaso ni Tondi Parbadia.

“Songon na siniraan.” Maralo dompak pangantusion ni portibi on di hata na “jungkat,” pangkulingta na ingkon sintong jala uli di nasida na manangihon.

“Asa botoonmuna alus na patut tu ganup jolma.” Holan marhite huaso Tondi Parbadia na margogo mangalehon hata na sintong di partingkian na sintong bahen sangkap na sintong jala manogunogu roha ni angka na manangihon tu barita na “ingkon” sipasahatonta (nang dohot diso, hata dei disurathon – ida parsiajaran nantoari taringot ni Kolosse 4: 4).

`Rimangi pangkataion dohot pambahenanmu jala songon dia do dalanmuna marparange di jolo ni angka dongan. Barita dia do na pinasahatmu disi dihaporseaonmu jala dia do lapatanna na gabe sahalak Kristen?`