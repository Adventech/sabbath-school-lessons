---
title:  Mangolu Raphon Kristus
date:   07/03/2026
---

### Namardomu tu parsiajaran di minggu on, jahama
Kol. 3: 1–17; Rom 1: 18; Rom 6: 1–7; Ep. 4: 22–24; 5 Musa 7: 6–8; 1 Sam. 16: 23.

> <p>Ayat siapilon</p>
> “Alai diginjang ni saluhutna i: I ma haholongon ni roha i; ai i do rahutrahut ni nasa harimpason” (Kolosse 3: 14)

Tung jotjot situtu do hita dipodai asa unang pagodanghu marrohahon na di banua ginjang, molo ndang, ndang adong labana hita di tano on. Molo tungpe adong tingkosna dipigapiga hapeahan, adong do ruhut na asing na dos argana dohot na pinasahat ni apostel Paulus di bagsan Kolos 3: molo pagodanghu hita marrohahon na di portibi on, ndang arga hita di Tuhan na di banua ginjang.

Paulus manogunogu rohanta tu godang uhum hangoluan na tangkas ro sian banua ginjang na holan nasida “naung dipahehe dohot Kristus” (Kol. 3: 1) do mangantusi i. angka poda sian apostel Paulus i ma poda na denggan jala na patoguhon sandok parsaoranta, jala ndada holan di tongatonga ni huria.

Hata ni Jesus, “Holong ma rohamu di musumuna; tangiangkon hamu ma angka na paburuburu hamu. Asa tung gabe anak ni Amamuna na di banua ginjang i hamu: Ai dipabinsar do mata ni arina tu angka parroha na jahat nang tu na bonar, diparo do udan tu parroha na tigor nang tu na geduk” (Mat. 5: 44, 45).

Tung songkal begeon? Di bagasan hajolmaon, tutu songon i do. Na ingkon mate do hita jumolo andorang so tutu situtu hita mangolu di Debata. Asa i do dalanna hita na ingkon marrohahon banua ginjang molo hirim rohanta gabe pasupasu di portibi on di adopan ni Ama na di banua ginjang.

Minggu on idaonta ma songon dia mangolu raphon Kristus patuduhon pangimbaron, saonari dohot salelenglelengna.

_Parsiajarima parsiajaran samingguon na laho paradehon tu ari sabat, 14 Maret_