---
title:  Pabagashon
date:   13/03/2026
---

“Molo Tondi ni Debata na mangaramoti roha dohot pikiranta, mariaria ma tondi naung mubah mardongan sada ende na imbaru, ala diida ibana ia di bagasan ngoluna nunga dipasaut bagabaga ni Debata, ai disesa do nasa pangalaosionna, jala dosana pe dihungkupi. Nunga dipaubah ibana rohana tu Debata hinorhon pangalaosionna di patik ni Debata, dohot haporseaonna di Kristus naung mate humongkop jolma. “Asa dung dipintori hita dalan haporseaon, mardame ma hita dohot Debata marhitehite Tuhanta Jesus Kristus” Rom 5: 1.

“Alai hinorhon ni parniahapanna on di pangkilalaanna, ndada diida halak Kristen tanganNa, marhasonangan siala na binahenNa di ibana. Di naung dipillit ibana dalan asa bongot tu harajaon partondion idaona do ia nasa huaso dohot hisaphisap na so paubahaon roha i, didongani di bagasan huaso haholomon, diparade na laho manaluhon ibana. Ingkon do ibana ganup ari paimbaruhon paneahonna, ganup ari ibana ingkon mangadopi parporangan dohot hajahaton. Hisaphisap na buruk, hasomalan manang parange mangulahon dosa, marungkil asa monang, jala ingkon do tongtong ibana dungo maradophon i, martabuni di bagasan hagogoon ni Kristus bahen hamonangan. ...

“Huaso sian hangoluan na tumimbo, na tumigor, na umbontor i do arta na umbalga di hita. Gumodang rohanta dirahut portibion, jala otik situtu dirahut dompak banua ginjang.

“Di bagasan hirimna laho pasauthon sangkap ni Debata di ibana, halak Kristen unang ma marnaloja. Hinadenggan ni parange dohot partondion, di bagasan asi dohot huaso ni Kristus, dibagabagahon tu ganup jolma. Jesus do habaroan ni huaso, aek hangoluan. ...Bahen di hita diusehon Ibana sandok arta na adong di banua ginjang. Di ganup pardalanan tapangkilalahon huasoNa na mangolu”—Ellen G. White, Kisah Para Rasul (1999), hlm. 402–403.

**Sungkun-sungkun Sirangrangan:**

`Songon dia do parniahapanmu di bagasan bagabaga ia hamuna “dipintori di bagasan haporsaeon”? Songon dia do bagabaga na sun bolon on paubahon ngolum? Songon dia do bagabaga i dipadomu dohot hata na mandok nang hamuna tahe na “dipahehe raphon Kristus”?`

`Dia do pangkorhonna di hamu di na marrohahon banua ginjang? Na ummarga do i sian na mangulahon na denggan di tano on? Di dia do peak ni hadomuanna?`

`Idama dompak pambahenanmu maradophon donganmu jolma. Jala molo tungpe somalna i tarimangi di bagasan pambahenanta sandiri, songon dia do parangenta i marpangkorhon di tongatonga ni huria? Songon dia do huria na metmet marpangkorhon tu jolma humaliangna?`

`Jahama Kolosse 3: 11. Aha do na pinasahat ni ayat on tu hita i ma hasadaon na ingkon sipeoponta di bagasan Kristus?`