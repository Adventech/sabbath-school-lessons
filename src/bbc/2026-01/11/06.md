---
title:  Mangkangoluhon Ngolu na Imbaru
date:   12/03/2026
---

Panarihon ni apostel Paulus dompak hadameon dohot hasadaon di tongatonga ni huria tangkas tarida di bagasan angka ayat na parpudi sian Kolosse bindu 3. Andorang so i nunga tarangrangi bagas di dame ni Debata na sumurung sian saluhut (ida parsiajaran 7). Ndang songon pax Romana, pax Christi ndada dame na digogohon sian ruar, alai na “marhuaso” sian bagas. Holan molo Kristus marhuaso di bagasan ngolunta saluhutna i saut.

`Jahama Kolosse 3: 16, 17. Aha do na tarlumobi mambahen Kristus marhuaso dingolunta, jala songon dia do gogo ni ende pujipujian disi?`

Uli ni pangkulingna dison. Ayat on manggombarhon hata ni Kristus maringanan di bagasan hita. Masa songon i uju hita manjaha Bibel dohot denggan laho manangihon jala marsiajar sian habisuhon ni Debata. Dipataridahon disi, aut tungpe surat ni halak Gorik buni do ia astuanna, ende pujipujian balga do pangkorhonna di na “masiajaran jala masipaingotan” (Kol. 3: 16).

Alai, ndada ende pujipujian boti sambing. Dibahen apostel Paulus do disi hatorangan na tandap, dison nang dohot di bagasan Epesus 5: 19: “ende psalmen, endeende pujipujian dohot ende partondion.”

Molo tungpe ndang tangkas taboto peakna, alai idaon adong do harimbarun sian punguan ni angka ende psalmen di Padan na Robi naung adong dohot punguan ende pujipujian di Padan na Imbaru na martambatamba. “Ende partondion” ra na olo do i hata na somal mandok ende pujipujian na marhadomuan dohot ngolu ni partondian manang ngolu ni huria. Hata ni angka ende on marhagogoon gabe dalan laho pasahathon hatigoran jala mangalehon poda di na mandalani ngolu na imbaru songon sahalak Kristen. Godang sian angka pujipujian sian taon tu taon marisihon poda pangaropan jala patoguhon roha, sada sian na hinalungunhon di tongatonga ni portibi na mansai hatop mambahen hita mandele.

Balga situtu do pangkorhon ni ende. Hasapi ni si Daud marhagogoon pasonanghon roha ni Raja Saul (1 Sam. 16: 23). Alai, hatiha si Daud gabe musuhna, rimas dohot pangiburuon na lam tu jadina (1 sam. 18: 10, 11). Ende na lambok na pasonanghon nunga diparhatutu angka pandaoni na margogo padaohon arsak, pasonanghon pikkiran, patubuhon hasonangan, mangurupi sahit tibu tanggal, jala patoguhon parsaoran.

Sian tongatonganta na so dung marnida hinagogo pangkorhon ni ende i, nang di na denggan manang di na roa, dompak parange dohot pikkiranta? Ende na sintong margogo patoguhon partondion.

`Dipaingot tu hita ai manang diape na taulahon, “saluhutna i ma marhitehite Goar ni Tuhan Jesus” (Kol. 3: 17). Tarbahen hamu do dohot sintong mangkatahon ai nunga diulahon hamuna i? Molo ndang, songona dia do tarbahen hamuna asa mubah: di hata na asing, parange dia do na ingkon sitadingkononmuna molo ndang tarbahen hamuna i di bagasan goar ni Debata?`