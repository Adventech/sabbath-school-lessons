---
title:  Roha Banua Ginjang
date:   08/03/2026
---

`Jahama Kolosse 3: 1-4. Ngolu na songon dia do na pinatuduhon ni apostel Paulus i ma dalan hita marrohahon banua ginjang? Didok roham dia do lapatan ni i?`

Sian punsu ni dolok, sahalak jolma denggan manatap haulion di luat na bolak humaliangna. Sian na robi, jotjot do dolok dinakkokhi nasida na malungun jumonok dohot Debata (ida Psalm. 121: 1, 2). Nang dohot dolok na pinajongjong ni jolma, dok ma goarna ziggurat, na dipajongjong ni angka sisomba baal di hirim na sarupa – pajumpang dohot debatana. Sian tongatonga ni saluhutna i, di luat Ur, i ma luat na sian i ai Abraham dijou asa manadingkon luat i, adong disi ziggorat na balga na tarida sian sihadaoan. Alai, nakkok tu inganan na tumimbo ndada pintor mamboan sahalak jolma i jumonok tu Debata di bagasan partondion. Gogo ni jolma ndang tuk mangulahon i.

Andul sian i, holan marhite hahomion asi ni roha, na di bagasan i hita mate raphon Kristus jala dipahehe raphon Ibana (digombarhon marhitehite pandidion [Kol. 2: 12, 13]) diboan jumonok hita dohot banua ginjang.

Idama ai sian mula ni Kolosse 3, adong disi hata marulakhulak mangondolhon na di ginjang, i ma na di banua ginang: “angka na di ginjang,” “disi do Kristus hundul,” “angka na di ginjang,” “raphon Kristus di bagasan Debata,” “raphon Ibana di bagasan hasangapon” (Kol. 3: 1-4).

Tutu, tung godang do di bagasan parngoluon ni halak Kristen na so tarpajojor. Songon dia do sahalak jolma tutu situtu “mate” jala “dipahehe” muse, di jolonta, halak na sarupa do ibana jala ndang mamolus di hata na mandok mate-mangolu di pardagingon? Tung godang do naso tardodo ni roha pardagingon na so didongani Tondi Parbadia. Alai, di nasida na mangolu di bagasan partondion, alai naung manjangkon roha na imbaru songon na binagabagahon ni Debata – mate di bagasan dosa jala hehe raphon Kristus i do hatigoran na tutu. Songon an dipatandap di bagasan sada ende: “hu boto na mangolu do Ibana, mangolu di bagasan ahu.”

Alai nangpe songoni, Paulus pasahathon angka poda on ala ngolu partondionta ringkot dipaimbaru ganup ari (ida 2 Kor. 4: 16). Tutu na olo do hita madabu jala lilu. Jala hita tutu ndang dao hita sian parungkilon diparngoluon on.

Dibahen i, naengma ganup ari hita mamillit asa “manjalahi angka na di ginjang” (Kol. 3: 1). Taruli hita ngolu sisalelenglelengna “buni do ngolumuna raphon Kristus di bagasan Debata” (Kol. 3: 3), alai parange sian parngoluon i ndang buni.

`Dompak dia do somalna roham: dompak ginjang manang dompak toru? Molo jumotjot dompak toru, songon dia do ho paubahon i asa dompak ginjang?`