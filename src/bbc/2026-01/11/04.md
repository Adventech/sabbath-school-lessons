---
title:  Dipaimbaru di bagasan Panandaion
date:   10/03/2026
---

`Jahama Kolosse 3; 6-11. Songon dia do apostel Paulus manguduti na di rohana i?`

Hata pamuhai di bagasan Kolosse 3: 8 patuduhon hamubaon bolon jala torang sian hamatean tu hangoluan: “Alai anggo nuaeng.” Hata “nuaeng” di bagasan hata Gorik adong do na niondolhon ni i sumurung. Nuaeng, i ma ala hamuna nunga dipahehe raphon Kristus jala mangalului angka na di ginjang, ngolum saonari ingkon patuduhon hamubaon na tangkas sian ngolum na parjolo. dungkon mambunu “angka na di tano on” (Kol. 3: 5), “Alai anggo nuaeng, bolongkon hamu ma saluhutna i: Rimas, muruk, hajahaton, panginsahion hata barangsi sian pamanganmuna!” (Kol. 3: 80.

Rimas manang muruk toho do i manggombarhon holong hatigoran ni Debata maradophon dosa (songon naung dipapatar nantoari), songoni do nang na pinatuduhon ni Jesus (Mark. 3: 5; Pangk. 6: 16). Balik sian i, diapoi do hita asa “girgir ma ibana mananginangi, bangkol ma ibana mangkatai, bangkol ma tarrimas! Ai ndang diulahon rimas ni jolma hatigoran ni Debata” (Jak. 1: 19-20). Pangiburuon manghalungunhon hamamago ni jolma. Panginsahion hinirimna manegai goar na denggan. Nang dohot hata barangsi manang sineang roha tahe diburai apostel Paulus do. Panimpulina, “Unang ma masigabusan hamu” (patudos dohot 3 Musa 19: 11, 18) ai “nunga ditanggal hamu jolma na buruk i rap dohot angka parulaonna” (Kol. 3: 9).

`Aha do na nidok ni apostel Paulus “jolma na buruk” i ma alo sian “jolma na imbaru”? Ida Rom 6: 6 dohot Epesus 4: 22-24.`

Hata na patuduhon sada ulaon na binahen ni apostel paulus disi laho manggombarhon hamubaon sian jolma na buruk tu jolma na imbaru adong di bagasan ni i gombaran sian pahean, dipatudos dohot sahalak jolma na mananggalhon pahean naung buruk jala disolukkon pahean saksak na imbaru (patudos Sak. 3: 40. Hamubaon na buruk/na imbaru na sarupa, adong do i nang dohot di bagasan hata Padan na Robi dohot na Imbaru, na sada patuduhon patik na tarsurat di lei jala na sada patuduhon patik na sinurathon ni Tondi di bagasan roha (2 Kor. 3: 4-18).

Angka umpama on manggombarhon hamubaon dohot parbuena, i ma na nidok ni apostel Paulus “na tinompa na imbaru” (2 Kor. 5: 17). Hita “na pinaimbaru, asa tandaonna rupa ni na tumompa ibana” (Kol. 3: 10), i ma suman ni Debata na so tarida i (Kol. 1: 15). Taruli panandaion di Kristus marhitehita hataNa na paubahon hita “gabe tudos tu rupana, mandapothon ragam ni hasangapon” (2 Kor. 3: 18). Asa dibahen i, ndang be hita tarhurung di bagasan bangso dohot marga dohot hata dohot houm (Kol. 3: 11), ala hita pangisi sian harajaon sun denggan.