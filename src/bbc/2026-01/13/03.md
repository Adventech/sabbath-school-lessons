---
title:  Hadasaon ni angka Huria
date:   23/03/2026
---

Di tongatonga ni portibi saonari na pinadomu ni internet, media sosial, dohot angka ugasan na so habilangan tahe, tung maol do laho marnida parungkilon na niadopan ni apostel Paulus di na mangurupi angka huria mangkilalahon ia nasida i ma sada punguan bolon asing ni huria na diinganan nasida.

`Jahama Kolosse 4: 10, 11. Asing ni manongos barita maralus-alus marhitehite tongosan (Kol. 4: 7-9), dia dia dope tahe na binahen ni apostel Paulus na laho pajongjonghon hasadaon? Marnida pigapiga parungkilon na pinatapar ni apostel Paulus di bagasan surat on, barita dia dope na pinasahatna marhitehita hata tabi on?`

Marhitehite hata tabi on, Paulus manopa jala pajongjongkon parsaoran ditongatonga ni angka na porsea. Tarparsiajari dison ia si Markus i ma ibebere ni Barnabas. Asa dibahen i, Paulus mambuhai dalan di si Markus na laho manopot huta Kolosse. Aristarkus dohot torang do digombarhon disi “donganku tarhurung,” lapatanna, na tarhurung do ibana dohot apostel Paulus. Nasida i ma parangan na “manolungkon sinjata na sian Debata” (Ep. 6: 10, 11), marporang laho paluahon na tinaban ni sibolis asa tarbahen laho pangula di harajaon ni Debata (ida 2 Tim. 2: 1-4). Jesus/Justus (goar ni halak Jahudi dohot halak Rom na tung suman di pangkuling ni halak Junani, umpamana Saul/Paulus) dipapujipuji do ibana i ma dongan pangula sihaposan di Barita na uli.

Sumurung do apostel Paulus mandok ia Aristarkus, Markus, dohot Justus i ma halak porsea Jahudi hian (“sian tongatonga ni na tarsunat”). Dungkon ni i, digoari ibana do tolu halak na sian ruar ni halak Jahudi: Epapras, Lukas, dohot Demas (Kol. 4: 12-14). Ringkot situtu do on, aut tungpe adong parsalisian di huria sian tongatonga ni halak Jahudi dohot bangso na asing, angka dongan pangula on tarbahenna do rap mula ulaon i, di bagasan hasadaon dohot haulion. Alai, di na mameakkon hata “holan,” tarida disi apostel Paulus pabotohon lungun ni rohana ala otik ni halak Jahudi na tongtong mandongani ibana di parungkilonna. Alai molo tungpe songon i, na dohot on ringkot do i ma ia dihatiha i, Johannes Markus na pigapiga taon andorang so i na manadingkon apostel Paulus dohot Barnabas di pardalanan parjamitaan na parjolo (Ulaon. 13: 13), ndang holan patuduhon haburjuon, alai tahe gabe “pangapuli” di apostel Paulus (Ulaon. 15: 36-40).

Pangasupi di hadameon ndada barita na imbaru. Pigapiga taon parpudi on, Huria Advent mamolus hamubaon bolon mardomu tu parbaritaan di sisik ni tano on, jala marragam hagogoon nunga ro mangasupi hasadaonna. Ondam-ondam di hasadaon on dipangkilalahon di ganup huria.

`Songon dia do hamuna, di huriamuna, margogo na laho mangadopi ragam ni pangasupi di hasadaonta? Dia do angka parsalisian na tubu diluatmu, jala dia do na tarbahen hamuna laho mangadopi i?`