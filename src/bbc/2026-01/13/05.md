---
title:  Di Portibion alai ndang na Sian Portibi on
date:   25/03/2026
---

`Jahama Kolosse 4: 14, 15 dohot 2 Timoteus 4: 10, 11. Songon dia do si Lukas dipaimbar sian si Demas jala boasa?`

Hata ni apostel Johannes mandok tu hita, “Unang ma haholongi hamu portibi on, nang angka na dibagasanna! Anggo dihaholongi halak portibi on, ndang di bagasan ibana holong ni roha ni Ama i” (1 Joh. 2: 15). Barita ni si Lukas di Jesus dohot harajaonNa mamboan ibana tongtong burju mandongani apostel Paulus sahat ro di ujung, nang diape na masa, alai molo si Demas humolong do rohana di tano on asa sian Tano na naeng ro.

**Jahama angka ayat na mangihut. Poda dia do na dilehon tu nasida na paimaimahon ari Haroro ni Tuhan na paduahalihon?**

`Mark. 13: 32-37`

`Titus 2: 11-14`

`2 Pet. 3: 10-14`

`Pangk. 3: 17-21`

Jesus dohot angka apostel jotjot do mangapoi hita asa “dungo,” jala tongtong marjaga, huhut na sai tongtong rade manjangkon haroro ni Guru Bolon i asa unang tarsonggot. Hinamagona, tudos songon angka sisean na talu mangoloi tona ni Jesus as “dungo ma hamu jala martangiang” (Mark. 14: 38), torop do halak na so mangulahon parhobason na dihaporluhon. Di ujungna, saluhutna marsigantung tu ibana manang dia na mangarajai rohanta, alana ndang tarbahen hita mangoloi dua tuan.

Di bagasan barita na tu huria na di Laodikea, Jesus pasahathon poda na torang. Parjolo, paubahon roha sian nasa dosanta. Paduahon, na ingkon lehononta rohanta tu Jesus jala mangaloas Ibana na marmahani, dungi na (patoluhon) patauhon hita manjangkon “sere” i ma haporseaon dohot holong na diuji di bagasan parungkilon jala parmonang dipangunjunan.

`Dia do tangkasna na olo dihalungunhon Jesus sipaubaonmu di bagasan ngolum? Dia do podaNa na mansai dihasiholhon ho saonari?`