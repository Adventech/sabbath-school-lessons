---
title:  Pabagashon
date:   27/03/2026
---

“Tondi na ro tu Jesus i do na gabe paranganNa sandiri, na pinajongjongNa di tongatonga ni portibi na manjungkati, jala disangkapi Ibana asa unang adong tahe pangarajai sileban na mangarajai di bagasan ibana asing sian huasoNa sandiri. Sada tondi na diramoti angka parjaga na sian banua ginjang martahan maradophon angka utiutian ni sibolis. Asing sian hita na pasahathon dirinta tu bagasan pangaramotion ni Kristus, gabe sibolis i do na mangarajai hita. Ndang tarpasiding hita na ditoru pangaramotion ni na sada manang na asing do hita, sada sian dua huaso bolon na martongtong laho mangarajai tano on. Ndang ringkot tatuntun dalanta na laho marhalado di harajaon haholomon asa hita adong ditoru ni huasona. Holan marhite hita mandao sian parpunguanta dohot harajaon hatiuron. Molo hita ndang raphon angka na tinongos ni banua ginjang, sibolis do nampunasa rohanta, jala mangalehon i gabe inganan na hot di ibana. Sasadasa dalan di hita laho manaluhon hajahaton i ma di na mian Kristus di bagasan rohanta marhite marhaporseaon di hatigoranNa. Asing sian hita dipadame dohot Debata, ndang tarbahen hita manaluhon parbue na ramun sian na mangkaholongi diri, mangampini hagiot ni diri, dohot pangunjunan dompak dosa. Tarbahen hita do manadingkon godang parange na roa, uju hita marsiang sian sibolis, alai molo so adong parsaoran na mangolu dohot Debata, marhite na pasahathon diri tu Ibana sian tingki tu tingki, na tarpatunduksa do hita. Di na so adong panandaionta di Kristus, dohot parsaoran na manontong, na jongjong do hita ditoru habong ni sibolis jala gabe mangulahon hatana sahat ro di ujung ni tano on” —Ellen G. White, Kerinduan Segala Zaman (1999), hlm. 324.

**Sungkun-sungkun Sirangrangan:**

`Parateatehonma surat ni Ellen G. White na di ginjang. Na tutu situtu do i, holon dua do huaso di bagasan partongtangan bolon i jala asing ni hita dohot uli mamilliy Kristus, lapatanna hita jongjong dipudi ni sibolis (Luk. 11: 23). Molo tungpe hata on songon na paganggu rohanta, ndang digogohon Tuhan i asa hatigoranNa i ndang mamangkulingi rohanta. Aha do na nidok ni hataon tu hauna i ma hinaargana hita pasahathon roham tu Kristus?`

`Jahama Pangungkapon 14: 14-16. Udan pamonai di ari Pantekost patauhon boni barita na uli martumbur jala magodang, ia molo udan panimpuli paradehon tano on bahen gotilon di ari parpudi. Songon dia do Pangungkapon 14: 12 marhadomuan dohot pangaropan on?`

`Dia do dalan mambahen hamuna, i ma songon sada huria manang songon halak na porsea di bagasan ngolum, diela hasomalan dohot parange humaliang hita? Songon dia do tarbahen hita martabuni sian hahurangan ni portibi on, i ma na sai tongtong gabe parungkilon di angka bangso ni Debata di ganup tingkina?`