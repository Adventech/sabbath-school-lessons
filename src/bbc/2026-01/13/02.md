---
title:  Poda di na Laho Marbarita na Uli
date:   22/03/2026
---

Godang do parsiajaranta sian apostel Paulus taringot ni parjamitaan. Pardalanan na binolusna adong do i lobi sian 21.565 km, sada pardalanan na sumurung situtu marngingot gumodang sian pardalanan i dibolus dohot mardalan pat, jala dipigapiga partingkian, di bagasan hurungan do nang ibana.

Godang do tingki ni apostel Paulus di angka onan, umpamana di Korintus, Epesus, asa dibahen i parbaritaan na uli tumibu sar tu angka huta na metmet. Jala diulahi ibana do manopot angka ruas na pinajongjongna na laho patoguhon jala mangapoi na imbaru porsea disi. Di ari na so tarbahen ibana laho manopot huria i, ditongos ibana do surat. Marhite dalan songoni, posma roha ni angka ruas i na diingot ibana do nasida jala diparrohahon.

`Jahama Kolosse 4: 7-9; patudos dohot Epesus 6: 21. Songon dia do si Tikikus digombarhon, jala dia do alana apostel Paulus manongos ibana dohot Onesimus tu Kolosse?`

Adong do pigapiga poda na dumenggan dipasahat mardongan hata asa sian marhitehite surat. Uli na i laho marnida barita dia do na pinasahat ni na dua halakon tu huria na di Kolosse. Ditatap sian sangkap ni apostel Paulus barita na binoan ni na dua halak i laho “mangapuli” jala “patoguhon roha” nasida (Kol. 4: 7-9), di bagasan ni i parsidohot do nang barita ni apostel Paulus di hurungan. Nang diape i, ulaon sisongonon mansai arga do i dalan patoguhon parsaoran na mangarahut punguan ni angka na porsea.

Tikikus, astuan ni goarna i “mangomo,” tangkas sahalak tongosan sihaposan. Digombarhon do ibana songon “haholongan” dohot “dongan pangula,” jala sada sian dua halak baoa na sian Asia na pinillit ni apostel Paulus (Ulaon. 20: 4) laho mandongani ibana dipardalanan mamboan pungurupion tu angka na porsea na marsitaonon di Jerusalem. Jala raphon apostel Paulus do ibana saleleng hurunganna na paduahon di Rom, na sian i ibana ditongos tu huta Epesus na laho patoguhon ulaon parjamitaan disi (2 Tim. 4: 120. Jala tubu do di roha ni apostel Paulus na laho manongos ibana tu si Titus di huta Kreta (Titus 3: 12). Na mandongani ibana i ma si Onesimus, na niajaran ni apostel Paulus di Rom (ida parsiajaran 1) jala digombarhon do ibana i ma sahalak na “haposan.”

Tarida disi, malungun do nang roha ni apostel Paulus laho manangihon barita ni angka na porsea di luat Kolosse. Ndang maol laho pasahathon barita i muse tu ibana marhite sahalak jolma, i ma marhitehite Tikikus i tahe. On ma angka dalan na asing sian apostel paulus songon dia patuduhon holong dohot rohana tu angka na porsea disan, nangpe ndang dope hea ibana manopot nasida adop bohi. Marhite dalan on, ibana patoguhon nsaida di bagasan haporseaon asa tung tarbahen nasida laho manopot angka halak na asing.

`Songon dia do taringot ni angka surat na tinongos ni apostel paulus ndada holan patuduhon hadirionna, alai tahe, mangihuthon hapeahanna, dalan patoguhon parhobasonna disi?`