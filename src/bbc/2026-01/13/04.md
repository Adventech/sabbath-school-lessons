---
title:  Rimpas jala Margomos ni Roha Situtu
date:   24/03/2026
---

Tung godang do buku naung disurat na manaringoti parngoluon na marlojong mangadu sangkap manang huria na mangula hombar tu sangkapna. Molo tungpe hata na manadok “mangadu sangkap” na olo do i ndang songoni sintongna, alai “marlojong mangadu sangkap” na sintong mansai ringkot do i na laho paujungkon ulaon na arga. Ngolu dohot ulaon ni apostel Paulus, dohot angka donganna saulaon dohot angka apostel na asing, patuduhon hirim na on (ida Plp. 3: 13, 140. Hinatutuna mangkuling marhite parbuena, hatop do sar Barita na Uli i tu sandok luat harajaon Rom jala tahe dumao sian i (Kol. 1: 23). Suang songoni nang saonari on dihalungunhon do hinatutuna di ulaon i.

`Jahama Kolosse 4: 12, 13. Aha do sangkap na hinatahonna, jala songon dia do dalan dipatupa laho mangadu i?`

Songon naung dihatahon di bagasan parsiajaran dijolo, Epapras ra balga do pangkorhon n i di na mamboan barita na Uli di luat Kolosse dohot angka huta na jonok tusi, Laodikia dohot Hierapolis (ida parsiajaran 1). Tabi dohot angka tangiangna tu angka huria paposhon roha dibahen laho mangapoi punguan ni angka na porsea disan. Tangiang ni Epapras tung tangkas do na hinangkamna – i ma huria di Kolosse “asa jongjong hamu rimpas jala margomos ni roha situtu di nasa na hinalomohon ni Debata” (Kol. 4: 12). Tole taida dohot manat hata na adong di bagasan tangiang on.

_Jongjong._ Lapatan ni hata on asa marsigomos jala so olo meret, jala i tarbahen asal ma “mian hamu ojak jala hot” di bagasan haporseaon jala porsea di hatigoran i (Kol. 1: 23). Hata na sarupa pigapiga hali dibahen apostel Paulus dipangantusionna dompak parporangan mangalo “utiutian ni sibolis i” (Ep. 6: 11) jala manaluho hagogoon haholomon marhitehite huaso ni Debata marhite “manolukkon hamu ma pangkean sinjata na sian Debata” (Ep. 6: 10-18; patudos dohot 2 Tim. 2: 19).

_Rimpas._ Hataon patuduhon di haulion ni parange na taruli hasingkoponna marhite holong na manghongkop (Mat. 5: 44, 48) di bagasan nasida na so dung mangkatindanghon hian naung “manangkup i” (Plp. 3: 12-15).

_Singkop._ Hata na gok huaso on lapatanna singkop saluhutna manang mangujungi sada ulaon sahat ro di haulionna. Hataon dibahen laho manggombarhon Abraham na “gok haporseaon” na tau pasauton ni Debata do dia na binagabagahonNa i, nangpe di hajolmaon i ndang tarbahensa (Rom 4: 21), dohot apostel Paulus na diapoi Debata asa “tulus parjamitaon i” marhite sian ibana (2 Tim. 4: 17).

_Nasa na hinalomohon ni Debata._ hata “nasa” mangarahut saluhutna. Nang Paulus martangiang anggita huria di Kolosse digohi pantas ni roha mananda lomo ni roha ni Debata, “asa marparange na tama di Tuhan i hamu, gabe halomoan situtu jala marparbuehon nasa ulaon na denggan” (Kol. 1: 9, 10) jala “gabe margogo situtu hamu hombar tu gogo ni hasangaponna” (Kol. 1: 11).