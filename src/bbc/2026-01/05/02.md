---
title:  Mangulahon dia na Sinuanhon ni Debata tu Bagasan Rohanta
date:   25/01/2026
---

Dungkon patuduhon Jesus i ma sitiruon na singkop di haserepon dohot pangoloion di sangkap ni Debata, saonari apostel Paulus manatap dompak huria na di Pilippi i. Dipuji ibana do pangoloion nasida di Debata dungkon nasida manjangkon barita na uli (ida Ulaon. 16: 13-15, 32, 33) jala mangapoi nasida asa tongtong mangolu di pangoloion i.

Dungkon patuduhon ia ngolu ni Kristus dohot silang i do dalan haluaon, saonari apostel Paulus papatarhon songon dia saluhutna i diparangehon di bagasan ngolu siganup ari.

`Jahama Pilippi 2: 12, 13. Dia do na sangkap ni apostel Paulus marhite di na mangkatahon “songon tongtong ni pangoloionmuna nasailaon”? Songon dia do hamuna manggombarhon parsaoran ni haporseaon dohot pambahenan?`

Di bagasan ayat na dua on, Paulus ndada pasahathon barita na uli na asing sian na pinatorangna di buku Rom dohot angka suratna na asing. Na pos do rohanta disi ia jamita na pinasahatna dison sarombang dohot barita na uli taringot haluaon marhitehite haporseaon, na binaritahonna nang di luat Pilippi dohot angka inganan na asing. Alai, arga situtu do manimbangi sian saluhut na pinasahat ni Bibel dompak sada turpuk, tarlumobi dompak haluaon, na jotjot dilipehon.

`Jahama Rom 3: 23, 24; Rom 5: 8, dohot Epesus 2: 8-10. Aha do na pinasahat ni angka ayat on taringot ni haluaon?`

Ndang be ganggu roha disi, ia haluaon i huaso ni Debata do, jala hita tutu ndang adong huasonta disi. Nang dohot haporseaon i sandiri silehonlehon do i na dipatogu marhite huaso ni Tondi Parbadia. Pambahenanta i tahe ndada paluahon hita, alai, marhite tubu mangulahi, Debata manompa hita mangulahon di bagasan haporseaon, patauhon hita bahen mangulahon parange na denggan. Tondi ni Debata mangula di bagasan hita, mangurupi sangkapta na laho mamillit dalan na sintong, manaluhon pangunjunan, jala mamillit haluaon na sintong.

Dibahen i, hita pasauthon dia na hinirim ni Debata di bagasan hita, “pangoloionmuna na sailaon.” Na nidokna disi na gabe mabiar do hita di paruhuman ni Debata binahenni angka hagaleonta di na mangoloi Ibana? Tutu ndang. Hata on paboahon panandaion di hita ni Debata (ida Psalm. 2: 11) dohot hagogoon di hita na laho mangoloi Ibana.

`Di bagasan dalan dia do hamuna mangkilalahon huaso ni Kristus di bagsan ngolum? Alai, songon dia do parange ni dosam mamorang na binahen ni Debata di bagasan dirim, jala songon dia do ho mangadopi i?`