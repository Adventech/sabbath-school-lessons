---
title:  Pelean na Mangolu
date:   27/01/2026
---

`Jahama Pilippi 2: 17; 2 Timoteus 4: 6; Rom 12: 1, 2, dohot 1 Korintus 11: 1. Aha do na pinasahat ni apostel Paulus di bagasan angka ayat na di ginjang?`

Paulus dohot songgot papatarhon hatorangan na idaon i maralo maradophon dalan sipilliton i ma mangolu manang mate marhalado di Kristus (Plp. 1: 20-23). Saonari, ibana paboahon na olo tutu ditean ibana “ai nang pe didurushon mudarhu songon pelean” (Plp. 2: 17). Gombaran on diojakkon tu hasomalan di na mamelehon pelean di na robi, i ma mangusehon mual (umpamana miak, aek anggor, manang aek) i ma pelean tu Debata (ida 1 Musa 35: 14; 1 Musa 29: 40; 2 Sam. 23: 15-17). Dia na idaon songon na “magoponai” marhite mangusehon mual na mansai arga situtu diulaon panombaon on paingothon hita tu pambahenan ni si Maria na mangusehon miak tu simanjujung dohot pat ni Jesus marhite “mamboan galas na marisi miak arum na arga” (Mark. 14: 3-9; Joh. 12: 3). Molo tungpe i ndada anggur pelean siinumon na sasintongna, parangena na i tangkas manggombarhon pelean na sun bolon di pangkopkop na so hasuhatan sian Kristus bahen haluaon di hita.

Molo apostel Paulus na ingkon didabu uhuman hamatean hinorhon ni ulaonna di na mamaritahon barita na uli, na marlas ni roha do ibana ala mudarna saonari “didurushon” bahen pelean di Debata. Marningot anggur pelean siinumon na di bagasan pustaha ni halak Heber, somalna ndada jongjong boti, alai didongani sada pelean (ida 4 Musa 15: 1-10; 4 Musa 28: 1-15), Paulus mangkilalahon di na pasahathon dirina na gabe pasingkophon denggan di “pangkopkop dohot parhobason”ditongatonga ni halak na porsea di luat Pilippi, na di bagasan haporsean nunga manodo pasahathon ngolu nasida tu Debata i ma “pelean na mangolu” (Rom 12: 1).

Halak Kristen na parjolo, dohot ma i huria di Pilippi (Plp. 1: 27-29), parsidohot mangkatindangkon haporseaon nasida. Nasida ndang mansohot pararathon barita na uli jojor jabu (Ulaon. 5: 42). Dibuhai nasida do bagas nasida laho manulingkiti Hata na badia (Ulaon. 12: 12; 1 Kor. 16: 19; Kol. 4: 15; Plm. 1, 2) jala marhagogoon mangalehon alus na marojahan sian Buku na Badia di angka na hinaporseaan nasida i (Ulaon. 17: 11; Ulaon. 18: 26; 1 Pet. 3: 15). Nang angka sipungka huria Advent sisongoni do diulahon nasida. Singkat ni na marpangunsandean tu angka pandita laho mamaritahon barita na uli tu hombar jabu nasida, borhat do nasida mangkatindangkon haporseaonna i, pasahathon parsiajaran sian Bibel, jala paradehon nasida asa olo tardidi di na ro muse pandita i.

Jempekna, marhite mansoadahon angka na ringkot di diri nasida, i do na digoari “pelean na mangolu,” nasida mangulo laho pasarsarhon barita na uli. Nda sintongna hite pe na ingkon do mangulahon ulaon na sarupa?

`Pingkirhonma dia do lapatanna gabe “pelean na mangolu” di bagasan parngoluonmu. Sadia balga do pangkopkopmu di harajaon ni Debata, jala dia do alus sipasahatonmu marnida dirim?`