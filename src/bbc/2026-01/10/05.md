---
title:  Halinu manang Badan?
date:   04/03/2026
---

`Jahama Kolosse 2: 16-19. Parange ni halak Kristen Jahudi dia do na tinatap ni apostel Paulus dison?`

Sahat ro di sadarion, angka sarjana ndang saroha dompak parsualan na hinataan ni apostel Paulus dison. Na dapot sitioponta sian i on do ia surat ni apostel Paulus i sandiri pasahathon godang barita taringot di angka na gabe dalan parbolatan ni halak Kristen Jahudi di tongtatonga ni huria na tumorop sian ruar ni halak Jahudi i (Kol. 2: 13). Lapatanna, adong ahalak Jahudi manggogohon angka na sasintongna ndang ingkon diihuthon ruas ni huria i.

Tangkas ia Kolosse 2: 16 manurathon pigapiga ulaon ni halak Jahudi na sai tongtong di ulahon pigapiga halak Jahudi naung gabe halak Kristen. Alai, nang dohot ulaoan hasomalan na di bagasan Kolosse 2: 18 tahe adong na tongtong mangulahon i. Jesus maminsang ansiansi haserepon di tongatonga ni angka sintua (umpamana, Mat. 6: 1, 5, 7, 16). Sian buku laklak Qumran, adong dipatuduhon disi ia angka surusuruan i balga do pangkorhonna di tongatonga panombaon ni halak Jahudi. Dibahen i, parsualan na niadopn ni apostel Paulus di Kolosse na olo do i dos dohot angka na niadopanna di luat na asing.

Ala Kolosse 2: 16 jotjot dilipehon, tung ringkot manangkasi i dohot bagas. Idama pigapiga ruhut na mangihut:

Mameakkon hata “onpe” sian apostel Paulus patuduhon i do rimpunan sian hata na pinasahatna dijolo. Andorang so i, arga parsunaton pamatang nunga ditadingkon ala na ummarga sian i hamubaon ni roha sian bagasan (Kol. 2: 11-15).

“Sipanganon dohot siinumon” patuduhon tu pelean sipanganon dohot siinumon na diboan halak Israel tu Bagas Joro.

Mangkatahon sumurung di “ari pesta, poltak bulan, manang ari Sabbat (Kol. 2: 16) idaon mangenet sian Hosea 2: 11, na di bagasan i dihatahon uduran ni angka ulaon na sarupa, dohot ma nang ulaon ari Sabbat (ida, umpamana, 3 Musa 23: 11, 24, 32).

Na rumingkot bahen pangantusionta di ayat on i ma hatorangan ni Paulus sandiri: ia angka ulaon on “halinu ni angka na naeng ro do i; alai Kristus i do nampuna badan” (Kol. 2: 17). Angka ulaon panombaon on, tudos songan angka pelean situtungon, patuduhon tu ulaon ni Kristus (ida 1 Kor. 5: 7; 1 Kor. 15: 23). Alai, “Sabbat ari papituhon” na dipajongjong di “Porlak Eden,” andorang so marhuaso dosa di tano on, jala dao sian patik pamelean di inganan na badia dipabotohon. Dibahen i, Sabbat ari papituhon “ndada halinu” na gabe tasesa dungkon ni silang.

`Molo tungpe Sabbat ari papituhon ndang gabe parsualan di parsiajaran on, songon dia do hamu mamboan poda ni apostel Paulus asa unang manguhumi dongan jolma?`