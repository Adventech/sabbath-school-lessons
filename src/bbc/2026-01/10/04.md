---
title:  Dilohothon tu Silang i
date:   03/03/2026
---

`Jahama Kolosse 2: 11-15. Parungkilon dia do na ni aloni apostel Paulus taida disi?`

`Sadia jotjot do hita marnida angka ayat on, tarlumobi Kolosse 2: 14, na dilipehon gabe dalan laho maralohon ari Sabbat ari papituhon?`

Laho manangkasi angka ayat on, adong dua hatorangan bolon na pinasahat ni huria Masehi Advent Hari Ketujuh. Parjolo, “surat tangan” na dilohothon tu hau silang i ma angak patik na “maralohon hita,” tudos dohot surat na dilohothon Pilatus di silang ni Jesus (Mat. 27: 37; Joh. 19: 19, 20). Manang, paduahon, uhum panombahon na sinurat ni is Musa (ida 5 Musa 31: 24-26) na dilohothon tu silang i.

Hatiha hita mangarangrangi ayat on di bagasan pangantusion na umbalga, tangka na pinaboana disi i ma uhum panombaon.

Jala Paulus disi mamboan tu “parsunataon ndada binahen ni tangan” (Kol. 2: 11), i ma “parsunaton di bagasan roha” (Rom 2: 28, 29; patudos dohot 5 Musa 30: 16), na idaon disi dipaimbar dohot parsunaton pamatang, sada sian uhum na arga sian uhum panombaon (3 Musa 12: 3; patudos dohot 2 Musa 12: 48).

Dungi apostel Paulus padomuhon hamubaon sian bagas roha “laho mananggal pamatang na mardaging on” marhite pandidion diusophon. Di bagasan pandidion on, parsidohot rap ma hita mate jala dipahehe di bagasan Kristus (Kol. 2: 11, 12).

Hata “angka patik” (Kol. 2: 14) mangenet tu angka hata ni patik, nang i di bagasan parngoluon (Luk. 2: 1; Ulaon. 17: 7) manang ditongatonga ni huria (Ulaon. 16: 4). Sada do sian hata Gorik na dibahen apostel Paulus disi i ma di patik panombaon, na na pajongjongkon dorpi parsirangan sian halak Jahudi dohot di ruar ni halak Jahudia (Ep. 2: 14, 15).

Ala nunga dipajojor apostel Paulus di hasesaan ni dosa dohot hamubaon sian bagas rha na gabe gombaran marhite pandidion, otik do i dalanna molo iban amulak tu turpuk na sarupa mardongan gombaran na marasing na so adong di bagasan buku na Badia. Angkup ni i, Paulus disi mangondolhon turpuk na sarupa na adong di bagasan buku Epesus ia angka na porsea di ruar ni halak Jahudi na adong di Kolosse unang be mabiar laho mangaradoti ruhut panombaon, dohot ma i parsunaton, manang taringot di uhum pangurasion na mangihut tusi (patudos dohot Ulaon. 10: 28, 34, 35).

Dibahen i tangkas, ndang didok Paulus ia Sampulu Patik ni Debata nunga dilohothon tu silang i, tarlumobi ala di inganan na asing didok ibana dosa i ma pangalaosion dompak Sampulu Patik ni Debata (Rom 7: 7).