---
title:  Poda-poda ni Jolma
date:   05/03/2026
---

`Jahama Kolosse 2: 20-23. Songon dia do hamu mangantusi poda ni apostel Paulus di bagasan sinondang poda na asing na dipajojor di bindu on?`

Songon surat na tinongosna tu huria di Galatia, Paulus pabotohon lomos ni rohana di angka pangaradotion ulaon ni halak Jahudi na gabe “siasia ni hasiangan on” (Kol. 2: 8, 20; patudos dohot Galatia 4: 3, 9). Lapatanna disi, tudos songon Bagas Joro na di tano on, angka ondeng digoari ma i ulaon di portibi, hape di banua ginjang do ia sambulonta. Ndang jadi hita marsak binahen ni angka patik panombaon ala saluhutna i halinu sambing sian na tajangkon saonari di bagasan Kristus. Astuanna, nangpe dimulana Debata na pasahathon i, angka patikna i, dungkon jumpang na nidokna, ndang be marlapatan.

Ala saluhut patik i nunga digonopi di hau pinarsilang, songon na pinatuduhon huaso ni Debata na mangaribak hirehire na di Bagas Joro (Mat. 27: 51; patudos dohot Dan. 9: 27), halak Kristen (dohot di bagasan ni i Jahudi – Kristen) ndang be dirahut di bagasan angka patik i. Di na mangihuthon i, gabe mamboan dirinta hita dos dohot portibi naung sega on, asing sian tano na imbari na binagabagahonna tu hita di bagasan Kristus.

Angkup ni, hita maimaima “di langit na imbaru dohot di tano na imbaru, inganan ni hatigoran i” (2 Pet 3: 13), ndada holan haimbaruon sian portibi naung matua on.

Angkup ni hatorangan ia angka Parise dohot angka sibotosurat na mamboan poda-poda ni jolma tu bagasan patik ni si musa (ida Markus 7: 1-13), pangaramotion di angka ulaon na di Padan na Robi, i ma na digonopi di bagasan Kristus, ndang jadi be dohonon patik na sian Debata, alai na gabe patik na pinajongjong ni jolma manisia. Tutu, molo ni ida gabe parungkilon di partondion do ganup angka ulaon panombaon i, ndang sada dalan patoguhon. Tung tibu do mangida mangulahon saluhutna i ndada holan sada dalan na laho patimbulhon diri sian nasida na so mangulahon i, na jumungkat sian i, alai tahe di na so ditagam mandok i dalan haluaon, sada jorgong na di bagasan i ndang tahalungunhon.

Di bagasan ngolu ni hakristenon, angka na manulingkiti Bibel gabe unduk dipangunjunan laho pajongjongkon uhum parugamoon, singkat ni Tondi Parbadia di na manogunogu na porsea manangkasi astuan sian isi ni Bibel i. Kristus i do mata mual na sian i mamolus hatigoran Buku na Badia, songon na pinodahon ni Paulus dohot angka panurat Bibel na asing.

`Songon dia do hita umbotosa ia hita mananda sasadasa ojahan haluaon di hita i ma dia na binahen ni Jesus di hita, di ruar hita, singkat ni hita, jala ndang manatap di angka na binahenNa di bagasan dirinta?`