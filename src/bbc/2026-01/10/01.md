---
title:  Polin di bagasan Kristus
date:   28/02/2026
---

### Namardomu tu parsiajaran di minggu on, jahama
Kolosse 2; Heb. 7: 11; Jes. 61: 3; 1 Kor. 3: 6; 5 Musa 31: 24–26; Rom 2: 28, 29; Rom 7: 7.

> <p>Ayat siapilon</p>
> “Onpe, unang ma diuhumi halak hamu siala sipanganon manang siinumon, manang siala pesta, manang poltak ni bulan, manang ala ni ari Sabbat pe. Halinu ni angka na naeng ro do i; alai Kristus i do nampuna badan” (Kolosse 2: 16, 17)

Adong do hea disungkun tu hamu boasama hamuna mangaradoti ari Sabbat? Jala nang dohot ayat siapilon di minggu on diboan gabe sada “tanda” na laho mandopang i. alai, alai sasintongan ayat i disurathon ndada taringot di patik paopathon, alai gabe alus maradophon angka jamita gapgap sian angka pigapiga guru pargapgap di tongatonga ni huria. Dia do angka halipeonna i?

Parjolo, jamita gapgap i digombarhon di bagasan “hata bisukbisuk,” “tonatona ni jolma,” “sisiasia ni hasiangan on,” ndada “mangihuthon Kristus” (Kol. 2: 8).

Jala di bagasan ni i adong parsunaton dohot pangaradotion di angka ari pesta (Kol. 2: 11, 16), rap dohot ulaon pangurasion ni halak Jahudi nang dohot angka patik na marhadomuan di sipanganon dohot siinumon (Kol. 2: 16, 21). Nang dohot jamita on manogu tu panombaon tu angka surusuruan manang hagogoon laho manuman panombaon tu angka surusuruan (Kol. 2: 18).

Jala, diujungna, jamita on diojakkon tu “Angka patik dohot podapoda ni jolma sambing do angka i” jala na olo do i mangihuthon panombaon asketisme (haporseaon na tubu sian adat ni halak Jahudi) (Kol. 2: 8).

Angka guru pargapgap on tangkas marhaporseaon dohot daulat, alai lipe doo Barita na uli i di nasida. Minggu on idaonta do dia alana. Jala idaonta ma boasama ayat siapilon i ndang adong pardomuanna dohot pangaramotion di ari Sabbat i ma ari papituhon.

_Parsiajarima parsiajaran samingguon na laho paradehon tu ari sabat, 7 Maret_