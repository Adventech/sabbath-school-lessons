---
title:  Hehe ma Ahu
date:   03/02/2024
---

### Namardomu tu parsiajaran di minggu on, jahama
Psalm. 18: 4–19; Psalm. 41: 2–4; 5 Musa. 15: 7–11; Psalm. 82; Psalm. 96: 6–10; Psalm. 99: 1–4; Rom. 8: 34.

> <p>Ayat siapilon</p>
> “Mida hamamago ni angka na dangol dohot mida andung ni angka na pogos, hehe ma Ahu nuaeng, ninna Jahowa, ampehononku ma tua tu angka na mangkalungunhonsa (Psalmen 12: 6).

Hajahaton, na so uhum, dohot pangarupaon i adong ndada holan dipartingkianta saonari on. Di hatiha sisongon i do nang parpsalmen i mangolu. Dibahen i, nang dia pe i, buku Psalmen sada dalan ni Debata mangarimasi dompak hajahaton dohot pangarupaon di tano on, di portibinta on, nang di ngolu ni angka parpsalmen.

Tutu, parlambas roha do Debata jala lambat tarrimas dibagasan holongNa na so habilangan i, ndang manghalomohon agia ise pe asa mago alai ro tu Ibana jala paubahon angka dalan nasida (2 Pet. 3: 9-15). Alai molo tungpe partingkian na binuhul ni Debata laho mangurupi hita ndang songon na hinirim ni jolma, na ro do ari paruhuman ni Debata (Psalm. 96: 13; Psalm. 98: 9). Sibahenonta i ma marhaporseaon sambing tu Ibana, di bagabagaNa, sahat tu ari na binuhulNa i. Holan Sipanompa, i ma habangsaNa na dipaojak ni atas ni hatigoran dohot uhum (Psal. 89: 15: Psalm. 97: 2), na tama mangalehon, hasintongan, hasonangan, dohot hagabeon di tano on. Hinangkam ni paruhuman ni Debata na parjolo paluahon angka na dangol dungi manguhumi angka pardosa (Psalm. 7: 7-18).

Ido na binagabagahonNa tu hita, jala i ma marsogot na laho sipasautonna – alai tingki na binuhul ni Debata, ndada tingki na tabuhul, sada hata na diondolhon parpsalmen.

_Parsiajarima parsiajaran samingguon na laho paradehon tu ari sabat, 10 Februari_