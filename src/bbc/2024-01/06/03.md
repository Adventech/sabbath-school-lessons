---
title:  Hatigoran tu angka na Dangol
date:   05/02/2024
---

`Jahama Psalmen 9: 19, Psalmen 12: 6, Psalmen 40: 17, Psalmen 113: 7, Psalmen 146: 6-10, dohot Psalmen 41: 2-4. Aha do tona na disi dompak hita, nang tu partingkian saonari?`

Jahowa patuduhon holong dohot pangaramotion tarlumobi dihatigoran dompak angka na gale, i ma na pogos, na dangol, naginosagosa, sopot somara somarina, na mabalu, dohot paisolat. Buku Psalmen, songon buku Patik dohot buku ni angka panurirang, tong torang do manghatahon i (2 Musa 22: 21-27; Jes. 3: 13-15).

Godang ende sian psalmen mameakkon hata “pogos jala manghalungunhon” jala padaohon lapatan ni hata na tarjepol di hata ni jolma somalna suang songoni nang pangantusion ni parugamoon. Dibahen songoni laho patuduhon holong ni Debata na sumurung tu sandok manisia.

Hata “pogos jala mangalungunhon” lapatanna ndada hapogoson dompak parhepengon sambing alai tahe patuduhon hagaleon dohot jonok ni tu hamagoan. Hataon mangelek di denggan basa ni Debata, jala paboahon ia na marsitaonon i sahalakna do jala ndang adong pangurupion ro tu ibana asing ni na sian Debata. Angkup ni i “pogos jala manghalungunhon” manggombarhon habontoron dohot hapintoran ni roha, nang holong ni sahalak jolma tu Debata na patuduhon ia ibana marsigantung jala marpangunsandaen singkop tu Debata jala manadinghon nasa hapistaran dohot hagogoon na adong di ibana.

Angkup ni i, manatap uhum tu na marhahurangan (Psalm. 41: 2-4) patuduhon haporseaon ni jolma i tu Debata. Hajahaton na diulahon dompak angka na pogos i ma dosa hagigian di halak na robi (5 Musa 15: 7-11). Buku Psalmen pahehehon roha ni angka na porsea asa jongjong laho manaluhon sandok pardangolan.

Tambahanna, buku Psalmen paboahon ai hatotoon do i molo marpangunsandean tu sahalak jolma na gabe haroroan ni hapistaran dohot hasonangan ni ngolu na laho salpu i. Ingkon juaon ni bangso ni Debata do husip na laho mangampehon haporseaonna tu angka pangulu na adong di tano on, tarlumobi uju nasida dao manimbil sian dalan ni Debata.

Di bagasan asi ni rohanNa, dipatutoru Debata diriNa doshon angka na pogos jala mangolu di bagasan hapogoson, asa marhite hapogosonNa torop halak gabe mamora (2 Kor. 8: 9). Hamoraon ni Kristus i ma paluahon sandok na ginosa dibagasan dosa, jala dibagabagahon Ibana tu hita hangoluan sisalelengna di harajaon ni Debata (Pangk. 21: 4). Jesus Kristus menggonopi singkop bagabaga na adong di buku Psalmen i ma na gabe Panguhum ni Debata, na laho manguhumi nasa hajahaton dompak na marhahurangan, jala na padaohon roha dompak pardangolan nasida (Mat. 25: 31-46).

`Sadia godang do talehon rohanta dompak na “pogos jala manghalungunhon” na adong ditongatonganta, jala dia do naung tabahen dompak nasida?`