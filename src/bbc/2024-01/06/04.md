---
title:  Sadia Leleng on do Pageduhonmuna Uhum
date:   06/02/2024
---

Nunga dipajongjong Debata angka uluan ni halak Israel bahen pahothon hatigoran di Israel (Psalm. 72: 1-7; 12-14). Angka raja ni halak Israel di pangarajaion nasida ingkon do hombar tu lomo ni Debata. Na rumingkot di roha nasida i ma pajongjonghon hadameon dohot hatigoran di bangso i jala mangaradoti angka na pogos. Holan marhite dalan i luat dohot bangsona di bagasan hasonangan. Habangsa ni raja i dipahot marhite mangulahon hatigoran di adopan ni Debata, ndada ala ni hagogoon ni manisia.

`Jahama Psalmen 82. Aha do na masa uju angka uluan ni halak Israel pageduhon uhum jala pajepolhon halak na ingkon siramotan nasida?`

Di Psalmen 82, Debata maningtinghon paruhumanNa tu atas nasida angka panguhum ni halak Israel na geduk. Angka “debata” (Psalm. 82: 1, 6) tangkas na nidokna disi ndada angka debata ni parbegu manang surusuruan, ala nasida ndang dung ditongos laho manguhumi bangos ni Debata asa dibaheni ndang nasida disi na diuhumi ala jepolhon uhum. Hata na dialuhon di bagasan Psalmen 82: 2-4 mangondolhon patik, na pabohaon “debata” i ma pangulu ni halak Israel (5 Musa 1: 16-18; 5 Musa 16: 18-20; Joh. 10: 33-35). Debata pasahathon sungkun-sungkun dompak “anak ni jolma” na sintong di nasida manguhumi, jala paruhuman nasida ditingtinghon, ala ndang sintong nasida diadopanna. Angka uluan i mardalani dibagasan haholomon jala ndang adong di nasida hapistaran 9Psalm. 82: 5), alai nunga ditundalhon nasida patik ni Debata, i ma hatiuron (Psalm. 119: 105).

Bibel dohot torang manjanghon hata na mandok Jahowa i do sasadasa Debata. Debata pasahathon gomgomanna di portibi on tu angka uluan ni manisia na dipillit bahen singkatNa (Rom 13: 1). Alai, piga do sian angka nasida na pinajongjongna i, di na robi manang saonari, pajepolhon uhum na pinasahatna tu nasida?

Psalmen 82 mardongan hata insak papatarhon hageduhon ni angka sintua na dihaporseai songon “debata” diatas ni jolma. Molo tung pe dilehon Debata huaso manang gogo tu angka sintua ni halak Israel, jala nasida digoari “anak ni na tumimbul” jala singkatNa, ditulak Jahowa do angka sintua na geduk. Dipinsang Jahowa nasida ia nasida halak na gale jala rap unduk tu patik ni Jahowa dohot saluhut jolma. Ndang adong nanggo sahalak pe na malua sian Patik ni Debata (Psalm. 82: 6-8).

Uhuman ni Debata do sandok na di tano on; nang bangso ni Debata marsogot jongjong ni adopan ni Jahowa. Nang angka sintua manang huria i ingkon mangihuthon dalan ni Panguhum na tumimbul jala mangampehon sandok pangaropan nasida tu Ibana.

`Na jongjong do ho gabe uluan tu sahalak jolma? Beha do hinatingkosmu diadopan nasida? Parateatehonma!`