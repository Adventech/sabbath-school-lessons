---
title:  Usehon Holsom
date:   07/02/2024
---

`Jahama Psalmen 58: 7-9, Psalmen 69: 23-29, Psalmen 83: 10-18, Psalmen 94: 1, 2, dohot Psalmen 137: 7-9. Hata insak dia do na pinasahat ni Psalmen on? Ise do na jongjong gabe paruhum di bagasan Psalmen on?`

Adong ende sian psalmen i mangido Debata asa mardabudabbu tu nasida manang bangso na marsangkap laho pagosagosa, manang naung pagosagosa, parpsalmen manang bangso nasida. Tung longang do roha marnida Psalmen on ala hata disi na manihasnihasi jala ndang sarombang dohot uhum di hata ni Debata i ma holong tu angka musu (Mat. 5: 44).

Alai, tung denggan do rimas ni parpsalmen i di adopan ni parjahat i. Lapatanna disi di roha ni parpsalmen mandok na sintong jala na jahat i rumingkot sian situan na torop. Tung diparateatehon do i, tarlumobi tahe, i ma angka hajahaton na masa di tano on, ndada holan dompak dirina sandiri alai songoni nang dompak donganna.

Alai, parpsalmen i ndang dung patimbulhon dirina asa gabe sidabu paruhuman. Alai, dipasahat ibana paruhuman i holan tu adopan ni Debata. Ende psalmen disi pahehehon torutoru sian parpadanan ni Debata (5 Musa 27: 9-16) jala mangelek tu Debata asa mardabudabu songon naung binagabagahonNa.

Buku Psalmen on i ma ende ni angka panurirang taringot di paruhuman ni Debata na naeng ro, ndang holan tangiang. Psalmen 137 papatarhon tingting paruhuman ni Debata dompak huta Babel, songon na tarsurat di bagasan buku ni angka panurirang. Hapapatu na binahen ni halak Babel tu bangso na asing muse mulak manipa nasida. Ende ni psalmen pasahathon poda sian Debata ia hajahaton i ndang salelengna malua sian paruhuman.

Paruhuman ni Debata disuhat di bagasan hatigoran dohot asi ni roha. Anak ni Debata dijou laho manangianghon musu nasida na pagosagosa nasida jala manghalungunhon haluaon di nasida (Psalm. 83: 19; Jer. 29: 7).

Alai, di na huhut marungkil pasadahon hata ni ende sian psalmen tu poda ni hata ni Debata taringot di holong maradophon musu, ingkon manat do hita disi asa unang manghalupahon hinangkam ni partinaonan na ro i. Ditatap Debata do parniahapan ni bangsoNa jala manosohon nasida ai “arga do di roha ni Jahowa hamamate ni angka na niasianna i” (Psalm. 116: 15). Paruhuman ni Debata manjou bangso ni Debata asa jongjong laho manaluhon nasa hajahaton jala mangalului hagogonop ni haroro ni harajaon ni Debata. Nang tu nasida na marsitanon ende sian psalmen i mangalehon gogo, paboahon tu nasida ai ditatap Debata do parungkilon nasida jala na jongjong do marogot hatigoran i.

`Ise sian hita na so dung hea, sipata tahe, adong roha manang tahi laho mambalos hajahaton tu nasida na patupahon hajahaton bolon dompak nasida manang tu angka na hinaholonganna? Songon dia do ende sian psalmen in mengurupi ho mameop roha sisongoni di bagasan pingkiran na tiur?`