### Psalmen: Inganan ni Debata dohot Jolma pajumpang sian Roha tu Roha

Psalmen i ma tangiang dohot ende di Bibel na dumenggan tutu sian angka na deba. Tarida dibagasan pujian, las ni roha, arsak ni roha dohot pandelean, dihatahon manang diendehon dibagasan bilut manang di jolma ni situan na torop, sian sahalakn na gale, raja, parende, dohot malim, haruar sian pamangan ni sahalak pardosa na bonor jala naung ro mulak tu Tuhan i. Psalmen i ma buku na marisi tangiang dohot panombaon. Buku ende pamujian di ganup na porsea.

Marragam do parpeak ni Psalmen i, disada hatiha buku i manghatai tu hita, Psalmen manghatai tu hita jala raphon hita. Psalmen haroroan ni pasupasu, pangaropan, dohot haheheon, panuturi di roha na gale jala panuturi di hasangapon ni Debata, pangapuli uju sahalak jolma marsitaonon bolon, jala manogunogu asa dipaimbaru jolma i dibagasan Debata. Dibahen i tung somal do jala torop halak marnida ia buku Psalmen marsada dohot roha nang angka na ro tu nasida huhut mambahen i gabe tangiang nasida sandiri. Luther mardongan lungun ni roha patoranghon Psalmen: “Di dia do jumpang ni halak hata na sumangap na laho patoranghon las ni roha singkat ni buku Psalmen pamujion dohot las ni roha? Di bagasan i jumpang ma roha ni angka na badia songon na marnida sada porlak hasonangan na badia, manang songon na manatap surgo tahe... Manang didia do jumpang ni halak angka hata na ummarga, na gok panolsolion, dohot dok ni roha na patuduhon panolosion asing ni buku Psalmen ende andung? Dibagasan i, idaonmu ma tu bagasan roha ni angka na badia songon na marnida hamatean jala manatap tu bagasan naroko, golap situtu jala humor do parnidaan disi binahen ni halinu harimason ni Debata naung muba i... Dibahen i tung mansai hatop do antusanta boasa buku Psalmen gabe buku na tarbarita di angka na badia. Ala saluhut jolma di ganup partingkian jumpang nasida dibagasan i ende pamujin na hombar na masa tu nasida, na didok roha nasida disurathon i holan bahen di nasida. Ndang adong buku na asing na tudos tusi, manang hata na dumenggan tahe” ”— Martin Luther, Martin Luther: Selections From His Writings, ed. John Dillenberger (New York: Anchor Books, 1962), hlm. 39, 40.

Asa mananda di hagogoon ni buku Psalmen na paubahon roha, hita dijou laho mangendehon jalan martangiang songon na binahen ni angka na porsea na robi na mangenet Psalmen bahen inganan pasahathon pamujian, pangidoan, panolsolion, andung-andung, dohot las ni roha nasida tu Debata parasiroha jala bonor.

Na ringkot do hita mamarsiajari buku Psalmen? Songon buku na asing tahe, Psalmen disurathon mardongan sejarah, teologis, jala sumurung di hatana. Mamarsiajari buku Psalmen lapatanna disi pasolhothon diri tu bagasan ende ni psalmen. Ringkot ingotonta tung pe buku Psalmen i tangiang ni bangso ni Debata jala tahe tangiang na tinangiangkon ni Jesus uju Ibana sorang di portibi on, jala Psalmen i tangiang taringot ni Jesus. Psalmen i ma hata ni Debata tu bangso manisia. Angkup ni i di na mamarsiajari buku Psalmen i ma marsiajar sian ende pujian taringot di saluhut naung binahen ni Debata, na pinatupana saonari, dohot na naeng patupaonna tu ari marsogot dibagasan jala marhite Jesus Kristus.

Molo tung pe buku Psalmen i marisihon ende 150 bindu, alai tung mansai denggan do idaon parpeakna. Psalmen papatarhon panindangion di pardalanan ni haporseaon na somal masa di torop anak ni Debata. Pardalanan i dipungka mardongan haporseaoan na dipaojak denggan jala diramoti hagogoon ni Debata, marlaba do haburjuon jala hajahaton diuhum. Di na tauduti muse parsiajaranta, idaonta ma disi uju haporseaon na daulat i di unjuni jala marmara sian hajahaton. Jongjong do Debata disi? Songon dia do halak na porsea i mangendehon ende di Tuhan di huta sileban?

Hirim dohot tangiangta naeng ma nean Psalmen gabe gogo di pardalan ni ngolunta, jala marhite i ganup ari hita pajumpang dohot Debata, sian roha tu roha, sahat tu ari uju hita marnida Jesus Kristus bohi tu bohi.

_Dragoslava Santrac, Ph.D. di buku Padan na Robi, ibana do editor pelaksana sian Encyclopedia of Seventh-day Adventists di Kantor Pusat Gereja Masehi Advent Hari Ketujuh General Conference. Ibana do na manurathon Seventh-day Adventist International Bible Commentary tentang Mazmur 76–150._