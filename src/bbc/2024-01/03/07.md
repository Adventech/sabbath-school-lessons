---
title:  Pabagashon
date:   19/01/2024
---

Jahama Psalmen 86: 5, 15, Ellen G. White, “Kasih Allah kepada Manusia,” hlm. 8-21, di bagasan buku Langkah kepada Kristus. Songon dia do di hata na mandok parholong do Debata mangurupi hita mananda gumodang diparange ni Debata dohot angka pambahenanNa dibagasan buku Psalmen?

Parsiajaran di minggu on mangondolhon taringot di Debata dohot angka pambahenanNa, na manompa portibi jala pahothon huhut marhasonangan. Parpsalmen joujou tu Debata, i ma Panompa, Raja, Panguhum, Sipalua na pinarbaga, jala Silehon Patik. Dungi goar na jinanghon ni Debata diportibi on tarida marhite pambahenanNa, i ma Parmahan (Psalm. 23: 1; Psalm. 80: 2), Partanobatoan (Psalm. 95: 1), jala Ama (Psalm. 68: 6; Psalm. 89: 27). Di portibion tajanghon hasonangan dohot haluaon, nang uju ro pangunjunan bolon, ala margogo do Debata jala parholong disandok na binahenNa dohot di hataNa. Molo tungpe angka hata na tarsurat i ndang singkop manghatindanhon saluhutna, alai hata na tarsurat disi marhite ragam ni dalam paboahon ia Debata i nunga patandahon diriNya dibagasan ende ni parpsalmen.

Di na tauduti manjaha buku Psalmen, ringkot ingoton di na laho manjaha buku Psalmen ingkon sinondang holong dohot asi ni roha ni Debata dohot sangkapNa laho paluahon jala manobus tano on. “Molo sai taparsiajari parange ni Debata mardongan sinondang na sian silang, lam torang ma idaonta denggan basa, halambohon, dohot holong na marsada dohot hatigoran, jala lam torangma idaonta tanda na so habilangan godang ni holong na so hasuhatan dohot denggan basa na gok halambohon lobi sian holong ni sahalak ina tu anakna parjahat” —Ellen G. White, Langkah kepada Kristus, hlm. 21. Di bagasan buku Psalmen, nang ditingki manisia diboan tu paruhuman ni Debata alani pambahenan nasida, joujou nasida dompak Debata ala diboto nasida ia rimas ni Debata na olo salpu do, alai hot ro di salelenglelengna do ia holongNa i (Psalm. 103: 8).

**Sungkun-sungkun Sirangrangan**:

`Boasama mananda jala mangantusi di hasintongan di partontangan bolon mansai ringkot mangurupi hita mananda asing sian panggomgomion dohot hagogoon ni Debata na tumimbul, mansai godang dope masa hasusahan dohot pangunjunan di portibinta on? Boasa ma barita dipartontangan bolon mangurupi hita?`

`Songon dia do sasintongna haporseaon tu Debata Sipanompa patubuhon panandaionta tu dirinta sandiri dohot parsaoranta dohot angka na tinompaNa i? Aha na masa dina na manimbul jolma i sian hatigoran i? (Psalm. 106: 35-42)?`

`Dia di dosa ni angka ajiajian ni bangso parbegu di na robi (Psalm. 115: 4-8)? Songon do dohot na patimbulhon sahalak jolma dipartingkian saonari? Boasama i mansai jobut dipardalananta dohot Debata?`

`Songon dia do sasintongna bangso ni Debata i di ngoluna di na umbotosa ia paruhuman ni Debata i dipungka sian bangsoNa? Songon dia do Debata manguhumi bangsoNa jala dia do panghorhon ni i?`