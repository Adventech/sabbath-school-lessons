---
title:  Jahowa i do Panguhum
date:   16/01/2024
---

`Jahama Psalmen 75. Boasama hajungkaton ni parjahat i alogo sambing?`

Songon sahalak raja na timbul, Jahowa i do nang Silehon Patik (Psalm. 99: 7) jala Panguhum (Psalm. 98: 9; Psalm. 97: 2). Parjahat sai tongtong manihai hinauli ni patik na pinajongjong ni Debata di tano on, alai uhumon ni Jahowa do tano on jala manalpuhon hagogoon ni parjahat i (Psalm. 75: 9-11; Psalm. 96: 13).

Dibagasan Psalmen 75, adong disi turiturian na manggombarhon halelekse ni parjahat na so hasundatan. Gombaran sada panginuman gok anggur na gurgur (Psalm. 75: 9) paboahon rimas ni Debata (Jes. 25: 15; Pangk. 14: 10). “Upokkononku do sude tanduk ni angka parjahat i, ingkon patimboon do angka tanduk ni partigor i” (Psalm. 75: 11). Jahowa maniti “tingkina” (Psalm. 75: 3) tu ari paruhuman. Paruhuman bolon on torang sipatupaonna marsogot di ari parpudi (Psalm. 96: 13, 1 Kor. 15: 23-26).

Jahowa do sidodo roha ni jolma i ma na gabe sada dalan di paruhumanNa i. Jahama Psalmen 14: 2. Ayat on paingothon hita tu hata di 1 Musa 6: 5, 8. Ayat na dua i paboahon ia ulaon paruhuman ni Jahowa di tano on dipungka sian na manatap jala paidaida dompak parngoluon ni manisia dungi mangalului ise do na patut sipaluaonNa. Disada hatiha paruhuman i di goari “paruhuman paidaida,” i ma di hatiha Debata patimbulhon partigor jala manguhumi parjahat.

Songon dia do i  dipatupa?

Parjolo, Debata paluahon bangsona sian parjahat (Psalm. 97: 10; Psalm. 146: 9) dungi dipahei do angka na dangol marhitehite hatuaon (Psalm. 149: 4). Paduahon, pardosa na so paubahon rohana dirimpas rodi salelenglelengna (Psalm. 97: 3). Adong sian Psalmen mardongan umpasa manggombarhon haotoon ni gogo ni jolma i maralohon Patik ni Jahowa (Psalm. 76: 4-7). Jahowa i Debata parasiroha do, alai uhumonNa do jolma i mangihuthon dosa nasida (Psam. 99: 8). Bangso ni Debata, ndada holan parjahat, saluhutna pambahenan nasida diboan tu adopan ni Jahowa (Psalm. 50: 4; Psalm. 135: 14).

Buku Psalmen pasahathon hata na sarupa songon na pinapatar ni angka ayat na asing dibagasan Bibel i, i ma ia paruhuman ni Debata dipungka dompak bangso ni Debata dungi tu sandok pangisi ni tano on (5 Musa 32: 36; 1 Pet. 4: 17). Parpsalmen joujou tu Jahowa asa diuhumi ibana alai patimbohon hatigoran ni Debata bahen sitindangi di ibana (Psalm. 7: 9-12; Psalm. 139: 23,24).

`Buku Psalmen manjou hita asa marlas ni roha mangadopi paruhuman na sian Debata (Psalm. 67: 5; Psalm. 96: 10-13; Psalm. 98: 4-9). Songon dia do barita di paruhuman ni Debata i tu nasida na hinungkupanni mudar ni Kristus i?`