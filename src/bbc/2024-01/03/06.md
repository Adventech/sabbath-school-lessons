---
title:  Sintong do Panindangion-Mu
date:   18/01/2024
---

`Jahama Psalmen 19: 8; Psalmen 119: 165; Psalmen 1, 2, 6; Psalmen 18: 31, dohot Psalmen 25: 10. Aha hasadaon ni hata di sandok ayat na diginjang?`

Hagogoon ni Jahowa di portibi on songon Sipanompa, Raja dohot Panguhum na timbul, gomos mangkatindanghon holongna. Panindangion (Heber ‘edut,’ “patik,” “uhum”) i ma lapatanna diangka punguan ni uhum dohot angka aturan na marhite i Jahowa mangaturhon denggan ngolu ni haporseaon dohot parsaoran ni bangsona (2 Musa 32: 15). “Sintong do angka panindangion-Mu (Psalm. 93: 5), manggombarhon hasadaon dohot parsaoran di habangsa ni Debata dohot portibi na tinompaNa dohot na niramotan ni Debata (Psalm. 93: 1, 2). Hata Heber na disalin tu hata “Porsea” (di hata Inggris amin harorona sian hata on) dibagas i adong pos ni roha, hagogoon dohot hot ni roha (2 Sam. 7: 16; 1 Kron. 17: 23). Patik ni Debatta tung so jadi di paubah manang di rumpakkon.

Dipeop Debata do hatigoran ni bagabaga dohot patikNa. Holong ni Jahowa saluhutna paboahon ia uhum di harajaonNa tung so jadi muba, jala saluhutna mangido huhut manosohon saluhut jolma manghaposeai jala sipangoloi tu Jahowa.

Nang di bagasan ayat i dipatuduhon, semo ni hatigoran di portibi on dibagasan umpasa digombarhon songon tano n ahumuntal (Psalm. 18: 8; Jes. 24: 18-21). Patik ni Debata manogu torop jolma i di dalan na tigor na manahan tu ari paruhuman ni Debata. Dibahen i, ndang tagamon humordit na porsea i, ala gomos do nasida marurat di patik ni Debata, na mangalehon hagogoon dohot hasonangan, jala hot roha nasida (hata Heber kun lapatanna “gomos”, “sonang”) di bagasan Debata (Psalm. 112: 1, 6, 7). Ndang adong dalanna di nasida na mangaradoti patik ni debata gabe tartuktuk (Psalm. 119: 165), lapatanna pangaramotion dohot panogunoguon ni Jahowa di parngoluon (Psalm. 1, 2, 3, 6).

Hata ni Debata digoari songon sada sulusulu di pat ni parpsalmen, asa paluahon nasida sian jorgong ni parjahat na buni (Psalm. 119: 105, 110). Hadameon bolon, na ro tu ngolu nasida na mangaradoti patik ni Debata (Psalm. 119: 165), torang ndada ro sian pangunjunan (Psalm. 119: 161), alai harorona sian habangsa ni Debata jala marparsaoran na denggan dohot Ibana.

`Dia do hasonangan dohot hadameon na jinangkonmu di bagasan ngolum marhite pangoloionmu di patik dohot uhum jala mangkatindanghon Debata? Angkup ni i, dia do partinaonan na ro tu ho ala dilaosi ho?`