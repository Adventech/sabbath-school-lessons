---
title:  Ai Dumenggan do Sadari di angka Alamanmu Sian Saribu Ari na Asing
date:   10/03/2024
---

`Jahama Psalmen 84: 1-4. Boasama parpsalmen i malungun tading di inganan na badia?`

Parpsalmen “malungun” mambahen Bagas Joro gabe ingananna tading asa dibahen i jonok ibana dohot Debata saleleng ni lelengna (Psalm. 84: 2, 3). Inganan ni Jahowa Zebaot (Psalm. 84: 2) mambahen ingan na badia i marasing siang angka inganan na asing. Di inganan na badia, angka na marsomba “paidaida hinadenggan ni Jahowa” 9Psalm. 27: 4, ida nang Psalm. 63: 3) jala “sai pasabam ma rohanami binahen ni hinadenggan ni bagasmu” (Psalm. 65: 5). Di Psalemn 84, las ni roha na so hasuhatan dijanghon marhite parsaoran dohot Jahowa, i ma mamuji Ibana (Psalm. 84: 5), jumpangan hagogoon di bagasan Ibana (Psalm. 84: 6), jala marhaposan tu Ibana (Psalm. 84: 13). Inganan na badia i ma inganan na pahehehon parsaoran dohot Debata marhite panombaon jala parsaoran dohot dongan na porsea. Hadirion ni Debata na mangolu di Inganan na Badia mamboan tu angka na marsomba gombaran ni harajaon ni Debata na marsangap jala managam di ngolu sisalelengna.

`Jahama Psalmen 84: 6-13. Angka ise do na tarpasupasu marhite inganan na badia i?`

Pasupasu ni Debata digombarhon marsinalsal sian Inganan na Badia, diusehon parjolo tu nasida na maringanan di Inganan na badia (Psalm. 84: 5), dungi tu angka na nangkok marsomba tu Inganan na badia (Psalm. 84: 6-11), dungkon ni i sahat ro di ujung ni tano on. Pangaropan pajumpang dohot Jahowa di Inganan na Badia patoguhon haporseaon ni angka na nangkok i (Psalm. 84: 8). Nunga gale gogo ni angka pardalan i uju dipardalanan na mansai dao, gogo nasida sumuang do muse di na lam jumonok tu Inganan na Badia i.

Dungkon haruar nasida sian Bagas Joro ni Jahowa, angka anak ni Debata tongtong adong di nasida sahap ni Bagas Joro ni Debata tarida di bagasan parngoluon na patut (Psalm. 84: 12), i ma gombaran ni angka na porsea na bongot tu Inganan na Badia ni Jahowa (Psalm. 15: 1, 2). Jahowa digoari “mata ni ari”, patuduhon ia pasupasu na sian inganan na badia, tudos songon mata ni ari, na marsinondang sahat ro di ujung ni portibi on (Psalm. 84: 12). Alani i, nasida na maringanan di bagasan Jahowa marhite haporseaon taruli di asi ni rohaNa, nang di diape nasida maringanan.

`Jahama Pangungkapon 21: 4. Pangaropan dia do na pinassarhonna marhite Inganan na Badia di portibi on na pinatorangna tu hita disi? Songon dia do hita sain sadarion mangaranapi parngoluon i marsogot disan?`