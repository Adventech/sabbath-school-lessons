---
title:  Songon Dolok Sion, Ndang Tagamon Humordit
date:   14/03/2024
---

`Jahama Psalmen 125: 1, 2. Songon dia disi digombarhon angka na porsea tu Jahowa?`

Nasida na porsea tu Jahowa dipatudos dohot Dolok Sion, gombaran ni hagogoon dohot habengeton. Haulion na mansai denggan, dolok na manghaliangi hut Jerusalem manggohi roha ni parpsalmen paboahon pangaramotion ni Debata na tutu (Psalm. 5: 12; Psalm. 32: 7, 10). Ndang songon angka dolok inganan ni parjahat, na marongrong tu tongatonga ni laut (Psalm. 46: 3), hagogoon ni angka dolok inganan ni huta Jerusalem dipaojak pahehehon haporseaon na togu. Haporseaon di pangaramotion ni Debata lam togu ditongatonga ni angka hasusahan bolon jala somal masa angka hajahaton. Alai, nang ditongatonga ni angka hajahaton i, adong do pangaropan di bangso ni Debata.

`Jahama Psalmen 125: 3-5. Songon dia do na porsea i diunjuni? Aha do parsiajaran di hita disi?`

Olo do mangiburu angka na porsea marnida hasonangan ni angka parjahat, jala, olo do, diela asa mangihuthon dalan nasida Psalm. 73: 2-13; Psalm. 94: 3). Hademahon ni dolok Sion na tumimbo ndang margogo paluahon nasida na manadinghon Jahowa. Dilehon do partingkian tu ganup jolma “asa unang laho tangan ni angka partigor i tu hageduhon” (Psalm. 125: 3) jala “na manimbil tu dalannasida sandiri, angka na geduk i” (Psalm. 125: 5). Partigor do ia Jahowa jala manguhumi ganup jolma na sai mangulahon dosa dohot angka parjahat na asing na so paubahon roha.

On ma joujou tu halak ni Debata asa unang tarunsat dihaporseaon jala tongtong porsea di Jahowa, songon Dolok Sion i ma inganan partanobatoan nasida na so tarpatunduksa. Lapatanna, molo pe mansai godang na so taboto, na tama do hita tongtong marhaposeaon dihaburjuon ni Jahowa.

“Dosa i ro tu portibi on, tuat Kristus i, tubu mangulahi, haheheon, jala godang dope jamita di bagasan Bibel, hahomion bolon do i laho dirimangi roha ni jolma, manang dirangrangi singkop. Alai ndang adong di hita dalan laho manadinghon Hata ni Debata ala hita ndang margogo marnida hahomion pangaramotionNa... Nang didia pe gok hahomion na so harajumanta. Na tarsonggot do hita marnida nang di bagasan partondion gok hahomion na so harajamunta? Hasusahaon ro marhite hagaleon dohot jempek ni pikkiran ni manisia. Nunga dilehon Debata tu hita tanda bolon di bagasan Buku na Badia di parange ni Debata, jala ndang jadi ganggu rohanta di hataNa ala ndang harajumanta sandok hahomion pangaramotionNa i” —Ellen G. White, Langkah kepada Kristus, hlm. 183, 184.