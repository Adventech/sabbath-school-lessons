---
title:  Hasonangan dohot Hadameon di Sion
date:   13/03/2024
---

`Jahama Psalmen 46: 2-8. Songon dia do tano i digombarhon marhite ende?`

Psalmen on mangalehon gombaran na torang di tano na guntur, jala di digombarhon mardongan lalo na so dung hea masa (Psalm. 46: 3, 4). Parhasak ni aek jotjot manggombarhon angka bangso na maralo dohot angka hajahaon na tubu binahen ni angka pardosa di tano on (Psalm. 93: 3, 4; Psalm. 124: 2-5). Songon i nang di bagasan Psalmen 46 gombaran di lalo na masa manggombarhon portibi na gok parporangan sian angka bangso (Psalm. 46: 7).

Hagunturon masa patuduhon portibi i ndang mananda di Jahowa alai Debata na ditongatonga ni bangsoNa do, jala molo adong mian Jahowa, gok ma hadameon (Psalm. 46: 5, 6). Alai, tung pe ditadinghon tano on Ibana, ndang ditadinghon Jahowa tano on. Ditongatonga ni angka bangsona do Jahowa. Lapatanna, tung pe gok hagunturon, adong do Jahowa ditongatonga ni bangsoNa, di tano on, jala adong ma di hita pangaropan dohot las ni roha di na mameop hatigoran on.

Jahowa, i ma partanobatoan na singkop, Ibana do haroroan ni hadameon dohot hasonangan manontong di Sion. Hata na mangondolhon hasonangan di Sion i ma “nang pe” di bagasan Psalmen 46: 3. Nang pe tano on balik, malua do bangso ni Debata. I patuduon ia hasonangan ro ndada ala ndang adong pangunjunan, alai silehonlehon ni Debata tu ianakkonNa na porsea. Haporseaon na togu tu Jahowa mangalehon hadameon di anak ni Jahowa jala sonang di tongatonga ni hagunturon (Mat. 8: 23-27). Sungkun-sungkun na tubu dibahen i: na ditadinghon Jahowa do tano on saleleng ni lelengna molo ro hagunturon?

`Jahama Psalmen 46: 7-12. Songon dia do panatap ni Debata dompak hagunturon dohot hajahaton di tano on?`

Jahowa manatap mardongan hagogoon ni rimasna asa marhite hataNa, naung manompa tano on, saonari gabe malala tano on (Psalm. 46: 7). Alai, hagunturon i ndang marujung dohot hasesega alai paubahon. Idama disi ai dilehon Jahowa do denggan basaNa sian Sion sahat ro di uju ni tano on. Pasohoton ni Debata do hamusuon jala diponggolhon angka sior ni parjahat, na pinangke ni angka bangso parbegu laho mandopang portibi (Psalm. 46: 10). On ma pangaropan na pineop ni halak Kristen, na masa di ari haroro ni Jesus na duahalihon.

`Songon dia do hita marsiajar laho mangalului hadameon jala manghaporseai Jahowa ditongatonga ni portibi na gok hagunturon?`