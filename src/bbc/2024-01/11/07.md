---
title:  Pabagashon
date:   15/03/2024
---

Rimangi tona sian Jesaya 40 dohot Jesaya 51: 1-16.

Ende di Sion pahehehon roha asa marsihohot manatap dompak Sion jala marpangaropan na mangolu di panggomgomion ni Debata na ginombarhonna. Di na gok angka pasupasu inganan na Badia ni Debata na dijanghon di parngoluon on, pangaropan dipasupau dohot las ni roha sian Sion dihalungunhon tu ari marsogot. Torop anak ni Jahowa mangalungunhon Sian banua ginjang mardongan ilu (Psalm. 137: 1). Marningot Sion pabaohon ndang holan mamolus sambing sian roha, alai managam jala marsangkap asa manghangoluhon ngolu hombar tu ngolu sisalelengna i (2 Musa 13: 3; 2 Musa 20: 8).

Dibahen i, mangendehon ende di Sion manogu roha dohot gomos asa tongtong manghangoluhon pangaropan di haroro ni harajaon ni Debata na tuat di tano na imbaru (Pangk. 21: 1-5). “Di huta i roha na manontong manatap las ni roha na so dung salpu di huaso panompaon na gok hahomion, dohot hahomion ni holong na manggohi roha. Ndang adong disi musu na gogo jala mangotootoi, na mangela manadinghon Debata. Ganup parbinotoan dipasupasu, ganup hapistaran dipasingkop. Ganda ni parbinotoan disi ndang pagalehon pikkiran manang pasudahon gogo. Disan tarpatupa angka ulaon na daulat, tahi ni roha tardungdung, hirim ni roha dijanghon, jala jumpang do disi angka tahi ni roha na timbo, angka halongangan sihalashonon, angka hatigoran na imbaru bahen diparsiajari dohot angka sangkap na imbaru na manghalungunhon di gogo, pikiran, pamatang dohot roha” —Ellen G. White, Alfa dan Omega, jld. 8, hlm. 715.

Togu ni roha asa unang mangalupahon Sion i ma hata na simpan di roha ni angka na nangkok tu Jerusalem, ai ndang jadi janghonon nasida tano on gabe patanobatoan nasida alai paimaimahon langit na imbaru dohot tano na imbaru.

Ala ni i, angka ende di Sion tama do endehonon ni ganup na porsea di sandok hatiha na manghalungunhon mian di Jerusalem na Imbaru (Pangk. 3: 12). Ende di Sion manogu hita laho paimaimahon tano na imbru mardongan gok pangaropan, jala angka ende pajongjonghon hita gabe sitindangi di holong ni Debata dipartingkian saonari.

**Sungkun-sungkun Sirangrangan**:

`Songon dia do hita manghagoluhon ngolu haporseaon dohot jamita ni bangso ni Debata na dipajongjong di Sioan, inganan na tutu di Jerusalem, tu tongatonga ni huria dohot ulaonna di tano on?`

`Songon dia na porsea i tama mian di Inganan na Badia ni Jahowa saonari on? (Joh. 1: 14-18; Heb. 12: 22-24).`

`Songon dia do dalanna Sion i gabe huta ni sandok bangso songon na ginombarhon ni Psalmen 87? (Rom 5: 10; Ep. 2: 11-16; Kol. 1: 19-23).`

`Songon dia do mangalusi hata ni jolma na papatarhon hasonangan ni parjahat di portibi on alai godang sian angka “na porsea” marungkil? Aha do alusmu? Boasama mansai ringkot ia di hita ndang adong alus na singkop di sandok angka na masa saonari on?`