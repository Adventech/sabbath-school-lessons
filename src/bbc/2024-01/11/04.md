---
title:  Sion – Huta di Saluhut Angka Bangso
date:   12/03/2024
---

`Jahama Psalmen 87: 1, 2. Aha do na mambahen Sion gabe sumangap?`

Psalmen 87 i ma ende na manghalashon Sion na gabe huta na ditodo jala di haholongi Debata sumurung. Ojahan ni Bagas joro ni Jahowa adong di dolok Sion (Psalm. 2: 6; Psalm. 15: 1). Di ari parpudi, Sion huminsat tumimbo sian sandok dolok, patuduhon hagogoon ni Jahowa na marhuaso di sandok tano on (Psalm. 99: 2, Jes. 2: 2; Mik. 4: 1). Psalmen 87 manggoari Sion i ma “angka dolok” na laho patuduhon habadiaonNa (Psalm. 133: 3). Dihaholongi roha ni Jahowa angka bahal ni Sion “asa mida sude inganan ni si Jakkob” (Psalm. 87: 2), pabaoahon hasurungan ni Sion sian sandok inganan ni Israel i ma inganan parpunguan ni bangso ni Debata najolo, songon Silo dohot Betel. Dibahen i, ende ni psalmen patumpolhon ia panombaon na sintong tu Jahowa adong di inganan na pinillitNa dohot marhite dalan na pinatikkonNa.

`Jahama Psalmen 87: 3-7. Aha do disi dipapatar angka hasurungan ni Sion?`

Hasangapon ni Sion manogu sandok bangso tu Jahowa, asa dibahen i harajaon ni Debata sar sahat ro di ujung ni tano on. Parateatehonma ai ndang dipajongjong Jahowa bangso parbegu gabe dua habangsoonna, alai molo Sion digombarhon do gabe inganan hatutubu ni partondion di sandok bangsok an manjangho Jahowa gabe Sipalua nasida.

Manurathon jolma dibahen mangihuthon partubunasida (Neh. 7: 5; Luk. 2: 1-3). Tolu hali ende di psalmen on paboahon ia angka bangso ditubuhon di Sion, lapatanna disi Jahowa mangalehon tu nasida goar na imbaru jala mangaleho tu nasida sandok hasurungan ni pangisi ni Sion angka na sorang disi (Psalm. 87: 4-6).

Psalmen 87 manghataho haluaon nang di halak Jahudi songoni nang di bangso parbegu, jala hasadaon ni nasida di bagasan sada huria marhite hamamate ni Kristus (Rom 3: 22; Rom10: 12; Gal. 3: 28, 29; Kol. 3: 11). Ende ni psalmen laho manggombarhon di hasonangan ni Sion paingothon di hata ni Daniel taringot harajaon ni Debata na gabe dolok na timbo na manggohi sandok tano on (Dan. 2: 34, 35, 44, 45) dohot parumpamaan ni Jesus taringot di harajaon ni Debata na tubu gabe sada hau na bolon na diatas na marasar angka pidong martonga langit (Mat. 13: 32).

`Songon dia haradeon ni Sioan laho mangait sandok bangso manggohi joujouna di bagasan Parenta na Sumurung ni huria laho mambaon barita Nauli tu sandok bangso? (Mat. 28: 18-20)? Songon dia do hata on sarombang dohot joujou na ro tu hita laho memboan barita ni tolu surusuruan?`