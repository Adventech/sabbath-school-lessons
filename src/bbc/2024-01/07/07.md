---
title:  Pabagashon
date:   16/02/2024
---

Jahama buku Ellen G. White, “Kebutuhan Orang Berdosa,” hlm. 22–33, di buku Langkah kepada Kristus.

Di bagasan buku Psalmen, marsada do soara ni bangso ni Debata laho mangendehon ende na mandok “ai ro di salelenglelengna do asi ni rohana” di na mangkalashon holong ni Debata na manontong i (Psalm. 106: 1; Psalm. 107: 1; Psalm. 118: 1-4, 29; Psalm. 136). “Ndang mamuji Debata lapatanna nasida manghalupahon saluhut basa-basana, ndang mangkalashon na binasabasahon ni Debata. Holan nasida na mamuji na so manghalupahon. Marningot manang manghatahon hagogoon ni Debata ndang dope digoari mamuji Debata. Pamujion i dipungka sian sahalak na patimbulhon hagogoon ni Debata jala marhuaso dungi dipatuduhon mardongan panombaon di haburjuon, dengganbasa, dohot hagogoonNa” —Hans LaRondelle, Deliverance in the Psalms, hlm. 178.

Ringkot ni na manjanghon habisuhon dohot dengganbasa ni Debata na manontong mansai ringkot do i uju hita marningot khesed  Debata – i ma parpadanan di holongna dohot haburjuonNa – hot dipajongjong jala ndang muba ditongatonga ni dosa dohot pangalaosion ni jolma maradophon Debata.

“Ai nunga mardosa hita maradophon Ibana, jala ndang patut hita di Ibana, alai Ibana do na mamemehon tu bagasan pamanganta angka hata pangidoan na ummuli. ‘Unang tung ambolongkon hami ala ni goarmu; unang tung paurak habangsa ni hamuliaonmu; sai paingotingot, unang tung muba padan na binahenmu tu hami’ Jer. 14: 21. Molo ro hita marsomba tu adopanna jala mandok ndang tama hita binahenni dosanta, alai didok Ibana do na sai tangihononna do joujounta i. Hasangapon na sian habangsaNa i ditadinghon laho pasauthon sangkapNa di hita” —Ellen G. White, Membina Kehidupan Abadi, hlm. 108.

Manghilalahon ia Debata pardengganbasa di ibana (Psalm. 103: 2) manggogohon parpsalmen i laho mandok ai “Jahowa do patupahon angka pambahenan hatigoran, jala dipatingkos uhum tu sude angka na nirupa” (Psalm. 103: 6). Dibahen i, na sinangkapan ni panindangion ni parpsalmen, jala mamuji didengganbasa ni Debata dibagasan ngoluna, i ma laho manogu dongan jolma manjanghon dengganbasa ni Debata asa dibahen nang nasida tahe mangalehon rohana tu Debata jala manjanghon dengganbasana na paluahon jolma uhut mamuji Debata (Psalm. 9: 12, 13; Psalm. 22: 23-28; Psalm. 66: 16).

**Sungkun-sungkun Sirangrangan**:

`Aha do panghorhon na paboahaon ia Dengganbasa ni Debata i na manontong do laho paluahon jolma? Boasa ma i laptanna ia sahalak jolm ai ndang gabe tongtong mangulahon dosa binahenni dengganbasa ni Debata na manontong?`

`Songon dia do hita pasadahon di holong ni Debata manesa dosa dohot dibarita paruhuman ni Debata diangka dosa?`

`Songon dia do hata na paboahon dengganbasa ni Debata di Padan na Imbaru sarombang dohot na adong di bagasan buku Psalmen? (Ep. 2: 4, 5; 1 Tim. 1: 16; Tit. 3: 5; Heb. 4: 16)?`