---
title:  Timbul do Sahat ro di Langit Asi ni RohaM
date:   10/02/2024
---

### Namardomu tu parsiajaran di minggu on, jahama
Psalmen 136; Psalmen 51; Psalmen 130; Psalmen 113; Psalmen 123.

> <p>Ayat siapilon</p>
> “Pujionku ma Ho, di tongatonga ni angka bangso, ale Tuhan, endehononku ma Ho di tongatonga ni angka marga. Ai timbul do sahat ro di langit asi ni roham, jala tolhas ro di auangauang do hasintonganmu” (Psalmen 57: 10, 11).

Diboto parpsalmen i do ia nasida pogos di haporseaon jala ndang adong di nasida hatigoran na sihalashonon di adopan ni Debata, lapatanna ndang adong di bagasan ngolu nasida nang dia pe tahe na tama mangurupi nasida diadopan Habangsa habadiaon ni Debata (Psalm. 40: 17). Ditanda nasida ia nasida, songon hita saluhutna, manghalungunhon denggan basa, denggan basa ni Debata.

Rimpunanna, manghirim nasida di barita na uli.

Buku Psalmen mangondolhon hinaringkot ni sandok jolma marsigantung tu holong ni Debata. Las ni roha disi, hot ro di salelengnilelengna do holong ni Tuhan i, songon naung pinatuduna dipanompaon dohot dipardalanan ni bangso ni Debata (Psalm 136). Di adopan ni Debata na manontong  ngolu ni jolma parsatongkinan i songon duhutduhut, alai dihaholongi Debata do manisia i jala pasuanghon gogo nasida (Psalm. 103: 3, 5, 15), jala di bagasan Ibana adong di nasida bagabaga sisalelenglelengna.

Sonang ma roha ni bangso ni Debata i di na mananda ia Tuhan i hot di bagabagaNa. Pangidoan ni sandok jolma, nang songon dia tahe hinaringkotna, sai na ditangihon do mardongan pangaropan ala ditogu nasida tu Ama nasida parholong na di banua ginjang (Psalm. 103: 13; Psalm. 68: 6; Psalm. 89: 27). Panjanghonon na denggan di denggan basa dohot holong ni Debata patoguhon roha nasida laho manomba jala mahobas di Tuhan, jala ndang adong asing sian i.

_Parsiajarima parsiajaran samingguon na laho paradehon tu ari sabat, 17 Februari_