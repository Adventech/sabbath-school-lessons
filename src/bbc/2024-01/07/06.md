---
title:  Unang Tung Halupahon Denggan ni Basana Sudena.
date:   15/02/2024
---

`Jahama Psalmen 103. Songon dia do denggan basa ni Debata digombarhon disi?`

Psalmen 103 mambilangi sandok pasupasu ni Debata. Sandok pasupasu i paboahon “denggan ni basana sudena” (Psalm. 103: 2) bahen parngoluon na dumenggan (Psalm. 103: 3-6). Angka pasupasu i marojahan sian parange ni Debata na gok holong dohot haburujuoNa di parpadananNa dohot halak Israel (Psalm. 103: 7-18). Jahowa ‘manjujur” di angka dosa dohot hagaleon ni jolma jala marasiniroha tu bangsoNa (ida Psalm. 130: 3-7).

Marningot lobi sian holan di bagasan pikkiran. Marningot lapatanna disi mananda disandok pambahenan ni Debata paluahon jala mangaramoti bangsona (Psalm. 103: 3-13). Gombaran na gogo di bagasan Psalmen 103: 11-16 mangumpamahon hinabolon ni asi ni roha ni Debata na so hasuhatan, na holan tarpatudos dohot bolak ni hasiangan na so hasuhatan (Jes. 55: 9).

Jadi, songon dia do sasintongna jolma i manjangkon haburjuon ni Debata na gok holong i?

Parjolo, marhite mamuji Jahowa (Psalm. 103: 1, 2).

Pasupasu somalna ditanda di bagasan pangomoan di parhepengon dohot dipatondion ni sahalak jolma (1 Musa 49: 25; Psalm. 25: 13). Ala sian Jahowa do haroroan ni sandok pasupasu, songon dia do jolma i laho pasangaphon Jahowa? Sahalak hatoban na pasangaphon tuanna gabe dalan do i di ibana laho mandok mauliate mnang mamuji ibana (1 Raj. 8: 66; Job 29: 13). Jahowa mamasumasu jolma marhite mangusehon haburjuonna tu nasida, jala dipasangap jolma i Jahowa marhite mamuji haburjuon na dibagasan Ibana, i ma di na pasangaphon Ibana ala parangeNa na burju i.

Paduahon, marhite maningot nasa haburjuonNa dohot parpadananNa (Psalm. 103: 2, 18-22), songon Debata marningot dihagaleon ni jolma dohot parpadananN dohot bangsoNa (Psal. 103: 3-13). Marningot sada na ringkot diparpadanan ni Debata dohot bangsoNa. Songon Jahowa marningot nasa bagabagaNa tu manisia, songoni ma nang jolma i marutang hosa bahen marningot haburjuon ni Debata jala manjanghon Debata di bagasan holong dohot pangoloion.

Dibahen hata on, tung tingkosma hata na nidok ni Ellen G. White on, “Tung uli situtu do i molo talehon tingki sajom di bagasan sadari laho marningot ngolu ni Kristus. Tarajamui ma saluhutna i, uhut mangaloas rohanta marnida ganup partinaonanNa, tarlumobi angka ariNa na parpudi. Molo sai taingot pambahenanNa na bolon i dompak hita, lam tu toguna ma haporseaonta di Ibana, dipahehema holongta, jala di hita tondiNa i marganda mandongani hita. Molo malungun hita marsogot dipalua, ingkon parsiajaranta ma parsiajaran hamubaon ni roha jala patutoru roha ditoru ni silang i” —Alfa dan Omega, jld. 1, hlm. 75.