---
title:  Molo tung Manjujur Ho, Ale Jahowa, di angka Dosa
date:   13/02/2024
---

`Jahama Psalmen 130. Songon dia do gombaran hinajahat ni dosa i jala dia do pangaropan ni angka pardosa?`

Parungkilon bolon ni parpsalmen peak di bagasan dosana sandiri dohot dosa ni bangsona (Psalm 130: 3, 80). Mansai ronsam do dosa ni jolma i dibahen i manegai jala pasirang jolm ai sian Debata salelenglelengna (Psalm. 130: 3). Bibel paboahon taringot ni dosa na siruathon di bagasan bahen di ari paruhuman (Dan. 7: 10; Pangk. 20: 12) dohot taringot di goar ni angka pardosa na disesa sian buku hangoluan (2 Musa 32: 32; psalm. 69: 29; Pangk. 13: 8).

Dibahen i parpsalmen mangido asi ni roha ni Debata, na rade manesa dosa (Psalm. 51: 1, 9; Jer. 31: 34; Mik. 7: 19). Diboto ibana ai “ndang na muruk sasintongna Debata. Hot ro di salelenglelengna holongNa. ‘RimasNa’ dipahehe holan ala ni neang ni roha ni jolma manjanghon holongNa.... Hinangkam ni rimasNa i ndada laho mangaribahi, alai laho pamalum jolma, ndada laho mambugangi, alai laho paluahon bangso na pinillitNa i  (lihat Hos. 6: 1, 2)”—Hans K. LaRondelle, Deliverance in the Psalms (Berrien Springs, MI: First Impressions, 1983), hlm. 180, 181. Panombaon na tutu dipajongjong diatas ni halongangan di parange dohot holong ni Debata, ndada dihata ni biar diparuhuman.

Angka anak ni Debata dijou asa maparhanalom Debata (Psalm. 27: 14; Psalm. 37: 34). Hata Heber qawah, “parhanalom,” lapatanna disi “patoltolhon,” jala mulana di hata Heber mandok “marpangaropan.” Dibahen i, marhanalom tu Debata ndada pasahathon diri di bagasan na mangkohom alai di bagasan “patoltolhon” na gok pangaropan manang marpanghirimon na togu dipangurupion ni Debata. Pangaropan ni parpsalmen ndada diampehon tu pangantusionna sandiri, alai tu Hata ni Debata (Psalm. 130: 5). Ndang marisuang molo marpangkirimon tu Debata, ai molo ndung salpu haholomon, ro ma hatiuron na sian Debata.

Idama songon dia do panghirimon ni parpsalmen i gabe panghirimon ni sandok na porsea ()psalm. 130: 7, 8). Hasonangan ni sahalak jolma ndada hasirangan sian hasonangan ni sandok bangso. Dibahen i, sahalak jolma unang ma martangiang bahen didirina sandiri alai tu sandok jolma. Songon sahalak na porsea, sada do hita dohot situan na torop, jala na masa tu sada punguan marpanghorhon do i tu sandok jolma.

`Rimangi sungkun-sungkun on, “Molo tung manjujur Ho, ale Jahowa, di angka dosa, tung ise ma manahan jongjong, ale Tuhan? (Psalm. 130: 3). Aha do lapatanna ni i di ngolum? Tu dia do ho martabuni molo sai dijujur Jahowa nasa dosam?`