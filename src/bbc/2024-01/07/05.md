---
title:  Puji ma Jahowa na Tumimbul jala Pardengganbasa
date:   14/02/2024
---

`Jahama Psalmen 113 dohot 123. Aha do dua parange ni Debata na digombarhon di bagasan ende ni parpsalmen on?`

Psalmen 113 dohot 123 mamuji hasangapon dohot dengganbasa ni Jahowa. Hasangapon ni Jahowa dipatuduhon di bagasan hasangapon ni goarNa jala di banua ginjang habangsaNa, tumimbul sian sandok bangso jala diginjang ni angka langit (Psalm. 113: 4, 5; psalm. 123: 1). “Tung ise ma songon Jahowa, Debatanta i?” (Psalm. 113: 5) hata na patuduhon haporseaon na mandok ndang adong hagogoon di bagasan manang di ruar ni portibi on na patut mangatasi Debata ni halak Israel.

Hinatimbo ni inganan ni Debata mian na so tardodo ni jolma diumpamahon dibagasan pambahenan ni Debata na olo “paserep dirina” manang “manatap na di angka banua ginjang dohot na di tano on” (Psalmen 113: 6). Habangsa ni Debata di banua ginjang ndada pangholang Ibana laho manatap angka na masa di tano on. Denggan basa ni Debata dipatudu marhite serep ni rohaNa manatap tu tano on jala laho paluahon na marsitaonon nang na pogos sian angka parungkilon nasida. Tangkas ndang buni tanganNa na marasiroha i sian angka naposoNa, tung pe dao di banua ginjang ingananNa.

Hamuliaon dohot holong ni Debata, na so harajuman saluhutna di bagasan roha di Debata na tumimbul, torang ma i idaon di bagasan pembehenan na patuduhon holong dohot denggan basa ni Debata. Na marsitaonon, na pogos, dohot na marungkil olo do tangkas marnida di hagogoon ni Debata na paluahon nasida bahen hasonangan di nasida. Debata na dipatimbo patuduhon hagogoonNa jala marhite huasoNa manogu angka na marungkil. Ndang ditulak nasa jolma na ro tu Ibana, jala hasangapon dohot hagogoonNa ndada manalpuhon na Ibana do Sipanompa dohot na mangaramoti nasida na paserep roha jala naposoNa do sandok jolma, anak haholonganNa.

Marsomba, sasintongna, dihehei, ndada holan ala ni hasangapon ni Debata alai tahe dohot ala ni haburjuonNa. Pamujion dompak Ibana ndang manatap di partingkian manang inganan (Psalm. 113: 2, 3). Hasangapon dohot denggan basa ni Debata singkop dipatuduhon di bagasan ngolu ni Jesus Kristus, na tuat sian surgo jala patutoru dirina gabe pangoloi pola tung mate tarsilang laho manogu jolma naung madabu tu bagasan dosa (Pil. 2: 6-8). Disi, hau pinarsilang, adong dihita dalan laho manomba jala mamuji Debata disandok naung binahenNa tu hita.

`Ingotma silang ni Kristus jala aha na pinatupana disi bahen di ho. Sian dia do Jesus paluahon ho? Boasama mansai ringkot ingkon patujolohon silang i di bagasan roham?`