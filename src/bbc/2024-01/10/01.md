---
title:  Marsiajar sian angka Ari Najolo
date:   02/03/2024
---

### Namardomu tu parsiajaran di minggu on, jahama
Psalmen 78; Psalmen 105; Galatia 3: 29; Psalmen 106; Psalmen 80; 4 Musa 6: 22-27; Psalmen 135.

> <p>Ayat siapilon</p>
> “Angka naung tabege jala na itaboto dohot * na pinajojor ni angka ompunta tu hita. Ndang porsoonta tu anaknasida, tu sundut na singkat sogot; baritahononta do angka pujipujian ni Jahowa ro di hagogoonna dohot halongangan, angka na binahenna i” (Psalmen 78: 3, 4).

Mardongan godang ende, pamujion sada dalan paboahon haluaon na sian Debata na sumurung. Angka ende sian psalmen on jotjot digoari “ende parningotan haluaon” manang “ende parningotan”. Pigapiga mangidohon tu bangso ni Debata, paboahon tu nasida asa marsiajar sian angka ari naung salpu, tarlumobi sian pangalaosion nasida dohot dosa ni ompu nasida. Pigapiga angka ende psalmen parningotan manurathon na mangondolhon diangka hahomion na binahen ni Debata di angka ari najolo di tongatonga ni bangso ni Debata jala patoguhon haporseaon nasida tu Jahowa, na margogo jala paluahon nasida sian angka hasusahan nasida ditingki i.

Hasurungan ni ende parningotan i ma ende on mangurupi hita manatap tu ngolunta na gabe parsidohot di tongatonga ni bangso ni Debata jala manghilalahon angka ari najolo i adong hita disi. Ala hita nunga diaen gabe anak ni Debata marhite Kristus (Rom 8: 15; Rom 9: 24-26; Gal. 4: 6, 7), teanteanan na robi di bangso Israel gabe parningotan ni haporseaon sian ompunta. Dibahen i, tama do hita jala ingkon do tahe marsiajar sian angka ari najolo nasida, jala gabe di hita.

Impolana i ma ganup jolma manatap ai ganup hita bangso ni Debata adong do sipatupaonta tung metmet sahali pe i alai marsaringar di na patuduhon hagogoon ni Debata sian najolo dompak paraloan bolon.

_Parsiajarima parsiajaran samingguon na laho paradehon tu ari sabat, 9 Maret_