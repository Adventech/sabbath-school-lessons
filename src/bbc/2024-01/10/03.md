---
title:  Marningot Najolo dohot Pamujion di Jahowa
date:   04/03/2024
---

`Jahama Psalmen 105. Barita sian na robi jala aha do parsiajaran na diondolhon di bagasan ende ni psalmen i?`

Psalmen 105 marningot angka na masa di najolo na pajongjonghon parpadanan ni Jahowa dohot bangsoNa halak Israel. Bindu on mangenet di parpadanan ni Debata dohot Abraham na laho mangalehon Tano Parpadanan tu ibana dohot pinomparna, jala songon dia parpadanan i, na dipapatar tu Ishak dohot Jakob, digonopi marhite Josep, Musa, dohot Harun, tingki manaluhon pangisi ni tano Kanaan. Ende ni psalmen patubuhon pangaropan di bangso ni Debata marsundutsundut, ala pambahenan ni Debata na gok hamomion i di na robi patuduhon holong ni Debata na marsihohot di bangsoNa rodi marsundutsundut (Psalm. 105: 1-5, 7, 8).

Psalmen 105 tudos songon Psalmen 78 (ida parsiajaran naung salpu) di na manangkasi haburjuon ni debata dipardalanan ni bangsona, jala dipatupa i laho pasangaphon Debata jala manogu tu haburjuon. Alai, ndang songon Psalmen 78, Psalmen 105 ndang papatarhon dosa ni nasida diangka naung salpu. Tung asing do na sinangkapan ni ende psalmen on.

Asing sian i, di bagasan Psalmen 105, dipapatar ulahi angka na masa di najolo i ma ngolu ni angka ompu ni halak Israel, patuduhon panogunoguon ni Debata dohot habengeton nasida mamolus parungkilon. Habengeton dohot pangoloion ni ompu nasida tu Debata taruli di angka pasupasu. Dibahen i, Psalmen 105 manjou huria asa mangihuthon haporseoan ni bangso ni Debata na robi jala mardongan haporseaon paimaimahon haluaon sian Jahowa di tingkina.

Adong ende di bagasan Psalmen 105 (Psalm. 105: 1-7), na patuduhon asa sintong mamuji Debata, bangso ni Debata ringkot mananda diangka naung salpu di ngolu nasida. Angka naung masa di najolo manogu haporseaonta jala angka dalan na so habilangan laho mamuji Jahowa.

Angka na marhaporseaon digoari ma i pinompar ni si Abraham dohot angka anak ni Jakob (Psalm. 105: 6), asa dibahen i patauhon nasida songon hagogonop ni bagabaga ni Debata tu si Abraham laho pajongjonghon sada bangso na bolon (1 Musa 15: 3-6). Parpsalmen mangondolhon hasadaon ni angka ompu dohot pinomparna na mangihut sian bangso ni Debata. Parpsalmen manosohon ai “sar tu liat portibi on do angka uhumna” (Psalm. 105: 7), dibahen i dalan laho mamodai angka na marhaporseaon asa unang manghalupahon ia “Debatanta” i do Jahowa na marhuaso diatas ni sandok tano on jala ia holong na i dilehon tu sandok jolma (Psalm. 96: 1; Psalm. 97: 1). Tangkas, joujou do on tu saluhut na porsea di sandok partingkian.

`Songon dia do hita sasintongna, songon ruas ni Huria Masehi Advent Hari Ketujuh, manapat dirinta ditongatonga ni nasida, sian si Abraham (ida Galatia 3: 29). Parsiajaran aha do na gabe siparsiajaranta sian barita i?`