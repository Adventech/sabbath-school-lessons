---
title:  Hagogoon ni Jahowa di Najolo
date:   07/03/2024
---

`Jahama Psalmen 135. Aha do jamita di naung salpu na dipajojor di bagasan ende psalmen i? Aha do parsiajaran na binuat ni parpsalmen sian na jamita i?`

Psalmen 135 maanjou bangso ni Debata laho mamuji Jahowa di haburjuon dohot hasintonganNa na pinatuda di panompaon (Psalm. 135: 6, 7) dohot di jamita ni halak Israel uju haruar sian tano Misir (Psalm. 135: 8, 9) nang dohot na papatu Tano Parpadanan (Psalm. 135: 10-12).

Jahowa patuduhon asi ni rohaNa marhite na mamillit bangso Israel gabe bangso hapunjunganNa (Psalm. 135: 4). “Bangso hapunjunganNa” paboahon parpadanan na sumurung di Jahowa dohot bangsoNa (5 Musa 7: 6-11; 1 Pet. 2: 9, 10). Manodo halak Israel hombar tu lomo ni Jahowa, asa dibahen i, halak Israel ndang jadi patimbulhon dirina sian angka bangso na asing. Psalmen 135: 6, 7 patuduhon ia sangkap ni Debata di tano on ndada dibuhai sian halak Israel, alai marhite panompaon. Dibahen i, halak Israel ingkon mardongan serep ni roha mangulahon ulaonna patuduhon haluaon na sian Debata di sandok partibi on.

Mamilangi diangka pambahenan bolon ni Debata bahen di bangsoNa (Psalm. 135: 8-13) digonopi di bagabaga ia Debata marsogot “manguhum” bangsoNa jala marasiniroha tu nasida (Psalm. 135: 14). Paruhuman na nidokna disi i ma pangondian ni Debata di angka na ginosagosa jala marungkil (Psalm. 9: 4; Psalm. 7: 9; Psalm. 54: 3; Dan. 7: 22). bagabagaNa disi i ma na sai donganan ni Debata jala hongkopponNa do nasida (5 Musa 32: 36). Jadi, Psalmen 135 disurathon laho manogu bangso ni Debata asa porsea tu Jahowa jala tongtong togu diparpadanan nasida dohot Ibana.

Haburjuon ni Jahowa di bangsona manogu parpsalmen asa papatarhon hagaleon ni angka ganaganaan dohot hagogoon ni Jahowa na sumurung di tano on (Psalm. 135: 15-18). Marsigantung tu angka ganaganaan mambahen angka na manomba i ndang margogo jala gok arsak songon ganaganaan nasida i (Psalm. 135: 18). Ende Psalmen patuduhon na ingkon Jahowa do sipujion i ma Panompa jala Sipalua ni bangsoNa. Tangkas do i dipasahat singkop mardongan dua hatorangan di bagasan hukum paopathon (2 Musa 20: 8-11; 5 Musa 5: 12-15). Dibahen huaso ni Debata di panompaon dohot pangaramotion di najolo ndang tarpatunduksa na di portibi on, bangso ni Debata ingkon tongtong mangasahon Ibana jala holan Ibana sambing sisaombaon. Sipanompa jala Sipalua hita, holan Ibana na patut disomba, jala manomba nang dia pe, manang ise pe, manomba ganaganaan do i.

`Songon dia do hita umbotosa denggan ndang adong ganaganaan di ngolunta? Boasama manomba ganaganaan i humatop diulahon sian na so panagamanta?`