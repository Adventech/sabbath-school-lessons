---
title:  Maringot Najolo dohot Hamubaon ni Roha
date:   05/03/2024
---

`Jahama Psalmen 106. Aha do barita di najolo jala dia do parsiajaran na niondolhonna di bagasan ende ni psalmen i?`

Nang Psalmen 106 paingothon na masa ditongatonga ni halak Israel najolo, dohot ma i haruaron, mamolus sian halongonan, dohot ngolu di tano Kanaan. Psalmen on mangondolhon hajahaton bolon ni ompu nasida na dibaheni pinomparnasida di boan tu tano habuangan. Ala ni i, ende ni psalmen on dihaporseai disurathon uju bangso Israel di tano Babel, manang dungkon mulak nasida tu huta nasida, jala parpsalmen, na digohi Tondi Parbadia, manurathon muse angka naung masa najolo tu bangso ni Debata dohot parsiajaran na sasintongna siparsiajaran ni bangsoNa.

Angkup ni i Psalmen on, songon angka na asinng, patuduhon haburjuon ni Debata di parpadanan asi ni rohaNa, asa dibaheni Ibana paluahon bangsoNa di na robi (Psalm. 106: 45). Barita i pahehehon pangaropan ia Jahowa na sai tongtong do patuduhon holong tu bangsoNa na paubahon roha jala papunguhon nasida sian tongatonga ni angka bangso parbegu (Psalm. 106: 47). Tangiang dihaluaon dipartingkian on ndada sisoada, alai tangiang mardongan haporseaon mangihuthon haluaon na nilehon ni Debata di bangsona najolo (Psalm. 106: 1-3) dohot parange ni Debata na marsihohot di holongna dompak bagabagaNa tu bangsoNa.

Marningot dihagaleon ni halak Israel na robi di Psalmen 106 i ma barita na so hasirangan uju nasida manopoti dosanasida jala hata na mandok ia nasida ndada lobi sian angka opmunasida i. Nasida saonari tahe mandok ia nasida gumale sian angka ompunasida ala diboto nasida do paruhuman na ro tu ompunasida jala songon dia Debata patuduhon holong dohot asi ni rohaNa na sun laho paluahon asnida, tung pe nasida manuntun dalan tu hajataon di najolo. Molo tutu do i di roha nasida, tatap ma nang tu hita saonari, na dilehon tu hita hatorangan ni parange ni Debata dohot bagabaga haluaon songon na pinapatarna di bagasan Jesus di hau pinarsilang.

Barita na uli sian Psalmen 106 i ma ai na sai tongtong do monang holong ni Jahowa maradophon dosa ni jolma (Psalm. 106: 8-10; 43-46). Gogo ni si Musa dohot Pinahes na pademak rimas ni Debata patuduhon hinaringkot ni pangondian ni Kristus di halak na porsea. Holan panjanghonon di bagasan roha di holong ni Debata na tau paubahaon barita najolo gabe barita na uli di hita.

`Psalmen 106: 13 mandok: “Hape tibu do dihalupahon nasida angka pambahenanna i, ndang dipaima nasida sangkapna i”. Boasa tung mansai hatop hita mangulahonsa i di bagasan ngolunta siganup ari?`