---
title:  Tongtong Marsihohot di BagabagaNa
date:   27/02/2024
---

`Jahama Psalmen 89: 28-33, 39-47 dohot Psalmen 132: 10-12. Taringot ni aha do parpadanan ni Daud? Aha do disi na gabe habiaranna disi?`

Parpadanan ni Daud manogu bagabaga ni Debata na manontong tu pinompar nni Daud dohot hasonangan ni bangso ni Debata (1 Sam, 7: 5-6; Psalm. 89: 2-5, 20-38; Psalm. 132: 12-18). Hahotan ni parpadanan i dipatogu marhite naung dimangmanghon Debata dohot haburjuon ni raja i di Jahowa. Alai, nang raja na burju sahali tahe, songon raja Daud, ndang na sai tongtong porsea di Jahowa. Psalmen 89 mangandunghon hapariron na masa na patuduhon bagabaga na sumurung sian parpadanan ni Daud nunga pesan. Na ditadinghon do halak Israel i di bagasan na so marpangaropan sian Debata? Alusna, ndada tutu songoni!

Rimas ni Debata gombaran sian paruhuman ni Jahowa (Psalm. 38: 2; Psalm. 74: 1). Alai, ndang salelengna songoni ala na manontong do holong ni Debata manalpuhon nasa dosa ni jolma i uju nasida paubahon rohana. Alai, saleleng di bagasan dosa, rimas ni Debata dompak bangsoNa tung marsitutu do. Dipanghilalahon jolma i do hasusahaon sian pardosaon nasida jala marnida hinabernit ala ni dosa (Psalm. 89: 39-47). Alai sungkun-sungkun do nasida, “sadia leleng on?” dompak muruk ni Debata (Psalm. 89: 47). Pangaropan na imbaru tubu sian bagabaga di haporseaon di Debata molo “sai ingot ma” dengganbasaNa (Psalm. 89: 48, 51).

Jempekna, tung pe di bagasan hajolmaon hita gale diparpadanan, tama do bangso i marpangaropan di bagabaga ni Debata na so ra muba marhite Masias, na patuduhon sandok hasintongan dohot haluaon ni halak Israel dohot sandok isi ni tano on. Lapatanna, di ujungna, Jahowa do siparmonang, jala harajaonNa silalelengna i dipaojak ro di salelenglelengna – alai holan ala ni Kristus, ndada ala ni bangso ni Debata.

Jesus Kristus i ma Anak ni si Daud jala Masias (Mat. 1: 1; Heb. 1: 8). Digoari do Ibana “na parjolo tubu sian nasa na tinompa” (Kol. 1: 15), mangihuthon na tarsurat di Psalmen 89: 28, na manggoari Daud, i ma gombaran ni Kristus, sihahaan ni Debata. “Ahu pe bahenonku do ibana sihahaan, na tumimbul sian angka raja ni tano on.”

Tangkas hata “sihahaan” ndang na mandok dompak Daud, alana Daud anak paualuhon sian natuatuana (1 Sam. 16: 10, 11). Jesus do na nidokna disi. Hata on patuduhon hasangapon dohot hagogoonna na sumurung (Kol. 1: 16, 20-22). Debata patimbulhon Jesus Raja na tumimbo di sandok tano on uju na hehe Jesus sian tongatonga ni naung mate (Ulaon. 2: 30, 31).

`Jahama Kolosse 1: 16, 20-22. Aha do na pinasahat ni angka ayat on tu hita paboahon ise do Jesus i jala dia naung binahenNa tu hita? Dia do bagabaga na jinanghonmu sian angka ayat i tu bagasan ngolum?`