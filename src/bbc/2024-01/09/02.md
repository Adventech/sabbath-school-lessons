---
title:  Panghophop ni Parmahan na Bolon i
date:   25/02/2024
---

`Jahama Psalmen 23, Psalmen 28: 9, Psalmen 80: 1, Psalmen 78: 52, 53, Psalmen 79: 13, dohot Psalmen 100: 3. Songon dia do parsaoran ni Jahowa dohot bangsoNa digombarhon di bagasan angka ayat i?`

Gombaran ni Jahowa songon Parmahan jala bangso ni Debata songon birubiru di jampalan ni angka parmahananNa manggombarhon panogunoguon dohot pangaramotion ni Debata di bangsoNa jala pangolion ni jolma i di Debata asa taruli nasida diangka pasupasuNa. Gombaran i patuduhon hasadaon ni Jahowa dohot bangsoNa ala rap dohot na pinarmahanna do parmahan i tading jala mangaramoti birubiru ganup marsadasada. Gombaran mamarmahani mangondolhon Debata do nampuna bangsoNa, na nirahut ni dua dalan: panompaon (Psalm. 95: 6, 7; Psalm. 100: 3) dohot parpadanan (Psalm. 28: 9; Heb. 13: 20).

Gombaran taringot Parmahan na bolon na mandongani Josep songon anak ni birubiru (Psalm. 80: 1) olo do i manodo tu pasupasu ni Jakkob tu Josep, na mangggombarhon Debata i ma Parmahan ni halak Israel, asa dibahen i marhadomuan dohot bagabaga nang pasupasu bolon on (1 Musa 49: 24).

Sahalak raja digoari parmahan ni bangsona (2 Sam. 5: 2). Alai, holan Jahowa sambing do na patut manjanghon goar i ala torop sian raja di portibi on ndang mangulahon tohonan i. Holan Jesus na mangulahon, asa i do dalanna digoari Ibana Parmahan na denggan.

`Jahama Johanes 10: 11-15. Aha do na hinatahon ni Jesus disi taringot diriNa i ma Parmahan na denggan?`

Parsaoran na solhot di Parmahan na bolon dohot birubiruNa tarida do i dipunguan ni birubiru na mananda soara ni Parmahan dohot denggan (Joh. 10: 4, 27). Sahat tu sadarion, angka parmahan di luat Timur Tengah hatop mananda birubiruna holan marhite manjou birubiru i, ditanda jala diihuthon soara ni parhamanna.

Sipata, birubiru ni Jahowa manean marragam pangunjunan na didok torop halak songon tanda rimas dohot muruk ni Jahowa. Alai, Parmahan na denggan ndang dung manadinghon birubiruNa na lilu i alai mangalului laho paluahon nasida. I ma gombaran na gumogo laho manggombarhon hasadaon ni Debata dohot bangsoNa. Diseahon do hosaNa humongkop birubiruNa (Joh. 10: 11, 15), jala di bagasan hasurirangon gabe anak ni birubiru na dipelehon bahen di nasida (Joh. 1: 29). Dungi, dipatumpol Jesus do ai na jouonNa do birubiruNa sian bara na asing asa marsada nasida gabe sada punguan jala sada parmahan (Joh. 10: 16).

`Aha sambing do na patut sibahenonmu siganupari jala denggan laho manjanghon na binagabagahonNa tu hita di na jinanghonmu Jesus i ma Parmahan na denggan?`