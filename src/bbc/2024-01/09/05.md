---
title:  Raja na Manontong Dohot Hagogoon na so Tarpatunduksa
date:   28/02/2024
---

`Jahama Psalmen 2, Psalmen 110: 1-3, Psalmen 89: 5, 14-18, dohot Psalmen 110: 1, 2, 5, 6. Aha do na pinaboa ni angka ayat on tu hita taringot ni Kristus  i ma Raja?`

Gombaran ni Debata i ma Ama ni Sipalua mamboan tu ari hanangkok ni raja uju raja i diain tu bagasan parpadanan ni Debata (Psalm. 2: 7; Psalm 89: 27-29). Psalmen 2: 7 manuriranghon hatutubu dohot hasangapon ni Kristus i ma sinondang hatiuron ni padan na imbaru na manontong dohot hamalimon ni Kristus na raja (Ulaon. 13: 33-39; Heb. 1: 5; Heb. 5: 5). Masias hundul di sabola siamun ni Ama i ma sahalak na gok hasangapon dohot hagogoon na so dung adong tudosanna (Psalm. 110: 1; Ulaon. 7: 55, 56. “Angkup ni i, hasadaon ni Jahowa dohot ‘na miniahaon’ (Masias) tutu dalan patuduhon Masias na sorang sian pomparan ni Daud i Debata do... Molo na hundul di sabolah siamun i ma Jahowa, jadi Jahowa i do Masias, ala i do na parpudi tarida di sabolah siamun [ida Psalm. 110: 1, 5.] ”—Jacques Doukhan, On the Way to Emaus (Clarksville, MD: Lederer Books, 2012), hlm. 26, 27.

Di ujungna, di Kristus do hamonangan na sumurung dompak angka musuNa. Patundukkon musu i na gabe “sidegedegean ni pat” i ma gombaran di hasomalan ni angka raja di Timur dekat na robi di na mangampehon pat nasida tu rungkung ni musu na talu na patuduhon hamonangan nasida dompak musu i. Alai tungkot ni Kristus dison ndada podang hamatean (Psalm. 2: 9; Psalm. 110: 2).

Tungkot di mulana ditiop angka induk ni marga songon gombaran ni marga nasida (4 Musa 17: 16-24). Tungkot ni Kristus ro sian Sion ala Ibana maggombarhon pangisi ni huta Sion. TungkotNa i gombaran di paruhuman ni Debata,  na manguhumi huaso hajahaton dohot manggombarhon harajaon ni Kristus na manontong (Pangk. 2: 27; Pangk. 12: 5). Nang angka raja pardosa tahe dilehon do partingkian asa anggiat nasida muba jala marsomba tu Masias (Psalm. 2: 10-12).

Sada sian angka gombaran di hamonangan na parpudi di Kristus patar tarida di bagasan hasurirangan paruhuman na parpudi na tarsurat di bagasan Daniel 7, na patuduhon dungkon ari paruhuman i “gabe sahat ma panguhumon tu angka nabadia ni na tumimbul (Dan. 7: 22), harajaonNa i dipajongjong, jala “harajaon salelenglelengna do harajaonna i” (Dan. 2: 27). Di silang, na tutu do harajaon i.

Pasupasu dibagabagahon tu sandok na porsea tu Raja i, jala gok las ni roha ma jolma i di panggomgomion ni Masias na tumimbul jala na daulat (Psalm. 2: 12; psalm. 89: 16-18).

`Tung las ma roha disi dungkon umbotosa ia diujungna, na talu do hajahaton i binahen ni na denggan, dipatimbul ma hatigoran, jala arsak nang pardangolan ditaluhon rodi salelenglelengna. Songon dia do sasintongna hasintongan on patubuhon tu hita hasonangan saonari nang, di bagasan pangantusion ni jolma, na monang do ia hajahaton i?`