---
title:  Masias na Marniae
date:   26/02/2024
---

`Jahama Psalmen 22 dohot Psalmen 118: 22. Songon dia do panjanghonon ni jolma i di Mesias, na bahen paluahon nasida Ibana ro?`

Godang ende sian Psalmen patuduhon lungun ni rohana ala ditadinghon Masias na marniae (Psalmen 42; Psalmen 88: Psalmen 102). Psalmen 22 i ma hasurirangan Mesianik pita ala dohot denggan di bagasan bindu i ndang dapot tarpasada dohot ngolu ni raja Daud alai holan tu hamamate ni Jesus do i tikkosna. Jesus martangiang mangihuthon Psalmen 22: 2 di hau pinarsilang (Mat. 27: 46).

Haporsuhon ala parsirangan ni Kristus dohot Ama i, asa dibahen i Kristus manean dosa sandok portibi on, sandok i disuhat mangihuthon hinajonok Nasida, i ma hasadaon Nasida na so habilangan (Joh. 1: 1, 2; Joh. 10: 30). Alai haporsuhon na so tarhatahon i ndang jadi manirang hasadaon ni Ama i dohot Anak i. Di na mangkilalahon nunga ditadinghon, gomos do Kristus pasahathon hosaNa tu Ama i, tung pe di bagasan parniaen na bernit Ibana.

“Di bagasan Kristus na gabe siondingi jala singkat ni hita ampe sandok dosanta. Ditodo do Ibana silaosi patik, asa tartobus Ibana hita sian paruhuman. Dosa ni sandok pinompar ni Adam tungki tu rohaNa. Rimas ni Debata dompak dosa, anggur harimason ni Debata maradophon dosa, manggohi roha ni AnakNa i jala panonditnonditon” —Ellen G. White, Alfa dan Omega, jld. 6, hlm. 404.

Gombaran binatang na mangondam songon jonggi, singa na marauang, dohot biang gombaran ni harimason dohot hamusuhon ni jolma dompak Kristus, na maralo dompak gulokgulok na margulmit jala gale, di ari parpudiNa. Tingkos ni hata disi, Psalmen 22 papatarhon posi ni hata sian torop halak na manginsahi Jesus di hataNa tu Ama i (Psalm. 22: 2, 9; Mat. 27: 43) dohot angka soldadu na martondung taringot tu angka abitNa (Psalm. 22: 19; Mat. 27: 35). Nasida di hatiha i ndang mangantusi ia “gulokgulok” na naeng sipusaon nasida i gabe “batu ojahan” Bagas Joro jala ojahan ni parsuhina (Psalm. 118: 22).

Alai, Masias na dibalongkon gabe Haroroan ni haluaon di bangso ni Debata dungkon haheheonNa sian tongatonga ni na mate (Mat. 21: 42; Ulaon. 4: 10-12). Kristus mangae panjuaon ni jolma i, alai Debata patimbulhon AnakNa jala pajongjong Ibana gabe “batu ojahan” na mangolu di Bagas Joro partondion (Ep. 2: 20-22; 1 Pet. 2: 4-8). Nasida na manadinghon Batu i, i ma salan haluan sian Jahowa, marsogot Batu i gabe Panguhum di nasida (Jes. 8: 14; Mat. 21: 44).

`Di hau pinarsilang Jesus maneahon hosaNa laho manobus ganup dosa naung binahenmu. Songon dia do patar parniaean ni Jesus i marimpola tu bagasan ngolum saonari, i ma boasama gabe dihagigihon ho dosa i?`