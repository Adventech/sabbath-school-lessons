---
title:  Mangenet Gumodang sian Psalmen dibagasan Tangiang
date:   07/01/2024
---

`Jahama Psalmen 105: 5; Kolosse 3: 16, dohot Jakobus 5: 13. Didia do inganan ni ende sian psalmen dibagasan parpunguan ni halak na porsea?`

Dalan na humatop laho patandahon buku Psalmen tu bagasan ngolu siapari ima marhite na mangalehon ganup ari partingkian laho manjaha psalmen, dipungka sian Psalmen bindu 1, dungi tu bindu na mangihut. Dalan na asing, manjaha psalmen mangihuthon na masa tu bagasan ngolum saonari, nang dia pe: adong do ende andung-andung, ende andung-andung di na torop, ende pujipujian, ende uju mulak tu Debata, ende habisuhon (mangalului habisuhon dohot pangurupion sian Debata), ende marningot angka taon naung salpu, ende marisihon rimas dohot muruk, nang dohot ende hananangkok. Di sakwartal on, godang ma idaonta sian angka na tagoari i huhut mamarsiajari psalmen mangihuthon mulana i disurathon.

Dibaheni, songon dia do dalanna hita denggan manjaha buku Psalmen?

Parjolo jaha buku Psalmen, lului na hatop ditangkup roham, dungi martangiang. Mangarimangi hata ni psalmen mangihuthon roha ni parpsalmen: songon dia parpsalmen i manjou Debata, marhite tangiang. Patudos tu partingkianmu dohot partingkian ni parpsalmen jala songon dia ende psalmen mangurupi ho mangaranapi parngoluanmu. Longang do roham disi marnida na sai jotjot do ho marnida dirim margogo manjanghon jala manghangoluhon diangka na jinaham disi.

Molo adong jumpangmu dibagasan psalmen laho manjujui ho, rimangima, umpamana, na ro do ende psalmen i maminsang ho di pangaropan mu na lipe saonari. Rimangima hata ni psalmen i mardongan panorangion na sian Kristus dohot bagabaga haluaon nang pangaropan sisalelengna na binasabasahonna marhite Kristus tu hita. Songon naung taboto, manang na ingkon do tahe botoonta, bagabaga i na sai tongtong mangurupi hita marnida saluhut na di bagasan Bibel i marhite sinondang sian Kristus dohot silang i.

Angkup ni i, lului ma dalan na imbaru laho martangiang songon na pinapatarni buku Psalmen, jala tatap hinaringkot ni i di ho, huriam, dohot tano on. Pangido ma tu Debata asa manuanhon Hatana i tu bagasan roham dohot ateatem. Molo ende psalmen i di ida ho adong di bagasan parngoluon ni donganmu, marsinggang ma ho bahen di dongan mi. Lapatanna, buku Psalmen marisihon godang taringot diangka parngoluon ni hita jolma, jala marganda ma pangantusionta di na manjaha jala manjanghon i tu bagasan rohanta saluhut na nidok nasida tu hita.

`Aha do lapatanna “Gugun ma hata ni Kristus maringanan di tongatongamuna” (Kol. 3: 16)? Bosama manjaha Bibel ingkon jumolo jala rumingkot sian saluhut diparngoluonmu?`