---
title:  Pabagashon
date:   12/01/2024
---

Jahama Psalmen 42: 9 dohot  Ellen G. White, “Puisi dan Nyanyian,” hlm. 145–153, di buku Membina Pendidikan Sejati. Songon dia do tangiang dohot ende dipasada dibagasan angka ayat na disihathon on?

Ellen G. White manggombarhon ende sian si Daud na manolsoli diri (umpamana Psalmen 51) paboahon hirim ni rohana dohot angka tangiang i manggombarhon arsak ni roha na bagas binahen ni dosa (ida Langkah kepada Kristus, hlm. 34, 35). Disosohon ibana angka na porsea asa mangkilalahon hadirion ni Debata di ngolu nasida jala mangulahon na na binahen ni Jesus na mangendehon ende psalmen uju ro parungkilon dohot hamagoan na manoro. Angkup ni i didok ibana do: “Tung jotjot do mardongan hata ni ende na daulat, dipapapatar sian roha na ias i ma hamubaon ni roha dohot haporseaon, pangaropan dohot holong suang songoni nang las ni roha!... sasintongna, mansai godang do ende na marisihon tangiang” —Membina Pendidikan Sejati, hlm. 145–154.

Uju hita martangiang jala mengendehon ende sian psalmen, na patuduhon hiras ni roha, hagogoon, dohot pangaropan ni angka parpsalmen. Angka ende sian psalmen on manggogoihon hita laho manguduti pardalanan ni haporseaonta jala mangapuli hita ia hita ndada ditadinghon punjung. Dongan jolma, songon hita, nunga mamolus haholomon ni ari-ari nasida alai taruli hamonangan di bagasan holong ni Debata. Dipartingkian na sarupa, buku Psalmen patuduhon tu hita otik sian ulaon parhobason ni Kristus i tu hita, i ma na sai martangiang do Ibana bahen di hita (Heb. 7: 25).

Mangenet ende sian psalmen dibagasan tangiang dohot panombaon manogu punguan ni na porsea i manatap di angka paniahapan ni jolma jala manogu roha ni angka na marsomba i mangkilalahon angka parniahapan ni dongan jolma. Ende i tangiang do jala ende ni Debata-dihajolmaon. Dibahen i, mangenet sian buku Psalmen dohot denggan di bagasan parpunguan manogu roha ni punguan na marhaporseaon tu sangkap ni Debata dohot holong ni rohana haroroan ni hagogoon i.

**Sungkun-sungkun Sirangrangan**:

`Boasama tangiang na songgot jala ndang torang ndada sada dalan laho martangiang? Songon dia do hasomalanta martangiang taruli dipasupasu sian Psalmen na gok tangiang na daulat?`

`Songon dia do buku Psalmen i mangurupi hita denggan martangiang? Rangrangi ma denggan di UKSSmu pigapiga dalan na denggan di huriam na patut mangurupi huriam mangenet sian buku Psalmen di tingki partangiangan manang parpunguan?`

`Aha do na pinapatar ni buku Psalmen i dompak parniahapan pardalanan ni haporseaon ni hita jolma dohot huaso bagabaga hamalumon sian Debata?`