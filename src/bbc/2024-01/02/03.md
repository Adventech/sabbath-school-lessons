---
title:  Marhaporseaon Uju Tarpunjung
date:   08/01/2024
---

Saluhut halak Kristen umbotosa, jala nunga dibolus, uju ro pandelean manang hasusaan, di na ro nasida mardongan sungkun-sungkun aha na binahen ni Debata, manang boasama di loas Debata na masai ro tu nasida. Songoni do nang parpsalmen i jala marhite panogunoguon ni Debata, disurathon nasida nasa na masa tu nasida i.

`Jahama Psalmen 44. Aha do na hinatahonna tu hita, jala boasa i denggan tu angka  na porsea di sandok partingkian?`

Mangenet sian buku Psalmen ditingki parpunguan di gareja jotjot do i patuduhon na buni di bagasan roha jala dohot tangiang na tapasahat patuduhon na buni di rohanta. Taulahon i dalan laho patuduhon hagaleon manang lomos ni rohanta na laho mamolus angka ari-ari ni ngolunta. Tung pe sipata uju ro partinaonan tu hita manghilalahon ndang denggan pambahenan ni Debata i tu hita, didok rohanta ndang patut i hatahonon di parpunguan manang di bagasan tangiangta sandiri.

Borat ni rohanta i mambahen hita dao sian impola ni parpunguan. Borat ni rohanta laho papatarhon i dohot denggan mardongan ias ni roha dohot pangantusionta di adopan ni Debata di bagasan tangiang jotjot mangarahut hita di bagasan rimasta sandiri. Digoari do hita disi halak na mansoadahon haporseaon dohot haporseaonta laho jumonok tu Debata. Tangiang buku Psalmen paboahon tu hita, uju hita martangiang jala marsomba, ndang dihalomohon molo hita manoadahon manang manadinghon haporseaonta.

Psalmen 44, umpamana, denggan mangurupi angka na porsea mangantusi ia angka hasusaan na ro i ndada holan alani dosa nasida sambing. Tangiang sian buku Psalmen mangurupi hita jolma asa denggan manghatahon hata uju martangiang. Buku Psalmen mangurupi hita pasahathon hata na so tarhatahon hita. Ndang sumurut tu pudi rohanami, jala ndang manimbil langkanami sian dalanmi. Hape diropuhi Ho do hami di parbueaan, jala dilungkuphon Ho do tu hami linggoman hamatean. (Psalm. 44: 19, 20).

Alai parateatehon songon dia Psalmen 44 i disurathon. Panurati paboahon songon dia, di ari naung salpu, dipatupa Debata hahomion bolon tu bangsoNa. Dibahen i, panurat disi papatarhon haposeaonna tu Debata jala ndada “siorhu” (Psalm. 44: 7).

Molo tung pe songoni, sai na ro do hasusahan tu bangso i Debata. Adong do disi taringot torutoru manang andung-andung bolon jala mangarsahi roha. Alai, ditongaatonga ni saluhutna i, joujou do parpsalmen i asa dipalua Debata, “Sai hehe ma Ho mangurupi hami, jala palua hami, ala asi ni roham!  (Psalm. 44: 27). Lapatanna disi, ditonga-tonga ni parungkilon, ditanda ibana do Debata dohot holongNa i.

`Songon dia do ho marningot angka ari-ari naung salpu, uju denggan  ho manghilalahon pangurupion ni Debata, mangurupi ho mamolus ari-ari na gok parungkilon na mambahen ho mandok na mandao do Tuhan i?`