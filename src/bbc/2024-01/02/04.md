---
title:  Ende Pandelean
date:   09/01/2024
---

Tangiang di buku Psalmen lobi sian na holan paboahon angka na martangiang disi papatarhon tangiang nasida dohot torang. Ende dibagasan buku i patuduhon ngolu nasida hombar songon na hinalomohon ni Debata jala dibahen i tama nasida manean huhut patuduhon pangaropan dohot pangurupion ni na ro sian Debata.

`Jahama Psalmen 22. Aha do na patut taparsiajari sian ende i dompak haporseaon tu Debata di na ro partianonan na borat?`

Hata andung-andung di Psalmen 22: 2 mangurupi nasida na marsitaonon paboahon paniahapanna dohot arsak nasida: Ale Debatangku, Debatangku! Boasa tung tadingkononmu ahu? Sai mandaodao do angka hata ni anggukkon sian hatuaonku.”

Hata di ayat i, tutu, nunga tarbarita ditongatonga ni halak Kristen ala hata i tudos songon hata na hinatahon ni Jesus sandiri, uju di hau pinarsilang i, patuduhon tu hita solhot ni roha ni Jesus di buku Psalmen (idama Matius 27: 46).

Angkup ni i, ditongatonga ni parniahapan dohot parungkilon, dohot hata on jotjot do dihatahon: Sai jamitahononku ma goarmu tu angka  hahanggingku, jala pujionku ma Ho di tongatonga ni huria, na marluhut i” (Psalm. 22: 23).

Lapatanna disi, tung pe na ro tu nasida  na manurathon i maralo dohot na di rohana ditingki hatiha i, alai parpsalmen disi tongtong do patuduhon haporseaonna tu Debata jala paboahon i ma, nang dia pe na masa, na sai tongtong do pujianna Debata disi.

Rimpunanna on do, saluhut hata na pinasahat di bagasan tangiang, buku Psalmen mangajarhon tu hita asa manatap tu ari marsogot na dumenggan sian sadarion jala, mardongan haporseaon, manatap disada tingki na paulion ni Debata do ngolunta marhite asi ni roha ni Debata.

Dibahen i, tangiang sian buku Psalmen mamboan angka na martangiang tu ngolu partondion na imbaru. Buku Psalmen mangurupi na martangiang papataron rohana dohot pangantusion nasida, jala ndang ditadingkon nasida punjung. Angka na martangiang i diurupi laho manadingkon arsak ni roha nasida, pandelean, rimas dohot hirim ni nasida di adopan ni Debata jala porsea tu Ibana, nang dia pe na ro tu nasida.

Marhusor sian andung-andung tu pamujion na diranapi bagas, godang sian ende i patuduhon hatoguon ni haporseaon di ngolu ni halak na marhaporseaon di na jinangkon nasida pasupasu dohot pangurupion sian Debata di bagasan tangiang.

`Songon dia do hita asa marsiajar laho manatap dao di na ro pangunjunan i tu hita, asa dibahen i, porsea di holong ni Debata, nang diape partinaonan na ro tu hita saonari?`