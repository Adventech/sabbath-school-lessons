---
title:  Nunga Hupajop Hatami di Bagasan Rohangku
date:   18/02/2024
---

`Jahama Psalmen 119: 1-16, 161-168. Beha do bahenonta sasintongna laho mangaradoti nasa patik ni Debata, jala pasupasu dia do na naeng ro molo taradoti i?`

Bibel manggombarhon parngoluon siapari songon sada pardalanan rap dohot Jahowa di dalan hatigoranNa. Ngolu ni haporseaon dipahehe marhite “marpangalahohon patik ni Jahowa” (Psalm. 119: 1) uhut mardalan di bagasan  “hasintongan patujolo ni bohim” (Psalm. 89: 15). Ndada i lapatanna na adong dua dalan na marragam. Mardalan di hasintongan bohi ni Debata lapatanna patimbulhon patik ni Debata. Suang songoni naang mardalan “marpangalahohon patik ni Jahowa” lapatanna mangalului Debata sian ias ni roha (Psalm. 119: 1, 2, 10).

Gabe “halak angka na daulat marpangalaho” i ma dalan na asing di buku Psalmen laho manggombaron ngolu na sintong (Psalm. 119: 1). “Na Daulat” menggombarhon ngolu “na so marlindang” na hinalomohon ni Debata (2 Musa 12: 5). Songoni do nang, ngolu ni partigor, na gabe bahen pelean na mangolu (Rom 12: 1), ingkon dipapita sian holong di dosa. Ngolu na dipasahat tu Jahowa digoari ma i “dalan na so marlindang”, lapatanna nasida mamillit dalan na sintong dingoluna na hinalomohon ni Debata (Psalm. 101: 2, 6, Psalm. 18: 33).

Mangaradoti nasa patik ni Debata ndang adong pardomuanna dohot pangoloion boti sambing diangka patik ni Debata. Alai, i lapatanna “pangantusion na sintong” di na denggan dohot na roa (Psalm. 111: 10; 1 Kron.22: 12), di ulahon sian nasa roha, ndada holan di bagasan pambahenan. Gabe “na so marlindang”, mangaradoti patik ni Jahowa jala mangalului Jahowa sian ias ni roha, i ma parange na so hasirangan di bagasan parngoluon (Psalm. 119: 1, 2).

Angka patik ni Debata na sinihathon ni Debata do i bahen di portibi on. Patik i dilehon laho mamodai hita jolma asa gabe marbisuk jala mangolu di bagasan hatigoran dohot hadameon (Psalm. 119: 7-11, 133). Dihalomohon parpsalmen do patik i ala patik i manogu ibana manghaporseai Debata (Psalm. 119: 77: 174).

“Mardame situtu do angka na mangkaholongi patikmi, jala ndang adong partuktuhan di nasida” (Psalm. 119: 165). Tartuktuk manggombarhon hagaleon di parange. Na gabe palito di pat ni parpsalmen (Psalm. 119: 105), Hata ni Jahowa mangaramoti sian sian pangunjunan (Psalm. 119: 110).

`Songon dia do Kristus i patuduhon hinagogo ni Hata ni Debata di bagasan ngoluNa (Mat. 4: 1-11)? Aha do na pinasahat ni i tu hita i ma dihagogoon na ro sian roha na sai mangaradoti patik ni Debata?`