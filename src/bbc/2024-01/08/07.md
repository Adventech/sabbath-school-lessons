---
title:  Pabagashon
date:   23/02/2024
---

Di zaman hamajuon on, ndang dihajugulhon jolma mangalului habisuhon songon na mangalului hasonangan. Gomudang roha ni jolma dilehon mangalului hasonangan asa sian na mangalului habisuhon. Alai, na tutu do di bagasan hasonangan hita jala marlasniroha hita di ngolunta molo so marhite habisuhon ni Debata? Buku Psalmen dohot torang pabotohon ndang tama hita disi. Barita las ni roha i ma ia hita ndang dipangido laho mamillit sada sian i, habisuhon manang hasonangan.

Sada umpama na metmet sian hata Heber denggan papatarhon i. Di hata Heber, hata “dalan” paboahon na godang (‘ashrey) tung tudos dohot hata “hasonangan” (‘ashrey). Molo tung pe di bagasan hata Inggris ndang jumpang lapatan na bagas, tung balga do panghorhon ni hata on: “dalan” marsihohot di dalan ni Jahowa na manogu tu ngolu na “marhasonangan” (Psalm. 1: 1; Psalm. 17: 5; Psalm. 37: 31; Psalm. 44: 19; Psalm. 89: 16; Psalm. 119: 1). Di bagasan Bibel, habisuhon manang hasonangan ndada di bagasan anganangan, alai pardalanan na patar di ngolu.

Hasonangan dohot habisuhon jumpang marhite parsaoran dohot Jahowa, i ma na manghabiari, mamuji, jumpangan hagogoon, jala manghaporseai Jahowa. Psalmen 25: 14 manghatahon “Hasudungan ni Jahowa do angka na mangkabiari Ibana, jala dipabotohon tu nasida padanna.”

“Marlasniroha tu Debata gombaran ni hiras ni roha disaluhut pasupasu na nilehonNa tu hita. Tabilangima saluhut denggan ni basaNa na gok pasupasu i, asa dibaheni tongtong hita manatap tu Ibana: ditadinghon Anak i do habangsa ni AmaNA, dirumari do dirina gabe suman tu jolma, asa tarpalua Ibana jolma i sian huaso ni sibolis; hamonanganNa bahen di hita, patupahon dalan tu banua ginjang, papatarhon hasangaponNa tu adopan ni jolma hasangapon na sian Debata; bangso naung madabu jala didondoni dosa ditogu sian godung hamagoan, jala ditogu mulak tu bagasan parsaoran dohot Debata na so hasuhatan i, jala dunghon tabolus pangunjunan ni Tuhan i di bagasan haporsean di Sipalua, dilehon ma tu hita abit hatigoran ni Kristus, jala dipatimbo di habangsa ni Kristus – i ma gombaran na hinirim ni Debata na sai ingkon siingotonta” —Ellen G. White, Langkah kepada Kristus, hlm. 201, 202.

**Sungkun-sungkun Sirangrangan**:

`Songon dia do Hata ni Tuhan i gabe haroroan ni hasonagan ni sahalak jolma jala ndada holan parsiajaran boti? Songon dia do di na marsiajar sian Hata ni Debata gabe mian di bagasan Jesus Kristus, Hata i (Joh. 1: 1; Joh. 15: 5, 7)?`

`Aha do na masa molo jolma i dohot torang jala ndang mansadi manadinghon hata ni Debata (Psalmen 81; Psalmen 95)? Didok roham boasama songoni?`

`Boasama dalan ni parjahat sai dihalomohon jolma asa sian hata ni partigor (Psalmen 141)? Lapatanna, songon dia do hita mangadopi na masa na sai dumenggan ia ngolu ni angka parjahat?`