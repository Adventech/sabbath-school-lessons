---
title:  Diunjuni Jahowa
date:   20/02/2024
---

`Jahama Psalmen 81: 8, 9; Psalmen 95: 7-11, dohot Psalmen 105: 17-22. Aha do pangunjunan ni Debata na disurathon di bagasan angka ayat i?`

Meriba sada inganan ni halak Israel mangunjuni Debata, disi dipangido nasida huaso dohot hagogoon ni Debata asa mangalehon na ringkot di nasida (2 Musa 17: 1-7; Psalm. 95: 8, 9). Psalmen 81 manurathon na balik sian i jala mangenet sian barita na sarupa uju Debata mangunjuni halak Israel (Psalm. 81: 8). Jala, hinorhonni tangkang ni roha dohot ndang manghaporseai (Psalm. 81: 12), talu bangso i di pangunjunan ni Debata.

Barita sian na masa di Meriba pasahathon dua tona. Parjolo, ndang jadi bangso ni Debata mangulahi dosa ni ompunasida. Alai, ingkon porsea nasida di Debata jala mardalan diangka dalanNa (Psalm. 81: 14). Paduahon, tunng pe talu nasida dipangunjunan i, na ro do Debata paulahon nasida uju dihagogotan nasida (Psalm. 81: 8). Dengganbasa ni Debata na paluahon di na robi sada sipeopon di dengganbasa ni Debata rodi marsundut-sundut.

Psalmen 105 patuduhon ia parungkilon i ma dalan ni Jahowa laho mangunjuni haporseaon ni si Josep di Hata ni Jahowa dompak ariarina marsogot (1 Musa 37: 5-10; Psalm. 105: 19). Hata Heber Tsarap, “diunjuni”, di bagasan ayat 19 lapatanna “paiashon”, manang “papitahon”. Dibahen i, hinangkam ni pangunjunan ni Jahowa dihaporseaon ni Josep i ma laho manaluhon roha na gale diangka bagabaga ni Jahowa jala laho patoguhon haporseaon ni Josep dipangaramotion ni Jahowa.

Pangunjunan na ro sian Debata laho patoguhon angka anak ni Debata jala paradehon nasida manjanghon hasasaut ni bagabagaNa, songon na pinatuduhun ni Josep (Psalm. 105: 20-22).

Alai, roha na so manjanghon patik ni Debata maparbuehon roha na jogal jala pajogal tangkuhuk ni halak na pajogal roha.

“Dihalungunhon Debata do asa tibu mangolui jala ndang ganggu rohana di patikNa, alai na tarpodom do jolma i manang ditaluhon gabus ni sibolis, papapatarhon angka hatana, jala manaluhon ganggu ni roha nasida, dungi mangkatahon hata songon na nidok tu Hawa di porlak i: “ndang na tutu hamu mate.” Hatoison ndada holan pajogal tangkuhuk dohot patangkang roha di angka dosa, alai mangela haporseaon ni na deba. Pangalaosion sian mulana diboto nasida dosa, alai lam tu lelengna dao do sian roha nasida, dungi gabe sungkun-sungkunma roha nasida na dosa situtu do i jala sian na so tinagamna nunga lam demak be nasida di bagasan dosa. —Ellen G. White, Testimonies for the Church, vol.4, hlm. 146.

`Songon dia do ho di ngolum di dosa na gabe patangkang roha? Boasama pangantusion disi gabe manogu hita sumolhot tu silang ni Jesus, sada dalan di hita taruli hagogoon di haporseaon?`