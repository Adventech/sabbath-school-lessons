---
title:  Hapantason asa Mangolu Sintong
date:   17/02/2024
---

### Namardomu tu parsiajaran di minggu on, jahama
Psalmen 119: 1-16; Psalmen 90; Joh. 3: 16; Psalmen 95: 7-11; Psalmen 141; Psalmen 128.

> <p>Ayat siapilon</p>
> “Sai parroha i ma hami mamilangi angka ariarinami, asa dapotan roha na bisuk hami” (Psalmen 90: 12).

Songon naung taparsiajari, dengganbasa ni Debata patupahon hasesaan ni dosa, jala manompa roha na imbaru di bagasan roha ni pardosa na paubaon diri, jala saonari mangolu sian haporseaon.

Hata ni Debata patupahon dalan asa mangolu sintong (Psalm. 119: 9-16). Mangaradoti patik ni Debata lapatanna ndada holan marningot dipatik i, alai alai mangolu di bagasan parsaoran na solhot dohot Debata, mangolu mardongan gok pasupasu (Psalm. 119: 1, 2; Psalm. 128).

Alai, ndada dao sian parungkilon ngolu ni partigor. Sipata partigor i diunjuni habisuhon ni sibolis (Psal. 141: 2-4) jala madabu tahe tu bagasan pangunjunan i.Diloas Debata do pangunjunan i asa patar ditanda ibana haporseaon ni anakNa i. Molo bangso ni Debata mangaradoti patik jala manangihon hata ni Debata, dipapita jala dipargogoi ma haporseaon nasida tu Debata. Hapantason asa mangolu sintong dijangkon marhite pardalanan ni ngolu na rap dohot Debata ditongatonga ni parungkilon dohot angka pangunjunan. Dibaheni, tangiang na niajarhon ni Tuhanta tu hita laho mamilangi angka ariarinta mangalehon tu hita roha na gok habisuhon (Psalm. 90: 12), manggombarhon togu ni roha na sai tongtong mardalan di bagasan haporseaon di Debata.

_Parsiajarima parsiajaran samingguon na laho paradehon tu ari sabat, 24 Februari_