---
title:  Uhum Manjaha Ende Sian Psalmen
date:   30/12/2023
---

### Namardomu tu parsiajaran di minggu on, jahama
1 Kron. 16: 7; Neh. 12: 8; Psalm. 25: 1–5; Psalm. 33: 1–3; Rom. 8: 26, 27; Psalm. 82: 8; Psalm. 121: 7.

> <p>Ayat siapilon</p>
> “Jadi ninna Ibana ma mandok nasida: On ma angka hatangku na huhatahon tu hamu, uju rap dope Ahu dohot hamu: Ingkon jumpang do saluhutna na tarsurat taringot tu Ahu di patik ni si Musa, di angka panurirang i nang di buku Psalmen. Jadi dibungkai ma rohanasida, asa diantusi na tarsurat i” (Lukas 24: 44, 45).

Buku Psalmen gabe buku tangiang dohot buku ende pamujian di halak Jahudi nang di halak Kristen martaon-taon lelengna. Jala molo tung pe buku Psalmen i gumodang hatana sian parpsalmen i sandiri na pinasahatna tu Debata, alai ndang sian jolma haroroan ni buku Psalmen tung sian Debata do, naung manihathon roha ni nasida.

Tutu, Debata manihathon roha nasida laho manurathon angka na binahen nasida, asa dibahen i, songon di bagasan saluhut Bibel (2 Pet. 1: 21), Debata na di bagasan buku Psalmen manghuling tu hita marhite angka naposona dohot Tondina. Jesus, angka apostel, dohot angka panurat di buku Padan na Imbaru mangenet buku Psalmen jala digoari nasida i buku na Badia (Mark. 12: 10; Joh. 10: 34, 35; Joh. 13: 18). Tutu tingkos hata ni Debata do i songon buku 1 Musa manang Rom.

Buku Psalmen disurathon mangihuthon hata umpasa ni halak Heber na robi, asa dibahen i buku Psalmen papatarhon hasomalan na sumurung di hatiha i, alai molo hata na i dompak hita saluhutna do. Manjanghon buku Psalmen i ma hata ni Debata huhut manjanghon hata umpasa di buku Psalmen, dohot barita na masa uju i, teologis, dohot liturgis, na gabe ojahan laho mananda di angka barita na pinasahatna, na marsaringar sian na robi sahat tu partingkianta saonari on.

_Parsiajarima parsiajaran samingguon na laho paradehon tu ari sabat, 6 Januari_