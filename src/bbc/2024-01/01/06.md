---
title:  Hadirion ni Buku Psalmen
date:   04/01/2024
---

`Jahama Psalmen 16: 8, Psalmen 44: 9, Psalmen 46: 2, Psalmen 47: 2, 8, Psalmen 57: 3, Psalmen 62: 9, Psalmen 82: 8, dohot Psalmen 121: 7. Dia do inganan na binongotan ni Debata di bagasan ngolu ni parpsalmen i?`

Sintongna buku Psalmen manatap tu Debata: margogo asa pasahathon, di bagasan tangiang dohot pujipujia, saluhut pardalanan ni ngolu tu Jahowa. Jahowa Sipanompa na tumimbul, Raja dohot Panguhum ni sandok portibi on. Dipatupa Ibana do sandok na ringkot di bangsaoNa. Dibahen i, patut do Ibana sihaposan ganup ari. Nang uju musu ni bangso ni Debata sungkun-sungkun, “didia do Debatam?” uju bangso ni Debata godoron (Psalm. 42: 11). Songon Debata i ma Debata ni bangsoNa na sai tongtong jongjong jala ndang dung hea talu, songoni ma nang bangso ni Debata na sai adong do Debata dijolo nasida. Diujungna, buku Psalmen manggombarhon hatiha sandok bangso dohot nasa tompaan ro marsomba tu adopan ni Debata (Psalm. 47: 1; Psalm. 64: 10).

Marhaposan tu Jahowa di bagasan ngolu maparbuehon ngolu na marsomba. Panombaon uju ngolu ni angka parpsalmen tutu asing do i dohot panombaon na ma saonari on, ala di na robi panombaon i ma impola ni saluhut dingolu ni jolma jala ndang tarlaosi. Dibahen i, sandok angka na ro masa, na denggan manang na roa, dibagasan ngolu ni bangso ni Debata rade manan ndang dipapatar do i dipanombaon. Ditangihon Debata do hata ni parpsalmen, nang didia pe nasida, jala dilehon alusna dihatiha na tinatapNa denggan (Psalm.3: 5; Psalm. 18: 7; Psalm. 20: 7).

Tangkas diboto parpsalmen do ia inganan ni Debata i ma di banua ginjang, alai dihatiha na sarupa, na mian do Debata di huta Sion, inganan na Badia ditongatonga ni bangsoNa. Na ro do Debata disandok inganan, na dao nang na jonok, nang didia pe tahe, nang di undung-undungNa (Psalm. 11: 4), martabuni (psalm.10: 1) jala na dipajongjong (Psalm. 41: 13). Di bagasan buku Psalmen, hahomion di parange ni Debata i dipatuduhon. Angka parpsalmen mananda na solhot jala mandao ndang hasirangan i sian hahomion ni Debata na daulat (Psalm. 24: 7-10). Angka parpsalmen mananda torang parungkilon ni partondion. Pangantusion ni nasida di haburjuon dohot hadirion ni Debata, diangka na ro masa di nasida, ido na gabe gogo di pangaropan ni nasida uju na malungun nasida dipangurupion na sian Debata, nang songon dia jala sadiahari tingkina Ibana laho mangulahonsa i.

`Songon dia do buku Psalmen i mangurupi hita mananda ia hita ndang patut manuhati hagogoon ni Debata na holan disada hatiha ni parngoluonta? Aha na olo ro tu bagasan ngolum molo sai margogo ho laho pasidingkon Tuhan i?`