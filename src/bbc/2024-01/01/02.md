---
title:  Ende di Punguan ni halak Israel na robi
date:   31/12/2023
---

`Jahama 1 Kronika 16: 7, Nehemia 12: 8, Psalmen 30: 2, Psalmen 92: 2, Psalmen 95: 2, Psalmen 105: 2, Kolosse 3: 16, dohot Jakobus 5: 13. Angka dia do dalanna umbahen disurathon pigapiga hata ende? Sadihari tingkina bangso ni Debata mangenet buku Psalmen?`

Buku Psalmen disurathon bahen sijahaon ditingki martangiang sahalak diri di bilut manang dohot punguan. Angka ende i diendehon bahen pujipujian di bagas joro, songon na ginoaran ni parhasapi pamujion mardongan parhinaloan sipiltihon (Psalm. 61: 1), ende pujipujian (Psalm. 9: 1) dohot uluan ni parende (Psalm. 8: 1).

Di buku ni halak Heber, buku Psalmen digoari tehilim, “pujipujian”, patimbulhon na sinangkapna, i ma mamuji Debata. Molo di hata Inggris dienet sian hata Gorik psalmoi, didapot di bagasan Septuaginta, salinan ni hata Gorik dimulana (abad paduahon dohot patoluhon andorang Kristus) sian buku ni halak Heber.

Buku Psalmen i ma buka na so hatadingan di punguan ni halak Israel. Umpamana, diendehon do i di hananangkok tu bagas joro, pesta huria, parpunguan bolon, nang uju panangkok poti parpadanan di Jerusalem.

“Ende hananangkok” (Psalmen 120-134), manang digoari ma i songon ende pangkorasion, di bagasan adat ende i diendehon ditingki nangkok tu Jerusalem di tolu  pesta bolon sisahalisataon (2 Musa 23: 14-17). Pujiapujian haruar sian Misir (Psalm. 113-118), pujipujian di habasaon ni Debata (Psalm. 136) diendehon di tolu pesta bolon sisahalisataon, dohot ma i pesta di poltak ni bulan dohot hananangkok tu bagas joro. Pujipujian haruar sian Misir tung denggan do i diendehon di ari raya Paska. Psalmen 113 dohot 114 diendehon laho mamuhai ulaon Paska, jala Psalmen 115-118 dipudina (Mat. 26: 30). Pujipujian siganupari (Psalm. 145-150) dijahahon ganup manogot diparpunguan manogot di bagas joro.

Psalmen ndada holan mandongani parpunguan ni huria, alai tahe papatarhon songon dia nasida manomba Debata di inganan na badia. Jesus martangiang mangenet sian Psalmen 22 (Mat. 27: 46). Ndang di punguan ni huria na parjolo, ende pujipujian dienet sian buku Psalmen (Kol. 3: 16; Ef. 5: 19).

`Nang pe hita, jala ido, ndang manomba Debata di inganan na badia di tano on songon bagas Joro, alai songon dia do hita mameanghon ende pujipujian di bagasan panombaonta, nang sasada hita manang rap punguan?`