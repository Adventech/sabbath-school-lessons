---
title:  Pabagashon
date:   05/01/2024
---

Jahama buku hasurirangon na sinurat ni Ellen G. White, (Bait Suci dan Penahbisannya,” hal. 35-50 dibagasan buku Para Nabi dan Raja; “Bacaan-bacaan dan Musik,” hal. 252 dibagasan buku Amanat Kepada Orang Muda.

Buku Psalmen adong 150 bindu, dibagi tu bagasan lima buku: Buku parjolo (Psalmen 1-4), Buku paduahon (Psalmen 42-72), Buku patoluhon (Psalmen 73-89), Buku paopathon (Psalmen 90-106), Buku palimahon (Psalmen 107-150). Buku Psalmen dibagi tu bagasan lima buku ro sian hasomalan ni halak Jahudi dimulana na marhadomuan tu lima buku ni si Musa na digoari Pentateukh.

Buku Psalmen pabaohon tingkos pigapiga ende naung adong hian: ende sian anak ni si Korah (Psalmen 42-49, 84, 85, 87, 88), sian si Asaf (Psalmen 73-83), ende hananangkok (Psalmen 120-134), dohot ende pujipujian (Psalmen 11-118, 146-150). Psalmen 72: 20 na gabe panindangi di rimpunan di ende ni si Daud.

Godang sian buku Psalmen ditanda marhadomuan tu tingki pangarajaion ni Raja Daud dohot harajaon na parjolo (abad pasampulohon SM), alai dungkon ni i marganda do ia isi ni buku Psalmen i; mapossa harajaon i, uju na tarbuang, dohot uju na mulak sian habuangan. Ro tu rohanta disi ia angka panurat di halak Heber uju panggomgomion ni si Esra pasadahon pigapiga ende tu bagasan sada buku na ummetmet na adong asa gabe sada buku uju nasida jongjong paulihon bagas joro na imbaru.

Tangkas tarida disi angka siboto surat na pasadohon buku Psalmen, ndang gabe mangalaluhon panogunoguon ni Debata dibagasan buku Psalmen. Angka siboto surat, songon angka parpsalmen, i ma angka naposo ni Debata na daulat, jala ulaon ni nasida mangihuthon panogunoguon ni Debata (Esr.7: 6, 10). Bangko ni Debata-jolma di buku Psalmen sadalan dohot hasadaon ni Debata dohot jolma di bagasan Tuhan Jesus na sorang dihajolmaon. “Alai Bibel, na marisi hasintongan na nilehon ni Debata jala dihatahon dibagasan pangkuling ni manisia, patuduhon hasadaon ni Debata dohot manisia. Hasadaon sisongoni tarida dibagasan ngolu ni Kristus, i ma anak ni Debata dohot Anak ni Jolma. Dibahen i sahombar dohot Bibel jala sahombar ma i nang dohot Kristus, i ma, ‘Gabe daging ma Hata i jala maringan di tongatonga ni hita on’” —Ellen G. White, Alfa dan Omega, jld.8, hlm. 7.

**Sungkun-sungkun Sirangrangan**:

`Aha do lapatanna buku Psalmen i ma tangiang dohot ende ni Debata-jolma? Songon dia do hata i, tung pe songkal antusan, mangurupi hita marnida hasadaon na hinasiholhon ni Debata dohot bangsoNa? Songon dia do i papatarhon, dohot dalanna sandoro, hinajonok ni Debata dohot manisi, nang dohot hita saluhutna?`

`Di UKSS, patorang uju adong jumpangmu dibagasan buku Psalmen na marhadomuam dohot parngoluanmu. Pangapulion dohot pangaropan dia do na jinumpangmu disi?`