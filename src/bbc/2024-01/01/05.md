---
title:  Angka Tangiang na Disihathon
date:   03/01/2024
---

`Jahama 2 Samuel 23: 1, 2 dohot Rom 8: 26, 27. Aha do na niajarhon ni angka ayat on tu hita i ma taringot ni tangiang?`

Buku Psalmen i ma punguan ni angka tangiang na disihathon dohot pujipujian sian halak Israel, asa dibahen i buku Psalmen i ma soara ni Debata na marsada dohot soara ni bangsoNa. Buku Psalmen patuduhon hasadaon na mangolu dohot Debata.

Angka parende dingoluna manggoari Debata i “Debatangku”, “Ale Jahowa Zebaot” dohot “Rajaku” (Psalm. 5: 3; Psalm. 84: 4). Jotjot do angka paspsalmen mangido tu Debata “sai patinggilma pinggolmu” (Psalm. 5: 3), “sai tangihon ma tangianghu” (Psalm. 39: 13), “sai tatapma” (Psalm. 25: 18), “hapogani ma mangalusi ahu” (Psalm. 102: 3), jala “malua ma hosangku” (Psalm. 6: 5). Tangkas saluhutna i joujou ni sahalak jolma tu Debata di bagasan tangiang.

Haulion dohot pasupasu na so habilangan sian buku Psalemen i ma songon sada tangiang dohot pujipujian tarida do i jala papatarhon ia buku Psalmen i ma Hata ni Debata di bagasan tangiang dohot pujipujian na daulat sian angka na marhaporseaon. Dibahen i, buku Psalmen mamboan bangso ni Debata tu bagasan parsaoran na sumolhot, songon na pinajojorna di bagasan Rom 8: 26, 27: “Alai nang Tondi i, diurupi do hita di hagaleonta i; ai ndang taboto, manang aha na tama sipangidoonta, gabe diondihon Tondi i do hita marhitehite hata na hinoihon na so tangkas hinatahon. Alai diboto Sitanda roha i do na pinarrohahon ni Tondi i, ai marguru tu lomo ni roha ni Debata do pangondihonna di angka na badia i.”

Nang Jesus i dienet do sian buku Psalmen, songon na tarsurat di bagasan Lukas 20: 42, 43, disi Ibana torang mangenet saluhut sian Psalmen 110: 1 110:1- “ Nunga didok Jahowa mandok Tuhanku: Hundul ma Ho tu siamunhon, paima hubahen angka musum sidegedegean ni patmu.”

Adong do pigapigsa sian ende i haruar alani, manang paboahon sada hatiha, na masa di na robi dohot na binolus ni angka parpsalmen i tahe, suang songoni nang angka na ro masa tu halak Isreal songon sada bangso, ngolu ni partondion, buku i paboahaon angka ragam ni masa diparngoluon mangatasi saluhut bangso, haporseaon, houm, dohot hajolmaon. Lapatanna, uju dijaha ho buku Psalmen, jumpangma i laho papatarhon pangaropan, pujipujian, lomos ni roha, rimas, arsak dohot habot ni roha, angka na somal ro tu ngolu ni hita jolma nang didia pe hita mian, diganup partingkian, nang beha pe parngoluonta. Tu hita do saluhut hata ni nasida i, dibagasan pangantusionta ganup.

`Aha do sasintongna na laho sipasahatonna tu hita i ma uju Jesus i mangenet sian buku Psalmen i ma diringkot ni hata i mangolu dibagasan pardalananan ni haporseaonta di portibi on?`