---
title:  Mananda angka Parpsalmen
date:   01/01/2024
---

Raja Daud, na goarna gumodang disurathon di bagasan buku Psalmen, jongjong manguluhon punguan ni halak Israel. Digoari do ibana “hasudungan ni Israel marhite angka ende Psalmen” (2 Sam. 23: 1). Buku Padan na imbaru patuduhon piga-piga ende na sinurathon ni raja Daud (Mat. 22: 43-45; Ulaon. 2: 25-29, 34, 35; Ulaon. 4: 25; Rom 4: 6-8). Angka parende di Bagas Joro nang dohot halak Lewi parsidohot manurathon godang ende disi, umpamana, Psalmen 50 dohot Psalmen 73-83 sian si Asaf, Psalmen 42, Psalmen 44-47, Psalmen 49, Psalmen 84, Psalmen 85, dohot Psalmen 88 sian anak ni si Korah. Asing sian nasida, adong raja Salomo (Psalmen 72, Psalmen 127) dohot si Musa naposo ni Debata (Psalmen 90) na manurathon pigapiga ende.

`Jahama Psalmen 25: 1-5, Psalmen 42: 1, 2, Psalmen 75: 1, 2, Psalmen 77: 1, 2, Psalmen 84: 1, 2, Psalmen 88: 1-3, Psalmen 89: 1. Aha do na pinapatarni Psalmen on taringot angka ari na binulosni panuratna i?`

Tondi Porbadia manggohi roha ni parpsalmen jala pajongjonghon nasida marhite parbinotoanna laho marhalado di Jahowa dohot punguan sahaporseaon nasida. Angka parpsalmen i ma halak na tulus mangalehon dirina jala mardongan haporsean na togu, alai na jonok do nasida tu pangunjunan dohot pandelean, songon hita saluhutna. Tung pe disurathon di na robi, buku Psalmen tontu patuduhon sian angka na ro tu hita saonari on.

“Sai tolhas ma tu jolom tangiangki, sai paeleng ma pinggolmu tu angguhanggukki. Ai nunga mandaon rohangki di angka hinamago, jala nunga pola dolos ngolungku tu banua toru” (Psalm. 88: 3, 4). On ma angguhangguk dipartingkianta saonari tudos songon angguhangguk ni sahalak jolma 3.000 taon naung salpu.

Piga sian ende patuduhon parungkilon, pigapiga patuduhon las ni roha. Angka parpsalmen joujou tu Debata laho paluahon nasida, jala mangjanghon asi ni rohana na so tama nean di nasida. Dipapuji nasida Jahowa di holong dohot denggan basaNa, jala dimangmanghon nasida pangoloion tu Ibana. Dibahen i, buku Psalmen i ma panindangion di panobusion na sian Debata dohot angka gombaran ni asi ni roha dohot pangaropan di bagasan Debata. Buku Psalmen pasahathon bagabaga ni Debata tu sandok manisia na manjanghon mardongan haporseaon, binahenni denggan basa ni Debata dohot ngolu na imbaru. Alai, patar do nang disi, ndang dibahen nasida laho mangunghupi, manabunihon, manang manalpuhon angka partinaonan dohot parungkilon na somal masa ditongatonga ni portibi naung madabu on.

`Songon dia do hita jumpangan pangaropan dohot pangapulion di na marnida nang nasida na daulat, songon angka parpsalmen, marungkil di pigapiga parungkilon songon na tatean saonari?`