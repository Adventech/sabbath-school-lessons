---
title:  Parpunguan na so dung Mansohot
date:   16/03/2024
---

### Namardomu tu parsiajaran di minggu on, jahama
Psalmen 134; Jes. 42: 10-12; Pangk. 14: 3; Psalm. 15: Psalm. 101: 1-3: Psalmen 96: Pangk. 14: 6-12; Joh. 4: 23, 24

> <p>Ayat siapilon</p>
> “Endehononku ma Jahowa saleleng di ngolungku, umpalu parhinaloan ma ahu umpuji Debatangku, saleleng adong dope ah” (Psalmen 104: 33).

Uju pangkilalaanta di holong dohot huaso ni Debata martamba-tamba, ditogu hita laho marsukkun rap dohot parpsalmen: “Tung beha ma pamaloshu tu Jahowa, ala saluhut denggan ni uhumna i tu ahu!” (Psalm. 116: 12). Alus na so tarjua i ma pasahathon ngolunta dohot denggan tu Jahowa.

Di bagasan buku Psalmen, halak Israel ndada holan sada bangso, alai “huria na balga” (Psalm. 22: 23, 26; Psalm. 35: 18). Hata i patuduhon hasurungan ni joujou di halak Israel laho mamuji Jahowa jala sitindangi di Ibana tu bangso parbegu, ala dihalungunhon Jahowa do sandok bangso marsada dohot bangsoNa di parpunguan. Bangso ni Jahowa digoari halak na sintong, na manomba Jahowa jala marpangaropan di bagasan Ibana jala mian di bagasan holongNa.

Mamuji Jahowa ditongatonga ni punguan i do ulaon na tutu. Ndada lapatanna disi tangiang dohot pamujian marsasahalak di Israel ndang marlapatan. Alai, tangiang diri tu Jahowa manggonopi panombaon di na ria mardongan ende na imbaru (Psalm. 22: 23, 26), martangiang sahalak diri patubuhon hirim rap marsomba dohot huria. Huria na marpungu digoari “luhutan ni angka partigor dohot huria” (Psalm. 111: 1). Unjur marroha tumanda Jahowa (Psalm. 36: 11) jala diboto Jahowa (Psalm. 37: 18), hasomalan on gabe parange di nasida.

_Parsiajarima parsiajaran samingguon na laho paradehon tu ari sabat, 23 Maret_