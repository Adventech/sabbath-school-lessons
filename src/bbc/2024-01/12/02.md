---
title:  Paherbang Hamu ma Tanganmuna tu Habadiaon
date:   17/03/2024
---

`Jahama Psalmen 134. Di dia do punguan na pinaboana disi? Aha do parbue ni panombaon tu Jahowa?`

Psalmen 134 marningot di pasupasu  ni malim Harun na tarsurat di buku 4 Musa 6: 24-26 (dohot Psalm. 67: 2) jala patandaphon pasupasu i impola dohot parbue ni parsaoran ni Debata dohot Israel. Huria pasangaphon Jahowa di inganan na badia, jala Jahowa mamasumasu bangsoNa sian Sion. Pasupasu i manggohi nasa parngoluon ala Jahowa do Sipanompa langit dohot tano. Manggoari Sion i ma inganan pasupasu sumurung ni Debata mangondolhon gomos ni parpadanan ni Jahowa dohot bangsoNa. Asa songonima di bagasan parpadaan pasupasu i halak Israel manghangoluhon pasupasu na sumurung laho pasangaphon Jahowa jala dipasupasu Ibana.

`Jahama Psalmen 18: 2, Psalmen 36: 2, Psalmen 113: 1, Psalmen 134: 1, 2, dohot Psalmen 135: 1, 2. Songon dia do luhutan i digombarhon disi?`

Jotjot buku Psalmen mangombarhon angka na ro marsomba i naposo ni Jahowa. “hamu ale naposo ni Jahowa, hamu ale angka na jongjong di bagas ni Jahowa ganup borngin” (Psalm. 134: 1) na olo do i jamita ni halak Lewi angka sijaga pintu arian dohot borngin (1 Kron. 9: 23-27) manang pamujion na dipelehon tu Jahowa sian halak Lewi arian dohot borngin (1 Kron. 9: 33).

Ala halak Israel manomba Debata na so haidaan, jala ndang boi digombarhon marhite ganaganaan dia tahe, inganan na badia jongjong laho patuduhon hamuliaon ni Jahowa jala paradehon inganan na sonang tu angka pardosa asa jumonok tu Raja na badia nasida. Sian Jahowa sandiri do harorona jala diatur angka patik dohot uhumNa.

“Ai nunga didapothon hamu Ibana, na songon batu na mangolu, na binolongkon ni jolma; alai na pinillit jala na arga, ia di Debata. Sai olo ma nang hamu paulion, songon angka batu na mangolu, gabe bagas partondion jala hamalimon na badia, laho mamboan angka pelean partondion, halomoan ni roha ni Debata, marhitehite Jesus Kristus” (1 Pet. 2: 4, 5). Aha na taida disi, di bagasan hata ni Petrus, i ma hata di Padan na Imbaru sian hata na sarupa na dipapatar di angka ende ni psalmen, ia bangso ni Debata, na saonari gabe malim na badia, manombahon pujipujian dohot hata las ni roha tu Jahowa nasida Jesus Kristus, Sipanompa jala Sipalua nasida, di sandok angka na denggan na binehanNa tu nasida.

`Songon sahalak na porsea di Parpadanan na Imbaru, dijou do hita na gabe malim asa di bagasan joujou i hita gabe siboan barita na uli tu sandok portibi on. Aha do dalan na dumenggan na patut dibahenonta?`