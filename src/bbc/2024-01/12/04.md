---
title:  Ale Jahowa, Ise do na jadi Sorang di Bagasan Undungundungmu?
date:   19/03/2024
---

`Jahama Psalmen 15. Ise do na patut ro marsomba tu adopan ni Jahowa?`

Alus na disurathon di bagasan ende ni psalmen on i ma rimpunan ni dalan naung dilehon di bagasan patik ni Debata dohot angka panurirang: i ma nasida na di bagasan pambahenanna (“siulahon hatigoran”) dohot parange (“di bagasan rohana”) (ida 5 Musa 6: 5; Muk. 6: 6-8) i ma gombaran ni Debata. Bagas Joro i ma inganan na badia, dohot saluhut na adong di bagasan i, nang dohot angka malim, dipabadia. Jadi, habadiaon i ma na ingkon dalan laho bongot tu adopan ni Jahowa. Habadiaon ni Israel ingkon do singkop, pasadahon panombaon dohot parange jala dipatuduhon di sandok parngoluon. Patik dilehon tu bangso ni Debata laho manggogohon nasida tu ngolu na tumimbo, i ma ngolu harajaon malim. Hamalimon na raja i ma ngolu na badia di adopan ni Debata jala mamboan pasupasu sian parpadanan tu bangso parbegu.

`Jahama Psalmen 24: 3-6 dohot Psalmen 101: 1-3. Aha do lapatanna na gabe badia?`

“Na ias roha” i ma parange na umbalga sian sahalak na ro marsomba tu adopan ni Jahowa. Tamim di hata Heber, “ias”, lapatanna disi “singkop” jala “uli”. Hau anggur na “ias” i singkop, ndang sega, denggan (Hes. 15: 6). Binatang na dipelehon na gabe pelean ingkon tamim, na so martihas (3 Musa 22: 21-24). Hata na “ias” saluhutna sintong (Job 36: 4). Jadi, “na ias roha” i ma “parroha na pita” (Psalm. 24: 4) manang na lidang roha (Psalm. 15: 2). Dilului ibana do Debata (Psalm. 24: 6) jala dipuli marhite pardengganan ni Debata (Psalm. 51: 4-12). Ngolu na so martihas tarida sian panjanghonon di asi ni roha ni Debata dohot hatigoranNa. Pasupasu ni Debata manogu jala patauhon angka naposo ni Jahowa manghangoluhon ngolu na marhabiran tu Jahowa, lapatanna mangulo di bagasan parsaoran an denggan dohot Debata jala unduk ni hataNa. Panindangion sian ngolu na martangiang jala daulat maparbuehon pamujion di Debata jala ndada bahen di dirina. Parateatehon ma godang sian angka dalan manjanghon pasupasau na disurathon di bagasan Psalmen 15 di hatahon mardongan hata metmet (Psalm. 15: 3-5). Hata i ndada mandok asa dihalomohon Debata alai taringot di angka situndalhonon na gabe manirang hita dohot Jahowa.

`Songon dia dohot dohot denggan umbotosa laho padaohon angka parange na pasirang hita sian Jahowa? Dia ma siang angka i, jala songon dia hita margogo manundalhon i?`