---
title:  Endehon Hamu ma Ende na Imbaru tu Jahowa
date:   18/03/2024
---

`Jahama Psalmen 33: 3, Psalmen 40: 3, Psalmen 966: 1, Psalmen 98: 1, Psalmen 144: 9, dohot Psalmen 149: 1. Aha do na pinaboa ni angka ayat on?`

Psalmen manjou jolma asa mengendehon “ende na imbaru.” Aha do na nidokna “ende na imbaru” disi? Dalan laho mengendehon “ende na imbaru” i ma hata na paboahoan hasangapon dohot hagogoon ni Jahowa di sandok tano on jala dalan mandok mauliate di pangaramotion dohot haluaoan na ni lehonNa i ma Sipanompa dohot Panguhum ni portibi on. Dipalua sian musuh dohot hamatean, dohot pangaramotion ni Debata na sumurung di halak Israel, i ma sada sian angka dalan di bagasan roha ni sahalak jolma laho mangendehon “ende na imbaru’. Nang angka ende na asing pe na mamuji Jahowa do i di haburjuon dohot hahomionNa na gok holong, “ende na imbaru” i ma ende na sumurung, patuduhon las ni roha na marsigorgor muse dohot padan pangolion Jahowa dipauli muse disi. Mangkilalahon haluaon sian Debata manogu jolma i laho manghatahon Jahowa do Sipanompa jala Raja nasida. Impola ni hata na somal di bagasan buku Psalmen na paboahon di angka “ende na imbru” i ma hinorhon ni haporseaon tu Jahowa, pamujion di hahomion di angka na tinompaNa, jala dipalua sian angka pangunjunan.

`Jahama Jesaya 42: 10-12, Pangk. 5: 9, dohot Pangk. 14: 3. Aha do bahenonta na gabe rimpunan di “ende na imbaru” di angka ayat?`

Bangso ni Debata i ma bangso Israel digombarhon di bagasan hata na gok denggan basa i ma “bangso hasolhotanNa i” (Psalm. 148: 14), paboahon sian panompaon, halak Israel dilehon hasurungan, asa dibahen i nasida sumurung dipangido laho mamuji Jahowa. Dibahen i, Bibel manjou angka na porsea sian sandok sundut alasa mangendehon ende na imabru laho mamuji Sipalua nasida, na mangalehon panindangion di haluaon nasida marhite mudar ni Anak ni Birubiru ni Debata. Sada “ende na imbaru” i ma sada ende na so dung hea ditangihon manang ise pe, sada ende na marningot dipasupasu ni Jahowa di ngolu ni sahaak jolma. “Ende na imbaru” dalan do i pabaohon hirim ni roha di angka na imbaru dipaekkon laho manghirim di sada hasangapon ni Jahowa na dumenggan na so dung hea masa najolo tu ari marsogot. Panombaon na daulat lobi sian paneahon diri dohot pelean jala patuduhon hasadaon na mangolu dohot Jahowa na sai tongtong imbaru jala mangolu. Di hata na asing, sahalak jolma tama do mandok ia “ende na imbaru” i ma dalan patuduhon, ganup ari tahe, sian holong dohot hamauliateonta di angka naung binahen ni Jahowa di hita.

`Halashon ma pasupasu ni Jahowa di bagasan ngolum. Ende na imbaru dia do na niendehonmu?`