---
title:  Uju Jahowa ndang Manghalomohon Pelean Situtungon
date:   21/03/2024
---

`Jahama Psalmen 40: 6-8, Psalmen 50: 7-23, dohot Psalmen 51: 18-21. Aha do jamita na ringkot dipatolhas di angka ayat i? Boasa ma Jahowa ndang manghalomohon pelean na tinontuhonNa marhite hataNa (2 Musa 20: 24)?`

Songon angka panurirang, parpsalmen manihai angka hajahaton di parpunguan. Na rumingkot di angka ayat i ndada panjuaon ni Jahowa di angka pelean dohot ari raya ni halak Israel, alai angka dalan na mambahen Jahowa manghagigihon, i ma dao ni lapatan ni panombaon sian haporseaon.

Ndang dipinsang Jahowa bangsoNa i dipelean situtungon dohot silehonlehon nasida, alai di dosa dohot angka hajahaton naung binahen nasida di ngolu nasida siapari (Psalm. 50: 8, 17-21). Buku Psalmen ndada manjamitahon pelean dohot parpunguan alai mangalo pelean sipaula dohot parpunguan na so marimpola, na pinatuduhon di hajahaton ni angka punguan i.

Uju hasadaon di panombaoan na tubu sian roha dohot joujou na tutu laho marsomba marsitundalan, angka parpunguan i somalna ummarga na ro sian bagas dohot sian roha nasida asa sian hasomalan na sasintongna mamboan nasida sumolhot tu Jahowa. Lapatanna, angka pelean i gabe impola ni parpunguan jala ndada Debata be na sasintongna na tinuju jala impola ni angka parpunguan.

`Jahama Johanes 4: 23, 24. Aha do jamita na pinasahat ni Jesusu disi na sadalan dohot poda ni Psalmen tu partingkian on?`

Ndang tuk molo holan silehonlehon. Aha lapatan ni pelean i molo roha nasida na mamelehon i ndang digohi hamubaon ni roha, haporseaon, dohot panolsolion di angka dosana? Holan molo didongani hamubaon ni roha dohot hamauliaton mardongan serep ni roha, pelean situtungon i dihalomohon Jahowa i ma “angka pelean hatigoran” (Psalm. 51: 21, ida Psalm. 50: 14). Jesus, mengenet buku Jesaya na mandok songon on: “"Dipasangap pamangan ni bangso on do Ahu; alai anggo rohanasida dao do sian Ahu” (Mat. 15: 8). Na masa na niiida ni angka parpsalmen i nang na niida ni Jesus dipigapiga jolma, tarlumobi angka uluan, saleleng parhobasonNa di portibi on.

`Songon dia do umbotosa ia hita, songon halak Advent, mardongan sandok hatigoran dohot parsiajaran on, ndang madabu tu bagasan jorgong na mandok ai nunga sintong be molo dung umbotosa hatigoran jala mangihuthon angka punguan ni partigor?`