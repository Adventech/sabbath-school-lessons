---
title:  Pabagashon
date:   26/01/2024
---

Jahama Ellen G. White, “Malam Pergumulan,” hlm. 198– 206, dalam Alfa dan Omega, jld. 1. Aha do parsiajaran na tabuat sian pardalanan ni si Jakkob taringot di hagogoon ni tangiang na gomos dohto haporseaon na togu tu Debata?

Buku Psalmen patoguhon haporseaonta tu Jahowa i ma inganan parlinggoman na so dung talu tu nasida na sai pasahathon ngolu nasida tu bagasan TanganNa na marhuaso i. “Patupaon ni Debata ma hahomion bolon tu nasida na marhaposan tu Ibana. Boasa ganup jolma na mandok nasida bangso ni Debata ndang adong hagogoon na sumurung ala nasida gumodang marpangunsandean tu habisuhon nasida sandiri, jala ndang mangaloas Debata laho patuduhon huasoNa bahen di nasida. Na sai urupanNa do bangsoNa diganup partingkian molo nasida tongtong marhaporseaon di bagasan Ibana, jala rade mangoloi Ibana” —Ellen G. White, Alfa dan Omega, jld. 2, hlm. 97.

Alai, adong pigapiga ende sian psalmen patubuhon sungkunsungkun uju bagabagana, dohot parngoluonta si saonari, ndang songon na tahirim. Di angka hatiha sisongoni, sibahenonta i ma marsiajar laho manghaporseai haburujuon ni Jahowa, na torang pinatuduNa di hau pinarsilang i.

Angkup ni i, sipata adong pigapiga ende sian psalmen dipangke laho patimbulhon pangaropan na lipe. Hata ni Jesus diangka na lipe mameakkon hata sian Psalmen 91: 11, 12 marhite husip ni sibolis di na manghaporseai Debata ndang tudos i dohot na mangunjuni Debata (Mat. 4: 5-7) manang mardongan neang ni roha mangodi tu Debata asa patupahon sada halongangan na maralo dompak sangkapNa.

“Hamonangan bolon di huria ni Kristus nang dingolu ni halak Kristen ndada hamonangan na jinanghonna marhite hapistaran manang parsikkolaan, marhite hamoraon manang gogo ni jolma. Hamonangan i dijanghon marhite di na ro hita tu adopan ni Debata, mardongan haporsean na togu jala na marsitutu gomos maniop tangan huaso na tumimbul i” —Ellen G. White, Alfa dan Omega, jld. 1,  hlm. 232.

**Sungkun-sungkun Sirangrangan**:

`Di UKSS mu, paradamema alusmu dompak sungkun-sungkun sian parsiajaran di hari Selasa i ma taringot dihaporseaon di Debata uju ro parsitaonon jala susah parngoluon. Songon dia do sahalak jolma mangantusi i jala songon dia do angka na masa i ro tu ganup jolma, angkup ni angka bagabaga na uli na tarsurat di buku Psalmen taringo di pangaramotion ni Jahowa? Rimangi nang dohot hata on: nang parpsalmen i, na manurathon bagabaga na so habilangan i, dibolus nasida do hasusahan manang marnida angka hasusahan na ro tu ngolu ni angka na porsea?`

`Songon dia do hita denggan patubuhon jala parherbanghon haporseaonta na togu tu Debata di ganup hatiha (umpamana, Psalm. 91; 14; Psalm. 143: 8, 10: Psalm. 145: 18-20)? Aha do na olo mambahen hita gabe paluahon haporseaonta? Boasa ma ringkot manghaporseai Debata uju dibagasan hasonangan hita jala ringkot marsiajar manghaporseai Ibana uju marsitaonon hita?`