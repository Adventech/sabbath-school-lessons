---
title:  Jahowa i do Partanobatoan Dihasusahan
date:   23/01/2024
---

`Jahama Psalmen 17: 7-9, Psalmen 31: 2-4, dohot Psalmen 91: 2-7. Aha do na niulahon ni angka parpsalmen uju marsitaonon?`

Gok do hasusahan na ro tu ngolu ni parpsalmen, jala di bagasan i, marlojong ibana tu Jahowa, na gabe inganan partanobatoan di ganup hasusahan. Haporseaon manogu jolma i manjanghon hagogoon ni Jahowa dingolu ni jolma disandok paringkian. Molo ndang togu haporseaon i uju ro hasusahan, gale ma haporseaon i di sandok partingkian.

Hata ni parpsalmen, “Ningku do mandok Jahowa: Haporusanku jala partanobatoanku, Debatangku, marhaposan tu Ibana do ahu!” (Psalm. 91: 2), haruar sian angka partinaonan di ari naung salpu rap dohot Tuhan jala gabe gogo dihaporseaonna tu ari na naeng ro. Parpsalmen disi mandok Tuhan Jahowa na tumimbul jala pargogo na so hatudosan (Psalm. 91: 1, 2), marningot hagogoon ni Tuhan Debatana na tumimbul i.

Dihatahon parpsalmen i do nang hasonangan na nidapot ni sahalak jolma di bagasan Debata: “pangondingan” (“marondingonding”, manang “inganan martabuni”), “linggoman” (Psalm. 91: 1), “pangondingan”, haporusan” (Psalm. 91: 2), “habong”, “lombulombu”, “pangondingan” (Psalm. 91: 4), jala “partanobatoan” (Psalm. 91: 9). Hata na diginjang manggombarhon inganan haporusan na denggan ditingki ni angka parpsalmen. Holan marhite manatap tu parngiar ni mata ni ari di sada luat bahen manogu jolma i manghalungunhon ombun pangondingan manang marningot muse di uju ni parporangan ni halak Israel bahen manghalungunhon hasonangan na nidapot marhite undungundung manang partanobatoan.

`Jaha Psalmen 17: 8 dohot Mateus 23: 37. Gombaran ni aha do na dihatahon disi, jala aha do na pinaboana?`

Sada gombaran na paboahon hinasolhotna i ma “di linggoman ni angka habongmi” (Psalm. 17: 8; Psalm. 57: 2; Psalm 63: 8). Gombaran on patuduhon hasonangan dohot parlinggoman na dumenggan marhite gombaran di sada anak ni pidong. Jahowa i dipatudos dohot pidong raja wali na mangaramoti anakna diatas ni habongna (2 Musa 19: 4; 5 Musa  32: 11) dohot indung ni manuk na papunguhon anakna ditoru ni habongna (Mat. 23: 37).

`Alai, songon dia do hita mangadopi uju ro partinaonan, jala disi ndang adong taida pangarupion na sian Jahowa? Boasama uju songoni ndada lapatanna ndang di dongani Jahowa hita?`