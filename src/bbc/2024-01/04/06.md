---
title:  Pangurupion sian Undung-undung na Badia
date:   25/01/2024
---

`Jahama Psalmen 3: 5, Psalmen 14: 7, Psalmen 20: 2-4, Psalmen 27: 5, psalmen 36: 9, Psalmen 61: 5, dohot Psalmen 68: 6, 36. Sian do haroro ni pangurupion di bagasan angka ayat i?`

Parlinggoman dohot hagogoon di partondion nang pamatang tarlumobi tarida sian parhobason di undungundung na badia. Undungundung ni Jahowa i ma haroroan ni pangurupion, hademahon, dohot haluaon. Undungundung na badia paradehon inganan di angka na marsitaonon. Jahowa pasintong uhum tu na sopot so marama dohot tu parompuan na mabalu jala mangalehon hagogoon tu bangsoNa sian habangsa parasianNa. Uju “Sian Sion, situan ni hinadenggan marsinondang Debata (Psalm. 50: 2), dibaritahon paruhuman ni Debata na sintong, jala pasupasu na sian Debata diusehon (Psalm. 84: 5; Psalm. 128: 5; Psalm. 134: 3).

Parlinggoman di undungundung na badia lobi sian hasonangan na nilehon ni angka inganan na asing di tano on ala marhabangsa do Ibana pargogo na so hatudosan i diatas ni undungundung ni Debata. Jongjong do Jahowa, ndada holan ala ni bagas joro i sada inganan na sun denggan, na mangalehon hasonangan. Songoni do nang, songon dolok inganan ni Jahowa, dolok Sion mangatasi nasa dolok tung pe dolok i sandiri sada dolok na metmet (Psalm. 68: 16, 17; Jes. 2: 2).

> <p></p>
> “Ai naung adong do di hita sintua ni malim na tarbahen dongan mangkilala di angka hagaleonta; tung na tarunjun do Ibana di na saluhut songon hita, alai ndang mardosa. Antong, marhiras ni roha ma hita mandapothon habangsa parasiasian, asa tajalo talup ni roha, jala asa dapot asi ni roha hita bahen pangurupion, di tingki halehetanna” (Heber 4: 15, 16).

`Diangka dia do parpeak ni ayat on sahombar dohot na hinatahon ni parpsalmen taringot di undungundung na badia?`

Habadiaon ni bagas ni joro ni Debata manogu parpsalmen laho mangkatahon ia sandok jolma pardosa i ndang tama manjanghon asi ni roha ni Debata, jala dihatahon ibana disi ia haluaon i holan marhitehon haporseaon dohot asi ni roha ni Debata sambing (Psalm. 143: 2, 9-12). Ndang adong di bagasan hita na tau patamahon hita diadopan ni Jahowa. Holan uju ro jolma i jongjong sintong di adopan ni Jahowa marhite hamubaon ni roha jala manjanghon asi ni roha dohot hasesahan ni dosa sian Debata, dungi tarjanghon ni nasida ma haluaon na sian Jahowa. Parhobason di Bagas Joro manggombarhon haluaon na tadapot di bagasan Jesus.