---
title:  Nda Tung Buni Holiholingku Di Jolom
date:   21/01/2024
---

`Jahama Psalmen 139: 1-18. Songon dia do angka ayat on mardongan ende manggombarhon huaso (Psalm. 139: 1-6), hajongjongon (Psalm. 139: 7-12), dohot haburjuon ni Jahowa (Psalm. 139: 13-18)? Aha do na pinasahat ni hahomion ni Debata dompak bagabagaNa?`

Adong do hea tubu tu roham naeng mangurupi donganmu alai ndang adong di ho? Songoni do nang, pigapiga jolma naeng ro mangurupi ho hape ndang diboto dia na ringkot di ho. Ndang songon jolma parholong sahali manang angka na burju situtu, Jahowa i singkop do diboto Ibana dia na ringkot di hita dohot pardangolanta, jala adong do angka dalan di Ibana laho mangurupi hita. Dibahen i, bagabaga dipangurupion dohot haluaon na sian Ibana ndada holan hata sambing, alai na tutu situtu do i jala patut sihaporseaan.

Mansai bagas do panandaion ni Jahowa dompak angka parpsalmen sahat ro di tu bortian ni inana nda tung buni sian Jahowa (Psalm. 139: 13, 15). Panandaion ni Debata i ndang holang sian partingkian (Psalm. 139: 2), pingkiran (Psalm 139: 2, 4), inganan (Psalm. 139: 3) dohot saluhut parngoluon ni parpsalmen. Parbinotoan ni Jahowa na sun tarida sian panompaonNa jala panandionNa na sun denggan tu angka jolma jala tarida di bagasan pangaramotionNa di nasida.

Hatigoran di Debata na sun badia na mananda kita sumolhot sasintong ndang mambahen hita mandao sian ibana, alai ingkon do manogu hita ampe tu bagasan abingan ni Jesus dohot saluhut na binahenNa tu hita di hau pinarsilang. Marhite haporseaon tu Jesus, nunga diampehon tu hita hatigoranNa, “hatigoran ni Debata” i (Rom 3: 5, 21).

Hajongjongon ni Debata patar dihatahon marhite menggombarhon Tuhan i tuat sahat ro di “banua toru” (syeol, “kuburan”) dohot “haholomon” (Psalm. 139: 8, 11, 12), angka inganan na so somal digombarhon inganan ni Debata (Psalm. 56: 14). hajongjonganNa i pe digombarhon marhite mamboan “habong ni buha siang ari” (habinsaran) asa sahat ro di “bariba ni laut” (hasundutan) (Psalm. 139:9. Hatigoran do sandok na pinaboana i dison i ma na paboahon nda tung adong inganan di hasiangan on na so tardodo Debata. Molo tung pe Tuhan i ndang sada sian hita, songon na hinaporseaan ni pigapiga halak, alai donok do Ibana tu saluhutna, ndada holan manompa alai diramoti do sintong (ida Heber 1: 3).

Songon Ibana mananda disaluhut parngoluonta, margogo do nang Tuhan i mangurupi jala manogunogu hita. Panandaion di hasangaponNa patubuhon ende las ni roha dohot haporseaon na imbaru di bagasan roha ni angka parpsalmen. Dijanghon nasida pangaramotion ni Debata na margogo manaluhon angka hagogoon na paholang nasida dohot Debata.

`Adong do pigapiga halak na manghaporseai ia Debata i mananda di sandok parngoluon nasida, nang angka na holip di bagasan roha nasida, pingkiran na jat. Dungi, boasa ma hasintongan i gabe sada pangaropan di hita?`