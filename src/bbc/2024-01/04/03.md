---
title:  Pangaramotion ni Debata na Tontu
date:   22/01/2024
---

`Jahama Psalmen 40: 2-4, Psalmen 50: 15, Psalmen 55: 23, dohot Psalmen 121. Songon dia do Debata jongjong diparngoluonta siganup ari?`

Jahowa patuduhon diriNa di bagasan Bibel i ma Debata na mangolu na mandongani nasida na sai joujou. Didok parpsalmen “Ai molo disiamunhu Ibana” (Psalm. 16: 8). Dibahen i, dihaporseai ibana Jahowa jala joujou tu Ibana (Psalm. 7: 2; Psalm. 9: 11). Tangihonon ni Jahowa do Ibana nang “sian pardangolan angka na bagas” ibana joujou (Psalm. 130: 1, 2), paboahon ai ndada adong parngoluon na buni sian hagogoon ni Debata na timbul i. Asa dibahen i, joujou ni parpsalmen, nang beha pe hinaporsukna, ndada ndang marpangaropan.

Angkup ni i, Psalmen 121 patimbulhon huaso ni Sipanompa dibagasan ngolu ni na porsea. Hagogoon i manghorhon tu:

1\. “Ndang tagamon loasonna tarsulandit patmu” (Psalm. 121: 3). “Pat” somal manggombarhon pardalanan ni ngolu ni sahalak jolma (Psalm. 66: 9; Psalm. 119: 105; Poda 3: 23). Hata Heber na mandok “humordit” menggombarhon pangaramotion ni Debata na nilehonNa tu portibi on (Psalm. 93: 1) dohot Sion (Psalm. 125: 1).

2\. Gombaran na mandok Jahowa Sijaga Israel na so nok mata manang ndang olo modom patuduhon jamot ni Jahowa jala na sai tongtong dungo bahen di angka anakNa (Psalm 121: 3, 4).

3\. “Jahowa do sijaga ho” (Psalm. 121: 5, 6) paingothon tiang ombun uju haruar sian tano Misir (2 Musa 13: 21, 22). Songoni do nang  Jahowa patupahon parlinggoman di pamatang dohot partondion ni bangsoNa.

4\. Jahowa di lambung ni tangan siamunmu (Psalm. 121: 5). Tangan siamun somalna patuduhon tangan na gumogo sian sahalak jolma, tangan na somal mula ulaon (Psalm. 74: 11; Psalm. 89: 13). Dihata on dipatuduhon Ibana hinasolhot dohot asi ni roha ni Debata.

5\. Pangaramotion ni Debata di bangsoNa dohot torang dipapatar di bagasan Psalmen 121: 6-8. Debata na sai tongtong mangaramoti bangsoNa sian nasa hagehudon. Nang “mata ni ari” manang “bulan” tahe ndang jadi ro manaluhon nasida. Na sai ramotan ni Debata do nasida uju “haruar” manang “bongot.” Hata na mardongan ende on mangondolhon pangaramotion ni Jahowa na singkop jala ndang marpansohotan.

Impolana? Parpsalmen porsea tu pangaramotion ni na sian holong ni Debata. Nang hita, dipangido, porsea songon nasida porsea.

`Dia do angka dalan na torang asa ho dumenggan manghilalahon hapataron di pangaramotion ni Jahowa? Songon dia do ho asa dumenggan ho dohot Debata bahen dalan mangalosa Ibana marhuaso dibagasan roham jala bahen di ho?`