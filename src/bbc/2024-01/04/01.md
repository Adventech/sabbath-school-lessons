---
title:  Jahowa Mananginangi jala Paluahon
date:   20/01/2024
---

### Namardomu tu parsiajaran di minggu on, jahama
Psalm. 139: 1–18; Psalm. 121; Psalm. 17: 8; Mat. 23: 37; 1 Kor. 10: 1–4; Heb. 4: 15, 16.

> <p>Ayat siapilon</p>
> “Mangangguhi do angka partigor, gabe ditangihon Jahowa do, jala dipalua nasida sian hagogotannasida sudena” (Psalm. 34: 18).

Marulahulak, buku Psalmen manintinghon hatigoran ai Jahowa do partigor, na manompa, jala mangaramoti hasiangan on, patandahon diriNya i ma Jahowa na mamungka jala mangaramoti parsaoran dohot bangsoNa.

Donok do Jahowa dohot bangsoNa nang dohot saluhut na tinompaNa, nang na di banua ginjang suang songoni nang na di tano on (Psalm. 73: 23, 25). Tung pe Ibana paojak “habangsaNa di banua ginjang” (Psalm. 103: 19) jala “marhureta di halongonan” (Psalm. 68:5), angkup ni i “Donok do Jahowa di sude angka na manjou Ibana, tongon tahe di sude angka na manjou Ibana di bagasan hasintongan” (Psalm. 145: 18). Buku Psalmen dohot gomos patimbulhon hatigoran ai Jahowa i do Debata na mangolu, na sai mangaramoti nasida na joujou tu Ibana (Psalm. 55: 17-23). Buku Psalmen i mansai balga do panghorhonna, tarlumobi na sai patimbulhon jala manaringoti Debata na mangolu, na manangihon jala mangalusi tangiang.

Ringkot do i ingotonta ia tanda na sintong hita donok tu Debata i ma marhite ngolu na marhaporseaon di Ibana jala mangaradoti nasa patikNa. Balik sian haporseaon dohot pangoloion sisongoni ndang dijanghon Ibana, songon angka na somal masa di ngolu ni bangso Israel na robi.

_Parsiajarima parsiajaran samingguon na laho paradehon tu ari sabat, 27 Januari_