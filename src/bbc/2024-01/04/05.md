---
title:  Pangondian jala Sipalua
date:   24/01/2024
---

`Jahama 1 Korintus 10: 1-4. Songon dia do apostel Paulus manggombarhon ari haruaron na sian tano Misir? Aha do parsiajaran na pinasahatana di haporseaonta marhite barita i?`

`Jahama Psalmen 114. Songon dia do disi digombarhon dibagasan ende dihagogoon ni Debata bahen paluahon bangso Israel sian tani Misir?`

Mardongan ende digombarhon hagogoon ni Debata laho paluahon bangsoNa sian tano parhatobanan Misir na disurathon di bagasan Psalmen 114. Di Padan na Robi nang di Padan na Imbaru, barita haluaon sian tano Misir ditatap songon sada gombaran di huaso ni Debata laho paluahon bangsoNa. Paulus di huta Korintus mangenet barita i, manatap disandok na masa i gabe sada gombaran haluaon dibagasan Jesus Kristus.

Nang Psalmen 114 manggombarhon haluaon na sian Debata marhite hagogoon ni Jahowa i ma Sipanompa hagogoon ni hasiangan on, na gabe dalan di Ibana laho paluahon bangsoNa sian tano Misir. Laut, aek Jordan, dohot angka dolok nang angka buntulbuntul ni tano on buni maanggombarhon hagogoon ni hasiangan on jala jolma na mandopang halak Israel dipardalanan nasida tu tano parpadanan (5 Musa 1: 44; Jos. 3: 14-17). Alai, Jahowa do na marhuaso diatas ni saluhutna i.

Tangkasna, di angka na manghaporseai Debata sian na robi nang di sandok luat, dalan laho tu Jerusalem na di banua ginjang i gok haporsuhon. Parpsalmen manosohon nasida asa mangaranapi dompak angka dolok dohot dompak Sipanompa langit dohot tano on (Psalm. 121: 1).

Hiras ni roha na di bagasan Psalmen 114 ditangkup Jesus uju pademakkon habahaba di tao i jala hataNa disi ia huria i ndang jadi mabiar ala nunga ditaluhon Ibana portibi on (Mat. 8: 23-27; Joh. 16: 33).

Jadijadian ni Debata na bolon bahen di bangsoNa sasintongna manogu sandok pangisi ni tano on angka hitir di adopanNa (Psalm. 114: 7). Angka hitir lapatanna disi panjanghonon huhut marsomba ndada di bagasan hatahuton (Psalm. 96: 9; Psalm. 99: 1). Molo Debata dongan nasida, ndang adong be habiaran ni angka na porsea i.

`Dia do angka pangunjunan di haporseaon na ro tu hita songon sahalak na porsea, jala songon dia do hita disi denggan marsiajar jala marpangunsandean tu huaso ni Jahowa na mangaramoti hita asa unang talu hita tu pangunjunan i na ro tu hita songon na tinean ni parpsalmen?`