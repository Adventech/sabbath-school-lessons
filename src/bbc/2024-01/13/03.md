---
title:  Hademahon ni Dakdanak na Sirang Susu
date:   25/03/2024
---

`Jahama Psalmen 131. Aha do na niajarhon ni ende sian psalmenon taringot di parsaoranta dohot Debata?`

Bangso ni Debata mangolu di portibi na manghasogohon halak na porsea, tano na gok pangunjunan dohot hasusaan tu sandok jolma. Haporseaon na imbaru ia ibana i ma anak ni Debata jala marsigantung tu Debata di ngoluna mangapuli roha ni parpsalmen jala manogu ibana ndang marlapatan hape ia ginjang ni roha. Sipaototo haginjangon manogu jolma na ginjang roha i marhaposan di dirina sandiri jala ndang tarpaidaida nasida molo adong tumimbo sian nasida. Marhite i, parroha manggang dipapitung di na marnida huaso ni Debata na tumimbo.

Alai, partigor i mangalehon rohana manatap tu Debata (Psalm. 123: 1, 2). Roha na manjanghon hinabolon ni Jahowa manogu nasida serep marroha jala malua sian angka dalan na patimbulhon diri dohot angka hirim na jungkat. Parpsalmen manghatahon ia ibana ndang “hupangalahohon ruhut hatimbulon” dohot “angka na so tarjujung ahu” (Psalm. 131: 1). Hata on manggombarhon jadijadian ni Jahowa di portibi on na dao sian pangantusion ni jolma. Angka hapistaran paboahon tu hita nang angka “na metmet sahali pe” tung mansai maol jala songkal do i sian pangantusionta, nang dihatihaon. Tangkas disi, adong na so harajumanta; lam godang taparsiajari taringot angka na adong disisik ni portibi on, lam tubalga do hahomion i adop di jolonta.

Angkup ni i, turiturian na tarsurat di Psalmen 131: 2, “songon dakdanak na sirang susu di lambung ni inana”, i ma gombaran na gogo sian sahalak na jumpangan hasonangan jala na dipasonang di abingan ni Jahowa. Hata i patuduhon hasadaoan binahen ni holong di sahalak dakdanak dohot inana di ganup pardalanan ni ngoluna.

Di na pasirang hita sian angka hagiot dohot roha manggang na so ringkot, Debata mangalehon tu hita sipanganon na horas, i ma laho “mangulahon lomo ni roha ni na marsuru Ahu dohot paujungkon ulaonna” (Joh. 4: 34, jaha nang Heb. 5: 12-14). Marhaporseaon songon sahalak dakdanak na digombarhon di bagasan Psalmen 131 i marhaporseaon na tang naung diuji marhite hasusahan ni ngolu jala nunga marnida hatigoran ni Debata di patikNa.

Idama diujungna parpsalmen manatap ni hasonangan ni bangso ni Debata. Di ujungna, hita dijou asa manghangoluhon ngolunta rap dohot Debata laho manghehei huriaNa. Lapatanna, sian naung taparsiajari i, nang di hita sandiri, di haburjuon dohot hatigoran ni Jahowa, na tama do i pasahatonta tu donganta jolma, nang dia pe angka alana, tu nasida na sai marungkil dihaporseaon nasida. Panindangionta di Kristus  denggan do i nang ditongatonga ni huria i, ai godang do disi na ringkot mananda Ibana bahen di ngolu nasida sandiri.

`“Situtu do na hudok on tu hamu: Molo so mulak rohamu, gabe songon dakdanak, tung na so bongot hamu tu harajaon banua ginjang i´(Mat. 18: 1). Aha di na nidok ni Jesus tu hita disi? Aha do tona ni hata i?`