---
title:  Pabagashon
date:   29/03/2024
---

Jahama buku Ellen G. White, “Bertumbuh dalam Kristus,” hlm. 112-129, di buku Langkah kepada Kristus.

Buku Psalmen pasahathon pangidoan na marsitutu laho paiamimahon Jahowa. “Pasombu ma Jahowa, jala Ibana paimaima” (Psalm. 37: 7). Uju na paimahon i marungkil hita, ndang torang, jala tumatangis, taingotma angka sisean ni Jesus di ari hananaek ni Jesus tu surgo (Ulaon. 1: 4-11). Jesus manaek tu banua ginjang sian jolo nasida, jala nasida ditadinghon laho paimaimahon Ibana ro mangulahi tu ari marsogot na so diboto tingkina. Ise sian hita na umbalga sihol ni rohana laho manjanghon pasupasu ni Debata di saonari on asa sian angka sisean di tingki i? na masihul situtu do nasida, “Ale Tuhan, togihon ma hami mulak tu Ho saonari.” Alai, ditonahon tu nasida asa paimahon bagabaga ni Ama i di haroro ni Jesus mangulahi. Molo hita mandok ia angka sisean i digohi arsak dohot lungun ni roha, tau tarsonggot do hita. Mulak nasida tu Jerusalem jala mangulahon sintong songon na tinonahon ni Jesus – nasida paimahon haroro ni Tondi Parbadia dungi mamaritahon barita Nauli tu sandok tano on mardongan hiras ni roha (Ulaon. 1: 12-14, Ulaon. 2).

Tona ni Jahowa tu hita laho paimaimahon Ibana i ma tona na borat situtu ia so Ibana patupahon hulaonNa di bagasan hita marhite Tondi Parbadia. Nang songon dia pe balga ni hiras ni roha ni jolma ndang tuk mangambati sihol ni roha na paimaimahon tu dirinta na gale on. Holan sada do na margogo mangubati sihol ni roha, i ma mian di bagasan Jesus Kristus, di ngoluna sumolhot dohot Ibana. “Molo Kristus i maringanan di bagasan rohanta, marharajaonma Ibana di bagasan hita, hita gabe ‘lam magodang ma hita di na saluhut, mangeahi Ibana, Ulu i, i ma Kristus’  (Epesus 4: 15)” —Ellen G. White, Langkah kepada Kristus, hlm. 129. Di na sai tongtong hita paimaimahon Tuhan, jumpangta ma hadameon jala dipasabam mangihuthon buku Psalmen. Tangiang dohot endeta dihalomohon Debata jala rohanta pajumpang ganup ari.

**Sungkun-sungkun Sirangrangan**

`Boasama sihol ni roha i mansai ringkot di ngolu partondionta? Hata i ma jamita ni pigapiga na tarsurat di Bibel i di barita na manghalungunhon. Songon dia do lungun ni roha i papitahon jala patoguhon haporseaon nasida? (Rom 4: 19-22; Heber 11).`

`Aha do uju ni na tahalungunhon i? (Psalm. 37: 34-40). Lapatanna, aha do bagabagana tu hita molo saluhutna nunga dipasaut? Pangaropan dia do na  tadapot dibagasan angka ayat i, umpamana, taringot di hatigoran naung leleng mago sian parngoluan on?`

`Boasama, taringot di angka naung mate, dohot di angka parange nasida andorang di ngoluna (Parj. 9: 5), hirim ni nasida di Jesus nunga mandao? Aha do pangaropan na tadapot sian angka alusi?`