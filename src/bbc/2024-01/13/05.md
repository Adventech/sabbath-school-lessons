---
title:  Paimaimahon di Bagasan Paradianan Sabat ni Jahowa
date:   27/03/2024
---

`Jahama Psalmen 92. Aha do disi dua jamita sian ari Sabbat na diondolhon di bagasan ende bahen di ari Sabbat i?`

Ende pujian tu Jahowa mida balga ni angka jadijadian ni tanganNa (Psalm. 92: 5, 6) jala manggombarhon partigor i songon porlak Eden (Psalm. 92: 13-15) tangkas hata i manatap tu Panompaon, i ma na parjolo diparningotan ni Sabbat. Angkup ni i Psalmen on pasangaphon Jahowa di hamonanganNa maradophon musuh i ma Debata partigor (Psalm. 92: 8-16) asa dibahen i manggogohon diparngingotan ni Sabbat na paduahon – haluaon sian dosa (5 Musa 5: 12-15). Jadi, Psalmen 92 mamuji Jahowa di jadijadianNa di najolo dohot pangaramotionNa di portibi saonari on, jala i mamboan dipangaropan ari parpudi di bagasan hadameon dohot hasonangan na sian Debata na manontong.

Ganup jolma tama manghalashon paradianan ari Sabbat ala Jahowa do “Natumibul” (Psalm. 92: 2); HabangsaNa di banua ginjang mangalehon tu Ibana hasangapon natumibul sian angka musu nasida.

Alai, tung pe Ibana Natumimbul, Jahowa tung tibu do paherbang tanganNa laho paluahon nasida na joujou tu Ibana. Jadijadian ni Jahowa jala tarlumobi haluaon di nn tinompa i ingkon manogu roha ni jolma i manomba Jahowa jala manghaholongi Ibana. Angkup ni i, tompaan naung madabu tu bagasan dosa, na so marpangaropan di haluaon, ndada sada ngolu na marhasonangan. Hita manghaholongi, hita marungkil, hita mate – jala mangulahon saluhutna i ndang mardongan pangaropan. Dibahen i, tapujima Jahowa, ndang holan Sipanompa alai Ibana do nang Sipalua hita.

“Miak na lambok” hata patuduhon haimbaruon diparhobason ni parpsalmen na laho marhalado di Debata i ma naposoNa naung dimiahi muse (Psalm. 92: 11). Dimiahi dohot miak na lambok laho pabadiahon angka na pinillitNa songon malim dohot raja (2 Musa 40: 15, 1 Sam. 10: 1). Alai, dipillit parpsalmeni do hata na somal, balal, dalan manggombarhon pangurasionna na so manggombarhon pangurasion ni angka naposo ni Debata alai patuduhon “hadomuan” ni miak dohot angka na deba sian pelean (2 Musa 29: 2; 3 Musa 3: 4, 5). Hata balal na pinakke ni parpsalmen patuduhon ia parpsalmen malungun laho mamelehon dirina songon pelean na mangolu tu Jahowa jala mamelehon sandok ngoluna tu Debata (Rom 12: 1).

Ndang halongangan i molo taida hata di bagasan ende ni psalmen na dipasahat bahen di ari Sabbat, ala ari Sabbat i songon tanda na Jahowa do na pabadiahon bangsoNa (2 Musa 31: 13). Maremare dohot hau ares di Libanon manggombarhon bangso ni Debata na tubu di bagasan haporseaon jala gombaran pasangaphon dohot denggan di sangkap dohot holong ni Debata na sun denggan. Sabbat i ma tanda parpadanan sisalelengna di Jahowa dohot bangsona (Hes. 20: 20). Dibahen i, paradianan ari Sabbat tung mansai ringkot di bangso ni Debata ala Sabbat i manggogoihon nasida mardongan haporseaon paimahon Debata laho manggonopi nasa bagabaga ni parpadananNa (Heb. 4: 1-10).

`Jahama Psalmen 90 salahi nai. Harapan bolon dia do na pinasahatna tu hita disi, jala songon dia hita, nang saonari on, taruli apulapul di na nidokna disi?`