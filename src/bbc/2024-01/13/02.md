---
title:  Joujou laho Paimaimahon
date:   24/03/2024
---

`Jahama Psalmen 27: 14, Psalmen 37: 7, 9, 34, Psalmen 39: 8, Psalmen 40: 1, Psalmen 69: 7, Galatia 5: 5, dohot Rom 8: 18-25. Aha do dipangido angka ayat on sibahenon ni bangso ni Debata?`

Sada sian angka naborat dingoluon i ma uju paimaimahon. Nang ise pe hita nang di dia pe hita tading, dia pe angka pangkatta, di ngoluon na sai paimaimahon do hita. Sian na paimahon situhoron di jolo ni kode manang paimahon joujou sian sahalak parubat, hita paimahon – i ma na sai so tahalomohon, nda i do?

Jadi, songon dia do na paimahon Tuhan? Hata na mandok paimahon Tuhan ndada holan di bagasan buku Psalmen didapot alai mansai godang do i di bagasan Bibel. Hata na ummarga di saluhutna i ma habengeton. Habengeton i ma togu ni roha na tumimbo laho manaluhon biar dohot arsak ala nang songon dia pe i na tau ro do Tuhan i bahen di hita. Anak ni Debata na martangiang na sai tarpaima, manghaporseai dohot denggan na sintong do ia Debata jala nasida paimaimahon Ibana marhaporseaon molo saluhutna tapasahat tu Ibana, pos ma rohanta disi tau na dumenggan do bahenon ni debata tu hita, nang dipartingkian i ndang dope patar i dijolonta.

Paimaimahon Jahowa lobi sian na tarpaima. Paimaimahon ima hirim ni roha na bagas di Jahowa na dipatudos dohot uas ni daging di tano na dangaron na soada aek (Psalm. 63: 2). Parpsalmen manghalungunhon godang ni pasupasu sian Jahowa, alai sihol ni rohana asa sumolhot tu Tuhanna lobi sian angka na ringkot di roha dohot ngoluna.

Songon tajaha di surat ni apostel Paulus, di bagasan suratna tu huria di Rom, Jahowa dohot sandok na tinompana paimaimahon di haimbaruon ni tano on dohot pardomuan ni Jahowa dohot bangsoNa na tarpasupasu di ari parpudi. Disurathon Ibana do: “Ai malungun do nasa na tinompa i paimaimahon tingkina, asa dipapatar angka anak ni Debata” (Rom 8: 19).

Bagabaga na sun sumurung!

Alai, di na paimaimahon haluaon na parpudi jala gabe marsada mangulahi dohot Debata, nang uju “sai tong dope rap marhoi jala mambebe nasa na tinompa i” (Rom 8: 22), ditongatonga ni bangso do Jahowa mian di saonari on, marhite Tondi Parbadia.

Angkup ni i, hita dijou gabe sitindangi (Ulaon. 1: 4-8) di barita haluaon, i ma taringot tu panompaon mangulahi muse. Tompaan na imbru i, di ujungna, i ma na tai tapaimaima, hagogonop na parpudi sian saluhut pangaropan ni halak Kristen tarlumobi huria Advent, ala di bagasan goar ni Advent adong suan hata pangaropan na tapaimaima. Hita paimaimahon, alai taboto do ndang sisoada i. Hamatean dohot heheheon ni Kristus, di harorona na parjolo i ma na gabe sipeopon di di hita di na manatap tu haroroNa na paduahalihon i.

`Angka dia do na pinaimam saonari sian Jahowa? Songon dia do hita marsiajar paimaimahaon mardongan haporseaon jala porsea, tarlumobi uju na tatangianghon i ndang dope dilehon?`