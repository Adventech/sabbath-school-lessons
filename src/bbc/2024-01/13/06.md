---
title:  Las ni Roha di Manogot ni Ari
date:   28/03/2024
---

`Jahama Psalmen 5: 4, Psalmen 30: 6, Psalmen 49: 15, Psalmen 59: 17, Psalmen 92: 3, Psalmen 119: 147; 2 Pet. 1: 19, dohot Pangk. 22: 16. Sadiari do di bagasan parumpamaan digombarhon songon partingkian haluaon ni Debata, jala boasa?`

Di buku Psalmen, manogot ni ari somalna sada partingkian na dihalungunhon di haluaon sian Jahowa. Manogot ni ari patuduhon panjanghonon ni Jahowa, naung manalpuhon haholomon na bagas di arsak dohot parungkilan (Psalm. 130: 5, 6). Di bagasan Psalmen 143, haluaon na sian Debata pataluhon huaso haholomon hamatean saonari on (Psalm. 143: 3) gabe hatiuron manogot na imbaru (Psalm. 143: 8), jala angka na manuruk tanoman (Psalm. 143: 7) jala tongtong mian “di tano na homop” (Psalm. 143: 10).

`Jahama Markus 16: 1-8. Aha do na masa di manogot ni ari na dihatai disi, jala boasama i ringkot di hita?`

Manogot ni ari di haheheon ni Jesus Kristus patupahon dalan tu tiur ni ari haluaon sisalelengna sian Debata tu sandok na porsea di bagasan goarNa. Angka sisean ni Jesus taruli di hagogoon sian bagabaga na adong di Psalmen 30: 6: “botarina i sorang partangison, hape manogotna i masa parolopolopon,” uju nasida pajumpang dohot Tuhan naung hehe i. Holan marhite na dihalomohon Tuhan dohot holong na so hasuhatan, partangisonta dipauba gabe parolopolopon (Psalm. 30: 6, 8).

Songon sinondang ni manogot ni ari paboahon sorang ari na imbaru, suang songoni nang haporseaon paboahon hinatutu ni hangoluan sisalelengna di bagasan ngolu ni angka anak ni Debata (2 Pet. 1: 19). Jesus digoari bintang sipaias na marsinondang i! (Pangk. 22: 16), na tung mansai tahalungunhon laho paojakhon harajaonNa na di bagasan i ndang adong be borngin, dosa, dohot hamatean (Pangk. 21: 1-8, 25). Diujungna, lobi sian saluhutna, on ma na tapaimaima uju na mandok paimaimahon Tuhan. Jala, tutu, sadalan do lungun ni roha i.

“Di tanoman ni si Josep naung ngangang i, Kristus nunga maningtinghon dalan hamonangan, ‘Ahu do haheheon dohot hangoluan,’ holan Debata do na patut manghatahon hata on. Ganup na mangolu na ditompa, mangolu holan marhite huaso dohot sangkap ni Debata. Nasida do na taruli di ngolu na sian Debata jala ndang ala gogona sandiri. Sian Serapim di inganan na tumimbo sahat rodi tu na gumale sian saluhut tompaan, saluhutna taruli sian Silehon hangoluan i. Holan Ibana na sada dohot Debata patut mandok, adong do di ahu huaso laho pasahathon ngoluKu, jala adong di Ahu huaso laho paulakhon i muse. Marhite huaso hadebataonNa, adong di Kristus huaso manaluhon huaso hamatean” —Ellen G. White, Alfa dan Omega, jld. 6, hlm. 437.

`Hamatean, didok halak, nunga suan di bagasan mudarta uju sorang tu portibi on. Molo tung pe tutu i, di hita tompaan naung madabu, aha do naung dibagabagahon marhite haheheon ni Jesus tu hita i ma di hamatean parsatongkinan? Boasma hita olo lupa ia hamatean i holan parsatingkinan do di hita?`