---
title:  Parhanalom ma Jahowa
date:   23/03/2024
---

### Namardomu tu parsiajaran di minggu on, jahama
Psalmen 27: 14; Rom 8: 18-25; Psalmen 131; Mat. 18: 3; Psalmen 126; Psalmen 92: Mark. 16: 1-8; 2 Pet. 1: 19.

> <p>Ayat siapilon</p>
> “Parhanalom ma Jahowa, pagomos jala patogu roham jala parhanalom Jahowa! (Psalmen 27: 14).

Minggu on marujung ma parsiajaranta na satriwulan on sian buku Psalmen. Angka parsiajaran i nunga mamboan hita marnida halongangan sian Sipanompa, Raja dohot Panguhum na sangap i; manatap di las ni roha di haluaon, hasesaan ni dosa, i  ma hasesaan ni dosa sian Debata; marnida ari maneahon diri mardongan panolsolion mardongan anggukhangguk; na manontong do Debata na so harajuman i. Alai na sai udutanta do ia pardalananta, di na mangolu hita di bagasan pangaropan di haroro ni Tuhan, di na manghirim hita di Debata di ujungna taruli. Molo adong hata parpudi na patut sibuatonta sian buku  Psalmen, i ma hata na mandok “parhanalom Jahowa.”

Marhanalomhon Jahowa ndada partingkian na semo jala gok arsak. Alai. Mamarhanalom Jahowa i ma paimahon di bagasan haporseaon dohot pos ni roha, haporseaon dohot pos ni roha na dipatuduhon di bagasan parange. Marhanalomhon Jahowa paubahon borngin hasusahaanta tu pangaropan di tiur ni ari (psalm. 30: 6; Psalm. 143: 8). Hata i patoguhon hita di bagasan pangaropan dohot hadameon na imbaru. I manogu hita asa gumogo mangulahon ulaon, mamboan tibalan na porngis sian hauma ni Jahowa (Psalm. 126: 6; Mat. 9: 36-38). Marhanalomhon Jahowa na so tupa pailahon hita, alai mamboan tu hita tumpal na marlobilobi, ala diparhatopot Debata do nasa bagabagaNa (Psalm. 37: 7-11, 18, 34; Psal,. 71: 1; Psalm. 119: 137, 138).

_Parsiajarima parsiajaran samingguon na laho paradehon tu ari sabat, 30 Maret_