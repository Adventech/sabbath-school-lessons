---
title:  Unang Loas Partigor i Madabu
date:   01/02/2024
---

`Jahama Psalmen 37: 1, 8, Psalmen 49: 6-8, Psalmen 94: 3-7, dohot Psalmen 125: 3. Dia do parungkilon na ro tu parpsalmen?`

Ende ni angka parpsalmen on mangapion dompak hamoraon ni parjahat dipartingkion on jala gabe patubuhon parungkilon dibagasan roha ni angka partigor. Ndang holan marhasonangan ngolu ni parjahat i, alai diangka partingkian na asing torang nasida marbiasbias dompak Debata jala mamusa donganna jolma. Parungkilonna disi i ma “mandondon tungkot harajaon ni hajahaton” (Psalm. 125: 3) dihasiangan on, “tungkot hatigoran” (Psalm. 45: 7) ditaluhon disi. Dungi, boasama ndang madabu jala manjanghon hajahaton i songon na binahenni pigapiga jolma?

`Jahama Psalmen 73: 1-20, 27. Aha do na manogunogu parpsalmen mamolus parungkilonna? Aha do na masa dipudian ni ari tu nasida na manghaporseai angka na laho pesan i? (idang nang 1 Pet. 1: 17).`

Di na tongtong parpsalmen di bagasan Psalmen 73 manatap tu hajahaton na masa di portibi on, dibahen i nasida ndang marnida haluaon mangihuthon parnidaan ni Debata. Tung balga do panghorhonna di haporseaonna binahen ni hamoraon marhite hajahaton, jala porsea ibana ia hatana na mandok na so marlapatan do hape haporseaon i gabe tangkas diparhatutu.

Alai, Psalmen 73 patuduhon ai “saluhutna on manginsahi nasida na pasidinghon ayat na parjolo sian psalmen on, na gabe rimpunan ni saluhut buku psalmen: ‘Mardenggan basa mamolin do Debata maradophon angka na ias marroha!’” —Johannes Bugenhagen, Komentar Reformasi tentang Alkitab (Downers Grove, IL: Intervarsity Press, 2018), hlm. 11.

Parpsalmen ditogu tu Bagas Joro na Badia, inganan habangsa ni Debata na tutu, jala dipodahon disi di na “sadari on” sada sian angka gombaran ni ngolu, jala ingkon ingot ibana tu ari “marsogot,” i ma ari uju parjahati mangadopi ari paruhuman ni Debata. Sian i parpsalmen manjanghon hasintongan na dipajojor di Bagas Joro na Badia dungi manatap dihagaleonna jala manjanghon saluhut hahomion di parngoluon on tarjanghon holan marhite haporseaon jala ndada marhite hapistaran ni manisia.

`Songon dia do bagabaga di paruhuman ni Debata di portibi on, nang dohot sandok hajahatonna, patubuhon las ni roha jala pangaropan di ho uju di saonari on godang hajahaton i ndang dihuhumi?`