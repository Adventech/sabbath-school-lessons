---
title:  Mengendehon Ende ni Jahowa di Luat ni Halak
date:   27/01/2024
---

### Namardomu tu parsiajaran di minggu on, jahama
Psalm. 79: 5–13; Psalm. 88: 4–13; Psalm. 69: 2–4; Psalm. 22: 2; Psalm 77; Psalm. 73: 1–20; 1 Ptr. 1: 17.

> <p>Ayat siapilon</p>
> “Tung beha ma pangendehonnami di ende ni Jahowa di luat ni halak na pulik marga?” (Psalmen 137: 4

Nda ingkon dao hita masuk tu bagasan buku Psalmen asa marnida ia buku Psalmen i dihatahon di portibi na naung madabu, gok dosa, parjahat, gok hasusahan, dohot hamatean. Tompaan na mauliutus na niramotan ni Jahowa dohot angka patikNa na sintong i ganup tingki disegai dosa. Ndung lam margogo dosa i, portibi on gabe “luat parasingan” di bangso ni Debata. Na masa on gabe patubuhon sungkun-sungkun di roha ni parpsalmen: songon dia do manghangoluhon haporseaon di luat ni halak?

Songon naung taida, angka parpsalmen i patimbulhon hagogoon dohot huaso ni Debata, dohot paruhumanNa na sintong i. diboto nasida ai Debata do inganan parlinggoman dohot hagogoon sisalelenglelengna jala ndang dung talu nang uju ro hasusahan. Dibahen i, sipata longang do roha ni angka parpsalmen (nang ise pe tahe) molo ndang dipatuduhon Debata diriNa jala lam barganda hajahaton i di adopan ni Debata na sintong jala timbul. Roha na ganggu di ende ni parpsalmen songon sda tangiang patuduhon di roha nasida ia Debata i mangkohom sian parniahapan nasida. Lapatanna, dipangkilalahon parpsalmen ia Debata ndang adong ditongatonga nasida.

_Parsiajarima parsiajaran samingguon na laho paradehon tu ari sabat, 3 Februari_