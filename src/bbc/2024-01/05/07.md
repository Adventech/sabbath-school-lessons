---
title:  Pabagashon
date:   02/02/2024
---

Jahama Psalmen 56, Ellen G. White, Bersukacita dalam Tuhan,” hlm. 196–219, dalam Langkah kepada Kristus.

Songon parpsalmen, na sai sungkun-sungkun do bangso ni Debata  songon dia mangendehon ende ni Jahowa di “luat ni halak.” Sipata, dijungkati do haporseaonta i dompak pangurupion ni Debata na gogo i, jala tama do rangranganta na tutu do Debata mangaturhon saluhut manang na tutu do marhagogoon jala marpanarihon songon na nidok ni Bibel i?

Jotjot do diunjuni jala ganggu haporseaon na manatap tu hata ni Tuhan, songon ni nang pos ni roha dohot gomos ni roha. Sipata ganggu dohot neang ni roha, tarlumobi di  na ro hajahaton jala manghohom disi Debata, ndang tarjua. Alai, ganggu ni roha ndang tarpeakkon ia molo dompak Debata, di parangeNa na sintong jala gok holong jala tama sihaposan. Na ganggu do parpsalmen i tu ari marsogot, alai sai jotjot do nasida marpangaropan di asi ni roha dohot hasintongan ni Debata sisalelenglelengna (Psalm. 36: 6-11; Psalm. 89: 3, 9).

Suang songoni nang dipartingkian on, sitiruon ma i di hita. “Pahimpuma sandok gogom laho manatap tu ginjang, ndada tu toru tu angka hagaleonmu, dibahen i ndang jadi ho rage di angka dalanmu. Tibu ma idaonmu Jesus dipudi ni ombun hasusahaan i, dipaherbang tanganNa laho mangurupi ho, jala na patut sibahenonmu i ma mangalehon tanganmu tu Ibana mardongan haporseaon na renta jala mangaloas Ibana manogunogu ho. Di na porsea ho, adong ma di ho, marhite haporseaon tu Jesus, gok pangaropan” —Ellen G. White, Testimonies for the Church, jld. 5, hlm. 578, 579.

Uju Debata “manabunihon bohina” ndada mangorui hagogoon ni tangiang. Alai, angka partingkian i manogu angka parpsalmen laho manulingkiti diri nasida ganup, marningot diangka pambahenan ni Debata di ari na robi, dungi mangalului Debata mardongan haporseaon jala dijanghon di bagasan unduk ni roha (Psalm. 77: 10-12; Psalm. 89: 46-52). “Tu toguna do haporsaeon i marhite di na mangadopi pangunjunan dohot hata na songkal sian roha. Parsiajaran na ni dapot marhite mamolus angka pangunjunan on ummarga do i sian mata intan” —Ellen G. White, Testimonies for the Church, jld. 3, hlm. 555.

**Sungkun-sungkun Sirangrangan**:

`Parungkilan do do na binolus ni angka parpsalen di na mangadopi hajahaton? Parungkilon dia do na ro nang tu ho, jala songon dia ho mangadopi i? songon dia do ho patuguhon haporseaonmu di na ro sisongoni?`

`Tu dia ma luluanta alus uju haporseaonta tu Tuhan i di unjuni marhite hasusahan manang marhite uju angka hasusahan na tinean ni jolma i patubuhon nasida sungkun-sungkun dihuaso dohot haburjuon ni Debata?`

`Songon dia do ho mangalusi sungkun-sungkun na somal taringot ni hajahaton diportibi on diboto jala diloas Debata na gogo holong jala pargogo i? Songon dia do parsiajaran taringot ni partontangan bolon mangurupi laho mangalusi sungkun-sungku on?`