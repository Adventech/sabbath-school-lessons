---
title:  Ari na Jahat
date:   28/01/2024
---

`Jahama Psalmen 74: 18-22 dohot Psalmen 79: 5-13. Aha do na hinonghopna disi?`

Parpsalmen marungkil laho marnida partontangan bolon ni Jahowa dohot huaso ni sibolis, jala ibana patimbulhon denggan basa ni Debata na so habilangan, dohot habisuhon nang hagogoonNa na so hasulingkitan.

Taringot hajahaton na tarsurat tarlumobi na di buku Psalmen i ma hajahaton dompak haporseaon, sungkun-sungkun disi taringot dihagogoon ni Jahowa. Dibahen i, hadadabu ni Jerusalem dohot Bagas joro ditatap songon sada na sinangkapan ni Debata ala diloas angka parjahat i jongjong manihai Debata. Teantenan ni Debata (halak Israel) i ma tanda na pinillit dohot parpadanan ni Debata (5 Musa 4: 32-38; 5 Musa 32: 8, 9) na so dung talu. Teanteanan ni Debata manghamham tu ari parpudi, i ma disada tingki sandok bangso gabe sitean bagabaga na sian Jahowa jala marhalado dijoloNa. Hata na mandok ia angka bangso manaban teanteanan ni Jahowa mangasupi diangka bagabaga ni Debata.

Ndang adong sungkun-sungkun, parpsalmen satolop ai angka dosa ni jolma i do na manegai parpadanan dohot Debata dungi ro ma sandok paruhuman tu jolma i (Psalm. 79: 8, 9). Ngolu ni jolma i marsigantung holan dompak denggan basa ni Debata dohot pardamean na paulihon parpadanan i. Jahowa i do “Debata ni hatuaonnami,” na patuduhon haburjuon ni Debata diangka bagabaga ni parpadananNa (Psalm. 79: 9).

Alai, na rumingkot sian na paulakkon hamaroan ni Israel i ma patimbohon parange ni Debata di tano on (Psalm. 79: 9). Molo ndang diuhum hajahaton ni jolma i, na so margogo ma Debata idaon disi (Psalm. 74: 18-23; Psalm. 83: 17-19; Psalm. 106: 47). Holan ditingki Jahowa paluahon bangsoNa dipatimbo jala sintongma goarNa.

Nang saonari, adong do nang roha na songoni. Angka dosanta, na manimbil hita, hajahatonta, ndang holan mamboan hasusahan tu ngolunta sandiri alai, na jumorbot muse, dompak Debata na  tahaporseai goarNa i. Nang dompak haporseaonta tahe pambahenanta na lipe manaluhon panindangion dohot ulaonta. Sadia godang halak na gabe mago haporseaonna na marhite pambahenanna patimbulhon goar ni Kristus?

`“Hasangapon ni Debata, hasangapon ni Kristus, tarida do i dibagasan haulion diparange ni bangsoNa” —Ellen G. White, Alfa dan Omega, jld. 6, hlm. 314. Songon dia do ho mangantusi di hatigoran na arga on, jala songon dia do panghorhonni i dibagasan ngolum songon sahalak Kristen?`