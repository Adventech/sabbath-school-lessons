---
title:  Tung Salelenglelengna do Pesan BagabagaNa i?
date:   31/01/2024
---

`Jahama Psalmen 77. Aha do na ro tu ngolu ni na manurathon hata on?`

Psalmen 77 dibuhai mardongan mangido pangurupion tu Jahowa huhut mangangguhi jala marningot parniahapan di ari naung salpu (Psalm. 77: 2-7). Tongon sandok di bagasan arsak parpsalmen i ro tumopot Jahowa. Dijua ibana do nasa pangapulion na ro nang sian dia pe i asing ni na sian Jahowa.

Alai, dinamarningot Jahowa idaon disi gabe pagandahon parniahapanna. “Sai hupaingotingot Debata, jala marhoi; sai hupingkiri, jadi biahaton tondingku. Sela!” (Psalm. 77: 4). Hata Heber hamah, “marhoi,” jotjot manggombarhon galumbang laut na gasagasaon (Psalm. 46: 4). Songoni do nang, saondok parngoluon ni parpsalmen mangkilalahon di bagasan hagogoton.

Songon dia do i masa di na marningot Jahowa gabe patubuhon roha na terjepol? Godang ni hata sungkun-sungkun na mangganggu ro do na manjadihon songoni 9Psalm. 77: 8-10): Tung naung muba do ulaning Debata? Tung pesan nama bagabaga ni Debata?.

Ragam ni dalan dipambahenan ni Debata laho paluahon jolma i di na robi dohot pangkohom ni Debata di saonari on patubuhon di roha ni parpsalmen i naung di tadinghon Debat ibana. Molo naung muda do Debata i, ndang adong be pangaropan di parpsalmen i, sada pangarimpunan na mansai borat dijua ibana.

Angkup ni i, ndang tarpodom parpsalmen i ala sai ditiopi Debata do langkop ni matana (Psalm. 77: 5). Hata on paingothon hita diangka na tarbarita dibagasan Bibel na dibahen Debata nasida ndang tarpodom laho pasauthon sangkapNa (1 Musa 41: 1-8; Est. 6: 1; Dan. 2: 1-3). Saborngin na bagas ndang tarpodom patubuhon di roha ni parpsalmen manatap di dalan haluaon ni Debata di angka ari na robi alai mardongan roha na imbaru (Psalm. 77: 6, 11).

Pangapulion na nijanghon ni parpsalmen sian Debata ndada taringot di parniahapanna sambing, alai taringot diangka haburjuon dohot haporseaon di Debata (songon si Job). Disosohon tu parpsalmen asa marpangaropan tu Debata di bagasan haporseaon, manghaporseai ai Ibana do Debata na patupahon hahomion tu halak Israel di na robi (Psalm. 77: 12-19). Angkup ni i parpsalmen manjanghon ai “ndang tanda angka bogasmu” (Psalm. 77: 20), manghaporseai panogunoguon ni Debata, nang dihatiha di bagasan parnidaan ni jolma ndang tarida Debata i. Parpsalmen manghaporseai ai na tongtong do Debata patuduhon dirina di na patar manang di na buni, asa dibaheni, dipapujipuji ibana angka bogas ni Debata na gok hahomion jala hadaulaton.

`Ingot diangka ari naung salpu uju Debata mangurupi ho di ngolum. Songon dia do hatiha i mangurupi ho mangadopi nang dia pe na ro masa tu ho saonari?`