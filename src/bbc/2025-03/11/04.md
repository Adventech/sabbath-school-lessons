---
title:  Mangago Diri Nasida Sandiri
date:   09/09/2025
---

`Jahama 2 Musa 32: 7, 8. Boasama Debata manjujui si Musa asa mulak tu parsaroan ni halak Israel?`

Di na marbalik tu angka ganaganaan, saonari halak Israel di bagasan partingkian na manirang diri nasida sandiri sian Jahowa na sintong, Ibana naung paluahon nasida sian Misir. Jahowa dohot sintong manipahon tu nasida dosa nasida i huhut mandok ia nasida nunga “marroha mago” (2 Musa 32: 7)- jala gabe mamuji patung mandok i ma patung na paluahon nasida sian Misir. Tutu sada hata na tingkos maralo dompak di na hinatahon ni Debata tu nasida (2 Musa 20: 2)! Mansaodahon dihadirion dohot diangka pambahenan ni Debata na bolon i tutu jea bolon do i. Pingkiran dohot roha nasida nunga dilipehon jala tutu situtu sega.

Hata ni panurirang Hesekiel, ia panombaon ganaganaan i do na gabe impola sian saluhut hasesega ni bangso ni Debata, jala sian i do tubu angka dosa na asing (ida, umpamana Hes. 8: 1-8; Hes. 20: 1-44; Hes. 22: 1-12). Jotjot do hita sungkun-sungkun boasama angka na porsea di na robi tung tobok situtu jala ndang olo dipinsang hatiha nasida parsidohot di bagasan panombaon ganaganaan na pinauli ni jolma. Na pos do roha nami ia hami ndang jadi mangulahon sisongoni. Na tutu do hita malua sian ganaganaan? Angka ganaganaan saonari on na olo do asing di rupa dohot gombaranna, alai dos do ia hagogoonna.

Ganaganaan i ma sada na manggantihon Jahowa, jala nangpe taboto i ndang sintong, na tongtong do tasomba, marulakhulak. I mambuat roha, holong, tingki, dohot pingkiranta gumodang asa tu Jahowa. Jala na olo do i marparhatoban rohanta. Lobi sian i, hita manuman tu na taida, jala ndang jadi tumimbo hita sian “debata” dia pe i na somba.

Molo Jahowa ndang gabe impola ni ngolum, angka debata na asing ma mangingani inagananNa i. Molo hita ndang mangkilalahon jala mangalehon ngolunta tu huaso ni Debata na mangolu, na tapangkilalahon jala ngolunta talehon tu sada manang sahalak na asing. Aha do na tabahen gabe singkat ni Kristus na olo do i asing rupana: ginjang ni roha, roha namarpambuat, hepeng, hagogoon, seks, sipanganon, TV, angka ubat, siinumon na tang, roha na jahat, pornografi, hasonangan ni roha, ulaon, olahraga, sisolhot, video game, film, belanja, raja parhata, politik, musik, pangkat, goar, adat, dohot angka na asing tahe. Ndang olo suda i molo sinurathon. Tung manang situtu jala tangi do hami dompak i. Na olo do hita paubahon dia pe i na denggan, uli, jala marlapatan gabe ganaganaan. Panombaon ganaganaan tung jungkat situtu do ala i paubahon parangenta, rohanta, holongta, dohot parsaoranta. Ganaganaan i paubahon dirinta jala mangalihon partalian na denggan dohot partalian na so tarida jala diujungna ndang marlapatan, jala diujungna muse ndang margogo paluahon hita.