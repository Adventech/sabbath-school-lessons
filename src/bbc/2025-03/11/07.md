---
title:  Pabagashon
date:   12/09/2025
---

Jahama surat ni Ellen G. White, “Penyembahan Berhala di Sinai,” di bagasan buku Alfa dan Omega, jld. 1, hlm. 371-389.

Parsiajaran di minggu on papatarhon dumalpak di ulaon ni Debata di bagasan ngolu ni na porsea. Tarpatupa ni Jahowa do i di bagasan hita “tarpatupa Ibana do andul lumobi sian na tapangido manang tapingkiri” (Ep. 3: 20). Ndang jadi hita mangkaporseai dirinta sandiri jala pasonangkon hagiot ni dirinta, ala i gabe mamboan hita tu panombaon ganaganaan. Balik sian i, rohanta ingkon ma ditujuhon tu Debata dohot huasoNa. Ibana mangalehon hagogoon, na manogunogu hita tu hangoluan na imbaru dohot hamonangan (Pil. 4: 13; Jud. 1: 24, 25).

“Holong ndang dia imbarna dohot hatigoran na manggogohon asa dompak dosa i didabu paruhuman. Debata i do siondingi suang songoni nang dohot pangarajai sian bangsoNa. Dirimpashon Ibana do nasida na martahan di panggunturion, asa unang nasida mamboan na asing tu hasesega. Di na mangaloas Kain mangolu, nunga dipatuduhon Debata tu hasiangan on diparbuena molo dosa i dipasombu ndang manjanghon paruhuman. Gogo naaung nilehonna tu pinomparna marhite ngolu dohot hatan nunga manogunogu nasuda tu bagasan sada ngolu na gok hajahaton asa dibahen i tano on dirimpashon dohot aek na sumar... Lumeleng jolma i mangolu, tu jungkat na do nasida ujungna. Songoni do nang dohot panundalan di Sinai. Asing sian na pintor mandabu uhuman dompak pangalaosion gabe tubu do angka parbue na sarupa” —Ellen G. White, Alfa dan Omega, jld. 1, hlm. 382, 383.

**Sungkun-sungkun Sirangrangan:**

`Rimangima sungkun-sungkun na parpudi sian parsiajaran di ari Sinen. Angka dia do dalanna na tabahen gabe manomba tompaan i sandiri, jala ndada manomba Sipanompa? Na gabe gombaran, songon dia do tabahen dalan asa gabe parhalado na burju di tano on jala margogo laho mangaramoti luatta jala ndang manomba i manang pajongjonghon i gabe ganaganaan?`

`Taida do hamamago na ro i ma parbue sian sada pambahenan manang tutu ni paraloan maradophon na masa i. Boasama si Musa maningtinghon laho mambunuh angka jolma na tangkang na so olo manolsoli jala na sai tongtong manguduti hagunturon nasida maradophon Debata dohot patikNa?`

`Boasama tobusan pangondian na gabe sasadasa gombasan sian panobusan na sintong? Boasa jamita panobusan nang dia pe i na mansaoadahon, manang manginsahi, ojahan na tutu sian barita Haluaon gabe teologis na lipe? Jahama 1 Petrus 2: 24. Songon dia do ayat on mardongan gok huaso papatarhon barita taringot ni Jesus i ma Singkat ni hita?`