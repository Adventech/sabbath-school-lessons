---
title:  Panombaon Ganaganaan dohot Hajahaton
date:   08/09/2025
---

`Jahama 2 Musa 32: 6. Tu dia do panombaon ganaganaan i mambaon nasida dohot hatop? (ida dohot Psalm. 115: 4-8; Psalm. 135: 15-18; Jes. 44: 9, 10).`

Anak lombu sere i manuman tu debata jonggi Misir, na digoari Apis, manang debata lombu, na digoari Hathor. Pangalaosion na torang do i dompak patik na parjolo dohot na paduahon (2 Musa 20: 3-6). Pangalaosion on ndang jadi disalpuhon buti sambing ala i dohot torang mamutus partalian nasida dohot Debata na mangolu. Ndada manomba Sipanompa nasida, alai halak Israel manomba tompaan nasida sandiri, na so marniida, ndang martinangi, marparnianggo, mangkuling, mangaramoti, mangkaholongi, manang manguluhon.

Ditundalhon nasida do partording ni panompaon: ndada marningot ia nasida nunga ditompa tumiru rupa dohot gombaran ni Debata, alai dibahen nasida do ganaganaan, jala ndada tumiru rupa nasida sandiri – i ma sasintonga nunga tung ronsam situtu – alai manuman gombaran ni sada binatang. On do debab na laho sombaon nasida? Dibahen i, nunga tung balga situtu dosa nasida maradophon Jahowa (Jes. 31: 7; Jes. 42: 17).

`Di bagasan dalan dia do panundalan anak lombu sere manggombarhon dia na tarsurat di bagasan Rom 1: 22-27?`

Panombaon ganaganaan mansoadahon parsiajaran teologi ia Debata i do Debata jala manisia i do manisia. Panombaon ganaganaan manesa lombang panolai ditongatonga ni Debata dohot jolma (Parj. 5: 2) jala manggotap partalian dohot Ibana. Manang na dohot torang jala patar i manang sada na buni di bagasan roha, panombaon ganaganaan dohot tibu manggotap partalianta dohot Jahowa na gabe manogunogu hita gabe marroha mago. Ndang halongangan i molo ayat on mandok taringot na binahen ni nasida tu marsogot ni arina i: dungkon mamelehon pelean tu ganaganaan, nasida dungi mamungka marpesta, di bagasan gombaran na binahen ni Ellen G. White i ma “suman tu pesta panombaon ganaganaan di Misir” —Alfa dan Omega, jld. 1, hlm. 378.

Jolma i na pistar situtu do di na manompa angka ganaganaan nasida sandiri. Nasida manompa angka debata nasida sandiri, na tung ronsam situtu i, alai dungi borhat do nasida jala marhalado tu angka debatana i. Sipanompa dialihon dohot angka na, hatop manang leleng, manogu gabe marroha mago.

`Angka dia do na olo dipatupa jolma saonari on na laho manomba tompaan jala ndada manomba Sipanompa?`