---
title:  Rimas ni Debata na Tutu
date:   10/09/2025
---

`Jahama 2 Musa 32: 9-29. Songon dia do panjangkonon ni si Musa dompak ondam-ondam ni Debata na laho mangarimpashon halak Israel?`

Uju si Musa di Dolok Sinai, Debata mandok ia Ibana ingkon mangarimpashon angka parjahat i jala mambahen pinompar ni si Musa gabe bangso na bolon. Alai, ndang i na hinalomohon ni si Musa. Andul sian i, dipangido ibana tu Debata, patuduhon ia halak Israel ndada bangso ni si Musa – nasida i ma bangso ni Debata, ia si Musa, ndada mamboan nasida ruar sian Misir, alai Debata do na mangulahon i marhitehita angka pambahenanNa na bolon. Jala dimangmangkon si Musa do tu Debata, mangondolhon angka bagabagaNa i tu angka ompu nasida. Musa tutu situtu jongjong na gabe pangondian ditongatonga ni Debata dohot jolma.

Dungkon ni i “jadi marpamuati ma roha ni Jahowa taringot tu hinamago naung nilumbahonna naeng bahenonna tu bangsona” (2 Musa 32: 14), Musa mulak mandapothon nasida. Ndang adong pustaha – ndang songon na masa na di bagasan 2 Musa 334: 29, 30 – ia bohina marsinondang di jolo ni Jahowa. Na olo do bohina patuduhon rimasna.

“Alai dung jonok ibana tu parsaroan i, jala diida lombu i dohot tortor marhaliang, marsigorgor situtu ma rimas ni Musa, laos ditimpalhon ma sian tanganna lei na dua i, gabe mabola do i di bonandolok i” (2 Musa 32: 19). Manopari dua lei na marisihon Dekalog i ma tanda sian ruar manegai isina. Dipinsang Jahowa do si Musa alani i, alai dungi diparentahon do si Musa laho mandakdak dua lei singkat ni “lei batu parjolo i, angka na tinaporanmi” (5 Musa 10: 2). Debata sandiri do na manurat mangulahi angka patik i.

Musa maminsang Harun dohot gogo ala dioloi ibana pangidoan ni bangso i. “Aha huroha na binahen ni bangso on tu ho, umbahen paroonmu dosa na sai balga tu atasna?” (2 Musa 32: 21). Digogo Harun do laho mangampini pangalaosionna marhite (1) mangaluhon halak na asing, jala (2) mardongan ajiajian: “dung i hutimpalhon ma i tu bagasan api, gabe ruar ma lombu on” (2 Musa 32: 24). Na parjorbuthon na masa i si Harun sandiri dipasangap Jahowa, ai nunga dilehon godang hasurungan, jala dohot do nangkok tu atas gunung raphon si Musa dohot 70 halak sintua ni Israel (2 Musa 24: 1).

Tutu sada parniahapan na holom. Marhite mandok ai nunga masa sada hahomion, Harun marsangkap mangotootoi anggina i (idama songon dia sada dosa patubuhon dosa na mangihut, dison, panombaon ganaganaan dohot gabus). Alai, si Musa ndang maoto ai diida ibana do ronsam ni roha ni bangso i. Tangkas situtu parbuena na roa i, jala Musa ingkon tibu pasohothon hajungkaton i.

`Aha do na ingkon sipasahaton ni na masa on tu hita i ma di gogo ni tangiang pangondian? Ise do na ingkon sitangianghononmu saonari on?`