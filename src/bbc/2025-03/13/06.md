---
title:  Jesur Marsaro Ditongatonga ni Manisia
date:   25/09/2025
---

`Jahama Johannes 1: 14. Songon dia do hatutubu ni Kristus di tano on dipatudos dohot Undungundung na Badia?`

Hatutubu ni Kristus i ma sada hahomion jala sada parsiajaran na arga situtu na laho diparsiajari angka jolma naung ditobus di ari sisalelenglengna i. Apostel Johannes mandok ia Kristus, di na manolukkon pamatangta di bagasan Ibana, paboahon ia Ibana maringanan raphon hita di bagasan pardagingon. Jesus dison di bagasan pamatang hajolmaon tudos tu Debata na di Padan na Robi, na maringanan raphon halak Israel di Bagas Joro, di Sinai dohot di halongonan uju nasida di bagadan pardalanan tu Tano Parpadanan.

Saleleng manoluk pamatang hajolmaon, Jesus maringanan ditongatonga ni manisia. Tutu sada panghophopon na so habilangan! Debata na manontong tuat tu hita, gabe sada sian hita, na laho paposhon hita ai Ibana do tutu “Immanuel, donganta ma Debata.”

Di bagasan Mateus 18: 20, Jesus mandok molo adong dua manang tolu halak na marpungu di bagasan goarna, sai dongananna do nasida. Kristus mandongani bangsoNa marhite huaso Tondi Parbadia. Kristus manjou angka siseanNa asa manjangkon partalian na solhot dohot Ibana: “Ida ma, na jongjong do Ahu di jolo pintu i manuktuhi; ia adong na tumangihon soarangku dohot mangungkap pintu i, bongot ma Ahu tu ibana, mangan ma Ahu rap dohot ibana, jala ibana rap dohot Ahu” (Pangk. 20: 3).

`Jahama Pangungkapon 21: 1-3. Aha do na pinasahatna tu hita dison?`

Jerusalem na Imbaru tuat sian banua ginjang tu tano on, jala Johannes mandok: “Jadi hubege ma soara na gogo sian habangsa i, na mandok: On do joro ni Debata di tongatonga ni angka jolma; na maringanan ma Ibana di tongatonganasida, jala nasida ma bangsona, jala Debata sandiri saor tu nasida!” (Pangk. 21: 3). Ndang adong Bagas Joro di Jerusalem na Imbaru (Pangk. 21: 3) alana sandok huta i do Bagas joro, inganan na badia ni Debat. Unjurna dohot bohangna dohot timbona huta i dos do (Pangk. 21: 6) tudos songon Bilut na Sun Badia di inganan na Badia, na maropatsuhi, na dos do bohangna dohot unjurna. Inganan sisalelenglelengna, di portibi na so adong dosa, hamatean, dohot hasusahan, disi ma hita maringanan adopan ni Debatanta.

`Marnida diangka naung binagabagahonna tu hita di bagasan Jesus, songon dia do hita olo marsiajar asa martahan ro di ujung?`