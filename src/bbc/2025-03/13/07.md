---
title:  Pabagashon
date:   26/09/2025
---

Jahama surat ni Ellen G. White, “Bait Suci dan Upacara-Upacaraa,” di bagasan buku Alfa dan Omega, jld. 1, hlm. 406-423.

“Ulaon pajongjonghon inganan na badia dipungka marhite panobusion ni Debata, i ma paluahon halak Israel sian hagogoon ni Misir na parhatoban nasida. Dungi ulaon i diihuthon dohot haradeon ni Debata laho bongot tu bagasan parpadanan na manontong dohot bangsoNa. Ibana gabe Debata nasida, jala nasida gabe bangsoNa (2 Musa 6: 7). Dalan nasida marparsaoran dohot Ibana nang dohot donganna na asing ditontuhon di bagasan patik parpadanan. Undungundung na Badia tutu gabe sada inganan parpunguan, ingan na disi Debata dohot manisia rap marpungu. Holan dungkon ni panobusion dohot paojakkon partalian na manontong dohot Debata marhitehite parpadanan, huria taruli dalan tu Debata di ingananNa” —Andrews Bible Commentary: Old Testament, “Exodus” (Andrews University Press, 2020), hlm. 226.

Angkup ni i, Ellen G. White patorangkon sangkap sian parhaladoon inganan na badia: “Asa dibahen i di bagasan saluhut ulaoan Bagas Joro diportibi dohot di bagasan Bagas Joro na di banua ginjang, situan na torop i diajari ganup ari barita hatigoran na badia marhadomuan dohot hamamate dohot parhaladoon ni Kristus, jala sahali sataon roha nasida diboan tu ulaon na parpudi sian partontangan bolon ditongatonga ni Kristus dohot Satan, ari papitahon parpudi ni hasiangan on sian dosa dohot angka pardosa” –Alfa dan Omega, jld. 1, hlm. 423.

**Sungkun-sungkun Sirangrangan:**

`Impola sian ulaon di Bagas Joro i ma mandurushon mudar. Godang dorbie dipelehon, jala mudarna dibahen di saluhut ulaon Bagas Joro. Aha do na ginombarhon ni mudar i, jala aha do diujungna na pinatuduhon ni sandok pelean on?`

`Nang beha pe halonganganna Debata, Sipanompa hasiangan on, na maringanan di inganan na badia ditongatonga ni bangsoNa, tung dao do halonganganna molo Ibana ro jala maringanan ditongatonganta jala gabe sada sian hita, sahalak jolma. I sambing nunga sada gombaran patuduhon holong na sumurung. Alai dungi mamelehon diriNa na gabe pelean alani dosa, i ma mate bahen di hita? Aha do na pinasahatni i tu hita dompak parange ni Debata? Angkupni i, aha do na pinasahatna tu hita i ma dibalga ni hirim ni Debata laho marnida hitta dipalua tu bagasan harajaonNa na manontong i.`

`Jahama Heber 8: 1-6. Aha do na pinaboa ni ayat on tu hita i ma songon dia Bagas Joro di tano on manggombarhon dia na binahen ni Jesus saonari di Bagas Joro banua ginjang?`