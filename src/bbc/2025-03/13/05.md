---
title:  Parjongjong ni Debata di Bagasan Undungundung na Badia
date:   24/09/2025
---

`Jahama 2 Musa 40: 1-38. Songon dia do halak Israel mananda parjongjong ni Debata?`

Bindu na parpudi sian buku 2 Musa (2 Musa 40) pajojorhon ulaon pangojakon Undundundung na Badia dohot pasahathon Dekalog. Pasahathon Undungundung i tu Debata i ma rimpunan ni ulaon di halak Israel uju di Sinai.

Hamuliaon ni Debata i do habadioanNa, parangeNa, dohot hajongjonganNa na gok holong, i ma hatigoran i sandiri (2 Musa 3: 5; 2 Musa 33: 18, 19). Hadirion ni Jahowa manggohi Undungundung na Badia jala tarida di mardongan ombun, hamuliaon Shekinah. Buku 2 Musa diujungi mangondolhon pangaramotion ni Jahowa di borngin ni ari. Marhite dalan na torang jala gok huaso, halak Heber ndada holan mangkilalahon hadirion ni Debata alai hadirionNa i tahe jonok situtu jala tongtong adong uju Ibana manguluhon nasida.

Musa mamungka pajongjonghon Undungundung na Baida di artia bulan sipahasada taon paduahon (2 Musa 40: 2, 17). Jala diparbadia ibana do saluhut – pasidohot ma i Harun dohot angka na anakna na gabe malim (2 Musa 40: 9, 13, 15) – marhitehite miak pamiahion. Dibolus ibana Bilut na Sun Badia, Bilut na Badia, dohot alaman, pasahathon saluhutna tu Jahowa. Marhite ulaon on, ibana mangojakhon parhobason di Undungundung na Badia (ida dohot 4 Musa 7: 1). Holan ditingki paojakhon Undungundung na Badia, Musa boi mambongoti Bilut na Sun Badia; dungkon ni i, holan sintua ni Malim sambing do na tama marhalado disan ganup taon dia ri Pardenganan (3 Musa 16: 2, 17).

Di bagasan tolu partingkian, ayat sian Bibel paboahon ia ulaon i nunga sidung: (1) di ujung ni ari Panompaon, Debata mambahen tanda ujung ni ulaon panompaonNa (1 Musa 2: 1-3); (2) uju ulaon pajongjonghon Undungundung na Badia nunga simpul, ayat di Bibel mandok: “Jadi sun ma sandok ulaon i dipasidung si Musa” (2 Musa 40: 33); jala (3) on pe dipajojor uju Salomo pasidunghon ulaon di Bagas Joro (1 Raj. 7: 51).

Partalian ni Panompaon dohot inganan na badia ni halak Israel mamboan tu gombaran ni hasiangan, i ma uju Jahowa na gabe rap dohot sandok jolma naung ditobus di tano na imbaru i ma Jerusalem na Imbaru, i ma “joro ni Debata” (Pangk. 21: 2, 3; patudos dohot Pangk. 22: 1-40.

Jahowa manggohi Undungundung na Badia i marhite HamulaionNa (2 Musa 40: 34) na gabe gombaran di angka na masa dipungka sian ari hatutubu ni si Musa jala diuduti dohot hatatalu ni angka debata Misir saleleng ni 10 uhum, dohot haruaron sian Misir, mardongan hatatalu parangan Misir, jala, na parpudi, mardongan pandonganion ni Jahowa di Dolok Sinai.

`Dia do angka dalan na binahenmu laho mangkilalahon hadirion ni Debata, nang di sadari on? Boasama i ringkot situtu bahenonmu?`