---
title:  Ari Sabbat ni Jahowa
date:   21/09/2025
---

Nang beha pe torop ni halak na mangalo ari Sabbat ari papituhon maralus, dohot lipe, ia ari Sabbat holan tu halak Jahudi sambing (ari papituhon dipabahir jala diparbadiai di polrak Eden [ida 1 Musa 2: 1-3]); manang nasida na mandok, dohot lipe, ia ari Sabbat parjolo sahalai manangihon i di Sinai (halak Jahudi siradoti Sabbat andorang Sinai [ida 2 Musa 16: 22-29]) – ndang ganggu be roha disi ia ari Sabbat nunga gabe sada sian angka na arga di bagasan parngoluon ni halak Heber sian na robi.

`Jahama 2 Musa 35: 1-3. Hasintongan dia do na niondolhonna mulak tu huria dison i ma di bagasan na laho paulihon inganan na badia?`

Ari Sabbat dohot jamitana na jolo, saonari, jala na sai tongtong taringot Debata – ise do Ibana dohot pambahenanNa na bolon i. Sabbat paingothon hita di pambahenanNa na singkop jala paluahon, jala manogu rohanta tu Jahowa, na marsangkap maringan ditongatonga ni bangsoNa. Asa dibahen i, Sabbat dohot Bagas joro patuduhon dalan na sarupa: Parjongjongon ni Debata di bagasan ngolunta.

Ari Sabbat di bagasan huria Padan na Robi pasahathon godang tona. Dison tabahen rimpunanna di bagasan lima turpuk bolon:

1. Debata i do Sipanompa, jala Bibel diungkap dohot hata halongangan jala na mansai arga on (1 Musa 1: 1). Parningotan na mansai torang dompak tompaan ni Debata i ma ari Sabbat (1 Musa 2: 2, 3; 2 Musa 20: 8-11). Mangihuthon hasintongan on – Debata i do Sitompa hita – saluhut hasintongan Bibel na asing mangihut.
2. Na roma Massias, jala pangaropan on simpan di bagasan bagabaga ni Debata taringot Boni, na pataluhon ulok (Sibolis) jala mamboan hamonangan dompak hajahaton.
3. Na pajongjongon on ni Debata ma harajaonNa, jala ari Sabbat i ma patujolona.
4. Haluaon ro sian Jahowa, jala bangso ni Debata mangkatindangkon ai Jahowa do Sipalua dohot Sipartobus nasida jala ia haluaon ro sian parbue ni asi ni rohaNa jala holan asi ni rohaNa sambing.
5. Jahowa i do panguhum na tumimbo di sandok jolma. Nasida na sai tongtong mangalo jala mansoadahon Ibana ndang adong pangaropan ari marsogot nasida, alai Ibana dohot sileonleon mangalehon ngolu na manontong tu nasida na mangihuthon Ibana.

`Adong umpasa ni halak Jahudi na mandok: Lobi sian halak Israel na mangaradoti ari Sabbat, ari Sabbat mangaradoti halak Israel. Nangpe hita songon sahalak Advent ra ndang mangkatahon songon i, sadia argama ari Sabbat i di tongatonga parngoluon ruas ni hurianta?`