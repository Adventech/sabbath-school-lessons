---
title:  Ise do Jahowa?
date:   13/07/2025
---

Mangihuthon tona ni Jahowa, si Musa borhat manopot raja Parao laho mamuhai ulaon na sian i Ibana si Musa, “asa di paruar ho bangsongku, halak Israel i sian Misir” (2 Musa 3: 10).

`Aha do hata ni raja Parao maradophon pangidaon ni Jahowa, “Loas ma laho bangsongKi” (2 Musa 5: 1, 2), jala dia do lapatan ni alusna i?`

“Ise do Jahowa?” raja Parao mandok hata songoni, ndada ala na malungun ibana laho mananda Jahowa, alai sada parange paraloan manang tahe pamorsoon dompak Jahowa na nidokna ndang ditanda ibana.

“Ndang hupabotoboto Jahowa”, hatana, manginsahi.

Sadia godang do jolma salaleng umur ni tano on naeng mandok hata na sarupa? Lungun situtu roha disi, tudos songon hata ni Jesus i sandiri, “Alai na mananda Ho, Debata na sasada i, na sintong i, dohot Jesus Kristus na sinurum, i do hangoluan na salelenglelengna” (Joh. 17: 3).

Misir, dohot Parao i ma raja nasida, i do gombaran sian hagogoon na manoadahon huaso dohot hagogoon ni Debata. Nasida bangso na jongjong maralo dompak Debata, hataNa, dohot bangsoNa.

Udut ni hata ni raja Parao ai “Israel pe ndang huloas laho” lam patuduhon paraloan dompak Debata na mangolu, na diudutna pajongjonghon Misir na gabe gombaran, ndada holan dompak paraloan maradophon Debata, alai tahe nang dohot sada hagogoon na marmusu mangalo Ibana.

Ndang tarhalomong roha disi molo torop halak patuduhon parange na sarupa, marribu taon muse, di bagasan Revolusi Prancis (ida dohot Jes. 30: 1-3 dohot Pangk. 11: 8). Di roha ni raja Parao ai ibana do debata manang anak ni debata – sada hatorangan bolon laho mangkaporseai di habangsaonna, hagogoon, dohot hapistaran na tumimbo di sahalak jolma. “Sian saluhut bangso na dihatahon di bagasan Bibel, halak Misir do na torang mansoadahon Debata na mangolu, jala manundalhon angka patikNa. Ndang adong raja na hea garang dohot torang mangalo jala mangaleai hagogogoon pardisurgo asing ni raja Misir. Di ari barita i diboan si Musa tu ibana di bagasan goar ni Debata, Parao dohot tangkang ni rohana mangalusi, “Ise do Jahowa, tung ingkon tangihononku soarana mangaloas laho Israel? Ndang hupabotoboto Jahowa, Israel pe ndang huloas laho” (2 Musaa 5: 2). On ma na nidokna ateisme (ndang manghaporseai adong Debata). Jala bangso na ginombarhon ni halak Misir na laho mangkatahon panginsahion na sarupa dompak Debata na mangolu, jala na laho patuduhon tondi na so porsea dohot paraloan na sarupa” —Ellen G. White, Alfa dan Omega, jld. 8, hlm. 281.

`Molo adong sahalak jolma manungkun, Na ditanda ho do Jahowa? Songon dia do alusmu disi? Molo ido, didok roham, ise do Ibana, jala boasa?`