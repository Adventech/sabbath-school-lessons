---
title:  Mula na Jungkat
date:   12/07/2025
---

### Namardomu tu parsiajaran di minggu on, jahama

2 Musa. 5: 1–23; Pangk. 11: 8; 2 Musa. 6: 1–13; Psalm. 73: 23–26, 2 Kor. 6: 16; 2 Musa. 6: 28–7: 7

> <p>Ayat siapilon</p>
> “Dung i ditopot si Musa dohot si Aron ma raja Firaun didok ma: Boti tona ni Jahowa, Debata ni Israel: Loas ma laho bangsongki, asa marpesta nasida di Ahu di halongonan. Dung i ninna raja Firaun ma: Ise do Jahowa, tung ingkon tangihononku soarana mangaloas laho Israel? Ndang hupabotoboto Jahowa, Israel pe ndang huloas laho” (2 Musa 5: 1, 2).

Torop halak na porsea di rohana di ari sahalak jolma mamillit laho mangihuthon Debata, jambarna holan hasonangan, hamoraon, dohot habageon. Alai, ndang tutu na sai songon ro, songon na sai jotjot dipatuduhon Bibel. Ro do sipata godang parungkilon, dohot angka hasusahan na imbaru. I olo patubuhon arsak ni roha, jala patubuhon godang angka sungkum-sungkun na songkal na so pintor ro angka alusna tibu, jala tahe ndang adong alusna.

Nasida na porsea di Debata ingkon mangadopi godang parungkilon. Alai, di ari hita marsitutu, lehonon ni Debata do tu hita dalan marhite tahi dohot partingkianNa. Na olo do angka dalanna maralo dohot paangaropanta na mangkirim di dalan na tibu dohot hatop, alai ingkon do hita marsiajar laho mangkaporseai Ibana, nang songon dia pe angka na masa i.

Songoni do nang turpuk ni parsiajaran di minggu: Musa dohot tona na laho manguluhon bangso ni Debata haruar sian Misir – joujou na tangkas sian Debata na olo ro tu ganup jolma. Jala, di bagasan i adong godang angka tanda hagogoon, jala Debata sandiri do na mangkatai dohot si Musa jala paboahon di na sinangkapanna sibahenon ni si Musa.

Dibaheni, tangkas do i dijolo ni si musa, umbotosa ia ibana nunga dijou Debbata jala dilehon tu ibana sada ulaon sipatupaon?

Sasintongna na neang do ulaon i, nda i do?

Jahaima udutna

_Parsiajarima parsiajaran samingguon na laho paradehon tu ari sabat, 19 Juli_