---
title:  Pardila na Hallang
date:   16/07/2025
---

Tutu Debata nunga pasahathon tu si Musa pigapiga bagabaga na gogo di angka na laho sibahenonNa. Molotungpe parjumpaanna i tutu paposhon roha ni si Musa, alai ringgas ni rohana i ra holan satongkin do dipeop, marningot panjangkonon na ni dapotna sian bangsoNa.

`Jahama 2 Musa 6: 9-13. Udut ni i aha do na masa, jala pariajaran dia do na patut tabuat sian barita on diangka ari hasusahan dohot parungkilon di bagasan ngolunta?`

Halak Heber tung mandele situtu di bagasan arsak, hasusahan, dohot rodi nasida asa dibahen i ndang ditangihon nasida angka hata ni si Musa na paposhon roha nasida ia Debata na roma laho pasauthon angka na binagabagahonNa i. Nunga tung leleng situtu nasida tarpaima, alai ndang taruli dope nasida di angka na hinirim na i. Boasama saonari gabe muba? Nasida gabe hamagoan di roha dohot pangaropan, jala lam tu parirna tahe ala, ra i do parjolo sahali di ngolu nasida, nasida mangida pangaropan na tangkas di haluaon.

Alai, ise ma na so dung hea jongjong di partinaonan na sarupa? Ise ma na so hea mangkilalahon digosagosa, tarhirim, somarlambar – jala tahe ditadinghon Debata?

Ingot hamu do si Job? Songon dia do si Asap, sahalak parpsalmen na marungkil dohot sungkun-sungkunna di hasonangan ni angka pardosa dohot parungkilon ni partigor. Alai, malua sian parungkilonna, Asap adong sada panindangion ni haporseaona na uli situtu: “Alai sai marsihohot ahu tu Ho, ditiop Ho do tanganku siamun. Sai toguonmu do ahu marhitehite sangkap ni roham jala jangkononmu do ahu muse tu hasangapon. Tung ise ma donganku di angka banua ginjang? Jala dungkon ni Ho ndang adong dihalomohon rohangku di tano on. Nang pe merus sibukku dohot rohangku, sai Debata do partanobatoan ni rohangku jala parjambaranku salelenglelengna” (Psalm. 73: 23-26).

Marhite barita na hushus, Jahowa nunga paposhon roha ni bangsoNa ai na ramotanNa do nasida (Jes. 41: 13; Mat. 28: 20). Lehononna do tu nasida DameNa, pangapulionNa, jala pargogoonNa nasida di laho mamolus angka parungkilon ni ngolu (Joh. 14: 27; Joh.16: 33; Pil. 4: 6, 7).

Pangarahut ni parpadanan, “Jala ainonku do hamu gabe bangsongku, Ahu gabe Debatamuna” (2 Musa 6: 7), patuduhon jonok ni parsaoran na pinajongjong ni Debata dohot bangsoNa.

`Idama hata na mandok, “Jala ainonku do hamu gabe bangsongku, Ahu gabe Debatamuna” (2 Musa 6: 7). Nangpe i lapatanna di sada partalian, songon dia do i marlapatan tu hita ganup marsada-sada, jala songon dia do sasintongna partalian on dipatuduhon di bagasan parngolunta siganup ari?`