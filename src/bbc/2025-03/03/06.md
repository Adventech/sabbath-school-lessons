---
title:  Debata ni Raja Parao
date:   17/07/2025
---

`Jahama 2 Musa 6: 29-7: 7. Songon dia do Debata mangalusi borat ni roha ni si Musa?`

Debata patandahon diriNa tu si Musa i ma Yahwe, astuanna ai Ibana sandiri do Debata jala jonok, Debata ni bangsoNa, jala Debata na pajongjong partalian parpadanan dohot nasida.

Debata na patandahon diri on mangulahi manonahon tu si Musa asa laho jala mangkatai dohot raja Parao. Mardongan lomos ni roha, si Musa diulahi pasahathon sidalianna, “didia ma tagamon tangihonon ni Firaun i ahu?” Dison taida ndada holan haserepon roha ni si Musa, alai tahi ni rohana laho mandao sian ulaon na sahat tu sadari i ndang dope taruli. “Hatiha Debata manonahon si Musa asa mulak mandapothon raja parao, si Musa patuduhon lomos ni rohana. Hata ‘aral sepatayium’ – disalin lapatanna ‘bibir na so marsunat’, na dibahen dison laho patuduhon hagaleon ni si Musa di bagasan hata (2 Musa 6: 12, 30) – tudos dohot na adong di bagasan 2 Musa 4: 10. ‘pardila na hallang’” —Andrews Bible Commentary: Old Testament, “Exodus” (Andrews University Press, 2020), hlm. 205.

Debata di bagasan denggan basaNa manonahon si Aron laho mangurupi si Musa. Musa mangkatai tu si Aron, na laho mangkatahon tu na torop di jolo ni raja Parao; asa dibahen i, Musa na gabe Debata di adopan ni raja Misir, jala si Aron ma na gabe panurirangna.

Barita on pasahathon hatorangan na dumenggan di ulaon ni sahalak panurirang. Sahalak panurirang i ma singkat ni Debata, ibana do hasahatanNa laho pasahathon jala patorangkon hata ni Debata tu bangsoNa. Songon si Musa mangkatai tu si Aron, jala dungi si Aron pasahathon i tu raja Parao, songoni do nang Debata na mangkatai marhitehite sahalak panurirang, na muse pasahathon hata ni Debata tu angka jolma. Boi doi dipasahat marhitehite hata, langsung, manang songon somalna diulahon sahalak panurirang na manjanghon tona i sian Debata jala dungkon ni i disurathon. Nang Jahowa patoranghon tu si Musa dia na hinirim ni rohana sian parjumpanganna dohot raja Parao. Jala dipodahon Ibana tu si Musa ai na leleng jala jungkat do i annon. Dipaduahali Debata do maangondolhon tu si Musa ia raja Parao na jungkat jala patangkangonNa do rohana (2 Musa 4: 21; 2 Musa 7: 3). Alai, diujungna uli situtu do ia parbuena, ala “asa tung diboto halak Misir, Ahu do Jahowa” (2 Musa 7: 5). Astuanna, nang ditongatonga ni partongtangan na masa, Debata diparsangapi.

`Ndang adong be sidalian ni si mUsa asa unang mangihuthon dijoujou ni Debata sibahenonna tu ibana. Sidalian dia do na olo tabahen laho mandao sian parbinotonta dihalungunhon Debata bahenonta?`