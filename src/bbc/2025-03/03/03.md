---
title:  Mula na Jungkat
date:   14/07/2025
---

Nangpe tangkas diboto si Musa, nang sian mulana, ia ulaon na pinasahat ni Jahowa tu ibana tung songkal situtu do (dibaheni digogohon ibana do asa malua sian hulaon on), jala na olo do ndang diboto ibana aha na naeng masa.

`Jahama 2 Musaa 5: 3-23. Aha do parbue na pintor ditapu sian parjumpangan na parjolo di si Musa dohot si Harun tumopot raja Parao na tarsurat disi?`

Jala andorong so manopot raja Parao, si Musa dohot si Aron papunguhon angka natua-tua dohot halak Israel, pasahathon hata ni Jahowa tu nasida, jala patuduhon angka tanda sian Jahowa tu nasida, na mambahen bangso i porsea na paluahon ni Jahowa do nasida sian parhatobanon. Asa dibahen i, nasida manomba Debata (2 Musa 4: 29-31). Balga situtu do pangaropan nasida. Na paluaon ni Jahowa do halak Heber sian parhatobanon nasida – diujungna!

Dungi borhat do si Musa manopot raja Misir mardongan pangidoan na sian Debata, alai lam tu parirna do partinaonan ni halak Israel. Marlompit ganda do partinaonan nasida, jala ulaon nasida siganupari lam tu boratna jala mangondam. Didok na losok do nasida, lam tu jungkat na dibahen tu nasida, jala ulaon nasida lam tu posina asa sian andorang so i.

Ndang sonang angka sintua nasida, jala partongtangan nasida dompak si Musa dohot si Aron lam tu balgana, jala (songon na laho siidaonta muse) angka on holan laho patuduhon ragam ni paraloan na laho siadopan ni si Musa dohot bangsona sandiri tu angka taon na naeng ro.

`Jahama 2 Musa 5: 21, dungi boanma dirim tu tongatonga nasida uju nasida mangadopi si Musa dohot si Arun. Boasama dihatahon nasida dia na patut sibahenon nasida?`

Ndang maol laho marnida boasa nasida marmungutmungut dompak si Musa (“Sai Jahowa ma marlulu dompak hamu dohot manguhum” hata nasida). Didok roha nasida si Musa ro laho paruarhon nasida sian halak Misir, ndada laho mambahen ngolu nasida na di bagasan pangarajaon ni halak Misir gabe tu posina.

Dibahen i, asing ni mangadopi halak Misir, si Musa dohot si Aron pe ingkon do mangadopi bangsona sandiri.

`Angka dia do na dumenggan sibahenonmu uju dohot donganmu na laho mangadopi angka uluan ni huriam uju masa ragam ni pingkiran, na tutu olo masa?`