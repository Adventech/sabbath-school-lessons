---
title:  “Ahu” do Jahowa
date:   15/07/2025
---

Musa na marsiak! Parjolo-jolo ibana dihinsai raja Parao, jala soanari bangsona sandiri mamburai ibana.

Alani i, si Musa pasahathon arsak ni rohana tu Jahowa. Di bagasan hapariron dohot panaritaonna dompak panjanghonon ni halak Israel na lam tu posina, sungkun-sungkun ibana: “Ale Tuhan, boasa ma tung paporsuhonmu bangso on? Boasa ma tung suruhononmu ahu tuson? Ai olat ni dung bongot ahu tumopot raja Firaun mangkatai marhitehite goarmi, ganda do jahatna tu bangso on, jala ndang dipalua Ho bangsom” (2 Musa 5: 22, 23). Tarida tangkas arsak ni roha ni si Musa dompak Debata jala, marnida na masa i, tardophon roha do i.

Alai, gogo do alus ni Debata. Patupaonna ma ulaonNa, jala dohot tangkas situtu. “Idaonmu ma annon sibahenonku tu raja Firaun, ai marhitehite tangan na gogo loasonna ma hamu laho, jala marhitehite tangan na gogo onjaronna hamu sian tanona” (2 Musa 6: 1).

`Jahama 2 Musa 5: 22-6: 8. Aha do alus ni Debata tu si Musa, jala barita hasintongan dia do na pinasahatna disi?`

Debata saonari ndang be holan mangkatahon: na parsidohot ma Ibana mardongan huaso na gogo bahen di bangsoNa. Dipaingot Ibana tu si Musa dompak pigapiga hatigoran na arga: (1) Ahu do Jahowa; (2) Ahu do na papatarhon diriNa tu angka ompunasida; (3) na pahotonNa do huhut padanNa tu nasida; (4) nunga marmangmang Ahu mangalehon Tano Kanaan tu nasida; (5) nunga Hutangihon anggukhangguk ni halak Israel; jala (6) Ahu marningot di padan-hu na laho mangalehon Tano Parpadanan tu ho.

Parateatehon hata “Ahu” do Jahowa na sai diulahi. Ahu, Jahowa, Debatam, nunga mangulahon an dohot on, dibahen i patut ma ho porsea ai na patupaon-Ku ma tu ho sude naung Hu bagabagahon i.

Saonari Tuhan marsitutu paboahon ia Ibana naeng patupaon opat ulaon bolon di halak Israel ala Ibana do Debata na mangolu: (1) jala paruaron-Ku do hamu sian angka ulaon rodi ni halak Misir,” (2) “paluaon-Ku do hamu sian parhatobanonnasida,” (3) “tobuson-Ku do hamu marhitehite tangan na toltol dohot marhitehite angka uhum godang,” (4) “ainon-Ku do hamu gabe bangsongKu, Ahu gabe Debatamuna; asa diboto hamu, Ahu do Jahowa, Debatamuna” (2 Musa 6: 6-7).

Ulaon ni Debata na opat on pahothon jala paulihon muse parsaoranNa dohot bangsoNa. Debata do impola ni saluhut angka ulaon on, jala halak Israel i do parjambar sian saluhut parbue dohot asi ni roha on. Silehon-lehon do asi ni roha i dipasahat Debata, mangihuthon holong, dipatupa Ibana i na jolo, tu nasida, jala dipatupa Ibana i saonari, nang dohot di hita.

`Angka ise do na tarsurat di Bibel i na adong joujou jala holsoan di adopan ni Debata – di bagasan sidalian na denggan? Boasama ndang agia beha, sipata, laho mangusehon na adong dirohan tu Debata jala marungut-ungut di angka na masa di ho? Alai, boasama ingkon di bagasan haporseaon dohot pos ni roha i bahenonmu?`