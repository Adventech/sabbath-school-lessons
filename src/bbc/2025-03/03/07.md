---
title:  Pabagashon
date:   18/07/2025
---

Jahama surat ni Ellen G. White, “Laknat atas Mesir, di bagasan buku Alfa dan Omega, jld. 1, hlm. 298-317.

Idama hasusahan na ro tu si Musa dohot bangsona dungkon si Musa parjolo sahali mandapothon raja Parao.

Raja mardongan harimason dirohana mandok ia halak Israel marsangkap laho mamorang, jala naeng paluahon diri sian parhatobanon. Hajungkaton on tubu alani halosohon, raja manggogohon asa unang dilehon aprtingkian tu nasida pasauthon sangkap hamamago i. Jala dohot hatop pintor dibahen ibana angka ulaon na borat, jala manegai balga ni roha nasida di haluaon. Di ari na sarupa muse diparuar patik na paborathon angka ulaon nasida jala renge situtu tahe. Ula-ula na somal dibahen na laho pajongjonghon huta i i ma pauli tano liat bahen tano takko na pinahoring marhite sinondang ni mata ni ari; angka dorpi ni habangsa na uli i sian on do dipajongjong, jala dungi dilampisi dohot angka batu; jala di na paulihon tano takko on godang situtu do gogo ni jolma. Angka durame na disabi jala dungi giang dohot tano liat asa mangarahut dohot gomos, tung arga situtu di bagasan ulaon i; saonari raja i manonahon asa unang diparade be angka durame i; ingkon luluan ni angka parkarejoi i ma i, jala angkup ni i ingkon hot do bilangan ni tano takko sipaulion nasida.

“Patik on patubuhon hasusahan bolon ditongatonga ni halak Israel di sandok luat i. Mandur ni halak Misir mamillit angka juaratulis sian halak Israel na laho manjamoti uloan ni situan na torop, jala angka juaratulis i mamatahon angka ulaon ni halak na dipasahat tu nasida. Dungkon dipasahat tona ni raja i mardongan hagogoon, marparma na torop i tu sandok tano Misir papungupungu panabian singkat ni durame; alai diida nasida tung maol situtu do i na laho patupahon bilangan na sarupa songon somalna. Ala so taruli di bilanganna angka juaratulis ni halak Heber i gabe honal balbal” —Ellen G. White, Alfa dan Omega, jld. 1, hlm. 300.

**Sungkun-sungkun Sirangrangan:**

`Rangrangima disada partingkian uju ho manjangkon joujou ni Debata di bagasan ngolum, alai ndang denggan saluhutna mardalan, manang tahe ndang sian na denggan dipungka. Parsiajaran dia do naung tinapum sian tingki tu tingki mangihuthon parniahapan i?`

`Paboama tu donganmu songon dia Debata mangurupi ho dingolum uju ho martangiang mangido pangurupionNa manang uju ndang ditagam roham. Songon dia do hita porsea dihaburjuon ni Debata uju ro angka na jungkat, nang tu nasida na porsea di Debata?`

`Aha do sidohononmu tu sahalak jolma na mandok “ndang hu tanda Debata?” Alaim halak i mandok, ndada na laho mangalo, alai angka na masa di bagasan ngoluna? Aha do na tama sibahenonmu nalaho mangurupi i “mananda Debata’ jala patorangkan tu halak i boasama i ringkot situtu dijangkon?`