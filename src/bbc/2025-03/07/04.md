---
title:  Aek sian Dolok Batu
date:   12/08/2025
---

Di halongonan, arga situtu do di ho aek. Debata mangalaluhon hasusahan on, nangpe bangsoNa i holan na marmungutmungut, ndang porsea tu Ibana, jala tahe manguji hagogoon dohot huasoNa laho mangalehon aek tu nasida. Ditongatonga ni hagaleon nasida i, di tatap nasida mulak dompak Misir.

`Jahama 2 Musa 17: 1-7. Pasiajaran do do na ingkon sitapuon sian na masa dison?`

Digoari si Musa inganan i dohot Masah, na lapatanna “pangunjunan,” dohot Meriba, na lapatanna “parbadaan”. Jahowa mangalehon aek tu halak Israel aut tungpe ndang porsea nasida. Goar na dua on sasintongna paingothon halak Israel asa unang mangunjuni Debata jala ndang jadi marsual dohot Ibana (Heb. 3: 7, 8, 15). Dohot marsitutu disungkun nasida na adong do Debata ditongatonga nasida, nangpe nasida nunga marnida godang tanda dijolo nasida, ndada holan hadirionNa, alai tahe huaso nang dohot hagogoonNa. “Nunga dilipati si Musa dolok batu i, alai Anak ni debata do, na onding di bagasan ombung i, jongjong dilambung ni si Musa jala paraurhon aek silehon hangoluan i mamansur. Ndada holan si Musa dohot angka sintua sambing, alai saluhut jolma na jongjong sian na dao, nunga marnida hasangapon ni Debata; alai aut sura ombun i dihinsat, na mate do nasida binahen ni sinondang hatiuron sian Ibana na mian di bagasan i” —Ellen G. White, Alfa dan Omega, jld. 1, hlm. 348.

Aek i ma gombaran hangoluan alana molo ndang adong aek, ndang adong hangoluan. Ganup urat ni pamatangna manghaporluhon aek. Pamatangta on dipajongjong lobi sian 60 porsen aek. Nang dohot holiholinta pe adong do i sian aek. Dibahen i, paradehon aek di halongonan tu nasida i ma tanda di halak Israel ia Debata mamparateatehon na ringkot di nasida jala nasida patut mangkaporseai Ibana. Alai, sahali nai ingkon do nasida sipangoloi.

Marabab-abad dungkon ni i, aposel Paulus di bagasan 1 Korintus 10: 4 mamodahon tu angka na porsea ia parniahapan ni halak Israel di halongonan asing situtu. Kristus sandiri ndada holan manogunogu nasida, alai tahe paradehon aek di nasida (Psalm. 78: 15, 16) jala manarihon na ringkot di haporseaon nang dohot di pamatang nasida. palus mandok: “Kristus do dolok batu i.” Di nasida, Kristus do haroro ni Hangoluan dohot Silehon hangoluan na manontong. Songon togu ni batu mamak, songon i do Debata dohot togu manogunogu bangsoNa. Na patut do hita mangasahon Ibana ai ndang dung adong Ibana talu pasauthon bagabagaNa.

`Angka dia sambing do na ringkot sipasahatonmu tu Debata? Songon dia do ho marsiajar laho unduk tu sangkapNa jala paimaimahon Ibana paturehon mangihuthon partingkianNa? Boasama i tutu ndang na sai tongtong mura diulahon?`