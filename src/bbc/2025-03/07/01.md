---
title:  Roti dohot Aek Hangoluan
date:   09/08/2025
---

### Namardomu tu parsiajaran di minggu on, jahama

2 Musa 15: 22–16: 36; 1 Musa 3: 1–6; 2 Musa 17: 1–7, 1 Kor. 10: 4; 2 Musa 18: 1–27, 1 Kor. 10: 11.

> <p>Ayat siapilon</p>
> “Jadi ninna Jahowa ma tu si Musa: Sadia leleng on juaonmuna mangaradoti angka tonangku dohot patikku? Ida hamu ma, nunga dilehon Jahowa ari paradianan i tu hamu; ala ni Ibana mangalehon tu hamu di ari paonomhon sagusagu sidua ari; asa mian hamu di ingananmuna be; unang adong ruar nanggo sahalak sian ingananna di ari papituhon i. Jadi maradian ma bangso i di ari papituhon i” (2 Musa 16: 28-30).

Dungkon manadingkon Misir, halak Israel di dalan na so tinandana dompak Tano Parpadanan. Dibolus nasida pardalanan na songkal jala dao, jala nasida ringkot mamparsiajari parsiajaran na imbaru. Debata do na manguluhon jala na mangaramoti nasida, jala, i do, di rohaNa mangurupi nasida magodang, alai nasida ingkon marsiajar mangaradoti ruhutruhut, hatomanon, panghophopon, pangarajaion diri, porsea di Debata, jala tarlumobi pangoloion.

Musa i ma sahalak uluan na tangkas, jala bangsona ingkon mangihuthon ibana dohot pangarajaionna molo nasida naeng monang. Ringkot situtu do di nasida asa tongtong marsada, sisada roha songon sada punguan, jala marsiurupan sama nasida. Godang do parungkilon dohot hasusahan di jolo. Tung godang situtu do parngoluon ni haporseaon nasida marsigantung dompak songon dia nasida mangadopi angka parungkilon i jala songon dia nasida manangihon hata ni si Musa, tarlumobi uju ro angka parungkilon bolon.

Umpasa ni halak Tiongkok mandok ia “pardalanan saribu mil dipungka di bagasan sada langka” sintong do i di pardalanan nasida i, jala nasida ingkon mangkaporseai patik ni Debata di bagasan ganup langka ni pat nasida. Dangolna, songon na laho siidaonta, ndang hatop diparsiajari nasida parsiajaran i.

Alai sahali nai, ise do na olo?

_Parsiajarima parsiajaran samingguon na laho paradehon tu ari sabat, 16 Agustus_