---
title:  Aek na Paet
date:   10/08/2025
---

Di bagasan Bibel, ragam ni pambahenan dipatupa parange na marragam, na denggan manang dan roa, jala hita ringkot mamparsiajari haroroanna, inganan, partingkian dohot jolmana. Alai, turpuk na rumingkot sian sada barita somalna i ma ujungna dohot parsiajaran na patut siputihon. Ndag adong imbarna di bagasan angka barita na mangihut on.

Songon na dipatuduhon di angka barita na mangihut on, Debata do pangujungi Parsualan jala Siboan Dame; alai, ulaonNa i disusai marhite hurang ni haporseaon ni bangsoNa. Ala marmungutmungut jala hatoison nasida na sai tongtong, halak Heber mangadopi marragam hasusahan, nang dohot hamagoan. Nasida na patubuhon hasusahan di nasida sandiri ala na so porsea nasida jala ndang olo nasida paubahon roha nasida.

`Jahama 2 Musa 15: 22-27. Dungkon manaripari Laut Arung, aha do na mambahen halongangan na parjolo di dipatupa?`

Pangunjunan haporseaon ni halak Israel na parjolo marhadomuan dohot ringkot ni aek, ndang halongangan i marningot inganan di halongonan na pir, mohop, jala horing. Dungkon mardalan tolu ari lelengna, ujungna jumpang nasida ma mata mual, alai aek i ndang tarinum. Marah astuanna “paet”, jala ala paet aek i, haporseaon ni halak Israel dompak Debata pintor munsat. Alai, Jahowa manjangkon di bagasan denggan basa, jala halongangan na parjolo dipatupa marhite sada hau. Tontu, ndada hau i na mambahen aek i gabe tonggi jala patut diinum, alai Jahowa do na mambahen aek i gabe tonggi jala patut diinum. Bangso i ingkon marsiajar parsiajaran na arga: (1) hasabamon di na paimahon partingkian ni Debata, jala (2) ia Debata patupahon godang halongangan marhite marsada dohot jolma manisia.

Alai, halak Israel manjangkon godang hahomion boti sambing jala pintor mangkalupahon angka halongangan bolon na pinatupa ni Debata di nasida – marnida angka halongangan mardongan hiras ni roha nasida mangendehon ende tu Ibana, uhut mandok: “Ise ma songon Ho, ale Jahowa di tongatonga ni angka debata? Ise ma songon Ho marmulia di bagasan habadiaon, na songkal marpujipujian, na mambahen halongangan?” (2 Musa 15: 11).

Alai, nang dungkon ungutungut nasida, dimangmanghon Debata do na so tupa pamasaonNa “nanggo sada sahit” (2 Musa 15: 26) naung dipamasa di Misir. Na ramotanNa do nasida. Jangkonon nasida do bagabaga on holan marhite sada dalan molo nasida tongtong porsea tu Ibana.

`Pangunjunan jala parungkiloan dia do naung niadopanmu? Pangapulion dia do na nidapotmu marhite umbotosa ia Debata na sai tongtong margogo bahen di ho molo olo ho sadalan dohot Ibana?`