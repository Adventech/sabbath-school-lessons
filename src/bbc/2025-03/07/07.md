---
title:  Pabagashon
date:   15/08/2025
---

Jahama surat ni Ellen G. White, “Dari Laut Merah ke Sinai,” di bagasan buku Alfa dan Omega, jld. 1, hlm. 338-353.

Ndang leleng dungkon aek na ruar sian dolok batu i, bangso i mangadopi hasusahan na imbaru (ida 2 Musa 17: 8-16)- sada bangso parrimas jala na hasoloan ni rohana marparong, i ma halak Amalek, ro marmusu dompak nasida. “Bangso Amalek ndada na so ditanda nasida parange ni Debata dohot parange harajaon ni Debata, alai singkat ni nasida tahuton di adopanNa, nunga siuanthon di bagasan roha nasida na laho mangalo huasoNa. Nasa hahomion na pinatupa ni si Musa di jolo ni halak Misir gabe reherehe dibahen halak Amalek jala lomos ni roha angka bangso humaliang nasida nunga dipauruuru. Nunga marmangmang nasida di jolo ni angka debata nasida ia nasida martahi laho mangarimpashon halak Heber asa unang adong sada pe na malua, jala manganggarhon ia Debata ni halak Israel ndang na margogo dompak nasida. Ndang dung hea nasida dihansiti manang diondam halak Israel. Ndang marala situtu hamusuon nasida i. Margogo do nasida laho mangaleksehon bangso ni Debata dalan patuduhon hagigion dohot paraloan nasida dompak Debata. Nunga leleng situtu halak Amalek on sada bangso pardosa na teal jala manggang, jala hajahaton nasida nunga manaek sahat ro di Debata laho manjangkon balosna, alai denggan basaNa tongtong dope manjou nasida asa ro mulak tu Ibana, alai molo halak Amalek i mamoorang bangso Israel na loja jala na so patioptiop podang, nasida nunga mansahaphon hamamago bangso nasida” —Ellen G. White, Alfa dan Omega, jld. 1, hlm. 350.

**Sungkun-sungkun Sirangrangan:**

`Idama songon dia si Jitro marsiajar di Debata na sintong sian angka na binahen ni Debata ditongatonga ni bangsoNa. (Ida 5 Musa 4: 4-8) Boasama ruhut ni i tongtong adong sahat tu sadarion? Sungkun tu bagasan dirim dohot UKSS: Panindangion na songon dia do na pinasahat ni hurianta tu portibi on? Aha do na tapatuduhon tu portibi di parange dohot bangko ni Debatanta?`

`Jaha ulahi 1 Korintus 10: 4. Aha do na sasintongna pinasahatna tu hita taringot ni angka panurirang pargapgap, na dihaporseai pigapiga halak di hatiha i, na mandok ia Debata na di Padan na Robi i parlulu, gok sogo ni roha, jala ndang mananda asi ni roha, asing dohot na taida di bagasan Jesus? Songon dia do ayat on patuduhon boasama haporseaon i lipe?`

`Jahama mangulahi dia na sinurat ni Ellen G. White na di ginjang i ma songon dia halak Amalek adong do di nasida partingkian na laho marsiajar mananda Debata na sintong. Patudos ma parange nasida dompak parangeni si Jitro. Parsiajaran dia do na patut taparsiajari i ma baosama Debata mandabu paruhuman ndada holan dompak nasida, alai dohot nang dompak torop bangso di na robi na marpardomuan dohot halak Israel?`