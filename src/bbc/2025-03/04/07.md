---
title:  Pabagashon
date:   25/07/2025
---

Jahama surat ni Ellen G. White, “Laknat atas Mesir,” di bagasan buku Alfa dan Omega, jld. 1, hlm. 298-317.

“Bangsona diloas laaho mangkilalahon hagogotan na posi sian Misir asa unang nasida dipaotooto panombaon ganaganaan na jungkat i. Di bagasan pambahenanNa dompak Parao, Debata patuduhon sogo ni rohaNa dompak panombaon ganaganaan, nang dohot pambahenanNa laho manguhum halak na mamparhatoban huhut manggosa... Di bagasan on ndada lapatanna adong dibahen hagogoon na laho patangkanghon roha ni raja. Nunga dilehon Debata tanda bolon tu raja Parao di huaso ni Debata, alai raja i martangkang ni roha manjua laho mamboan rohana tu hatiuron i. Ganup tanda na patuduhon huaso ni Debata na jinuana mambahen dirina gumogo di bagasan hajungkatonna. Angka boni hajungkaton na sinaburhonna di hatiha ibana manjua hagogoon na parjolo saonai ditapu ibana ma angka parbuena” —Ellen G. White, Alfa dan Omega, jld. 1, hlm. 311.

“Mata ni ari dohot bulan dohot angka ugasan na sinomba ni halak Misir, di bagasan holom na marimpotimpot situan na torop raphon dohot angka debata nasida ditorui huaso na mangampini ngolu ni angka hatoban i. Alai nang beha pe jongi haholomon i, paruhuman i gabe sada tanda di denggan basa ni Debata jala asi ni rohaNa na laho mangarimpashon nasida. Ditahi Ibana laho mangalehon tu nasida sada partingkian asa mangarimangi jala paubahon roha andorang so didabuhon tu atas nasida paruhuman na parpudi na umbalga” —Alfa dan Omega, jld. 1, hlm. 316, 317.

**Sungkun-sungkun Sirangrangan:**

`Gumodang mamparsiajari sungkun-sungkun boasa Parao mangaloas dirina gabe martangkang, di na mangadopi dalan sipilliton na sasintongna nunga torang jala bonor – luas bangso i ruar! – na sai tongtong dijua ibana. Songon dia do olo sahalak jolma mansai paotooto disina sandiri? Poda dia do na tabuat sian i bahen di hita sandiri i ma songon dia hita gabe olo dipatangkang di bagasan dosa asa dibahen i hita gabe manodo na tutu manegai, hapek dalan na sintong jala tutu nunga adong dijolonta sian mulana? Angka ise do di bagasan Bibel i na dung adong mangulahon dosa na sarupa? Rimangi, umpamana, i ma si Judas.`

`Di sada hatiha, ditongatonga ni angka hasesega na pinatupa ni raja Parao dompak tano dohot bangsona sandiri, didok ibana, “Nunga mardosa ahu anggo sahali on; na tigor do Jahowa, alai anggo ahu dohot bangsongki halak parjahat do” (2 Musa 9: 27). Molo tungpe sada panolsolion bolon i di hitaha i, songon dia do botoonta ia i ndada panolsolion na tutu?`