---
title:  Angka Uhum
date:   19/07/2025
---

### Namardomu tu parsiajaran di minggu on, jahama

2 Musa 7: 8–10: 29; 4 Musa 33: 4; Rom 1: 24–32; Psalm. 104: 27, 28; Jes. 28: 2, 12–17; Jes. 44: 9, 10, 12–17

> <p>Ayat siapilon</p>
> “Jadi laos tangkang roha ni Firaun, jala ndang diloas laho halak Israel songon na nidok ni Jahowa hian marhitehite si Musa” (2 Musa 9: 35).

Sahalak pangula margogo manogu halodena mardalan, alai halode i ndang olo mardalan. Alani i, dilului pangulaima sada dangkadangka na balga jala mangalingsing halode i. Dungi dipungka ibana mangkatai dohot halodena i, dungi dioloi halode i ma humusor. Ditingki sahalak jolma manungkun tu pangula i boasama na songoni marparbue, alus ni ibana, “Parjolo sahali, ingkon buatonmu do rohana.”

Asing sian pangantusion diape i na olo dibahen dompak hajungkaton ni sada binatang, adong sada na ringkot siidaon dison, tarlumobi di bagasan parsiajaran Haruaron ni halak Heber sian Misir. Nunga dipasahat tona tu si Musa asa marluhut manopot raja Parao mamboan hata ni Debata na tarbarita, shalach et ami, astuanna, “Laosma bangsongKi ruar!”

Alai tahe, raja Parao ndang olo paluahon bangso ni Debata. Ndang adong torang dipabotohon Bibel laho patorangkon boasa raja Parao martangkang, nangpe adong ondam-ondam sian parangan na dihabiari halak Misir na olo dipajongjong halak Heber (ida 2 Musa 1: 10). Na olo do i, songon na somal masa di angka parhatobanon, taringot ni arta dohot perhepengon do i. Halak Heber i ma angka pangula na so marupa, asa dibahen i ndang olo ibana luangan di paruntungan na dijananghonna sian angka hatoban on. Dibahen i, sai manghirim do ibana di elekhelek ndada holan laho mambuat rohana, alai tahe laho paubahon rohana.

_Parsiajarima parsiajaran samingguon na laho paradehon tu ari sabat, 26 Juli_