---
title:  Ise do na Patangkanghon Roha ni Raja Parao
date:   21/07/2025
---

`Jahama 2 Musa 7: 3, 13, 14, 22. Songon dia do hita manangkasi angka hata on?`

Sia hali di bagasan buku 2 Musa, hatangkangon roha ni raja Parao didok ro sian Debata (2 Musa 4: 21; 2 Musa 7: 3; 2 Musa 9: 12; 2 Musa 10: 1, 20, 27; 2 Musa 11: 10; 2 Musa 14: 4, 8; ida nang dohot Rom 9: 17, 18). Sia hali raja Parao didok nunga patangkanghon rohana sandiri (2 Musa 7: 13, 14, 22; 2 Musa 8: 15, 19, 32; 2 Musa 9: 7, 34, 35).

Ise do na patangkanghon roha ni raja i – Debata, manang raja Parao sandiri? Ringkot situtu do on ia di bagasan buku 2 Musa i ma taringot ni sampulu uhum, ganup sian lima uhum na parjolo, raja Parao sandiri do na patangkanghon rohana. Ala ni i, ibana do na mamungka patangkanghon rohana. Alai, sian uhum paonomhon, hata ni Bibel i mandok ai Jahowa do na patangkanghon rohan ni raja Parao (2 Musa 9: 12). Sangkap sian saluhutna i on do ia Debata patoguhon jala pahothon dalan na pinillit ni raja Parao sandiri, pambahenan na tinuntunna, songon na hinatahon ni Debata dompak si Musa di angka na laho sibahenonNa (2 Musa 4: 21). Lapatanna, Debata mandabu uhum na laho mangurupi raja Parao paubahon rohana jala paluahon ibana sian haholomon dohot hajungkaton ni rohana. Debata ndada manompa hajahaton na imbaru tu bagasan roha ni raja Parao, alai, holan pasahathon raja Parao do Ibana tu angka tahi ni hajahaton ni rohana sandiri. Diloas Ibana raja Parao ndang di dongani asi ni roha ni Debata asa marhite i mangaloas ibana madabu tu bagasan hajahatonna sandiri (ida Rom 1: 24-32).

Raja parao manuntun lomo ni rohana – jongjong do ibana di dalan na laho manang mangalo Debata – jala dituntun ibana na laho mangalo.

Torang do tonana disi. Tu hita nunga dilehon hagogoon na laho mamillit na sintong manang na sala, na denggan manang na roa, pangoloion manang hajungkaton. Sian Lusiper di banua ginjang, si Adam dohot si Hawa di porlak Eden, Parao di Misir, dohot hita sadarion – nang di diape hita tading, hita mamillit hangoluan manang hamatean (2 Musa 30: 19).

Umpamana: idama sinondang ni mata ni ari na manondangi mentega dohot tano liat. Malala do mentega i, alai molo tano liat gabe pir. Dos do mohop ni mata ni ari tu na dua i, alai adong dua panjangkonon na marasing di sinondangna i, jala adong dua parbue na marasing. Parbuena marsigantung tu dirina. Di bagasan barita ni raja Parao, boi dohonon ia i marsigantung tu rohana dompak Debata dohot bangsoNa.

`Hasonangan di sangkap ni roha aha do na laho sibahenonmu di bagasan sada manang dua ari tu jolo? Molo diboto ho dia sipilliton na sintong, songon dia do ho paradehon dirim na laho mamillit i?`