---
title:  Marsinondang Sisik ni Bohi si Musa
date:   18/09/2025
---

`Jahama 2 Musa 34: 29-35. Aha do na mambahen sisik ni bohi si Musa marsinondang?`

Dungkon Jahowa pabotohon parange ni holongNa tu si Musa, Musa tuat tu parsaroan ni halak Israel mardongan sisik ni bohi na marsinondang. Na diboto si Musa do sian mulana ia sisik ni bohina marsinondang? Tung ndang diboto. Lam solhot sahalak jolma tu Jahowa, lam ditanda jolma i balga ni hahuranganna molo dipatudos dohot habadiaon ni Jahowa.

Aha do dalanna umbahen sisik ni bohi si Musa gabe marsinondang? Alusna ndada ala ibana adong di adopan ni Jahowa, alana pigapiga hali andorang so i pajumpang do ibana dohot Jahowa jala sisik ni bohina ndada marsinondang dungkon ni parjumpaan i. alai, molo ndang hea ibana hundul di jolo ni Jahowa, tung so jadi do masinondang sisik ni bohina. Holan uju ibana mananda haburjuon dohot denggan basa ni Jahowa, jala ibana tutu situtu mangalehon rohana tu Jahowa ala haulion ni parangeNa, Musa dipaubah, jala sisik ni bohina marsinondang. Roha dohot pingkiranta gabe dipaimbaru uju hita pasahathon tu Jahowa jala mangaloas Ibana gabe Tuhan jala Raja di bagasan ngolunta.

`Jahama 2 Korintus 3: 18. Songon dia do Jesus sian tingki tu tingki paubahon ho asa gabe tudos dohot rupaNa?`

Paulus patudoshon sisik ni bohi si Musa na marsinondang dohot Jesus Kristus jala ia hamuliaon ni Jesus (na di bagasan Ibana Patik dohot holong ni Debata digonopi) mangatasi hamulioan patik ni si Musa. Kristus, rap dohot patikNa, tama diuhirhon di bagasan hita holon uju hita manailihon parnidaanta tu Jesus (Heb. 3: 1; Heb. 12: 2) jala holan marhite huaso Tondi ni Debata (2 Kor. 3: 12-18).

Musa i do sitiruon di hita, na patuduhon dia na tau tarbahen ni Debata di hita uju hita mangaloas Ibana paubahon parangenta jala manopa hita gabe tudos dohot gombaran ni hasangaponNa. On do na nidok ni apostel Paulus uju ibana mangkatai taringot mardalan di bagasan “ngolu na imbaru” (Rom 6: 4).

`Dia do sian parangem na porlu manggombarhon parange ni Debata dohot dumenggan? Ra ganup ruas, i do? Alai, songon dia do di na manatap tu silang, jala dia do lapatanna, margogo mangalehon tu ho soso-soso dohot bagabaga haluaon na tontu?`