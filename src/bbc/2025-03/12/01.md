---
title:  Ua Pataridahon ma tu Ahu Hamuliaonmi!
date:   13/09/2025
---

### Namardomu tu parsiajaran di minggu on, jahama

2 Musa 33: 7–34: 35; 5 Musa 18: 15, 18; Joh. 17: 3; Rom 2: 4; Joh. 3: 16; 2 Kor. 3: 18.

> <p>Ayat siapilon</p>
> “Jadi mamolus ma Jahowa sian adopan ni Musa huhut Ibana joujou: Jahowa, Jahowa do Debata na talup jala na asi roha, lambat tarrimas, jala godang denggan basana dohot habonaronna. Na pahothon denggan basana i pola marriburibu sundut jala marpamuati rohana mida hajahaton, pangalaosion dohot dosa, alai ndang loasonna malua sian uhum anggo halak parsala, sai na luluhononna do hajahaton ni amaama tu angka anakna dohot pahompuna ro di sundut patoluhon dohot paopathon” (2 Musa 34: 6, 7).

Saluhutna hita ringkot tang di bagasan pardalananta dohot Debata. Molo ndang tang, na mate ma hita. Apostel Paulus mandok: “Alai lam ganda ma di hamu asi ni roha dohot panandaon di Tuhanta Jesus Kristus, Sipalua i! Di Ibana ma hasangapon, nang nuaeng, nang ro di salelenglelengna!” (2 Pet. 3: 18). Ingkon rade do hita ganda. Ganup ari hita adong diparsikkolaan ni Debata, disi ndang adong panammaton, alai parsiajaran na manontong. Di bagasan ganup parsiajaran, ture do ho gabe sun denggan molo diloas ho Debata paulihon ho gabe jolma na jinouNa, di bagasan Kristus.

Tatap ma dompak parsikkolaan. Molo kalas sada marsiajar manjaha dohot maretong sahat ro di 100, jangkonon nasidama putten panammaton ala parbiniotoan nasida nunga singkop disi mangihuthon umur nasida. Alai, molo parsiajaran na sarupa, ndang lobi sian i, dilehon tu dakdanak naung SMA, na patuduhon hagaleon bolon ni parsikkolaan do i. Songoni do nang dohot parngoluonta di bagsan asi ni roha dohot panandaion di Debata. Di bagasan ganup mangihuthon tingkina, hita dohar gabe tang di bagasan hita songon Kristus di bagasan Ibana.

Minggu on parsiajaranta ma songon dia si Musa, di na mananda jala mangihuthon hata ni Debata, tang di bagasan pardalananna raphon Jahowa.

_Parsiajarima parsiajaran samingguon na laho paradehon tu ari sabat, 20 September_