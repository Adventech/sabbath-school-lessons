---
title:  Pataridahon Debata
date:   17/09/2025
---

`Jahama 2 Musa 34: 1-28. Songon dia do Debata pataridahon hamuliaonNa tu si Musa?`

Musa ingkon mamboan dua lei batu tudos songon lei batu na parjolo, i ma naung tinoparanna (2 Musa 32: 19). Na pajumpang ma ibana dohot Jahowa di Dolok Sinai i ma papituhalihon. Hananangkokna andorang so i digoari di bagasan angka ayat na mangihut: 91) 2 Musa 19: 3, 7; (2) 2 Musa 19: 8, 14; (3) 2 Musa 19: 20, 25; (4) 2 Musa 20: 21, 2 Musa 24: 3; (5) 2 Musa 24: 9, 12-18; 2 Musa 32: 15; (6) 2 Musa 32: 30, 31. Musa mamungka pardalananna di manogot ni ari.

Saonari Musa diparade laho manjalaho pangantusion na daulat dompak parange ni Debata. Haulion sian parange ni Debata dumenggan dipatuduhon di bagasan ari bolon na pataridahon diriNa i. On ma hatorangan na ummarga patuduhon ise do Debata i; on ma bonang sere na ditonun di sandok Bibel (4 Musa 14: 18; Neh. 9: 17; Psalm. 103: 8; Joel 2: 13; Jona 4: 2). Pabotohon Jahowa dison na di bagasan Johannes 3: 16 dienet sian Padan na Robi. Di pigapiga inganan na arga, angak panurat Bibel mameakkon, mangulahi, manang papatarhon hatorangan dompak Debata na mangolu, alana ingkon do sintong tandaon parange ni Debata.

Uju Musa manjangkon hatorangan na sun bolon i, ndang dung adong masa andorang so i, jala ndang tarpatunduksa ia goar ni Jahowa, marsinggang do ibana manomba Jahowa. Uju hita marnida saotik di holong, denggan basa, habasaron, ari ni roha, haburjuon, hasintongan, pamuation, habadiaon, dohot hatigoran ni Jahowa, lam holong ma rohanta tu Ibana. Uju hita marnida jala mamuji angka parangeNa na sun bolon, tubu ma holongta tu Ibana, holong na manogu hita hirim laho marhalado jala mangihuthon Ibana. Ala dihaholongi Ibana do hita, dibaheni hita pe manghaholongi Ibana (1 Joh. 4: 19).

Di bagasan na pataridahon diri on, Jahowa paposhon Musa ai na patupaonna do angka halongangan bolon di bangsoNa jala mamboan nasida tu Tano Parpadanan. Dipaimbaru Ibana do parpadananNa dohot nasida, dimangmangkon ai idaon ni angka bangso na asing ma hasangapon dohot angka pambahenanNa na bolon. “Dung i ninna Jahowa ma: Ida ma, Ahu mambahen padan di adopan ni sandok bangso on; Ahu mambahen halongangan, angka na so dung masa di sandok tano on dohot di tongatonga ni saluhut angka bangso parbegu, ingkon sandok bangso donganmi marnida jadijadian ni Jahowa, ai na songkal sahali do i na naeng bahenonku tu ho” (2 Musa 34: 10).

Alai, bangso Israel ingkon mangoloi Jahowa jala mangihuthon sampulu patik na torang na mambagabagahon hasonangan nasida. Dungi Musa dipangido Debata asa manurathon hata ni parpadanan i, i ma naung dilaosi (2 Musa 34: 27, 28).