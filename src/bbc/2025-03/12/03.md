---
title:  Asa tung Tangkas Hutanda Ho
date:   15/09/2025
---

`Jahama 2 Musa 33: 12-17. Aha do na pinangido ni Musa tu Jahowa asa diajarhon tu ibana? Boasama dipangido ibana hadirion ni Jahowa laho manogunogu nasida?`

Tung uli do si Musa magodang di bagasan Debata. Lam tu solhot do ibana dohot Jahowa jala margogo asa manjadi sarombang dohot gombaran ni Debata. Di sada tingki uju ibana mangkata-hatai dohot Jahowa di undungundung parluhutan, songgot Musa ndang mananda Ibana, jala ibana sada tangiang na hushus: “ua pabotohon ma tu ahu dalanmu, asa tung tangkas Ho hutanda” (2 Musa 33: 13). Ditatap si Musa na ummarga di ibana laho mananda Jahowa gumodang. Diida ibana ia lam ditanda ibana Jahowa, lam so ditanda ibana do Jahowa. Ditatap ibana hagaleonna, jala sian nasa rohana malungun ibana mananda Jahowa dumenggan muse. Jahowa dohot denggan pasauthon hirim ni si Musa.

Di na marnida pardalanan ni si Musa sahat ro di dison, denggan taida songon dia Musa ditogu tu bagasan parsaoran na umbagas jalah solhot dohot Jahowa jala songon dia ibana tang di bagsan haporseaon.

Parjolo, Musa nangkok tu dolok jala “tumopot Debata” (2 Musa 19: 3). Dungi borhat ma ibana “nangkok si Musa tu punsu ni dolok i” (2 Musa 19: 20) jala dungi mandapothon ombun, “tu na holom” na niinganan ni Debata (2 Musa 20: 21).

Dipartingkian na asing, “Jadi masuk ma si Musa tu bagasan ombun i” na niinganan ni Debata, jala mian rap dohot Jahowa saleleng 40 ari dohot 40 borngin (2 Musa 24: 18). Saleleng 40 ari i, Debata mangalehon dua silehonlehon na arga situtu tu si Musa: (1) silehonlehon i ma Dekalog i ma dua lei batu panuratan sian jarijari ni Debata, jala na ni dakdakNa (2 Musa 24: 12), dohot (2) gombaran dompak songon dia paulihon jala pasingkophon Undungundung na Badia (ida 2 Musa 25-31).

Dungi 40 ari dohot 40 borngin lelengna ibana rap dohot Jahowa, marpangondian tu angka pardosa (2 Musa 32: 30-32; 5 Musa 9: 18).

Jala dungkon ni saluhutna i, sai malungun dope Musa mananda parange ni Jahowa sumingkop, jala pintor dilehon Jahowa do pangantusion na sumurung laho mananda ise Ibana. Parbinotoan na hinirim ni Musa ndada holan parbinontoan hapistaran di Jahowa, alai parbinotoan na tubu sian pardalanan di bagasan parsaoranNa.

Ndang gabe halongangan molo marabadabad muse Jesus mandok: “Alai na mananda Ho, Debata na sasada i, na sintong i, dohot Jesus Kristus na sinurum, i do hangoluan na salelenglelengna” (Joh. 17: 3). Adong dope dalan na dumenggan di Jahowa laho mambahen dirina ditanda jolma asing sian marhite na manjadi sada sian jolma i?

`Di tanda ho do Debata, manang holan umbotosa taringot Ibana sambing? Aha do imbar ni na dua i?`