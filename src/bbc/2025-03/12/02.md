---
title:  Undungundung Parluhutan
date:   14/09/2025
---

`Jahama 2 Musa 33: 7-11. Boasama Debata mangido Musa laho pajongjonghon undungundung parluhutan?`

Ndang jadi hita longang taringot ni “undungundung parluhutan” (na dipajonjong di balian holang sian parsaroan ni halak Israel) dohot Undungundung na Badia, na dungi dipajongjong jala adong ditongatonga ni parsaroan. Ndang taboto sadia jotjot si Musa mangkatai dohot Debata di undungundung parluhutan. Alai, adong sada na taboto tutu: parjumpaan ni Musa dohot Debata marparbuehon paralealeaon na solhot ditongatonga nasida. “Dung i mangkatai ma Jahowa dohot Musa adop bohi be, songon sada baoa na mangkatai dohot alealena” (2 Musa 33: 11). Sahalak aleale i ma sahalak na rade tatogihon mangkatai huhut marsirarian di ganup dohot torang jala porsea ia ibana ndang olo paboaboahon tu halak. Sahalak aleale i do sada na dumenggan na ingkon dilului jala sada sian halak na dumenggan.

Songon na tarsurat di bagasan 2 Musa 19-34, barita ni si Musa mansai tandap i ma songon dia Debata paubahon ngolunta. Songon dia Debata pajongjongkon partalian dohot uluan bolon i? Sada parsiajaran dompak ngolu ni Musa patuduhon songon dia ibana tang di bagasan hapistaranna, ndada holan dompak huaso ni Debata alai nang dohot dompak holong dohot parangeNa. On ma ugasan na mansai arga di bagasan partalian dohot Debata.

Andorang so sahat ro di Dolok Sinai, Musa mardongan gok huaso dipillit Jahowa nang dihatiha parhobason gabe sahalak uluan na sumurung. Di Tano Midian, di na marmahan birubiru, Jahowa manggohi ibana laho manurathon dua buku: Buku Job dohot 1 Musa. Dungi, di partingkian na gok halongangan api na marnalanala ditongatonga ni ramba, ibana dijou Debata laho manguluhon bangso Israel ruar sian Misir. Diida ibana do hatatalu ni angka debata Misir dohot parangan Misir na gogo di Laut Arung. Diida ibana marpigapiga minggu songon dia Debata manguluhon bangso Israel sian Misir sahat ro di Sinai. Dungkon ni pardalanan i mambahen sisik ni bohina marsinondang, ibana manguluhon Israel saleleng ni 39 taon, sahat ro di parbalohan Tano Parpadanan. Hata ni Bibel mandok ia Musa i ma naposo ni Jahowa na burju (5 Musa 34: 5; Jos. 1: 1), sinondang na so marlindang ditongatonga ni haholomon, sahalak panurirang sitiruon na gabe suhat-suhat tu halak (5 Musa 18: 15, 18). Ibana sahalak sitindangi hasintongan, nangpe halak ndang sai mangihuthon poda dohot hatana. Hatiha diihuthon nasida, maduma do nasida.

`Tama do hita marsiajaran sian si Musa, ala barita ngoluna na sumurung i patuduhon tu hita dia na tarpatupa ni Debata uju hita mangaloas Ibana paubahon hita. Dia do na gabe dalanna ho mulak di bagasan pardalananmu dohot Debata, na disi ho marnida songon dia Ibana mangula mardongan gok huaso di bagasan ngolum?`