---
title:  Pabagashon
date:   19/09/2025
---

Jahama dohot manat buku ni Ellen G. White, “Penyembahan Berhala di Sinai,” di bagasan buku Alfa dan Omega, jld. 1, hlm. 371-389.

Di sada ari na roa, sahalak ama dohot dakdanak borhat tu sada katedral. Ditingki nasida marnida jendela kaca patri na marisihon gombaran na uli sian bibel, nangetnanget mata ni ari marsinondang sian gombaran ni halak na adong di kaca i, manondangi nasida dohot sinondang na torang. Dakdanak i manungkun tu amana: “Bapa, angka ise do nasida?” Ndang godang diboto ama i taringot ni hakristenon, Kristus, manang angka siseanNa, alai pinto hatop do dialusi: “Angka halak Kristen do on.” Gombaran na marsinondang on tongtong ingot di bagasan roha ni dakdanak i. Di sada tingki guru ni dakdanak i manungkun di parsikkolaan: “Hamu angka dakdanak, diboto hamu do ise halak Kristen i?” Dakdanak baoa i taringot tu gombaran na marsinondang na di katedral huhut mangalusi: “Hu boto do i, halak Kristen i ma angka halak na marsinondang.” Sadalan dohot i, hata ni Jesus tu angka siihuthon Ibana, “Naeng songon i ma marsinondang palitomuna di jolo ni halak, asa diida angka pambahenanmuna na denggan i, asa dipuji nasida Amamuna na di banua ginjang i” (Mat. 5: 16). Holan angka halak na marsinondang do na gabe sitindangi hamubaon.

**Sungkun-sungkun Sirangrangan:**

`“Molo hita paundukkon roha di adopan ni Jahowa, jala marparange na denggan, basar, lambok roha, jala gok asi ni roha, gabe adong ma saratus halak na ro mulak tu hasitongan di dia saonari holan sahalak” —Ellen G. White, Testimonies for the Church, vol. 9, hlm. 189. Aha do tona na arga na adong dison tu hita saluhutna i ma songon dia parange, pambahenan, dohot pangalahonta marhagogoon tu panindangionta?`

`Dua Musa 34: 6, 7 dohot sintong digoari ma i Johannes 3: 16 sian Padan na Robi. Boasa?`

`Songon dia do ho margogo patorangkon dihaulion parange ni Debata, mangihuthon panandaion ni Debata di bagasan 2 Musa 34: 6, 7, tu angka halak na manungkon ise do Debatam?`

`Di UKSS, pangidoma laho mangarangrangi songon dia do parange dohot pambahenan ni angka halak mangkatindangkon Kristus paubahon pardalanan ni ngolu nasida? Lapatanna, dia do gogo sian nasida na burju, lambok roha, parlambas roha, jala marpamuati dompak pangkilalaanmu sandiri? Di partingkian na sarupa, songon dia do parange ni angka halak na jungkat, ndang marpamuati, dohot ginjang roha dompak pardalananmu dohot Jahowa?`