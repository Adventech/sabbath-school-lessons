---
title:  Ua Pataridahon ma tu Ahu HamuliaonMi!
date:   16/09/2025
---

Dungkon panundalan anak lombu sere, Musa marpangondian di huria ni Debata jala hirim manangihon ia Jahowa na sai tongtong manguluhon nasida tu Tano Parpadanan. Dao sian bagas ni rohana, hirim do nang dohot ibana mananda Jahowa dumenggan.

`Jahama 2 Musa 33: 18-23. Songon dia do Debata mangalusi pangidoan ni Musa na malungun marnida hamuliaonNa?`

“Ua pataridahon ma tu ahu hamuliaonMi,” pangidoan ni Musa tu Jahowa. Di bagasan denggan basaNa, Jahowa tutu pataridahon hamuliaonNa tu ibana. Alai, uju mangalusi pangidoan ni si Musa, Jahowa marbagabaga laho patuduhon “hatuaonNa” tu ibana. Dohot denggan tama do hita mangarimpunhon ia hamuliaon ni Jahowa i do hatuaonNa, i ma parangeNa. (ida nang dohot Ellen G. White, Alfa dan Omega, jld. 7, hlm. 488; Membina Kehidupan Abadi, hlm. 319; Alfa dan Omega, jld. 3, hlm. 256, 257).

“Ai hamuliaon ni Jahowa do laho mangalehon hatigoranNa tu angka anakNa. Dihalungunhon Ibana do laho marnida baoa dohot parompuan sahat ro di suhatsuhat na tumimbo” —Ellen G. White, Alfa dan Omega, jld. 7, hlm. 488. hamuliaonNa do na mangarahut angka pardosa na manolsoli (ida Alfa dan Omega, jld 4, hlm. 255, 256) jala patupahon nasa na diharingkothon laho paubahon nasida. Dipartingkian na sarupa, ai “hamulion” do di hita na laho patuduhon parangeNa di bagasan ngolunta sandiri jala mambahen i ditanda halak.

Gombaran parange ni Jahowa, hatigoran, denggan basa, dohot holongNa na lambok, ingkon do tarida di bagasan pambahenanta. Marhite songon i, adong ma di hita partingkian ndada holan gabe pasupasu di portibi on, alai tahe manjadi palito na marsinondang di hasiangan on. Songon na nidok ni apostel Paulus: “Ai didok rohangku do, dipatindang Debata hami apostel gabe parpudi, songon naung pinasahat tu hamatean, pola gabe sitotonduran do hami di portibi on dohot di angka pardisurgo, nang di jolma pe” (1 Kor. 4: 9). Gombaran sian hasiangan on mangalehon pangantusion dohot impola sian parngoluon dohot parhobasonta na so dung harajumanta.

Di bagasan Rom 2: 4, Paulus mandok ai “habasaon ni Debata naeng manogihon ho tu hamubaon ni roha?”. Lapatanna disi, hatigoran dohot parange ni Jahowa do na maminsang jolma di pardosaon nasida dohot arga ni haluaon di nasida. Tutu, uju hita marnida silang jala mananda Ise na adong disan (Jahowa sandiri) jala boasa Ibana adong disan – ala Ibana manghaholongi hita jala on do sasadasa dalan laho paluahon hita – hita taruli pangunkapon na umbalga di hatigoran dohot parangeNa.

`Sadia godang tingki dilehon ho laho manatap silang jala aha do na nidokna tu ho diparange ni Debata?`