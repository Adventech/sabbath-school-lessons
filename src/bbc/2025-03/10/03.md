---
title:  Mangida Debata
date:   01/09/2025
---

`Jahama 2 Musa 24: 9-18. Pardalanan sumurung dia do na dilehon tu halak Israel dison?`

Dungkonni patoguhon parpadanan dohot Jahowa, diulahi si Musa nangkok tu punsu dolok Sinai. Sian mulana ibana nangkok, ndang holan sahalakna. Ibana didongani 73 halak sian sintua ni halak Israel na sumurung. Diangka sintua i, on pardalanan na tumimbo: diida nasida Debata (teofani), jala dua hali ayat on mangondolhon hinatutu na bolon on. Jala i gabe sada partingkian di angka uluan i, di na rap marsipanganon, laho mansahaphon parpadanan dohot Jahowa. Sada panggalangan do i, jala Debata ni Israel do nampuna galangan i. Tutu dipasangap do angka uluan i.

Di luar Timur Tengah di ari barita na di Bibel (sahat tu angka sada-sada partingkian sahat ro di saonari), rap marsipanganon sada ulaon na mansai arga do i, hasangapon bolon, jala sumurung. Disima tingki marsianjuan jala patoguhon paralealeon. On ma tanda na patuduhon ia hita na sai tongtong adong bahen di dongan jala marsada di angka ari hasusahan dohot parungkilon. Di na rap marsipanganon, marsirahut padanna nasida, ndang na ingkon dihatahon, i ma molo adong na masa didonganna, na tau ro do donganna na asing laho mangurupi. Dijou laho rap marsipanganon i ma sada ulaon na sumurung na so dilehon tu sude jolma.

Angkup ni i, manjua joujou songon sada gombaran pangaleaan na sumurung. Hatorangan on mangurupi hita laho mangantusi angka barita na adong di bagasan Padan na Imbaru na disi Jesus Kristus dihinsahi ala rap mangan dohot angka pardosa (Luk. 5: 30). Di ari angka na porsea i mangkalashon Panggalangan ni Debata, disi nasida patoguhon partalianna dohot angka na porsea na deba i ma angka pardosa na songon nasida. Saleleng ni panggalangan on, hita mangkalashon hasesahan ni dosa dohot haluaon na jumpang di bagasan Jesus (ida Mat. 26: 26-30; Mark. 14: 22-25; 1 Kor. 11: 23-39).

Hinamagona, pigapiga halak na nangkok rap dohot si Musa dungi madabu tu bagasan dosa jala mago do tondi nasida (ida 3 musa 10: 1, 2, 9). Tungpe pe balga pangkilalaan nasida di Tuhan disan, nasida ndang dipaubah jala ndang manadingkon dosa nasida marhite pardalanan i. Tutu sada parsiajaran na balga i ma songon dia di na maniop hasintongan dohot angka hasurungan bolon ndang pintor patubuhon hamubaon ni roha. Dungkon mangkilalahon pardalanan i, nasida saluhutna sasintongna gabe jolma na parpudi na mangulahon dia na muse dosa na ni ulahon nasida.

`Idama udut ni barita ni angka jolma na sumuru on, nang dohot angka anak ni si Harus. Sipasingot dia do na sasintongna na pinasahatna tu hita, songon halak Advent, mardongan hatigoran na dihaporseahon tu hita, tutu adong di hita hasurungan?`