---
title:  Parpadanan dohot Gombaran
date:   30/08/2025
---

### Namardomu tu parsiajaran di minggu on, jahama

2 Musa 24: 1–18; 1 Kor. 11: 23–29; 3 Musa 10: 1, 2; Hes. 36: 26–28; 2 Musa 25: 1–9; 2 Musa 31: 1–18.

> <p>Ayat siapilon</p>
> “Dung i ro ma si Musa, jala dipajojor tu bangso i saluhut hata ni Jahowa dohot sude angka uhum. Jadi sahata ma sandok bangso i mangalusi, didok nasida ma: Sude hata angka na pinaboa ni Jahowa, sai bahenonnami do” (2 Musa 24: 3).

Ibana Debata, Sipanompa, jala Sipalua nasida, malungun do Jahowa asa rap dohot bangsoNa jala maringan ditongatonga nasida. Ditompa Ibana hita laho marsada di bagasan partalian na gomos dohot Ibana. Alai, molo partalian na denggan dohot dongan dipajongjong holan marhite mangalehon tingki dohot gogo, suang songoni do nang dohot partaliana tu ginjang i ma dohot Jahowa. Gabe partingkian na mangkalashon do i jala gok haimbaruon, alai holan marhite molo hita mangalehon tingkinta rap dohot Ibana. Denggan, tarpatupa ma i marhite mamparsiajari hataNa (Jahowa mangkatai dompak hita), martangiang (mangalehon rohanta tu Jahowa), jala mangkatindangkon tu dongan jolma taringot hamamate, haheheon, dohot haroro ni Kristus mangulahi (parsidohot di ulaon ni Jahowa). Di na dipasupasu Jahowa hita, ingkon ma hita gabe habaoran ni pasupasu tu dongan jolma.

Ondolanna ingkon do tu Jahowa, ndada tu dirinta sandiri (Heb. 12: 1, 2). Marhite partalianta dohot Ibana, pargogoon ni Jahowa do hita laho mangihuthon patikNa i, lapatanna pangaoloion di hataNa. Asa dibahen i ndang halongangan molo huria di ari parpudi siihuthon Kristus digoari “angka na mangaradoti patik ni Debata dohot haporseaon di Jesus” (Pangk. 14: 12).

Jempekma tabahen: tahaholongi Debata, jala hinorhon ni holong i, pangoloi hita di Ibana.

_Parsiajarima parsiajaran samingguon na laho paradehon tu ari sabat, 6 September_