---
title:  Pabagashon
date:   05/09/2025
---

Jahama surat ni Ellen G. White, “Bait Suci dan Upacara-Upacara,” di bagasan Alfa dan Omega, jld. 1, hlm. 406-428.

Undung-undung na Badia i ma inganan na hushus na disi panobusion sian dosa na disolsoli bangso ni Debata nunga dipatupa. I ma inganan na disi, sasintongna, saluhut sangkap haluaon nunga dipatuduhon, jala di bagasan pigapiga hatorangan, nang dohot, tu angka pinampor ni Israel uju nasida di halongonan. Pamintoronna, habadaion, dohot panguhuman saluhutna nunga diajarhon disi. Ganup pelean manggombarhon tu hamamate ni Jesus, hasesaan ni dosa, jala diujungna, pangapusion dosa. Angkup ni i, rap dohot angka pelean i, adong do disi patik ni Debata, ojahan hatigoran.

“Patik ni Debata di dipeakkon di bagasan poti i ma uhum na balga sian hasintongan dohot paruhuman. Patik i manggogohon uhum hamatean dompak pangalaosi, alai di atas uhum itu adong langkop pardengganan, pamuation dilehon tu angka pardosa na manolsoli. Asa dibahen i, di bagasan ulaon ni Kristus bahen haluaonta, na digombarhon ni angka parhaladoon ni Undungundung na Badia on, ‘Asa pajumpang sogot asi ni roha dohot hasintongan, jala masiummaan hatigoran dohot hadameon’ Psalm. 85: 11” —Ellen G. White, Alfa dan Omega, jld. 1, hlm. 411.

**Sungkun-sungkun Sirangrangan:**

`Piga hali do ho mandok, “Nasa na nidok ni Jahowa tu ahu, na tau ulahononku do”? Sadia uli do ho di bagasan gogom mangulahon i?`

`Di ujung ni ari ni si Musa saleleng ni 40 ari rap dohot Jahowa di punsu ni Dolok Sinai, diondolhon Jahowa ia halak Israel ingkon do mangaradoti ari SabbatNa, ai ari Sabbat i do na gabe tanda ni Debata dohot nasida ai Jahowa do na mamparbadiai nasida. Aha do pangkorhon ni habadiaon dohot mamparbadiai di na mangaradoti ari Sabbat?`

`Disangkapi Jahowa do laho pajongjonghon sada inganan na badia asa “Ahu maringan ditongatonga nasida.” Uli situtu ma idaon ia inganan on gabe inganan haluaon di halak Israel. Di inganan na Badia on do, na disi Debata mian ditongatonga ni bangsona, sangkap haluaon dipatuduhon marhite ulaon dohot gombaran. Aha do na pinasahatna tu hita i ma na marsigantung hita singkop tu Debata bahen haluaon?`

`Aha do lapatanna marhite mudar, nasa dosa nasida diboan tu inganan na badia, bagas ni Debata? Songon dia do hasintongan na sumurung on patuduhon, nangpe holan di bagasan halinu, dia na binahen ni Jesus di hau pinarsilang tu hita jala dia na binahenNa tu hita saonari di inganan na badia di banua ginjang?`