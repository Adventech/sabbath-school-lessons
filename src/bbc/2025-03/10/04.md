---
title:  Huaso laho Mangoloi
date:   02/09/2025
---

`Jahama Hesekiel 36: 26-28. Songon dia do pangoloion i tubu tu bagasan ngolunta?`

Di bagasan tolu pertingkian, halak Israel marsitutu mandok ai na bahenon nasida do hata ni Debata i (2 Musa 19: 8; 2 Musa 24: 3, 7). Arga do pangoloion i, nangpe Bibel mangajarhon na gale do ia hita jolma, sega, retes, jala mardosa. Hasintongan na lungun on nunga dipapatar ndada holan marhite barita ni halak Israel na robi, alai nang dohot barita ni saluhut sian bangsoNa. Dungi, songon dia do hita dipargogoi laho mangihuthon Tuhan dohot tutu?

Barita na ulina i ma dia na pinodahon ni Debata, pargogoonNa do hita laho mangulahon i. Pangurupion na so jumpang di bagasan dirinta ro sian ruar, patuduhon hita laho mangulahon dia na pinagido ni Debata. UlaonNa do i. Di bagasan impola rimpunan teologis sian buku Hesekiel 36: 26, 27, panurirang Hesekiel patorangkon i dohot tandap. Holan Jahowa sambing do na margogo laho paubahon ateatenta, jala diulahon Ibana i marhite mangareongkon rohanta na ditopa sian batu jala digantihon dohot roha na tangi jala pangoloi. Songon na pinaingot ni si Josua tu angka na manangihon ibana: “Ndang tarbahen hamu mangoloi Jahowa” (Jos. 24: 19).

Na tartuntun hita do laho mangihuthon Jahowa, i do bagianta. Ingkon bahenonta do pilian, mamillit sian tingki tu tingki na laho marsigantung tu Ibana. Jala i ala dang adong di hita huaso na laho pasauthon nang pilianta tahe na laho marhalado di Ibana. Alai di na ro hita pasahathon hahuranganta tu Jahowa, pargogoonNa do hita. Apostel Paulus mandok: “ai jumpa gale ahu, disi do ahu margogo” (2 Kor. 12: 10).

Parateatehon hata “Ahu” di bagasan Hesekiel 36: 24-30: Debata papunguhon, paiashon, mambalongkon, mangalehon, mameakkon, jala manggogoihon ho laho mangoloi patikNa dohot manat. Dia na binahenNa, na tau bahenonmu. Ibana pasumanhon diriNa dohot ho, jala molo mardongan ho dohot Ibana, pambahenanNa manjadi parangem. Hasadaon di Debata dohot ho manjadi uli, gogo, jala mangolu.

Sahali nai, na niondolhon ni ayat on i ma tu pambahenan ni Debata. Bibel versi New King James Version manurathon: “Jala lehononku ma tondingku tu bagasan ateatemuna, jala ahu mambahensa, asa marparange hamu di bagasan angka patikku, angka uhumhu pe radotan jala patupaonmuna do” (Hes. 36: 27). Debata mandok tu jolma i asa pangoloi jala dungi dilehon Ibana huaso laho mangoloi. Dia na pinangido ni Debata sian bangsoNa, na sai urupanNa do nasida laho mangulahon i. Pangoloion pasupasu sian Debata do (ndada alani hagogoon manang haboionta), tudos songon hatigoranta dohot haluaonta na binasabasahonNa i tahe (Pil. 2: 13).

`Molo tu hita nunga dijanjihon huaso laho mangoloi, boasama hita mansai hatop madabu tu bagasan dosa?`