---
title:  Paska
date:   28/07/2025
---

`Jahama 2 Musa 12: 1-20. Tona sumurung dia do na pinasahat ni Debata tu si Musa dohot si Aron andorang halak Israel manadingkon Misir?`

Di roha ni jolma ia Debata ingkon mangajari si Musa dohot si aron i ma songon dia patupahon laho borhat sian Misir: i ma, angka dia do sipatupaon laho lintun sian Misir, tarlumobi tu angka natua-tua, angka ina na parorot dakdanak, angka dorbia, dohot angka na asing tahe. Alai, balik sian i do tona ni Debata. Dipabotohon Ibana tu nasida songon dia laho patupahon ari raya Paska. Lapatanna disi, impolana i ma manomba Debata na laho paluahon nasida. Angka na asing sian i na mangihut do muse di angka partingkianna.

Ganup na saripe ingkon mambuat sada anak ni birubiru, jala ndang adong na bolong. Dipangan ganup jolmama jambarna, jala molo na saripe i maotikku ndang tarpanganna juhut ni birubiru i, ingkon panganon nasida ma i dohot hombar jabuna.

`Jahama 2 Musa 12: 13, 14. Aha do na laho sibahenon ni Debata tu nasida uju ro uhum na parpudi i? Aha do na ginombarhon ni saluhutna on?`

Barita haruaron ingkon dirayahon dohot denggan ganup taon, ndada holan parningotan di angka naung salpu i ma dia naung binahen ni Debata tu ompunasida, alai na gabe gombaran haluaon na pinatupa ni Debata tu hita saonari. Gabe parniahapan na imbaru ma i tu ganup jolma.

Ayat 12 dohot 13 patoranghon lapatan ni Paska: paruhuman ni Debata i ma uhum hamagoan na laho “mangalaoshon” halak Israel; dibahen i, nasida ingkon marningot “Paska”. Hata on dipajongjong sian dua hata, “dilaoshon” jala “sian”, ala uhum hamagoan “dilaoshon” sian angka bagas ni halak Israel na ditohang ni angka bagas nunga didaishon dohot mudar ni angka ni birubiru, tanda hangoluan doohot haluaon. Di bagasan hata Heber, goar Paska i ma Pesach, sian hata na lapatanna “mamolus”.

Ari raya Paska disangkapi laho parningotan tu ganup halak Israel diangka pambahenan ni Debata na gogo jala gok asi ni roha tu bangsoNa. Ari raya on mangurupi mangaradoti goar nasida jala patimbulhon haporseaon nasida.

`Boasama mansai ringkot na sai tongtong marningot haburjuon naung binahen ni Debata tu ho di ari naung salpu jala porsea na sai tongtong do Ibana mangulahon angka na denggan tu ho tu ari marsogot?`