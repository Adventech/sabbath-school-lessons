---
title:  Paska
date:   26/07/2025
---

### Namardomu tu parsiajaran di minggu on, jahama

2 Musa 11: 1–10; Mik. 6: 8; 2 Musa 12: 1–30, 1 Kor. 5: 7; 2 Musa 13: 14–16; Heb. 11: 28.

> <p>Ayat siapilon</p>
> “Jala ia didok angka anakmuna tu hamu: Ulaon aha do on di hamu? Dohononmuna ma: Pelean Paska do i di Jahowa, na nilaosanna i angka bagas ni halak Israel di Misir, di na binununa i halak Misir, alai dipalua anggo bagasta. Jadi dipaunduk bangso i ma nasida jala marsomba” (2 Musa 12: 26, 27).

Uhum pasampuluhon jala na parpudi na tibuma diusehon. Pinsang-pinsang na parpudi nunga dipasahat; dalan na parpudi ingkon do ditontuhon. On tutu situtu manontuhon hangoluan manang hamatean. Ndada holan ngolu ni sahalak jolma, alai hasonangan ni sabagas dohot sandok bangso diadophon. Parao dohot angka naposona maniop hosa ni bangsona, mangolu manang mate. Parangena maradophon Debata ni halak Israel na mangolu ndada holan manontuhon hosana, alai dohot do nang hosa ni bangsona.

Songon dia do pangkilalaanta, jala dia do sibahenonta, uju ro partinaonan bolon tu hita, jala hita ingkon mangalangka jala mamillit dalan na mangihut, sada dalan na olo balga pangkorhonna tu parngoluon ni torop halak asing ni ngolunta sandiri?

Debata lobi sian na olo rade laho mangalehon bisuk, hapistaran, dohot hagogoon laho mangulahon dia na sintong (1 Kor. 1: 30; Pil. 2: 13).

Parungkilonna disi on do, di bagasan hatangkangon ni rohanta, ndang rade hita laho mangulahon dia na sintong. Taboto do aha i, alai tatadingkon do laho mangulahon i. Di bagasan barita Haruaron, hatangkangon ni sahalak jolma laho unduk tu Debata, nang ditongatonga ni angka tanda na mansai godang, mamboan hasusahan tu torop halak asing ni dirina sandiri, jala tutu songoni do na sai jotjot masa.

_Parsiajarima parsiajaran samingguon na laho paradehon tu ari sabat, 2 Agustus_