---
title:  Panguhuman ni Debata
date:   31/07/2025
---

`Jahama 2 Musa 12; 29, 30 i ma taringot songon dia Debata mamunu anak buha baju di Misir. Boasma roha ni Debata tu anak buha baju? (ida dohot Heb. 11: 28).`

Uhum di Misir na parpudi manipa anak buha baju. On panguhuman ni Debata tu atas saluhut debata ni halak Misir dohot saluhut bagas na manomba angka debata sileban, i ma angka ganaganaan na so mararga na manggombarhon hisap, hirim, dohot biar ni angka nasida sandiri.

Songon naung pinatuduhon ni angka uhum na parjolo, angka ganaganaan on ndang margogo paluahon bangso i. Lam patar do saonari hagaleon nasida, saleleng ni uhum pasampuluhon, na mamboan paruhuman na umbalga tu halak Misir.

“Di sandok harajaon Misir na balga i hatimbulon ni ganup ripe nunga diponggolhon. Anggukhangguk dohot andungandung ni halak na marsak roha di langit. Raja dohot angka naposona, mardongan bohi na langan dohot pamangan na mangkitir, jongjong tarhatongtong di adopan ni hamamago na maotaot i” —Ellen G. White, Alfa dan Omega, jld. 1, hlm. 324, 325.

Parao manggombarhon hagogoon na tumimbo dohot debata Misir, jala anak buha bajuna dirohana i ma anak ni debata baal. Isi i ma debata na mangaramoti dakdanak, Heget i ma debata na mangurupi ina di ari tubutubuanna, jala Min i ma debata ni na mardenggan pamatang. Angkup ni i, adong pigapiga debata hasoparon Misir. Saluhut angka debata on ndang marhagogoon molo dipatudos doohot Debata na mangoly. Hata ni si Musa: “Ise ma songon Ho, ale Jahowa di tongatonga ni angka debata? Ise ma songon Ho marmulia di bagasan habadiaon, na songkal marpujipujian, na mambahen halongangan?” (2 Musa 15: 11). Dungi si Jitro mangkatindangkon: “Nuaeng pe huboto, tumongam hape Jahowa sian nasa angka debata, ai hata na hinajungkathonnasida lingkup tu nasida” (2 Musa 18: 11).

Mangihuthon 2 Musa 1, halak Misir nunga mamunu angka dakdanak ni halak Israel na imbaru tubu marhite parenta ni Parao na laho pagalehon halak Israel, jaala laho patundukkon uhut pailahon nasida. Saonari uhuman ni Debata manipa angka buha baju di Misir. Ai ia i disabur halak, i do gotilonna!.

Ganup dalan dohot parangenta manapu parbuena. Jala hatigoran na pahansithon, naung saluhut hita mamolus, i ma ia hita sandiri ndang marsitaonon alani angka dosanta. Halak na asing, sipata gumodang jolma, nang halak na so mardosa, dohot manaon. I do parangeni dosa.

`Di bagasan dia do ho gabe marsitaonon ala ni dosa ni jolma? Manang, di bagasan dia do donganmu jolma gabe marsitaonon ala ni angka dosam? Sasada dia do pangaropan di hita?`