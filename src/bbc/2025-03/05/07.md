---
title:  Pabagashon
date:   01/08/2025
---

Jahama surat ni Ellen G. White, “Paskah,” di bagasan buku Alfa dan Omega, jld. 1, hlm. 318-325.

“Paska parangena ingkon do parningotan jala angkup ni i gabe sada gombaran, ndada holan patuduhon mulak tu haluaon sian Misir alai tu jolo di haluaon na umbalga na naeng sipatupaon ni Kristus di na paluahon bangsoNa sian linggoman ni dosa. Birubiru na dipelehon manggombarhon “Birubiru ni debata,” na di bagasan i jumpangta sasadasa pangaropan di hita laho manjangkon haluaon. Hata ni apostel, “Ai nunga pola dibunu Birubiru paska humongkop hita, i ma Kristus.” 1 Korintus 5: 7. Ndang singkop molo holan dipelehon birubiru i, mudarna ingkon do didasihon tu tohang ni angka bagas, songoni do nang dohot parange di mudar ni Kristus ingkon didaishon tu bagasan tondinta. Ingkon do hita porsea, nda holan tu portibi on Ibana mate, alai nunga pola mate Ibana bahen di hita ganup. Ingkon ngoluhononta do ganup ari di bagasan ngolunta parbue ni haluaon i” —Ellen G. White, Alfa dan Omega, jld. 1, hlm. 321.

Sahat tu sadarion, halak Jahudi na radot na adong di sisik ni tano on marayahon Paska, Pesach. Diulahon nasida i na ginaoran nasida “Passover Seder” (“Seder” lapatanna “mangihuthon/patik”) disi nasida manurinurihon muse barita Haruaron jala dungi mangkalashon sipanganon na hushus songon sada keluarga. Halongangan ia ari rayaon nunga dipatupa sian, diparjongjongna, ari Haruaron! Holan Sabat ari papituhon, naung diradoti halak Jahudi na radot, jala naung adong sian na robi.

**Sungkun-sungkun Sirangrangan:**

`Songon dia do hita margogo mananda “hatigoran” ni Debata di na mamunu buha baju, na godang sian tongatonga nasida “ndang mardosa”? Songon dia do hita pasadahon i dohot hatorangan ni holong ni debata na gok huaso? Rimangima nang dohot aek na sumar. Songon dia do hita mangantusi on?`

`Dia do lapatan ni hata parumpamaan na mandok ia angka na porsea dihungkupi mudar ni Jesus jala ia mudarNa paiashon nasida sian sandok dosa nasida?`

`Jahama hata na mangihut on: “Angka siihuthon Kristus ingkon parsidohot di partinaonanNa. Nasida ingkon manjangkon huhut mangkangoluhon Hata ni Debata asa i gabe sulusulu di parngoluon dohot pambahenan. Marhite huaso ni Kristus nasida ingkon dipauba gabe tudos dohot Ibana, jala mamansarhon parange ni Debata... Tondi dohot ulaon ni Kristus ingkon do gabe tondi dohot ulaon ni angka siseanNa” ”—Ellen G. White, Alfa dan Omega, jld. 1, hlm. 322. Songon dia do hita mangaloas Kristus mangulahon di bagasan hita dia na tarsurat dison?`