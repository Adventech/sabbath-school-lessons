---
title:  Laho ma Hamu Marsomba tu Jahowa
date:   03/08/2025
---

Diborngin ni ari Paska, paruhuman ni Debata didabu tu nasida na so diondingi mudar i (2 Musa 12: 1-12). Ndang adong na malua sian uhuman i alani pangkat, parsikkolaan, hamoraon, manang rumang. Paruhuman i manipa ganup bagas, sian bagas ni raja parao sahat ro di bagas ni hatoban, nang dohot buha baju ni angka dorbia. Hasangapon ni Misir gabe orbuk.

`Jahama 2 Musa 12: 31-36. Pangidoan ganjil dia do na pinangido ni raja Parao jala boasa, nang ditingki ibana mangaloas nasida saluhut asa borhat?`

Uli na i idaon ia Parao, uju ibana mandasdasi halak Heber asa borhat jala marsomba, jala pasahathon pangidoan on: “Pasupasu ma nang dohot ahu.”

Pasupasu ma nang dohot ahu?

Boasama ibana, raja Misir, i ma “debata” di tano on ditongatonga ni bangsona, pasahathon i? Idaon disi ia ibana diujungna mananda huaso ni Debata ni halak Heber jala masihol taruli pasupasu sian i. Alai, songon dia do Debata mamasumasu ibana ia ibana mian di bagasan paraloan, martangkang ni roha, dosa, dohot ginjang ni roha? Tutu do, diujungna ibana mangaloas, alai i ndada ala na unduk ibana tu sangkap ni Jahowa. Alai, ala naung talu do. Ndang na muba ibana – songon na laho sisidaonnta sian angka pambahenanna muse. Sangkap ni rohana holan laho pasuruthon hasesega na manegai harajaonna i.

Lea do pangkilalaan ni raja Parao. Jala, marningot hasesega alani bala, diloas ibana halak Israel laho manandingkon Misir. Na andorang so i ndang diloas ibana, jala ndang manatap di angka hasusahan na ro tu bangsona alani pambahenanna, saonari ibana mangaloas nasida.

Jala halak Misir, ndang mangantusi, jala dohot margogo asa borhat halak Heber i. songon na nidok ni nasida, lahoma hamu, manang “mate maon hami luhutna.”

Angkup ni i, dipatupa Debata do angka parartaan asa unang borhat halak Israel lumang buti, alai mardongan arta na ringkot di pardalanan nasida na diujungna dao lumeleng sian na tinahi nasida. Halak Misir mangalehon angka na pinangido nasida tu halak Jahudi holan laho pahatophon nasida ruar sian luta in, alai angka perak dohot serea i hira upah na so dilehon tu halak Israel naung martaontaon songon sahalak hatoban. Tutu di halak Misir, asam laho paruarhon halak Heber sian tano nasida mura situtu do.

`Sadia jotjot do hita “paubahon roha” sian sada pambahenan holan alani pangkorhonna ndada alani pambahenan na lipe i sandiri? Boasama ndang hamubaon ni roha na tutu i? Songon dia do hita olo marsiajar laho manolsoli angka dosa, lapatanna, hita “malua,” di bagasan partingkian na jempek?`