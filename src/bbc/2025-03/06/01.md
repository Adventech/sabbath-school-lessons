---
title:  Manaripari Laut Arung
date:   02/08/2025
---

### Namardomu tu parsiajaran di minggu on, jahama

2 Musa 12: 31–36; Jak. 2: 17–20; 2 Musa 13: 1–14: 31; Heb. 11: 22; 2 Musa 15: 1–21; Pangk. 15: 2–4.

> <p>Ayat siapilon</p>
> “Jadi didok si Musa ma tu bangso i: Unang hamu mabiar, marsihohot ma rohamuna, jala ida hamu hamuliaon ni Jahowa, sibahenonna tu hamu sadari on; ai halak Misir, angka na niidamuna sadari on, ndang be idaonmuna nasida ro di salelenglelengna. Jahowa do marporang humongkop hamu, asal hohom hamu. (2 Musa 14: 13, 14)

Barita haruaron i ma pardalanan ni bangso ni Debata na gok halongangan dohot hasangapon di bagasan Padan na Robi. Pardalanan on i ma gombaran hagogoon songon dia Debata manaluhon angka musuh ni halak Heber jala mamboan nasida mardongan gok hamonangan tu Tano Parpadanan. Angkup ni i pardalanan on gabe gombaran haluaon dohot panobusion di bagasan Kristus.

Mangihuthon hapistaran ni jolma, halak Israel jongjong ditongatonga ni parungkilon bolon, jala na so jadi – disi nasida margogo laho paluahon diri nasida. Molo naeng dipalua nasida, holan marhite hagogoon ni natumimbol do i. Suang songoni do nang hita dohot dosa, di bagasan dirinta sandiri, na jongjong do hita ndang mardongan pangaropan. Na tahalungunhon do na umbalga sian barita Haruaron. Jala jumpangta do i: silang ni Kristus, dohot na binahen ni Kristus disi bahen tu hita saluhutna.

Barita haruaron ni halak Israel sian tano Gosen, na dipatorang di bagasan 2 Musa 12, sahat ro di ende ni si Musa na diendehon mardongan gok las ni roha di bagasan 2 Musa 15, tutu manghalonganhon jala sumalim. Angka tanda, halongangan, dohot gogo panobusion ni Tuhan na bolon i nunga sahat tu na sinangkapanna.

Alai, saluhutna i ndang tarpatudos dohot dia na binahen ni Kristus tu hita di hau pinarsilang, ia barita Haruaron holan sada gombaran do i.

_Parsiajarima parsiajaran samingguon na laho paradehon tu ari sabat, 9 Agustus_