---
title:  Pabagashon
date:   08/08/2025
---

Jahama surat ni Ellen G. White, “Keluaran,” di bagasan buku Alfa dan Omega, jld. 1, hlm. 326-337.

Jahowa jonjongjong ditongatonga ni halak Israel nangpe menet haporseaon nasida. Ditahi Ibana do laho mangajar jala manogunogu nasida songon dia marroha dohot marparange songon bangso na pinillitNa. Sabam do rohana manogunogu nasida jala mamboan nasida tu sada inganan na disi nasida ndang be mangadopi godang parungkilon. Ellen G. White patorangkon: “Halak Israel... songkal situtu do pangantusion nasida di Debata, suang songoni ndang dohot haporseaon ansida tu Ibana, jala na hatahuton do nasida jala manarita. Ndang adong di nasida podang jala ndang somal marporang, gale do roha nasida binahenni parhatobanan na leleng i, jala nasida diarsaki angka parompuan, dakdanak nang dohot angka dorbia. Di na manogu nasida marhite dalan dompak laut Arung, nunga dipatuduon Debata diriNa i ma Debata na marasi ni roha huhut partigor” —Ellen G. White, Alfa dan Omega, jld. 1, hlm. 327, 328.

Taringot di ende ni si Musa, the Andrews Bible Commentary mandok: “Sintong ni pambahenan haluaon na sian Debata di bagasan barita on paposhon rohanta ia hita ndang jadi mabiar tu ari marsogot. Hata na parpudi sian ende i manatap dompak angka musu tu ari marsogot na laho siadopan nasida di na papatuhon Kanaan. Ai “tangan” ni Debata na gogo, nasida gabe ‘tarhatotong songon batu’ (ayat 6). Hatiha hita mangadopi na songkal situtu, uju hita mangkilalahon tarpunjung jala ndang taboto dompak dia hita manatap, jumpangta do hagogoon di bagasan ‘Ende ni si Musa’, ala ende on marningot sada barita dolon ditongatonga pardalanan ni bangso ni Debata” —Andrews Bible Commentary, “Exodus” (Andrews University Press, 2020), hlm. 214.

**Sungkun-sungkun Sirangrangan:**

` Boasama hita mansai jotjot situtu marnida dirinta jongjong songon halak Heber dungkon ni haluaon nasidana gok halongangan i sian Misir, alai andorang ni Laut Arung? Lapatanna, godang do dijolonta tanda haburjuon ni Debata dohot huasoNa tu hita, boasama mansai hatop hita sai patuduhon, jala tahe mangkangluhon, gale ni haporseaonta?`

`Nang dungkon ni saluhutna i masa, padohot ma i haamatean ni buhabaju, boasama dope lumbaon ni raja Parao halak Israel? Aha do sasintongan na nidokna tu hita i ma hinajahatna i di hita molo patangkang roha alani dosa (manang mangulahon dosa)?`

`Nangpe hita saluhutna sipata mangadopi parungkilon na borat, godang sian tongatonganta na dung (jala sai) mandalani angka ari na mansai denggan, angka ari na gok hasonangan, ari hatiha ndang adong hajahaton na ro tu hita manang tu angka na tahaholongi. Boasama ingkon idaonta i na gabe tanda di denggan basa dohot pangaramotion ni Debata alana, nang behape i, na taboto do ia hita mangolu di luat ni “alo”? Lapatanna, boasama ingkon sai ingotonta laho mamuji Debata di angka ari na denggan, ala ndang dung adong taboto hamagoan dia naung tapasiding?`