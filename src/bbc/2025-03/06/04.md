---
title:  Manaripari Laut Arung
date:   05/08/2025
---

`Jahama 2 Musa 13: 17-14: 12. Songon dia do Jahowa manogunogu bangso Israel hatiha nasida manandinghon Misir, jala dia do na masa muse?`

Marhitehite mangihuthon poda ni Debata tu si Musa, bangso Israel manadinghon tano Misir songon sada parangan na diaturhon dohot denggan. Hata Heber “tsaba” dohot “makhaneh” patuduhon lapatanna, i ma “tantara,” “punguan bolon,” “parsaroan,” dohot “parangan” (2 Musa 6: 26; 2 Musa 7: 4; 2Musa 12: 17, 41, 51; 2 Musa 14: 19, 20; patudos dohot 2 Musa 13: 18). Nasida dibagi manjadi pigapiga punguan jala mardalan songon tantara. Dungi Bileam marnida sian angka dolok Moab ia “parsaroan ni Israel marmargamarga” (4 Musa 24: 2).

Angkup ni i, “Diboan si Musa huhut holiholi ni si Josep” (2 Musa 13: 19). On ma turpuk na mansai ringkot di bagasan ayat on, jala patuduhon hagogonop haporseaon ni si Josep di angka bagabaga ni Debata. Ndang dung adong mago pangaropan ni si Josep di Tano Parpadanan, nangpe ibana mangolu di bagasan hasangapon dohot hasurungan di Misir. Dipangido ibana asa holiholina diboan tu Tano Kanaan (1 Musa 50: 24, 25). Na porsea do ibana ia Debata na tutu ro manopot halak Israel di Misir jala mamboan nasida tu tano i, songon naung niuarihonNa (Heb. 11: 22). Dungkon sahat ro di Kanaan, holiholi ni si Josep “dibandahon ma i di Sikem” (Jos. 24: 32). Marhitehite ombun dohot marhitehite api na marsijongjong i ma gabe tanda na torang sian hadirion ni Jahowa ditongatonga ni bangsoNa. Disi do Jahowa jala mangkatai sian ombun (2 Musa 14: 24; 4 Musa 12: 5, 6).

Angkup ni i, Parao patuduhon isi ni rohana na sasintongna, ndang na muba ibana, jala ndang adong ibana tutu muba. Pangidoanna tu Jahowa laho mamasumasu ibana holan sada sipaula sambing do, ra sada pangotootoion di bagsan rohana. Dipapungu ibana paranganna, jala borhat nasida mangalumba angka hatoban naung lintun i. Tutu situtu nasida dipapitung dosa.

Uju jolma i marnida ro parangan ni raja Parao, dipasahat nasida angka hata nasida jala patuduhon roha nasida na sai diulakhulaki nasida lobi sian sahali: “Dibahen na so adong tanoman di Misir huroha, umbahen ditogihon ho hami laho mate di halongonan? Boasa tung songon i bahenonmu tu hami, tung togihononmu hami ruar sian Misir?” (2 Musa 14: 11).

Lapatanna, dungkon marnida huaso ni Debata na balga i, dohot ma i paluahon buhabaju nasida sandiri, jolma i tongtong dope patuduhon gale ni haporseaon.

`Ingotma partingkian na parpudi ho mangadopi parungkilon bolon. Songon dia do panjangkonmu parjolo sahali: marhaporseaon di Debata manang gale do haporseaonmu? Parsiajaran dia do na inglon siparsiajaranmu sian na masa i laho mangurupi ho uju na ro parungkilon na mangihhut (jala tutu na ro do i muse)?`