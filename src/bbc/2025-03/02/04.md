---
title:  Goar ni Jahowa
date:   08/07/2025
---

`Jahama 2 Musa 3: 13-22. Boasama si Musa naeng umbotosa goar ni Debata, jala dia do ringkot ni goarNa i?`

Debata patandahon diriNa tu si Musa i ma “’ehejeh ‘asher ‘ehejeh,” na lapatanna disi “Ahu naeng gabe ise Ahu ingkon manjadi,” manang “Ahu nuaeng Ahu sogot.” Di bagasan 2 Musa 3: 12, dibahen Jahowa di hata ‘ehejeh na tudos dohot ayat 14, uju Ibana mandok tu si Musa “Hudongani pe ho” (rap dohot ho). Lapatanna disi na manontong do ia Debata. Ibana do Debata na transenden, jala Ibana do Debata na imanen, jala tinggal ditongatonga nasida “na magopu jala na serep martondi” (Jes. 57: 15).

Goar ni Debata “Yahwe” (disalin di bagasan Bibel mangihuthon hata Inggris somalna dibahen “the LORD”) nunga ditanda angka bangso ni Debata sian mulana, nangpe ndang diboto nasida dohot bagas lapatan ni goar i. Nang si Musa diboto do goar ni Yahwe, alai, songon halak na asing, ndang diboto ibana sintong lapatan ni goar i. Sungkun-sungkunna, “Ise do goar-Mu?” i ma sada sungkun-sungkun dompak lapatan ni goar gumodang.

Dalan mangurupi gumodang i ma di bagasan 2 Musa 6: 3, disi Jahowa mangkatahon: “Jala hupapatar Ahu tu si Abraham, tu si Isak, dohot tu si Jakkob, margoar Debata na sun hinagogo, alai ndang dipabotoboto nasida ianggo goarhu Jahowa (2 Musa 6: 3). On ndada lapatanna ia si Adam, Noak, Abraham, dohot angka ompu na parjolo ndang mananda goar “Yahwe” (ida 1 Musa 2: 4, 9; 1 Musa 4: 1, 26; 1 Musa 7: 5; 1 Musa 15: 6-8 dohot angka na asing). Alai, disi lapatanna ia nasida ndang diboto tangkas ia lapatan ni goar i.

GoarNa, Yahwe, patuduhon hinatutuna ia Ibana tutu Debata na marhadirion, Debata ni bangsoNa, Debata parpadanan. Ibana do Debata na jonok jala solhot na adong ditongatonga pardalanan ni manisia. Debata na Sun hinagogo (1 Musa 17: 1) i ma Debata na di bagasan halongangaa mangurupi marhitehite huasoNa. Alai Yahwe i ma Debata na patuduhon hagogoon ni parangeNa di bagasan holong dohot asi ni roha. Ibana do Debata na sada dohot Elohim (“Debata na sun hinagogo, marhagogoon, transenden,” “Debata ni sandok jolma,” “Marhuaso di hasiangan on,” “Sitompa saluhut”), alai angka pambahenan na marragam di bagasan parsaoranNa dohot jolma manisia dipatuduhon di bagasan goar Yahwe i sambing.

Mananda goar manang manjou goar ni Debata ndada sada halongangan. I na pabotohon goarNa, lapatanna mangajarhon tu dongan jolma hatigoran di Debata dohot haluaon na pinasahatNa tu nasa jolma na olo ro di bagasan haporseaon. Songon na nidok ni apostel Paulus: “Jadi disi ma malua ganup na manjou Goar ni Tuhan i” (Ulaon. 2: 21).

`Songon dia do dalanna di ngolum sandiri, naung dipangkilalahon ho jonok jala solhotna ho dohot Yahwe na hinalungunhonNa dohot ganup jolma na porsea di Ibana?`