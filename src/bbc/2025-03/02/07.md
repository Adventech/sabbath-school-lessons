---
title:  Pabagashon
date:   11/07/2025
---

Jahama surat ni Ellen G. White, “Musa,” di bagasan buku Alfa dan Omega, jld. 1, hlm. 282-297.

Joujou bolon sian tongatonga ni ramba na marnalanala i ra gabe pardalanan ni ngolu na paubahon di bagasan ngolu ni si Musa. Saluhut pardalanan ni ngoluna marsigantung di alus na denggan dohot pangoloion di Debata na manongos ibana laho manguluhon halak Heber haruar sian Misir jala borhat tu Tano Parpadanan.

Tutu, saonari taboto do ia parbuena. Alai, boanma jo dirim tu ngolu ni si Musa uju ramba i marnalanala. Nunga lintun ibana sian Misir na laho paluahon hosana. Sada pomparan na imbaru nunga hehe dungkon ni 40 taon, jala godang sian tongatonga nasida ra holan saotik do na binotona taringot ni si Musa, manang dia na tinangihon nasida i taringot ibana ndang sintong, dipabolak di bagasan turiturian na lam tu lelengna gabe tu lipena. Alai saonari, ibana dijou Jahowa na laho manguluhon halak na sarupa sian sada bangso na gogo? Ndang longang be roha molo di mulana ibana manjua joujou i!

Tutu, sada ulaon na mansai borat do on, alai ranapima dia na gabe mago sian ibana molo alus na pinasahatna “Ndang” tu Jahowa. Ra na mago do ibana sian barita, ndada – marhitehite huaso ni Debata na markarejo di bagasan ibana – dohot torang pajongjonghon sada barita jala manjadi sada sian halak na tarbarita jala balga huasona, ndada holan di bagasan Bibel, alai nang dohot ditongatonga ni portibi on.

**Sungkun-sungkun Sirangrangan:**

`Di angka taon na sonang na binolusna di halongonan Midian, Musa mangulahon dijoujou ni Debata sibahenonna: ibana i ma sahalak ama di dongan sajabuna, marmahani angka birubiru, jala manurathon dua buku na parjolo di Bibel marhite panogunoguon ni Debata andorang so dijou ibana na laho manguluhon bangso ni Debata na gogo i. Aha do na pinodahon ni pardalanan ni si musa tu hita i ma diangka ulaonta di bagasan ngolunta?`

`Bolas jadi do hata ni jolma, manis begeon, sidalian ni si Musa tung tardophon roha do i kan? Boasama ingkon haposan ni halak ahu? Ise do ulaning ahu na laho mamuhai ulaon i? Ndada jolma parhata ahu. Aha do sasintongna na pinasahat ni turiturian on ttu hita i ma songon dia hita marsiajar gabe porsea ia Debata margogo mangurupi hita laho mangulahon dijoujouNa laho sibahenonta?`

`Parsiajaranta ma gumodang di turpuk na adong di bagasan parsiajaran ari Minggu i ma si Musa na manurathon buku 1 Musa jala songoni arga ma suratna i na laho manangkasi mula ni jolma dohot sangkap haluaon. Boasama hita ingkon manaluhon ganup ulaon (jala godang situtu do hagogoon) na laho manaluhon huaso ni buku on, tarlumobi di na mansoadahon baritana, sumurungma i 11 bindu na parjolo?`