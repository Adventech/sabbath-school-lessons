---
title:  Suruan ni Jahowa
date:   07/07/2025
---

“Suruan ni Jahowa” patuduhon diri tu si Musa di bagasan nala ni api “ditongatonga ni ramba” (2 Musa 3: 2). Tuhan Jesus sandiri do na ro manghatai tu si Musa “sian tongatonga ni ramba i” (2 Musa 3: 4).

Unang longang alani hata na mandok “suruan ni Jahowa” na gabe gombaran di Jesus Kristus. Lapatan ni hata suruan i sandiri “tongosan” (hata Heber mal’akh), jala na sai tongtong do i marnida hapeahanna suruan i dilapati sahalak jolma manang Debata (ida Mal. 3: 1). Adong do godang gombaran di bagasan Bibel na disi “suruan ni Jahowa” patuduhon Debata sandiri (parsiajari, umpamana, 1 Musa 22: 11, 15-18; 1 Musa 31: 3, 11, 13; Pangh. 2: 1, 2; Pangh. 6: 11-22; Sak. 3: 1, 20. Suruan ni Jahowa on ndada holan manghatai singkat ni Debata, alai Ibana do Debata i. Jesus i do suruan ni Jahowa na pasahathon Hata ni Ama i tu hita.

`Jahama 2 Musa 3: 7-12. Songon dia do Jahowa patorangkon tu si Musa boasa ma Ibana naeng parsidohot ditongatonga ni bangso Israel na diparhatoban di Misir?`

Parungkilon ni bangso ni Debata di Misir digombarhon mardongan gok gombaran na gabe hapariron dohot anggukhangguk mangido pangurupion. Jahowa manangihon anggukhangguk nasida jala asi rohaNa (2 Musa 2: 23-25). Ibana manggoari nasida “bangsongKu” (2 Musa 3: 7). Lapatanna, nang andorang di Sinai dohot patoguhon parpadanan, bangsoNa do nasida, jala Ibana na pajongjonghon nasida mian jala marhasonangan (molo sipangoloi nasida) di Tano Kanaan songon naung niuarihonNa tu ompunasida.

Didok Jahowa dompak si Musa ai na suruonNa ma ibana manopot raja Parao i ma sada ulaon na sumurung: “On pe, laho ma ho, suruonku ma ho tumopot raja Firaun, asa di paruar ho bangsongku, halak Israel i sian Misir” (2 Musa 3: 10). Sahali nai, Jahowa mandok nasida “bangsongKu.”

Balga situtu do ulaon na nilehon ni Jahowa tu naposoNa i! Dibahen i, dialuasi si Musa do i mardongan sada sungkun-sungkun: “Ise ma ahu pola?” Marhite manatap di angka na laho masa sogot di ulaon i jala diangka na laho sipatupuonna di saluhutna i, sungku-sungkun do si Musa boasama ingkon songon dirina dipillit. Dison, sian mulana, taida do disi parangena, haserepon ni rohana, dohot pangkilalaanna ai na so patut do ibana mangulahon dijoujou na laho sibahenonna i.

`Boasama haserepon ni roha, dohot pangkilalaan “ndang patut” di rohanta, mansai arga situtu nang tu ise pe na masihol laho mangihuthon Debata jala mangulahon ndang dia pe i di Ibana?`