---
title:  Ramba na Marnalanala
date:   05/07/2025
---

### Namardomu tu parsiajaran di minggu on, jahama

2 Musa 18: 3, 4; 2 Musa 3: 1–22; 1 Musa 22: 11, 15–18; 2 Musa 6: 3; Joel 2: 32; 2 Musa 4: 1–31; 1 Musa 17: 10, 11.

> <p>Ayat siapilon</p>
> “Dung i ninna Jahowa ma: Nunga tangkas huida pardangolan ni bangsongku na di tano Misir i, jala nunga hutangihon angguhangguknasida i maradophon angka na pasosaksosak nasida; ai nunga huboto parniahapannasida i. Ala ni umbahen tuat Ahu paluahon nasida sian tangan ni halak Misir, jala paruarhon nasida sian tano on tu tano na denggan jala na lambas, tu tano habaoran ni susu dohot situak ni loba, tu tano inganan ni halak Kanaan dohot Het i dohot Amori dohot Perisi dohot Hevi dohot Jebusi” (2 Musa 3: 17, 18).

Jou-jou ni Debata tu hita jotjot situtu do i paubahon pardalanan ni ngolunta. Alai, molo tatangihon jou-jou i, idaontama ai dalan ni Debata do na gabe dalan na dumenggan di hita. Alai, sipata – dimulana – ndada mura na laho manjanghon joujou ni Debata. Suang songoni do nang si Musa dohot joujouna na sian Debata, na mula ni parjumpaanna sumurung dohot Debata di ramba na marnalanala. Molo tungpe si Musa na diboto do manang ndang diboto di ruhut-ruhut ni ramba na marnala-nalaa, tangkas diboto ibana ia na niidana i sada halongangan do, jala tutu na niidana i manogu rohana. Pos roha disi, Jahowa manjou ibana tu sada ulaon na hushus. Na masa sian i on do: na olo do ibana manangihon joujou i, asing sian hamubaon bolon na laho masa di ngolu alani joujou i? Dimulana, ndang dihalomohon ibana joujou i.

Ra na olo do diingot ho partingkian na adong sangkap ni roham, alai Jahowa paubahon sangkapmi. Tutu do ia hita mararga di adopan ni Debata marhite godang dalan, alai manangihon joujou ni Debata di bagasan ngolunta, jala mangulahon na dipatuduhon tu hita, i do dalan na mamboan tu hasonangan situtu. Ra ndang mura dalan i, jala ndang mura nang di si Musa, alai haotoon situtu do i molo hita mangihuthon dalanta sandiri uju Debata manjou hita tu dalan na asing.

_Parsiajarima parsiajaran samingguon na laho paradehon tu ari sabat, 12 Juli_