---
title:  Patik na Gabe Bagabaga ni Debata tu Hita
date:   21/08/2025
---

`Jahama Rom 3: 20-24. Tungpe apostel Paulus dohot tangkas mandok ia hita ndang dipalua marhite pangaradotionta di Sampulu Patik ni Debata, alai songon dia do sintongna angka patik i marlapatan di bagasan parngoluonta?`

Arti ni hata na mandok dabarim na diboan tu bagasan surat ni si Musa laho manggombarhon Sampulu Patik di Debata (2 Musa 34: 28; 5 Musa 4: 13; 5 Musa 10: 4) ndada lapatanna sintong mandok “patik”, alai “hata”. Hata dabar (sada) on bolas jadi lapatanna “bagabaga”. Asa dibahen i do, di angka inganan na asing (1 Raja. 8: 56; 2 Kron. 1: 9; Neh. 5: 12, 13; 5 Musa 1: 11; 5 Musa 6: 3; 5 Musa 9: 28; Jos. 9: 21; Jos. 22: 4; Jos. 23: 5), dabar di salin nang lapatanna dompak sada ulaon manang dompak sada ugasan na paboahon di hata bagabaga.

Ellen G. White pasahathon sada pangantusion dompak lapatan ni Dekalog: “Sampulu patik... i ma sada bagabaga” — Ellen G. White, The SDA Bible Commentary, jld. 1, hlm. 1105. Dekalog ingkonma dilapati na gabe bagabaga ni Jahowa na laho manogunogu hita tu dalan na sintong asa dibahen i margogo ma Ibana mangulahon angka hahomion di bagasan hita. Alai ingkon do radotanta i.

`Jahama Rom 10: 4. Songon dia do hita sasintongna manangkasi hata ni apostel Paulus ai Kristus do “ujung” ni patik i?`

Apostel Paulus mandok ai Jesus Kristus do telos sian patik i, alai ndada lapatanna ia Kristus mangarumpakkon manang manegai patik. Alai, disi lapatanna ai Kristus do hagogonop manang na nidok ni patik i; on ndada lapatanna ia pelean panobusionNa mangujungi hagogoon dohot hatongtongan ni patik i.

Alai, apostel Paulus mangkatahon hinaarga ni patik i, taringot ni hagogoon, dohot taringot ni huasona na manontong (Rom 3: 31; 1 Kor. 7: 19; Gal. 5: 6). Astuan ni hata telos tarlumobi marimpola tu sangkap manang tujuan, ndada tu tingki. Kristus do dalan na laho mambuha sangkap dohot roha ni patik ni Debata na sasintongna. Asa dibahen i, ndada tutu molo didok ia Kristus mangarumpakkon, mangalihon, manang manegai patik i. Kristus do na nidok ni Patik i, Ibana do na pinaboa ni Patik i.

`Songon dia do Patik i manogunogu hita tu Jesus? Lapatanna, aha do na pinatudu ni patik i tu hita i ma hadirionta sandiri na laho mamboan hita tu Jesus?`