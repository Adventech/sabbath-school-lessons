---
title:  Pabagashon
date:   22/08/2025
---

Jahama surat ni Ellen G. White, “Hukum Diberikan kepada Israel,” hlm. 354-369, dohot “Perlawanan Setan terhadap Hukum,” di bagasan buku Alfa dan Omega, jld. 1, hlm. 331-342.

“Disangkapi Debata na laho pajongjong ari ni Ibana mangkatahon PatikNa i gabe sada ari hahomion dohot halongangan, hombar tu parangeNa na badia i. Ditonahon tu bangso i saluhut na marhadomuan dohot pangkobasion di Debata ingkon do dipatupa sian roha na ias” —Ellen G. White, Alfa dan Omega, jld. 1, hlm. 355.

Ruhut hasangapon i arga sahat tu sadarion. Pangalaho on tubu sian panandaion di hagogoon, hasangapon, dohot huaso ni Debata. Marnida hasangapon ni Debata patubuhon hamauliateon di rohanta jala padaohon ginjang ni rohanta. Lam jumonok hita marnida habadiaon ni Debata, lam tu godangna hahurangan na taida di bagasan ngolunta, mambahen hita lam mauas di adopanNa na paubahon jala lam hirim roha tudos dohot Ibana. Songoni do nang dohot, di na taboto imbar ni hita dohot Ibana nang dohot dompak patikNa na badia, mambahen hita singkop marsigantung tu hamamate ni Kristus singkat ni hita.

Dipartingkian na sarupa, Jesus patorangkon ia, molo hita mardongan serep ni roha manjangkon Debata na gabe Tuhan jala Rajanta, ndada songkal radotan angka patikNa i (Mat. 111: 28-30). Dohot torang Kristus pabotohon ia patik ni Debata na manontong do hagogoonna (Mat. 5: 17-20). Di na hita mangaradoti angka patik ni Debata ala ni holong dohot las ni roha di Ibana binahen ni haluaon naung binasabasahoNa tu hita, pangkilalahononta ma partalian na singkop na paluahon dohot Ibana. Di na huhut manjangkon parbue sian pangaradotion di patik i (nang beha pe i, idama hasusahan dohot parungkilon na tubu hinorhon ni pangalaosion di patik), jangkononta ma nang dohot hatutu ni haluaonta di bagasan Jesus, ndada di bagasan pangoloionta dompak patik.

**Sungkun-sungkun Sirangrangan:**

`Parhobason laho manjangkon Patik ni Debata mangurupi ruas i laho mananda hapantunon na ringkot di nasida. Sadarion, di tongatonga ni huria dohot parsaoaran ni hurianta, di dia do adong hapantunon dohot halongangan na sarupa di jolo ni Debata? Manang hita dohot nanget manang songon dia pe i nunga dao sian i?`

`Rimangima gumodang hata ni parpadanan on: “asa ahu gabe Debatanasida, jala nasida gabe bangsongku.” Aha do lapatan ni on tu hita saonari, jala songon dia do i sasintongna dipatuduhon di bagasan ngolu ni sahalak jolma nang dohot ditongatonga ni huria?`

`Dia na pinodahon ni Debata tu hita na laho sibahenonta, dipagogoi Ibana do hita laho mangulahon i. Ellen g. White mandok “Nasa patikNa i na patut do siradotan” — Membina Kehidupan Abadi, hlm. 254. Songon dia do dalanna pasauthon bagabaga on, dabar on, tu bagasan parange?`

`Songon dia do hita mangalusi hata na somal tatangihon na mandok, ia dungkon silang i, nunga dirumpakkon be Patik? Di godang partingkian, aha do sasintongna na nidok nasida dirumpakkon?`