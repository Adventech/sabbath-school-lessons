---
title:  Pasahathon Dekalog
date:   19/08/2025
---

`Jahama 2 Musa 20: 1-17. Aha sambing do turpuk ni Dekalog, jala songon dia do dibahen parpeakna?`

Idama ia Dekalog ndang dipungka pardongan angka parenta, alai mardongan pambahenan ni Debata na gok asi ni roha maradophon bangsoNa:

“Ahu do Jahowa Debatam, na paruarhon ho sian tano Misir, sian bagas parhatobananmu” (2 Musa 20: 2). Parjolo sahali Jahowa patuduhon dengan basaNa marhite mangalehon hamonangan dohot haluaon tu halak Israel, dungkon ni i Ibana pasahathon sangkapNa. Nasa patik on ingkon diradoti di bagasan holong dohot las ni roha di angka na binahen ni Debata tu nasida.

Rimpunan ni sian hata ni Debata di Dekalog i ma “holong” (Rom 13: 10). Patik raja sian patik i ma patik holong, na dipatuduhon di bagasan dua dalan: holong maradophon Debata (5 Musa 6: 5) dohot holong maradophon dongan jolma (3 Musa 19: 18).

Di bagasan opat patik na parjolo, Dekalog patotahon dia do lapatanna mangkaholongi Debata, di bagasan onom patik na mangihut, patik on patotahon dia do lapatanna mangkaholongi dongan jolma. Dekalog dipungka mardongan pasangaphon Debata di atas ni saluhutna (holong tu ginjang) jala diuduti mardongan mangkaholongi dongan jolma (holong tu toru):

1.	Pasangaphon jala patimbulhon Jahowa marhite mangalehon tu Ibana inganan na parjolo jala tumimbo diganup pargulmiton ni parngoluon (Patik parjolo).
2.	Pasangaphon jala mangaramoti inganan ni Jahowa na sumurung jala ndang mangaloas angka ganaganaan manang sumansuman dia singkat ni Ibana, nang dipajongjong une, nang gombaran, nang dipartondion. Holongta na pita Jahowa do nampuna (patik paduahon).
3.	Pasangaphon goar ni Jahowa – haulion ni goar dohot parangeNa (patik patoluhon).
4.	Pasangaphon ari paradianan jala marsomba tu Ibana, i ma ari Sabbat (patik paopathon).
5.	Pasangaphon natoras (patik palimahon).
6.	Pasangaphon parngoluan (patik paonomhon).
7.	Pasangaphon parsaripeon (patik papituhon).
8.	Pasangaphon ugasan ni dongan (Patik paulahon).
9.	Pasangaphon goar ni dongan (patik pasiahon).
10.	Pasangaphon diri asa unang adong tondi nalahang na manegai parangenta (patik pasampuluhon).

Jesus sandiri mandok: “Molo na holong rohamuna di Ahu, radotanmuna do angka patikku” (Joh. 14: 15, ida nang dohot 1 Joh. 4: 20, 21). Asa dibahen i, pangaradotion na pita i ma gombaran ni holong dohot las ni roha tu Jesus, holong na dipatuduhon dohot gomos di bagasan pambahenanta pasangaphon dongan.