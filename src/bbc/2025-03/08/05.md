---
title:  Angka Lapatan na Asing sian Patik ni Debata
date:   20/08/2025
---

Patik ni Debata papatarhon parange ni Debata, ise do Ibana. Songon Debata badia, tigor, jala denggan, suang songoni do nang dohot patikNa. Apostel Paulus patandaphon: “Asa na badia do patik i, badia do na tinonahon ni Debata, tigor jala denggan” (Rom 7: 12).

Di bagasan Bibel, patik di Debata ditatap mangihuthon pangantusion na mansai denggan (Mat. 5: 17, 18; Joh. 14: 15; 1 Kor. 7: 19). Sahalak jolma boi manompa umpasa maradophon patik (umpamana Psalm. 119), marende taringot ni patik (Psalmen 19), mamingkiri i arian dohot borngin (Psalm. 1: 2; Jos. 1: 8). Patik ni Debata mangurupi padaohon sahalak joma sian hajahaton jala mangalehon bisuk, hapistaran, hahipason, hamoraon, dohot hadameon (5 Musa 4: 1-6; Poda. 2-3).

1.	Patik ni Debta dohot handang na mangalehon inganan na bolak di parngoluon jala mamodahon ia di ruar ni i – hamagoan, hasusahan, singkop tahe, nang dohot hamatean paimaimahon (1 Musa 2: 16, 17; Jakobus 2: 12).
2.	Nang patik i gabe tanda na manogunogu tu Jesus na manesa nasa dosanta jala na paubahon ngolunta (2 Kor. 5: 17; 1 Joh. 1: 7-9). Dibahen i, patik on manogunogu hita gabe sahalak paidagogos, sahalak panjaga/siradoti, di Kristus (Gal. 3: 24).

`Jahama Jakobus 1: 23-25. Aha do na nidokna, jala songon dia do hata i mangurupi hita laho marningot di arga dohot lapatan ni patik ni Debata, nangpe patik i ndang paluahon hita?`

Sormin patuduhon bugangmu, nda i do? Alai ndang adong nang dia pe di bagasan sormin i na laho pamalumhon i. Sormin patuduhon bugang alai ndang pasahathon dalan haluaon ni bugang i. Songoni do nang dohot patik ni Debata. Martahi asa dipasintong di adopan ni Debata marhite mangaradoti Patik tudos ma i dohot di na manatap sormin mardongan pangaropan, hatop manang lambat, sormin i gabe pamalumhon bugangmi.

Ala haluaon holan marhite haporsaeon sambing ndada alani pambahenan – dohot ma i pangaradotion di patik – pigapiga halak Kristen mandok ia Patik i nunga disesa, jala ndang ringkot be hita mangaradoti i. Tontu, di na marningot ia patik i sandiri do na patuduhon dosa – “Alai ndang na hutanda dosa i, anggo so marhite sian patik i” (Rom 7: 7) – hata on i ma sada pangantusion na lipe dompak hasadaon ni Patik dohot barita na uli. Hadirion ni Parik i ma dalan boasa hita mangkalungunhon Barita na uli (haluaon).

`Sadia denggan do ho di bagasan gomgom laho mangaradoti patik ni Debata? Nania denggan do ho laho paojakhon haluaonmu diatasna? Molo ndang, boasama ho mangkalungunhon Barita na Uli (haluaon)?`