---
title:  Angka Sibaso ni Halak Heber
date:   01/07/2025
---

Ndang margogo hita manangkasi buku 2 Musa molo ndang jumolo marnida barita na tarsurat di bagasan buku 1 Musa. Halak Jahudi borhat maisolat tu Misir, jala, dungkon ni hagabeon dohot hadameon na sumurung, diparhatoban nasida.

Alai ndang ditadinghon Debata bangsoNa i di bagasan parungkilon nasida, nangpe songoni dipangantusionta. Ndang dao i sian roha, torop do halak Heber mandele marnida partinaonan nasida. Alai, ditongatonga ni hasusahan i, ro do Ibana mangurupi nasida mardongan tanganNa na gogo. Debatanta i patoguhon roha ni siihuthon Ibana: “Jala jou ma Ahu jumpa di ari hagogotan, asa hupalua ho, asa dipuji ho Ahu” (Psalm. 50: 15).

`Jahama 2 Musa 1: 9-21. Aha do na niulahon ni angka sibaso ni halak Heber na burju i, jala boasama nasida sai tongtong diingot?`

Ndang adong disurathon goar hadakdanakon ni Parao di bagasan buku 2 Musa. Holan goar “parao” do na tiniop nasida, astuanna “raja”. Halak Misir porsea ia Parao i do debata di tona on, anak ni debata Ra (manang Osiris manang Horus). Ra dipajongjong na gabe debata ni halak Misir na tumimbo, sombaon mata ni ari i.

Alai, malua sian nasa hagogoonna i, “debata’ on ndang margogo tu angka sibaso na laho manaluhon haporseaon nasida. Jala, asing sian Parao na so disurathon goarna, sibaso na dua on adong do disurathon goarna, i ma Sipra dohot Pua (2 Musa 1: 15), tung dihaholongi do nasida ala nasida biar mida Jahowa. Hata ni Parao na gogo i ndang marhagogoon tu nasida ala umbiaran do roha nasida mida Jahowa asa sian patik ni pangarajai di tano on (ida dohot Ulaon. 5: 29). Ala ni i, dipasupasu Debata do nasida dohot dongan sajabu nasida. Tutu sada panindangion bolon do i di haporseaon. Angka parompuan on, asing sian pangantusion nasida na otik di teologi, nasida ndada holan umbotosa dia na sintong, alai dituntun nasida do laho mangulahon dia na sintong. Uju Parao marnida ndang jadi na sinangkapanna i, ditonahon ibanama tu halak Misir laho mamunuh nasa posoposo baoa na tinubuhon ni halak Heber. Ingkon danggurhonon nasida i tu batang aek Nil, ra na gabe pelan tu Hapi, debata batang aek Nil, dohot debata hagabeon. (On ma parjolo sahalai disurathon ia halak Jahudi ingkon dibunuh holan ala halak Jahudi nasida). Sangkap ni uhum hamatean i on do laho patundukkon halak Heber, mangarimpashon nasa anak baoa, jala na laho mangalehon angka parompuan nasida tu tangan ni halak Misir, asa gabe dalan mangujungi habiaran na dihaporseai Parao ia halak Heber na gabe ondamondam di bangsona.

`Angka sibaso i ndada holan umbotosa dia ulaon na sintong na laho sibahenon ni nasida, alai diulahon nasida do nang ulaon i. Aha do poda na torang sian i tu hita?`