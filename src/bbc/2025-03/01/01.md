---
title:  "Pangaleleion: Mula dohot Hatutubu ni si Musa"
date:   28/06/2025
---

### Namardomu tu parsiajaran di minggu on, jahama

2 Musa 1: 1–22; 1 Musa 37: 26–28; 1 Musa 39: 2, 21; Ulaon. 7: 6; Gal. 3: 16, 17; 2 Musa 2: 1–25..

> <p>Ayat siapilon</p>
> “Dung i di laonlaon ni ari, mate ma raja ni Misir. Alai sai mangangguhi ma halak Israel dibahen renge ni ulaonnasida, jala sahat ma angguhangguknasida i tu jolo ni Debata sian parhatobanan i. Dung i ditangihon Debata ma angguhangguknasida i, jala diingot padanna tu si Abraham, si Isak dohot si Jakkob. Jadi ditatap Debata ma halak Israel i, jala ditanda nasida” (2 Musa 2: 23-25).

Buku 2 Musa pabotohon barita ni angka na tarhatoban, digosa, tardobo, tarpasiding, jala dipatoru. Dibahen i, nasida na dison na mangkilalahon ditadinghon, dihalupahon, jala diparhatoban taruli pangaropan, alai Debata na sarupa na paluahon halak Heber margogo paluahon nang nasida. Buku 2 Musa mangkatahon taringot ni parporangan na masa ditongatonga ni parngoluon, dohot taringot ni hajahaton dohot angka pangunjunan na sai tongtong adong ditongatonga ni parngoluan on. Ganup jolma dipargogoi marhite barita pambahenan ni Debata na mangaramoti bangsoNa na marhasusahan. Debata manangihon anggukhangguk ni nasida na marsitaonon, marnida parungkilan nasida, manatap di angka ilu nasida, jala di bagasan hasusahan nasida, ro mamboan pangurupion.

Debata tuat laho paluahon nasida na porsea di Ibana. Na tama sibahenonta i ma rade manjanghon, mardongan haporseaon, di angka na pinasahatNa. I do dalanna boasa buku 2 Musa ingkon diparsiajari, ala buku on patuduhon di angka na binahen ni Jesus tu hita saluhutna. Buku 2 Musa i ma buku taringot panobusan, hamonangan, dohot haluaon na naeng ro – na saluhutna i jambarta, marhitehite haporseaon, di bagasan Kristus Jesus dohot di angka na binagabagahonNa di hita. Ditongatonga ni haholomon dohot hasusahan, molo simalonglongta manatap tu Debata, idaonta ma Ibana, holongNa dohot pangurupionNa uju Ibana manogu hita tu “Tano Parpadanan” sisalelengna.

_Parsiajarima parsiajaran samingguon na laho paradehon tu ari sabat, 5 Juli_