---
title:  Bangso ni Debata di Misir
date:   29/06/2025
---

Buku 2 Musa di bagasan hata Gorik digoari shemot, na mangihuthon hapeahanna marlapatan “angka goar” di bagasan hata Inggris, mangihuthon sian hata pamuhai ni pustaha i. “On ma goargoar ni halak Israel” i do hata pamuhaina. Goargoar pomparan ni si Jakkob ompunasida dihatahon di mula ni buku on.

`Jahama 2 Musa 1: 1-7. Hasintongan dia do na nidapotmu disi?`

Buku 2 Musa dipungka mardongan paingothon di angka pasupasu ni Debata. Uju ompunasida si Jakkob dohot pomparanna borhat tu Misir, bilangan nasida adong arga 70 halak (1 Musa 46: 27; 2 Musa 1: 5), alai halak Israel “marpinompari nasida, jala lam deak, jala lam marhuaso situtu, pola gok tano i dibahen nasida” (2 Musa 1: 7). Alai, di na haruar nasida, bilangan nasida “arga onom ratus ribu halak toropna mardalan pat, so padohot angka dakdanak” (2 Musa 12: 37).

`Jahama 2 Musa 1: 8-11. Songon dia do parngoluon ni halak Israel di ari haruaron?`

Hata ni Bibel manggombarhon parangan ni halak Israel di Misir mardongan godang parungkilon. Buku 2 Musa dipungka dohot parhatobanon nasida sian pangarajai di Misir jala mangarodi nasida marhitehite ulaon na dokdok tu halak Heber. Alai buku 2 Musa diujungi mardongan hajongjongon ni Debata na gok hadameon dohot pangapulion di bagasan Undungundung na Badia, di tongatonga parsaroan ni halak Israel (ida 2 Musa 40). Ditongatonga ni na dua na marsitundalan i, digombarhon hamonangan ni Debata. Marhitehite Debata paluahon bangsoNa sian parhatobanon, marhitehite mamonggol laut pararungan, jala marhitehite patundukkon parangan na begu di tingki i, dipatuduhon hamonangan bolon ni Debata maradophon hagogoon haholomon.

Turiturian on dohot torang mangondolhon di angka pangarupa “hape lam dipaporsukporsuk nasida, lam torop nasida jala rarat” (2 Musa 1: 120. Astuanna, ndang manatap di angka hata ni jolma, na tongtong do marhagogoon Debata jala na tau paluahon bangsoNa, nang ditongatonga ni partingkian ndang adong pangaropan idaon, mangihuthon pangantusion ni jolma.

`Alai bangkit ma muse sada raja na imbaru na so tumanda si Josep. Aha do na pinasahat ni barita on tu hita i ma songon dia hita ndang jadi marneang ni roha marnida partingkian, tarlumobi partingkian na sonang?`