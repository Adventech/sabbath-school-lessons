---
title:  Musa Ditubuhon
date:   02/07/2025
---

`Jahama 2 Musa 2: 1-10. Aha do panghorhon pangaramotion dohot pandonganion ni Debata di bagasan barita hatutubu ni si Musa?`

Barita hatutubu dohot parngoluon ni si Musa palomoshon roha situtu ala ibana mangolu di tingki dinasti pa-18 na tarbarita. Sahalak raja hatiha i – Thutmose III, digoari “Napoleon sian Misir” – dipabangkit na gabe sada sian Parao na tarbarita situtu di Misir na robi.

Nangpe ditoru ni ondamondam uhum hamatean ari hatutubuna (ida 1 Musa 1: 22), Musa ditubuhon na gabe sahalak dakdanak na “sumurung” (di hata heber tob, lapatanna “uli”, 2 Musa 2: 2). Lapatan ni hata Heber on manggombarhon lobi sian haulion di pamatang manang rupa. Hata on dipangke, umpamana, laho manggombarhon ulaon ni Debata di ari panompaon, uju Ibana mandok ia saluhutna i “denggan”, jala “denggan situtu” (1 Musa 1: 4, 10, 31).

Songon tompaan na imbaru, dakdanak na “uli” on, mangihuthon sangkap ni Debata, na gabe baoa na tang na laho manguluhon halak Heber ruar sian parhatobanon. Di ari hatutubu ni posoposo on, tarlumobi ditongatonga ni parungkilon bolon i, ise na margogo manatap ari sogot ni ibana? Alai nangpe songoni, ingkon pasauton ni Debata do hataNa maradophon si Abraham, Ishak, dohot si Jakkob. Nunga dipadanhon Ibana i tu nasida na lehononNa do Tano Parpadanan i tu pinompar nasida (2 Musa 2: 24, 25). Jala, ido, na pajongjongonna do posoposo on, marpulu taon tu jolo, laho mangulahon i.

Sahat tu ari, boru Misir Hatshepsut mangain si Musa na gabe anakna. Goar na dilehon tu si Musa ro sian hata Misir, astuanna “anak sian” manang “tubu sian”, songon na digombarhon di bagasan goar Ah-mose (“anak ni Akh”) manang Thut-mose (“anak ni Thot”). Mangihuthon i, goarna diboan tu bagasan hata Heber i ma Mosheh, astuanna disi “ditogu sian”. Di bagasan halongangan hosana dipalua uju ibana “ditogu haruar” sian batang aek.

Ndang sadia godang dapotta dimula ni ngoluna. Dungkon di bagasan halongangan dipalua, jala diain Hatshepsut, Musa dipagodanggodang saleleng 12 taon parjolo dohot natuatuana sandiri (2 Musaa : 7-9; Ellen G. White, Alfa dan Omega, jld. 1, hlm. 286). Dungi Musa manjangkon parsikkolan na dumenggan di Misir, saluhutna i dibahen laho paradaehon ibana gabe Parao na mangihut di Misir (Alfa dan Omega, jld. 1, hlm. 286). Denggan taida disi diujungna, godang ni parbinotoan i ndang marlapatan laho, manang tahe maralo dohot, dia na tutu sintong: panandaion di Debata dohot hatigoranNa.

`Sadia godang na pinarsiajaranmu na diujungna ndang marlapatan ditongatonga ni ngolu na pariri?`