---
title:  Pamaloson
date:   28/08/2025
---

`“Hamu, angka na hinaholongan, unang hamu marlulu; pasahat hamu ma rimas i (tu Debata), ai tarsurat do: "Di Ahu do pamaloson, Ahu pe mamaloshon, ninna Tuhan i." (Rom 12: 19; ida dohot 5 Musa 32: 35). Baga-baga dohot poda dia do na adong di bagasan angka ayat on, jala songon dia do hadomuan ni i?`

Sahat ro di Debata pajongjonghon hatigoran na songkal situtu saonari on, i do ulaon ni angka panguhum di Israel na robi laho patoguhon patik jala pajongjonghon uhum na sintong uju masa hajungkaton dohot bugang. Alai jumolo ringkot do di nasida angka panindangion. Na masa dison i ma angka sibotosurat di tingki ni Jesus mamboan patik on tu bagasan dalan na olo patubuhon pamaloson di sahalak jolma. Asa dibahen i, hadirion ni patik i dao sian sangkapna, jala sangkap dimulana ndang tarulahon. Pangkorhonna, nasida mangampini dia na sasintongna dipinsang patik i. Asa dibahen i, hadirion ni patik i dienet mangihuthon hatana, jala sangkap sian mulana ndang jumpang.

`Jahama Mateus 6: 4, 6; Mateus 16: 27; Lukas 6: 23; dohot 2 Timoteus 4: 8. Aha do na pinasahat ni angka ayat o tu hita i ma songon dia Jesus manatap di angka upah dohot uhuman?`

Jesus ndada mangalo hadirion ni upah dohot uhuman. Hatigoran i do hadirionna; on do na arga situtu di parngoluon. Alai, ndang adong nanggo sada pe na tama jongjong gabe panguhum, juri, jala “Pamongkik” di dirina sandiri. Tung neang do di hita na laho mambalikkon hatigoran! Ndada ulaonta na laho manubolhon hajahaton. Molo adong hajahaton na laho siadopan, ingkon do i marhite paruhuman na singtong diulahon, ulaon ni angka panguhum do i.

Di barita on, Jesus mamarentahon tu hita asa gabe sun denggan songon “Amamuna di banua ginjang na sun denggan roha i.” Songon dia do hita gabe sun denggan songon Debata i? Holong na so mangkaringkothon diri sandiri i do parange bolon ni Debata. Diajarhon Ibana tu angka siihuthon Ibana songon dia mangkaholongi angka musuh nasida jala martangiang bahen di nasida na mamusa nasida. Sun denggan na tutu i ma mangkaholongi, marpangulahi, jala parasiroha (Luk. 6: 36), nang nasida na so patut manjangkon i. Hadirion on, dohot parange na tinubuhonna, i do na nidokna mamansarhon parange ni Debata.

`Dia sambing do angka dalan na tarbahen hita, sian ari tu ari, laho marsiajar mangkaholongi songon na diparentahon tu hita? Boasama i na sai tongtong mangidodhon hamatean maradophon diri sandiri?`