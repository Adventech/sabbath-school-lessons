---
title:  Mata do Abul ni Mata
date:   27/08/2025
---

`Jamaha Mateus 5: 38-48. Songon dia do Jesus paatorangon lapatan ni uhum tuboltubol? Songon dia do hita sintongna mangkangoluhon i saonari?`

Di bagasan jamita na di atas ni dolok, Jesus Kristus mangenet sian Padan na Robi, angka ayat na tontu nunga diboto godang jolma. Alai, dihatahon Ibana mangalo hatorangan ni angka guru na adong dihatiha i, naung marabad-abad lelengna nunga manirpang sian sangkap ni angka patik i sian mulana. I ma, adat hasomalan ni jolma ndada holan manghungkupi sangkap ni hata ni Debata, alai dipigapiga partingkian (ingot ari Sabbat) nunga dilipehon be sangkap dohot lapatanna. Marhita hataNa, Jesus paulakkon lapatan na tutu sian angka patik on.

Di atas ni Dolok Hata Martua, di na mamboan angka na manangihon Ibana mulak tu sangkap lapatan na tutu sian angka ayat i, Jesus margogo laho paturehon pigapiga hatorangan naung lipe i.

Hata sian 2 Musa 21: 24 na mandok dompak “Mata do abul ni mata, ipon do abul ni ipon” dienet tu bagasan Mateus 5: 38 (“Dibege hamu do hata na mandok... alai Ahu mandokk tu hamu”) jala patuduhon lapatan ni hata lex talionis, na digoari uhum tuboltubol. Nang ayat on adong do disurathon di inganan na asing di bagasan Bibel (3 Musa 24: 20; 5 Musa 19: 21).

Sangkap ni angka patik on sian mulana dipajongjong laho manaluhon partubolan ni jolma. Patik i dibahen laho pasuruthon parmusuon mudar, manang partubolan andorang so dipingkiri dohot denggan. Bugang ingkon dipareso panguhum, dungi hepeng garar na sintong ingkon ditontuhon jala digarar. Ulaon on dipajongjong laho pasuruthon halak asa unang “manguhumi sandiri”. Hatigoran ingkon di dipajongjong, alai ingkon hombar tu patik ni Debata.

Jesus Kristus, na mangalehon angka patik parngoluon tu si Musa, umbotosa sangkap ni patik on; asa dibahen i, na margogo do Ibana pajongjonghon dohot denggan marhite dalan na tutu, hombar tu sangkapna na tutu. Tahi dipudina i ma laho mamboan hatigoran dohot hadameon, huhut paulihon hasonangan.

Na olo do jolma mandok, di bagasan lapatan na asing, hatigoran i manogu tu sada partubolan. Mangkangoluhon dohot sintong sian angka patik on, idaon, sada dalan laho marnida hasadaon na sintong ditongatonga ni hata hatigoran dohot partubolan.

`Songon dia do sasintongna parbinotoan ia di sada tingki sogot hatigoran i mangurupi ho laho mangadopi nasa hajahaton na taida saonari di tano on?`