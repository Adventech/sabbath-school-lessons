---
title:  Godang nai Patik
date:   25/08/2025
---

Di bagasan denggan basa ni Debata, Ibana mangajarhon tu angka panguhum songon dia mangadopi angka jolma na marhadomuan tu angka ugasanna. Adong pigapiga gombaran na dipabotohon, na patorangkon dia na ingkon sibahenon molo adong jonggi ni sahalak manambingi jonggi ni donganna, molo sahalak jolma manangko sada jonggi laos digadis, molo dipagagathon manang ise pinahanna tu hauma manang tu porlak anggur ni na asing, molo dipalumehon manang ise tu donganna hepengna manang barangbarangna, gabe diarut sian jabuna, manang molo sada halode manang jonggi na dipalumehon, gabe mate ma i, manang mabugang (2 Musa 21: 33-22: 15).

`Jahama 2 Musa 22: 16-33: 9. Angka parange dia do na dipapatar di bagasan angka patik on jala songon dia?`

Angka patik ni Debata mangarahut marragam parange. Adong uhum na hushus asa unang monorui manang pailahon dongan jolma. Ndang dihalomohon Ibana adong hajahaton na songon dia pe rumangna. Di bagasan denggan basaNa, Debata mamareso parange di roha ni jolma na mardosa jala maniopi hagiot pardagingon ni jolma. Jolma i ingkon tongtong diramoti asa tongtong demak, hajahaton ditaluhon, jala parsaoran ditongtonga ni jolma denggan dipajongjong. Hatigoran dohot holong ingkon mangaramoti sandok pambahenan.

`Jahama 2 Musa 23: 10-19. Uhum dia do na pinapatarna dison?`

Sabbat dohot ari raya i ma taringot panombaon jala na gabe sipaingot di angka na masa sian barita haluaon ni jolma. Panombaon i dohot denggan dipature alana i do ojahan teologis di sandok panombaon i. Sabbat dipajongjong di ari Panompaon (1 Musa 2: 2, 3; 2 Musa 20: 8-11), marhadomuan tu haluaon dohot panobusion ni halak Israel (5 Musa 5: 12-15), jala di bagasan dalan na gogo, patuduhon panombaon tu Debata i ma Sipanompa, Sipalua, jala Tuhan (Mark. 2: 27, 28).

Angkup ni i, adong tolu ari raya bolon na ingkon dirayahon halak Israel ganup taon: (1) Paskah manang ari raya sagusagu na so niasoman di musim semi (somalna diparsitongaan Maret sahat ro di parsitonggan ni April); (2) Pantekost manang ari raya gotilon (manang ari raya pigapiga minggu) pitu minggu dungkon ni ari raya na dijolona, asa dibahen i dipungka dungkon 50 ari muse; jala (3) ari raya parlapelapean manang ari raya Parpunguan di musim gugur (somalna diparsitonggan ni September sahat ro di parsitonggaan ni Oktober; ida ma dohot 2 Musa 34: 18-26; 3 Musa 23: 4-44; 4 Musa 28: 16-29; 5 Musa 16: 1-16).