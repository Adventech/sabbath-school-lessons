---
title:  Mangkangoluhon Patik
date:   23/08/2025
---

### Namardomu tu parsiajaran di minggu on, jahama

2 Musa 21: 1–32; 2 Musa 22: 16–23: 33, 2 Raj. 19: 35; Mat. 5: 38–48; Rom 12: 19; Mat. 16: 27.

> <p>Ayat siapilon</p>
> “Dung i ninna Jahowa ma tu si Musa: Songon on do dohononmu tu halak Israel: Nunga diida hamu, na hupangkulingi i hamu sian banua ginjang. Dibahen i ndang jadi marangkup Ahu bahenonmu debatam, manang angka debata sian perak manang angka debata sian sere pe” (2 Musa 20: 22, 23).

Sangkap ni Debata, bangsoNa i marimbar sian angka bangso humaliangna. Ditahi Ibana do laho pajongjonghon nasida gabe sada punguan hamalimon na daulat na mangolu di toru ni pangarajaion dohot huasoNa. Ganup jolma ingkon unduk di patikNa. Angka panguhum dipillit na laho siula Patik, jala angka malim ingkon mangajarhon i. Nang dohot angka natuatua balga situtu do pangkorhonna.

Nang di bagasan hasomalan dia pe i, patik patuduhon sangkap ni roha, tahi, pingkiran, dohot parange ni sibahen patik. Umpamana, hatiha raja Parao mamarentahon asa ganup posoposo baoa ni halak Heber dibunuh, patik on patuduhon songon dia ibana: tangkang. Asing sian i, molo sahalak raja pajongjonghon sada patik i ma ganup jolma na marumur 18 taon di harajaon mantat dapotan parsingkolaan na timbo jala pere, gabe torop ma halak mandok on na gabe tanda haburjuon ni raja dohot sangkap asa maduma bangsona.

Patik ni Debata patuduhon diriNa, i ma haburjuon, holong, haulion, hatigoran, dohot pamaresoanNa maradophon hajahaton. Songon badia ni patik i, suang songoni do nang dohot Debata. Asing sian manompa inganan bahen tu ngolu na tarpasupasu, patik i pe mangurupi hita sian hamagoan dohot mara. Pasangaphon Debata, dongan jolma, dohot arga ni parngoluan i do ojahan sian PatikNa i.

_Parsiajarima parsiajaran samingguon na laho paradehon tu ari sabat, 30 Agustus_