---
title:  Uhum ni Parpadanan
date:   24/08/2025
---

Di Sinai, di na mangalehon patikNa, Jahowa pajongjonghon ojahan laho mangajari bangsoNa songon dia, marhite partalian dohot Ibana, nasida margogo mandalani parngoluan na badia. Alai ruhut-ruhut ni patik i ingkon dingoluhon di bagasan ngolu siganup ari, asa dibahen ni Debata mangalehon tu nasida angka patik na mangihut, na di goari “Patik Parpadanan.” I do na gabe ulaon ni angka panguhum laho mangaramoti angka patik i jala mangkangoluhonsa dohot sintong.

“Roha ni bangso i, dihungkupi jala disegai parhatobanon dohot hasipelebeguon, ndang mangarade laho marhamaolhon dohot singkop di hadirion ni Sampulu Patik na bolak hinangkam ni i. Asa tung na pinangido ni patik i diantusi jala diulahon dohot singkop, dilehon ma angka uhum na mangihut tusi, dalan laho manggombarhon huhut pajongjonghon hadirion ni patik i. Patik on digoari panguhuman ala saluhutna i dipajongjong di bagasan habisuhon na so habilangan jala sintong, jala nang dohot angka uluan nasida di na manimbangi ingkon do mangihuthon patik i. Asing do molo Sampulu Patik, angka uhum on adop bohi dipasahat tu si Musa na dungi ingkon pasahatonna tu bangso i” —Ellen G. White, Alfa dan Omega, jld. 1, hlm. 364.

`Jahama 2 Musa 21: 1-32. Uhum sumurung dia do na dilehon hombar tu hatoban ni halak Heber, pamunuon, manang manghansiti pamatang?`

Patik Parpadanan dipatorang di bagasan pigapiga bindu (2 Musa 21: 1-23: 19). Saluhut patik dohot uhum on diparuar laho pasohothon galumbang hajahaton jala pajongjonghon punguan na dasip.

Uhum parhatobanon i ma uhum na sumurung na so jadi disarupahon dohot ulaon parhatobanon di tingki hamajuon manang di abad parsitongaan na jungkat jala tangkang. Angka hatoban ni halak Heber, dohot tangkas, diramoti jala dipasangap. Di tonga-tonga ni tingki hamajuon dohot abad parsitongaan, naposo manang hatoban tuanna do nampunasa, na tau mangulahon nasa na pinangido nasida. Ambal sian i, angka patik na di bagasan Bibel manuturhon angka na asing sian i. Parhatobanon diholangi olat ni onom taon (2 Musa 21: 1, 2; Jer. 34: 8-22), jala ditaon papituhon, saluhut hatoban ingkon dipalua asing ni nasida na martahi tongtong rap dohot tuanna. Nang dohot angka tuan ingkon mangaloas maradian di ari Sabbat (2 Musa 20: 9, 10) jala mangaradothon angka na ringkot di nasida.

`Nangpe di godang inganan di portibi on, parhatobanon nunga godang disalpuhon, alai dia do sian hadirionna na tongtong dope adong, jala aha do na patut sibahenonta, ditongatonga ni hahuranganta, na laho manaluhon hadirionna i?`