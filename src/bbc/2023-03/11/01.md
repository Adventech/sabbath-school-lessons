---
title:  Mampraktekkon Kesetiaan Tu Kristus
date:   02/09/2023
---

### Namardomu tu parsiajaran di minggu on, jahama
Eps 6:1-9; Mrk 10:13-16; Kol 3:21; 1 Pet 2:18-25; 2 KOr 5:10; Kol 3:24, 25.

> <p>Ayat siapilon</p>
> “Hamu angka induk pe, laos songon i ma bahen hamu tu nasida; antahi hamu ma na mangasupi i, ai diboto hamu do, di banua ginjang do nang Tuhanmuna, jala ndada siida bohi Ibana.”(Epesus 6:9)

Ditaon 2018, sada artefak di museum Alkitab di Washington, D.C, manarik godang perhatian ni jolma. Ima songon Alkitab ringkas na dirancang na laho mangajarhon hal-hal na penting sian haporseaon sambil manghapus tiap bagian sian na mambahen pambarontakan ni angka hatoban. Na diterbithon taon 1808, teks on ndang na holan manghapus piga-piga bagian. Sia pulu persen sian Padan Narobi dohot LimaPulu persen sian Padan Naimbaru nga mago. Sian 1.189 bindu na adong di Bibel, da holan 232 na ma na tinggal.

Angka bagian-bagian na memang songon napatoguhon parhatobanon, tarlumobi naso adong be godang angka narasi Bibel taringot tu “kabar baik”, saluhutna na tabahen mai utuh, tarmasuk mai songon angka teks na salagunahon songon “Hamu angka anak somang, oloi hamu ma angka indukmuna di hasiangan on mardongan biar dohot lomos ni roha; marroha na bulus songon na maradophon Kristus!” (Eps 6:5).

Saonari on, dijaman dohot budayatta, songon tantangan na penting di hita ima na manjaha Epesus 6:1-9 dibagasan konteks dohot kisah haluon na utuh, songon naung dipatolhas dibagasan Bibeli dohot lengkap situtu. Jala aha do naboi taparsiajari ditikki hita na laho mamereng si Paulus na laho maneraphon nilai-nilai injil di struktur sosial na cacat dijaman na?

_* Parsiajarima parsiajaran samingguon na laho paradehon tu ari sabat, 9 September_