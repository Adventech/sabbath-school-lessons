---
title:  Parporangan Di Surgo
date:   25/06/2023
---

`Aha do na parjolo sahali na diulahon si Paulus ditiki ibana ro markunjung tu Epesus tu na parpudi sahali di ujungni pardalanan missionarisna na paduahon? (Ula 18:18-21)`

Epesus  ma sada sian  piga-piga kota na bolon na adong di kekaisaran Romawi, dohot jumlah ni pendudukna hira-hira 250.000 halak. Jala ima songon ibu kota sian sada propinsi na ummora na adong di kekaisaran Romawi, ima Propinsi Asia, na memang na taboto saonari ima songon Asia Kecil. Di jaman ni si Paulus, ia propinsi on nungnga menikmati masa pertumbuhan dohot nang kemakmuran. Songon sada kota pelabuhan, ia Epesus on pe tong do di parsimpangan ni rute molo mardalan sian darat. Alai panduduk ni kota  on  manomba godang  angka dewa, Artemis na dianggap mai songon dewa na manjaga kota, jala ima dewa na untimbo. Panombaon tu Artemis sogon sada pokus tu angka perayaan dohot upacara kemasyarakatan, angka ragam ni parlombaan ni atletik, dohot nang ragam ni angka perayaan tahunan na asing dope (Artemis didok halak Roma mai songon Diana; idama di Ula 19:24. 35).

Na manguhut si Paulus mulak musena tu Epesus di pardalanan missionarisna na Patoluhon (Ula 19:1-12) jala tinggal do disan salelengni Tolu taon (Ula 20:31). Apostel on mambahen komitmen dohot tikki na ringkot tu huria Epesus on, dohot na martujuan nalaho pajongjonghon jemaat Kristen na togu disan.

`Peristiwa ajaib dia do tahe na mambahen asa tongam dohot penghormatan tu “Tuhan Jesus” di kota Epesus? (Ula 19:13-20)`

Ia si Lukas mambagihon kisah na aneh on  taringot  tu Pitu halak pelancong, tu angka sipabali begu na adong di kota i. Na manguji manghatahon goar ni Jesus dohot si Paulus dibagasan angka mantra nasida jala tarbukti mai songon sada usaha na laho paliluhon angka sipabali begui. Ditikki kabar on nungga tar sar didalan dalan na adong di kota i, “gabe songgop ma biar  tu  roha nasida saluhutna, jadi tongam ma Goar ni Tuhan Jesus” (Ula 19:17). Jala peristiwa on ma na gabe sogon sada pengaruh na balga tu adong piga-piga halak naung porsea, jala na secara sukarela na laho manoksohi angka pustaha hadatuon i diadopan ni angka situan na torop jala diasam argana “limapulu ribu rupia” (Ula 19:19). Dohot penduduk ni kota na lobi umbidang, halak na porsea na marsiajar bahwa panombaon  tu Jesus ndang boi dipangale, manang ise pe dohot alani aha pe na asing.

`Aha do ringkotna na laho manoksohi angka pustaha i, jala na memang didokhon bahwa nilai na tung massai arga situtu do? Jala aha do na diajarhon ni peristiwa on tu hita be taringot tu komitmen totalta tu Tuhan i?`