---
title:  Paulus Dohot Huria Epesus
date:   24/06/2023
---

### Namardomu tu parsiajaran di minggu on, jahama
Ul 18:18-21;Ul 19:13-20:1; Ul 20:17-38; Eps1:1, 2; Eps 6:21-24; Eps 3:13; Eps 1:9,10.

> <p>Ayat siapilon</p>
> “Ai dipabotohon Ibana do tu hita tahi ni rohana, na buni hian mangihuthon halolomona, naung pinahotna i di bagasan dirina, laho pasauthonsa di hagogok ni tingkina, mandok: Pasadahon di bagasan Kristus i sasudena, na di banua ginjang dohot na diatas tano on”. (Epesus 1:9, 10)

Ditikki  hita na laho manurat sada sisuraton, jotjot do hita  ampuna tujuan na laho manurathon tu angka hal-hal na umpenting. Songon sada contoh ima si Abraham Lincoln namanurat pidatona na tarbarita di Gettysburg di taon 1863, dungkon ni halelekse na bolon hinorhon ni porang saudara dohot Amerika Serikat na pola do tahe pamatehon 7.000 halak tentara. Dibagasan pidato nai na ditujuhon memang tu angka pendiri ni negara Amerika Serikat, Lincoln mandok songon sada keyakinan na bahwa porang saudara na masa tikki i songon sada ujian na umbalga tu negara na sorang di taon 1776 i na ikkon martahan do manang  na  ikkon “lekse do sian atas tano on”.

Adong do tujuan nabalga na mambahen boasa si Paulus manurathon surat nai. Sebagian  memang  alana ibana lagi di hurungan tikki i (Eps 3:13; Eps 6:20), na asing alani angka pangunjunan dohot penganiayaan na masa, na umbahen huria Epesus i gabe menek roha nasida. Jala si Paulus pasingothon nasida tu angka na nanaeng masa dope molo martobat nasida, dina manjalo Jesus songon sipalua dohot na gabe bagian sian gareja-Na. Nasida na gabe daging ni Kristus i (Eps 1:19-23; Eps 4:1-16) nasida na gabe parhohas ni bagas joro (Eps 2:19-22), Oroan ni Kristus (Eps 5:21-33), dohot prajurit na dilengkapi dohot sundenggan (Eps 6:10-20). Nasida ampuna peran napenting nalaho manggohi rencana na bolon sian Debata nalaho pasadahon saluhutna dibagasan Kristus (Eps 1:9, 10). Jala si Paulus manurathon nalaho paturehon sada umat na porsea di Epesus jala nalaho patuduhon identitas nasida dohot nang angka kesempatan na istimewa na adong dinasida songon siihuthon Jesus.

_* Parsiajarima parsiajaran samingguon na laho paradehon tu Ari Sabat, 1 Juli_