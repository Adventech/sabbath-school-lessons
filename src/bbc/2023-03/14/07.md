---
title:  Pabagashon
date:   29/09/2023
---

Hita manyimpulhon dohot na mangarenungkon Epesus 6, didia hita na manjumpangi bahwa hita, gereja, songon tentara ni Debata na mangobarhon pardamean.

Di Epesus, Paulus nungga manggambarhon gereja songon danging ni Kristus (Eps 1:22, 23; Eps 4:11-16), songon bagas joro ni Debata (Eps 2:19-22), songon baoa dohot oroanni Kristus (Eps 5:21-33). Dibagasan Epesus 6:10-20, Paulus manggambarhon gereja songon tentara ni Debata dohot na mangalehon sada goragora na laho mamparsenjatai diri. Onma bagian na mangalehon godang angka manfaat alai resikona tu pemahaman na salah.

Hita na olo do salah memahami pandohan ni sipaulus on songon joujou na laho mambuat senjata militer manang na marsikap gabe agresif dibagasan hubunganta dohot halak na lain. Alai nang pe songoni, ia si Paulus nungga manekanhon hasadoan, hata na patoguhon, dohot nang roha na lambok (idama khususna Eps 4:25-5:2). Ibana manggambarhon kabar baik na sian Debata songon “injil damai sejahtera” (Eps 6:15). Marhite kiasan militer na jelas on, gereja ndang didosak na laho marporang dibagasan pangantusion tradisional. Sebalikna, hita na ikkon mangobarhon hadameon dibagasan parporangan partondion mangalo hajahaton. Paulus mangalangka tu jolo tu medan perang partontangan na bolon dohot na manjou hita asa mandaftarhon diri gabe tentara ni Debata.

Hita na ikkon mangulahon dohot pamikkirion na nyata taringot tu musu alana hita ndang boi mangaremehon hagogoon naung diparsiaphon na ro mangalo hita. Hita ndang na holan mangadopi musu jolma alai angka pamarenta, mangalo penguasa, mangalo penghulu dunia na golap, dohot mangalo roh jahat na di ginjang (Eps 6:12), na dipimpin sahalak jendral na licik, si bolis (Eps 6:11). Alai unang olo hita surut. Tuhan rap do dohot hita di parporangan I (Eps 6:10), jala nungga mambekali hita dohot peralatan parporangan na dumenggan, baju partahanan, parlengkapan senjata ni Debata (Eps 6:11; bandingkon dohot Jes 59:15-17), ibana nungga manempathon hasintongan, damai sejahtera, haporseaon, haluaon nang dohot Roh na taampuna (Eps 6:13-17). Debata nungga mardalan di jolonta, nungga di parlengkapi sian ujung obuk sahat tu ujung ni pat baju partahanan naung diparade, hita ndang boi gagal. Hamonangan nungga dijamin.

**Sungkun-sungkun Sirangrangan**:

Nang pe hita ndang malua alani parkarejoanta, aha do maksud ni sipaulus disuratna “Ai jadijadianna do hita, angka na tinompa di bagasan Kristus Jesus, asa marulaon na denggan hita; ai angka i do dipature Debata hian, asa taparangehon i.” (Eps 2:10). Aha do tujuan sian pambahenanta na denggan i?

Paulus manurat “Alai tarpatupa Ibana do andul lumobi sian na tapangido manang tapingkiri, hombar tu hagogoon na mangkorhon di bagasan hita.”(Eps 3:20) huaso aha do na markarejo dibagasan dirinta, jala songon dia do sasintongna huaso on dipataridahon dibagasan ngolunta?