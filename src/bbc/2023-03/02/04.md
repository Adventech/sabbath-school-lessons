---
title:  Rencana Agung ni Debata na Marpusat tu Kristus
date:   04/07/2023
---

`Aha do “persiapan ni hagogonop ni tikki”ni Debata jala sadia dao do jangkauanna? Epesus 1:9, 10?`

Si Paulus mamakke Tolu penggolongan tu rencana ni Debata. Ima (1) “tahi ni rohana”, (2) mangihuthon lomona” (3) ”laho pasauthonsa dihagogok ni tikkina”. Na laho pasadahon dibagasan Kristus i saluhutna asa tu Ibana, na dibanua ginjang dohot na diatas tano on, aha do rencana na parpudi sian Tuhani?

Ia istilah na dipakke siPaulus  na laho manggambarhon rencana on di Bahasa Junani  didok mai anakephalaiosasthai, “mangarahon” manang na “manimpulhon” saluhtuna di bagasan Kristus. Jala molo sogon di praktek akuntansi na robi hita na laho “manjumlahon” jala na mambahen jumlahna di ginjang. Rencana namarpusat tu Kristus nungga dibahen tangan so ojak dope hasiangan on.

Dibagasan na laho mambahas “persiapan hagogonop ni tikki” ia si Paulus nungga mambagihon tema na ikkon di jalin ibanan marhite surat on. Debata nungga mambuhai rencanana on dohot na laho pasadahon saluhutna, na marurat tu hamatean, haheheon, hananakkok, dohot na pasangaphon Jesus (Eps 1:15-2:10) dohot na pajongjong gareja jala pasadahon saluhutna jolmai, halak Jahudi manang ndang, dibagasan ibana (Eps 2:11-13)

Dohot cara on, gareja mangalehon isyarat  hagogoon ni si bolis bahwa rencana ni Debata na marlangsung dohot pemerintahan nasida na mamocca na ikkon marujung doi (Eps 3:10), sogon naung didok Bibel i di ayat na asing na adong di Pangungkapon 12:12 “ai nunga tuat sibolis i tu hamu, marrimas situtu; ai diboto, otik nama tingkina!

Disatonga bagian na parpudi di surat si Paulus on dibuka dohot angka lumba-lumba na marsemangat asa tung nian  marsada (Eps 4:1-16) jala diuduti dohot sipasingot na ganjang na laho padaohon angka pangalaho naboi manegai hasadaon i, alai sebalikna, na laho paturehon solidaritas dohot dongan sahaporseaon (Eps 4:17-6:9) jala disimpuli mai dohot sada gombaran dohot na paheheon semangat ni garejai songon soldadu na marsada, na dohot semangat mangulahon pardamean dibagasan goar ni Jesus Kristus i (Eps 6:10-20).

`Songon dia do ho naboi mangangkui dohot mangantusi bahwa panobusion naung dialami ho dibagasan Jesus Kristus ima songon bagian na luas dohot na agung, bagian integral sian rencana ni Debata naung diparsiajari ho dohot rencana naparpudi na laho pasadahon saluhutna dibagasan Jesus Kristus?`