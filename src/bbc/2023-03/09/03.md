---
title:  Mardalan Songon Anak Hatiuron
date:   21/08/2023
---

Paulus manurathon, “Unang olo hamu paotootohon ni hatahata na rumar; ai ala ni angka i do mangonai rimas ni Debata tu angka anak na so mangoloi.” (Eps 5:6).

Paulus mangidentifikasihon nasida na olo mangulahon dosa ndang adong liana manang na partobatan, “ndang adong siteanon ni parmainan manang parhodar, manang parroha na ahut” (Es 5:5). Ibana nungga mambahen songon penilaian na paltak: nasida na tinggal dibagasan Kristus dohot na ditakdirhon na laho parsidohot dibagasan harohaon-Na na ari marsogot ndang boi marpangalaho songon nasida naso mananda Kristus (Eps 5:5). Ibana saonari nganggu rohana sian efek ni ‘hata-hata na rumar”, ima, halak na porsea mungkin nungnga tartipu alani angka Bahasa na tegas laho marpikkir bahwa dosa hinorhon ni seksual ndang hal na tabu, atau mungkin nungga tarseret tu bagas angka dosa-dosa na samaccam i(Eps 5:6). Nungga di tipu, jala si Paulus nungga pasingothon angka resiko-resiko sian panguhumon ni ni Debata di ari parpudi, “ai ala ni angka i do mangonai rimas ni Debata tu angka anak na so mangoloi.” (Eps 5:6).

Pandohan “rimas ni Debata” songon pandohan na menantang. Ima songon rimas manang muruk ni Debata na patuduhon kontras dohot sifat ni jolmai na gampang muruk biasana (Eps 4:31). Jala onma sogon tanggapan na adil sian Debata na na sabar dohot na adil tu angka tindakan na halak sijogal rukkung, dang reaksi ni halak na gila na songon dolok magargar  alani piga-piga pelanggaran na menek. Selain ni i, pandohon rimas ni Debata na jotjot masa dibagasan konteks sipasingot alkitabiah taringot tu panguhuman ni Debata na naeng ro dope (misalna, Pngk 6:12-17; Pngk 16:1-16; Pngk 19:11-16). Debata pasingothon taringot tu panguhuman-Na sandiri nanaeng ro – songon sada tindakan asi ni roha, alana jolmai pada dasarna “memang jolma simuruhan do” (Eps 2:3). Tunduk tu panguhuman i.

`Boasa ma si Paulus mamodai halak na porseai asa unang gabe “mitra” manang “mambuat bagian” dohot halak pardosai? Eps 5:7-10.`

Alai siPaulus mamodai nasida asa “mangolu songon anak hatiuron” (Eps 5:8) jala dilanjuthon ibana  “tangkasi hamuna dia do lomo ni roha ni Tuhan”. Halak kafir mangalului hasonangan ni rohana dohot “parmainanon, siulahon na ramun dohot pangahution”. Alai tujuan ni halak na porsea ndang pasonangkon diri, alai pasonangkon roha ni Debata. na mamakke hata Junani na sarupa, euarestos “pasonangkon” manang na “boi marterima”. Halak na porsea na marusaha na laho marngoluhon songon parngoluon ni Debata sandiri na olo markorban “Jala parangehon hamu ma haholongon i songon Kristus i, na mangkaholongi hamu jala dilehon do dirina humongkop hita” (Eps 5:2).

`Aha do angka “hata na rumar” na ikkon porlu tawasapadai dijaman ta saonari on?`