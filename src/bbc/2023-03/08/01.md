---
title:  Parngoluon Na Dibentuk Kristus Dohot Pangkataion Na Disuanhon Tondi
date:   12/08/2023
---

### Namardomu tu parsiajaran di minggu on, jahama
Eps 4:17-23; Kol 3:1-17; Sak 3:3-5; Sak 8:16; Jes 63:10; Rom 8:16, 26, 27.

> <p>Ayat siapilon</p>
> “Tanggali hamu ma jolma na buruk i, isara di pangalaho najolo, ai laho mago do i hinorhon ni angka hisaphisap sipaotooto. Alai paimbaru hamu ma dirimuna di bagasan tondi ni rohamuna! Jala solukkon hamu ma jolma na imbaru, na tinompa suman tu Debata, di bagasan hatigoran dohot hapolinon na marhasintongan!” (Epesus 4:22-24).

Jose Antonio na tinggal didalanan Palma, Spanyol, songon halak naso adong jabuna manang na tunawisma nungga pola martaon-taon. Dohot jambulan nang jenggot naung abu-abu jala ndang maraturan, ia si Jose on berengon nungga untua sian umurna na lima puluh pitu taon. Disada tikki di hos ni ari, Salva Gracia, na ampuna salon obuk, na ro manjonohi si Jose Antonio on jala na mangusulhon asa dipature nian jambulan dohot jenggot nai, jala adong ma antong perubahan na total diibana.

Si Jose  Antonio on hundul ma antong di kursi salon i, angka parsaloni adong ma na mamotong jambulanna, na deba mambahen warna ni jambulan nai, ditata ma jambulan dohot denggan suang songoni nang janggutna na kusut i. Selanjutna, si Jose Antonio on dilehon baju na imbaru na margaya. Jala saonari ma tikkina na laho patuduhon songon dia do hasilna! Ditikki si Jose on hundul di jolo ni sorminan, iluna pe antong manetek ma, “ahu do on? Ninna ibana dibagasan rohana ahu nunga tung marbeda hian; jala mungkin ndang adong be na laho mananda ahu’ jala musena ditambahon ibana dibagasan rohana, “on ndang holan perubahan sian penampilan. Alai onma na mangubah ngolukku” ninna ibana.

Dibagasan Epesus 4:17-23, si Paulus pataridahon bahwa halak na porsea naung mangalami transformasi total. Nasida naung paluahon dirina sandiri na sailaon jala nungga be manjalo songon identitas nasida na imbaru. Nang pe memang agak mirip dohot perubahan na dialami si Jose Anotonio i, alai on ndang holan transformasi eksternal. Alai on tarmasuk do “diparbaharui dibagasan roh dohot pikkiranmu” (Eps 4:23), na mamboan tu bagasan parngoluon ‘hasintongan dohot habadion na sasintongna” (Eps 4:24). Jala onma songon sada perubahan na parpudi sahali.

_* Parsiajarima parsiajaran samingguon na laho paradehon tu ari sabat, 19 Agustus_