---
title:  'Hirim ni Debata di Hita: Bagian 2'
date:   07/10/2023
---

### Namardomu tu parsiajaran di minggu on, jahama
Joh. 20: 21, 22; Mat. 28: 16–20; Pang. 14: 6, 7; 2 Musa 7: 6, 11, 12; Pang. 7: 9, 10.

> <p>Ayat siapilon</p>
> “Laho ma hamu, podai hamu ma saluhut bangso, didi hamu ma nasida tubagasan Goar ni Ama. Anak dohot Tondi Parbadia!” (Mateus 28: 19).

Barita taringot di Debata na gabe sipalua nunga patar disandok isi ni Surat i. Tudos songon bonang ni panonun do i di ngolu ni jolma, na papatarhon sangkap ni Debata diangka  na tinompana. Angkup ni i tahe, barita i pasadahon hata ni Debata dibagasan sada pandohan i ma: pasuanghon gombaran ni Debata tu bagasan ngolu ni bangsoNa naung madabu i (patudos dohot Kol. 3: 9, 10; 1 Joh. 3: 2).

Marpanghorhon do hirim ni Debata i manogu hita bahen marnida jala mangantusi hata di Debata di ngolunta. Uju tajaha hata na Badia, tangkas ma tandaonta Debata na ro paluahon hita. Molo tung pe nunga marsirang hita binahen ni dosa (Jes. 59: 2), hirim ni roha ni Debata pasuanghon muse parsirangan i sahat rodi jumpa tingkina uju ibana “paimbaru saluhutna” (Pang. 21: 5).

Angkup ni i, nunga dituntun Debata dalan na laho patuduhon diriNa di tongatonganta asa dibahen i mananda ma hita di sangkap nang hirim ni rohana, jala diatas ni saluhutna, adong ma parsaoran na tangkas jala torang sisalelenglelengna dohot Ibana. Lapatanna, ndada holan mananda Ibana alai tama ma hita manghatindanghon Ibana na manghaholongi jala na paluahon hita tu donganta jolma.

Asa dibahen i do, dibagasan buku na Badia, patoranghon tu hita ia Debata mangalehon tu hita huaso dohot hagogoon laho mamboan hirim ni rohaNa i.

_Parsiajarima parsiajaran samingguon na laho paradehon tu ari sabat, 14 Oktober_