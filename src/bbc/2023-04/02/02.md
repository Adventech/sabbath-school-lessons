---
title:  'Debata Sitolusada: Mula ni Haluaon'
date:   08/10/2023
---

Sangkap na sian Debata na tarsurat di buku na Badia patolhashon ia Jesus na ditongos na gabe impolo jala sasada Ibana dalan haluaon. Kristus i do na mandok, “Ahu do dalan i dohot hasintongan dohot hangoluan. Ndang adong na sahat tu Ama i, ia so marhite sian Ahu” (Joh. 14: 6). Alai tahe dipapatar Jesus i do tu hita hadirion ni Debata sitolusada dibagasan ulaonna.

Saluhut na binahen ni Kristus i sasintong holan patuduhon jala marharoroan sian Ama na di surgo i (ida ma Joh. 4: 34; Joh. 5: 30; Joh. 12: 45). Alai, ingotma ia ulaon na binahen ni Jesus i ndada tubu sian na sorang Ibana di tona on. Nunga dijangkon Ibana i sian Ama i andorang so ditompa dope tano on (patudos dohot Ep. 1: 4; 1 Petr. 1: 20).

Lapatanna, nunga disangkapi roha ni Debata na laho paluahon jolma i andorang so dipeakkon dope ojahan ni hasiangan on, jala manghirim do Ibana asa mian ditongatonga ni jolma bahen pasauthon sangkapna i.

Anak i manjadihon tano on (Joh.1: 3) jala “dung dapot gok ni tingkina” (Gal. 4: 4), dipatuduhon Jahowa holongna di na manongos Anak na i tu portibi on (Joh. 3: 16, 17). Tuat do Anak i, mate di hau pinarsilang, jala manaluhon dosa. Dungi, tuat ma nang Tondi Parbadia tu portibi on, tinongos ni Ama i, (Joh. 14: 26; Joh. 16: 7), mangajari portibi on (Joh. 16: 8-11), jala saonari on na laho manguduti ulaon na sian Debata dohot Anak i dilehon ma huaso huhut manongos bangso ni Debata bahen mangulahon ulaon haluaon i (Joh. 14: 26; Joh. 16: 13, 14).

`Jahama Johanes 20: 21, 22. Dia do lapatanna ia ulaon i marharoroan sian Ama, Anak dohot Tondi Parbadia gabe hirim ni rohanta?`

Molo tung pe hata “trinitas” ndang adong jumpang di buku na Badia, alai tung godang do hatorangan na patuduhon ia ulaon i marojahan dibagasan na tolu i (trinitas). Taidama, dunghon ari haheheon i, dipataridahon Kristus do diriNa tu sisean jala marbagabaga tu nasida: “Jala suruonku ma songgop tu hamu na pinarbagabaga ni Damang. Alai mian ma hamu di huta on, paima disolukkon hamu hagogoon na sian ginjang!” (Luk. 24: 49). Disi hata i jumpang sada hasintongan di sangkap ni Jahowa marhite sada hata: bagabaga ni Amai, hata ni Anak i dompak hagogonop ni bagabaga i, nang hata i sandiri tahe, na ro ma Tondi Parbadia (ida Luk. 3: 16; Ulaon. 1: 4, 5, 8).

Nunga taparsiajari ia ulaon i ndada ulaonta. Jahowa sitolusada i do nampuna ulaon i. Dibahen i, ndang jadi sumurut ulaon i.

`Ama, Anak, dohot Tondi Parbadia saluhutna parsidohot diluaon bahen haluaon ni jolma i. Boasa pangantusion on gabe patubuhon las ni roha di ngolum?`