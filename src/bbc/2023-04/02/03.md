---
title:  'Manompa Sisean: Ojahan ni Ulaon'
date:   09/10/2023
---

`Jahama Mateus 28: 16-20. Aha do jumpangmu disi ojahan bahen manompa sisean?`

Mateus 28: 16-20 papatarhon tona sian buku na Badia, na somal digoari Tona Bolon (Mateus 28:18-20), di hata i Jesus manonahon siseanna asa laho jala mamodai saluhut bangso, mangajari nasida dibagasan tondi, jala mamboan nasida tu pungan na badia (ida dohot Mark. 16: 15, 16; Luk. 24: 44-49; Joh. 20: 21-23; Ulaon. 1: 8).

Hata ojahan di Mateus 28: 16-20 somalna dienet sian opat hata: (1) Jesus manonahon siseanna laho tu Galilea asa pajumpang dohot Ibana (Mat 28: 16), (2) Jesus mandapothon nasida huhut patuduhon huaso dohot hasangaponna (Mat. 28: 18), (3) Dungi ditonahon Jesus ma siseanna laho mangulahon sada ulaon bolon i ma marbarita nauli (Mat. 28: 19, 20),  jala na parpudi (4) Dibagabagahon Jesus do na sai dongananna nasida rasirasa ro ajal ni hasiangan on (Mat. 28: 20).

Manompa gabe sisean i ma hinangkam ni Tona Bolon, jala i do na gabe ojahan ni saluhut ulaon i. Mangihuthon lapatan ni hata i, sian hata Gorik, Mateus 28: 19 dipungka mardongan hata “dibahen i laho ma hamu, podai hamu ma saluhut bangso...” Hata “dibahen i” patupahon ojahan di patik i marguru tu saluhut na tinonahon ni Jesus tu nasida di bagasan Mateus 28: 18: Huaso, hagogoon, dohot hasangapon ni Jesus – saluhutna i didapot marhite hamonanganna manaluhon hamatean i.

Tung mansai ringkot hita disi mananda sada hata na mangondolhon hinaringkot ni ulaon i dibagasan Tona na Sumurung i na mandok “podai hamu saluhut bangso.” Ajari ganup bangso, didi nasida, jala sarhon barita ni Jesus tu sandok sisik ni portibi on i ma na gabe ojahan  bahen manompa sisean. Torang di ayat i Jesus manogu sisean i tu sangkap ni rohana: Manompa sisean (Mamodai saluhut bangso). Tarida ma disi ia ayat on tutu marhadomuan dohot saluhut ayat di buku  na badia taringot tu sangkap ni Debata. Disimpuli do ayat i mardongan bagabaga sian Jesus na sai tongtong mandongani siseanna.

Torang ma disi,  Tona Bolon i ndada holan tu angka sisean di partingkian i di hatahon. Nda tutu nasida laho “tu saluhut bangso” marhite hagogoon nasida dipartingkian i na laho mangulahon ulaon na imbaru ima mamodai saluhut bangso. Dibahen i, tu saluhut hita do tona on dipasahat, ganup na porsea di Kristus i ingkon do gabe parsidohot di ulaon i. Dumao sian i dope tahe, barita sibaritahononhon ima barita nauli sisalelenglelengna na ro sian Kristus Jesus tu sandok pangisi ni portibi on, jala ndang marbilangbilang di luat, ragam ni bangso nang dohot ragam ni houm.

`Ulaon na didok disi i ma laho “mamodai saluhut bangso.” Songon dia do tona sian Guru Bolon i gabe paubahon pardalan ni ngolum dungi laho ho manopot donganmu? Aha do na patut sibahenon mu asa gumodang ho parsidohot di joujou na pinasahatna tu ho bahen mangulahon ulaon i?`