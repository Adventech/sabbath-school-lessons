---
title:  Pabagashon
date:   13/10/2023
---

Gabe sahalak sitindangi tu sandok bangso, hata ni Sipalua i, ‘hamu do sinondang ni portibi on’ paboahon sada hasintongan ia Ibana nunga pasahathon tu angka siseanna sada ulaon siboanon tu sandok pangisi ni tano on. Songon sinondang ni mata ni ari na manondangi sahat ro di ujung ni tano on, songoni do disangkapi Debata asa sinondang ni haluaon i sahat tu saluhut jolma na adong di sisik ni tano on. Molo denggan diulahon huria i sangkap na sian Tuhanta i, marsinondang ma hatiuron i tu sandok na mangolu dibagasan haholomon, hamagoan manang hamatean i; singkat ni rap marpungu jala manghalupahon ulaon i huhut manundalhon bahen mamorsan silang i, ingkon do marserak ruas ni hurai i tu sandok luat portibi on, mamboan sinondang ni Kristus marsinondang sian nasida, mangula songon Jesus i mangula paluahon jolma, jala “barita na uli” tumibuma sar tu sandok pangisi ni taon on.

“Sian sandok sisik ni tano on tarbege do joujou Makedonia. ‘Taripar ma ho jala urupi ma hami.’ Nunga dibuka Debata di hita hauma siulaon. Pardisurgo tuat bahen mandongi jolma i. Di jolonta do Ibana, huaso ni Debata tarida di gogo ni jolma i. Tutu na dipapitung do simalolong ni nasida na so marnida ulaon ni Debata i, jala dipenengel sipareonna na so rade manangihon joujou Siparmahan dompak birubiruNa. Pigapiga nunga manangihon joujou ni Debata, jala dijanghon. Loas ma ganup tondi na diparbadia i manjanghon, jala margogo laho mamboan barita hangoluan i. Molo baoa dohot parompuan patutoru dirina jala rade mangulahon ulaon na tinontuhon ni Debata, huaso sian banua ginjang dipatuduhon bahen paubahon torop jolma tu hasintongan i. Tung balga do parbue sitapuon nasida sian ulaon i.” —Ellen G. White, The Advent Review and Sabbath Herald, November 14, 1912.

**Sungkun-sungkun Sirangrangan**:

`Panghorhon ni huria i ditongatonga ni portibi on tutu ditontuhon sadia godang hita – songon pamatang ni Kristus – patuduhon holong ni Debata dibagasan ngolunta siganup ari di na mambaoan barita haluaon i. Songon dia do ho dingolum manjangkon na masa on?`

`Didok roham, songon dia do huriam ditatap jala ditanda angka na humaliang huria i? Songon dia do ho umbotosa i? Molo denggan do pangantusion nasida i, aha ma na patut sibahenon mu asa tu dengganna pangatusion nasida? Molo hurang denggan, aha ma sibahenonmu laho paubahon i?`

`Boasama mameop hata di “barita na uli sisalelenglelengna” gabe ojahan ni ulaonta diportibi on mansai ringkot?  Aha ma pangaropan bolon na patut sipasahatonta tu sandok jolma, nang didiape tahe, na so marpangaropan dope di barita haluaon na tapeop i, ima barita na uli na pinatupa ni Jesus di hita di hau pinarsilang i?`