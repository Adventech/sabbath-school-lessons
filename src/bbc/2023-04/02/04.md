---
title:  'Barita na uli Sisalelenglelengna: Barita Haluaon'
date:   10/10/2023
---

`Jahama Pangungkapon 14: 6, 7. Aha do na nidapotmu sian ayat i taringot tu ulaon ni Debata na digoari “barita na uli sisalelenglelengna” na binoan ni surusuruan na parjolo sian tolu surusuruan i?`

Sasada on do sian saluhut isi ni buku na badia i uju hata “sisalelenglelengna” dohot “barita na uli” dipadomu. Barita na uli ima taringot di asi ni roha na dilehon tu saluhut bangso marhite Jesus Kristus. Tuat do ibana tu protibi on bahen patuduhon tu hita “asi ni roha dohot hasintongan” (Joh. 1: 14). Dingoluhon Ibana do ngolu na so marlaok dosa jala mate di hau pinarsilang i bahen pelean pardamean mamorsan dosa (Jes. 53: 4, 5; 1 Pet. 3: 18). Hehe do Ibana sian hamatean, manaek tu banua ginjang, dipatimbul Debata Ama, jala saoanari Pangondian di hita di bagas jor banua ginjang (Pangk. 1: 18; Uloan 2: 33; Heb. 7: 25). Angkup ni i, tibu ma tingkina na ro ma Ibana manggonopi janji bolonna i – tuat mardongan hasangapon dohot hamuliaon, jala di ujungna, dungkon salpu tingki saribu taon pajongjongonna ma harajaon ni Debata di portibi on (Joh. 14: 1-4; Ulaon. 1: 11; Pangk. 21: 1-4). On ma hasintongan na mansai arga sipeopon sian saluhut barita na uli sisalelenglelengna i.

Tung pe songon i tahe, tutu patar do disi barita na uli sisalelenglelengna i. Holan sada do barita na uli na patut paluahon hita. Jala ndang muba i sahat rodi simpul ulaon ni Debata i. Alai tahe, songon dia do ngolu ni angka sisean i? Tulus marroha do nasida, partigor, manang tutu pasahathon dirina jala sai marsihaholongan? Ringkot ia angka parange on, alai ndang singkop molo holan i. Ingkon ma hita gabe sisean ni Jesus na mangasahon hata ni Debata tarlumobi taringot diangka parange ni sisean (Luk. 9: 23; Joh. 13: 34, 35; 2 Kor. 5: 17) tu sada sangkap ni roha: diparade jala paradehon dongan jolma di haroro ni Tuhanta ima Jesus Kristus.

“Mamboan barita panguhumon (Pangk. 14: 6, 7) ima barita taringot di haroro ni Kristus dan paduahalihon naung jonok i. Jala barita on digoari ma Barita na uli sisalelenglelengna. Dibahen i jamita taringot di haroro ni Kristus na paduahalihon, pasahathon hinajonok ni partingkian i, dipapatar gabe sada barita na mansai ringkot sian barita hasintongan i” ”—Ellen G. White, Membina Kehidupan Abadi, hlm. 172.

`Songon dia do barita panguhumon dipadomu dohot “Barita na uli sisalelenglelengna” di bagasan barita ni surusuruan na parjolo i? Boasama barita na uli i ingkon gabe impola ni saluhut hata dompak panguhumon?`