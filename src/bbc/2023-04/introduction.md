### Mansohotma Mangkatai Dungi Ulahonma Sada Ulaon

Piga taon naung salpu, sada sian majalah Advent manurathon sada parumpamaan taringot tu sada pea na jorbut. Di na mamulos jolma sian i, ndang margogo tano i jala lonong pat nasida tu pea i. Soara jou-jou nasida tarbege do sahat tu huta na jonok disi. Tung gok habiaran.

Marpungu ma angka natua-tua ni hita. Jala tutu, tung jotjot do nasida marpungu. Gok hata dohot hatorangan diihatahon na laho menulingkiti dia do alana jala sipata adong na mangalehon peniroion. Alai tahe, tung so adong do na boi binahen nasida asing sian na marpungu jala manghatai. Marpiga taon lelengna, tung jotjot do nasida marpungi manaringoti i. Torop halak manurathon barita ni pea i. Di jou do angka dosen. Di papungu nasida do hepengna laho patupahon sipanganon tu nasida naro mangalehon tingki di na marpungu rap nasida. Ndada holan i tahe, tarpapungu nasida do hepeng na laho pajongjonghon sada sopo bolon asa unang tarbege angka soara ni jolma na jou-jou na madabu di pea i uju marpungu nasida. Alai tung so adong na na patupahon sada ulaon na laho paluahon nasida na madabu di pea i. Jala tung so adong do na mangulahon asa unang be madabu jolma tu pea i. Ai holan na manghatai do nasida disi.

Gereja hita saluhut ruas nang dohot punguan di Sikkola Sabat tutu ndang marsangkap songon nasida na tinggal di luat i. Tung tahalomohon do tingki martangiang, manulingkiti, marsilehon-lehon, dohot mangarangrangi hata i. Alai tahe tahirim do mangulahon lobi sian i jala patar do i tapaduhon marhite ulaon na denggan tu angka nasida humaliangta. Martahi do hita mangulahon sada ulaon na marasing di angka punguanta dohot humaliangta di portibi on. Hirim rohanta asa simpul tibu ulaon i, jala tahirim do tumibu haroro ni Tuhan i.

Parsiajaran Sikkola Sabat di triwulan on disangkapi mamboan rohanta haruar na laho patupahon sada ulaon. Gumodang ma muse parsiajaranta sian Bibel taringot di angka ulaon bolon. Jahaonta ma disi barita ni angka parniulaon nang dohot parumpamaan na dumenggan tahe. Marsiajar ma hita sian angka barita i bahen mangurupi hita nalaho manopot donganta (tarlumobi tahe nasida na so mananda Debata). Alai, saluhut na i holan gombaran jala bahen paniroion di hita. Sinangkapna, sian sandok parsiajaran i disurathon do i diganup parsiajaran ari Kamis – jou-jou asa borhat laho patupahon sada ulaon.

Lehonon na ma di hamu hatorangan teologis jala patupahaon dalan dohot paniroion bahen siulahononmu. Jala ganup diparsiajaran ari Kamis papatarhon ulaon na torang sibahenon. Dipungka ma i sian na menet. Dungi tu jolon ni ari muse, lam tu borat na do siulahonhon i (ndang na paborathu). Hinirimna ima asa ganup hita rade tu ulaon i, gomos martangiang asa ditogu-togu Tondi Parbadia hita, manghangoluhon na taparsiajari i, dungi mengalean tingkita tu minggu na mangihutna laho mambilangi dia do parbuena. Ndada laho patimbul diri, alai tahe na martaringot do – i dia naung diulahon dohot denggan jala dia do na so diulahon dope. Di namartaringot hita disi, tubu ma angka habisuhon dipunganta i. Surathon ma angka sitangianghonhon (di ho dohot punganmu).

Panimpulina sogot, ima sangkap ni rohanta parsiajaran triwulan on tongtong diingot, alai ndada holan angka hata, manang angka parumpamaan, manang hata teologis na adong disi. Bolas jadi saluhutna i salpu. Alai hirim ni rohhanta, saluhutna hita manatap muse tu parsiajaran on mangarimangangi uju Tondi Parbadia mamasu-masu ulaon na tabahen mardongan serep ni roha huhut mengulahon hahomion na laho pasidunghon uloan ni Debata bahen hasangapon di goarNa.

Pusat Misi Global pajolo sahali na pinajongjong ni General Conference i ma di taon 1980. Parhaladona markarejo mangihuthon paniroion sian uluan ni Huria Masehi Advent Hari Ketujuh. Nuaeng on nunga adong onom inganan pusat misi Global. Tahi nasida i ma na laho mengurupi huria i asa parsidohot tahe mamungka angka punguan na imbaru di angka na porsea sian tonga-tonga ni halak na so mananda Kristus di tano on.

Di namanurathon parsiajaran on, ima direktur sian pusat misi Global (Petras Bahadar, Richard Elofer, Kleber Goncalves, Clifmond Shameeudeen, Doug Venn, Greg Whitsett) jala diurupi Gay Kraauses (Direktur Misi Advent), Homer Trecartin (Pensiunan direktur Misi Global), dohot Jeff Scoggins (Direktur Perencanaan Misi Global), na marsadaniroha manurathon Parsiajaran Sikkola Sabat triwulan on. Di angka barita na gumodang muse, ida ma www.GlobalMissionCenters.org.