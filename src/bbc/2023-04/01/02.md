---
title:  Debata na Manopot Hita
date:   01/10/2023
---

Hita di tompa Debata tudos tu rupaNa dohot pangalahoNa. Dilehon do tu hita luat na sun denggan, jala dihirim rohaNa asa mangolu hita diparsaoran na denggan dohot Ibana, sada parsaoran manatap tu parangeNa na sun denggan i: Holong. Alai asa tangkas holong i, dipalumehon Debata tu hita silehon-lehon na mauliutus: Sangkap manuntun dalan – i ma haluason di hita na laho mamillit dalan na laho sibolusonta. Jala tutu, nunga dilumbahon Debata tu si Adam dohot si Hawa taringot tu upah dohot hamamago binahen ni na so mangoloi (1 Musa 2: 16, 17). Dungi, dibagasan habisuhon sibolis mangela si Adam mandok ai na tama do panganonna sian parbue ni hau parbinotoan na denggan dohot na roa i, jala tung so adong do panghorhon ni i. Udut ni i, didok sibolis i ai gabe “doshon Debata hamu umboto na denggan dohot na roa” (1 Musa 3: 5). Alai dalan hamagoan do i, boru-boru i manurdukkon tangganna mamutikkon sian parbuena jala dilehon dohot tu si Adam sinondukna, i ma dalanna madabu tu bagasan dosa. Tompaan na sun denggan, saonari nunga madabu tu bagasan dosa.

Na masa i gabe paubahon sangkap dohot tahi ni Debata sian na robi dompak hasiangan na tinompaNa on. Tahi haluaon, naung ditontuhon “andorang so ojak dope tano on” (Ep. 1: 4), saonari ingkon dipatupa.

`Jahama 1 Musa 3: 9-15. Dia do hata ni Debata na parjolo tu si Adam dungkon ibana dohot boru-boru i madabu tu bagasan dosa, jala beha do hata i gabe arga dipangantusionna sahat tu sadaraion?`

Tangkas, diboto Debata do didia nasida martabuni. Digohi biar, Adam dohot Hawa sasintongna ingkon ma nean idaon nasida sandiri panghorhon ni dosa i. Alai tahe ringkot do nasida disungkun asa dibahen i ditatap nasida hinamago hinorhon ni dosa nasida i. Ingkon do ditaluhon sibolis i. Dibahen i, dungi dipungka Debata ma papatarhon tahi ni rohaNa di jolma i: Sangkap haluaon (ida 1 Musa 3: 14, 15) – bahen pangaropan gabe “dipadenggan do portibi on tu diriNa” (2 Korint 5: 19).

Alai tung pe songoni, ringkot do lehononta rohanta dihasintongan, i ma andorang dosa dohot baga-baga haluaon dipasahat, jumolo do Debata ro mangalului jolma naung madabu i. Asing sian partingkian na so marpangaropan, disi Debata papatarhon dua barita dibagasan sungkun-sungkun dompak Adam: upah ni jolma binahen ni dosa dohot holong ni rohaNa. Nunga mago ia hita jala manghalungunhon haluaon. Ibana do Sipalua na mangalului hita na manghirim paluahon hita jala mian ditonga-tonganta.

`Ganup ari, jou-jou do Jahowa: “Didia do ho?” Marhite ngolum siganup ari, dia lapatan ni hata on di ho, jala songon dia do ho mangalusi Ibana?`