---
title:  Debata na sai Tongtong Maringan di Tongotonga ni Hita on
date:   04/10/2023
---

Ngolu nang dohot ulaon ni Jesus i ma na dumenggan patandahon Debata. Lelengna tolusatonga taon Debata torang patuduhon diriNa jala songon dia sasintongna hirimna i molo dipatudos tu saluhut angka naung binahenna marhite angka dalan na asing na dipatupa di angka na robi. Kristus i ma, “suman ni Debata na so tarida, ai ditontuhon Debata do, naeng ma maringanan di bagasan Ibana sandok hagogokna i... dung dipatupa dame marhitehite mudar na sian silangna i, marhitehita Ibana” (Kol. 1: 15, 19, 20). Di bagasan Kristus patar dipatuduhon hagiot ni Debata di haluon ni jolma i. Jesus sandiri na paboahon tahina, di na mandok, “Ai naro do Anak ni jolma i mangalului jala paluahon na mago” (Luk. 19: 10).

`Jahama Johanes 3: 16 jala mardongan marsitutu ngoluhon hata i. Songon dia do ho marnida di holong dohot tahi ni Debata na sai marsitaitan di bagasan ayat i?`

Dungi dibagasan ngoluNa, uju Jesus jumonok tu minggu ujung ni ngoluna di tano on, haluaon ni jolma i digogohon. Parniahapan na parpudi i padomuhon pangaropan di na robi tu pangaropan ari marsogot. Saleleng ni ari raya paskah – molo di na robi i bahen parningotan haluaon sian tano Misir – Jesus Kristus, Anak ni Debata na gabe jolma, maneahon ngoluna bahen haluaon di jolma sian parhatobanon dosa. Apostel Paulus manurathon, “na so tumanda dosa, asa gabe hatigoran ni Debata hita di bagasan Ibana” (2 Kor. 5: 21).

`Jahama Mateus 28: 18-20. Dia do baga-baga na tadapot disi mardongan parenta bolon i? Songon dia do janji i patoguhon hita dinaparsidohot hita mangulahon ulaon ni Debata?`

Hamamate ni Kristus i ma mula patupa pardengganan mahitehite mudarna jala ndada ujung ni pardengganan i. Di bagasan haheheonna, Jesus manaluhon dosa jala manjanghon “nasa huaso di banua ginjang dohot di tano on” (mat. 28: 18). Marhite hatorangan i, ditonahon Ibana muse tu angka siseanNa laho mamodai saluhut bangso, mardongan sada bagabaga bolon, “sai na dongananku do hamu ganup ari, rasirasa ro ajal ni hasiangan on” (mat. 28: 20).

`Marhite angka dalan dia do jumpangmu janji ni Jesus na mandok “sai na dongananku do ho ganup ari” patar dibagasan ngolum uju parsidohot ho di ulaon marbarita na uli?`