---
title:  Debata na ro Muse bahen di Hita
date:   05/10/2023
---

`Jahama Johanes 14: 1-3. Dia do dalanna ia ayat on marhadomuan tu barita ari parpudi  na tarsurat di buku na Badia?`

Saleleng ngoluna di tano on, sada sian angka bagabaga ni Jesus na ummarga i ma pangaropan na gok pasupasu, na patuduhon sahali nari hirim ni Panompa i asa rap dohot hita salelengnilelengna. Jesus paboahon, “sai mulak do Ahu mangalap hamu, asa rap hamu dohot Ahu” (Joh. 14: 3).

Mangihuthon hata ni apostel Johanes, ujungna bagabaga i digonopi do muse, “Jadi hubege ma soara na gogo sian habangsa i, na mandok: On do joro ni Debata di tongatonga ni angka jolma; na maringanan ma Ibana di tongatonganasida, jala nasida ma bangsona, jala Debata sandiri saor tu nasida!” (Pangungkapon 21: 3).

“Singkop do ujungna ulaon pardengganan i. Di inganan na robi dosa marhuaso, lam martambatamba denggan basa ni  Debata. Tano i, i ma inganan na nidok ni sibolis gabe ugasanna, ndada holan ditobus alai tahe marmulia do dibahen... Di tano on molo dipasuang muse sogot, joro ni Debata maringan ditongatonga ni jolma ‘na maringanan ma Ibana di tongatonganasida, jala nasida ma bangsona, jala Debata sandiri saor tu nasida.’Dihatongtongon i sogot uju angka na tinobus i mardalan mardongan sinondang na sian Debata, pujion nasida ma Debata binahen i holongna na so habilangan, Immanuel, “Donganta ma Debata’” —Ellen G. White, Alfa dan Omega, jld. 5, hlm. 21.

Jumpangta ma disi gombaran na sun denggan taringot tu haluaon i. Debata na malungun i ujungna manggonopi hirim ni rohana asa rap dohot bangsona saleleng ni lelengna. Tutu sada partingkian na sun denggan do i molo parsidohot hita disi.

**Ulaon sibahenon minggu on**: satriwulan on dipangido do ho asa parsidohot di ulaon ni Debata. Bahen ma i gabe sada partingkian na denggan bahen marnida jala manghilalahon huaso ni Debata di bagasan ngolum. Tangkupma angka na denggan sian ulaon i bahen patuduhon di ngolum saluhut na pinarsiajaranmu ganup minggu. Songon tambahanna, angkup ni “Ulaon na umbalga tahe” gabe manjou ho asa gumodang muse parsidohot di ulaon ni Debata.

`Sibahenon: martangiang ma ho ganup ari asa digohi Debata roham bahen ulaula di ulaonna`

`Ulaon na umbalga: lului sada goar humaling ho, - hombar jabum, donganmu saulaon, sijaga kode, supir, panapu alamanmu, manang angka na asing tahe. Jugulhon mamboan  nasida dibagasan tangiangmu.`