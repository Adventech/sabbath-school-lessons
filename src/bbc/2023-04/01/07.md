---
title:  Pabagashon
date:   06/10/2023
---

“Sangkap haluaon ni jolma i ndada parpudi tubu, alai nunga disangkapi andorang somadabu dope jolma i tu dosa. Sangkapna i ‘hasimoon naung dipaullop , dung jolo ditabunihon sian na robi.’ Rom 16: 25. Sangkap nai na gabe ojahan na dipadiri di harajaon ni Debata sian na robi. Sian mulana, Debata dohot Kristus marnida di paraloan ni sibolis, dohot di hadadabu ni jolma i marhite pangelaela ni parjahat i. Ndang dung disangkapi Debata adong dosa, alai andorang so tubu dope dosa i nunga ditatap debata, dibahen i sangkapi dalan laho paluahon sian dosa. Balga ni holongna di tano on dibagabagahon mangalehon anakNa na sasada i, “asa unang mago ganup na porsea di Ibana, asa hangoluan na salelenglelengna di ibana.” Joh. 3: 16”—Ellen G. White, Alfa dan Omega, jld. 5, hlm. 16.

“Ndada didok Kristus i tu angka siseanna ia ulaon i ndang na songkal... Alai ndang ditadinghon nasida mandopang musu. Disosohon do tu nasida, na sai dongananna do nasida; di na borhat nasida mardongan haporseaon, na borhat ma nasida mardongan lombulombu na Tumimbul i... Molo tongtong nasida mangaradoti hatana, jala tongtong nasida sarombang dohot Ibana, ndang talu nasida. Laho ma ho tu sandok bangso, tonaNa tu nasida. Laho ma ho tu ujung ni portibi on jala pangidoma pangaramotionku diho diinganan i. Mangula ma ho mardongan haporseaoan dohot pos ni roha, jala ndang haulahan partingkian angka naung salpu molo hutadinghon ho. Na sai ramotanku do ho salelengna, mangurupi ho mangulahon ulaon i, manguluhon ho, mangaramoti ho, mamargogoihon ho, mandongani ho, mangalehon tu ho gogo laho manghatahon hata na denggan bahen manogunogu jolma tu banua ginjang” ”—Ellen G. White, Alfa dan Omega, jld. 7, hlm. 25.

**Sungkun-sungkun Sirangrangan**:

`Rimangima boasa hata ni Debata na parjolo tu portibi  na madabu i ndada “Aha naung binahenmi?” manang “Boasa ndang mangoloi ho?” Alai tahae, hata na parjolo i ma “Didia do ho? Pangapulion dia do sasintongna na nilehon ni hata i tu hita marhadomuan tu sangkap ni Debata di hita dohot tu angka dongan na tahaholongi?`

`Rimangima di do lapatanna, Debata i, dibagasan Jesus tuat tu portibi on laho paluahon hita. Kristus di salib i ma dalan ni Debata na tangkas patuduhon hirim ni rohana di haluaon ni jolma. Aha do na pinabotohon ni na masa i tu hita taringot di parangeNa?`

`Ulaon on i ma ulaon ni Debata. Dibahen i, dipargogoi huhut di dongani do angka na parsidohot di ulaon i. Mangihuthon hata on, molo diida ho angka parungkilon ni siboan barita na uli di portibi on, songon dia do ho mangurupi roha dohot pingkiran na so rade manang marhabiaran?`