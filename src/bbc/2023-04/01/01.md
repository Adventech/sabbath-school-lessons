---
title:  'Hirim ni Debata di Hita: Bagian 1'
date:   30/09/2023
---

### Namardomu tu parsiajaran di minggu on, jahama
1 Musa 3: 9–15; 1 Musa 28: 15; 2 Musa 29: 43, 45; Mat. 1: 18–23; Joh. 1: 14–18; Joh. 3: 16; Joh. 14: 1–3.

> <p>Ayat siapilon</p>
> “Dung i joujou ma Debata Jahowa di si Adam, ninna ma mandok ibana: Didia do ho?” (1 Musa 3: 9).

MUla dohot sangkap haluaon sian Debata sambing do. Hirim na i ndada dipungka sian na manjou Abram (1 Musa 12: 1-4), manang sian haruaron sian tano Misir (1 Musa 12: 31-42). Jala i ndada dipungka uju Jesus di hasiangan on (Mat. 1: 18-25), manang tahe pardalanan parbaritaan nauli ni si Paulus (Ulaon. 13: 4-14:26). Marmula sian Debata sambing do tahi haluoan i, uju na tinompaNa hasiangan on dungi ditompa jolma i (1 Musa 1: 26, 27.

Di buku nabadia, taida disi ia Debata ro manopot jolma i jala hirim rohaNa rap dohot ianakkonNa i. Sian mulana, dipajongjong Ibana do sada dalan asa rap dohot si Adam dohot Hawa. Suang songoni dung madabu tano on tu bagasan dosa, di uduti Ibana do tahi ni rohaNa i, alai tahe di ari parpudi on tahiNa, i ma na laho paulihon muse hasadaonNa dohot jolma i. Di pudina, mansohot do tahe hirim ni rohaNa i (Pangungkapon 21-22), dibahen i asa hehe ma hita jala parsidohot di ulaon na laho mamaritahon barita na uli sisalelenglelengna i tu sandok liat portibi on (Pangungkapon 14: 6, 7).

Dibahen i, na gabe ojahan ni ganup ulaon parbaritaan na uli, ingkon ma marojahan tu parsaoranta di Sipanompa jala naeng ma mardongan pangantusion na denggan di bangko dohot parange ni ulaon i sandiri. Alai andorang so tangkas dope dihita songon dia tahi ni Debata i, na rumingkot di hita naeng ma jumolo tatanda Debata na patupahon ulaon i.

_Parsiajarima parsiajaran samingguon na laho paradehon tu ari sabat, 7 Oktober_