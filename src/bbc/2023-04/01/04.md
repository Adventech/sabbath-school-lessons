---
title:  Debata na Gabe Sada dohot hita
date:   03/10/2023
---

Padan na Robi paboahon tu hita songon dia Sipanompa mamungka sangkapna marhita sada bangso na sasintongna gabe singkatNa di parange dohot tahina di tano on. Saluhut na binahen ni Debata sarombang dohot sangkapna. Marhite panurirang Jesaya, Debata mandok, “ahu do Debata, jala dungkon ni ahu ndang adong be Debata, manang na tudos tu ahu. Ahu palumbahon hian sian mulamula ujungna sogot, ahu marboaboa sian na robi na so masa dope; laos ahu mandok: Sai hot do sangkaphu jala bahenonku ma nasa lomo ni rohangku” (Jes. 46: 9-10). Alai, di Padan na Imbaru, hirim ni Debata asa rap dohot jolma i dipatuduhon marhite dalan na imbaru. Marhite hasosorang ni Kristus, di na robi dihatahon marhite bagabaga di porlak Eden (1 Musa 3: 15), saonari patar di jolo ni jolma i.

`Jahama barita di boa-boa hatutubu ni Jesus di bagasan Mateus 1: 18-23. Dia do angka barita na arga disi taringot di holong ni Jahowa na dipapatar tu hita saonari?`

“Donganta ma Debata.” Immanuel. Debata di na robi nunga mian ditonga-tonga ni bangsona marhite undug-ungung na Badia, saonari Ibana mian ditonga-tonganta mardongan pamatang i ma Jesus Kristus na sian Nasaret. Patar, marhite hatutubu ni Jesus, Jahowa papatarhon di adopanta hirim ni rohana na sai tongtong mian ditonga-tonganta di parange dohot hirim ni roha: Anak ni Debata na sorang gabe jolma jala Ibana do Debata, Ibana na patumpolhon, “Ahu do dalan i dohot hasintongan dohot hangoluan. Ndang adong na sahat tu Ama i, ia so marhite sian Ahu” (Joh. 14: 6).

`Jahama Johanes 1: 14-18. Aha ma na tama parsiajaranmu sian hasosorang ni Kristus i taringot di hirim ni Debata di hita?`

Ndang manghohom Debata bahen patupahon hirim ni rohana i, marhite Jesus Kristus, mardongan pamatang maringan di tonga-tonga ni bangsona. Ibana do “Anak sasada na sian Ama i, gok asi ni roha dohot hasintongan” (Joh. 1: 14), na manggonopi angka hasurirangon di Padan na Robi jala muse sarombang dohot sangkap ni Debata, sanghambona dohot hita, Debata dibagasan pamatang. Jahowa na gok hirim tongtong mula ulaon bahen pasauthon sangkapNa.

`Rangrangi ma lapatan ni holong ni Debata na sun bolon di hita asa dibahen i Ibana tuat jala saor ditonga-tonganta marhite pamatang ni hajolmaon. Songon dia do hita sasintongna manjanghon holong i, tarlumobi tahe dihirim ni rohana laho paluahon donganta jolma?`