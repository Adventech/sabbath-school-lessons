---
title:  Debata na Malungun Mian Ditonga-tonganta
date:   02/10/2023
---

`Jahama 1 Musa 17: 7; 1 Musa 26: 3 dohot 1 Musa 28: 15. Marguru angka hata i, dia do na gabe impola di baga-baga ni Debata tu Abraham dohot pinomparna?`

Mangihuthon hata di Padan na Robi, Debata sandiri tuat mardongan parange barita na uli bahen pasauthon sangkap-sangkapNa. Songon gombaran, dungkon ni aek na sumar, martahi do angka na mian di luat Babel marpungu di sada inganan bahen pajongjonghon huta dohot sada tungkup sungkot rodi langit. Alai tuat do Debata disi, manggaor pangkuling nasida asa dibahen i marserak jolma i tu sandok liat portibi on (1 Musa 11: 1-9). Dungi tu gandana do sangkapNa i, i ma marhite manjou Abram (dipudina dijou gabe Abraham) asa gabe dalan pasu-pasuNa tu sandok pangisi ni tano on (1 Musa 12: 1-3). Baga-baga ni Debata tu si Abraham nang dohot tu pinomparna i marlompit ganda do, alai tahe adong do disi sada baga-baga na tumimbul sian saluhutna. Sian mulana didok Debata tu nasida, “Debatanasida Ahu.” “Jala hupasupasu ho.” “Sai dongananku jala ramotanku ho” (ida 1 Musa 17: 7,8; 1 Musa 26: 3; 1 Musa 28: 15).

Martamba ma jolma i, Josep dibuang tu Misir, disi ibana gabe dalan haluaon bahen dibangsoNa. Disude pardalanan ngolu ni si Josep – na diangka parungkilon bolon dingoluna – patar Hata i mandok “sai didongani Jahowa” ibana (1 Musa 39: 2, 21, 23). Tu sundut na mangihut muse, dalan patupahon sangkapNa, Jahowa manongos si Musa dompak Parao gabe sipalua ni bangsona sian parhatobanon di Misir. Saleleng “ditongos,” didok Jahowa “Hudongani pe ho” (2 Musa 3: 12). Sian taon tu taon, Jahowa tongtong patumpolhon hirim ni rohaNa mian rap dohot bangsoNa.

Jahama 2 Musa 29: 43, 45. Aha do na gabe impola hinajongjong ni undung-undung na Badia di Padan na Robi? Di sangkapi Debata do asa mian Ibana dohot bangsoNa marhite angka dalan na pinatupaNa. Hirim ni rohaNa mian ditonga-tonga ni bangsoNa dipapar dompak si Musa marhite pajongjonghon undung-undung na Badia mardongan parhobason asa manogihon roha ni jolma i tu Sipalua i ma: Jesus Kristus. “Saluhut Pelan, dohot hamalimon ni bangso Jahudi, dipajongjong tahe bahen gombaran di hamamate dohot ulaon panindangion ni Kristus. Ndang marlapatan saluhut angka ulaon di bagas joro i, jala sisoada do, molo so marhasadaon i tu Kristus.” —Ellen G. White, The Adventist Review and Herald of the Sabbath, 17 Desember, 1872.

`Dia do angka dalan di ngolum na manghilalahon na jongjong Debata di ngolum?`