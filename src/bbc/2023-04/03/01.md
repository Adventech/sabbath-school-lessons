---
title:  Joujou ni Debata tu Uloan i
date:   14/10/2023
---

### Namardomu tu parsiajaran di minggu on, jahama
1 Musa 11: 1–9; 1 Musa 12: 1–3; Dan. 9: 24–27; Mat. 1: 21; 1 Musa 12: 10–13: 1; Ulaon. 8: 1–4; Ulaon 1: 8.

> <p>Ayat siapilon</p>
> “Alai jaloonmuna do hagogoon ni Tondi Parbadia na songgop tu hamu, gabe sitindangingku ma hamu di Jerusalem dohot di sandok Judea dohot di Samaria, sahat ro di ujung ni tano on” (Ulaon. 1: 8).

Sipata ditaet Debata do hita haruar sian hasonanganta jala pajongjonghon hita gabe sitindangiNa. Di dalan na asing dibahen Debata do angka parungkilan laho pasauthon sangkapna, umpamana uju na marserak jolma na parjolo i sian huta partuptupan Babel. “Di namarserak nasida, sada dalan do i asa digohi sandok sisik ni tano on, asa marhite i saut ma na sinangkapan ni Debata na diroha ni jolma i ndang patut” —Ellen G. White, Alfa dan Omega, jld.1, hlm. 132. Angkup ni i, Abraham bungkas sian huta hatutubuna tu luat na asing (1 Musa 12) sada dalan di Tuhan i bahen sitindangina. Muba roha ni angka sisean i, na sian mulana tubu di roha nasida marbarita holan tu bangsona sandiri (Ulaoan ni angka Apostel 3) saonari nasida borhat tu bangso sileban (Ulaon 8: 1-4). Dibagasan Ulaon ni Apostel 1: 8, diojakkon Jesus disi sada uhum parbaritaan na uli, pungkaon nasida ma i sian inganan nasida tading, ima huta Jerusalem dohot Judea, dungi borhat nasida tu Samaria, dungi sahat ro di ujung ni tano on.

Alai, molo tung pe ndang tatadingkon hutanta, dihalomohon Debata do hita laho manopot jolma na adong humaliang hita. Ndungkon torop huria na di Jerusalem i, marserak do ruas i. Tung pe ro pangaleleon dohot haporsuhon, angka na masa i gabe dalan bahen pasahathon barita na uli tu sandok sisik ni tano on.

_Parsiajarima parsiajaran samingguon na laho paradehon tu ari sabat, 21 Oktober_