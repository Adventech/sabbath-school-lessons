---
title:  Pabagashon
date:   20/10/2023
---

Jahama buku Ellen G. White, “Tugas yang Besar,” hlm. 22–29, dan “Pencari Kebenaran,” hlm. 112–121, dibagasan buku Alfa dan Omega, jld. 7.

“Andorang so manaek tu banua ginjang, dipasahat Kristus ulaon tu angka siseanNa i. Didok Ibana tu nasida na ingkon gabe sintidangi di hangoluan sisalelenglelengna na binasabasahonna tu portibi on. Sitindangingku ma ho di saluhut panghophophu bahen di portibi on, ninna tu nasida. Nunga diida hamu nasa na hubahen dompak halak Israel. Jala tungpe ndang rade bangsoki ndang olo ro tu ahu asa mangolu nasida, tungpe angka malim dohot siboto surat nasida mangulahon na dirohana dompak Ahu, molo tungpe dijua nasida Ahu, adong dope partingkian na asing di nasida bahen manjanghon Anak ni Jolma i. Nunga diida hamu saluhut na ro tu Ahu jala paboahon dosa nasida, hujanghon do Nasida dohot denggan. Tu hamu, siseanku, hu pasahat ma tu hamu barita asi ni roha on. Pasahat ma tu halak Jahudi dohot sipelebegu – parjolo sahali tu halak Israel, dungi tu sandok bangso, hata dohot houm. Saluhut na porsea marsogot dipapungu dibagasan sada huria.” —Ellen G. White, Alfa dan Omega, jld. 7, hlm. 24.

Tung torang do Tona Bolon i: “Laho ma hamu, podai hamu ma saluhut bangso” (Mat. 28: 19). Dibahen i, sada tona na marsitutu do i asa laho tu luat na asing, tarlumobi tu bangsa sileban.

“Parenta marbarita na uli i ma parenta na sumurung sian harajaon ni Kristus. Sisean i ingkon do marsitutu laho paluahon dongan jolma, pasahathon joujou asi ni roha tu sandok jolma. Sasintongna ndang nasida paimahon jolma ro manopot nasida, alai ingkon nasida do na borhat tu ganup jolma mamboan barita haluaon i.” —Ellen G. White, Alfa dan Omega, jld. 7, hlm. 24.

“Torop do diportibinta on na solhot tu harajaon ni Debata sian na sopamotoanta. Diportibi na holom binahen ni dosa adong do di Debata mata intan, na tusi ditongos Debata sitindangina. Diganup luat adong do disi nasida na rade jongjong bahen di Kristus. Toropnema disi jolma na manjanghon hagogoon ni Jahowa lobi sian na manjanghon hamoraon ni portibi on, jala na gabe siboan sinondang hasintongan... Manghaporseai ia dalan ni si Petrus ima hagogonop sian sangkap ni Debata, jala ia roha maralangalang dohot roha mamunjung maralo do i dohot hata i, dipasangap nasida do Jahowa, huhut didok, ‘Asa dohot do hape tu halak sipelebegu dilehon Debata hamubaon ni roha asa mangolu!’ Marhite i, ndang adong paraloan, nunga ditaluhon be roharoha na so denggan, roha punjung naung dipajongjong sian ompunasida nunga ditadinghon, jala lambas ma dalan i laho mamaritahon hata i tu angka sipelebegu.” ”—Ellen G. White, Alfa dan Omega, jld. 7, hlm. 119–121.

**Sungkun-sungkun sirangrangan**:

`Songon dia do ho mangalapati hata “misi” uju ho mamboan hata i tu bagasan ngolum?`

`Dia do dalanna dibahen ho manghangoluhon tohonan i tu bagasan parange dohot pambahenanmu siganup ari?`

`Beha do ringkotna hita manulingkiti rohanta jala mangalului huaso sian ginjang asa diparbadia sian roharoha na so denggan dompak nasida na asing sian hita?`