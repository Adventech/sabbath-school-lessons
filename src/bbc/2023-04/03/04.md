---
title:  Joujou tu si Abraham
date:   17/10/2023
---

Marhite mangihuthon joujou ni Debata, dungi tolhas ma Abraham tu luat i, songon naung dihatahon ni Jahowa i. Alai, sian mulana, tung godang na so denggan masa tu ibana. Tolhas do ibana tu inganan na tinonahon ni Debata i ibana borhat, alai buku i mandok, “nunga di tano i hian halak Kanaan i, didapot” (1 Musa 12: 6), ima sipelebegu na tarbarita di hagogoon dohot habeguon marporang. Ndang longang roha disi, dunghon tolhas Abraham di luat i, ro ma Jahowa manopot ibana huhut mandok, “Tu pinomparmu ma lehononku tano on” (1 Musa 12: 7). Paboahon tu hita, malungun do Abraham dipanogunoguon.

Alai tahe, tung godang dope angka na so denggan ro tu ibana, tarlumobi dimulana ibana mian di luat i.

`Jahama 1 Musa 12: 10-12:1. Udutna aha do na ro tu ibana, jala dia do angka hahurangan naung binahen ni naposo ni Debata i disi?`

Targasip do ibana marnida na masa di luat i: ditadinghon ibana huta hasonanganna inganan na gok las ni roha, bahen borhat tu inganan “so adong diboto sitopotonna” (Heb. 11: 8). Jala sada sian angka na masa i ro ma tu ibana haleon! Tung mansai parir do haleon i asa dibahen i ditadinghon ibana luat na nidok ni Jahowa lehononna tu ibana dungi borhat ibana tu luat na asing. Angkup ni i, lam tu parirna do partinaonanna i.

“Salaleng ibana mian di Misir, ngolu ni Abraham patuduhon ia ibana ndang dao sian hahurangan jala jolma pardosa. Dinamanabunihon hasintongan ia Sarai ima jolmana, dihalupahon ibana disi pangaramotion ni Debata. Dipatuduhon ibana disi gale ni haporseaon dohot togu ni roha na di angka ari naung salpu somal dipatuduhon ibana... Di na ganggu rohana, tarboan do Sarai tu inganan hamagoan bolon. Raja sian Misir, dungkon manangihon haulionna, manonahon asa diboan ibana di jolona, jala disangkapi rohana bahen jolmana. Alai Jahowa dibagasn holongna, mangaramoti Sarai marhite paboahon paruhuman dompak pangisi bagas ni raja i.” —Ellen G. White, Alfa dan Omega, jld.1, hlm. 143.

Ndang dung adong nanggo sahalak pe na mandok na mansai neang do ia ulaon i, jala di na margabus huhut mangotootoi, na binahen ni Abraham patubuhon na so denggan. Sada basabasa do i, Jahowa Debata lambat tarrimas, jala ndang ditadinghon ibana naposona na gok hahurangan i, jala tahe, ndada holan Abraham na mangulahon i. Tung sada las ni roha do i di na taboto dipudi ni angka hahuranganta, molo tongtong hita marhaposan tu Debata di bagasan haporseaon huhut pasahathon dirinta tu ibana songon na binahen ni Abraham, ndada holan panundalion, dosa manang hahuranganta na dihalupahon, alai dibagasan holongna dijou hita asa gabe ugasan di hirim ni rohana i.

`Parsiajaran dia ma na tadapot sian barita ni Abraham na tuat tu Misir?`