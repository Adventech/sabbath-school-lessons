---
title:  Huria na Parjolo dohot angka Hasonangan
date:   18/10/2023
---

`Jahama Ulaon ni Apostel 8: 1-4. Di huria na parjolo i, dia do dalanna angka na porsea i marserak jala haruar sian hasonangan nasida?`

Sahat tu partingkian i, huria na parjolo holan di Jerusalem sambing do ingananna (manang di luat ni halak Jahudi jala ditongatonga ni halak Jahudi). Di na ro pangaleleon, uju si Saulus, sahalak Jahudi dohot Parise na daulat, dijolo di ari pangeleleon i, marserak ma huria na di Jerusalem i di saluhut luat Judea dohot Samaria. Nunga dihatahon Jesus i dibagasan Ulaon ni Apostel 1: 8 na mandok “gabe sitindangingku ma hamu di Jerusalem dohot di sandok Judea dohot di Samaria.” Hata i digonopi, songon na tarsurat di bagasan Ulaon ni Apostel 8: 4, ai “Madangadang do angka na marserak i huhut mamaritahon hata i.”

Di na marserak nasida sain huta Jerusalem, tongtong do nasida mamaritahon hata i di huta ni halak Jahudi dohot hombar huta di na mian halak Jahudi di angka huta i. Ulaon ni Apostel 11: 9 papatarhon ia huria i marserak sahat ro di luat Fenesia (Libanon) dohot Siprus, alai molo dipartingkian i ndang dope borhat angka sisean mamaritahon hata i tu bangso sileban asing ni halak Jahudi sambing. Sisean ni Jesus dohot huria na parjolo i ndang marsangkap manopot di ruar ni halak Jahudi, nda holan halak Jahudi do, asa ro tu Debata. Tung sompit dope pamingkirion ni nasida disi dompak ulaon ni huria na sasintongna.

Petrus, sada sian sisean ni Jesus jala sahalak parjamita ditongatonga ni huria na parjolo manjua laho mamaritahon hata i tu bangso na asing, nang dung diulahon si Paulus pe i. Petrus digoari sahalak apostel ditongatonga ni tarsunat (i ma halak Jahudi) jala Paulus digoari sahalak apostel tu angka parbegu (Gal 2: 8).  Di mulana, nang ditongatonga ni angka parbegu ndang olo Petrus jongjong (Gal. 1: 11, 12). Alai, Debata mamboan Petrus haruar siang inganan hasonanganna jala paubahon rohana. Diparsiajari ibana angka na buni dibagasan hata Debata jala dia do hinangkam ni hamamate ni Jesus tu sandok pangisi ni tano on.

`Jahama Ulaon ni Apostel 10: 9-15, 28, 29. Aha do na binaritahon ni Tuhan i dompak Petrus jala songon dia, dipartingkian on, hita ingkon manghangoluhon i dibagasan ulaon ni huria i?`