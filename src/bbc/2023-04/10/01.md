---
title:  'Marbarita tu na so dung Ditopot: Bagian 1'
date:   02/12/2023
---

### Namardomu tu parsiajaran di minggu on, jahama
Ulaon 17; 1

Kor. 2: 2; Rom. 1: 18–25..

> <p>Ayat siapilon</p>
> “Ia Debata na tumompa hasiangan on ro di saluhut isina, i ma Tuhan ni langit dohot tano, ndang maringanan Ibana di angka joro na pinauli ni tangan. (Ulaon ni Apostel 17: 24).

Di na manggombarhon hata ni si Paulus di Aten, Lukas manurathon: “Jadi sai dipanghulingi ma di parguruan angka Jahudi ro di angka na mangkabiari Debata, songon i di onan ariari angka na ro tusi” (Ulaon.

17: 17).

Sasintongna, sonang ma nean roha ni si Paulus molo marjamita ditongatonga ni halak Jahudi, dongan samudarna. Alai ndang sonang rohana molo marjamita holan ditongatonga ni halak Jahudi. Nunga dijou ibana gabe parjamita tu bangso sileban.

Manang si Paulus marbarita holan tu bangso parbegu na “manghabiari Debata,” uju roha dohot pikkiran nasida nunga tutu dipauba. Nunga dijanghon jala marojahan nasida di Hata na Badia asa dibahen dipajongjong si Paulus nasida marojahan di Hata i, tung pe nasida mansai ringkot gumodang mananda Jahowa na “hinabiaran” nasida – Jesus Sipalua.

Alai, ndang songoni. Di tingki di Aten, sada huta na tarbarita dohot hapistaranna, margogo do si paulus manopot jolma di huta i. Torop sian nasida di hapistaran dohot pamingkirion dao marasing sian halak Heber nang dohot di ugamo nasida, na gabe ojahan ni haporseaon na laho sibaritahonon ni si Paulus tu halak Aten i.

Songon dia do dibahen si Paulus laho manopot halak di Aten, jala aha do na patut taparsiajari sian i?

_Parsiajarima parsiajaran samingguon na laho paradehon tu ari sabat, 9 Desember_