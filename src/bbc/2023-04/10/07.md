---
title:  Pabagashon
date:   08/12/2023
---

Sada na ringkot sibuaton sian angka na binahen ni apostel Paulus di Aeropagus ima mananda jumolo na laho sibahenon songon dia laho manopot sada punguan ni na so porsea na so dung dijamita i, na patubuhon sada punguan ni halak na porsea di Aten.

“Hata ni apostel i dohot gombaran ni parange nang angka na mangihut tusi songon na sinurathon ni buku hasurirangan, ingkon do dipasahat tu angka naposo saonari, gabe sitindangi di haporseaon na so muba, togu ni roha di hasusahan dohot parungkilan, dohot hamonangan na nidapotna bahen di Kristus di tongatonga ni angka sipelebegu.

“Hata ni apostel Paulus parpeopan parbinotoan di huria. Ditongatonga ni halak na pistar siginjang roha jala rade manguhum ibana molo adong ditangihon nasida hata na mangansiti roha. Molo jamitana disi pintor mangarehei ganaganaan na sinomba nasida dohot pangarajai di huta i, na tau marutang hosa do ibana songon si Socrates. Alai marhite habisuhon na sinuanhon holon ni Debata, manat do ibana manogu roha nasida sian ganaganaan nasida, marhite papatarhon tu nasida Debata na tutu, na so dung tinanda nasida” —Ellen G. White, The Acts of the Apostles, hlm. 240, 241.

Marhite parsaoranna dohot pangisi ni huta Aten, sada pangantusion ni hasomalan dohot ugamo nasida, dohot pantun ni rohana di denggan ni nasida diangka partondion, Paulus pajongjonghon sada na arga di Aten – na gabe sada siparsiajaran na arga di tongatonga ni huria. Dipadao ibana do angka hata dohot pambahenan na mangansiti roha na umbege. Marhite i ditapu parbue na denggan ala sinihathon ni Debata. Didok Ellem G. White on ma sada parpeopan parbinotoan na patut diparateatehononta songon sada huria.

**Sungkun-sungkun sirangrangan**:

`Mangihuthon barita ni si Paulus di Aten, dia do na patut parjolo sibahenon ni sahalak jolma na laho mamungka sada parjamitaan di sada huta?`

`Pambahenan dia do na patut sipatupaon ni sahalak kristen laho pajongjonghon paralealeon dohot pangisi ni sada huta (nang di angka inganan na asing tahe) na so mananda Debata?`

`Molo hita dihaliangi angka ragam ni ganaganaan, aha do na ingkon dipasidingonta, tarlumobi dimulana, dina mamungka sada ulaon na imbaru ditongatonga ni angka sisomba ganaganaan?`

`Boi do nean apostel Paulus i holan patandahon nasida tu Debata na manghaholongi nasida, jala na tau las do roha nasida. Alai tahe dao do diulahon ibana asa dibahen i diroha ni halak na manangihon na diotootoi do nasida uju dipasahata ibana barita ni hahehehon. Na ingkon bahenonta do songoni? Boasa ingkon, manang boasa ndang?`