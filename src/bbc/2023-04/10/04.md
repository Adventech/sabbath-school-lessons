---
title:  Paulus dohot Debata na so Tinanda
date:   05/12/2023
---

Parateatehon disi ia si Paulus ndang mangarehei ugamo manang angka ganaganaan sian halak Aten i. Dibilangi ibana angka na dengan na jinumpangna disi, tung otik pe i, alai dibahen ibana do i dalan manjamitai nasida.

`Jahama Ulaon ni Apostel 17: 22, 23. Aha do na binahen ni si Paulus disi di dalanna laho mamboan nasida tu Hata i.`

“Hamu angka halak Aten, sandok huida, mabiar situtu hamu mida angka na pinardebatamuna i” (Ulaon. 17: 22). Dipuji si Paulus disi angka bangso parbegu i! Na manimbil do ugamo nasida disaluhutna, alai dipuji si Paulus do hatoguon nasida di ugamona i, ala togu ni roha di ugamo tungpe manimbil denggan do i pujion asa sian halak na so mangharinghothon ugamona.

Diuduti si Paulus do hatana, “Ai di na mardalani ahu, mamerengi angka sisombaonmuna” (Ulaon. 17: 23). Marhite manggombarhon na pinarsiajaranna sian ugamo ni halak Aten i, dipatuduhon si Paulus do na pinasangapna pangisi ni huta i. Ndang humalaput ibana paboahon ia ibana sahalak na pistar marhite angka alus na nilehonna taringot hamubaon roha ni jolma. Alai torang do nean disi, ibana ima sahalak na pistar jala adong di ibana angka alus na hinirim ni nasida. Alai ndang pintor dipatandahon ibana dirina disi, manang dibahen i pintor ditadinghon ibana. Alai, dibuat ibana do roha nasida asa dibahen i dijanghon ibana disi.

Hatana dompak sada langgatan na sinuratan na mandok, “Tu Debata na so tinanda!” (Ulaon. 17: 23), dibahen si Paulus do i gabe dalan na denggan marbarita tu nasida. Porsea do nasida tu debata (tung godang do debata nasida), sada partingkian na denggan do i (torop sian nasida dipartingkian i ndang marhaporseaon) jala gabe dalan na denggan do i manghatai gumodang dohot nasida. Angkup ni i, dipuji jala diparsangapi ibana do bangso na mangharingkothon angka partondion, asa unang luangan nasida di ngoluna, digogohon nasida do i jala dilehon do peleanna tu sisombaonna tungpe so tinandana.

Ai na lilu do nasida? Tutu ido, alai tarbolus nasida do i. Na rumingkot disi i ma ia nasida marsitutu denggan diangka na tinandana. Jumpang di Paulus disi on ma tingki na denggan Tondi Parbadia i markarejo. Nunga dapot ni si Paulus sada impola ni sihataan na pahehehon roha nasida.

`Diama angka dalan pasadahon na ro tu roham na patut mamungka sada pangkataion na bagas di sada partingkian dohot angka jolma na pajumpang dohot ho?`