---
title:  Patandahon Debata na Imbaru
date:   06/12/2023
---

Saonari, dungkon dapot ni si Paulus roha ni angka na pistar di Aten, diboan ibanama roha nasida mananda Debata na di banua ginjang.

`Jahama Ulaon ni Apostel 17: 24-27. Dibagasan angka ayat on, dia do dalan na pinatupa ni si Paulus laho mambuat roha nasida?`

Di halak na sari diangka na marhadomuan taringot di haporseaon marhite pajongjonghon sada langgatan tu debata na so ditanda, hata na pinasahat ni si Paulus songon sada pinsang-pinsang: Debata na tumompa hasiangan on ndang maringanan Ibana di angka joro na pinauli ni tangan jala ndang dipangido pangurupion sian jolma i, alai asing sian i Ibana patupahon na ringkot di jolma i. Ditongatongo ni sada bangso na jogi di adat mitologi Yunani – ditingki angka debata nasida ndang ditanda, ahut di diri jala parrimas – barita taringot di Debata songon na pinapatar ni si Paulus sada barita na denggan di roha nasida. Jala nasida na marpungu di Aeropagus mangarimangi jala mamboan roha nasida dompak Debata i ma parholong.

Na patar disi, Debata, na so tinanda nasida, hape boi do ditanda nasida! Jala ido, naeng ma tandaon nasida Ibana.

Bolas jadi do ia si Paulus leleng marjamita di Aeropagus jala ndang songon otik ni na sinurathon ni si Lukas dibagasan hata i. Tung somal doi diangka panurat asa unang godang harotas na pinangkena asa dibaheni do holam impola ni jamita ni si Paulus do disurathon disi. Molo tutu songoni, nasa barita na tajaha disi dipudina di papatar apostel Paulus gumodang tahe. Saonari, tarangrangi ma jamita ni si Paulus i gabe pigapiga impola:

1\. Parjolo, dipuji apostel Paulus do hadaulaton dohot ringkot ni roha nasida di haporsean nasida disi.

2\. Na mangihut, dipatuduhon ibana disi ia ibana mamarsiajari haporseaon nasida jala jumpangna disi pigapiga na patut sipujion sian angka na pinarsiajaranna i.

3\. Dipasahat ibana tu nasida angka na ringkot sian na pinarsiajaranna i taringot di umago nasida na marhite hata nasida ia nasida pe ndang mangantusi i

4\. Dungi, dipasahat ibana taringot di Debata na didok rohana barita i dihalungunhon nasida, i ma na adong do ia Debata i jala na di haholongi Ibana do nasida jala ndang dao sian nasida.

5\. Na parpudi, diujung ni jamitana, Paulus mamodai nasida i ma taringot di lapatanna molo manjua diparsiajaran taringo Debata na so tinanda nasida i.

Diboan apostel Paulus do ibana sian nasa tolapna, marojahan sian na pinarsiajanranna dihaporseaon nasida. Molo tarboanna nasida dumao mananda Debata, lapatanna disi nunga dipatupa ibana sada hamajuon na denggan tu nasida.

`Parateatehon panogunoguon ni apostel Paulus tu nasida taringot panompaon ni hasianganon dohot Debata si Panompa (ida Rom 1: 18-15). Boasama i gabe sada dalan na denggan tung manat pe i, tu situan na torop? Boasama margogo portibi na ditompa on mamboan jolma i tu Debata?`