---
title:  Halak Heber di Aten
date:   03/12/2023
---

`Jahama Ulaon ni Apostel 17: 1-16. Songon dia do parsahat ni si paulus tu Aten jala songon dia do rohana marnida na masa di disi?`

Huta Aten i ma huta na tarbarita “godang ni ganaganaan na di huta i” (Ulaon. 17: 16). Mananda di angka ompu ni bangsona dohot hasomalan nasida, tata do roha ni si Paulus binahen ni angka ganaganaan na niidana di Aten i. Ndang jumolo disukkun, Paulus binahen ni holongna tu halak Aten, na mago binahen ni dosa nasida i molo ndang marsiajar di Jahowa na tutu.

Saonari on, angka huta i tongtong do gok ganaganaan, molo tung pe angka ganaganaan i ndang songon na niida ni si Paulus uju i. Jala lungun roha, torop sian halak na porsea ro tu sada huta alai ndang dilehon rohana dompak ganaganaan na adong di luat i. Alai, Paulus tangi di husip ni Tondi Parbadia marnida na masa di huta i. Asing sian angka na porsea na deba, na ro mangantusi ia Barita na Uli i bahen tu nasa jolma, diboto si Paulus do ia Debata manghalungunhon halak Aten i dipalua rap dohot saluhut bangso. Diboto ibana tangkas ia parbaritaan i ingkon do sahat tu nasa bangso na so dung ditopot, dohot ma i nang bangso parbegu sisomba ganaganaan nang dohot angka guru nasida na adong di topi dalan ni huta Aten.

Dibaheni do, Paulus jotjot laho tu onan inganan nasida somal ganup ari. Boi dohonon, ibana do na pajongjonghon Pusat Pembelajaran Misi Global na parjolo, dina bihanenna onan dalan manangkasi jala mananda bahen mambuat roha dohot pangantusion ni bangso parbegu i.

Diboto si Paulus do ndang tarbahenna laho sumolhot tu halak Aten songon dalan na binahenna laho sumolhot tu halak Jahudi manang bangso parbegu di luat na asing na manghabiari Jahowa. Ala nasida na sian mulana ndang mananda di Debata ni halak Israel manang huasoNa di tongatonga ni halak Israel. Nang beha pe hinaarga ni i dohot hinabolon ni haporseaon i di bangsa Jahudi manang angka bangso parbegu na manghabiari Debata, ndang marlapatan i di halak na tinopot ni si Paulus di onan Aten. Asa i baheni do, sada dalan na imbaru laho manopot nasida dipungka ibana.

Saonari on, jotjot do hita pajumpang dohot halak na marasing sian nasida na manean di haporseaon ni “Jahudi-Kristen.” Asa dibaheni, songon si Paulus, ringkot hita solhot dohot nasida. Umpamana, tung denggan dipatupa di Buenos Aires alai ndang denggan molo di Bangkok.

`Dia do ragam ni ganaganaan sisombaon ni halak di luat mu, jala songon dia do ho mamuhai simalolong nasida asa umbotosa tung so marlapatan do ia ganaganaan i`