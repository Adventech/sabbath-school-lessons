---
title:  Mamolus Uhum
date:   07/12/2023
---

`Jahama Ulaon ni Apostel 17: 24-34. Songon dia do apostel Paulus manguduti hatana?`

Tung denggan do i molo taparateatehon ima ia apostel Paulus sasintongna mangenet hata i sian angka buku nasida, naung disurathon jumonok tu hasintongan ni Hata na Badia, jala i patiurhon dalan di si Paulus manogu situan na torop i jumonok tu hasintongan. Disi taida, dipapatar ibana marhite pangantusion nasida dihaporseaonnasida asa jumpang na diroha nasida i, dungi mamboan nasida jumonok tu Debata. Ndang ganggu roha disi, diangka dalan na tapatupa mamboan dongan tu hasintongan, ingkon adong dihita pangantusion di haporseaon nasida jala mangalului hata na sarupa bahen dalan sumolhot mamboan rohanasida tu hasintongan.

Ida ma nang disi ia apostel Paulus borhat sian sada parsiajaran na sarupa laho mamboan nasida tu parsiajaraan na naeng sipasahatonna: haheheon ni Jesus dohot panghirimon hinangkam ni haheheon i tu nasida. Lukas manggombarhon panjanghonon nasida di hata panimpuli ni Paulus taringot haheheon. Pigapiga halak manurahi hata i; alai na deba mandok ia nasida masihol umbege dope apostel Paulus pasahathon jamita i, jala adong sian nasida gabe porsea. Na gabe impola sian barita i jala na gabe sitiopan di hita ima ia nasida saluhut nunga manangihon. Jala ido na hinirim ni si Paulus sian mulana.

Taboto do i torang adong pigapiga halak na manulak Hata i, alai ingkon do patupaonta nasa dalan na tarbahen hita ima andorang so di tulak nasida, nunga diantusi nasida dia na tinulak na i. Marhite dalan na pinatupana uju di tongatonga ni halak Aten dohot marhite mangantusi jala mananda diangka pangantusion dohot haporseaon ansida, Paulus marhaposan ia nasida manangihon mardongan roha na rade na adong do ia Debata ima Ibana na so tinanda nasida alai na manompa nasida. Nunga dipapatar ibana asi ni roha tu nasida tungpe nasida ndang mananda Ibana. Alai na roma ari panguhuman i. Molo saluhutna na binege i songkal haporseaon, patar do saluhutna i dibagasan haheheon ni Kristus.

Saonari, pangisi ni huta Aten nunga manangihon jala mangantusi jamita i, nunga dipillit nasida be dalan nasida sandiri, na pintor tulakonna do manang luluan nasida gumodang dope tahe. Jala pigapiga halak marsitutu mangalului gumodang dungi gabe siihuthon Kristus (Ulaon. 17: 34).

`Sibahenon: Dibagasan tangiang, pangidoma pangurupion na hushus sian Debata asa mananda ho songon dia sasintongna gabe sitindangi tu sahalak na tinandam.`

`Na umbalga Sibahenon: Bahen Media Sosial songon sada “Aeropagus” na mangurupi ho pasahathon Hata i – mardongan hatorangan dohot bisuk songon apostel paulus – tu angka na so porsea.`