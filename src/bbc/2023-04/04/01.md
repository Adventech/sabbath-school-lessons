---
title:  Mamboan Hirim ni Debata
date:   21/10/2023
---

### Namardomu tu parsiajaran di minggu on, jahama
1 Musa 18; Jak. 5: 16; Rom. 8: 34; Heb. 7: 25; 1 Musa. 19: 1–29; 1 Musa. 12: 1–9.

> <p>Ayat siapilon</p>
> “Patik na imbaru ma hulehon tu hamu: Naeng ma masihaholongan hamu; songon holong ni rohangku di hamu, naeng ma songon i dohot hamu masihaholongan. Apala sian on ma tandaon ni halak saluhutna, hamu siseanku: Molo masihaholongan hamu” (Johanes 13: 34 – 35).

Sian mulana, hirim Abraham dijou Debata bahen di ulaonNa. Dapotta do barita i disi, umpana, di bagasan 1 Musa 18, di na ro Debata mamodai ibana taringot angka nanaeng masa dompak Sodom dohot Gomorra. “Ai ndang adong dibahen Tuhan Jahowa nanggo sada, nda jolo dipapatar sibunianna tu panurirang, angka naposona i” (Amos 3: 7). Jala di barita ni huta Sodom dohot Gomorra, “naposona, angka panurirang” ima si Abraham. Abraham tongon hundul di parngiar ni ari uju manaili dompak tolu halak na jongjong di jolona. “Diida Abraham dibagasan ni tolu halak donganna i ima tolu halak na loja sian pardalanan, ndang tubu di rohana ia sada sian nasida Sahalak na patut sisombaon na so marlaok dosa i” —Ellen G. White, Patriarchs and Prophets, hlm. 138, 139.

Alai tung pe songoni, pintor do parsidohot si Abraham di hirim ni Debata. Parsidohot ibana disi songon na pinapatar ni bindu i, ima martangiang asa gabe pangondian tu halak na mian ditongatonga ni Sodom dohot Gomorra. Hirimna, malungun marnida, molo tung dijanghon, pangisi ni huta i tarpalua sian hamagoan binahen ni dosanasida. Lapatanna disi, molo ndang digoari i parsidohot di hirim di haluaon songon na dipatorang diginjang – taringot dia be sidohonon?

Diparsiajaran on, adong tolu hasurungan di haporseoan ni Abraham na dipatorang disi: habasaron, holong, dohot tangiang – saluhutna i patuduhon hasurungan na sun denggan bahen mangurupi pasindunghon ulaon i.

_Parsiajarima parsiajaran samingguon na laho paradehon tu ari sabat, 28 Oktober_