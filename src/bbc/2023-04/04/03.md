---
title:  Holong ni Abraham tu Sandok Jolma
date:   23/10/2023
---

`Jahama 1 Musa 18: 16-33. Songon dia do Abraham patuduhon haulion ni holongna tu sandok jolma na so manatap di bangso, houm dohot marga?`

Halobian ni Abraham na paduahon tarsurat do i dibagasan 1 Musa 18 ima holongna tu ganup jolma, jala ndang marasing tu halak na sotinadana tahe. Sada sitiruon na denggan do i tu ganup hita. Pardosa do ia halak Sodom dohot Gomorra. Dao andul sian parangena, alai digohi holong do ia rohana tu ganup jolma na so manatap di bangso, houm, hata, manang haporseaon.

Dungi dipatolhas Jahowa do tu ibana sangkapna laho mangarimpashon angka huta nang sosor di Sodom dohot Gomorra “Dung i didok Jahowa ma: Maungaung do angguhangguk badar sian Sodom dohot Gomorra, ai manahatang do dosanasida i” (1 Musa 18: 20).

Mardongan unduk dohot biar ni roha, Abraham pasahathon pangidoanna tu Jahowa, “Dao ma i sian Ho mangulahon sisongon i: mambunu na tigor rap dohot parjahat; tung sobokkon parjahat ma na tigor i? Palias ma i sian Ho, tung na so uhum ma bahenon ni Siuhumi liat portibi on?” (1 Musa 18: 25).

Marhite holongna, Abraham malangun tama paluahon saluhut jolma pangisi ni huta na ribur i ndang ala hatigoran nasida. Tutu, ditanda Abraham do hinajat dohot hasomalan ni nasida na tading di huta i. Ise na umbotosa sian saluhut na binegena taringot diparngoluon dohot hasomalan nasida disi? Jala diama na tabege taringot nasida disi, songon na dipatorang dibagasan bindu na mangihut muse, dohot barita ni si Lot dohot pambahenan ni dongan sahuta maradophon ibana (ida 1 Musa 19: 1-11), tutu na jungkat situtu do nasida.

Alai Abraham, ala dipanghilalahon ibana holong ni Debata di ngoluna, mangido tu Ibana bahen pardenggan di jolma i. Diboto Abraham do ia jolma i na sai adong do partingkian muse mulak tu Debata. Di si Abraham, paluahon pangisi ni huta i lapatanna mangalehon tu nasida partingkian bahen mulak tu Debata.

Di ujungna, Abraham mangojakhon pangidoanna dipartinandaonna dibagasan ngoluna di holong ni Debata dompak jolmaa. Dipatuduhon Abraham disi balga ni holongna dompak pardosa, jala diboto ibana tangkas saleleng mangolu dope jolma i, adong do disi pangaropan tu haluaon.

`Boasa tangiang pangondian i tung mansai ringkot dibagasan hasomalanta martangiang? Songon dia do manangianghon dongan gabe mangurupi hita tang di haporseaon jala manghilalahon gumodang dope tahe mananda holong ni Debata tu halak pardosa?`