---
title:  Pasupasu sian Habasaron
date:   22/10/2023
---

`Jahama 1 Musa 18: 1-15. Songon dia do Abraham patuduhon habasaronna di na manamue na tolu halak i?`

Di parngiar ni ari i Abraham tongon hundul di baba pintu ni undungundungna. Ndada somaol masa songon i. Di parngiar ni ari di ari logo, uju di hos ni ari, ganup jolma mangalului inganan parlinggoman na lambok. Alai, na olo do, Abraham manaon hos ni ari i laho mangurupi halak na ra mamolus sian jolona?

Di na hundul ibana disi, mamolus ma tolu halak pardalandalan. Tutu doi, jala hasomalan, dalan ni ibana patuduhon habasaronna tu halak na so tinandana i. Asa dibaheni do didok parpunguan i tubu sian roha ni si Abraham: di ayat diginjang, marjolong ibana dompak nasida sian baba pintu ni undungundungna. Lapatanna, Abraham tubu dirohana asa pajumpang dohot nasida jala andorang dao dope nasida tahe, jala tung ringkot do i sitiopon.

“Ua binoan aek i otik, asa diburi hamu totmuna, jala mangunsande hamu di toru ni hau on. Asa huboan sagusagu santopik, gabe togar rohamuna, dung i tulus hamu, ai ala ni do umbahen na ro hamu tu lambung ni naposomuna on. Jadi ninna nasida ma: Bahen ma songon na nidokmu” (1 Musa 18: 4, 5).

Tung tangi do Abraham di hirimna, i ma laho mamaritahon tu ganup jolma partinandaonna di Jahowa ditongatonga ni jolma parbegu, sisomba ganaganaan, dohot ragam haporseaon. Songon na tongon taida disi, dalan na dumenggan dibahen Abraham laho mangulahon hirim ni rohana ima marhite habasaron na pinatuduna tu tolu halak tamue na i, halak na so dung jumpangna.

Angkup ni i, “Bagasna na bolon lobi sian saribu halak, jala torop disi naung marripe, torop na imbaru manadinghon sipelebegu. Bagas sisongoni manghalungunhon sahalak uluan na gogo. Ndang tama disi uluan na gale... Jala panghorhon ni Abraham dipanghilalahon sahat tu angka hombar jabuna. Manang didia ibana pajongjong undungundungna dipauli ibana do disi langgatan pasahat pelean jala mamuji Debata. Jala molo borhat ibana sian i tading do ia langgatan i, jala torop sian pardalandalan sian halak Kanaan na mananda Debata sian parngoluon ni Abraham naposo ni Debata, sahat tu inganan i jala pasahat pelean sittutungon tu Debata” (Ellen G. White, Membina Pendidikan Sejati, hlm. 173).

Sian mulana, diboto ibana do naung dijou Debata ibana bahen di ulaon i, jala di na borhat ibana tu tano parpadanan i ndada laho mardalani alai gabe pasupasu tu nasida na mian humaliangna disi, jala gabe pasupasu di tano on marhite pinomparna.

`Aha do na patut sitiruonmu sian habasaron ni Abraham disi bahen dingolum?`