---
title:  Marbarita tu halak na Mora
date:   29/11/2023
---

`Jahama Mateus 19: 19-22. Diama parsiajaran na patut siparsiajaranmu di turiturian on, asing do sian si Nikodemus tahe, adong sahalak jolma na so manjanghon Jesus?`

Hata ni Jesus tu sahalak naposo namora patuduhon hinajahat ni hamoraoan i gabe sada dalan manogu tu hamagoan. Idama hata on: “Lam dohononku do tu hamuna: Gumabur do bongotan ni gaja pinggol ni jarum, unang halak na mora masuk tu harajaon banua ginjang i” (Mat. 19: 24). Tontu hata na disi, ndada lapatanna angka na mora i ndang tama dipalua, alai molo namora ndang mamatahon dirina, hamoraon nasida i tutu paholang nasida sian hangoluan na manontong.

Di ujungna, namora manang napogos tahe rap taruli di ujungna: tanoman. Lapatanna disi nang namora i manghalungunhon tutu haluaon i songon angka na asing. Tung tartuhor ni hepeng pe saluhutna, alai ndang tarpaluana hita sian hamatean. Haluaon i tadapot holan marhite silehonlehon, na dilehon tu hita marhite asi ni roha ni Jesus na binasabasahonna tu ganup na porsea. “Ahu do haheheon dohot hangoluan; na mangolu do na porsea di Ahu, nang pe mate ibana! (Joh. 11: 25).

`Jahama Lukas 19: 1-10. Aha na gabe imbar ni barita on, molo dipatudos dohot barita na dijolo i ma taringot ni sahalak naposo na mora?`

Sakeus manjanghon Jesus marhite sada dalan na dao jala ndang diulahon namora naposo. Parateatehon ma, ndang didok Jesus asa dipanggadisi si Sakeus nasa na adong di ibana jala mangalehon tu angka na pogos, songon na nidokna tu sahalak naposo na mora i tahe. Diboto Jesus do torang songon dia n mora naposo i dirahut hepengna, jala ido dalanna asa didok Jesus songoni tu ibana. Andul sian i, tung pe ndang taboto dia na nidok ni Jesus tu ibana uju dibagasna, Sakeus dipatogu Jesus haporseaonna jala diboto ibana na ingkon bahenonna do pigapiga hamubaon di bagasan ngoluna, tarlumobi dompak hamoranna.

`“Ai na naeng paluahon hosana, mangagohonsa do; alai na agoan hosa ala ni Ahu, i do na jumpangan” (Mat. 16: 26). Aha do sasintongna na pinasahat ni ayat on tu hita saluhutna?`