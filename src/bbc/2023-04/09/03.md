---
title:  Naaman
date:   27/11/2023
---

Bahen di saluhut jolma do mate Kristus i, ndang manatap di bangso, hamoraon, houm, nang paradongan nasida. Na ro do Debata mangalului angka pangarajai na so Kristen di portibi on jala manghirim tu nasida asa mangolu hombar tu hasintongan na jinanghon nasida (ida Ellen G. White, Alfa dan Omega, jld. 7, hlm. 349).

`Jahama 2 Raja-raja 5: 1-19. Aha na tadapot sian barita i taringot di dalan laho manopot torop halak di Debata?`

Dibagasan 2 Raja-raja 5: 17-19, Naaman pasahathon dua pangidoan na so somal diulahon jolma dungkon dipamalum Debata ibana sian sahit puru. Parjolo, dipangido ibana mamboan tano surat godangna dua hoda na marsahe mangusung sian Irael tu Aram dalan laho manomba Debata na mangolu. Didok ibana disi, “Ai ndang olo be naposomon mamelehon pelean situtungon manang sipotongon tu angka debata sileban, nda holan tu Jahowa” (2 Raj. 5: 17). Molo tung pe saonari si Naaman nunga gabe sahalak na porsea tu Debata na sintong, pangidoanna na parjolo patuduhon gogo ni panombaon baal na marhuaso dope tahe di rohana sahat tu tingki na so tinagamna. Partogi ni parangan sian Aram i manghaporseai ia Debata ni halak Israel ima Debata na patut sisombaon marhite tano na binoanna sogot di luatna. Tung pe dihaporseai si Naaman ndang adong Debata singkat ni Jahowa na di Israel, alai ndang dipalua ibana sian rohana ia Debata ni Israel, marhite sada dalan, ima tano ni halak Israel. Dibaheni do, nang diluatna sogot, marsomba ma ibana tu Debata di tano ni halak Israel na binoanna i.

Pangidoan ni si Naaman na paduahon patuduhoan ias ni haporseaonna. Molo tungpe marsangkap ibana di rohana laho marsomba holan tu Debata na di banua ginjang, diboto ibana ia patupahon panombaon sisongoni di luatna na gok ganaganaan ndada ulaon na mura. Angkup ni i, raja Aram sahalak na manomba ganaganaan Rimon, jala di pangkatna na timbo i si Naaman ima partogi raja. Molo tungpe ndang tubu di rohana laho manandinghon ulaonna songon partogi ni raja di portibi on, ndang lomo rohana didok sahalak sisomba ganaganaan Rimon. Dungkon pasahathon rohana tu Jahowa, ndang di loas si Naaman nanggo otik partingkian tahe tu panombaon ganaganaan marhite manomba tu baal sipelebegu. Jala dihirim ibana marsogot ndang adong ditangihon panurirang Elisa ia ibana mangulahon i.

Dialusi panurirang Elisa do pangidoan ni si Naaman huhut mandok, “laho ma ho mardamedame” (2 Raj. 5: 19). “Hata on ndang jadi dilapati songon hata pangoloion manang ndang manjua di pangidoan ni si Namaan laho marsirang. Ingkon dibagasan hasongana ma ibana borhat, ndang mardongan ganggu ni roha manang sungkun- sungkun. Debata nunga marasi roha tu ibana, jala jumpangna ma sogot las ni roha dohot hadameon di panandaion dohot panombaonna di Debata. Naaman sahalak na imbaru paubahon rohana, sahalak baoa na manat marroha, na naeng magodang dibagasan hagogoon dohot habisuhon molo tongtong ibana marsihohot dihaporseaon na imbaru i. ditogu Debata do angka na imbaru ro tu Ibana sian ari tu ari, jala managam di sada tingki na uli laho pabuahon hamubaon ni roha. Poda on ingkon ingoton ni nasida na manghalojahon haluaon ni torop jolma” ”— SDA Bible Commentary, jld. 2, hlm. 878.

`Angka parsiajaran diama na ingkon siparsiajaranta sian barita i na marhadomuan asa unang pahatophu manjujui halak, tarlumobi nasida na ro sian hasomalan manang parngoluon na so Kristen?`