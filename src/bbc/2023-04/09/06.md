---
title:  Marbarita tu sahalak Pangarajai
date:   30/11/2023
---

Diboto Jesus do songon dia mamungka paralealeon dohot shalak pangarajai. Dihalashon jala diparsangapi sintuan na torop do jolma sisongon i, jala dipartingkian na sarupa, dihagigion torop jolma do nasida. Angka pangarajai na disurathon dibagasan Bibel na ro tu Jesus laho mangalului pangurupion tontu manghilalahon songon dia pangurupioNa tu nasida. Jala tahe, godang do sian angka na mora dohot pangarajai ndang olo ro torang tu Jesus, dipaima nasida do partingkian sahat tu na porsea nasida ia Jesus i tutu anak ni Debata. Songon i ma na tubu tubagasan roha ni si Nikodemus dohot si Josep na sian huta Arimatea.

`Jahama Mateus 27: 57-60 (ida dohot Mark. 15: 43-47; Luk. 223: 50-53, dohot Joh. 19: 38-42). Aha do na pinasahat ni barita i tu hita i ma taringot songon dia Debata manjou sahalak namora jala patar nunga manghilalahon holong ni Jesus i?`

Sahat tu sadarion, ndang dung hea tabege taringot ni si Josep sian huta Arimatea. Alai disi songgot tarida halak namora on, ndang binoto sian dia, alai dipangke ibana bahen hagogonop ni hasurirangan. Debata nunga mamangke jala na sai tongtong mamengke namora i bahe pasauthon sangkapNa. Asa dibehan i do, hita pe ingkon do marsangkap laho marbarita tu nasida.

Songon dia mamungka i jala olo do i ummaol sian angka na asing ima mamungka paralealeon dohot nasida pangarajai. Somalna, ndang talului nasida, alai taloas manang tapaima nasida ro manopot hita. On do na binahen ni Jesus; dibahen nasida gabe sahalak sitindangi di baritaNa, huaso hamalumon na binahenNa, dohot huasoNa na sian Debata. Mamereng angka i dipaposrohanasida ia Ibana na tutu do Anak ni Debata.

Angka pangarajai somalna mangalului jala sonang rohana molo rap dohot sahalak na burju alani pigapiga sidalian. Malungun nasida asa arga di jolo ni jolma jala margogo paubahon parngoluon ni situan na torop. Jala i do dalan na binoto nasida na boi paubahon nang parngoluon nasida. I ma dalan na buni dibahen halak na mora dohot pangarajai asa jumpang pangurupion na hinalunghon nasida jala ndang patar i dipatuduhon.

Paduahon ima mamungka sada ulaon na uli songon sada dalan na patut mamboan na mora dohot pangarajai parsidohot di ulaon ni Debata. Lehon tingkim asa arga ho dingolu ni angka na mora dohot pangarajai na adong diluat mu tading.

`Sibahenon: Tambahon di bagasan gaor na tinangiangkonmu sahalak pangarajai, na so porsea dope, jala na boi pajumpang manang manghatai dohot ho sian tingki tu tingki.`

`Na Umbalga Sibahenon: Surathon sada surat manang e-mail manang na asing tahe tu sahalak na mangarajai – nang nasida na so dung dope ho pajumpang – jala pasahat tu nasida na sai tongtong do nasida ditangianghon ho.`