---
title:  Pabagashon
date:   01/12/2023
---

Jahama sian buku Ellen G. White, “Penyampaian Firman kepada Orang Kaya,” Membina Keluarga Sehat, hlm. 185–192; “Seorang Tawanan Perempuan yang Menunjukkan Kepedulian kepada Naaman,” Reflecting Christ, hlm. 337.

Hot do molo holong ni Jesus i, nang tu na pogos suang songoni nang tu namora dohot pangarajai di tano on. Mate Ibana bahen di pangarajai nang tu angka napogos. Diboto Jesus do dalan na dumenggan laho manopot jala mambuat roha nasida. Disosohon Ibana do hita, “Gumabur do boluson ni gaja pinggol ni jarum, unang halak na mora bongot tu bagasan harajaon ni Debata!” (Mark. 10: 25). Di minggu on tu hita dipangido laho manopot nasida angka pangarajai dohot namora mardongan Hata ni Jesus Kristus. Malungun do nasida di haluaon songon angka na asing, jala molo ingkon, alai buni do i, ndang ditagam nasida naung lilu nasida binahen ni “hasonangan” na adong di nasida binahen ni hamoraonna i.

“Nunga godang dipasahat tu hita taringot angka sibahenonta tu napogos na dihalupahon, jala nda ingkon lehonon rohanta dompak halak namora na dihalupahon i? Godang halak mandok ia pungun ni namora on i ma punguan na so marpangaropan... Marribu halak namora naung tuat tu bagasan tanoman ndang dapot barita haluaon. Alai molo tung pe idaon nasida ndang manangihon, godang sian angka namora i marsak di rohana.” —Ellen G. White, Membina Keluarga Sehat, hlm. 186.

**Sungkun-sungkun Sirangrangan**:

`Nunga ditangtangi Jesus dorpi parholangan alani hamoraon dohot pangkat ditongatonga ni jolma i di na hinaringkothonNa di angka napogos dohot namora uju Ibana di tano on. Songon dia do hita songon sahalak Advent manatap tu angka namasa si songoni, i ma bahir ni paralealeon ni halak namora dohot napogos, naung marurat bagas di tongatonga ni situan na torop?`

`Dipasahat Jesus hata on: “Alai anggo na sinaburhon tu parsihupian i, i ma na umbege hata i, gabe pangkolsohonna di angka na di hasiangan on dohot hamoraon sipangansi i do mamisati hata i, jadi ndang saut marparbue” (Mat. 13: 22). Didok roham, aha do na pinasahat ni Jesus di hata “hamoraon sipangansi”? Boasa ndang jolo mamora hita dungkon ni i hita diago hamoraon i?`

`Di UKSS, rangrangima muse sungkun-sungkun na adong di ujung ni parsiajaran ari Selasa i ma dihata ia hatigoran i ndada paluahon hita. Boasa ma pangantusion disi ringkot peoponta? Molo ndung taboto ia hatigoran i ndada paluahon hita, aha do na paluahon hita?`

`Aha dope sidalian na adong di roham i ma taringot ni sahalak naposo namora na manundalhon Jesus alai si Sakeus manjanghon Ibana?`