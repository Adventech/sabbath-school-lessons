---
title:  'Manghatindanghon tu na Pistar: Nikodemus'
date:   28/11/2023
---

Nikodemus ima sahalak na pistar. Bibel manggombarhon ibana sahalak sintua ni Jahudi (Joh. 3: 1). Jesus manggoari ibana sahalak guru ni bangso Israel (Joh. 3: 10). Ibana sahalak na mameop pangantusion na denggan di buku na Badia jala mauas male dipartondion laho mangalului Jahowa. Di roha ni halak, ibana sahalak siihuthon Debata. Diradoti ibana do nasa patik ni Debata, jala ibana sahalak sintua na diparsangapi ditongatonga ni halak Jahudi. Ibana sahalak pangaraji jala na mora. Torop marnida i songon tanda ia ibana nunga dipasupasu Debata. Alai na niida di ruar tongtong do songoni buti – holan di ruar.

`Jahama Johanes 3: 1-12. Aha do na pinaboa ni barita on taringot dihirim ni si Nikodemus di partondionna jala songon dia do Jesus mangalehon alus tu ibana disi?`

Di na ro si Nikodemus manopot Jesus, di gogo ibana do patuduhon dirina sian ruar, ima pangkatna tahe. Alai diboto Debata do ia rohana. Suang songoni do tahe, diboto Debata do roha dohot hinaringkot ni saluhut na mora jala pangarajai, nang songon dia pe parngoluon nasida. Nikodemus ro manopot Jesus ala jamita ni Jesus nunga paposhon rohana. Hatimbulonna nunga mangolati ibana manghaporseai Jesus i do Tuhan, alai diborngin i paubahon ibana salelengnilelengna. Jala dungkon diboto jala dihaposi ibana ia Jesus i na tinongos ni Debata, ndang dipatuduhon ibana i dohot torang ia ibana saonari siihuthon Jesus Kristus.

`Jahama Johanes 7: 43-52 dohot Johanes 19: 39. Aha di pinaboa ni angka ayaton tu hita taringot ni si Nikodemus dohot Jesus?`

Boi do taida dibagasan angka ayat i ia ibana torang nunga ditogutogu Jesus. Nikodemus margogo paluahon Jesus jala pasangaphon Ibana di ari hamamate ni Jesus i. ndang adong be sungkun-sungku disi, nunga dipalua Jesus i si Nikodemus, tung pe di ngoluna gok hapistaran dohot habisuhon na dihalashon, alai na malungun do ibana di si Palua, songoni nang hita.

`Boasa ma hita ingkon manat tu pingkiran na mandok ala “hita na ampuna hatigoran” (hita do tutu nampunasa), dungi pangantusion di hasintongan i nunga patut laho paluahon hita? Piga halak na gabe mago i ma nasida mandok di rohana nung apatut dipalua ala manghilala nunga diboto nasida be saluhut hasintongan i, suang songoni nang barita ni tolu surusuruan?`