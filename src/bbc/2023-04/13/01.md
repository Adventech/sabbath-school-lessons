---
title:  Ujung ni Sangkap ni Debata
date:   23/12/2023
---

### Namardomu tu parsiajaran di minggu on, jahama
Pangk. 1: 1–7; 1 Ptr. 2: 9; Pangk. 14: 6–12; Luk. 11: 23; 1 Tim. 2: 4; Pangk. 21: 1–4.

> <p>Ayat siapilon</p>
> “Antong, anggo masarsar do hape saluhutna on, nda lam sumurung ma parange na badia dohot hadaulaton ni angka na paimaimahon jala mangkasiholi haroro ni ari ni Debata, di na masarsar langit i disoksohi, jala malala tartutung do angka sisiasiana!” (2 Petrus 3: 11, 12).

Buku Pangungkapon manggohi roha ni angka na manjaha dohot barita na laho masa di ari parpudi. Impola ni buku on papatarhon parporangan ni Kristus dohot Sibolis. Sibolis i nunga talu jala ndang adong be

ingananna di tano on, dibaheni saonari ibana mangalului nasida na marhaporseaon tu Debata. Buku on diujungi dohot haroro ni Jesus laho paluahon ianakkonNa, na porsea na mangolu dope nang nasida na porsea naung mate sian hadadabu ni si Adam dohot si hawa. Nang hamagoan ni sibolis dohot parjahat i dibagasan api dipapatar bukuon do tu hita, nang dohot hajongjongon ni harajaon na manontong ima tano na imbaru marhite Jesus.

Angka sijaha buku Pangungkapon marlomo ni roha mamarsiajari jala margogo laho manangkasi angka tanda dohot barita na disuriranghon na patuduhon pardalanan ni huria sian na robi sahat ti tingkinta saonari di ari parpudi on. Tutu tingko do na binahen nasida i.

Alai, di ujung ni parsiajaranta dibagasan triwulan on, idaonta ma disi torang ia buku Pangungkapon i ma sada buku evangelis na mangondolhon Debata na ampuna sangkap paluahon jolma jala saonari manjou hita asa gabe sada huria siboan barita. Joujou tu hita laho mamaritahon tu lita portibi on “Hatigoran di tingki on” na sai tongtong mardalan sahat rodi ganup jolma mamillit dalanna, manodo manang manundalhon Debata.

_Parsiajarima parsiajaran samingguon na laho paradehon tu ari sabat, 30 Desember_