---
title:  Marujung Ulaon i
date:   28/12/2023
---

`Jahama Pangungkapon 21: 1-4 dohot Pangungkapon 21: 22-22: 5. Aha do na pinapatar ni angka ayat i?`

Tutu sada inganan na maulitus do tano na imbaru i! Hamatean dohot dosa nunga salpu, sibolis dohot parjahat nunga salpu. Pajumpang ma hita disi dohot Sipalua na manghaholongi hita jala marsada dohot angka na tahaholongi. Jala tano na imbaru digohi sian nasa houm dohot marga.

Komite Misi sian General Konference nunga mambahen sada gombaran Misi Global na tama pangkeon laho manontuhon lapatan sian punguan ni halak naung sahat jamita i manang na so ditopot dope. Pungun ni halak “naung sahat barita i” i ma sada punguan jala mardongan parbinotoan laho manghatindanghon dohot denggan tu dongan na asing jala ndang paimahon pangurupion sian na asing, nunga adong punguan nasida, Bibel, dohot angka buku na asing di hata nasida, jala adong angka sintua di huria nasida na borhat gabe sitindangi tu luat na asing jala ndang mardongan.

Punguan ni halak na “so ditopot dope” ima punguan na so adong advent ditongatonga nasida na laho mangajari nasida jala manghatindanghon dohot denggan, jala punguan i ndang mangantusi ia molo so adong na ro laho mangajari nasida.

Ganup huria diinganna be ingkon manurathon dia angka punguan ni halak na ingkon sitopoton diangka na humaliang nasida. Saonari ma partingkianna na laho manabur dibagasan ulaon ni Debata laho manjadihon sisean siang angka punguan i, asa dibaheni patibuhon haroro ni Sipalua i, jala diujungna, tading rap dohot nasida di banua ginjang dohot di tano na imbaru na dibagabagahon tu hita.

`Sibahenon: Aha do sibahenonmu laho patibuhon haroro ni Kristus i? Na manuan angka boni pangaropan do ho dibagasan roha nasida na masihul manangihon barita na uli i? Na “pabomokkon” do ho diangka na imbaru porsea marhite mangurupi nasida mamarsiajari dia lapatanna manghangoluhon sada ngolu na marhaposan tu Kristus? Martangiang ma ho asa adong di ho partingkian laho pasahathon bagabagasa tano na imbaru tu nasida na sinuratmu baoanonmu ditangiangmu.`

`Na Umbalga Sibahenon: Piga sian angka “siseanmu” naung rade manjanghon Kristus. Dohot do i nasida naung rap di gareja manang ditongatonga ni angka na porsea. Ahuhon dirim tu nasida jala boan tu roham uju parjolo sahali ho ro tu bagasan gareja. Songon dia do panghilalaanna disi? Na rade do ho laho mamungka sada punguan ni angka na porsea, jala ndada holan laho pabalgahon huriam naung adong? Tompa sada ulaon laho paulihon angka na gale. Paboama na adong di roham tu angka uluan ni huria, jala rap ma ho dohot nasida laho mangulahon sada tahi bahen pajongjonghon sada huria na mangondolhon parjamitaan.`