---
title:  Pabagashon
date:   29/12/2023
---

“Sangkap haluaon bolon i mamboan mulak dohot singkop sandok pangsisi ni portibion tu haulion na sinangkapan ni Debata. Nasa na mago binahen ni dosa dipasuang muse. Ndada holan jolma i dipalua alai na dohot do tano on tahe, asa gabe inganan sisalelenglelengna diangka sipangoloi. Onom ribu taon lelengna sibolis i margogo mangarajai diatas ni tano on. Saonari sangkap ni Debat sian mulana di panompaon nunga dipapatar. ‘Alai anggo harajaon i angka na badia ni na tumimbul do panahatanna muse, jala hot do di nasida harajaon i ro di salelenglelengna, tongon do ro di salelenglelengna’ Daniel 7: 18” —Ellen G. White, Alfa dan Omega, jld. 1, hlm. 404.

Alai andorang so ro dope tingkina, na ingkon marsada do hita dohot Debata di ulaon i laho mamaritahon tu portibi on mardongan poda asa dibahen i nasida denggan manjanghon jala gabe parsidohot dibagabaga ni Debata i ma ditompa mangulahi.

“Na malungun do ahu marhite torop ni angka na mangula di hauma ni Debata na sai marungkil laho manghatindanghon haporseaonta tu nasida na so umbotosa dope. Torop do naung manjanghon sinondang bolon i di na manangihon barita ni tolu surusuruan, jala soanari ingkon do pasahaton ni nasida i tu liat portibi on. Na malungun do ahu mangulahon ulaonku jala paradehon dalan tu dongan jolma na laho mamboan sinondang ni hatsintongan i. Nasa na porsea ingkon do marsada dibagasan ulaon na marhadohoan i ma mangalumbahon hata na parpudi tu portibi on” —Ellen G. White, Letter 390, 1907 (tidak diterbitkan).

Dibagasan triwulan on nunga taparsiajari marragam dalan dohot hata na marhadomuan di ulaon ni Debata. Di mingguon tarimpunhon parsiajaranta marhite manulinggkiti angka anak hunsi sian buku Pangungkapon na laho mananda songon dia do sada parsaoran dohot Debata na dipasuang i, jala diujungna ima mangaranapi dompak ulaoan naung marujung – ditompa mangulahi jala dipasuang tano on. Tung pe tutu ia hasesega binahen ni dosa dohot hasusahan ima gabe ari na parir na masa diatas ni tano on, alai ditogu Debata do rohanta manatap disada tingki marsirang ma hita sian hasesega i jala mangalumehon tu hita silasniroha huhut manosohon hita marhite bagabaga di tano naung pinauliNa i.

**Sungkun-sungkun sirangrangan**:

`Aha do lapatan ni “Barita na uli sisalelenglelengna”? Boasama didok i “sisalelenglelengna”? Jala boasa na niajarhon ni Hata i ingkon gabe ojahan ni saluhut sian ulaoanta?`

`Boasa ma pola diondolhon tu hita tarlumobi sian barita ni tolu surusuruan? Songon dia do hita mangalusi hata na mandok ia hita ingkon do marojahan tu Jesus jala ndada tu sada songon na “hurang denggan” idaon sian angka barita i, na marisihon poda na horas disi?`

`Songon dia do parsiajaran triwulan on mangurupi ho umbotosa dumenggan ndada holan arga ni ulaon i alai songon dia ho dohot huriam dumenggan parsidohot di ulaon i, asa dibahen i hita tarjou laho mangulahonsa?`