---
title:  'Pangungkapon: Sangkap ni Debata di Ari Parpudi'
date:   24/12/2023
---

Bindu naparjolo sian buku Pangungkapon patuduhon tu na manjaha ia buku i marimpolahon di sangkap ni Debata di portibi on.

`Jahama Pangungkapon 1: 1-7. Diama dalanna diida ho disi na patuduhon ia buku pangungkapon marimpolahon di sangkap ni Debata di ari pardudi on?`

Dungkon dipapatar dibagasan ayat na parjolo Jesus i do haroroan dohot impola ni buku Pangungkapon, Pangungkapon 1: 4, 5 patandahon Debata na tolu i, i ma na rap mangulahon dihaluaon ni manisia. Ama i sada na manontong na adong sian na robi, saonari, dohot tu na manontong. Tondi Parbadia dipaboa tondi na marhuaso ditongatonga ni huria sian na robi. Dungi si Johanes patandahon hadirion ni Jesus Kristus ima “Sitindangi haposan i, na parjolo tubu sian angka naung mate” (Pangk. 1: 5), Ibana do na marhuaso di portibi on. Sangkap ni sibolis laho mangarajai jala marhuaso diatas ni portibion nunga ditaluhon. Angkup ni i dihamonangan ni Debata manaluhon sibolis, mudar ni Sipanompa naung durus i mamburi dosa dohot haurakonta.

`Jaha Pangungkapon 1: 6 dohot 1 Petrus 2: 9. Aha do lapatan ni pangkat na dibagabagahon tu angka na tinubos i dibagasan ayat i?`

Impola sian sangkap ni Debata ndada holan manogu angka pardosa naung mago i tu dalan hasonangan. Haluaon na sian Debata mambagabagahon sada pangkat na sumurung jala sangap, ala dipasuang gombaran ni Debata dibagasan hita. Angka na tinobusi gabe anak ni raja ala adong partalianta dohot Raja ni hasiangan on marhite mudar ni Jesus naung durus i. Saonari, songon anak ni raja, marsada ma hita di sangkap ni harajaon i laho paluahon dongan jolma. Dipajongjong ma hita gabe malim! Kristus pajongjonghon huria i songon sada “harajaon” jala ganup jolma na parsidohot disi gabe “malim.” Parsidohot di harajaon i lapatanna hita gabe sahalak malim.

Dibagasan Pangungkapon 1: 7, taida disi hata hinaringkot ni ulaaon i: na ro ma Jesus i, jala angka bangso tumatangis ala na mago do nasida. Dihalungunhon Jesus do nasida naung dao sian Ibana. Dibahen i, buku Pangungkapon dibuhai mardongan sangkap ni Debata dompak manisia.

`Debata ndada holan manompa hita buti, alai nungaa ditobu Ibana hita, jala mansai arga do hita ditobus. Boasama hasintongan on manuanhon tu hita pangaropan bolon, nang songon dia pe parngolounta saonari?`