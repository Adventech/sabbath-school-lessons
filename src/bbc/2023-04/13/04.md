---
title:  Hasusahan di Ari Parpudi
date:   26/12/2023
---

Didok Jesus tu angka siseannNa nang tu hita: “Laho ma hamu, podai hamu ma saluhut bangso, didi hamu ma nasida tubagasan Goar ni Ama. Anak dohot Tondi Parbadia! Laos ajari hamu ma nasida mangaradoti nasa hata naung hupatikkon tu hamu. Ai ida ma, sai na dongananku do hamu ganup ari, rasirasa ro ajal ni hasiangan on!” (Mat. 28: 19, 20). Tona Bolon do i, jala marhite angka ragam ni dalan, barita ni tolu surusuruan, mardongan sada hata joujou “tu saluhut bangso dohot marga dohot hata dohot houm” (Pangk. 14: 6), i ma songon gombaran sian “Hatigoran di partingkian on” (2 Pet. 1: 21) sian tona bolon i.

`Jahama 1 Johanes 4: 8; 2 Petrus 3: 9; 1 Timoteus 2: 4, dohot 1 Musa 12: 3. Boasa arga di Debata ganup punguan jolma i?`

Holong ni Kristus bahen tu saluhut jolma do, ndang adong rumang ni jolma na dilaosi. Maralo dohot jamita na mangajarhon ia Kristus i mate bahen tu sada bangso naung pinillitna hian, tung torang do i dipapatar buku na Badia ia hamamate ni Kristus i bahen tu nasa jolma, ndang manatap di marga, manang houm, dohot angka na asing tahe. Molo sahalak jolma do ho, naung mate do Kristus bahen di ho. Ido torangna. Na gabe sungkun-sungkun tu ganup jolma ima, songon dia do ho manjanghon hamamateNa i?

Di na ro mangulahi marsogot Tuhan i, holan dua do pustaha na tarida disi: nasida na unduk di huaso ni sibolis marhite ugamo manang gogo ni portibi on songon naung dipatuduhon dibagasan Pangungkapon 13 dohot 17, dohot nasida na unduk tu Jesus Kristus, jala patuduhon haporseaonna marhite mangaradoti “patik ni Debata” (Pangk. 14: 12).

Sian mulana nunga adong di jolma i tanda ise do Debata i dohot taringot di dalan hatigoran nang holongNa (Rom 1: 18-21). Dibahen i, nasa jolma sian na robi diuhumi mangihuthon panandaion nasida di Debata dohot mamolus angka ariari nasida – asing sian godang ni parsiajaran na binoto nasida dohot na so binotona (Rom 2: 11-16).

Di ari parpudi on, adong sada barita na mangerbang, jala panimbangion sian roha ni jolma i ndang ditangihon be. Gogohononnama jolma i asa mangihuthon sibolis. Na sai margogo do i asa dibahen i ringkot baritahonon Hata i jala hinaulina molo dipapatar ulaon ni sibolis i. Jala ido sintongna dohonon impola sain barita ni tolu surusuruan i, dohot ulaonta.

`Rimangi satongkin hinapatarna ia Kristus i nunga mate bahen di ho. Aha do na mambahen mandok tu ho, nang dia pe naung binahenmu, nang beha pe leana, ndang na targarar hamamate ni Kristus i di hau pinarsilang?`