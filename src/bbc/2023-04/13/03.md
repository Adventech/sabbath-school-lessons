---
title:  Barita ni Tolu Surusuruan dohot Ulaon i
date:   25/12/2023
---

Buku Pangungkapon mangalehon tu hita gombaran bolon jala disurathon taringot di parporangan bolon, jala na tumangkas saluhutna i disurathon dibagasan Pangungkapon 12: 12, “Dibahen i marlas ni roha ma hamu, angka banua ginjang dohot pangisina! Marjea ma tano i dohot laut, ai nunga tuat sibolis i tu hamu, marrimas situtu; ai diboto, otik nama tingkina!” ting maol do i dapot di roha songon dia sahalak jolma mangantusi na tarsurat di Bibel molo marsirang sian parsiajaran di parporangan bolon, di na dapot tingkina di ari parpudi on.

`Jahama Pangungkapon 14: 6-12. Aha do na diginombarhonna disi, jala aha do partalian ni angka ayat in di hirim dohot parjamitaanta?`

Impola ni uloan i, ima ulaon ni Debata i sandiri ima barita sibaritahonon, jala barita na sian Debata ima: Hata i (haluaon). Lapatanna disi, barita i do ulaon i. Dilumbahon tu portibi on ima angka na naeng masa, jala ganup jolma digogohon ingkon mamillit dalanna be, tu hangoluan manang tu hamatean ido sipilliton ni jolma i.

> <p></p>
> “Na so mandongani Ahu, alongku ma i; na so donganku papunguhon, na paserakkon do i!” (Luk. 11: 23).

`Aha do nuaeng na pinasahat ni Jesus dibagasan ayat i na marhadomuan denggan dohot ulaonta i?`

Barita ni tolu surusuruan na dibagasan Pangungkapon 14 manopa impola, manang pusupusu, di hita songon ruas ni Huria Masehi Advent Hari Ketujuh naung tarjou laho mamaritahon tu portibi on. Impola dohot ojahan ni barita i marondolan tu dua hata on: “Barita na uli sisalelenglelengna” (Pangk. 14: 6) dohot panombaon tu Sipanompa. Nang diape na taulahon – saluhut na denggan na tabahen mangurupi dongan – ndang jadi holip hita sian joujou dohot ulaonta na sumurung i, ima mamaritahon pangaropan tu portibi naung mago, na tadapot dibagasan “barita na uli sisalelenglelengna” jala mangalumbahon tu portibi on angka na naeng masa di ari marsogot.

`“Na so mandongani Ahu, alongku ma i” (Luk. 11: 23). Songon dia do hita mangantusi dia na nidok ni Jesus tu hita dibagasan ayat i? Songon dia do ayat on manggogohon hita laho manulingkiti di dia sasintong saonari rohanta maringanan?`