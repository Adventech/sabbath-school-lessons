---
title:  Dison Do Ahu, Suru Ma Ahu!
date:   02/11/2023
---

Barita ni si Jona ndada holan taringot hahomion. Tarida disi ia Jahowa tarpaluana do huta Ninive tungpe ndang uli panindangion ni si Jona disi na gabe poda tu hita ia ulaonta nda holan gabe dalan haboran pasupasu na sian Debata, Sahalak na margogo manogu huhut paubahon roha. Gabe poda ma i ia Debata mangalului nasida siboan barita jala rade mardongan unduk ni roha mangihuthon nasa hataNa.

`Jahama Jesaya 6: 1-8. Aha do hata na di ondolhon dibagasan angka ayat i?`

Adong joujou dibagasan ayat i. Na mangalului sahalak jolma na rade jala pangoloi di Jahowa disi. Tama do hita manjanghon joujou i mardongan marhaposan di panogunoguonna, manangihon soaraNa, dungi rade mangoloi disandok na naeng sipasahatonNa tu hita.

Nang jamita ni si Jona papatarhon holong ni Debata na mian di sada huta na so manghilalahon holongNa jala ndang manangihon soaraNa. Songon Jahowa patuduhon holongna tu pangisi ni Ninive, dipatuduhon Ibana do holongna tu marjuta halak manisia di angka huta na ribur saonari on, na gok bangunan singkat ni angka hau dohot bunga-bunga, jala hariburon na so mansadi asa dibaheni pangisi ni huta i ndang jumpang hasonangan jala ndang manangihon hata ni Tuhan. Dompak Ninive, didok Debata, nasida “angka na so umboto parsirangan ni siamunna dohot sihambirangna” (Jona 4: 11). Jahowa manjou angka siboan barita na uli na rade mamaritahon hata i mamboan pangaropan tu nasida na gok parungkilon dohot hasusahan ni ngolu.

Ditangihon si Jesaya soara na joujou mandok, “ise do suruhononku?” Dia do alusmu disi?

`Sibahenon: Diatas ni salembar harotas manang bukum, surathon ma disi goar ni 10 halak na tinandam halak na so marhaporseaon. Tagoari ma nasida “sisean.” Molo denggan, ingot ma goar nasida dohot denggan. Jonok ma bahen goarnasida i dilambungmu, jala dibagasan triwulan on, tangianghon ma goar na 10 i ganup ari. Martangiang maho asa diurupi Debata sumolhot jala maraleale tahe tu nasida na tinandam i. Martangiang ma ho asa tusolhotna dohot nasida, jala dihaporseai nasida ho. Molo nunga sumolhot ho, parateatehon jala tangihon dohot denggan angka na ringkot dingolu nasida songoni nang partinaonan nasida.`

`Na Umbalga Sibahenon: Luluima sada huta na ribur na jonok tu ho jala sada huta na ribur diluat na asing. Tangianghon nasida na tading jala karejo di huta i. Martangiang ma ho dipangurupion ni Debata jala manongos ruas Advent tu huta i laho mamaritahon hasintongan songon na tapeop ima barita na uli taringot di haroro ni Jesus na naeng mas.`