---
title:  'Sidalianta: Ragam ni Pingkiran'
date:   30/10/2023
---

Di na ro habahaba, si Jona paboahon ia hagunturon i alani dosana (Jona 1: 1-12). Hata na i singkop patuduhon panandaion na tutu di Debata manang “angka debata” na adong di jolma partingkian i. Porsea nasida, ragam ni debata na marhuaso di angka inganan, jala laut na guntur i ro sian angka begu. Diparbinotoan ni nasida disi, ingkon adong do pelean sipelehononhon asa demak sibolis i. tung pe si Jona sahalak Heber, bolas jadi do parbinotoanna mangihuthon angka haporseaon na somal di tingki i.

`Jahama Jona 2: 1-3; 7-10. Aha do na pinasahat ni ayat on taringot songon dia si Jonas mangantusi dompak pangaramotion ni Debata?`

Di na lintun si Jona sian huta ni halak angka na manghaporseai ai Jahowa ido Debata nasida, marsiajar do ibana (tung borat situtu do i) dipardalananna lintun tu luat ni halak sileban, Jahowa tongtong patuduhon huasona. Alogo dohot laut Debata do nampunasa. Nang angka dekke i. “Gok di Jahowa do tano on ro di isina, portibi on dohot pangisina” (Psalm. 24: 1). Dipauba do ia roha ni si Jona tu Pangarajai ni tano dohot laut, asa dibahen i mulak rohana jala dipalua.

Hita pe olo do lipe mangantusi di Debata dohot dia na pinangidoNa tu hita. Sada na somal ndang taantusi ima ia Debata manghalungunhon ia hita mangarimangi haluaonta sandiri jala paluahon diri sian hajahaton na masa di humaliangta. Jala molo tung pe hita dipodahon asa mangaramoti diri “maralohon portibi on” (Jak. 1: 27), na adong dirohanta sasintongna ima songon dia do hita tama mamboan pasupasu dohot pangaropan sian Debata tu nasida na manghalungunhon.

Pangantusion na lipe na mangihut muse na gabe mamboan hita mansohot manjanghon joujou ni Debata tu ulaon i ima marpangunsandean tu dirinta sandiri laho pasidunghon ulaon i. Ndang tarpalua hita nanggo sahalak jolma songon si Jona ndang tarpaluana huta Ninive. Manang na adong pe di hita roha “paluahon” alani ulaon i. Joujou na ro tu hita ndada laho paluahon alai asa markarejo raphon Debata di ulaon haluaon na sinangkapNa. Di na jongjong pe hita manghatindanghon hagogoon ni Debata na paluahon jala paubahaon ngolunta di angka dalan na binahenNa, alai holan Debata sambing do na tama manogu jolma i sumolhot tu Ibana. Nang parsidohot pe hita manaburhon boni hasintongan i, alai holan Debata sambing do na patut paubahon roha. Sipata longang do rohanta di gogo ni Debata dohot digogonta, asa dibahen i talului ma sidalian asa unang gabe sitindangi. Tutu, Debata manongos si Jona, alai holan Debata do, ndada si Jona, na paubahon pangisi ni Ninive.

`Ulaon bolon do na paluahon jolma i, mansai borat do i di jolma laho mangulahon sandiri. Angkup ni i, songon dia do hita denggan marsiajar asa mangaloas Debata manogu jolma i, marhite hita, ngolunta, dohot panindangionta?`