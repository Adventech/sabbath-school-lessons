---
title:  Angka Sidalian laho Manundati Ulaon i
date:   28/10/2023
---

### Namardomu tu parsiajaran di minggu on, jahama
Jona 1–4; Nah. 1: 1; 2 Raj. 17: 5, 6; Psalm. 24: 1; Jak. 1: 27; Jes. 6: 1–8.

> <p>Ayat siapilon</p>
> “Dung i hubege ma soara ni Tuhan i, na mandok: Ise do suruhononku, jala ise pardalannami? Jadi ningku ma: Dison do ahu, suru ma ahu!” (Jes. 6: 8).

Ndang saluhut jolma na dijou tu ulaon i pangoloi songon si Abraham. Jona songon umpamana (jahama Junus 1-4). Jahowa manjou si Jona asa martingting tu halak Ninive, huta sambulon ni halak Assur, molo saonari Iran, daona 896 km sian Jerusalem, jala sabulan lelengna mardalan sahat tu huta i. Jona ndada holan manjua borhat – alai lao do ibana tahe manuntun dalan na asing. Ndung sahat ibana tu Joppe, jumpangna ma disi sada parau na laho tu Taarsis, saonari digoari dangsina ni Spanyol. Marlayar daona 3.200 km jala lelengna sabulan pardalanan, marnida gogo ni alogo tahe. Ala ndang lomo rohana pajumpang dohot raja sian Assur, Jona sabulan ma lelengna ibana lintun na sasintongna dibagasan partingkian i nunga sahat ibana tu hita Ninive. Boasama ibana, sahalak naposo ni Debata, mangulahon sisongongni?

Na jahat situtu do ia halak Ninive, sada bangso na tarbarita alani hajatahon dohot hebeguon jala nasida do na dung mandopang Irsael dohot Juda. Alai tung pe songoni, dijou Debata do si Jona asa borhat tu Ninive jala martingting dompak hajahaton ni huta i (Jona 1: 2). Angka hata na di ayat on tung tudos do dohot hata na binahen ni Jahowa uju na manghatai dohot si Abraham taringot di dosa ni huta Sodom dohot Gomorra dibagasan 1 Musa 18: 20, 21. Songon na naeng siidaonta muse, si Jona ndada songon si Abraham.

Aha do na patut siparsiajaranta sian pangalaho ni si Jona marhadomuan tu sidalian na tabahen asa unang gabe parsidohot hita di ulaon i?

_Parsiajarima parsiajaran samingguon na laho paradehon tu ari sabat, 4 November_