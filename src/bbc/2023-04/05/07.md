---
title:  Pabagashon
date:   03/11/2023
---

Adong sada poda na gomos sian Ellen G. White tu nasida na marungkil laho mangihuthon joujou ni Jesus bahen sitindangi tu dongan jolma humaliang nasida.

“Angka sidalian sian nasida na manundati ulaoan i ndada paluahon nasida sian ulaon i, jala molo tongtong nasida ndang ra mangulahon ulaon i, na manundalhon angka tondi na malungun di Kristus naung mate i do nasida disi, dihalupahon nasida ulaon na pinasahat ni Debata tu nasida, jala tarsurat do i di buku na di banua ginjang angka naposo na so daulat. Na digoari do nasida sahalak naposo parhobas di Debata, ima na gabe sada hagogoon dohot pasupasu di dongan jolma, molo nasida pe manabunihon dirina sian nasida na manghalungunhon haluan i? Nasida na mandao sian parsaoran dohot dongan, gabe manghaholongi dirina, alai na ringkot do ulaon i di nasida jala mameakkon diri nasida disi marhite parsaoran na denggan dohot dongan nasida, asa dibahen i nasida mananda di haporseaon nasida, jala diboto nasida songon dia mangalehon sipanganon partondion di birubiru ni Debata, pasahathon na ringkot di nasida hombar tu parngoluonna. Nasida na manundalhon ulaon i patuduhon sasintongna nasida porlu mangulahon hamubaon bolon di dirina, dungi idaon nasida ma ia nasida ndang dope mangalehon roha dohot pingkiran tu ulaon i” —Ellen G. White, The Adventist Review and Sabbath Herald, 30 Agustus 1892.

Tung horas do hatahata on na mangondolhon hinaringkot ni ulaon ni Tuhan i, ndang diloas hita ndang marpangaropan. “Marhite ulaon na pinasahat ni Debata tu ibana, nunga dipasahat tu si Jona ulaon bolon situhukonna, alai Ibana na mandok asa borhat i, rade mangurupi naposona jala pasauthon haulion ni ulaon i. Aut sura ndang mardua roha panurirang i, ra olo do ro godang pangunjunan bolon, alai janghononna ma pasupasu bolon sian i. Alai, di na mandele i ibana ndang ditadinghon Debata ibana. Marhite angka parungkilan na ro jumpang do disi pangaramotion na sumurung, haporseaon ni panurirang i tu Debata dohot huasoNa na so habilangan i laho paluahon di pahehe do muse” —Ellen G. White, Alfa dan Omega, jld. 3, hlm. 218.

Songon si Jona, tung neang do hita mambahen sidalianta asa unang parsidohot di ulaon i. Hatanta di sidalian i tung godang do tubu. Alai, joujou manogu hita tu ulaon i  ndada hurang torang molo dipatudos dohot joujou na tu si Jona. Sungkun-sungkunna on do, songon dia do ho naeng mangalusi joujou i?

**Sungkun-sungkun Sirangrangan**:

`Aha do angka sidalian na dung dibahen ho asa unang parsidohot di ulaon i? Dia do Ninive di ho?`

`Ingotma hinauli ni hatigoran na tapeop songon ruas ni Huria Masehi Advent Hari Ketujuh. Ingotma songon dia ho tarpasupasu binahen ni hasintongan on. Aha do manundati ho laho mamaritahon hasintongan na tahaholongi i tu dongan jolma?`

`Mardongan Holong ni Debata, songon dia do ho marsiajar laho manaluhon habiaranmu na adong di roham na gabe manundati ho manghatindanghon jala mangulahon ulaon i?`