---
title:  'Sidalianta: Ndang Demak'
date:   31/10/2023
---

Parniahapan ni si Jona di butaha ni ihan (ida Jonas 2) i ma sada jamita halongangan di holong dohot denggan basa ni Debata, tangiang ni si Jona patuduhon ia ibana ndang manghalupahon di holong ni Debata. Alai, partinandaonna di Jahowa i ndada bolas buti tibu paubahon roha do pangalahona na robi, tung pe ingkon borhat ibana dao tu Ninive.

`Jahama Jona 3. Songon dia do panjanghonon ni pangisi huta Ninive tu jamita ni si Jona? Parsiajaran dia do na tadapot sian i taringot tu na manghatindangkon hata i?`

Nang dia pe panghilalaan ni si Jona maradophon pangisi ni Ninive, tongtong do ibana mamaritahon saluhut na pinasahat ni Debata tu ibana sibaritahononna, jala tung halongangan do parbuena. Dipauba pangisi ni Ninive do pangalahona. Idama, boluson ni si Jona do godang na masa, diulahon ibana na maralo tu rohana, alai di na diulahon ibana i, dipatimbol do Jahowa.

Dibaheni do, ulaon ni Tuhan i diampehon tu abara ni naposona na rade tu ulaon i, tung pe adong borat ni rohana. Ngolunta ingkon do patujolohon saluhut na pinangido ni Debata tu angka na lilui i tarlumobi. Songon si Jona, sipata adong do pamingkirion na tubu di rohanta asa manundati hita laho borhat manopot dongan manang sada punguan.

Jala dipudina, di na parsidohot hita di ulaon i jotjot do i gabe paubahon hita di pamingkirion nang diparhepengonta. Olo do i ala na ingkon mangurupi na marsahit, manuhor angka buku sijahaon, manang angka na asing tahe na ringkot tusi, manang manuhor angka na asing manang patupahon angka na dihaporluhon bahen patulushon ulaon i, sai na dihaporluhon do nang parhepengon bahen disi. Nang dia pe pangalahona, dipangido ulaon do sian hita silehonlehon na daulat.

Asing sian hahurangan ni si Jona, dibarita i patuduhon tung marhuaso do Debata disi laho paubahon pangisi ni Ninive i. Alai hamamagona, si Jona ndang manjanghon pasupasu las ni roha sian banua ginjang.

`Dia do dipangido Debata sipelehononmu – manang mangarade ho mangulahonsa – di na parsidohot ho mamaritahon holongNa tu torop jolma? Songon dia do ho manghaporseai ia bagabagaNa i mangusehon pasupasu marlobilobi tu bagasan ngolum?`