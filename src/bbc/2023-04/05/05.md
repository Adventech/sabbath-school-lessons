---
title:  'Sidalianta: Adong Paraloan'
date:   01/11/2023
---

“Oe, ale Jahowa, nda i do hatangku hian, uju di tanongku dope ahu? Umbahen hujoloani nian maporus tu Tarsis, ai huboto hian do, Debata parasi roha jala pardengganbasa do ho lambat tarrimas, jala parasi roha godang, jala na olo sumolsol rohana taringot tu hamagoan” (Jona 4: 2). Sada tangiang na marsitutu sian si Jona, manang dia do?

`Jahama Jona 4. Dia do hahuranganna disi?`

Tung balga do jut ni roha ni si Jona tu halak na tusi ibana disuruh Debata asa i do dalanna ibana mandok tumagon mate asa sian na maila ibana uju na masa tu Ninive ndang songon na jinamitahonna. Dihalunghunhon si Jona do huta Ninive i songon Sodom dohot Gomorra. Tarpaima do ibana diparuhuman ni Debata tompak halak na hinasogohonna i. Alai di na so masa i, gabe marsak situtu rohana disi, jala didok rohana tumagon ma mate ala nunga balik na masa i.

Dipaduahali dibagasan barita ni si Jona, Jahowa patoranghon tu ibana, ndang marhite sada jamita manang hata alai marhite sada partinaonan. Roha ni jolma i ndada tubu boti. Jala i ndada pintor muba holan alani na manangihon barita na imbaru manang marasing. Roha ni jolma i jotjot tubu manang mubah hinorhon ni angka na ro tu ngolu nasida jala songon dia nasida mamolus manang manjanghon i.

Dibahen Debata partinaonan na parpudi bahen mangurupi si Jona mananda rohana naung manirpang i. Dipadiri Debata disi mardongan hahomion sada hau dulang na simbur magodang dibagasan sadari bahen parlinggoman tu si Jona sian mata ni ari. Marlasniroha do ibana disi, alai ndang dompak Debata lasnirohana i, naung patupahon hahomion i, alai dompak hau i do. Singkat ni marnida na masa i songon sada hahomion na so patut nean janghononna, alai di tatap ibana i songon sada pasupasu na patut dilehon tu ibana alani pambahenan na denggan na dung dibahen ibana. Dungi malos ma hau i, gabe hinamago do i jala patubu rimas ni si Jona huhut manghilalahon ndang adong be arga ni ibana, didok rohana dengganan ma mate.

Na masa i diihuthon soara ni Debata mardongan pinsangpinsang, na mangurupi si Jona asa manapat hamamago ni dirina ala holong ni rohana dompak hau asa sian marribu halak baoa, parompuan dohot dakdanak di huta Ninive songon i nang dohot angka dorbia nasida tahe.

`Jamita i ndang disimpuli mardongan barita hamubaon ni si Jona. Alai, jamita i na so marpanimpuli i saonari dipapatar tu hita. Aha na laho sibahenonta maradophon holong di Debata dompak parjahat, dompak jolma na mangalatei ho, manang dompak nasida na so dung manangihon hata i di sandok sisik ni portibi on?`