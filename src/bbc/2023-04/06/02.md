---
title:  Mamaritahon Barita na Uli
date:   05/11/2023
---

`Jahama Lukas 24: 1-12. Songon dia panjanghonon ni nasida na manangihon barita ni Jesus naung hehe i?`

Di manogot ni ari parjolo i, dungkon hamamate ni Jesus, Lukas manurathon angka parompuan i laho do tu tanoman. Mantat na hushus ro di miak mir diboan nasida, jadi nasida borhat tu tanoman i laho mamiahi bangke ni Jesus ai nunga salpu Sabat di tingki i. Di rohanasida tanoman i tarsahap dope, alai songgot rohanasida disi marnida nunga gulang batu i. Longang nasida marnida na masa i, jala dibiarna nasida uju ro dua halak parabit na marlinanglinang. Alai tahe, adong di na dua halaki barita na uli sipasahatonna tu nasida. Huhut paingothon hata ni Jesus, dipasahat nasida tu angka parompuan i ai nunga hehe ia Jesus i, songon naung nidokna hian. Digohi las ni roha binahen ni barita i, pintor lintun do nasida manopot angka sisean i dohot angka na asing na rap dohot nasida dope jala papatarhon saluhut na niida dohot na tinangihon nasida i, ndang tarhaton nasida las ni rohana i. Lapatanna disi, dipatingkian i nasida mamaritahon tu na torop i saluhut na tinangihon nasida sian Kristus i.

Na tardodo ho do nasa panghilalaan ni angka parompuan i? Di manogot i jumpang nasida las ni roha na so tarhatahon, tarhatongtong nasida di las ni roha i, alai angka sisean i mandok ia las ni roha nasida i holan “sipaotooto” jala ndang patut nasida sihaporseaan. Ndang pos rohana tu hata ni angka parompuan i, Petrus humalapot marlojong tu tanoman i marnida na masa i.

Si Petrus – jala torop tahe sian hita – jotjot alang roha manjanghon barita na pinasahat ni sahalak jolma. Ditangihon si Petrus angka parompuan i alai ndang tarjalona i ia so dung diida ibana na masa i. Dunghon sahat tu tanoman i, na parjolo, diida ibana disi nda holan tanoman naung ngangang i, jala hombar tusi, Lukas mandok, si Petrus “longang rohana” (Luk. 24: 12). Na niidana di tanoman i ndada songon na niida ni angka parompuan i.

Ndang songon si Petrus, dungkon ditangihon angka parompuan i barita ni Jesus, pintor do nasida marlojong mamaritahon i tu angka donganna. Na adong dope ulaon na umbalga asing sian na manogu jolma mananda diangka pambahenan ni Jesus di ngolu nasida? Na adong dope dalan na umbalga asing sian na mamaritahon barita haluaon di bagasan Jesus, na sasada ibana pangaropanta?

Tutu, ringkot do dingolunta manghilalahon panogunoguon ni Debata di hita andorang so tabaritahon i tu dongan jolma.  Hirim ni rohanta pasahathon na tahaholongi tu dongan jolma tung margogo do i manosoi hita parsidohot di ulaon i. Rimpunanna, ndang tarlehon hita tu dongan jolma ia so jumolo adong di hita, nda i do?

`Dia do angka na ro tu ngolum diparsaoranmu dohot Debata nang holongNa? Boasama angka partingkian i tung mansai arga di ho jalan songon di do i manjujui ho laho manopot donganmu mardongan barita na uli?`