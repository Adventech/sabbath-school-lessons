---
title:  Pabagashon
date:   10/11/2023
---

Mangulahon ulaon parjamitaan ingkon do tubu alani holong dohot las ni roha binahen ni saluhut angka naung nilehon ni Jesus dingolunta. Asing sian i na lipe do. Mamboan dirim tu bagasan Hata i jala mangolu hombar tu Hata i dalan hamonangan laho manopot dongan di ulaon mamaritahon barita na uli.

“Ngolunta ingkon do dirahuthon tu bagasan ngolu ni Kristus; ingkon do tongtong janghononta sian ibana, sipanganon dohot siinumon sian adopanNa, roti hangoluan na tuat sian banua ginjang, mata mual na sai tongtong tio, na sai tongtong mangusehon hamoraonna maradu marlobilobi. Molo tabahen tongtong Jesus i dijolonta, mangaloas rohanta ganup ari marlas ni roha huhut mamuji Ibana, mariaia jala togu ma haporseaonta ganup tingki. Tangiangta i gabe songon na manghatahatai dompak dongan diadopan ni Debata. Ungkaponna do tu hita angka hahomionNa. Tung jotjot ma ro tu hita angka haulion dohot silasniroha, alani Tuhan i. Tung jotjot ma tondinta mariaia, jala Ibana sumolhot dohot hita songon na binahenNa dompak si Henok. Molo angka i tutu masa dingolu ni angka na porsea, dingoluna tarida ma hatomanon, haserepon, lambok dohot lambas ni roha jala patutoru diri, na patuduhon tu ganup jolma ise do alelaena, na rap dohot Tuhan i do ibana jala nunga marsiajar sian Ibana” —Ellen G. White, Membina Kehidupan Abadi, hlm. 96.

“Tung so adong do hangoluan manang marparbue dibagasan ngolu na marpangunsadean tu pingkiran sandiri. Molo dung dijangkon ho Kristus na gabe Sipaluam, ingkon soadahononmu dirim jala margogo bahen mangurupi donganmu. Hatahon ma holong ni Kristus i –tondi mardongan holong na si mangahut tu diri jala marhobas bahen di dongan – magodang ma ho di haporseaon jala patuduhon parbuena. Huaso sian Tondi i gabe tang dibagasan parangem. Tu toguna ma haporseaonmu, lam tu balgana ma haporseaonmu, holong mi dipasingkop. Lam tu lelengna pansarhononmu ma rupa ni Kristus diganup ngolum marhite haulion, daulat jala denggan” —Ellen G. White, Membina Kehidupan Abadi, hlm. 46.

**Sungkun-sungkun Sirangrangan**:

`Songon dia do ho mangantusi hata ni si Paulus di buku Pilippi taringot di Kristus na dihatindanghon mardongan roha latelate, badabada, manang sian rohana? Songon dia do hita porsea disi ia hita ndang salah molo hita pe mangulahoan dalan na sarupa?`

`Dia do naung dipangkilalahon ho dingolum taringot di Debata dohot holoangNa? Ima, mangihuthon na binolusmu, na rade do ho manghatindanghon i dohot denggan ndang marbunibuni tu dongan jolma disaluhut haburjuon dohot holong ni Debata? Songon dia do ulaning panindangionmu?`

`Songon di do ho mamolus ariarim di na paimahon Tuhan i, jala dia do na niajarhon ni ngolum i di haporseaonmu tu Ibana dohot taringot dihaporseaoon ni na torop?`