---
title:  Soso-soso dohot Parhobason di Ulaon i
date:   04/11/2023
---

### Namardomu tu parsiajaran di minggu on, jahama
Luk. 24: 1–12; Luk. 24: 36–49; Ulaon. 1: 12–26; Heb. 10: 24, 25; Ulaon. 2: 1–41; 1 Kor. 11: 1.

> <p>Ayat siapilon</p>
> “Jadi ninna Ibana ma mandok nasida: On ma angka hatangku na huhatahon tu hamu, uju rap dope Ahu dohot hamu: Ingkon jumpang do saluhutna na tarsurat taringot tu Ahu di patik ni si Musa, di angka panurirang i nang di buku Psalmen” (Lukas 24: 44).

Paulus manurathon hata on tu huria di Pilippi: “Deba tutu mangkatindangkon Kristus marroha latelate dohot badabada, alai deba sian denggan ni roha. Nionjar ni holong ni roha ma angka i, ala diboto, manariashon barita na uli do, umbahen na tarhurung i ahu. Alai na asing i manjamitahon Kristus sian roha na marbada, ndada mamolin; dihirim, tambaannasida do haporsuhon tu ahu na tarrante. Asa beha do? Asal ma dijamitahon Kristus, manang beha pe pangalahona; manang marroha di bagasan, manang marroha na sintong. Las do rohangku disi, nang nuaeng, nang tu jolo on” (Pilippi 1: 15-18).

Tutu hatahata na margogo do i! Nang marhite “roharoha manang marroha na sintong” Kristus i dibaritahon – jala di roha ni si Paulus i do na ringkot. Sasintogna, dalanta laho mamaritahon Kristus i, haruar nionjar ni holong, jala alani hatigoran – jala ndada alani mamolin diri, pangiburuon, manang badabada.

Dibahen i, aha do na gabe sosososo laho mamaritahon Kristus i, jala dia do na patut sihobasan laho mangulahon i?

Minggu on idaonta ma pigapiga jamita na ringkot sian parngoluon ni huria na parjolo na gabe mangalehon tu hita dalan mangulahon ulaon i.

_Parsiajarima parsiajaran samingguon na laho paradehon tu ari sabat, 11 November_