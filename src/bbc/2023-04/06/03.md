---
title:  Sada Ojahan Hasurirangan
date:   06/11/2023
---

`Jahama Lukas 24: 36-49. Aha do na masa disi, jala boasama i gabe sada na arga di ngoluni angka apostel?`

Denggan sulingkitan disi, angka sisean dimulana i ndang porsea jala ganggu rohanasida disi. Dungi, dunghon diida nasida Jesus i porseama nasida naung mulak mangolu do hape Ibana, alai ala lasniroha nasida i gabe longang ma roha nasida disi i (Luk 24: 41). Hea do adong masa tu ngolum patar sada las ni roha bolon? Songonima panghilalahan ni angka sisean i dohot angka donganna na marpungu i..

Molo ditadinghon Jesus nasida holan mardongan barita i, bolas jadi, ndunghon manaek Ibana, salpu do nang haporseaon nasida i. Taulahi, olo do salpu hagogoon sian na masa i, jala olo do dihalupahon nasida i, jala muse gabe sungkun-sungkun nasida diangka na masa i. Dibaheni, Ndang mansohot Jesus i na holan patuduhon bugang na di patna dohot tanganna jala mangan raphon nasida. Angkup ni i, di boan Ibana roha nasida tu Hata ni Debata dohot tu hata hasurirangan taringot dingolu dohot ulaonNa di portibi on. Lapatanna disi, nang beha pe lelengna nasida dohot Ibana, dihalunghon Jesus i asa haporseoan nasida marurat dibagasan hata ni Debata.

“On ma angka hatangku na huhatahon tu hamu, uju rap dope Ahu dohot hamu: Ingkon jumpang do saluhutna na tarsurat taringot tu Ahu di patik ni si Musa, di angka panurirang i nang di buku Psalmen” (Luk. 24: 44).

Nang di hita, jumpangta ma disi sada hata hagogoon bahen sitindangi di Debata, ima Hata ni Debata. Diboto Jesus i ia na patut patoguhon roha ni angka sisean i, ingkon antusan nasida do boasa ibana ingkon mate jala dia panghorhon ni haheheonNa i. Ingkon dipaubah do pangantusion nasida i, sian roha na mangasahon haportibion tu dalan haluaon bolon sian dosa dohot hamonangan ni Kristus sian hamatean. Barita na uli gumogo do panghorhonna sian hagogoon ni halak Israel. HaheheonNa papatarhon hamonanganNa dompak sibolis jala gabe sada sipaeopon ia di ari marsogot haduan nasa hajahaton di portibi on ditaluhon, jala dipaimbaruma ia tano on, jala Debata mian ditongatonga ni bangsoNa. “Dibungkai ma rohanasida” (Luk. 24: 45) asa dibahen i tama nasida mangantusi hasintongan na laho sibaritahonnasida tu portibi on.

Pardalananta rap dohot Jesus ndang martahan ia molo so marojahan tu hata ni Debata, dohot ma i angka hata hasurirangan na papatarhon di barita dohot angka na masa hombar di haroro ni Jesus na parjolo suang songoni nang na paduahalihon. Marhite angka hata hasintongan na taantusi dohot denggan jala torang, gabe rade jala tarjou ma hita parsidohot tu ulaon i.

`Beha do bagas ni pangantusionmu di hata hasurirangan taringot di Jesus, dompak  harorona na parjolo manang na paduahalihon? Sumurung, di angka ari parpudi on, boasama hita ingkon marojahan di atas ni Hata ni Debata? Suang songoni dompak hata hasurirangan, jala boasa ringkot manangkasi hata hasurirangan i, tarlumobi mangulahon tahi ni Debata?`