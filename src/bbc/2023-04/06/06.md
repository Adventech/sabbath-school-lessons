---
title:  Sitiruon sian Huria na Parjolo
date:   09/11/2023
---

`Jahama Ulaon ni Apostel 2: 42-47. Dia do sitiruon sian huria na parjolo dipatorang di ayat i?`

Ulaon ni Apostel 2 diujungi mardongan sada gombaran na uli di tongatonga ni huria na parjolo. Ulaon ni Apostel 2: 41 papatarhon ia nasida na tardidi “ditambahon tu nasida” (NKJV). Uju tajaha i olo do tubu tu rohanta ai na adong do sahalak na mangetong jala manambahon bilangan ni angka na imbaru porsea i tu punguan ni angka na porsea naung adong jala gabe sada bilangan na imbaru nasida saluhutna. Alai pangantusion na menet do i tahe. Adong na buni sian ayat i ia nasida na imbaru porsea jala tardidi nunga be sada nasida dohot punguan ni angka na porsea i.

Angkup ni i, ulaon sian huria na parjolo ima mambahen gabe sisean. Dungkon marganda bilangan nasida, diajari do nasida marhite tolu dalan. Parjolo, na sai tongtong do nasida diajari marhite hata hasintongan dohot parsaoran ni angka apostel i. Hata “parsiajaran” dohot “parsaoran” dibagasan buka Ulaon ni Apostel dilapati, “tona” dohot “hasadaon.” Jamita ni angka apostel maminsang diangka haporseaon na lipe jala diuduti dohot parsiajaran na imbaru taringot diangka naung diida nasida dohot naung jinama nasida. Alai, ndang patoranghon tu nasida songon manghangoluhon hasintongan na imbaru i dibagasan ngolu nasida. Singkat ni i, panghorhon ni hasintongan tu ngolu ni sahalak jolma tarida marhite parsaoran nasida di sada punguanna. Angka na imbaru porsea i denggan do diajari bahen sisean jala parsiajaran i sian nasida sandiri, angkup ni i nasida diajari marhite pambahenan nasida siganup ari ditongatonga ni angka na porsea i. Saluhutna i dipatupa marhite panogunoguon dohot paniroion sian angka apostel naung matua jala tang dihaporseaon i

Sada jamita na jahat do i molo holan pasahathon tu dongan dia sibahenon alai ndang diajari songon dia do mangulahon i. Jala, molo tung pe adong na manurathon manang denggan manangihon angka jamita taringot mangulahon angka na denggan, ndang adong na gumogo asing sian na maniru ngolu ni sahalak dongan tarlumobi ngolu ni parjamita i. Tangkas do diboto si Paulus si songon i jala manonahon tu angka siihuthon ibana asa maniru dirina songon ibana maniru Jesus (1 Kor. 11: 1). Uju adong donganmu manatap dompak ngolum dohot haporseanmu tu Kristus, na margogo do i tu ngolu nasida.

`Sibahenon: Ingotma sahalak donganmu di ngolum na diroham sahalak Kristen do ibana. Tangianghon ma ibana ganup ari asa jumpangna dingoluna parsaoran dohot Jesus.`

`Na umbalga Sibahenon: Ise do saonari na niajarmu jala togutogu tu parsaoran dohot Jesus? Lului ma angka dalan na denggan laho mamboan ibana tu punguan ni angka na porsea di Jesus.`