---
title:  Di Adopan Paruhuman Parbegu
date:   18/12/2023
---

Diujungna, dungkon hadadabu ni harajaon Babel dohot parjongjong ni harajaon Madai-Persia, torop sian halak Jahudi mulak tu tano ni ompu nasida. Alai ndang saluhutna tuat. Pigapiga sian nasida hot mian diinganan nasida nuang pinungka ni natuatuana di luat sileban i.

Marnida na masa i, adong ma dihita pangantusion otik di turiturian ni si Ester. “Jadi uju marhabangsa raja Serses sahali di atas habangsa harajaonna i di huta Susan” (Est. 1: 2). Onma mula ni barita i disurathon, dihajongjong ni harajaon Persia.

Di bindu 1, jolma ni raja si Wasti ndang dihalomohon raja i, asa ido mulana tubu di roha ni raja i mangaririt jolma ni raja na imbaru, sahalak parompuan pabangkiton singkat ni si Wasti na so dihalomohon i. Di hatihaon ma si Ester dohot ibotona, Mordahai, mulana tarida.

`Jaha Ester 2: 1-9. Aha do na niajarhon ni angka ayat on taringot angka na masa tu si Mordahai dohot Ester?`

Tajaha disi, songon sahalak naposo ni raja, Mordahai na ganup ari hundul di pintu ni jabu ni rajai jala tading di huta Susan dohot anak na pinagodanggodangna, manang ibotona ima si Ester boru ni amangtuana. Alani inganan nasida tading, tontu nasida nunga marsaor dohot hasomalan ni halak Persia. Asa dibahen i do dalanna si Ester tarpillit diboan tu adopan ni rajai: “Jadi dung sar hata ni rajai dohot patikna, jala nunga nania torop boruboru dipapungupungu tu huta Susan, marpandapotan tu si Hegai, tarboan ma dohot si Ester tu bagasan jabu ni rajai, marpandapotan tu si Hegai, siramoti angka parompuan” (Est. 2: 8).

`Jaha Ester 2: 10, 20. Aha do na masa disi saonari, jala boasa dipodahon Mordahai songoni tu si Ester?`

Tung pe ndang disurathon disi dohot torang dia alana, alai ndang na songkal i botoon. Idaonta ma disi, songon sahalak pangaranto dohot sada adat nang ugamo na leban, na olo do dihasogoon nasida. Asa dibaheni do, marbisuk nasida laho manabunihon sian bangso dia nasida jala ise do ompu nasida.

`Dihatiha dia adong tubu di roham denggan ndang paboahon haporseaonta? Manang na so jadi do i bahenon? Molo ndang boi, boasa?`