---
title:  Tartaban di Huta Sileban
date:   17/12/2023
---

Tung borat do molo ditaban di luat sileban. Tung maol di hita saonari on mangantusi dia na niae ni halak Jahudi, parjolo nasida ditaban bangso Babel dungi ditaban bangso Persia.

Songon gombaran, ndang adong sada sian hita na mian di negara ni halak Advent na disinon haporseaonta, dipigapiga hatiha, na gabe uhum na masa di negara i. alai, andorang tartaban nasida, halak Jahudi nunga mina di huta nasida ganup i ma disi uhum haporseaon sada na arga di luat nasida.

Di sada hatiha, ingotma tung hatop do porsea tu Debata. Angkup na, tung sonang do laho pabadiahon ari Sabbat ari papituhon molo disi, mangaradoti ari Sabbat ari papituhon disurathon dibagasan uhum siradotan di negara hita tading.

Di sada hatiha, jamita na uli paboahon tu hita nasa patik na adong di sada negara, jala tarlumobi patik i sahombar dohot haporseaon, pangoloion ingkon do tubu sian roha, sian bagasan, manang molo ndang, dosa, panundalion, dohot hasesega tibu ma ro.

“Jadi didok Tuhan i ma: Ala na jumonok bangso on tu ahu * marhitehite pamanganna dohot marhitehite bibirna pasangap ahu, hape anggo rohana holang do sian ahu, jala hadaulatonnasida maradophon ahu patikpatik ni jolma na ginuruhon sambing do i” (Jes. 29: 13).

Andul sian i, nasida na marsihohot rohana, nang pe mian ditongatonga na so mamboan hasonangan, ndang pasidinghon nasida dihaporseaonna.

`Jaha Daniel 1: 1-12; Daniel 3: 1-12; dohot Daniel 6: 1-9. Tung pe marasing be ganup partingkian, aha do na pinatuduhon ni angka barita i dompak angka sitaonon na niadopan ni bangso ni Debata uju nasida tading dohot bangso parbegu?`

Nang ise pe hita, manang didia hita tading, di sada partingkian, lonong do hita diingananta tading, nang alani uhum i manang alani adat, manang duansa, jala saluhutna i tahe margogo mangela haporseaonta jala manghungkupi pinindangionta. Barita na adong dibagasan buku Daniel, tung pe sai diujungi dohot “hasonangan,” paboahon na di hatiha hasusahan, ganup jolma dengan marsihohot dihaporseaonna di Debata. Manang aut sura ndang adong sian angka barita i na diujungi dohot hasongan, ndang adong ganggung ni roha disi ia nasida na sai tongtong mangulahon angka na tigor.

`Aha do na gabe pangunjungan siadopanmu dihaporseaonmu sian adat ni bangsom? Songon dia do ho mangadopi i?`