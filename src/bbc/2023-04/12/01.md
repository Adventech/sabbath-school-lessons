---
title:  Ester dohot Mordahai
date:   16/12/2023
---

### Namardomu tu parsiajaran di minggu on, jahama
Dan. 1: 1–12; Dan. 6: 1–9; Est. 2: 1–10, 20; Est. 3: 1–15; Est. 4: 1–14; Est. 9: 1–12.

> <p>Ayat siapilon</p>
> “nunga hulehon ho huhut bahen * panondang di angka parbegu, gabe parhitean ni hatuaonku ho ro di ujung ni tano on” (Jesaya 49: 6).

Sada sian angka buku na mangalehon panogunoguon dibagasan Bibel i ma sada buku na manurathon taringot “parhaladoon tu bangso sileban,” jumpang dibagasan buku Ester. Marribu taon lelengna, mansai godang do naung disurathon manaringoti buku i, jala sahat tu sadarion torop do halak Jahudi marari raya Purim, mangihuthon Ester 9: 26-31.

Ester dohot ibotona Mordahai sahalak Jahudi na mian di huta sambulon harajaon Persia, Susan. Nang diape dalanna, ndang songon halak Jahudi na deba naung mulak tu luat Juda, dohot angka na deba, nasida tongtong mian di huta parhatobanan.

Dungi, marhite ragam pangaramotion ni Debata, Ester gabe jolma ni raja. “Ibana ma ama pagodanggodang si Hadasa, ima si Ester boru ni amangtuana, ai ndang adong be amana manang inana; na uli utus do pardagingonna, uli dohot rupana. Jadi dung mate amana dohot inana, ro ma si Mordahai mangain nasida” (Est. 2: 17).

Dibarita on, tung pe alani na masa, Ester margogo mangulahon ulaonna na disurathon di bagasan buku na Badia. Disi disurathon, baritana i patuduhon songon dia bangso ni Debata, nang diluat sileban, jongjong gabe sitindangi di hasintongan.

Lehon ma tingkim, manjaha (otik manang saluhutna tahe) buku Ester bahen parsiajaran di minggu on.

_Parsiajarima parsiajaran samingguon na laho paradehon tu ari sabat, 23 Desember_