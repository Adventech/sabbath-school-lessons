---
title:  Pabagashon
date:   22/12/2023
---

“Tu ganup bagas dohot ganup sikkola, tu ganup natuatua, guru dohot dakdanak na di nasida hatiuron ni Hata i nunga marsinondang, patar do i tarida di ari hasusahan, jala sungkun-sungkun na dipasahat tu Ester jolma ni raja i di ari hasusahan bolon i dipasahat. ‘...atik ala ni tingki on do umbahen sahat harajaon tu ho?’ (Est. 4: 14)” —Ellen G. White, Membina Pendidikan Sejati, hlm. 248.

“Ester sahalak boruboru namarbaju na uli utus, iboto ni Mordahai, na mangain ibana sian bagas ni natuatuana dungkon monding natorasna, jala manghaholongi ibana songon boruna. Debata pajongjonghon ibana laho paluahon halak Jahudi di tano Persia.” (Catatan: hataon dienet sian surat hata patujolo taringot Ester dibagasan buku Daughters of God di halaman 45 na sinurat ni Ellen White. Alai dua hata na ditoruon ibana do manurathon).

“Di na robi huaso ni Debata dipatuduhon marhite angka parompuan na mangalehon rohana jala marsada diulaoNa dohot angkaa baoa na pinillitNa jongjong gabe sitindangiNa. Ditodo Ibana angka parompuan mamboan hamonangan bolon na sinangkapNa. Lbi sian sahali, diangka ari na songkal, dipajongjong Ibana nasida di jolo jala marhuaso marhite nasida laho paluan torop halak. Marhite Ester jolma ni rajai, nunga dilehon Debata haluaon bolon tu bangsoNa. Dihatiha ndang adong ro pangurupion tu nasida, Ester dohot angka donganna parompuan, mardongan tangiang dohot marpuasa jala pintor mangulahon, mangadopi hamatean, jala mamboan haluaon tu bangsa nasida...

“Sada parsiajaran diulaon ni angka parompuan na marsada dohot ulaon ni Debata di Padan na Robi paboahon tu hita parsiajaran jala patoguhon rohanta mangadopi pangunjunan diulaon parjamitaan saonari on. Ra ndang diboan hita tubagasan pangunjunan na patar songon na ro tu bangso ni Debata ditingki ni si Ester; alai jotjot angka parompuan na marhaporseaon mangulahon sada ulaon na arga marhite ulaon na metmet. Torop dope halak mangulahon i jala na sai tongtong rade mangulahon i” —Ellen G. White, Daughters of God, hlm. 45, 46.

`Buku Ester manadinghon pigapiga sungkun-sungkun na maralus di hita, tarlumobi dihasurungan ni si Ester di bagas ni rajai, na dipillit ibana gabe jolma ni raja. Songon dia do hita padomuhon na masa disi dohot haporseaonna, manang tarluhon hita do songan ibana?`

`Hata na tarbarita sian Ester “molo tung mago ahu, ba mago ahu tusi!” (Est. 4: 16), tongtong tarbege mrribu taon lelengna songon sada gombaran dihatoguon ni haporseaon tungpe mangadaopi hamatean. Songon dia do hatana i manggonbarhon angka partinaonan na naeng ro tu bangsa ni Debata di ari parpudi, ditingki barita na dibagasan Pangungkapon 13 i masa?`

`Di UKSS, hatima ma muse sungkun-sungkun na adong diujung ni parsiajaran ari Senin i ma na manaringoti disada-sada tingki ndang tapatuduhon haporseaonta. Na tongtong do i masa nang tu ngolunta?`