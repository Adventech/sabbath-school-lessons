---
title:  Hahomion Purim
date:   21/12/2023
---

Marribu taon lelengna angka sijaha buku Ester marnida ia goar ni Debata ndang adong disurathon di bagasan buku Eseter. Holan buku on do sian saluhut buku na adong di Bibel songoni parpeakna. Alai, halak Jahudi denggan mananda hagogoon ni Debata di haluaon bolon na nilehonna tu nasida, jala buku on nunga dipillit bangso ni Debata asa disurathon tu bagasan Bibel.

Adong do jumpangta hadirion ni Debata dibagasan parngoluonta siapari? Jumpangta hagogoon ni Debata di angka hasonangan, nang na masa dihasiangan on, jala molo ndang talehon rohanta marsitutu laho mangaranapi angka i, ndang tahilalahon hajongjongon ni Debata disi.

`Jaha Ester 9: 1-12. Aha do parbue sian na binahen si Ester disi?`

Hahomion na masa di Purim ndang songon na somal. Buni do hahomion i, dihungkupi do na masa i songon na so adong masa. Uhum mangaleksehon halak Jahudi disundati, alai disurathon do sada uhum na imbaru, na mangaloas halak Jahudi pajongjonghon diri nasida sandiri.

Idama angka na masa disi, jala songon dia Debata patuduhon hagogoonNya marhite angka na masa disi. Ditatap halak Persia hagogoon ni Debata bahen paluahon bangso Jahudi.

Jala dia parbuena?

“Jadi torop halak sian angka bangso ni luat i masuk Jahudi” (Est. 8: 17). On ma sada gombaran bolon na patuduhon adong Debata disi laho mamboan angka tondi na mago tu sada panandaion di Ibana.

Angka sintua ni halak Jahudi tutu marnida hagogoon ni Debata disi. Di na dijanghon halak Jahudi hamonangan paluahon diri nasida, dipajongjong nasida ma sada ari raya sahali sataon (digaori ari raya Purim) bahen parningotan jala mangarayahon hamonangan nasida. Tongtong do diulahon nasida ari raya on dalan pasahathon las ni roha nasida tu Debata di na marningot haluaon na binasabasahoNa i.

`Sibahenon: Martangiang ma ho asa dilehon tu gogo laho pasahathon pambahenanNa na tu ho tu angka donganmu na sinuratmu di minggu on.`

`Na Umbalga Sibahenon: Parsinta ma laho manurathon di buku na metmet i ma angka na ro tu ho na metmet (nang na balga) na binahen ni Debata tu ho. Jahama i jotjot jala martangiang ma ho asa disuathon Debata angka i tu bagasan rohaam ditingki ringkot ho laho pabotohon i tu sahalak donganmu.`