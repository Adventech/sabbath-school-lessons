---
title:  Pabagashon
date:   24/11/2023
---

Jahama Arthur White: “A Few Days at Long Point,”—Ellen G. White: The Australian Years: 1891–1900, jld. 4, hlm. 100–104.

Angka panurat ni buku Barita na Uli (Mateus, Markus, Lukas, Johanes) manurathon gombaran na binahen ni Jesus dalan marsaor dohot situan na torop tu angka bangsa sileban bahen manogu nasida tu hangoluan (Mat. 8: 28-34; Mark. 5: 1-20). Songon na binahenNa i, dijou do nang hita asa marsaor jala mangharingkothon di halak na ro sian luat na asing. Bahen di ganup jolma do hamamate ni Jesus i, ndang manatap di houm, bangso, hamoraon, manang partubu. On ma na ringkot na so jadi halupahononta “Ibana do pardengganan pasaehon angka dosanta; alai ndada holan dosanta, tung dohot do dosa ni sandok portibi on” (1 Joh. 2: 2).

“Baoa dohot parompuan ndang manggonopi sangkap ni Debata, molo nasida patuduhon holongna holan tu tongatonga ni sisolhotna,... dipaholang nasida do holongna dompak halak na manghalungunhon pangurupion dohot pasupasu marhite mangharingkothon na porlu di nasida...”

“Uju di tonahon Debata hita laho mangulahon na denggan tu halak di ruar ni bagasta, ndada disangkapi Ibana asa humurang holongta dompak donganta sajabu, manang gabe humurang holongta dompak sisolhotta manang bangsota ala dipangido Ibana asa tapatuduhon holongta tu situan na torop. Alai ndang jadi holangan holong dohot pambahenanta holan di tongatonga ni bagasta jala manabinuhon pasupasu na nilehon ni Debata tu hita asa unang dongan jolma manghilalahon pasupasu i dohot hita” —Ellen G. White, The Advent Review and Sabbath Herald, Okt. 15, 1895.

Haporseaon na nilehonna tu hita bahen pasupasu di nasida di ruar ni sisolhotta, nang na sian bangso sileban nasida manang sahalak naporsuk, ima sada tona na ro sian Jesus Kristus na so jadi juaon (Ulaon. 1: 8; Mark. 11: 17).

**Sungkun-sungkun Sirangrangan**:

`Aha do na gabe hasonangan di ho, jala boasama tubu tu roham haruar sian i molo dipangido?`

`Aha do panghorhonna uju dompak Jesus di dok “Ndi, Halak on, sipapangan mago jala sisobur tuak anggur, aleale ni sijalobeo dohot, pardosa! (Mateus 11: 19)? Aha do na binahenni Jesus disi na patubuhon hata i, jala aha do na niajarhon ni i tu hita taringot ni ulaon marbarita na uli?`

`Dia do bolatbolatna uju sahalak Kristen digokkon diangka ulaon manang paradaton ni halak na so marhaporseaon? Songon dia do halak Kristen denggan mangulahon jala ndang manandinghon hatigoran di buku na Badia i?`