---
title:  Parsiajaran
date:   20/11/2023
---
Kristus i do Sitiruon

**Aha do naniajarhon ni turiturian na di toru on taringot diparhobason tu nasida na manghalungunhon?**

`Johanes 5 : 1-9`

`Markus 1: 23-28`

Ellen G. White papatarhon lima dalan sitiruon sian Jesus ima taringot di na manogunogu dongan, tarlumobi tu nasida na manghalungunhon: “Dalan na pinatupa ni Jesus sambing do na tau mangalehon parbue na denggan di na manopot dongan. Marsaor do Sipalua i dohot dongan manisia songon sahalak na dihalungunhon haburjuonna. Dipatudu Ibana do asi ni rohana tu nasida, dihobasi na ringkot di nasida, jala dibuat roha nasida. Dungi dijou Ibana nasida: ‘Ihuthon ma Ahu’” —ellen G. White, Membina Keluarga Sehat, hlm. 123.

Parjolo, ingkon marsaor do hita dohot nasida na gale i, lehon tingkim mananda nasida, jala tangihon na ringkot dinasida mardongan hirim ni roha laho mangulahon na denggan di nasida. Idama na binahen ni Jesus tu parompuan na pangpang di topi ni aek i. Ro Jesus tu tongatonga nasida, “marpeahan do disi torop halak na hansitan, na mapitung, na sarion, na tiarapon, angka na paimaimahon hagugunsang ni aek i” (Joh. 5: 3).

Paduahon, tapatuduhon asi ni rohanta. Dipigapiga hatiha olo do ro panjuaion ala ndang porsea nasida disi, jala sipata halak mangulahon na denggan laho mambuat roha ni jolma alai dungi dijehehon do nasida. Alai tung pe songoni, dijou Jesus do hita saonari laho patuduhon asi ni roha jala ndang manghalungunhon balosna.

Patoluhon, manghobasi na ringkot di nasida. Dison patuduhon lobi sian angka hatahata. Dison ma parulan dipatuduhon manghobasi di dongan manang tahe halak na asing. Dipangkuli Jesus na pangpang i, disungkun na hinalungunhon ni rohana, dungi dipatupa halongangan bahen di ibana. Sian turiturian ni sahalak na digohi “tondi na hodar,” Jesus do na margogo di inganan i, di na patupahon halongangan di parompuan na gale i na so tarpatupana tu dirina sandiri.

Paopathon, mambuat roha nasida. Uju manghalojahon na ringkot di dongan, uju hita mangurupi nasida, marsiajar ma nasida manghaporseai hita dohot diangka na tahatahon tu nasida, asa dibaheni, uju hita papatarhon Jesus i tu nasida, rade ma roha nasida manangihon hita. Ndang dihalomohon Jesus holan pamalumhon pamatang nasida; dihalungunhon Ibana do asa dapot nasida hangoluan sisalelenglelengna di Ibana (ida Joh. 10: 10).

Na parpudi ima mangurupi nasida jumonok tu Jesus, sada ulaon na mangasahon haporseaon sian hita suang songoni nang sian nasida na taurupi.

`Dihagogoonta ndang tarpatupa hita halongangan songon na binahen ni Jesus. Alai dia ma angka dalan na tarpatupa hita laho mangurupi nasida na manghalungunhon pangurupion?`