---
title:  Mangurupi na Ginosagosa
date:   22/11/2023
---

Ise do sian hita na mamolus di portibi on na so dung manghilalahon hinabernitna? Nang nasida paradongan, manang napogos tahe jala hahurangan di parngoluon – ndang manatap diangka i. Angka na ginosagosa i marniae, jala marungkil. Umpamana, sahalak jolma manjaha sada barita taringot di hepeng na so habilangan di lehon bahen manuhor ubat hassit ni ulu di luat ni sibontar mata ganup taon, bahen mangantusi ia harta i ndang haposan mangalehon hasonangan dohot las ni roha.

> <p></p>
> "Songgop do tu ahu Tondi ni Tuhan i, ai dimiahi do ahu, mamboan barita na uli tu angka na pogos” (Luk. 4: 18).

`Aha do na niajarhon ni ayat on tu hita diangka na binahen ni Jesus jala nang dingolunta pe aha do sibahenonta tu nasida na manghalungunhon na adong humaliang hitaa?`

Dijou Jesus i do hita saonari laho mangaradoti na ringkot di dongan jolma, tung pe ndang taboto andigan manang ndang janghonon nasida marsogot Jesus i. Ala ojahan ni ulaonta manopot jala manogu nasida tu Jesus, taurupi ma nasida dohot denggan ala malungun nasida dipangurupionta. Taurupi nasida ala naung tajanghon Jesus gabe Tuhanta, jala ido dalanna dijou Ibana hita laho mangulahon i.

Saluhut na binahen ni Jesus na mangaradoti angka na ringkot di sude jolma ima parange sitiruon na di ondolhon dibagasan Bibel i. Ndang taboto disi molo ganup jolma na niurupanNa manjanghon Ibana manang ndang.

Laho mangurupi dongan dohot denggan, talului ma dia do na ringkot di nasida. Ganup luat adong do hasomalan disi songon dia do patupahon pangurupion tu sahalak dongan. Di India, sada hasomalan do i molo patupahon sipanganon manang siinumon uju na manamue tondong. Olo do sumingkat mangalehon hepeng asa sian na mangalehon pangapulion tu sahalak dongan na marhabot ni roha ala marsirang dohot na hinaholonganna. Alai, na rumingkot di donganmi lobi sian hepeng do manang angka na marhadomuan tu ugasan. Sipata holong dohot asi ni roha na pinatudum tu sahalak na hamagoan marsauli bolon do pangurupion ni i.

Siingoton molo gabe sahalak pangurupi di dongan di adopan ni Jesus, jumolo taulahon ma i dalan laho patuduhon holong na so patimbulhon diri di nasida, lului jumolo dia rumingkot di nasida andorang so tapasahat pangurupionta. Lehon pangurupion na ringkot di nasida, molo tung pe ndang diboto ho ia nasida olo mangihuthon Jesus i.

`Jahama Mateus 25: 34-40. Aha do barita na pinasahat ni angka ayat on tu hita?`