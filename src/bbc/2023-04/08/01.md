---
title:  Ulaon tu angka na Malungun
date:   18/11/2023
---

### Namardomu tu parsiajaran di minggu on, jahama
Luk. 5: 17–26; Joh. 5: 1–9; 5 Musa 10: 19; 3 Musa 23: 22; Mat. 25: 34–40; Joh. 15: 13.

> <p>Ayat siapilon</p>
> “Dung i alusan ni Raja i ma nasida: Situtu do na hudok on tu hamu; Nasa na binahenmuna tu sada sian anggingku angka na metmet on, na tu Ahu do i dibahen hamu! (Mateus 25: 40).

Lukas 5: 17-26 patupahon godang gombaran taringot songon dia Debata mangurupi nasida na tarhirim. Sipata dipangke Debata do halak na asing bahen mangurupi hita, manang dijou Ibana hita bahen mangurupi dongan jolma. Sai olo do ro pangunjunan di ulaon on, alai mamboan upah na bolon do i. Di na mangurupi dongan na mangalungunhon, na manuman diparhobason ni Jesus Kristus do hita disi. Sipata tung mansai hatop do hita pamboahon ise na ringkot si urupan; alai dihatiha na asing, tung maol do i dapot. Nang songon dia pe partingkianna, hita dijou gabe sipangurupi di Debata bahen di saluhut jolma na manghalungunhon, ndang manatap sian dia haroro nasida.

Buku na Badia manosoi hita asa jonok dohot jolma na asing jala dapot mandadap roha nasida, jala gumodang ma hita marsiajar di angka dalan laho mangurupi nasida mananda Jesus.

Parsiajaranta minggu on, judulna, “Ulaon tu angka na malungun,” patuduhon na adong do di Debata sada sangkap laho manopot nasida na malungun diangka pangurupion na ringkot di ngolu nasida. Na dihalunghunhon nasida olo do i naringkot di pamatang, roha, parhepengon, manang parsaoran; ima pigapiga halak dipabali sian punguan manang sian sisolhotnasida. Nang dia pe na ringkot di nasida, mangarade ma hita mangulahon na tama sibahenonta bahen mangurupi nasida. I do lapatanna hita gabe sahalak Kristen jala dia angka na hombar tusi.

_Parsiajarima parsiajaran samingguon na laho paradehon tu ari sabat, 25 November_