---
title:  Na Bungkas dohot na Maisolat
date:   21/11/2023
---

Barita ni halak na maisolat dohot na bungkas nunga gabe sada barita na somal dibaritahon jala tung tarbarita do baritana, tarlumobi saonari on tung godang do bilanganna. Bungkas alani porang, manang alani lalo, manang nasida marpangaropan dapotan ngolu na dumenggan, marjuta halak di portibi on nunga manadinghon huta nasida jala saonari tutu manghalungunhon pangurupion.

Di bagasan Mateus 2: 13, 14, Jesus ima salahak na maporus. Natuatuana di portibion, si Josep dohot Maria, maringkon manadinghon Betlehem jala maporus tu Misir laho paluahon hosana sian tangan ni si Herodes na marsangkap mambunu Jesus. Buku na Badia ndang papatarhon parngoluon nasida saleleng di Misir, alai ndang na maol molo mandodo ia parngoluon nasida disi gok parungkilon, jala olo do mamolus parungkilon songon na masa tu angka halak na maporus saonari on. Patarna disi, sarupa do na masa i songon parngoluon ni si Josep na mangalului parlinggoman di luat ni halak, torop do halak Muslim, Buddha, Hindu, Kristen, dohot angka na so marhaporseaon mangalului parlinggoman di luat na tinopot nasida.

Somalna, tung hatop do maraleale dohot nasida na ro sian luat, adat dohot pangkuling na sarupa dohot hita. Alai, tung denggan do molo talului hasadaon dohot angka na maporus manang na maisolat tu hita jala ndang sada marpangkuling songon hita, jala muse marasing di haporseaon suang songon ni nang di sipanganon. Hata i manjujui hita haruar sian hutanta, bangso, dohot hasomalanta laho manopot nasida na manghalungunhon, jala ndang manatap di angka ragamna sian hita.

`Jahama 5 Musa 10: 19; Psalmen 146: 9; Rom 12, 13, dohot 3 Musa 23: 22. Aha do hata na ringkot siingotonta sian angka ayat i ?`

Songon dia do hita denggan mangharingkothon diangka na bungkas dohot na maisolat? Di pigapiga negara, tung maol situtu do i, ala dihajolmaon ndang sintong molo marsaor manang mangurupi halak sisongon i. Alai, ingkon ulahononta do na patut siulahononta, di na tarbahen hita, laho mangurupi nasida, naung mamolus angka ariari na songkal jala manghalungunhon pangurupionta. Dibahen i, nasa na tolapta, ingkon do urupanta.

Pungka ma dibagasan tangiang, dungi luluima barita taringot ni angka na bungkas manang na maisolat. Godang do inganan manang punguan na olo manjanghon nasida. Na denggan do molo rap ho dohot angka punguan i, manang departemen Sikkola Sabat di huriam rade mamungka ulaon manghalojahon na ringkot di angka na bungkas dohot na maisolat i.

`Nang na otik pe i, aha do na boi sibahenonmu laho mangurupi angka na maporus dohot na maisolat na tinandam?`