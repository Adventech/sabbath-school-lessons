---
title:  Holong na Umbalga
date:   23/11/2023
---

Songon naung taboto, jala tung tangkas do i taboto, ndang mansadi ia angka na ringkot di hita. Molo tubu di roham laho mangurupi donganmu, godang ma di ho partingkian. Nang nasida alealem manang angka na ro maisolat tu ho, torop do halak na sai tongtong hahurangan, jala ingkon bahenonta do dia na boi sibahenonta, di na taulahon i, ingkon urupanta nasida. Saleleng di portibi on, Jesus mangurupi nasida na marhahurangan di ngoluna. Dipigapiga hatiha, Ibana do na manuntun jala ro manopot nasida na marhahurangan, di hatiha na asing, songon jolma na manantan na pangpang sian tarum asa boi diboan tu jolo ni Jesus, aleale ni na marsahit i do na mangalului dalan mamboan Ibana tu Jesus.

> <p></p>
> “Na sumeahon hosana humongkop angka alealena, i do parholong ni roha na so halompoan” Johanes 15: 13.

`Songon dia do hita manghangoluhon jala patuduhon i di panghobasionta tu dongan jolma?`

Sahalak evangelis dohot donganna sajabu lelengna onom taon di Trinidad dohot Tobago marjamita. Tolu taon parjolo nasida tading ditongatonga ni halak Hindu dohot Muslim. Godang do halak Hindu i marsogo ni roha ala halak Kristen dijolona manjua digokkon tu adat Pesta Gotilon sisahali sataon. Di sada tingki, halak Kristen (i ma evangelis on) dohot mangadopi adat Pesta Gotilon sian halak Hindu na imbaru tinandana. Nasida mangulahon i mangihuthon na binahen ni Jesus: ditopot ibana do donganna uju na digokkonna nasida tu paradaton nasida na hushus i. Jala di nasida, ugamo ni Hindu mangajarhon ia tondong manang dongan na ro i mamboan pasupasu tu tongatonga bagas nasida na pasahathon gokkon i.

Ta uji majo mangalului paralealeon di minggu on jala gabe pasupasu di sahalak dongan. Parjolo, lului inganan di ho saonari, manang na punguan, huta, mana luat di dia ho maringanan. Diboto ho do disi taringot ni angka na maisolat manang na bungkas sian huta mian disi? Songon dia dohot halak pangidoido na di topi ni dalan? Ditanda ho nasida? Ndang manatap diparngoluon mu, mamungka paralealeon dohot halak na so tinanda ndada ulaon na neang. Taboan ditangiangta jala tapangido Debata mangurupi hita. Ditanda Ibana do ganup jolma jala mananda diangka halak paisolat na olo gabe alealem. Ingotma, sibahenonta ima gabe aleale di nasida asa marhite i urupanmu nasida marhite manogu nasida tu Debata asa jumpangan pasupasu dohot pangurupion.

`Sibahenon: Parsiajari taringot ni halak sileban manang nasida na so Kristen na adong di luatmu. Joshuaproject.net  i ma sada websitena na denggan laho mangalului inganan ni halak na so tinopot ni bangsom.`

`Na Umbalga Sibahenon: Parsiajari sahalak jolma na manghilalahon pambahenanmu. Pungka ma marhite tangiang na marsitutu di ibana dungkon mangalusi angka sungkun-sungkun na ditoru on: Naung gabe alealeku do ibana – mangihuthon na binahen ni Jesus? Na huboto do angka na ringkot di ibana? Songon dia do ahu manogu ibana tu Jesus asa dapotan hahipason`