---
title:  Haporseaon ni angka Dongan
date:   19/11/2023
---

Sada barita na sumurung di buku na Badia ima na paboahon tu hita angka ni binahenni pigapiga halak, ra aleale nasida do i, na mamboan sahalak dongan na malungun di Jesus. Marsiajar ma hita sian barita i di angka dalan na binahen nasida manopot jala mamboan donganna tu Jesus.

`Jahama Lukas 5: 17-26 (ida nang Mat. 9: 1-8; Mark. 2: 3-12). Aha do parsiajaran na tadapot sian barita i na marhadomuan dohot di ulaon nang parhaladoon?`

Di na mambaoan donganna tu Jesus, na malungun do nasida mangalului hahipason di alealenasida i. Dijou Debata hita asa gabe aleale ni jolma na marsahit – ima manogu nasida na malungun tu Jesus Kristus. Ulaon on manghalungunhon haporseaon, gogo, lambas ni roha, dohot hagiot, lobi sian i tahe molo ingkon, ndang marhite dalam na somal. Ro nasida manopot Jesus alai gok parungkilon. Ndang tarboan nasida alealena na gale i sian dalan na somal. Alai ndang sumurut nasida, asing sian i, dilului nasida do dalan na dumenggan tahe laho mamboan alelaelna i tu Jesus. Ima, ditantan nasida alealenai sian tarup! Alai, didok si Lukas, diparhatongon Jesus do na binahen nasida i (Luk. 5: 20).

Na hinirim ni Jesus ima asa taboan donganta na gale tu Ibana. Buku na Badia manggoari Jesus songon Pandaoni bolon na malungun manesa jala pamalumhon nasida na marungkil, nang ise pe nasida tahe.

Ellen G. White manosoi hita asa mangurupi nasida angka na gale: “Unang paima disuruh laho mangulahon ulaonmu. Tonggor ma matam jala parateatehon humaliangmu; bahenma dirim dihalomohon nasida na gale i, na dangol, jala na hahurangan. Unang bunihon dirim sian nasida, jala unang mandao ho diangka na ringkot di nasida. Ise do na tama patuduhon angka tanda na sinurathon ni si Jakobus, ima nasida mandok marhaporseaon na pita, na so martihas marhite manghaholongi dirina jala impolan di perak? Ise do na olo marsitutu sian nasa gogona parsidohot di ulaon i?” —Ellen G. White, Testimonies for the Church, jld. 2, hlm. 29.

Jesus i do na papatarhon tu hita songon dia mangurupi nasida na so margogo i huhut manjou hita mangulahon sisongoni. Parjolo, gabe aleale nasida ma hita, tasarihon angka na ringkot di nasida; dungi, tatogu nasida tu Jesus, ima sasadasa Hagogoon na paluahon nasida. On ma na binahen ni nasida di jamita na diginjang, taulahon ma sisongoni dingolunta. Urupi ma dongan mananda Jesus, ima hagogoon na paluahon nasida, Jesus i.

`Saonari, ise do na adong humaliang ho, na manghalungunhon pangurupion? Aha do na laho sibahenonmu tu nasida?`