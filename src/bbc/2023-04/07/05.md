---
title:  Manghaholongi Dongan doshon manghaholongi Dirinta Sandiri
date:   15/11/2023
---

`Jahama Mateus 22: 37-40. Songon dia do hita patudoshon na nidok ni Jesus i diayat on dohot alusna tu siboto patik na dibagasan Lukas 19: 27, 28?`

Mangihuthon na tarsurat di Mateus 22: 37-40, Jesus patoranghon ia ngolu ni angka na porsea i di siganupari marsigantung tu na dua patik i. Jala Lukas papatarhon disi ia molo diulahon patik na dua i, jangkonon ni nasida ma hangoluan sisalelenglelengna i.

“Holang ima ojahan di harajaon ni Debata di banua ginjang dohot di tano on jala i gabe ojahan di parange ni bangso ni Debata. Holan i do na patut manjadihon jala mangaramoti hita togu di Tuhan i. Holan marhite i do patauhon hita mamolos parungkilon dohot hasusaan na ro” —Ellen G. White, Membina Kehidupan Abadi, hlm. 31.

`Jahama Galatia 5: 14; Mika 6; 6-8, dohot 1 Johanes 4: 20, 21. Songon dia do angka ayat on mangondolhon tu hita diangka na nidok ni Jesus dompak hita?`

Didok si Paulus, “Ai hagogok ni saluhut patik do hata na sandok on: Haholongi donganmi songon dirim!” (Gal. 5: 14). Di si Paulus, manghaholongi Debata tarida do i uju holongi i patuduhon songon dia hita marparange dompak dongan.  Tung pe di ayat na asing didok ibana ai “"Na mangolu do partigor i hinorhon ni haporseaonna!" (Luk. 1: 17), alai mangolu hinorhon ni haporseaon ndada ngolu na buni, ndang ditanda halak, manang ndang diida dongan. Paulus, Mika, dohot Johanes papatarhon ia pambahenanta siganup ari torang patuduhon haporseaon na tatiop.

Dibagasan 1 Korintus 13, torang disi didok si Paulus ia molo hita mandok adong di hita godang hapistaran, manang mangulahon sada ulaon bolon, manang parhaporseaon na togu, manang maneahon hosanta, alai molo so adong holong, digoari ma ibana songon “hangsa do ahu na mangkulingkuling jala songon ogung na maruolol” (1 Kor. 13: 1).

`Jaha ulahi hata ni Eleln G. White na diginjang. Parrohahon disi ai didok ibana do taringot songon dia ai holan dibagasan holong do hita jolma tongtong marhaporseaon jala margogo manaluhon pangunjunan. Songon dia do hataon patuduhon ia patik manghaholongi ndada dalan haluaon alani pambahenan, alai asing sian i, sada gombaran na patuduhon haporseaon na tatiop dibagsan Jesus?`