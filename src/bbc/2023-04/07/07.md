---
title:  Pabagashon
date:   17/11/2023
---

Jahama Ellen G. White “Orang Samaria yang Murah hati,” hlm. 114–121, Dibagasan buku Alfa dan Omega, jld. 6.

Godang halak na mauas-male, hahurangan, jala dipaporsukporuk halak di potibi on. Ulahon na tama sibahenonmu tung pe i “otik” diadopan ni jolma. Ndang tarpasidung hita saluhut ulaon i andorang so ro Jesus. Ndang dijou hita asa singkop i bahenonta. Alai andorang so dapot tingkina, taulahon ma na tama sibahenonta umpamana mangurupi dongan na male, manang mangurupi dongan sahuriam na manaon hageduhon, nang roharoha, nang tongtong gabe parungkilon di portibi on, nang di sadarion.

“Ugamo na ias jala na so marlindang di adopan ni Debata, Ama i, “Mandulo angka na so marama, so marina dohot angka na mabalu di haporsuhonnasida, huhut mangaramoti diriniba maralohon portibi on, unang marlindang.’ Pambahenan na denggan ima marparbuehon parbue na pinangido ni Kristus haruar sian hita; hata na lambok, parange na daulat, marparasiroha tu angka na pogos na manghalungunhon ala na marsitaonan. Uju tubu asi ni roha dompak dongan na marsitaonan jala marungkil, uju talehon tanganta mengurupi dongan, uju na marsaimara talehon ulos, uju manjanghon halak na bura huhut dilehon hamu rohamu, surusuruan ro jumonok, jala tarbege ma ende pujipujian sian banua ginjang. Ganup pambahenan na daulat, lambas ni roha, dohot lambok ni roha mariaria ma pardisurgo. Damang i, sian habangsana manatap dompak nasida na mangulahon lambas ni roha, jala manggoari nasida anakNa na sumurung. ‘Jadi ahu ma nampuna nasida, ninna Jahowa Zebaot, di ari sijadionku, di na tuat ahu mambilangi ugasan hu.’ Ganup pambahenan asi ni roha tu na manghalungunhon, na marsitaonan, na tu adopan ni Debata do i goaran. Uju di urupi ho napogos, dilehon ho roham dompak na dangol dohot marsitaonan, maraleale dohot na so marama, so marina, na mamboan dirim do ho tu sada parsaoran na sumolhot dohot Jesus” —Ellen G. White, Testimonies for Church, jld. 2, hlm. 25.

**Sungkun-sungkun Sirangrangan**:

`Songon dia do hita manontuhon ia hita nunga mangantusi di patik manghaholongi Debata dohot dongan jolma ndada dalan haluaon binahen ni pambahenan? Di na mananda hita ise Jesus i, jala na binahenna di silang i di hita (ida Pil. 2: 5-8), boasa ma hata na mandok saluhut na tabahen i dalan laho manjanghon haluaon manang tahe na patut do i di hita gabe sada pamingkirion na lipe? Songon dia do hita marsiajar laho mananda imbar ni margogo bahen manjanghon haluaon, tontu lipe situtu do i, dohot na mandok nunga tajanghon hangoluan i di bagasan Jesus?`

`Songon dia do hita marsiajar laho mananda pigapiga pamingkiran na tatean na adong di hita na marasing sian hita?`

`Asing ni sian angka ayat na taparsiajarai di minggu on, dia do hata ayat  na asing sian buku na Badia i na dapotmu na marhadomuan tu hinaringkotna patuduhon asi ni roha tu dongan jolma, ndang manatap sian dia nasida ro?`