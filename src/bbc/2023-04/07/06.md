---
title:  Barita ni halak Samaria na Asi Roha Sadarion
date:   16/11/2023
---

Di na mamuji siboto patik alani alusna na sintong, dungi ninna Jesus, “Tingkos do alusmi; ulahon ma i, gabe mangolu ma ho! (Luk. 10: 28), mardongan i didadap Ibana do na simpan na buni di roha ni jolma i. Tung neang do di siboto patik i bahen pasahathon alus, alai mangulahon i tung parungkilan bolon do tarlumobi 2.000 taon na salpu, jala parungkilon bolon do i nang dipartingkian on. Mangunjuni Jesus do ia roha ni siboto patik i jala naeng patuduhon hapistaranna. Dibahen i diuduti ibana do mardongan sada sungkun-sungkun, “Ai ise do donganku goaron?” (Luk. 10: 29).

`Jahama Lukas 10: 30-37. Songon dia ho mangarimpunhon sangkap ni Jesus na dibagasan jamita on?`

Adong do donganmu jolma na humaliang ho tumaon na porsuk binahen ni halak? Nunga Tapatupa na patut sibahenonta laho mengurupi nasida?

Na tutu do sipata angka pandita, sintua, dohot ruas i ndang mangurupi nasida na ringkot siurupan. Sipata nasida sian huria na asing umburju hian tu situan na torop sian hita. Somal do hita manaringoti songon dia asa gabe halak na burju, alai gabe na asing do mangulahon haburjuon na so taulahon. Molo hirim rohanta ia haporseaonta i gabe pasupasu, tatopot ma donganta jala taurupi diangka na ringkot di nasida.

Jesus mangarimpunhon jamita ni halak Samaria na asi roha i huhut manungkun ise do sian na tolu halak i na tutu gabe dongan di jolma na manghalungunhon pangurupion i.

“Dibahen i sungkun-sungkun, ‘Ai ise do donganku goaron?’ taralusi rodi salelenglelengna. Nunga dipapatar Jesus disi ia dongan jolma ndada lapatanna na sahuria manang sahaporseaon dohot hita. Jala i ndada lapatanna na sabangso, sada houm, manang sada punguan. Dongan jolma ima ganup dongan na malungun di pangurupionta. Dongan jolma ima ganup jolma na mabugang jala naniruparupaan ni musuh. Dongan jolma ima ganup jolma na tinobus ni Debata” —Ellen G. White, Alfa dan Omega, jld. 6, hlm. 119.

`Sibahenon: Ganup ari, jugulhon ma manangianghon sahalak dongan sileban, manang sahalak jolma na so hinalomohon ni roham.`

`Na umbalga Sibahenon: Surathonma molo adong tolu goar sian dongan na tinandam (na so Advent tahe): matahon diangka na ringkot di nasida (roha, pamatang, dohot parsaoran) jala matahon songon dia ho dengganna laho mengurupi na ringkot di nasida. Aha do na patut sibahenonmu uli di nasida tu minggu na naeng ro?`