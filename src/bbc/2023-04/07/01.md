---
title:  Sangkap tu Donganku Jolma
date:   11/11/2023
---

### Namardomu tu parsiajaran di minggu on, jahama
Luk. 10: 25–37; 2 Tim. 3: 16; Jak. 2: 17–22; Mat. 22: 37–40; Gal. 5: 14; Mi. 6: 6–8.

> <p>Ayat siapilon</p>
> “Jadi dialusi ma songon on: Ingkon dihaholongi ho do Tuhan Debatami sian nasa ateatem, sian nasa tondim, sian nasa gogom dohot sian nasa roham, jala donganmi songon dirim! (Lukas 10: 27).

Saluhut hita umbotosa ayat on, “Ingkon dihaholongi ho do Tuhan Debatami sian nasa ateatem, sian nasa tondim, sian nasa gogom dohot sian nasa roham, jala donganmi songon dirim!” (Luk. 10: 27). Alai, holongta tu Debata sisoada do molo hita mandok holong do rohanta di Debata alai ndang taradoti hataNa. Didok rohanta nunga tahaholongi Debata, alai songon dia do ulaning holong i dipatuduhon dibagasan ngolunta siganup ari? Manghaholongi Debata ingkon tubu sian roha, ateate, pamatang nang dohot pingkiranta – ganup ari. Manang ise na mandok holong rohana di Debata, alai, alai di na mangulahon i ingkon do ibana marungkil jala marsitutu.

Alai tung pe songoni, na denggan jala ringkot do molo manghaholongi Debata, jala dihalongunhon Debata do asa holong rohanta didongan, ala holong dompak dongan patuduhon holongta di Debata, jala ingkon patar do i tarida diganup ngolunta jala balga do panghorhon ni i. 1 Johanes 4: 20 mandok, “Pargabus do halak na mandok: Holong rohana di Debata; hape dihosomi do donganna. Ai na so mangkaholongi donganna na niidana, tung songon dia ma haholonganna Debata na so niidana?” Didok si Paulus do nang di bagasan Galatia 5: 14 “Ai hagogok ni saluhut patik do hata na sandok on: Haholongi donganmi songon dirim!”

Minggu on parsiajaranta ma songon dia do parsiajaran on patut dipatuduhon di parngoluonta.

_Parsiajarima parsiajaran samingguon na laho paradehon tu ari sabat, 18 November_