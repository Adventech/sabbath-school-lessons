---
title:  Sungkun-sungkun sian Saluhut Sungkun-sungkun
date:   12/11/2023
---

Ise do hita on? Boasa hita adong dison? Aha do na masa dungkon mate hita? Diujungna aha do na masa tu hita? Digodang hatiha, saluhutna i angka sungkun-sungkun na ringkot na patut disungkun tu nasa na marhosa, ima nasa na mangolu na olo mate (angka dorbia na marhosa do, alai ndang tu nasida hata i). Di buku Lukas, sahalak jolma ro manopot Jesus mardongan sada sungkun-sungkun, ima sungkun-sungkun na rumingkot sian saluhut sungkun-sungkun.

`Jahama Lukas 10: 25. Aha do nasinungkun ni sibotopatik i, jala boasa disungkun ibana i?`

Nang dia pe isi ni sungkun-sungkun i, Hata i patoranghon ia ibana ro laho mangunjuni Jesus do. Taboto do i tangkas ai sipata ro do pigapiga halak martiha roha, ndang porsea, jala ndang denggan ia sungkun-sungkun nasida, alai sitopotonta do ia nasida. Sintongna, na taida, songoni ma dibahen Jesus mangalusi sibotopatik i, tung pe diboto Ibana sian mulana ndang na denggan ia roha ni baoa i. Alai, ditongatonga ni sibotopatik dohot na umbegesa diinganan i, sungkun-sungkun songon pamuhai na patut bahenon ni Jesus laho manjujui nasida manungkon roha nasida. Nang umbotosa roha ni sibotopatik i, ndang dilaluhon Jesus alai ditangihon do i.

Rimpunanna, adong do pe sungkun-sungkun na asing na rumingkot sian sungkun-sungkun i? “Dia do sibahenonku, asa hutean muse hangoluan na salelenglelengna?” Nang beha pe togu ni haporseaonta dohot ringgasta marhuria, patut do sungkun-sungkunon siingoton. Maralo sian i, adong dope na ummarga sian i di angka na mangolu na digombarhon “suman ma hamu tu timus, na tarida satongkin, dung i gabe so haidaan be” (Jak. 4: 14). Dibahen i, dia dope sipilliton asing ni hangoluan sisalelenglelengna manang hamatean sisalelenglelengna?

`Jahama 1 Korintus 15: 30-32. Dia poda na pinasahat ni si Paulus disi na pabotohon hinaringkot ni hangoluan sisalelenglelengna?`

Nang pe sungkun-sungkun ni mangunjuni, sibotopatik i manungkun sada sungkun-sungkun na ringkot, jala Jesus, na sai tongtong maparhaseang ganup tingki i ma mamangke sian partingkian i laho manogu ganup jolma.

`Songon dia do hita asa denggan maparhaseang tingki jala manapu parbue sian ganup partingkian na adong bahen mangkatindangkon hata i, nang ndang ture partingkian i?`