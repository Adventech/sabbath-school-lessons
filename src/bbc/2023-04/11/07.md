---
title:  Pabagashon
date:   15/12/2023
---

“Ditongatonga ni halak sipelebegu na nidok ni halak Jahudi, adong do disi mian halak na dumenggan pangantusionna di hata hasurirangan ni Bibel taringot si Palua asa sian angka sintua ni halak Israel. Adong sian tongatonga nasida na marpangaropan haroroNa i paluahon sian dosa. Torop manulingkiti Hata i laho mamarsiajari hahomion diangka uhum parugamoon ni halak Heber. Alai jogal ni roha ni halak Jahudi mangholipi barita ni hatiuron i” —Ellen G. White, Alfa dan Omega, jld. 5, hlm. 30.

“Tuhan Jesus, Sipalua na marhuaso, nunga mate humonghop saluhutna on: Tarpahehena do nasida sian jogal ni roha nasida, terpaheheNa do holong nasida, tarpatunduksa do nang roha nasida, dipapatar do haulion dohot hagogoon ni hasintongan tu bagasan roha nasida. Debata i do na mamande, jala ndada jolma pardosa na gok hahurangan, alai dijou ibana jolma pardosa bahen dalan di Ibana laho mamboan sinondang hatiuron tu nasida na mian ditongatonga ni haholomon ni portibi on. Di sandok huria adong do mutiha ni Debata, jala ndada hita na laho manguhumi angka parugamo na adong di tano on, alai mardongan serep ni roha dohot holong, paboahon tu sandok jolma hatigoran songon na binahen ni Jesus. Baon ma nasida mananda habengeton dohot haporseaon, boan nasida mananda rupa ni Kristus, dungi tubu ma roha nasida di hatigoran... Patimboon ni nasida ma Jesus, Sipalua ni hasiangan on, jala ingkon baritahonon nasida hata hangoluan” —Ellen G. White, The Advent Review and Sabbath Herald, 17 Januari 1893.

**Sungkun-sungkun Sirangrangan**:

`Dia do angka na mansai ringkot di luatmu na mangalehon tu ho nang huriam laho manopot angka tondi na so mananda hasintongan na tapeop?`

`Idama hata ni Ellen G. White na diginjang i ma taringot ni nasida sian parhaporseaon na leban: “Di sandok huria adong do mutiha ni Debata, jala ndada hita na laho manguhumi angka parugamo na adong di tano on.” Lapatanna, songon dia do hita patuduhon angka hahurangan nasida alai ndang gabe patubuhon hansit ni roha nasida?`

`“Hudok ma di hamu: Magira ma pintoranna nasida! Alai tagamon jumpang Anak ni jolma i ma haporseaon di tano on di harorona i?” (Luk. 18: 8). Aha do lapatan ni sungkun-sungkun ni Jesus i? Aho imbar ni haporseaon dohot ugamo? Boasa sipata tubu di roha ni jolma adong di nasida ugamo na sinto alai dingoluna ndang marhaporseaon na ro mangulahi Kristus i?`