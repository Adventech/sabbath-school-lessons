---
title:  “Loas ma Ibana laho”
date:   13/12/2023
---

Ditongatonga ni huta na ribur na so dung manangihon barita na uli, torop halak na manghalungunhon pangaropan. Di tingki ni Kristus, aha do na mangambati bangso ni Debata laho mamboan barita pangaropan i ma Jesus tu angka luat na asing songon Tirus dohot Sidon? Nasionalisme, ginjang di roha dohot mardingkandingkan nunga mangholipi bangso ni Debata diangka partingkian laho marnida halak na jonok dohot nasida na malungun dipangaropan na sinurirangkon ni angka panurirang i ma haroro ni Jesus na parjolo. Saonarion, di angka huta na ribur torop halak maringanan na dompak nasida Jesus Kristus manghalungunhon bangsona pasahathon “pangaropan bolon” ima di haroro ni Jesus na paduahalihon (Tit. 2: 13). Jala songon Jesus dirohana ndang marimbar jolma i, nang hita pe taulahonma songon i.

`Jaha Ulaon ni Apostel 10: 9-16, 28, 34, 35. Songon dia do ho manimpuli parsiajaran na niajarhon ni Tondi Parbadia disi?`

Uhut paimahon sipanganon di hos ni ari i, ro ma tu si Petrus sada alatan mijur masa sada inganan na songon dagangan na bidang jala dibagasan adong ragam ni siopat pat dohot pidong na martongatonga langit na ramun. Tolu hali didok dibagasan alatan i asa hehe jala dipangan. Dibahen Debata alatan i laho pasidinghon ginjang di roha di parugamoon dohot tois ni roha ni si Petrus dompak halak parbegu. Ujungna si Petrus mangantusi hasintongan on: “Dung i mangkuling ma si Petrus, ninna ma: Nunga tangkas dapot rohangku, na so siida bohi Debata! Sian ganup bangso do tahe jangkononna angka na mangkabiari Ibana jala mangulahon hatigoran” (Ulaon. 10: 34, 35).

Marhite turiturian na diginjang, tarimangima parsiajaranta taringot ni Tirus dohot Sidon asa dapotta parsiajaran sian i. Taida muse disi panjanghonon ni Jesus dohot siseanna di ina i. Diama parsiajaran na tarparsiajari dingolunta mangihuthon alatan na ro tu si Petrus? Songon dia do hita denggan manghangoluhon i di ngolunta saonari on dohot di joujou ni Kristus na parpudi tu hita laho mangulahon sangkap ni rohana tu angka huta na ribur? Aha hatahata do manundati hita laho manatap dihirim ni halak na mian ditongatonga ni huta na ribur? Aha angka partingkian na adong dilehon Debata tu hita laho manambai pangantusionta di ulaon i jala marmanat ni roha laho manaluhon ginjang ni roha, sikap nasionalisme, dohot tois ni haporseaonta?

Mardongan lambas ni roha, Jesus mangajari siseanna, na so dung mangantusi dohot sintong ia sangkap haluoan na sian Debata tu saluhut jolma do, ndada holan tu sada bangso manang tu sada houm na pinillit. Urupan ni Tondi Parbadia do hita laho manaluhon teal dohot tois ni rohanta laho pasingkophon ulaonta marbarita di angka hita na ribur.

`Jaha Galatia 2: 11-13. Aha do na niajarhon ni angka ayat on tu hita i ma taringot songkal na hita dipaias sian tois naung diajarhon tu sian sain sihameneton?`