---
title:  Di Tirus dohot Sidon
date:   12/12/2023
---

Angka na mamarsiajari Bibel i mandok ia buku Barita na Uli na sinurat ni si Mateus disurathon bahen jahaon ni halak Jahudi, jala buku Barita na Ula na sinurat ni si Markus disurathon bahen jahaon ni halak parbegu. Denggan do i mangurupi molo taboto parpeakna i uju hita marsiajar sian angka buku i.

`Jahama Mateus 15: 22-28 dohot Markus 7: 24-30. Aha do na marasing diida ho disi jala songon dia do parompuan di turiturini di gombarhon?`

Parateatehon songon dia si Mateus manggombarhon ina i marhite paboahon bangsona manang houmna: Kanaan. Markus mardongan panogunoguon ni Tondi Parbadia manambai hatana laho manggombarhon ina i ima “halak Junani” manang “halak parbegu” dungi pasingkophon hatana: “bangso Siroponosia” manang “sahalak Siria sian Fenesia”—nda na holan sahali i do hata i disurtahin dibagasan Bibel.

Parateatehon songon dia barita i disurathon dibagasan Mateus 15 laho manogu roha ni na manjaha tu na sinangkap ni si Mateus, mangihuthon parbinotoan dohot hapistaran nasida. Na manjaha sian buku Mateus idaonna ma ia ina i sahalak parbegu na dihasogohon. Pangantusion i ro sian hasomalan ni bangso Jahudi dohot halak Kanaan i ma akan sisomba ganaganaan dohot hasomalan mangulahon hajahaton sian na robi na gabe batu partuktukan dibangso nasida. Nang siihuton Kristus i ndang marnida ia di parompuan i adong haporseaon jala sahalak na manghalungunhon harajaon ni Debata!

Dibagasan Markus 7, angka sijaha buku markus ima asing ni halak Jahudi marasing do ia pangantusionna molo dipatudos dohot sijaha buku Mateus. Bangso parbegu ndang dos songon pangantusion ni halak Jahudi dompak halak Kanaan. Alai tahe, bangso parbegu mangkilalahon dirina songon parompuan i, “Halak Junani, bangso Siroponosia”. Dipamalum Jesus sada sian nasida! Dihalak parbegu, dohononna ma ia parompuan i sahalak ina na manghaholongi jala radot dingolu ni boruna jala malungun ibana asa Tuan i (Jesus) pamalumhon ibana, jala ndang manatap di bangso nang houm ni ina i.

“Ndang pintor dialusi Kristus pangidoanni parompuan i. Dibahen ibana do tu tongosan ni bangso na lea i songon hasomalan ni halak Jahudi dompak nasida. Marhite i di rohaNa asa siseanna tarsunggul dirohanasida lea dohot tois ni roha na somal dipatuduhon halak Jahudi dompak halak sisongoni songon na pinatuduna dipanjangonon ni parompuan i, jala laho patuduhon asi ni roha na laho sibahenon ni nasida dompak halak na marsitaonon sisongon i, songon na pinatuduna uju Ibana manangihon pangidoanna i” —Ellen G. White, Alfa dan Omega, jld. 5, hlm. 436.

`Jahama 1 Johanes 2: 2. Aha do sasintongna na naeng sipahatahon ni ayat on tu hita i ma ia hita saluhutna sada diadopan ni Debata?`