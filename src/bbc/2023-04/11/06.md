---
title:  Haporseaon di Tano on?
date:   14/12/2023
---

Dibagasan Lukas 18: 8, Jesus pasahathon sungkun-sungkun diujungni sada sian parumpamaanna: “Hudok ma di hamu: Magira ma pintoranna nasida! Alai tagamon jumpang Anak ni jolma i ma haporseaon di tano on di harorona i?” Songon sisean ni Kristus saonari on, ringkotdo idaonta aha na niluluan ni Jesus i. Diparumpamaan on, taida do disi ia Jesus mangalului haporseaon na marsinondang sian tongatonga ni haholomon.

`Jahama Mateus 8: 10, 13; Mateus 9: 2; Mateus 20: 29-34; Markus 2: 5; Markus 10: 46-52; dohot Lukas 18: 35-43. Dibagasan angka ayat on, ise do disi na ginombarhon ni Jesus songon sahalak na marhaporseaon?`

Diangka ayat na ginjang disurathon nasida dohot haporseaonna na marsinondang ditongatonga ni huta na holom. Di Kapernaum, dipatimbul Jesus disi pigapiga halak alani haporseaonna. Dibagasan Mateus 8: 10, 13, taida disi sada induk ni soldadu na marhaporseaon na gara. Dungi taida do opat halak na mangaloha tarup laho mamboan aleale nasida na sarion tu adopan ni Jesus (Mat. 9: 2; Mark. 2: 5). Dibagasan Markus 10, adong disi sahalak na uju i mapitung, Bartimeus, na haporseaonna marsinondang di Jeriko.

Ditingki na sarupa, marpangaropan do hita sian tongatonga ni bangso ni Debata adong parhaporseaon na bolon. Nang sian huta hagodangan ni Jesus, Nasaret, otik haporseaon – alai tahe ndang marhaporseaon disi - ima dalan na mangambati ulaon ni Kristus. Ditongatonga ni siseanna, jotjot do dihatahon Jesus taringot bangso Israel, “Oe hamu siotik haporseaon?” (Mat. 6: 30; Mat. 8: 26; Mat. 14: 31; Mat. 16: 8).

Sada parsiajaran na tadapot sadarion ima ia parhaporseaon i adong do di inganan na so tahirim, di huta sambulon na dibagasan i godang maringanan angka parbegu, na so tinanda, dohot angka parugamo na marragam. Mardongan serep ni roha ingkon topotonta do huta i songon na binahen ni Jesus, mangalului nasida na manjanghon mardongan haporseaon na paluahon dibagasan Jesus, uju tabaritahon hasintongan i. Jala nasida na marsitutu adong do dibagasan i.

`Sibahenon: Lehon ma roham dibagasan tangiang asa marhaporseaon na togu asa marhite haporseaon i, tarpasahat ho holongmu tu nasida na solhot nang na dao.`

`Na Umbalga Sibahenon: Songon dia do panandam ni Jesus dohot barita ni tolu surusuruan na arga i? Surathon ma tolu pasupasu di haproseaaon na jinanghonmu sian Jesus dibagasan ngolum siapari. Jala rade ma ho mamaritahon na tolu i dibagasan UKSS mu.`