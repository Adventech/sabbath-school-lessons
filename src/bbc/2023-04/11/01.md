---
title:  'Marbarita tu na so dung Ditopot: Bagian 2'
date:   09/12/2023
---

### Namardomu tu parsiajaran di minggu on, jahama
1 Raj. 11: 1–6; Mat. 4: 23–25; Mat. 15: 22–28; Mark. 7: 24–30; Ulaon. 10: 34, 35; Mat. 8: 10, 13.

> <p>Ayat siapilon</p>
> “Dung i ninna Jesus ma mangalusi nasida: Balga do haporseaonmi, inang! Saut ma na pinangidomi! Jadi hisar ma boruna i olat ni na sangombas i (Mateus 15: 28).

Sian mulana, Jahowa parasiroha mangalului anakNa na mago i (1 Musa 3: 9); jala sahat rodi tu hita sadarion, Jahowa parasiroha na gok holong i tongtong mangalului na mago (ida Pangk. 14: 6-12), nang nasida na mago

ditongatonga ni huta na ribur. Taon 2018, PBB manurathon sada barita na parpudi adong 55 porsen sian pangisi ni tano on tading ni huta na ribur jala na sai martambatama dope tahe (mangihuthon bilangan ni angka ari-ari) jala olo 68 porsen ditaon 2050. Ndang adong dalan na asing disi, na ingkon laho do hita marbarita tu nasida na tading di huta na ribur.

Alai godang sian angka bangso ni Debata mardalan songon si Jona uju dijou laho marbarita tu sada huta: mardongan angka hata, maporus do nasida sian ulaon i. “Ai nasa na tarsurat hian, bahen poda di hita do, umbahen na tarsurat; asa marpangkirimon hita binahen ni habengeton dohot pangapulon na di bagasan Surat i (Rom 15; 4). Hata ni ayat on dohot do nang di surat taringot si Jona.

Di portibion do hita, Jesus uju di portibi on ndada holan manopot nasida na mina di huta ni halak Israel alau tahe nang tu nasida na mian di luat sileban; i ma nasida na dao sian halak Jahudi bangso na pinillit i.

Minggu on parsiajaranta ma sian na tarsurat di Bibel i taringot di ulaon ni Kristus tu halak Tirus dohot Sidon jala enethontta ma parsiajaran sian i bahen singoluhononhon di ngolunta saonari on.

_Parsiajarima parsiajaran samingguon na laho paradehon tu ari sabat, 16 Desember_