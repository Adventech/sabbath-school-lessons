---
title:  Manopot Torop Halak
date:   11/12/2023
---

Malua sian angka siadopan, na ro sian bagas manang sian na asing, mardongan holong Jesus pasahathon tu hita joujou asa parsidohot di ulaonna di tongatonga ni huta na ribur.

`Jahama Mateus 9: 35-38. Aha do na niajarhon ni angka ayat on tu hita ima taringot di ulaon marbarita tu torop halak, na didia pe hita pajumpang dohot nasida?`

Jesus marasi ni roha tu situan na torop, songon dompak angka na jinumpangna di huta na ribur. Lukas 19: 41 manggombarhon songon dia Jesus tangis dompak Jerusalem. Ndang harajumanta bagas ni holong ni Jesus tu angka anakNa, na tu nasida “situan na torop na so habilangan” na tading di huta na ribur. Asa dibahen i, dibagasan Mateus 9: 38 Jesus mandok tu hita asa martangiang, asa dibahen i sangkap dohot rohanta gabe songon Ibana.

`Jahama Mateus 4: 23-25. Dina mamungka ulaonna Jesus, sian angka luat dia do situan na torop i ro?`

Dibagasan Mateus 4:25, mansai torop halak mangihuthon Jesus angka na sian luat Galilea, sian Dekapolis (sampulu huta) nang sian habinsaran, sian Jerusalem, dohot sian Judea sahat rodi dangsina. Asing ni Samaria; dia dope huta na so binolusna? Topi pasir ni luat Tirus dohot Sidon, ima na adong di luat Fenesia, sahat tu laut Mediterania dohot tungkan purba sian Galilea. Saonari taida, boasa ma laho Jesus tu luat i! mangedangi lua Tirus dohot Sidon i ma sada pardalanan parjamitaan tu bangso parbegu na pintupa ni Jesus.

“Dungkon pajumpang dohot halak Parise, Jesus menginsurut sian Kapernaum, dungkon manaripari tao Galilea, borhat ma Ibana tu punsu ni dolok na marbalokkon Fenesia. Di na manatap dompak hasundutan, ditatap Ibana ma luat Tirus dohot Sidon di tano pea, dohot ganaganaan, angka joro tu begu dohot tano parboniagaan nang muara na gok disi tambat parao” —Ellen G. White, Alfa dan Omega, jld. 5, hlm. 435.

`Aha do sibahenonta laho manogu halak asa manapat na marisuang do, dibagasan manang diruar ni roha nasida, “angka joro tu begu dohot tano parboniagaan” jala boasa Jesus i ingkon luluan nasida?`