---
title:  Pabagashon
date:   18/10/2024
---

Ellen G. White, “Allah Beserta Kita,” di bagasan buku Alfa dan Omega, jld. 5, hlm. 19-26.

“Tuhan Jesus Kristus, Anak ni Debata na badia, nunga adong sian hatongtongon, marasing di hadirion, alai sada dohot Ama i. Ibana do hasangapon ni banua ginjang na mangatasi saluhutna. Ibana do uluan ni angka na di banua ginjang, jala hasangapon bolon na sian angka surusuruan dijanghon Ibana na gabe jambarNa. Ndada na tinangkoNa i sian Ama i [Poda 8: 22-27].

“Adong sinondang dohot hasangapon di bagasan hatigoran ai Kristus i Sada dohot Ama i andorang panompaon. I ma panondang na marsinondang sian na holom, patauhon ibana marsinondang mardongan hasangapon ni Debata na sasintongna. Hasintongan on, na hahomion situtu di bagasan dirina sandiri, patoranghon nasa hasintongan na deba na sai buni jala ndang tarpapatar, alai hasintongan on dibunihon di bagasan hatiuron na so hajongkalan jala ndang haranapan” — Ellen G. White Comments, The Seventh-day Adventist Bible Commentary, jld 5, hlm. 1126.

“Didok Jesus do, ‘Anggo Ahu, dung dipatimbo Ahu sian tano on, taitonku do saluhut nasida tu Ahu!’ (Johannes 12: 32). Kristus ingkon dipaboa tu sandok pardosa i ma Sipalua naung mate bahen dosa ni portibi on, jala di ari hita manatap dompak Anak ni birubiru ni Debata di atas hau pinarsilang hahomion di haluaon diungkaphon tu bagasan rohanta jala hatigoran ni Debata manogu hita tu panolsolion. Marhite hamateanNa di angka pardosa, Kristus patuduhon holong na na so habilangan, jala di ari pardosa marnida holongNa i, rohana dipalambok, pingkiranna dipaubah jala tubu panolsolion di bagasan tondina... Alai di na marsangkap nasida margogo tu hamubaon, mardongan roha na ias laho mangulahon i, sasintongan huaso ni Kristus do na manogu nasida. Sada hagogoon na so dipangkilalahon nasida na markarejo di bagasan roha nasida, jala roha nasida disungguli, dibahen i tarpuabahma ngolu nasida. jala di ari Kristus manogu nasida asa manatap tu silangNa, laho marnida Ibana naung mate i ala ni dosa-dosa nasida, patik i disuanhon mangulahi tu bagasan tondi nasida” —Ellen G. White, Langkah kepada Kristus, hlm. 41, 42.

**Sungkun-sungkun Sirangrangan**:

`Boasama Johannes mamungka taringot ni Jesus sian ulaonNa na gabe Panompa? Aha do na niajarhonna tu hita i ma hinaringkot ni Panompaon di bagasan saluhut jamita? Dungi, boasama ringkot di hita mameop pangantusion na sintong taringot ni Panompaon, songon na pinapatar ni Bibel?`

`Rimangima gumodang taringot ni sungkun-sungkun na parpudi sian parsiajaran ari Minggu. Aha do na masa di silang i ia molo so Debata na manontong mate diatasna, alai gabe tompaan i na mate disi? Aha do na mago sian hita molo Jesus ndada Debata na manontong?`