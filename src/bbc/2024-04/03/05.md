---
title:  Turpuk ni Jamita na Mulak Muse â€“ Haporseaon/Ndang Porsea
date:   16/10/2024
---

`Jahama Johannes 3: 16-21, Johannes 9: 35-41, dohot Johannes 12: 36-46. Songon dia do angka ayat on mangulahi turpuk ni hat dompak haporseaon/ndang prosea na adong di bagasan hata i?`

Di bagasan buku Johannes, jolma i disi idaon disi dibagi tu bagasan dua punguan bolon: nasida na porsea tu Jesus jala manjanghon Ibana na gabe Mesias dohot nasida na adong partingkian asa porsea, alai dituntun nasida asa unang porsea.

Angka sisean i adong di bagasan punguan na parjolo, songoni nang dohot jolma na asing songon Nikodemus (na manat tubu haporsaeonna), parompuan di sumur, dohot na mapitung tubu. Di bagasan punguan na parjolo i ma angka halak Parise dohot angka sintua ni malim, nasida na marnida hagogoon na mangalehon mangan 5.000 halak, jala dohot sada sian sisean i, Judas.

Tung uli do disi, hata benda, haporseaon/porsea (hata Gorik pistis) ndang dung adong tarida di bagasan buku Johannes. Alai hata porsea (pisteuo) adong 98 hali tarida, sian sandok 241 hali na adong di buku Padan na Imbaru. Indung ni hata on tutu gabe turpuk bolon di bagasan buku Johannes. Indung ni hata dohot hata benda on olo do patuduhon pangantusion na mangolu di na gabe sahalak kristen. Songon sahalak na porsea di Jesus i ma na gabe sibahenonta, jala i dipatuduhon di bagasan ngolunta ndada holan sada sian bilangan ni punguan na porsea. Songon naung taboto, nang sibolis i porsea do di Jesus (ida Jak. 2: 19).

Di bagasan buku Johannes, imbar ni punguan na dua i peak di bagasan parsaoran nasida dohot Jesus. Angka na porsea, manang nasida na gabe porsea, dilehon nasida rohana tu Ibana, nang hatiha Ibana maminsang manang mamodai nasida. Ro do nasida tu Ibana jala ndang gabe martabuni. Ibana do Panondang na manondangi nasida. Jala di bagasan haporseaon, di na porsea, nasida gabe anak ni Debata.

Andul sian i, nasida na so porsea, somalna tu Jesus laho marsalisi dohot Ibana. Nasida digoari songon halak na humolong rohana di haholomon asa di hatiuron. Di roha nasida songkal do hata dijanghon manang nasida marnida Ibana silaosi patik ni ompunasida jala ndang pasauthon hinirim nasida. Jongjong nasida laho manguhumi Ibana asa sian mangaloas sinondangNa i manunglingkiti jala manguji nasida. Roha on, tutu situtu, nunga marulakhulak tarida di bagasan ngolu ni angka sintua ni halak Jahudi, na sasintongna, songon guru ni bangso i, sasintongna gabe halak na parjolo manjanghon Jesus.

`Songon dia do hamu di bagasan ngolum manghangoluhon haporseaon di Jesus, jala ndada holan na mandok Ibana do Mesias? Boasama ringkot marnida i di bagasan ngolum? (ida Mat. 7: 21-23).`