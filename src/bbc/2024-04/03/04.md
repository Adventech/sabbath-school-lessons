---
title:  Manangihon manang Ndang Manangihon Hata i
date:   15/10/2024
---

`Jahama Johannes 1: 9-13. Hanimago dia do na ginombarhon ni si Johannes disi i ma songon dia jolma i manjangkon Jesus?`

Patujolo di Johannes 1: 1-18, ndada holan patoranghon taringot ise do Jesus Kristus i, Hata i (logos), alai martaringot dohot jolma na di tano on na marsaor dohot Ibana. Di bagasan Johannes 1: 9, Ibana digoari Panondang na sasintongna, na manondangi ganup jolma na sorang tu portibi on. Panondang i manondang i tano on, mambahen hata i dapot diantusi. Songon na nidok ni C.S. Lewis, “Ahu porsea tu hakristenon songon au porsea tu parbinsar ni mata ni ari, ndada holan ala na huida i, alai ala binahen ni i tama huida saluhutna.” – “Beha songona do jamita i?” (n.p: Samizdat University Press, 2014), hlm. 15, mulana diterbithon di taon 1944.

Angkupni i, idama parbue sian hata na pinaboa ni Johannes 1: 9. Panondang i ro tu sandok jolma, alai ndang sandok jolma i manjanghon panondang i. Songon na laho idaonta tu parsiajaran marsogot, turpuk ni hata sian buku Johannes i ma songon dia do halak manjanghon manang manadinghon Jesus. Turpuk ni hata sian on do dipungka. Hata hatorangan na mamboan arsak i ma ai tu bangsoNa sandiri do ro Mesias i, i ma bangso Israel alai torop do na so manjanghon Ibana na gabe Messias.

Di bagasan Rom 9-11, Paulus papatarhon turpuk ni jamita na sarupa, i ma torop sian halak Jahudi na so manjanghon Jesus. Alai ndang di ujungi si Paulus surat mardongan hata na gale, alai didok ibana do ai torop do halak Jahudi, rap dohot bangso sileban, na manjanghon Jesus i na gabe Messias. Jala, dipodai ibana do angka bangso sileban na patimbulhon diri maradophon halak Jahudi. “Ai sian hau jarak harangan hian ho dirampingkon, gabe disumbathon ho maralohon bangkona tu hau jarak huta; nda lam tarsumbathonsa ma nasida, laho pasuangkon tu hau jarak hian” (Rom 11: 24).

Mardongan hata na sarupa, Johannes mandok ai ganup jolma na manjanghon Jesus na gabe Sipalua digoari ma nasida angka anak ni Debata. Di hatahon i ala nasida porsea di goarNa (ida Joh. 1: 12, 13).

Disonma hasadaon ni hatorangan i dohot rimpunan ni barita na Uli. Di bagasan Joh. 20: 31, apostel i patoranghon dalanna boasa disurathon ibana i – asa porsea hamu, ai Jesus do Messias, Anak ni Debata, asa marhite haporseaon, taruli hangoluan hamu di bagasan goarna. Alai nang pe songon i, pamuhai dohot rimpunanna manompa sada hasadaon, hata na sai marsitomuan na manggogohon saluhut hata i. Hasadaon on maboan tu saluhut hinirim ni barita na uli di buku Johannes – jolma i dipalua marhite haporseaon tu Jesus Kristus na gabe Sipalua nasida.

`Songon dia do hamubaon ni ngolum di na gabe anak dohot boru ni Debata?`