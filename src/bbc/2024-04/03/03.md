---
title:  Gabe Daging ma Hata i
date:   14/10/2024
---

`Jahama Johannes 1: 1-3, 14. Aha do na pinaboa ni angka ayat on tu hita i ma Jesus i, Ibana do Debata, nunga mangulahonsa – jala boasama hatigoran on gabe hatigoran na rumingkot na patut sibotoonta?`

Johannes mamungka bukuna ndang mardongan goar ni “Jesus” mamang UlaonNa na gabe Messias/Kristus, alai mardongan hata logos. Di tingki si Johannes manurat, torop angka jamita na mamangke hata logos laho patorangkan nasa ni ida do hasiangan on, manang patuduhon parbinotoan dohot hapistaran ni parjamita i.

Songon do nang dohot sahalak parhapistaran na tarbarita di na robi, Pluto, nunga manjamitan dua hajongjongan na adong. Na parjolo i ma hajongjongan na di banua ginjang dohot na manontong, disi jumpang singkop saluhutna. Na asing i ma di tano on – na olo salpu, mubauba, gombaran na so singkop sian inganan na singkop na di ginjang, nang dia pe i na marasing situtu do. (Ndang dung hea dihatahon si Plato hatorangan ni i). Pigapiga parjamita mangalapati logos songon dalan na semo di tongatonga ni na manontong dohot angka na adong di tano na olo salpu on.

Dipangke si Johannes hata i di bagasan hapeahan na marasing. Didok ibana ia hasintongan, logos, ndada sada gombaran na bunni jala dao mangareapreap di holang-holang ni langit dohot tano. Logos i ma sada sian na Tolu i: Jesus Kristus, na gabe daging jala maringan di tongatonga ni hita on (Joh. 1: 14).

Di si Johannes, logos manggombarhon Debata na manontong, na bongot tu inganan dohot tingki, na mangkuling, marpambahenan, jala marsaor dohot jolma di bagasan daging. Allah na manontong gabe daging, gabe sada sian hita.

Di bagasan Johannes 1: 14, apostel i manggombarhon ia logos “Gabe daging ma Hata i jala maringan di tongatonga ni hita on.” Hata Gorik na gabe mula ni hata na disalin maringan lapatanna pajongjongkon undun-undung. Si Johannes manatap sian 2 Musa 25: 8, disi Debata manonahon halak Israel lago pajongjongkon inganan na badia, sada undung-undung, asa maringanan Ibana di tongatonga nia nasida. Di bagasan gombaran na sarupa, saor tu portibi on, Jesus, Anak ni Debata na Badia, disolukkon rupa ni hatoban, gabe suman tu jolma, mangungkupi hasangaponNa asa marhite i tarbahen jolma marsaor dohot Ibana.

`Rimangima hatorangan sian na sinurat ni si Johannes idis. Debata i, Sipanompa, gabe daging, sada sian hita, jala maringan di tongatonganta. (Hita ndang dope manaringoti hamateanNa bahen di hita!) Aha do na pinasahat ni si Johannes tu hita di gombaran holong ni Debata di jolma? Boasam hita sasintongna taruli godang pangapulion sian hasintongan na sun bolon on?`