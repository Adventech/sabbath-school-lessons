---
title:  Paulakkan Mangulahi Turpuk Jamita – Hasangapon
date:   17/10/2024
---

`Jahama Johannes 17: 1-5. Aha do lapatanna Jesus uju Ibana mandok, “Ale Amang, nunga dapot tingkina: Parsangapi ma Anakmu, asa dipasangap Anakmi Ho!`

Parsiajaran nantoari patolhashon ngolu haportibion dohot hajolmaon mangihuthon buku Johannes mardongan partontangan dohot panjanghononna ditongatonga ni manisia, na sai mangondolhon taringot ise do Jesus i jala dia na binahenNa. Parsiajaran sadarion mangondolhon parsiajaran taringot huaso ni Debata dohot hasiangan, na adong jumpang di bagasan buku Johannes.

Barita i dipungka sian jamita partontangan. Jesus dipatandahon na gabe Anak ni Debata na Badia, Panompa hasiangan on. Sahali nai, saluhutna na so adong hian, manjadi adong marhite Jesus. “Saluhutna i marhite sian Hata i do, umbahen na manjadi; jala ndang adong nanggo sada sian naung jadi i, na so marhite sian” (Joh. 1: 3). Angkup ni i nang ayat on manurathon hasangaponNa na di bagasan daging (Joh. 1: 14). Johannes mangenet hata hamuliaon (doxsa, marsinondang, hatongamon, tarbarita, hasangapon) dohot patimbulhon (doxsazo, mamuji, parsangapi, pasangaphon) laho paboahon di na manjanghon hasangapon sian manisia jala muse manjanghon hasangapon manang hamulaion sian Debata.

Di bagasan buku Johannes, roha laho pasangaphon Jesus dipasada dohot partingkianNa, i ma tingki hamateanNa (patudos dohot Joh. 2: 4; Joh. 7: 30; joh. 8: 20; Joh. 12: 23-27; Joh. 13: 1; Joh. 16: 32; Joh. 17: 1). Silang i do tingki hasangaponNa.

Maralo situtu do ia hata on ala hau pinarsilang i paruhuman hailaon jala haleaon di tingki harajaon Rom na robi. Partontangan bolon on, Debata di atas hau pinarsilang, manggombarhon hasadaon ni jamita di jolma dohot na badia.

Di bagasan hajolmaon, Jesus mate alani hasusahan, sahalak parjahat na di leai di bagasan hagaleaonna joujou, “Ale Debatangku, Debatangku, boasa tung tadingkononmu Ahu” Anak ni Jolma i, di bagasan haholomon sian silang i, sumurung dipapatar di bagasan buku Mateus dohot Markus (Mat. 27: 46; Mark. 15: 34).

Alai manatap sian hasangapon ni silang i tarlumobi na pinatapar ni buku Lukas dohot Johannes (Luk. 23: 32-47; Joh. 19: 25-30). Silang i do inganan haluaon, inganan asi ni roha, dohot inganan Anak ni Debata memelehon diriNa di adopan ni Ama-Na i.

Tung songgot roha: Hasangapon ni Debata na umbalga i dipatuduhon di bagasan hailaon bolonNa – manean dosa ni sandok tanoon di bagasan diriNa sandiri.

`Pingkirhon ma dia do lapatanni haleaon i, i ma Debata i sandiri na matu di hau pinarsilang, laho paluahon hita sian dosa. Aha do sasintongna na pinasahatna tu hita i ma hinalea ni dosa i?`