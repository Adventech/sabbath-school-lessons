---
title:  'Di Mulana: Pamuhai'
date:   12/10/2024
---

### Bahen parsiajaran di minggu on, jahama
Joh. 1: 1–5; 1 Musa. 1: 1, Joh. 1: 9–13; Joh. 3: 16–21; Joh. 9: 35–41; Mat. 7: 21–23; Joh. 17: 1–5.

> <p>Ayat siapilon</p>
> “Di mulana i nunga adong Hata i, jala saor tu Debata do Hata i, jala Debata do Hata i” (Johannes 1: 1)

Parsiajaran parjolo nunga manariashon rimpunan ni buku Johannes, na patoranghon boasa ibana manurathon barita na uli i. Parsiajaran di minggu on mulak hita tu bindu na parjolo, disi si Johannes patoranghon sangkap na tinujuna, na sinihathon ni Tondi Parbadia, tu angka na manjaha i. Mardongan hata dohot surat na parjolo sian na sinurat nasida, angka panurat di Padan na Imbaru jotjot situtu papatarhon angka turpuk ni hata na laho sipapataron nasida. Songoni do nang dohot buku Johannes, saluhut turpuk ni na pinapatarna sada sian jamita na arga na manggombarhon nasa hasintongan na tutu dompak Jesus Kristus – saluhut hasintongan naung adong tahe andorang ari Panompaon.

Hatorangan on, sian pamuhai ni buku on, mangalehon tu angka na manjaha, naung mananda ai Jesus i do Mesias, sada haulion na so adong di halak na asing na disurathon di bagasan buku i. Sijaha buku i dohot torang marnida nasa turpuk bolon na pinaulak ni panurat ni Buku on uju ibana mamaritahon barita ni Jesus. Nasa turpuk bolon i dipeakkon mangihuthon ari-ari ni Jesus di portibi on.

Parsiajaran di minggu on dipungka mardongan hatorangan pamuhai (Joh. 1: 1-18) na mameop saluhut turpuk ni hatana. Dungi idaonta ma angka turpuk i di bagasan buku Johannes na mangihut.

_Parsiajarima parsiajaran samingguon, na laho paradehon tu ari sabat, 19 Oktober_