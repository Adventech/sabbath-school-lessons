---
title:  Panindangion ni Johannes Pandidi
date:   20/10/2024
---

Songon naung taparsiajari di parsiajaran minggu naung salpu, buku Johannes dipungka mardongan taringot di Jesus Kristus, Hata i, dihadirionNa na manontong andorang panompaon. Alai mardongan hata na sarupa, Johannes Pandidi haruar na gabe sitindangi di Jesus. Ditongatonga ni halak Jahudi di tingki ni Jesus manghirim di dua halak mesias, na sahalak gabe malim jala na sada gabe raja. Johannes dohot torang patolhashon ia Johannes Pandidi ndang manghatindanghon dirina sada sian angka mesias i, alai sahalak sitindangi sian Mesias na manontong i.

`Jahama Johannes 1: 19-23. Songon dia do Johannes Pandidi patoranghon ulaon dohot tahina disi?`

Angka sintua ni halak Jahudi manongos angka malim dohot halak lepi laho manangkasi si Johannes Pandidi ai ise do ibana. Marhite balga ni pangaropan di messias di luat Juda, ringkot di si Johannes Pandidi laho patoranghon haroroanna dohot pangaropan i. Ndang ibana Panondang i, alai na tinongoss ni Debata do ibana laho manghatindanghon Panondang i jala paradehon dalan di haroro ni Messias i (Joh. 1: 6-8). I do dalanna dialusi ibana nasida dohot torang, huhut mandok: “Dang ahu Kristus i” (Joh. 1: 20).

Angkup ni i, Johannes mandidihon aek, alai Kristus na naeng ro i sididihon Tondi Parbadia (Joh. 1: 26, 33). Johannes hurang tama mangkarhari tali sipatu ni Jesus (Joh. 1: 27). Kristus tumimbul asa sian Johannes, ai nunga adong Ibana andorang ni si Johannes (Joh. 1: 30). Jesus i do Anak ni Debata, jala Johannes sipungka dalan tu Ibana (Joh. 1: 34).

`Jahama Johannes 40: 1-5 dohot Johannes 1: 23. Songon dia do si Johannes manghatindanghon angka ayat i?`

Di partingkian uju angka dalan disi gok buntul-buntul jala marbatu-batu, angka naposona ni raja ditongos jumolo laho paulihon dalan jala patigorhon dalan balobung asa tulus dalan ni raja i. Dibahen i, di bagasan hagogonop ni hasurirangan on, Johannes ro laho paradehon roha ni angka jolma di Jesus.

`Dia do sibahenonta, songon ruas ni huria Masehi Advent Hari Ketujuh, ingkon mangulahon ulaon na sarupa songon na binahen ni si Johannes Pandidi? Dia do ulaon i?`