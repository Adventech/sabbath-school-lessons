---
title:  Angka Sitindangi Taringot Kristus i ma Mesias
date:   19/10/2024
---

### Bahen parsiajaran di minggu on, jahama
Joh. 1: 19–23; Jes. 40: 1–5; Joh. 1: 29–37; Rom. 5: 6; Joh. 1: 35–39; Joh. 1: 43–51; Joh. 3: 1–21.

> <p>Ayat siapilon</p>
> “Dung i ninna Jesus ma mangalusi ibana: Na tutu situtu do na hudok on tu ho: Ia so tubu jolma sian ginjang, ndang tarbahensa marnida harajaon ni Debata!” (Johannes 3: 3)

Ndang ganggu be roha disi, Jesus i patuduhon angka tanda na gogo sian buku na Badia tu angka jolma laho pajongjonghon hata naung nidokna taringot diriNa, dohot ma nang hatana na mandok: “Na tutu situtu do na hudok on tu hamu: Na porsea, i do naung gabe nampuna hangoluan na salelenglelengna” (Joh. 6: 47).

Alai adong dope angkup ni i. Paubahon aek gabe anggur, mangalehon mangan marribu halak marhite roti na saotik, pamalumhon anak ni sahalak parpangkat, pahisarhon pamatang ni halak an adong di paridian Betesda, pamalumhon parnidaan ni halak na mapitung tubu, pahehehon Lasarus sian hamatean. Apostel i manurathon godang na masa, jala jolma i – Jahudi, manang halak sileban, na mora, na pogos, baoa, parompuan, parpangkat, na susah, na pistar dohot na oto – gabe sitindangi ise do Jesus i.

Angkup ni i dipatuduhon si Johannes do nang panindangion ni Ama i, dohot buku na Badia, na saluhutna i papatarhon tanda ise do Ibana sasintongna.

Di minggu on mardongan panindangion na gok huaso sian si Johannes Pandidi. Angka sitindang na asing pe tahe di hatahon do dison; Andreas dohot Simon Petrus, Pilipus dohot Natanael, dohot sahalak sitindangi na so tinagam, i ma Nikodemus, sahalak Parise. Alai adong sahalak sitindangi na asing na jojong dipudi ni angka sisean i (sisean na asing na rap dohot Andreas, di bagasan Johannes 1: 35, 40) i ma Johannes i sandiri.

_Parsiajarima parsiajaran samingguon, na laho paradehon tu ari sabat, 26 Oktober_