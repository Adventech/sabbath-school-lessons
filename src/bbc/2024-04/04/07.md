---
title:  Pabagashon
date:   25/10/2024
---

Jaha buku Ellen g. White, “Nikodemus,” hlm. 168-178. Di bagasan buku Alfa dan Omega, jld. 5.

Nikodemus “manulingkiti buku na Badia mardongan dalan na imbaru, ndada bahen sihataan na imbaru, alai asa jumpangna ngolu ni tondina. Diida ibana harajaon ni Debata uju ibana pasahathon dirina tu bagasan panogunoguon ni Tondi Parbadia...

“Marhite haporseaon tajanghon denggan basa ni Debata, alai haporseaon i ndada Sipaluanta. Haporseaon i ndang tarulia agia aha. Haporseaon i ma tangan na marsigantung tu Kristus nang dohot tu pambahenanNa na paluahon sian dosa... Panolsolion di dosa ro sian Kristus tudos songon hasesaan ni dosa na ro sian Ibana.

“Molo songoni, beha do dalanna hita dipalua? ‘Tudos songon si Musa na patimbohon ulok di halongonan,’ songoni ma nang Anak ni Jolma i nunga dipatimbo, jala ganup jolma naung diela jala pinargut ni ulok i, gabe manatap jala mangolu. ‘On do Birubiru ni Debata, na mamorsan dosa ni portibi on!’ Johannes 1: 29. Sinondang na marsinondang sian silang i paboahon holong ni Debata. HolongNa i manogu hita tu Ibana. Molo ndang tajua panoguonna i, boanonna ma hita tu toru ni silangna i di bagasan panolsolion sian nasa dosa naung manilanghon Sipalua i. Dungi marhite haporsaeon Tondi Parbadia manubuhon sada ngolu na imbaru di bagasan tondinta. Ganup tahi dohot hirim ni roha dipaunduk di bagasan sangkap ni Kristus. Roha, pingkiran, dipaimbaru mangihuthon gombaranNa na marhuaso di bagasan hita laho patundukkon saluhutna tu Ibana. Dungi Patik ni debata disurathon tu bagasan pingkiran dohot ate-ate, jala tamama dohononta tu Kristus i, ‘Dipangido rohangku do patupahon lomo ni roham, ale Debatangku, jala di parsitongaan ni rohangku do patikmi.’ Mzm. 40: 9” —Ellen G. White, Alfa dan Omega, jld. 5, hlm. 176.

**Sungkun-sungkun Sirangrangan**:

`Johannes Pandidi ro laho paradehon dalan di Jesus. Didok roham, beha do hinauli ni ulaonna i, nang na holan mangihuthon parnidaan ni jolma? Angkup ni i, uju ho mangarimangi alusmu disi, pasahatma sungkun-sungkun na ringkot on: Songon dia do ho mangalapati hata “uli” di angka haporsaeon?`

`Di ari na mangihut, Johannes Pandidi patuduhon pigapiga ganggu ni roha na jujur (Mat. 11: 2, 3; Luk. 7: 19). Aha do na patubuhon sandok sungkun-sungkun i, jala aha do na tama taparsiajari sian angka sungkun-sungkun i i ma songon dia hita asa togu dihaporseaonta?`

`Di UKSS, rangrangima songon dia do sahalak jolma songon Nikodemus, sahalak uluan di bagasan huria na balga, sahalak na gok sungkun-sungkun di rohana, alai mansai oto do tahe di haporseaon i ma taringot dia do sasintongna na ringkot. Parsiajaran do do na tadapot sian na masa disi?`