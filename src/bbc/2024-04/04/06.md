---
title:  Panindangion ni si Nikodemus
date:   24/10/2024
---

`Jahama Johannes 3: 1-21. Songon dia do panindangion ni si Nikodemus mangurupi turpuk ni jamita sian buku Johannes?`

Nikodemus i ma sahalak guru na pinarsangapan ni halak Israel jala sahalak sian angka Parise, jala sintua ni Jahudi jala na mora situtu. Panindangionna margogo di jamita sian buku Johannes. Didok ibana Jesus i “Guru” jala mangenet sian angka tanda na binahen ni Jesus na gabe tanda na Debata donganna. Dibahen i, nang andorang so diida Nikodemus dia parbue na binahenna i, nunga dilehon ibana panindangion na mangurupi ulaon ni Jesus.

Nikodemus marnida angka tanda i na gabe tanda hagogoon ni Jesus na sian Debata, alai ndang diida ibana angka tanda i na gabe hagogonop ni hasurirangan na sian Padan na Robi taringot ni Messias. Jadi, Nikodemus ro manopot Jesus mardongan sungkun-sungkun, di hatiha i ndang dope dijanghon ibana jesus i na gabe Kristus (Messias).

`Jahama Johannes 3: 3-21. Aha do na nidok ni Jesus tu si Nikodemus laho patuduhhon ia Ibana margogo marnida na sintong dibagasan rohana?`

Ditanda Jesus do roha ni ganup jolma. AlusNa dompak Nikodemus songgot do idaon i, alai hataNa i pintor tu hirim ni roha ni si Nikodemus. Nang dipangantusion ni halak Jahudi ia halak sipelebegu i ringkot manopoti dosana, torop do na so umbotosa iaa nang nasida, bangso na pinillit, mangharingkothon hamubaon ni roha. Ndang adong nang sada pe na sorang tu portibi on nunga malua, nang sian bangso dia ibana manang dia huria inganan nasida dipagodang.

Teanteanan ni halak Jahudi na sumurung, na ro sian si Abraham, mamboan tu nasida godang paruntungan na marasing (ida rom 3: 1, 2), ndang ringkot be i sirangrangan. Alai, ndang singkop molo holan i. Jesus mandok tu si Nikodemus hata na so dung tubu tu bagasan pingkiranna, ia iban, sahalak guru jala sintu ni halak Israel, ingkon tubu mangulahi na ro sian banua ginjang!

Dungi Jesus maminsang si Nikodemus binahenni pangantusionna menet i: “Ho, guru ni bangso Israel, ndang diboto ho i?” (Joh. 3: 10). Songon dia do ho, sahalak guru na diparsangapi, ndang umbotosa hata i? Songgot situtu do rohana manangihon hata on.

Asing sian angka sungkun-sungkun na pinasahat ni si Nikodemus dompak Jesus, Nikodemus ujungna satolop tu angka siihuthon Jesus (ida Joh. 19: 39).

`Dia do lapatanna “tubu mangulahi,” jala boasa ma Jesus mangondolhon hatana disi?`