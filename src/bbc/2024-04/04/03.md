---
title:  Birubiru ni Debata
date:   21/10/2024
---

Halak Heber disi manghalungunhon sahalak Messias na laho paluahon nasida sian gomgoman ni halak Rom. Sangkap ni buku Johannes i ma laho paubahon pangantusion ni nasida taringot Messias asa dibahen i margogo nasida na laho mananda di bagasan Jesus hagogonop ni hasurirangon ni Raja na naeng ro i. Ndada gabe pangarajai di tano on Messias i. Ibana ro halo manggonopi sandok bagabaga na di Padan na Robi taringot Ibana, dohot ma i panghophopNa di tano on, jala na laho paulihon parsaoran ni Debata dohot bangsoNa.

`Jahama Johannes 1: 29-37. Dia do hata na pinasahat ni si Johannes Pandidi taringot ni Jesus? Gombaran dia do na binahenna laho manggombarhon Jesus, jala boasama i mansai ringkot di na mangantusi ise Ibana jala dia sangkapNa?`

Hata ni Johannes Pandidi taringot ni Jesus i ma Birubiru ni Debata manggogohon na sinangkap ni buku Johannes, i ma laho mangalehon pangantusion na imbaru di ulaon dohot parange ni Messias. Tutu Jesus do na gabe hagogonop di bagabaga marhite pelean, i ma bagabaga di Sipalua, na parjolo sahali dipasahat di Bagasan 1 Musa 3: 15.

“Di ari Jesus dididihon, Johannes mandok ai Ibana do Birubiru ni Debata, sada sinondang na imbaru pansinondang di ulaon ni Mesias. Roha ni panurirang i diboan tu hata na pinasahat ni panurirang Jesaya, ‘songon birubiru do ibana na tinogu tu pamotongan.’ Jesaya 53: 7: —Ellen G. White, Alfa dan Omega, jld. 5, hlm. 133.

`Jahama Markus 10: 45, Rom 5: 6, dohot 1 Petrus 2: 24. Songon dia do angka ayat on mangurupi hita laho marnida ulaon ni Jesus i ma “Birubiru ni Debata”?`

Nang beha pe godangna na ringkot situtu tangkasan ni si Johannes Pandidi taringot ulaon ni Jesus, na porsea do ibana ai Jesus i do Mesias na dibagabagahon i, Ibana na ro manggonopi hasurirangan.

`Ranapi gumodan di goar ni Jesus i ma “Birubiru ni Debata.” Dia do gombaran na ro tu bagasan roham, jala songon dia do hasadaon ni i dohot ulaon pamelean di Padan na Robi mangurupi ho laho manjanghon arga ni haluaon i di ho?`