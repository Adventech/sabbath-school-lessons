---
title:  Mananda Anak Lapatanna Mananda Ama i
date:   10/12/2024
---

Di bagasan buku Johannes, apostel i patorangkon songon dia do Jesus, Anak i, mangulahon ulaonNa na patandahon Ama i. Jesus patorangkon ise do Ama i jala patuduhon dia do pardomuanNa dohot portibi on. Hata i sadalan dohot Johannes 1: 18, na mandok ia Ibana mamahen Ama i ditanda “Ibana do mamaritahonsa” (di hata Gorik exegomai: patorangkon, paboahon, papatarhon). Marulakhulak Jesus mangulahon i. Hata Ama (pater) adong 136 hali tarida di bagasan buku Johannes jala 18 hali di bagasan Johannes 1-3, lobi sian sapartolu sian sandok na adong i di bagasan Padan na Imbaru. Jamita parsirangan i ma sada sian inganan na gumodang di bagasan buku barita na Uli na disi Jesus mamaritahon Ama i.

Jesus i do singkat ni Ama i di tano on, jala Ibana ro laho mangkangoluhon sangkap ni Ama i, di bagasan hajolmaon. Jala lobi sian i, Jesus mandok di bagasan saluhut margogo do Ibana laho mangulahon na pinangido ni Ama i, ndada na pinangido ni rohaNa (Joh. 5: 30). Dimulana na olo do tarsonggot roha marnida marnidasa i, alai i patuduhon songon dia Jesus na pasahathon saluhutna, songon sahalak manisiaa, tu Ama i.

Nang Jesus i didok do ia Ibana ditongos Ama i laho pasidunghon ulaonNa – paluahon manisa – jala Ama i sandiri mangkatindakon di ulaonNa (Joh. 5: 36-38).

Jesus mandok ia Ama i na manongos Ibana laho patupahon dalan na marhite i manisia ro manopot Ama i (Joh. 6: 40, 44). Ama i manghirim asa taruli jolma i di ngolu na manontong na adong di bagasan jesus, na marbagabaga laho pahehehon nasida di ari haheheon i.

`Aha do na pinaboa ni angka ayat na mangihut na mangajarhon tu hita di hasadaon ni Jesus dohot Ama i? Joh. 7: 16; Joh. 8: 38; Joh. 14: 10, 23; Joh. 15: 1, 9, 10; Joh. 16: 27, 28; Joh. 17: 3.`

Panindangion ni Jesus di hasadaonNa dohot Ama i palonganghon roha. Di hatahon Ibana saluhut na pinasahatNa i sian Ama i do; saluhuta na hinatahonNa sian Ama i do ditangihon Ibana; ia molo porsea tu Iban na porsea tu Ama i do; nang Hata manang na niulaNa saluhutna sian Ama i haroroanna; jala Ibana dohot Ama i dipasada di bagasan holong jala margogo laho paluahon manisia. Tutu sada panindangon na mansai gogo do i di hasadaon ni Jesus dohot Ama na di surgo i!

`Songon dia do ngolum gabe dipubah molo pingkiran manang pambahenanmu saluhutna manggombarhon sangkap ni Debata di bagasan ngolum? Lapatanna, songon dia do hita mangkangoluhon dohot dumenggan dia naung tajalo sian Jesus i ma songon sangkap ni Debata di bagasan ngolunta?`