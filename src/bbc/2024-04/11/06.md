---
title:  Tangiang ni Jesus
date:   12/12/2024
---

Johannes 17 jotjot digoari tangiang sintua ni malim Jesus. Tangiang on i ma panimpuli di hata parsirangan. Jesus ro tu portibi on asa jolma i diujungna diboan mulak tu bagasan parsaoran di ngoluna dohot Debata. Dohot sintong dipatupa Ibana ulaoan hagogoon na ni lehon ni Debata tu Ibana. Mardongan hata dohot pambahenan, dipatandahon Ibana Debata i tu torop halak.

Na tibuma tadingkonon ni Jesus tano on. Na malungun do Ibana pasahathon holongNa tu angka siseanNa. Dihalungunhon Ibana do nasida marparsaoran na jonok tu Ibana, Ama i dohot Tondi Parbadia. Jala disangkapi Ibana laho mamboan nasida tu bagasan parsaoaran dohot Debata Ama dohot Tondi Parbadia na di bagasan i parsidohot Ibana.

`Jahama Johannes 17: 1-16. Dia do hata manang gombaran na adong di bagasan bindu on na patuduhon hirim ni Jesus di hasadaon ni holong na togu di Ibana, Ama i dohot angka siseanNa?`

Torop na manjaha Johannes 17 mandok ia na rumingkot sian bindu on i ma hasadaon dohot holong. Ndang ganggu roha disi, sangkap di Debata i ma laho mamboan hita mulak tu bagasan parsaoran di ngolunta dohot Ibana nang dohot sandok jolma. Aalai marhite panjahaion na manat patuduhon adong parsaoran na rumingkot di holong dohot hasadaon.

“Alai na mananda Ho, Debata na sasada i, na sintong i, dohot Jesus Kristus na sinurum, i do hangoluan na salelenglelengna” (Joh. 17: 3), ndada Debata, songon na tapingkiri. “Nunga hupapatar Goarmi tu jolma angka na nilehonmi tu Ahu... diradoti nasida do hatami... jala nunga porsea nasida, Ho do marsuru Ahu (Joh. 17: 6, 8). “Parbadiai ma nasida di bagasan hasintongan; hatami do hasintongan i” (Joh. 17: 17).

Kristus ro laho patuduhon Ama i. Ringkot situtu do hata on ala torop pangantusion ni halak lipe di Debata. Buku Johannes patuduhon hinadenggan ni Jesus mangulahon ulaonNa i. Ibana dohot sintong patandahon Hata i dohot pambahenan ni Debata. Molo hatigoran i ndang ringkot, boasama sai lojahannNa?

Dibolus Jesus hangoluan na gok parungkilon, jala diujungna dipasiding angka sintua ni parguruan. Ditean Ibana lea ni roha ni jolma nang sipata sian tongatonga ni angka siseanNa sandiri. Sada sian siseanNa i manjehehon Ibana, na asing mansaoadahon Ibana pola tolu hali. Dibolus Ibana do parungkilon na so ra mansohot jala pola mate di hau pinarsilang di tangan ni angka halak na naeng sipaluaonNa.

`Songon dia do ho patuduhon holong ni Debata dohot denggan, songon holong na adong di tongatonga ni Jesus dohot Ama i, di bagasan ngolum sandiri?`