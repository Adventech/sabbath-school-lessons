---
title:  Ama na di Banua Ginjang
date:   08/12/2024
---

Buku Johannes disurat mangihuthon sian saluhut barita na sian buku na Badia, dipunga sian panompaon. “Di mula ni mulana ditompa Debata langit dohot tano on” (1 Musa 1: 1). Manang, Di mula ni mulana Ama, Anak, dohot Tondi Parbadia manompa langit dohot tano. Nasida do haroroan ni nasa na adong. Nasida manompa hasiangan on, nang do angka na manggulmit na mangingani tano on. Di portibinta on, adong sada panompaon na sumurung, na sun sumurung sian panompaon i ma manisia. Jala sangkap ni Debata di na manompa jolma i ma asa hita mangolu di bagasan hasadaon na gok holong dohot Ibana songon i nang dohot dongan jolma.

Alai, Lusifer mamboan dosa tu tano on. Dosa, pangkorhonna, manegai parsaoranta dohot Debata. Dosa manggombarhon dohot lipe ia do Debata i. Dibahen i, Jesus manolukkon rumang hajolmaon laho pasuangkon pangantusionta di Debata jala mamboan haluaon tu bangso manisia.

Saleleng di tano on, Jesus pasahathon ngoluNa tu Ama i, mangolu hombar tu angka patikNa. Didok Ibana, “Sada do Ahu dohot Ama i” (Joh. 10: 30). “di bagasan Ahu do Ama i, jala Ahu di bagasan Ama i” (Joh. 10: 38). “Molo so hla angka ulaon ni Damang, unang porsea hamu di Ahu” (Joh. 10: 37).

**Aha do ulaon ni Ama i na ginombarhon ni angka ayat na mangihut on?**

`Joh. 3: 16, 17; Joh. 6: 57`

`Joh. 5: 22, 30`

`Joh. 6: 32; Joh. 14: 10, 24`

`Joh. 6: 45`

`Joh. 15: 16; Joh. 16: 23`

`Angka ayat i patuduhon Ama i dihasadaon na solhot dohot Jesus Kristus, AnakNa i. Ama i mameop hasadaon na jonok dohot portibinta on dohot bagabaga na balga di haluaonta. Aha do na niajarhon ni hasintongan on tu hita di holong ni debata di hita?`