---
title:  Jesus dohot Ama i
date:   09/12/2024
---

Hita ditompa Debata bahen sada parsaoran di ngolunta dohot Ibana (1 Musa 1: 26, 27). Alai, hinorhon ni dosa, pintor sega do parsaoran i. Tabereng do hasesega binahen ni dosa sian porlak Eden.

`Jahama 1 Musa 3: 7-9. Songon dia do hata i papatarhon hasesega binahen ni dosa, jala dia do lapatanna ai na Debata do na mangalului nasida, ndada nasida na mangalului Debata?`

Hirim ni Debata i ma pasahathon pardengganan tu saluhut manisia dihasesega alani dosa, jala molo tungpe molo saluhut jolma i ndang olo manjanghon dia na pinasahatNa i.

Jala pasauthon pardengganan on, sada sian Debata na tolu i manolukkon hajolmaon. Asa dibahen i, Hata i nunga saor gabe daging jala musan ditongatonganta, patuduhon hasangapon ni Debata (Joh. 1: 14-18). Songon parbuena, manisia i nunga manjangkon denggan basa dohot asi ni rohaNa. I do alana umbahen na ro Jesus i, laho patuduhon hasangapon ni Debata asa dibahen i parsaoran naung sega binahen ni dosa dipadenggan, i ma tu nasida na olo rade manjangkon marhite haporseaon di naung pinasahat ni Debata tu nasida di bagasan Jesus Kristus,

`Pangaropan na uli dia do na dibagabagahon tu hita di bagasan angka ayat na mangihut on? Joh. 1: 1, 2; Joh. 5: 16–18; Joh. 6: 69; joh. 10: 10, 30; joh. 20: 28.`

“Di bagasan Kristus adong hangoluan, pita, ndada disali, ndang na marsali” –Ellen G. White, Alfa dan Omega, jld. 6, hlm. 530. Alai, Anak naung gabe jolma “dirumoari do diriNa” (Pil. 1: 7) sian angka hasangaponNa, Kristus, naung paboahon hasangaponNa di tano on songon sahalak jolma na mian ditongatonga ni manisia, margogo patuduhon huasoNa di ngolu songon sada sibasabasa na sian Debata. “Habadiaon ni Kristus gabe sada hatontuan di ngolu na manonton di angka na porsea” —Alfa dan Omega, jld. 6, hlm. 149.

Jolma i ndang mananda Debata (Joh. 17: 25). Dibahen i, ditongos Ibana do Anakna na sasada i (Joh. 9: 4; Joh. 16: 5) asa Ibana, Ama i, ditanda jolma i.

`Ditongatonga ni partontangan di hasiangan on, salahak ateis manurathon, “Dibagasan na so harajumanta, di bagasan saluhut na so habilangan on, ndang adong tanda ia pangurupion i ro sian inganan na asing laho paluahon hita sian dirinta sandiri.” Aha do na niajarhon ni buku na Badia, na patuduhon na lilu do ia hata ni sahalak ateis i?`