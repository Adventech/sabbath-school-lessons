---
title:  Haheheon ni Lasarus
date:   10/10/2024
---

Johannes 11 digohi dohot arsak ni roha – barita habot ni roha i ma na marsahit sahalak aleale ni Jesus (Joh. 11: 1-3); iluilu alani hamateanna (Joh. 11: 19, 31, 33); andungadung ni ibotona ai ndang na mate si Lasarus aut sura disi Jesus (Joh. 11: 21, 32); dohot ilu ni Jesus i (Joh. 11: 35).

Alai na mangulon do Jesus pola dua ari andorang so borhat nasida laho mandulo Lasarus (Joh. 11: 6), jala mandok ia Ibana sumonang do rohana alai ndang dipatibu Ibana ro (Joh. 11: 14, 15). Pambahenanna i ndada na mandaok na mandao rohana. Alai, pambahenanna i dalan laho patuduhon hasangapon ni Debata.

Di na sahat hita tu bagasan Johannes 11: 17-27, nunga pola opat ari naung mate si Lasarus. Dungkon opat ari, nunga be malangke pamatangna i, songon na nidok ni si Marta, “Nunga sanga bau, Tuhan, ai nunga pola opat ari” (Joh. 11: 39). Ndang ganggu be roha disi, di na mangulon Jesus i holan laho manggurupi tanda na naeng masa dungkon ni i gabe umbalga. Pahehehon bangke naung malangke? Tanda dia dope na patut sipamasaon ni Jesus laho paboahon na Ibana do Debata i sandiri?

Jala, na gabe Tuhan, Ibana na manompa hangoluan sian mulana – marhuaso do Jesus di hamatean. Dibahen i, Jesus mamboan partingkian i, i ma hamamate ni Lasarus, laho papatarhon hasintongan na mansai arga taringot diriNa. “Ahu do haheheon dohot hangoluan; na mangolu do na porsea di Ahu, nang pe mate ibana! Jala ganup na mangolu jala na porsea di Ahu, na so tupa mate ibana salelenglelengna! Porsea do ho disi?” (Joh. 11: 25, 26).

`Jahama Johannes 11: 38-44. Aha do na pinatupa ni Jesus laho mangogohon hataNa?`

Tudos songon Jesus na patuduhon ai na Ibana do Sinondang ni portibi on (Joh. 8: 12; Joh. 9: 5) dohot na pasuanghon parnidaan tu halak mapitung i (Joh. 9: 7), songon i do nang dison Ibana pahehehon Lasarus sian tongatonga ni halak naung mate (Joh. 11: 43, 44), na patuduhon na Ibana do Haheheon dohot Hangoluan (Joh. 11: 25).

Tanda on, lobi siang angka tanda na asing, paboahon Jesus i Sitompa hangoluan, Ibana do Debata i. Jamita on mangogohon di turpuk ni buku Johannes ai Jesus i do Anak ni Debata na Tumimbol jala marhite haporseaon, taruli ma hita hangoluan di bagasan Ibana (Joh. 20: 30, 31).

Alai, na sahat hita tu ujung ni barita na sumurung on (Joh. 11: 45-54), disi torop halak na marnida gabe porsea (Joh. 11: 45), sada barita bolon di hatahon disi alai dipatuduhon dohot barita arsak. Jesus patuduhon ai na tarpahehe ibana do halak naung mate, alai di roha ni angka situan na torop i na tarpatunduksa do Ibana marhite mamunuh Ibana? tutu sada gombaran na torang di hagaleaon ni jolma na maralo dompak bisuk dohot huaso ni Debata.