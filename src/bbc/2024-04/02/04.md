---
title:  'Pamalumhon Halak na Mapitung: Parjolo'
date:   08/10/2024
---

`Jahama Johannes 9: 1-16. Aha do na piningkirhon ni angka sisean i dalam mambahen baoa i mapitung, jala songon dia do Jesus patingkoshon pamingkirion ni nasida?`

Angka sisean i pasadahon sahit dohot dosa. Adong piga sian ayat di Padan na Robi paboahon songon i (patudos dohot 2 Musa 20: 5, 2 Raja. 5: 15-27, 2 Raja. 15: 2, 2 Kron. 26: 16-21), alai jamita taringot si Job sasintongna mambahen hita asa manat na sai tongtong do i marhadomuan.

Jesus patingkoshon barita on, ndang mansaodahon adong ni pardomuan ni dosa dohot hasusahan, alai barita on mamboan tu sangkap na tumimbo, i ma asa diparsangapi Jahowa marhite hamalumon i. Di jamita on adong hasadaon dohot barita ni Panompaon, i ma hatiha Jesus manompa jolma na parjolo sian orbuk ni tano (1 Musa 2: 7), tudos songon Jesus na manompa sian orbuk ni tano laho pasuanghon dia na mago sian halak na mapitung i.

Di bagasan buku Mateus, Markus, dohot Lukas, angka jamita ulaon hagogoon mangihuthon jamita na sarupa: papatarhon mula ni sahit, diboan tu Jesus, hahisaron, jala pamujion tu Debata sain nasida naung hisar.

Di bagasan jamita na adong di Johannes 9, tingkos jamita i disimpulhon di bagasan Johannes 9: 7. Alai, na dumalpak sian buku Johannes, barita hamalumon i gabe jamita bolon, na mamboan tu sungkun-sungkun nagumanjang ditongatonga ni halak naun malum i dohot angka sintua ni halak Jahudi. Hata nasida na umbalga disi i ma di dua jamita na sai marsiaduan- dosa/pambahenan ni Debata dohot mapitung/parnidaan.

Hata i ndang paboahon tu hita na manjaha sahat ro di Johannes 9: 14 i ma ia Jesus patupahon hamalumon i di tingki ari Sabbat, na mangihuthon uhum, ndada mangihuthon Hata ni Debata, mangalaosi ari Sabbat. Asa dibahen i, di roha ni halak Parise silaosi patik do Ibana. Rimpunan nasida i ma ia Ibana Ndang na sian Debata, “ai ndang dijujur Ibana ari Sabbat i.” Alai angka na asing ganggu do rohana tung tarpatupa sipardosa ma tanda sisongon i (Joh. 9: 16).

Ndang marujung dope hata nasida, alai nunga tubu parsalisian ditongatonga nasida. Di halak na mapitung i lam torang mananda ise do Jesus i, alai di angka sintua ni halak Jahudi i tu ganggu nasida jala tuholipna ise do Ibana sasintongna.

`Aha do sasintongna na pinasahat ni jaimta on tu hita i ma hinjahat na molo dipapitung pangantusion dohot uhum na masa ditongatonganta na mambahen hita holip sian nasa hatigoran na arga na adong di jolonta sandiri?`