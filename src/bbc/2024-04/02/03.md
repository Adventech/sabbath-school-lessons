---
title:  “Tutu, Ibana do Panurirang i”
date:   07/10/2024
---

`Jahama Johannes 6: 14, 15, 26-36. Songon dia do hata ni situan na torop dopak ulaon hagogoonNa i, jala songon dia do Jesus mameakkon ulaon hagogoon i laho patuduhon tu nasida ise do Ibana?`

Halak sian luat Juda sai tarpaima sahalak messias hajolmaon na laho paluahon nasida sian gomgoman ni halak Rom. Adong dua na mansai maol di dapot nasida di tongatonga ni parporangan i ma mangalehon sipanganon tu angka parangan jala mangaradoti nasida na mabugang dohot na mate. Marhite angka ulaon hagogoonNa, Jesus patuduhon ai na tarpatupa Ibana do na dua i.

Alai ndang i dalanna boasa ro Jesus i, jala ndang i na sinangkap ni ulaon hagogoonNa i. Andul sian i, barita taringot ni na mangalehon mangan 5.000 halak gabe sada partingkian laho manggombarhon ai Jesus i do Roti Hangoluan, jala Debata nunga tuat sian banua ginjang. “Ahu do roti hangoluan i,” ninna Ibana. “Sandok na so male be manang ise, naung ro tu Ahu” (Joh. 6: 35).

On ma hata na parjolo sian na pitu hata na mandok “Ahu do” di bagasan buku Johannes, ala hata “Ahu do” dipadomu dohot pigapiga hata (“roti hangoluan,” Joh. 6: 35, “panondang ni portibi on,” Joh. 8: 12, “pintu,” Joh. 10: 7, 9; “Parmahan na denggan,” Joh. 10: 11, 14: “Hahehaon dohot hangoluan,” Joh. 11: 25; “dalan dohot hasintongan dohot hangoluan,” Joh. 14: 6; “hau anggur na tutu,” Joh. 15: 1, 5). Saluhutna i sintong manogu tu hatigoran na tutu i ma Jesus. Hata na mandok “Ahu do” mamboan hita tu bagasan 2 Musa 3, disi Debata patandahon diriNa tu si Musa na mandok “AHU NUAENG AHU SOGOT na badia (patudos dohot Joh. 8: 58). Jesus do AHU NUAENG AHU SOGOT na badia i.

Alai situan na torop ndang mangantusi saluhutna i.

“Nasida na so sombu rohana sungkun-sungkun boasa, molo tarpatupa Jesus i do godang angka ulaon hagogoon songon angka naung ni ida nasida, na so tarlehon Ibana do hahipason, hagogoon, dohot hamoraon tu sandok bangsoNa, paluahon nasida sian angka pangago, huhut manogu nasida tu huaso dohot hasangapon? Alai Ibana na mandok tinongos ni Debata, manjua dipanangkok gabe raja ni halak Israel, tutu hahomion na so hasulingkitan nasida. Dilipehon do panjuaionNa i. Torop halak namimpuli ia Ibana ndang margogo pasahathon pangidoanNa ala Ibana pe ganggu di parange ni Debata na gabe gombaran ni ulaonNa. Marhite i nasida mambuhai rohana dompak roha ndang porsea, jala boni na sinaburhon ni sibolis maparbuehon parbuena, di bagasan pangantusion na lipe jala talu” —Ellen G. White, Alfa dan Omega, jld. 5, hlm. 415.

Nasida mangalului pangomoan haportibion jala ndada hatigoran na manahan ro di hangoluan sisalelengna. Jala ungkap do i di adopanta molo ndang manat hita.

`Songon dia do hita margogo pasidingkon jorat haportibion marhite manundalhon arta banua ginjang?`