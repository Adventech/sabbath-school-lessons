---
title:  Mangalehon Mangan 5.000 Halak
date:   06/10/2024
---

Di bagasan Johannes 6: 4, 5, apostel i dohot torang mandok ia partingkian di na mangalehon mangan 5.000 halak jonok dohot ari raya Paska. Paska i ma ari parningotan haluaon ni halak Israel sian tano Misir. Anak Biru-biru Paskah singkat ni buha baju. Pelean on manggombarhon hamamate ni Jesus bahen di hita. Di hau pinarsilang, paruhuman na patut siteanonta binahen ni dosanta diampehon tu Jesus. Kristus, Paska di hita, nunga dipelehon bahen di hita (1 Kor. 5: 7).

“Ditean Ibana nasa pangalaosion, jala dibunihon bohi ni Ama-Na sian Ibana, malala rohaNa jala melengleng ate-ateNa. Saluhut partinaonanNa i dibolus laho paluahon pardosa” ”—Ellen G. White, Alfa dan Omega, jld. 8, hlm. 567.

`Jahama Johannes 6: 1-14. Aha do hasadaon na dapot disi ditongatonga ni Jesus dohot si Musa? I ma, aha do na binahen ni Jesus dison na sasintongna laho paingothon jolma i sian haluaon naung jinanghon ni angka ompu nasida marhite parhobason ni si Musa?`

Godang sian jamita on mameakkon Jesus i sarombang dohot Musa na di bagasan buku haruaran (dua Musa). Di ari Paska (Joh. 6: 4) mamboan tu haluaon sian tano Misir. Jesus nangkok tu atas dolok (Joh. 6: 3) songon si Musa nangkok tu atas Dolok Sinai. Jesus manguji Pilippus (Joh. 6: 5, 6) ari ni halak Israel diunjuni di halongonan. Tu gandana roti i (Joh. 6: 11) paingothon hita tu roti manna. Papunguhon ebaeba i (Joh. 6: 12) paingothon hita tu halak Israel na papunguhon manna. Sampuldua ampang ebaeba na pinapunguna i (Joh. 6: 13) bilangan na sarupa dohot sampuludua sian marga ni halak Israel. Jala nasida mandok ia Jesus i ma panurirang na tuat tu portibi on (Joh. 6: 14), sadalan dohot “panurirang songon si Musa” na disuriranghon di bagasan 5 Musa 18: 15. Saluhutna i patuduhon ia Jesus dohot Musa na imbaru – na ro laho paluahon bangsoNa.

Dibahen i, Johannes patuduhon ia Jesus ndada holan mangulahon angka tanda manang ulaon hagogoon, alai di na mangulahon tanda dohot ulaon hagogoon i, dilapatanna, sasintongna pasahathon tona na sumurung tu halak Jahudi. Ondolanna disi, Ibana patuduhon tu nasida taringot ni habadiaonNa i.

`Jahama Jesaya 53: 4-7 dohot 1 Petrus 2: 24. Hasintongan sumurung dia do na pinaboahon ni angka ayat on taringot ni Jesus i ma Anak biru-biru ni Debata? Songon dia do hadebataonNa i marhadomuan dohot hasintongan on, jala boasama hasintongan on gabe sada hasintongan na rumingkot na patut sibotooonta?`