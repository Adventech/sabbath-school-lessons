---
title:  'Pamalumhon Halak na Mapitung: Paduahon'
date:   09/10/2024
---

`Jahama Johannes 9: 17-34. Aha do sungkun-sungkun na pinasahat ni angka sintua ni halak Jahudi i, jala songon na mapitu i mangalusi i?`

Jamita na ganjang sian Johannes 9 i ma sasadasa jamita na ganjang sian buku ni Johannes na di bagasan i jala ndada Jesus na gumodang manghatai disi, alai nang pe songon i Ibana do tahe na gabe impola ni jamita i. Tudos songon sungkun-sungkun taringot ni dosa na mamungka barita on (Joh. 9: 2), di roha ni halak Parise ia Jesus sahalak pardosa do ala di ari Sabbat Ibana pamalumhon (Joh. 9: 16, 24), jala nasida naeng mangaleai halak naung malum i sahalak na “Hibul tubu di bagasan dosa” (Joh. 9: 34).

Alai balik do parbuena. Na mapitung i tu leleng tu torang na do di ida, ndada ndang holan di pamatang alai nang dohot di partondion, ala lam magodang ibana di bagasan pangaropan dompak Jesus dohot di bagasan haporseaonna tu Ibana. Andul sian i, halak parise lam tu golapna pangantusion nasida, parjolo nasida gabe marsalisi sama nasida taringot ni Jesus (Joh. 9: 16), dungi ndang diboto nasida sian dia Ibana (Joh. 9; 29).

Angkup ni i, barita on mangalehon partingkian tu si Johannes laho mamaritahon tu hita ise do Jesus i. Turpuk ulaon hagogoon hamalumon di bagasan Johannes 9 marhasadaon dohot pigapiga turpuk ni jamita na adong di bagasan barita na uli. Johannes mangulahi mangondolhon ai Jesus do Sinondang ni portibi on (Joh. 9: 5; patudos dohot Joh. 8: 12). Nang di bagasan jamita on dipatolhas do haroro ni Jesus na gok hahamion i. Ise Ibana, na sian dia Ibana, jala aha ulaonNa? (Joh. 9: 12, 29; patudos dohot Joh. 1: 14). Barita ni si Musa, na diboan tu bagasan angka tanda na adong dijolona, dihatahon do nang dohot di bindu on (Joh. 9: 28, 29, patudos dohot Joh. 5: 45, 46, dohot Joh. 6: 32). Na parpudi, adong turpuk taringot hata ni angka na torop i. Pigapiga halak sumonang rohana di haholomon asa sian hatiuron, alai na deba manjanghon mardongan haporseaon (Joh. 9: 16-18, 35-41; patudos dohot Joh. 1: 9-16; Joh. 3: 16-21; Joh. 6: 60-71).

Sihabiaran dison ima haporseaon na mapitung siang angka sintua ni halak Jahudi. Halak na somal hundul mangidoido tingkos mandok, “Sian mula ni tano on ndang dung binege, adong na mangungkap mata ni halak na mapitung tubu. Aut so sian Debata Ibana, ndang tarpatupasa agia aha” (Joh. 9: 32, 33). Alai, angka sintua ni halak Jahudi, guru ni bangso i, nasida na sasintongna parjolo na mananda Jesus jala manjanghon Ibana na gabe Mesias – nasida, dao sian saluhut angka tanda na adong, gabe mapitung. Manang asing sian i, nasida tutu ndang malungun laho marnidasa. Tutu sada poda na gogo tu hita songon dia hita olo mangotooto i dirinta!

`Jahama 1 Kor. 26: 29. Songon dia do na sinurathon ni si Paulus disi sadalan dohot dia na masa di bagasan jamita na di ginjang, jala songon dia uhum na sarupa arga sahat ro di sadarion?`