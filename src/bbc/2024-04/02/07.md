---
title:  Pabagashon
date:   11/10/2024
---

Jaha buku Ellen G. White, “Krisis di Galilea,” hlm. 428-431 di bagasan buku Alfa dan Omega, jld. 5; “Hai Lazarus, Marilah Keluar!” hlm. 141-155; dohot “Rencana Jahat Para Imam,” hlm. 156-162, di bagasan buku Alfa dan Omega, jld. 6.

“Ngolu ni Kristus na mangalehon hangoluan tu portibi on i ma hataNa. Marhite hataNa do Jesus pamalumhoon na marsahit dohot pabalihon sibolis; marhite hataNa Ibana pademak tao, jala paheheon naung mate; jala situan na torop marnida hataNa mardongan hagogoon. Ibana pasahathon hata ni Debata, songon Ibana naung manghatahon i marhite angka panurirang dohot angka guru di Padan na Robi. Sandok Buku na Badia hata ni Kristus do, jala Sipalua i malungun patoguhon haporseaon siihuthon Ibana i di bagasan Hatana. Molo hadirionNa na tarida i diboan mulak tu banua ginjang, Hatana i ma na gabe gogo di nasida siihuthon Ibana. Songon Guru nasida i, naeng ma nasida mangolu ‘tung nasa hata ni Debata do, na ro sian Ibana!" Mat. 4: 4.

Tudos songon pamatangta on diradoti marhite sipanganon, songoni do nang dohot partondon diradoti marhite hata ni Debata. Jala ganup tondi ingkon manjanghon ngolu sian hata ni Debata di ngolu nasida. Tudos songon hita marsipanganon bahen hahipason ni pardagingon, songoni do nang dohot ingkon manjanghon hata i tu bagasan dirinta sandiri. Ndang tarjanghon hita i molo marhite hata ni halak. Ingkon sulingkitonta do Buku na Badia i dohot denggan, mangido sian Debata pangurupion ni Tondi Parbadia asa tartangkup hita lapatan ni HataNa i” ”—Ellen G. White, Alfa dan Omega, jld. 5, hlm. 390.

**Sungkun-sungkun Sirangrangan**:

`Di minggu on nunga taida Jesus mangalehon mangan 5.000 halak, pamalumhon na mapitung tubu, dungi pahehehon Lasarus sian hamatean. Sian ganup barita i, Jesus patuduhon tanda na gogo di hadebataonNa. Alai, angka tanda i, tung pe gabe hahomion dohot angka tanda na asing, patubuhon parsalisian do tahe. Pigapiga halak manjanghon mardongan haporseaon, na deba mardongan ganggu ni roha. Aha do na niajarhonna tu hita i ma songon dia do, nang dohot di adopa ni angka tanda na gogo, jolma i sai tongtong mamillit laho manadinghon Tuhan i?`

`Saluhut barita on paboahon ia Kristus i Anak ni Debata do. Boasama hadebataonNa mansai ringkot di haporseaon di bagasan Jesus na gabe Sipalua?`

`Parateatehonma mangulahi 1 Korintus 1: 26-29. Di bagasan angka dia do di partingkian on, hita marnida uhum na sarupa markarejo? Aha sambing do “na oto” na dihaporseai halak Kristen, angka na dipasiding jala dileai “na bisuk mengihuthon sibuk”? Aha do na tahaporseai na gabe “”pailahon” “na gogo”?`