---
title:  Tanda Hagogoon ni Debata
date:   05/10/2024
---

### Bahen parsiajaran di minggu on, jahama
Joh. 6: 1–15; Jes. 53: 4–6, 1 Kor. 5: 7; Joh. 6: 26–36; Joh. 9: 1–41; 1 Kor. 1: 26–29; Johannes 11.

> <p>Ayat siapilon</p>
> “Dung i ninna Jesus ma mandok ibana: Ahu do haheheon dohot hangoluan; na mangolu do na porsea di Ahu, nang pe mate ibana! Jala ganup na mangolu jala na porsea di Ahu, na so tupa mate ibana salelenglelengna! Porsea do ho disi? (Johannes 11: 25, 26)

Dohot torang Bibel paboahon ia Jesus Kristus i ma anak ni Debata na manontong, sada dohot Ama i, ndang sahalak jolma jala ndang tompaan. Jesus do na manompa saluhutna. Jesus na Ibana manompa saluhut na adong (Joh. 1; 1-3). Marhite i, Jesus na manontong, ndang adong partingkian ia molo so adong Ibana. Jala molo tung pe tuat Jesus i tu portibi on jala manolukkon pamatang ni hajolmaonta, tongtong do Ibana marningot habadiaonNa, jala di sada-sada partingkian di hatahon manang dipatupa Ibana dalan paboahaon habadiaonNa.

Mansai arga do hasintongan on di si Johannes, asa i do dalanna, di na papatarhon angka ulaon hagogoon ni Jesus, Johannes mameakkon i dalan laho paboahon habadiaon ni Kristus. Jesus ndada holan paboahon habadiaonNa, alai patimbulhon hataNa marhite angka pambahenan na patuduhon habadiaonNa.

Parsiajaran di minggu on patolhashon tolu tanda habadiaon ni Jesus na bolon i. Na pasonggothon roha disi i ma sian saluhut angka na masa i, adong piga-piga halak na so manghaporseai angka ulaon hagogoon i manang lapatanna. Di na deba, on ma partingkian na lehet di nasida laho rap dohot Jesus, di na deba muse, partingkian laho mananda haotoon nasida, jala di angka na deba na asing, patingkian laho manangkapi hamatean ni Jesus. Jala di angka na asing, partingkian laho manghaporseai Jesus i do Mesias.

_Parsiajarima parsiajaran samingguon, na laho paradehon tu ari sabat, 12 Oktober_