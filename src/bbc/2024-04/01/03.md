---
title:  Tanda Paduahon di Galilea
date:   30/09/2024
---

Saleleng PanghobasionNa di hasiangan on, Jesus pamasa hagogoon na manogu jolma porsea tu Ibana. Johannes manurathon godang ni hagogoon i asa nang na asing pe porsea tu Ibana.

`Jahama Johannes 4: 46-54. Boasama si Parjamita i mangenet muse sian hagogoon na masa di huta Kana?`

Di na pasahathon hatorangan di tanda na paduahon na binahen ni Jesus di Galilea, Johannes mangenet tu tanda na parjolo, di pesta na di huta Kana. Disi si Johannes sai hira na mandok, angka tanda na binahen ni Jesus disi mangurupi ho laho mananda ise do Jesus i. Angkup ni i, didok Johannes ma, “Asa i ma tanda paduahon, na pinatupa ni Jesus muse, di na ro Ibana sian luat Judea laho tu luat Galilea” (Joh. 4: 54).

Di mulana, alus ni Jesus di pangidoan ni parpangkat i jorbut do idaon. Alai, parpangkat i mambahen hamalumon ni anakna i asa porsea tu Jesus. Dijaha Jesus rohana jala dohot sintong paboahon sahit ni partondion na umbalga sian sahit ni pamatang ni anakna i. Songon na sinonggak ni ronggur, tompu diida baoa i ia gale ni haporseaonna i olo mambaon anakna i tu hamatean..

Ringkot do idaon disi ia ulaon hagogoon i ndada na patuduhon ia Jesus i Mesias. Na asing pe pamasa hagogoon do. Adong panurirang na sintong, adong do nang panurirang gapgap. Ulaon hagogoon holan patuduhon halongangan; angka i ndada lapatanna na Debata na mangulahon saluhutna. (Sibolis tarpatupana do “hagogoon,” molo lapatan ni ulaon hagogoon disi ulaon halongangan)

Parpangkat i mardongan arsak ni rosa pasahathon dirina tu asi ni roha ni Jesus, jala mangidohon tu Ibana dihahipason ni anakna i. Hata ni Jesus paposhon rohana. Didok Ibana: “Laho ma ho; na mangolu do anakmi!” (Joh. 4: 50). Hata mandok “mangolu” di hata Gorik marlapatan hata i masa di hatiha i. Hapeahan ni hata i didok “saonari masa,” lapatanna hatana i sintong masa di hatiha i. Ndang pintor mulak ibana sian i, alai na porsea do ibana di hata ni Jesus i, di marsogot ni ari pe ibana mulak jala diida ibana, sintong dihatiha Jesus mandok hataNa i, magoma sahit ni anakna i.

Tutu sada dalan na gogoma i asa porsea di Jesus.

`Molo tung malungun rohanta marnida ulaon hagogoon, angka dia do na ringkot siparateatehononta andorang hita mandok ia hagogoon i marharoroan sian Debata?`