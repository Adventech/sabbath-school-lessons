---
title:  Pesta di Kana
date:   29/09/2024
---

`Jahama Johannes 2: 1-11. Dia do tanda na pinatupa ni Jsus di Kana, jala songon dia do i mangurupi angka sisean i laho manghaposi Ibana gumodang?`

Marnida Jesus patupahon halongangan di na paubahon aek i gabe anggur mangalehon tanda na manggogoihon dalan ni angka sisean i laho mangihuthon Jesus. Nda sada tanda do i na patuduhon ia Ibana i ma sahalak na tuat sian Banua Ginjang? (na olo do nasida disi ndang dope rade laho umbotosa ai Debata do ia Ibana).

Musa uluan ni halak Israel, jala ibana mamboan halak Israel ruar sian tano Misir mardongan “angka tanda dohot halongangan angka na bolon” (5 Musa 6: 22; 5 Musa 26: 8). Ibana sahalak na pinillit ni Debata laho paluahon halak Israel sian tano Misir. (Dison, Musa i ma “sipalua” nasida).

Debata manuriranghon marhite si Musa ai na ro ma sahalak panurirang songon si Musa. Dipangidohon Debata asa ditangihon halak Israel Ibana (5 Musa 18: 15; Mat. 17: 5; Ulaon 7: 37). “Panurirang” i Jesus do, di bagasan Johannes 2, Jesus patupahon tandaNa na parjolo, na paingothon haluaon ni halak Israel sian Misir.

Batang aek Nil i do mual hangoluaon jala debata ni halak Misir. Sada sian angka bala i di dabu tu batang aek i – paubahon batang aek i gabe mudar. Di Kana, Jesus mangulahon tanda na sarupa, alai ndada paubahon aek gabe mudar, Ibana tahe paubahon aek gabe anggur.

Aek i dibuat sian onom gunsi ni aek na somal dibahen laho mamuri pat mangihuthon adat ni halak Jahudi, dibahen i pasadahon tanda i jumonok dohot barita haluaon na di bagasan Bibel. Di na marningot halongangan paubahon aek gabe anggur, manogu marningot tu haluaon ni halak israel sian Misir, Johannes mamaritahon Jesus di Sipalua manang haluaonta.

Aha do na ro tu bagasan roha ni hasuhuton ni ulaon i dompak anggur na polin na binahen ni Jesus? Tarsonggot situtu do ibana di anggur na polin i jala, ala ndang diboto ibana tanda halongangan na binahen ni Jesus disi, di dok rohana ai adong dope hape anggur na polin dibunihon nasida.

Mangihuthon hata Gorik oinos dienet laho mandok aek anggur jala mandok tuak na pang (lihat The Seventh-day Adventist Bible Dictionary, hlm. 1177). Ellen G. White patolhashon ia aek anggur na binahenna disi ndada tuak na pang (ida “Pada Pesta di Pernikahan,” Kerinduan Segala Zaman, Hlm. 149). Ndang be ganggu roha disi, nasida na ro di pesta i tarhatotong marnida na masa i.

`Aha do alana ho mangihuthon Jesus? (Nda godang do tanda naung tatiop?)`