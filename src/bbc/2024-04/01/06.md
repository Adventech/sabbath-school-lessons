---
title:  Hata ni Jesus
date:   03/10/2024
---

Ulaon hagogoon di paridian Betesda mangalehon partingkian na lehet situtu di si Johannes laho mangondolhon ise do Jesus i. adong sia ayat na binahen ni si Johannes laho manggombarhon tanda on jala adong hurang lobi 40 ayat (songon na di toru on) laho manggombarhon Ibana na pamasahon tanda i.

`Jahama Johannes 5: 16-18. Boasama dihasogohon Jesus i ala ni pambahenanna di ari Sabbat?`

Johannes 5: 18 paboahon ia na binahenni Jesus i sai hira na mangalaosi habadiaon ni ari Sabbat. Alai, molo taida jumonok jala manat tu Johannes 5: 16-18 patuduhon di Jesus na “binahenNa” di ari Sabbat satolop dohot hasadaonNa di AmaNa i. Debata ndang mansohot mangaramoti hasiangan on nang di ari Sabbat. Dibahen i, ulaon ni Jesus di ari Sabbat sada sian boaboa habadianonNa. Angka sintua ni halak Jahudi margogo laho mamusa Ibana ala mangalaosi ari Sabbat dalan paboahon hasadaonna dohot Debata.

`Jahama Johannes 19-47. Aha do na nidok ni Jesus laho mangurupi angka sintua ni halak Jahudi i mananda ise do Ibana sasintongna, sada hata na marhagogoon marhite sada tanda na imbaru pinamasaNa?`

Jesus mamarhatutu pambahenanNa i marhite tolu dalan. Parjolo, Ibana papatarhon hasadaonNa do Ama i (Joh. 5: 19-30). Jesus mandok ia Ibana dohot ama i sada di bagasan pambahenana, sahat tu ulaon na paboahon Jesus i marhagogoon laho manguhumi jala pahehehon halak naung mate (Joh. 5: 25-30).

Paduahon, Jesus paboahon opat “sitindangi” dohot denggan laho manghatindanghon ulaonNa – Johannes Pandidi (Joh. 5: 31-35), ulaon hagogoon na pinamasa ni Jesus (Joh. 5: 36), Ama i (Joh. 5: 37, 38), dohot Buku na Badia (Joh. 5: 39). Ganup “sitindangi” i manghatindanghon na satolop dohot Jesus.

Na parpudi, di bagasan Johannes 5: 40-47, Jesus mangadophon tu angka siuhum Ibana mardongan panguhuman nasida sandiri, paboahon imbar ni ulaonNa dohot parange nasida na mangahut tu diri sandiri. Panguhuman dompak nasida, didok Ibana, tuat sian si Musa (Joh. 5: 45-47, halak na hinalunghon nasida.

`Songon dia do hita ingkon manat asa unang madabu di bagasan haporseaon di Debata, tung pe adong di hita jamita na sintong, alai ndang sintong marhaposan di Kristus? Lehonma alusmu di UKSS di ari Sabbat.`