---
title:  Roha Batu
date:   02/10/2024
---

Angka tanda, halongangan, dohot ulaon hagogoon, sasintongna ndada na patuduhon i ro sian Debata. Alai, di sada partingkian, molo angka i ro sian Debata, sada hamamago do molo ndang manjanghon i.

`Jahama Johannes 5: 10-16. Parsiajaran dia do na tabuat sian jogal ni roha nasida sian angka sintua ni halak Jahudi dompak Jesus dohot ulaon hagogoon na imbaru pinatupaNa?`

Di ari Jesus na patandahon diriNa tu nasida naung pinamalumna i, halak i pintor paboahon tu angka sintua ni parguruan i na Jesus i do na pamalumhon. Di roha ni na torop i ari laho mamuji Jesus do sadari i, alai angka sintua di parguruan i “diburui nasida ma Jesus, ala dibahen songon i di ari Sabbat” (Joh. 5: 16).

Holan tu sahit na posi do diloas mangubati na marsahit di ari Sabbat. Nunga 38 taon halak i sarion: di bahen i pamalumhon ibana di ari Sabbat ndada ringkot situtu. Dungi, dia ringkotna ingkon hindatonna lagena? Olo do ro tu roha ni sahalak jolma ia sahalak jolma marhite huaso ni Debata na patupahon hagogoon na songoni tutu diboto nasida do na diloas do manghindat lage mulak tu jabu di ari Sabbat. Torang situtu disi, Jesus naeng mamboan nasida tu hasintongan ni Hata na Badia na umbagas sian angka uhum dohot patik na binahen ni jolma na, di angka dalan na asing, gabe manundati haporseaon na tutu.

`Aha do na pinasahat ni angka na masa na asing songon dia sahalak jolma gabe jogal di haporseaon, dao sian angka tanda na adong? (Joh. 9: 1-16; Mark. 3: 22, 23; Mat. 12: 9-14).`

Boasama boi angka sintua ni halak Jahudi i gabe mapitung di haporseaon? Na olo do alusna disi ala ni tangkang ni roha nasida, haporseaon nasida na lipe ia Mesias i paluahon nasida sian Rom, jala hirim ni nasida di hagogoon dohot hurang pasahathon diri tu Debata. Saluhutna i mambahen nasida manjua di hasintongan na adong di adopan nasida.

`Jahama Johannes 5: 38-42. Aha di na pininsang ni Jesus disi? Aha do na patut taparsiajari soan hata i? Lapatanna, aha do na lohot di rohanta na padaohon hita sian hasintongan na ringkot sitiponta jala singoluhononta di bagasan ngolunta`