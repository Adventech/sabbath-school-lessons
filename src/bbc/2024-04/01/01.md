---
title:  Angka Tanda na Mamboan Dompak Dalan
date:   28/09/2024
---

### Bahen parsiajaran di minggu on, jahama
Joh. 2: 1–11; Joh. 4: 46–54; Joh. 5: 1–16; Mark. 3: 22, 23; Mat. 12: 9–14; Joh. 5: 16–47.

> <p>Ayat siapilon</p>
> “Godang dope tanda angka na asing na pinatupa ni Jesus di jolo ni angka siseanna, angka na so sinurat di buku on. Alai umbahen na sinurat angka on, asa porsea hamu, Jesus do Kristus, Anak ni Debata; jala asa hamu angka na porsea i dapotan hangoluan marhitehite Goarna” (Johannes 20: 30, 31).

Boasa Johannes manurathon barita na Uli? Na marsangkap do ibana laho mangondolhon angka halongangan na sian Jesus? Manang mangondolhon pigapiga sian jamita ni Jesus i dohot patar? Dia do alana laho manurathon angka na binahenna i?

Ditogu jala digohi Tondi Parbadia, Johannes papatarhon alana. Didok ibana do aut tung pe mansai godang nai na ringkot sisurathonon taringot ngolu ni Kristus (Joh. 21: 25), angka jamita na sinurathonna i, disurathon “asa porsea hamu, Jesus do Kristus, Anak ni Debata; jala asa hamu angka na porsea i dapotan hangoluan marhitehite Goarna” (Joh. 20: 31).

Di minggu on, idaonta ma di bagasan buku Johannes pigapiga halongangan na parjolo sian Jesus – sian na paubahon aek gabe anggur di sada pesta, tu na pamalumhon sahalak na matematene, dungi pamalumhon sahalak di paridian Betesda.

Digoari Johannes sandok halonganan i “angka tanda.” Lapatanna ndada songon tanda di topi ni dalan, alai sada hagogoon bolon na manogu tu lapatan na umbalga: Jesus i ma Sipalua. Di sandok angka barita on, idaonta ma gombaran ni halak na manjanghon mardongan haporseaon. Dohot sitiruon na binahen nasida laho manjou hita asa mangulahon sisongon i.

_Parsiajarima parsiajaran samingguon, na laho paradehon tu ari sabat, 5 Oktober_