---
title:  Pabagashon
date:   04/10/2024
---

“Jesus ndang mambagabagahon pangurupion ni Debata tu ibana (halak na sarion i). Molo ibana mansohot nang satongkin pe ganggu di hataNa dao ma sian ibana partingkian hisar. Alai na porsea do ibana di hata ni Kristus, jala marhite mangulahon na nidok ni Tuhan dapotna hagogoon.

Marhite haporsean na sarupa taruli ma hita di hahisaron ni partondion. Binahen ni dosa nunga marsirang hita sian ngolu ni Debata. Tondinta pe gabe marsahit. Mangasahon hagogoonta sambing ndang margogo hita mangolu badia songon na so marhagogoon laho mardalan... Naeng ma nasida na di bagasan pandelean manaili dompak ginjang. Dipaunduk Sipalua i do diriNa tu nasida na tinobus ni mudarNa, huhut manghatahon dohot lambok jala mardongan asi ni roha na so habilangan, ‘na olo do ho malum?’ Disosohon Ibana asa jongjong ho di bagasan hahisaron jala gok dame. Unang ma paima sahat tu naung hisar panghilalaanmu. Porseama ho dihataNa na tau pasautonNa do i. Peakkonma sangkap ni roham tu Kristus. Rade laho mangula di Ibana, jala di bagasan pambahenan pangoloi di hataNa, na tarulima ho dihagogoon. Hasomalan na roa manang hagiot ni daging dia pe tahe na sai dipajingjing jala mangarahut tondi dohot rohanta, margogo do Kristus jala malungun laho paluahon i. LehononNa ngolu tu angka tondi naung ‘mate hamu najolo hinorhon ni angka pangalaosion dohot dosamuna’ Efesus 2: 1. PaluaonNa angka na tarhurung ala ni hagaleon dohot haleaon nang dohot na ni rahut ni dosa” —Ellen G. White, Alfa dan Omega, jld. 5, hlm. 207.

“Di parsoada Jesus do hata nasida i ia Ibana naung mangaleai Debata. Huaso na di Ahu, didok Ibana laho mangulahon ulaon na nidok muna, i ma dalan patuduhon ai Ahu do Anak ni Debata, sada dohot Ibana di bagasan parange, sangkap, dohot ulaon” – Alfa dan Omega, jld. 5, hlm. 214.

**Sungkun-sungkun Sirangrangan**:

`Pamanatma parsiajari na saminggu on. Haporsaeon i do dalan na mamboan hahisaron i. alai, angka sintu ni halak Jahudi patuduhon hasesega ni ganggu ni roha jala ndang porsea. Boasama hita ndang jadi talu hita ditongatonga ni angka sungkun-sungkun (i masa nasa na taulahon) mardongan ganggu ni roha? Boasama na sarupa na dua i, jala boasa ringkot laho mananda duansa?`

`Idama sungkun-sungkun na parpudi di ari Kamis. Boasa, songon ruas ni Huria Masehi Advent Hari Ketujuh, hita ingkon tutu manat dompak mara on? Nang beha pe ringkotna, umpamana, umbotosa jala nang mangaradoti ari Sabbat na sintong, manang umbotosa taringot ni angka naung mate – boasa saluhut hasintongan on ndang paluahon hitaa? Aha do na margogo paluahon hita, jala songon dia dalanna?`

`Parateatehon dohot manat Johannes 5: 47. Songon dia do na mangoluhon saonari on na, umpamana, nasida na mansoadahon ia aek na sumar i tutu mangalangkopi hasiangan on, manang nasida na so manghaporseai Panompaon lelengna onom ari, mangulahon sintong songon na pinisang ni Jesus dison?`