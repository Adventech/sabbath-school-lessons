---
title:  Dalan, Hasintongan, dohot Hangoluan
date:   30/11/2024
---

### Bahen parsiajaran di minggu on, jahama
Joh. 13: 1–20; Joh. 14: 1–3; Dan. 7: 27; Joh. 14: 5–11; Joh. 1: 14; Kol. 1: 16, 17; Joh. 5: 38–40.

> <p>Ayat siapilon</p>
> “Ndang dung adong na marnida Debata; Anak na sasada i, na di ampuan ni Ama i, Ibana do mamaritahonsa.” (Johannes 1: 18)).

Buku Johannes dibagi opat bagian: Pamuhai (Joh. 1: 1-18), punguan ni angka ulaon hagogoon (Joh. 1: 19-12: 50), barita hasangapon (Joh. 13: 1-20: 31), dungi Panimpuli (Joh. 21: 1-23). Parsiajaran sahat tu saonari i ma di pamuahi dohot angka ulaon hagogoon, patoranghon ise do Jesus marhite ulaon hagogoon, pangkataion, dohot angka jamitaNa. Angka parsiajaran tu jolo borhat tu bagian na patoluhon sian buku Johannes, i ma barita hasangapon.

Na sumurung disi, sinangkap ni hata na tarbarita “AHU do” gabe dalan na pasadahon angka ulaon hagogoon dohot barita hasangapon. Angka hata i ondo “roti hangoluan” (Joh. 6: 35, 41, 48, 51), “panondang ni portibi on” (Joh. 8: 12; Joh. 9: 5, “pintu” (Joh. 10: 7, 9), “parmahan na denggan” (Joh. 10: 11, 14), “haheheon dohot hangoluan” (Joh. 11: 25), “dalan, hasintongan, dohot hangoluan” (Joh. 14: 6), dohot “hau anggur na tutu” (Joh. 15: 1, 5).

Parsiajaran di minggu on dipungka ma i mardongan na tinahi ni jamita parsirangan jala dipungka dohot angka barita na arga i ma mamuri pat ni angka sisean ni Jesus. Dungi marhusor tu hata “AHU do” di bagasan bindu 14 (“Ahu do dalan, hasintongan, dohot hangoluan”).

_*Parsiajarima parsiajaran samingguon, na laho paradehon tu ari sabat, 7 Desember_