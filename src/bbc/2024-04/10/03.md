---
title:  Tutu Sai Mulak do Ahu
date:   02/12/2024
---

`Jahama Johannes 14: 1-3. Di hatiha songon dia do Jesus i mangkatahon hata on?`

Di ujung ni Johannes 13, Jesus mandok na laho na ma Ibana (Joh. 13: 33). Hata i patubuhon sungkun-sungkun sian si Petrus i ma na laho tudia do Ibana (Joh. 13: 36). Ndang diantusi angka sisean i ia Jesus disi manaringoti hamatean, haheheon, dohot hananaekNa. Didok si Petrus disi na rade do ibana laho mangalehon hosana humongkop Ibana (Joh. 13: 37). Disima partingkianna Jesus paboahon panoadahon ni si Petrus (Joh. 13: 38).

Di bagasan hatihon on ma Jesus mangkatahon tu angka siseanNa “Unang ma bonsa rohamuna” (Joh. 14: 1). Hata na mandok bonsa disalin sian hata Gorik i ma tarasso, lapatanna manggaori, manggugai, mambahen bonsa, mambahen sungkun-sungkun. Ndang longang roha disi molo angka sisean i gabe longang di hata ni Jesus i.

Alai na laho pamalumhon habarian ni nasida, dihatahon Ibana baga ni AmaNa, na disi godang inganan (ndada jabu bolon, manang angka bilut inganan parbornginan). Na laho ma Ibana tusi laho paradehon inganan di nasida. HataNa i manaluhon lalo silang na laho siteanonNa sahat ro di Ibana na ro mangulaho laho paluahon bangsoNa. Ditatap Ibana tu ari na diombas i saluhut hagogoon ni dosa ditaluhon ro di salelengnilelengna (ida Dan. 7: 27).

Didok Jesus “Jala laho pe Ahu... sai mulak do Ahu mangalap hamu, asa rap hamu dohot Ahu! (Joh. 14: 3). Tangkas bagabaga haroro paduahalihon do on.

Aha na gabe ojahan haporseaon di bagabaga i? Torop halak gabe mandok hagogonop hasurirangan ni Buku na Badia do i, jala tutu do i. Alai di bagasan Johannes 14: 3, ojahan ni bagabaga on dipatuduhom marimbar situtu do. Di bagasan ayat on sai mulak do ahu sasintongna hata i dibahen paboahon tingki saonari di hata Gorik (Na ro do Ahu). Hata on paboahaon partingkian saonari di hata Gorik na didok dohot na laho masa sogot di surathon di hata saonari (futuristic present). Paboahon ia hata na pianasahatna i tutu masa tu ari marsogot dibahen digombarhon sai hira naung masa tutu. Dibahen i, tung denggan situtu do molo manalin hata i dohot Tutu sai mulak do Ahu.

Ojahan pangaropanta di haroro ni Tuhan mangulahi ndada holan ala hagogonop hasurirangan ni buku na Badia. Nang pangaropan on, jala na tutu situtu, diojakkon tu bagasan haporseaonta tu Ibana naung pasahathon janji i. Didok Ibana ia Ibana Tutu na sai mulak do mangalap bangsoNa. Tapeakkonma haporseaonta tu janji i ala Ibana (Jesus) na mambahen janji i.

`Aha do na niajarhon ni silang tu hita dompak hatutu ni haroro ni Kristus na paduahalihon? Ia molo so adong haroror paduahalihon, aha do lapatan ni hamatean ni Jesus di hita di haroroNa na parjolo?`