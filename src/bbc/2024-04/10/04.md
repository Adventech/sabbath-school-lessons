---
title:  Ahu do Dalan, Hasintongan, dohot Hangoluan
date:   03/12/2024
---

`Jahama Johannes 14: 5, 6. Sungkun-sungkun dia do na pinasahat ni si Tomas i ma naeng tudia laho Jesus i? Songon dia do alus ni Jesus?`

Tutu do sungkun-sungkun ni si Tomas i. Molo ndang diboto ho laho tudia donganmi borhat, songon dia do ho umbotosa dalan laho mangihuthon halak i? Jesus pausorhon sungkun-sungkun i marhite patuduhon ai Ibana sandiri do dalan i. Dalan laho tudia? Dalan manopot Ama i. Dipamuhai (Joh. 1: 1-18), hasadaon solhot di Hata (logos), Jesus Kristus, dohot Ama i dipatuduhon.

Johannes 1: 18 paboahon ai Anak ni Debata na sasada i, i do Ibana na mamaritahon Ama i. Mamaritahon di bagasan ayat on sian hata Gorik (exegeomai, lapatanna patoranghon, mamaritahon, paboahon. Sian on do dapatta hata eksegesis. Lapatanna disi patuduhon lapatan ni hata i. Jadi, Jesus Kristus do na mamboan tu Ama i, Ibana na patoranghon manang Ibana na mamaritahon Ama i tu portibi on naung madabu tu bagasan dosa. Dibahen i, Ibana do dalan tu Ama i. Ia so marhite Ibana, lipe do pangantusionta disi.

`Jahama Johannes 14: 7-11. Songon dia do Jesus patoranghon pangantusion ni si Pilipus na lipe i?`

Si Pilipus mangido asa marnida Ama i, sada na so tarbahen jala ndang tardalani ni jolma na mardosa (patudos dohot 2 Musa 33: 17-34: 9; Joh. 1: 18). Dipinsang Jesus do pangantusion ni si Pilipus na jempek i jala patuduhon ai molo nunga diida ho Ibana (Jesus), naung didia ho do Ama i (Joh. 14: 9). Dibahen i, torangma disi ai Jesus do dalan laho mandapothon Debata. Ia so ala ni Ibana, golap do dalan i jala ndang adong. Ibana do panondang na manondangi dalan mandapothon Debata.

Jesus pasadahon tolu hata, dalan, hasintongan, dohot hangoluan. Hata dalan dipangke holan di bagasan Johannes 1: 23 taringot si Johannes Pandidi na paradehon dalan di Jesus, jala hata on dipangke di bagasan Johannes 14: 6. Alai, hasintongan dohot hangoluan i do turpu ni jamita haluaon i. parsiajaranta di ari Rabu dohot Kamis naeng patoranghon hata hasintongan, sada hata na mansai ringkot situtu, tarlumobi di portibi na dompak hata “hasintongan” godang sungkun-sungkun.

`Boasa mansai mangapuli roha ditingki hita umbotosa ai Jesus do hata na dumenggan na tapeop disungkun-sungkun na ro songon dia do Debata Ama i?`