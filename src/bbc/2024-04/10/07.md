---
title:  Pabagashon
date:   06/12/2024
---

Jahama buku Ellen G. White, “Terang Hidup Itu,” hlm. 76-91, di bagasan buku Alfa dan Omega, jld. 6; E. Edward Zinke, “The Authority of the Bible and the Certainty of the Second Coming,” The Certainty of the Second Coming, hlm. 23–36.

“Di tingki Jesus mandok ‘Ahu do Panondang ni portibi on. Na so tupa mardalan di na holom na mangihuthon Ahu; di ibana do tahe Panondang hangoluan.’ Di ari Jesus mandok hata i, Ibana jongjong di alaman ni Bagas Joro jonok tu pesta parlapelapean ni Jahudi. Ditongatonga ni alaman i jongjong dua tiang na mansai timbo na diatasna adong lampau na balga situtu. Dungkon dipelehon pelean botari, dipagalak ma saluhut palito i, manondangkon sinondangna di huta Jerusalem. Dipajongjong i bahen parningotan di tiang api na mandongai halak Israel di halongonan, jala dibahen manggombarhon haroro ni Messias. Di borngin na i ditingki dipagalak angka lampu i, inganan i gabe sada haulion na mangkalashon roha....

“Di bagasan panondang ni Jerusalem, situan na torop pasahathon pangaropan nasida di haroro ni Messias na laho mamansarhon sinondangNa tu halak Israel. Alai molo di Jesus adong lapatan na umbalga sian i. Songon angka lampu i na marsinondang laho manondangi humaliangna, songoni ma nang Kristus, panorang ni partondion, manorangi haholomon ni portibi on. Alai nang pe songoni, ndang singkop ia gombaranna i. Panondang bolon i nunga dibahen di hajangkajang marhite tanganNa sandiri na gabe sada gombaran na dumenggan di hasangapon ni ulaonNa.

“Sogot dope ari i, Mata ni ari nunga binsar sian atas ni dolok Jetun, jala sinondangna manondangi bagas joro mardongan sinondang na mansai silo, jala manondangi sere na adong di dorpi ni Bagas Joro i, huhut patuduhon i, Jesus mandok, ‘Ahu do panondang ni portibi on’” —Ellen G. White, Alfa dan Omega, jld. 6, hlm. 76, 77.

**Sungkun-sungkun Sirangrangan**:

`Di UKSS, hataima alusmu disungkun-sungkun na parpudi sian parsiajaran ari Kamis. Dia do angka hasintongan na arga na pinasahat ni Bibel, jala angka na so dapot taparsiajari sian parsiajaran di parsikkolaan? Umpamana, Silang? Manang haheheon? Manang haroro paduahalihon? Angka hasintongan na arga na dia dope na pinatuduna tu hita – molo so ala ni i, tung so jadi botoonta i?`

`Pingkirhon ma di hadadabu ni si Lusifer, tompaan na badia na gok hapistaran na umbotosa taringot ni Debata jala songon dia Debata i. Alai, di na taruli saluhutna i ibana, na tongtong do ibana maralo dompak Debata. Aha do na pinasahat ni i tu hita i ma na dilehonna tu hita huaso laho mamillit dalan, jala boasama di ganuo tingki hita ingkon mamillit laho pasahathon angka sangkapta i tu Debata?`