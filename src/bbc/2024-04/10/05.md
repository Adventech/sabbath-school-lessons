---
title:  Ahu do Hasintongan
date:   04/12/2024
---

`Jahama Johannes 1: 14, 17; Johannes 8: 32, Johannes 14: 6, dohot Johannes 15; 26. Songon dia do si Johannes padomuhon sintong hata hasintongan i tu hadirion ni Jesus?`

Marulakhulak di bagasan buku Johannes, hasintongan i dipadomu dohot Jesus, AmaNa i, dohot Tondi Parbadia. Hasintongan dipadomu dohot Jesus, Hata (logos), dohot panondang – na maralo dohot haholomon (Joh. 1: 1-14; Joh. 3: 19-21). Jala muse, pangotootoion dipadomu doho hajahaton dohot dosa (Joh. 8: 44-46). Dibahen i, hasintongan na di bagasan buku Johannes ndada holan gombaran manang barita. Hasintongan i tutu marhadomuan dohot angka ondeng, alai tahe lobi sian i, hata taringot hasintongan mangondolhon hata dipambahenan mardongan pangoloion di Debata dohot di hataNa.

“Torop halak joujou tu Debata na mangolu, mangkalungunhon pangaramotion ni Debata. Angka jamita ni parjamita manang angka buku, nang beha pe tarbarita ni i, ndang margogo pamahaphon roha. Hata dohot angka na pinatudu ni jolma i ndang margogo. Loasma hata ni Tuhan i mangkuling tu bagasan roha ni jolma. Naeng ma ganup jolma na sai laon holan manangihon uhum ni jolma dohot parbinotoan ni manisia manang angka hagogoon ni jolma rade manangihon soaraNa na margogo paimbaruhon roha ni jolma tu hangoluan sisalelenglelengna” —Ellen G. White, Membina Kehidupan Abadi, hlm. 24.

Rimangima dia do lapatanna Jesus i do hasintongan. Jesus i do logos, Hata i na saor dohot Debata sian mulana jala na Ibana do Sipanompa saluhut na tinompaa (Joh. 1: 1-14). Saor dohot Debata sian hatongtongon ro di hatongtongon, di bagasan Jesus adong parange ni Ama i, asa dibahen i do “AHU.” Ndang unduk manang tu ise pe Ibana nang dia pe i. Ndang adong nanggo sada pe, dohot nasa hapistaran, ndang holip sian Ibana. Jala saluhut na adong, tompaan, Jesus sambing do na manompa jala holan di bagasan Ibna. “Ai marhite sian Ibana do ditompa saluhutna, na di banua ginjang dohot na di tano on, na tarida dohot na so tarida i, angka habangsa, angka harajaon, angka gomgoman, angka parhuasoon; saluhutna i do ditompa marhitehite Ibana, jala marhapatean tu Ibana. Jala di jolo ni saluhutna do Ibana, jala saluhutna i do hot di bagasan Ibana” (Kol. 1: 16, 17).

Jesus ndada holan gombaran ni hasintongan. Ibana do hasintongan i. Hasintongan ndada hola sada gombaran manang hata. Hasintongan i sada di bagasan hadirion ni Jesus.

Hasintongan, Jesus Kristus, tarumpahon songon mata ni ari na manondangi tano on (Joh. 8: 12). Satolop ma i dohot hata na nidok ni C.S. Lewis taringot di hakristenon, “Na porsea do ahu di hakristenon songon ahu porsea ia mata ni ari nunga binsar, ndada holan ala ahu marnidasa, alai hinorhon ni i huida saluhutna” —”Is Theology Poetry?” (n. p.: Samizdat University Press, 2014), hlm. 15, dimulana dicetak ditaon 1944. Di bagasan Jesus, i ma Hasintongan, margogo hita marnida portibi humaliangta dohot denggan.