---
title:  Panindangin ni Situan na Torop
date:   07/11/2024
---

“Dung i di ari pesta na parpudi na sumangap i, jongjong ma Jesus disi, dipagogo ma soarana mandok: Molo adong na mauas, tu Ahu ma ibana ro minum! Songon na nidok ni Surat i: Angka batang aek na mangolu do mabaor sian na porsea di Ahu” (Joh. 7: 37, 38).

Nunga disurathon si Johannes, marulakhulak, angka hata na na pinasahat ni Jesus taringot diriNa dohot torang, i ma ise do Ibana jala dia na BinahenNa.

Hata na dienet di ginjang sian Johannes 7: 37, 38 i ma sada sian angka hata na pinasahat ni Jesus taringot dirina jala dia angka na laho sibahenonNa tu sandok jolma na olo ro tu Ibana. Jala hata i hata panindangion na gogo situtu.

`Di ari Jesus mangkatai dohot halak Jahudi na ro di ari pesta di Bagas Joro, songon dia do panjanghonon ni situan na torop i? I(Joh. 7: 37-53).`

Pigapiga sian tongatonga nasida mandok ai Ibana do panurirang songon na sinuriranghon ni si Musa na robi (ida 5 Musa 18: 15-19). Na deba mandok ai Jesus i do Messias. Alai barita i mamboan tu pingkiran nasida ia Messias ndang sian Galilea haroranna, ia Ibana ingkon do sian pinompar ni si Daud, na ingkon tubu di huta Betlehem – sintong do saluhutna i paboahon Jesus (patudos dohot Mateus 1-2), tung pe torop halak nang umbotosa angka i.

Nang angka soldadu na manangkup Ibana longang do marnida Ibana dohot mambege hataNa. Angka Parise mangalusi angka sintu ni parguruan mardongan sungkun-sungkun na asing. “Ai adong do porsea di Ibana sada sian angka sintua manang Parise?” (Joh. 7: 48). Sungkun-sungkun na sian halak Parise on mangalehon partingkian tu si Johannes laho mamboan si Nikodemus, na , dungkon parjumpaanna dohot Jesus, sai margogo laho mangaramoti Jesus sian angka roha jungkat nasida. “Ai diuhumi patikta i do halak, ia so jolo tinangihon hatana, gabe binoto na niulana?” (Joh. 7: 51).

Naung dijanghon si Nikodemus do Jesus i na gabe Messias? Tung pe barita i ndang paboahon naung dung dijanghon ibana Jesus i, sian na manopot Ibana dohot dia angka naung binahenna dungkon mate Jesus i (ida Joh. 19: 39, 40). Bibel patuduhon tu hhita tanda na gogo ia si Nikodemus sahalak na tutu marhaporseaon tu Ibana.

Jadi, alus sian sungkun-sungkun nasida i ma, Tutu, ala sian naung taida, sada sian halak Parise porsea tu Ibana.

`Jahama Johannes 7: 49. Aha do na hinatahon ni angka sintua i na patuduhon pangareheion ni nasida di halak siihuthon Jesus? Parsiajaran dia ma na tadapot sian i?`