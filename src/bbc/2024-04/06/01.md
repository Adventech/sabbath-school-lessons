---
title:  Gumodang Panindangion dompak Kristus
date:   02/11/2024
---

### Bahen parsiajaran di minggu on, jahama
Joh. 3: 25–36; Joh. 1: 32–36; Dan. 7: 18; Joh. 6: 51–71; Joh. 5: 36–38; joh. 7: 37–53.

> <p>Ayat siapilon</p>
> “Anggo Ahu, dung dipatimbo Ahu sian tano on, taitonku do saluhut nasida tu Ahu!” (Johannes 12: 32)

Jesus ndang holan manghatahon hasurungan ni diriNa, ise do Ibana, manang ise do na manongos Ibana, manang sian dia do haroroanNa. Alai dipatuduhon Ibana do ise Ibana marhite angka tanda dohot halongangan na binahenNa i. Songon naung hinatahon ni torop halak di jolo ni situan na torop na manghatindanghon Jesus: “Molo ro Kristus, tagamon gumodang tanda patupaonna sian na binahen ni On?” (Joh. 7: 31).

Ibana (Jesus) pahothon nasa hataNa mardongan pambehanan na patuduhon hatigoran ni hataNa i.

Alai, di na tauduti angka barita i, tubu do parsalisian di tongatonga ni jolma. Hamalumon ni na marsahit na ditopi ni paridian Betesda patubuhon rimas ni pigapiga sian angka sintua ni halak Jahudi. Parpunguan na di Kapernaum dungkon mangalehon mangan 5.000 halak patubuhon panjuaon ni torop halak di Jesus. Haheheon ni si Lasarus patubuhon haporseaon ni deba jolma alai bonsir parsalisian do i jala na mamboan Jesus tu paruhuman nang dohot tu uhum hamatean.

Parsiajaran di minggu on naeng manariashon pigapiga halak na marnida jala mangkatindanghon taringot ni Jesus. Di bagasan ganup angka na masa i, piga sian i mangkatahon ise do Jesus i sasintongna, jala angkup ni i manuanhon pangantusion na gumodang taringot di Jesus, i ma Messias.

_Parsiajarima parsiajaran samingguon, na laho paradehon tu ari sabat, 9 November_