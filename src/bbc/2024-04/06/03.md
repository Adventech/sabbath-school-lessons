---
title:  Pangantusion na Imbaru dompak Jesus
date:   04/11/2024
---

`Jahama Johannes 1: 32-36. Aha do na hinatahon ni si Johannes Pandidi disi taringot ni Jesus na so hinirim ni angka jolma i ma di Messias na leleng pinarsinta nasida?`

Halak Jahudi paimaimahon haroro ni Messias na laho paluahon nasida sian gomgoman ni halak Rom. Dung na sai leleng nasida di bagasan panggomgomion, bangso Jahudi porsea ia Messias ndang holan pajepolhon bangso Rom, alai dohot ma i nang patugohon nasida gabe sada bangso na balga jala gogo. Alai, hata na pinasahat ni si Johannes Pandidi na mandok Jesus i do “Birubiru ni Debata”, tung pe disi lapatnna mamboan roha nasida tu panghophopNa na gabe pelean pardengganan, gabe olo lipe dipangantusion ni torop halak. Na olo do nasida ndang mangantusi dia na hinataanna disi.

Dibahen i, Johannes marhite jamitana marsangkap laho paubahon pangantusion nasida di Messias asa dibahen i tama nasida mananda di bagasan Jesus hagogonop nni hasurirangan di Raja na naeng ro dohot angka na laho sipatupaonNa. Ndada gabe raja ni portibi on manang ulu balang Ibana ro, alai laho mamelehon diriNa na gabe pelean di angka dosa ni tano on. I do sangkapNa. Dungkon ni i, dung marujung saluhutna, dungi harajaon na parpudi i tuatma (ida Dan. 7: 18).

“Di na tardidi Jesus i, Johannes mandok na Ibana do birubiru ni Debata, ada sinondang na imbaru dipansarhon tu atas ulaon ni Messias. Roha ni panurirangi diboan tu bagasan hata ni panurira Jesaya, ‘songon birubiru do ibana na tinogu tu pamotongan.’ Jesaya 53: 7.” —Ellen G. White, Alfa dan Omega, jld. 5, hlm. 136.

Hata ni si Johannes Pandidi di bagasan Johannes 1: 31 “Ahu pe, ndang hutanda Ibana.” Dibaheni, songon dia do si Johannes Pandidi gabe mananda Jesus i do Messias? Alusna i ma ai Debata do na manongos si Johannes Pandidi na andorang ni i naung manghatahon, “Alai Ibana na marsuru ahu mandidihon aek, I do mandok tu ahu: Ia tusi diida ho tuat Tondi i jala mian di Ibana, Ibana do sididihon Tondi Parbadia. Asa nunga huida jala huhajongjongkon: Ibana do Anak ni Debata” (Joh. 1: 33, 34). Lapatanna disi, Debata manghatahon tu si Johannes Pandidi ai Jesus i do Messias.

“Hagogoon ni Debata dohot habisuhon ni Debata do Kristus i” (1 Kor. 1: 24). Parbinotaon na mandok ai Jesus i do Kristus na ro sian Debata marhite huaso Tondi Parbadia. Jotjot do turpuk on tarida di bagasan buku Johannes. Haluaon ndang jumpang marhite hapistaran ni tano on, angka parbinotoan, manang parsikkolaan na timbo. Haluaon i holan sian Debata do haroroan tu bagasan roha na unduk marhite haporseaon dohot pangolion di Jesus.

`Songon dia do hita umbotosa hasintongan taringot di Jesus na gabe pelean pardengganan di hita autsura i dang dihatahon tu hita? Dungi, boasa manghaporseai Bibel dohot angka na binaritahonna disi taringot di Jesus mansai ringkot?`