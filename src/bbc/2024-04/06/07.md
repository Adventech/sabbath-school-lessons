---
title:  Pabagashon
date:   08/11/2024
---

Jaha buku Ellen G. White, “Krisis di Galilea” hlm. 413-428. Di bagasan buku Alfa dan Omega, jld. 5; “Di Halaman Luar,” hlm. 253-260, di bagasan buku Alfa dan Omega, jld. 6.

“’Tu ise do Hami naeng laho?’ Angka guru ni halak Israel diparhatoban mansai jamot di bagasan panombaon mangihuthon pardagingon. Angka Parise dohot Saduse sai jotjot marsual. Manadinghon Jesus lapatanna madabu ditongatonga ni angka sintua ni parguruan, dohot angka jolma na mangalului hasangapon ni diri nasida sandiri. Nunga gumodang angka sisean i manjanghon dame dohot las ni roha sian ari nasida manjanghon Kristus asa sian sandok ngolu nasida naung salpu. Songon dia do nasida gabe olo mulak tu angka jolma naung mangarehei jala manundalhon Aleale ni pardosa? Nunga leleng situtu nasida manghalungunhon Messias, jala saonari nunga ro Ibana, jala ndang jadi be nasida manundalhon hasangaponNa jala laho manngihuthon angka jolma na paburuburu hosaNa, jala naung manggosa nasida ala gabe siihuthon Ibana.”

“’Tu ise do Hami naeng laho?’ Ndang ra tartadinghon hata ni Kristus, podaNa di holong dohot denggan basa, dungi laho tu haholomon ni haporseaon na gale, tu hajahaton ni portibi on. Di ari Sipalua i ditadinghon torop halak naung marnida angka tanda hagogoon na binahenNa i, Petrus jongjong mangkatindanghon haporseao ni angka sisean – ‘Ho do Messias i.’ Biar ni roha dao sian batu mamak di partondion ni nasida manggohi nasida di bagasan hapariron huhut angka hitir. Ndang manjanghon Sipalua lapatanna lonong di tongatonga ni laut na holom jala mardongan gok habahaba” —Ellen G. White, Alfa dan Omega, jld. 5, hlm. 393.

**Sungkun-sungkun Sirangrangan**:

`Di tongatonga ni UKSS, rangrangi ma di sungkun-sungkun na songkal, i ma boasama adong pigapiga halak, hatiha dilehon tanda na Jesus i do Messias dohot hatigoran ni halak Kristen, mardongan las ni roha di janghon nasida, jala boasama adong na asing, hatiha hata na sarupa dipasahat, ditundalhon nasida?`

`Hasintongan dia dope na rumingkot asing sian Jesus Kristus naung mate alani angka dosanta? Alai, songon dia do hita bi umbotosa hasintongan na mansai arga on? Marhite parsiajaran di parsikkolaan, patik ni hasiangan on, tona ni hasiangan, pingkiran dohot hapistaran? Tung pe sasintongna angka i margogo laho manogu hita porsea tu Debata Sipanompa, Sitompa Saluhutna, Sitompa na so tarida, manang dia pe – ndang adong nanggo sada pe sian angka parsiajaran di tano on, sahalak jolma manang raphon torop halak, na tama mangajarhon hasintongan na ringkot siparsiajaranta: Kristus naung mate alani angka dosanta. Aha do sasintongan na pinasahat ni angka i – ia saluhut angka hapistaran i, nang di bagasan ojahanna, ndang margogo laho manogu hita tu sada sian angka na tutu ringkot siparsiajaranta – tu hita i ma hinaringkotna hita pajongjonghon Bibel na gabe ojahan jala na tumimbo dipartondion?`

`Boasa ma mansai ringkot situtu di haporseaon ni sahalak jolma laho mangkatindanghon dia angka naung binahaen ni debata di bagasan ngoluna?`