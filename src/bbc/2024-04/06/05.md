---
title:  Sitindang ni Ama i
date:   06/11/2024
---

Buku Johannes dipungka mardongan jamita na dompak Hata i (logos) na saor tu Debata; i ma na saor tu Debata Ama (Joh. 1: 1). Di ari gabe daging Hata i (manisia), Tondi Parbadia mangkatindanghon Jesus di na tuat tu atasNa di ari pandidionNa (Joh. 1: 32-34). Songoni nang dohot Ama i mangkatindanghon Jesus saleleng ni parhobasonNa di tano on.

`Jahama Johannes 5: 36-38. Aha do na hinatahon ni Jesus dison taringot Ama i?`

Jesus mamboan Ama i di bagasan ulaon dohot angka tanda na binahenNa. Dohot torang dipaboa Ibana ai Ama i do na manongos Ibana jala mangkatindanghon Ibana.

`Jahama Mateus 3: 17, Mateus 17: 5, Markus 1: 11, dohot Lukas 3: 22 (ida dohot 2 Pet. 1: 17, 18). Aha do na nidok ni Ama i taringot Jesus?`

Di ari Jesus tardidi, Ama i dohot Tondi Parbadia marsada dohot Anak i na gabe tanda ni uloan i: parhobason ni Jesus dipungka disi. Ama i mandok ai Jesus do Anak haholongan i, halomoan ni rohaNa. Alai, di angka ari parhobasan ni Kristus na arga i, mangkuling do mangulahi Ama i, saonari songon na tarsurat di bagasan buku Johannes.

Jumpangma saluhutna di ujung ni parhobason ni Jesus. Angka sintua ni parguruan, na so margogo pasohothon Ibana (ida Joh. 12: 19), manangkapi Ibana mate, lobi sian na parjolo. Situan na torop marsuraksurak manjangkon Ibana, tarlumobi ala lan tu toropna halak manangihon panindangion nasida naung marnida Ibana pahehehon Lasarus sian tongatonga ni angka naung mate (Joh. 12: 17, 18), gabe siihuthon Jesus. Nang sian tongatongan ni halak Gorik, na ro di ari raya i, malungun marnida Jesus.

Sahat ro di ombas i, songon panjanghonon ni hata ni Jesus na di bagasan Johannes 12: 28, “Pasangap ma Goarmi, Amang! Dung i ro ma soara sian banua ginjang, mandok: Nunga hupasangap, laos pasangaponku do muse!” (Joh. 12: 28).

Songon naung taida, di ari hasangapon ni Jesus i ma di atas hau pinarsilang. Marhite i, panindangion ni Ama i di Jesus mamboan tu pangkophop na sumurung di Birubiru ni Debata bahen dosa ni tano on. I ma na gabe ujung nii parhobasonNa di tano on. HamateanNa i bahen di hita laho manobus hita sian nasa dosanta, jala di bagasan Ibana, marhite haporseaon, ndang be hita manean paruhuman ala ni dosa.