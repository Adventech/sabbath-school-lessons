---
title:  'Serep ni Roha: Diulahi Johannes Pandidi Mangkatindanghon'
date:   03/11/2024
---

Parsiajaran 2 nunga papatarhon songon dia Johannes Pandidi taruli mamboan angka siseanna na parjolo – Andreas dohot Johannes, Petrus, Pilipus, dohot Natanael, - tu Jesus. Didok roha ni jolma ia si Johannes Pandidi, dungkon pasahathon panindangionna, salpu ma ibana dia adopan ni jolma i. alai ibana (Johannes Pandidi) adong do muse pigapiga hali dipatuduhon di bagasan buku Johannes.

`Jahama Johannes 3: 25-36. Songon dia do si Johannes Pandidi pajongjonghon dirina dohot Jesus?`

Tubu do parsalisian ditongatonga ni sisean ni si Johannes Pandidi dohot sahalak Jahudi na so dihatahon goarna siala parburion, olo sahali ma i marhadomuan dohot panghorhon ni pandidion (patudos dohot Mark. 1: 4, 5). Idama, tutu di na ro angka siseanna i mandapothon Johannes Pandidi, sasintongna laho manimpuli parsalisian i do, diboan nasida barita taringot Jesus, jala didokma, “Gurunami, Halak i na ro tu jolom, di ipar ni aek Jordan, na hinatindangkonmi, I do mandidihon nuaeng, gabe saluhut halak ro mandapothon Ibana” (Joh. 3: 26). Ndang maol laho manjaha di na di roha nasida disi: mangiburu do nasida dompak Jesus – mangiburi tu guru nasia, jala mangiburu nang dompak diri nasida sandiri.

Molo olo, Johannes pandidi boi o pintor dohot mangiburu, alai ndang diulahon ibana i, ai diboto ibana do dia ulaonna. Angkup ni i, dipaingot ibana angka siseanna i ai ndang dung adong dihatahon na ibana do Kristus i. Alai, ibana ro laho manogu jolma i tu Ibana, laho paradehon dalan di Ibana, jala na gabe sintindangi di Ibana (Joh. 1: 6-8).

Mardongan umpama di sada parpestaan, digoari ibana do dirina aleale ni pangoli, jala Jesus do pangoli i. Oroanna i ma bangso ni Debata (patudos dohot Hos. 2: 16-23; Jes. 62: 1-5). Dungi mardongan hata na patuduhon balga ni roha ni si Johannes Pandidi na sasintongna, didok ibana do, “Ianggo Ibana, patut lam ganda; lam moru ma anggo ahu!” (Joh. 3: 30).

Johannes 3: 31-36 manguduti partudosan di tongatonga ni Jesus dohot si Johannes. Na patuduhon hinasurung ni Jesus di panjoloiNa. Marhite panindangion ni si Johannes dompak Jesus, hata di panindangion diondolhon mangulahi. Nasida na manjanghon panindangion jala porsea di Jesus panean ma nasida sogot di hangoluan sisalelenglelengna. Nasida nasida manjanghon Ibana tongtong do nasida hona rimas ni Debata. Ido na nidok ni ayat on. Dihaholongi Debata do tano on jala ditongos AnakNa i laho paluahon tano on (Joh. 3: 16, 17). Alai nasida na manulak silehonlehon/denggan basa na pinasahatNa i, paruhuman do na gabe upah nasida alani angka dosana i – hamatean sisalelenglelengna.

`Songon dia do hita mamarsiajari parsiajaran taringot serep ni roha di adopan ni Debata dohot manisia? Aha do na patut taparsiajari sian sitiruon na binahen ni si Johannes Pandidi taringot di serep ni roha?`