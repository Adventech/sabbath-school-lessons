### Turpuk ni Jamita Mangihuthon Buku Johannes

Di na hundul di sada kode di Teheran, Iran, sada amak na sian Persia marisi gombaran tombak. Sada gombaran na uli situtu, na manggombarhon mangulahi haulion di Swiss; angka dolok, aek godang, tao na mansai uli, angka buntul-buntul ni halongonan, dohot langit na bidang na mardongan ombun.

Manang ise pe na ro tu kode i ndang manghilalahon naung leleng tingkina disi laho marnida haulionna i; bilangan ni rambu ni lage i, pangaletekna, warnana – saluhutna tahe di na mangaletek amak i.

Sahalak jolma olo do tarhalomong marnida pangaletek ni amak i manang angka barita na pinasahatna marhite haulion ni amak i: langit na tarida di tongatonga ni tao, salju na manghunghupi angka dolok, tombak na gok dohot angka hau na timbo. Saluhut barita na pinasahat ni amak i marsada di bagasan haulion na pinatuduhonna na manggombarhon haulion ni inganan na sonang na adong di angka dolok Alpen.

Kwartal on naeng ma parsiajaranta tompaan na ummuli sian i. Tompaan i ndada parbue ni tangan ni jolma, manang gombaran na mansai uli diinganna, manang tahe amak na diletek dohot manat. Dao sian i, Hata ni Debata do i, songon na pinapatarna dohot denggan di bagasan buku Johannes.

Angka hatana i paboahon baritana. Asa manang ise pe taruli di lapatan ni hata na pinasahat ni buku na Badia i, alai diparsiajari ma i di bagasan hapeahanna – hatana, binduna, dohot angka hatoranganna, songon i nang dohot barita sian saluhut Bibel i tahe, ai saluhut Hata i na sinihathon ni Tondi Parbadai do, dibahen i ganup bindu denggan ma di parsiajari mangihuthon barita na pinasahatna.

Hinirim ni parsiajaran di kwartal on i ma laho manangkasi barita sian buku Johannes. Sian opat buku barita na uli i, buku Johannes on sumurung, jotjot do i mangondolhon di hata ni Jesus dompak sahalak manang dua halak siseanNa – songon Natanael, Nikodemus, parompuan di sumur, na sarion di paridian Betesda, na mapitung tubu, Lazarus, dohot ibotona, Pilatus, Petrus, manang Tomas. Godang sian angka barita on holan di bagasan Buku Johannes do disurathon.

Buku Johannes i ma Hata ni Debata na pinasahatna tu hita marhite apostel Johannes. Songon sandok buku na di bagasan Buku na Badia, barita na uli on disurathon marhite sangkap ni Debata, ndada mangihuthon tahi ni jolma. Johannes holan sada dalan na pinillit ni Tondi Parbadia laho pasahathon godang jamita na arga: Hata i (logos), sinondang, roti, aek, Tondi Parbadia, hasadaon, angka halongangan, panindangion, dohot hasurirangan. Saluhut jamita on marsitomuan jala manondangi na sada tu na sada di sandok buku barita na uli i.

Angka sijaha Bibel jotjot mansohot laho mangalului lapatan ni sada hata manang jamita na jempek sian Bibel. Taparesoma lapatan ni hata i mardongan buku kamus Alkitab. Tapareso hapeahaan ni hatana, hata ni barita i, na masa disi, mardongan pangantusionta dompak amak i – gabe tarjorgong hita di na manulingkiti bilangan ni rambuna, pangaletekna, warnana, dohot angka na asing tahe. Saluhutna i tahe ringkot situtu do.

Alai di na tasulingkiti dohot bagas unang ma tasalpuhon gombaran bolon na pinasahatna. Tutu sintong, songon amak na sian Persia margogo mamboan sahalak jolma tu haulion ni angka dolok Alpen, songon ni do nang dohot buku Johannes manghirim mamboan hita mulak tu hangoluan dohot parhobason ni Jesus Kristus, di na mananda ibana i ma hangoluan sisalelenglelengna. Angka baritana margogo, i ma laho manogu hita tu gombaran bolon, jala di bagasan buku Johannes gombaran bolon i i ma hata ni Debata dompak Jesus, na ibana Tuhan jala Sipalua hita

_E. Edward Zinke, pensiun sian direktur Biblical Research Institute di kantor pusat Gereja Masehi Advent Hari Ketujuh, godang parsidohot diangka parhaladoon ni huria dohot angka rapot, dohot ma i na gabe wakli ketua Ellen G. White Estate dohot penasehat senior majalah Adventist Review. Taruli do ibana tolu pangkat doktor kehormatan sian Universitas Advent. Nasida maringanan di Maryland_

_Thomas Shepherd, Ph.D., Dr.P.H., sahalak profesor peneliti senior sian Padan na Imbaru di Andrews University, Seminar Teologia Gereja Masehi Advent Hari Ketujuh, mamungka marhalado ibana sian taon 2008. Ibana dohot ripena, Sherry Shepherd, H.D., nunga marhalado na gabe missionari di Malawi, Afrika dohot Brasil. Adong di nasida dua halak dakdanak jala nunga marhasohotan jala adong onom pahompu._