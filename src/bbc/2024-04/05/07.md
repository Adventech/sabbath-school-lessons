---
title:  Pabagashon
date:   01/11/2024
---

Jaha na sinurat ni Ellen G. White, “Di Sumur Yakub,” hlm. 185-192, di bagasan buku Alfa dan Omega, jld. 5.

“Hatop dungkon jumpangna Sipalua i, boruboru Samaria i mamboan donganna jolma tu joloNa. Dipatuduhon ibana dirina sahalak siboan barita na dumenggan sian angka sisean ni Tuhan i sandiri. Angka sisean i ndang marnida tanda ia di Samaria adong angka tondi na mauas. Roha nasida diboan tu sada ulaon bolon na laho sipatupaon nasida tu ari marsogot. Ndang diida nasida ia di lambung nasida adong sada tibalan naung rade sipapunguon. Alai marhite sahalak boruboru Samaria na so hinalomoho nasida i sandok pangisi ni huta i diboan laho manangihon Sipalua. Hatop do dibaon ibana sinondang i tu sandok dongan sahutana.

Boruboru i manggombarhon haporseaon na daulat di Kristus marhuaso. Ganup sisean na tutu ditubuhon tu bagasan harajaon ni Debata gabe sahalak sian barita na uli. Halak na manginum aek hangoluan i ditompa gabe mata mual na mangolu. Panjanghon gabe silehon. Denggan basa ni Kristus di bagasan tondi tudos ma i songon mata mual na marjulakjulak di halongonan laho pasabamhon nasa jolma, jala pahehehon nasida na naeng mate i malungun minum sian aek hangoluan i” —Ellen G. White, Alfa dan Omega, jld. 5, hlm. 198.

**Sungkun-sungkun Sirangrangan**:

`Di UKSS, pasahatma alusmu di sungkunsungkun na parpudi sian parsiajaran di ari Minggu. Pingkirhon ma dohot manat taringot na disi. Angka dia do hata manang sitongka na adong di luatmu na olo mangambati panindangionmu tu dongan jolma?`

`Didok roham, boasama Jesus i taruli dipangjanhonon na denggan ditongatonga ni halak Samaria na maralo dohot panjanghonon ni dongan sabangsona?`

`Boanma dirim tu bagasan diri ni boruboru Samaria i. Sada sian bangso na asing ro jala mamaritaahon tu ho na diboto Ibana do sandok na buni di ho. Songon dia do i sahalak jolma, i ma sian bangso na asing, diboto angka na di ngolum? Ndang longang roha disi molo boruboru lomo rohana mida Jesus. Aha do sasintongan na laho sipasahaton ni barita on tu hita i ma songon dia do Tuhan i umbotosa saluhut parngoluonta, nang angak na buni sahali dohot na ronsam na so tahalomohon di boto manang ise pe? Alai, aha do na pinaboana tu hita marhite dalan naung binahen ni Jesus i ma songon dia Ibana malungun paulihon hita, jala uju diboto Ibana sandok na buni di hita? Pangaropan dia do na nidapotmu sian hasintongan on?`

`Dia do angka turpuk na adong di bagasan buku Johannes naung taparsiajari sahat ro di sadarion na jinumpangta di bagasan parhobason ni Jesus tu boruboru Samaria na di sumur i?`