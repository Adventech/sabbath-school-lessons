---
title:  Dalanna Pajumpang
date:   27/10/2024
---

`Jahama Johannes 4: 1-4. Aha do baritana na manogu Jesus mamolus sian luat Samaria?`

Halak Parisi marnida ia angka sisean ni Jesus gumodang mandidihon halak asa sian angka sisean ni si Johannes Pandidi. Na masa i olo patubuhon parbadaan di tongatonga ni sisean ni si Johannes Pandidi dohot sisean ni Jesus. Angka sisean ni si Johannes Pandidi, di hajolmaon gabe marsogo ni roha marnida i dohot hasurungan ni guru nasida (patudos dohot Joh. 1L 26-30). Alus ni Johannes Pandidi na marisihon godang tona na mandok “Ianggo Ibana, patut lam ganda; lam moru ma anggo ahu!” (Joh. 3: 30). Na olo do laho pasidinghon parbadaan, Jesus manadinghon luat Judea dungi laho tu Galilea. Mamolus sian Samaria i ma dalan na jumonok, alai tahe ndada holan i dalan na adong. Halak Jahudi na togu di patik somalna mamolus sian dalan na dumao, i ma tungkan habinsaran dompak Perea. Alai di Jesus adong sada ulaon sipatupaonna di luat Samaria.

`Jahama Johannes 4: 5-9. Songon dia do Jesus mamangke partingkian i laho mamuhai hata dohot parompuan na di sumur i?`

Sumur ni si Jakkob tingkosna adong dompak Sikem, alai ia luat Sikar, i ma luat haroroan ni parompuan i, daona adong do i hurang lobi 1,5 km. Jesus hundul di lambung ni sumur di na laho angka siseanna i tu huta manuhor bohal. Ndang adong di Ibana tahutahu laho manahu sian sumur i. Di na ro parompuma i laho manimba aek, dipangido Ibanaa ma tu parompuan i asa lehononna minum sian aek i.

Di bagasan Johannes bindu 3, songgot roha marnida disi ia si Nikodemus, sahalak sintua ni halak Jahudi i ma sahalak Guru, olo patutoru diri laho ro manopot Jesus. Di borngin ni ari do ibana ro asa unang diida halak. Alai molo di bagasan Johannes pasal 4, parompuan i martabuni di hos ni ari, na olo do i holan laho pasidinghon asa unang pajumpang dohot angka parompuan na asing na tibu ro tu sumu i, di manogot ni ari manang di bot ni ari dung lumambok ari i. Huhut ni i, boasama ingkon songon i dao ibana laho manimba aek, jala di hos ni ari na mohop situtu? Nang dia pe i dalanna i ma adong disi, alai di na pajumpang dohot Jesus gabe paubahon ngoluna.

Na mangihut, asa do na masa disi? Guru ni halak Jahudi pajumpang dohot sahalak parompuan na so denggan goarna. Tung songkal situtu do i! Alai, di jamita on, adong masa sada parjumpangan na sumurung.

`Dia do angka na tongka di tongatonga ni luaatmu na olo mangambati panindangionmu tu dongan jolma? Songon dia do hita marsiajar laho mamolus saluhutna i? Boanma alusmu tu tongatonga ni UKSS di ari Sabbat on.`