---
title:  “Tapian Sisongon i ma Lehon di Ahu, Tuan”
date:   29/10/2024
---

“Dung i urashononku ma tu hamu aek angka na tio, asa tung ias hamu; urasonku do hamu tahe sian saluhut haramunonmuna i dohot sian saluhut ganaganaanmunai. Jala lehononku tu hamu roha na imbaru dohot tondi na imbaru tu bagasan ateatemuna; jala unsatonku do roha batu sian dagingmuna, jala lehononku tu hamu roha sibuk. Jala lehononku ma tondingku tu bagasan ateatemuna, jala ahu mambahensa, asa marparange hamu di bagasan angka patikku, angka uhumhu pe radotan jala patupaonmuna do” (Hes. 36: 25-27).

`Songon dia do Hesekiel 36: 25-27 manggombarhon hasintongan na naeng sipasahaton ni Jesus tu si Nikodemus dohot parompuan na di sumur i?`

Di bagasan barita na dua i, Jesus margogo laho manogu nasida mardongan angka hatigoran, alai disi dibahen Ibana parumpamaan sian hasiangan on laho papatarhonsa.

Nadua halak i, dimulana tontu, ndang mangantusi dia na sinangkapan ni Jesus. Songon dia tarpajadi i, sungkun-sungkun ni si Nikodemus, tarbahen sahalak jolma tubu mangulahi? Lapatanna, songon dia ibana mulak mamasuhi siubeon ni inana? Dilapati Nikodemus hata i mangihuthon hapistaran ni haportibion, molo tung pe disi Jesus torang manogu ibana tu bagasan hatigoran haporseaon. Nang parompuan i mangalapati hata ni Jesus tu aek na di tano on, alai torang do hata ni Jesus disi taringot di haporseaon.

Alus ni parompuan i di aek hangoluan na nidok ni Jesus i ma, “Tapian sisongon i ma lehon di ahu, Tuan, asa unang be mauas ahu jala unang be sai ro tuson manahui” (Joh. 4: 15). Didok ibana aek na nidok ni Jesus i gabe mambahen ibana asa unang be ro tu sumur i, dalan ma i ndang pajumpang dohot jolma na asing. Alai uli idaon sia hata i marhusor dohot hatop sian Jesus mangido aek tu parompuan i gabe parompuan na mangido aek siinumon tu Ibana.

`Jahama Johannes 4: 16. Songon dia do alus ni Jesus tu pangidoan ni parompuan i?`

Songgot, dipahusor Jesus panghataion i, jala dipangido iaban tu parompuan i asa laho manjou dongan saripena dungi ro muse. Boasama na hinataanna disi songot muba? Parange ni parompuan i disi i ma ibana margogo manabunihon ngoluna. Alai tarjaha ni Jesus do na adong di rohana. Ingkon bolusonna do na masa i asa dapotna hamalumon. “Andorang roha on rade laho manjanghon bagabaga na laho silehononNa i, ingkon jumolo ma ibana laho mananda dosana dohot SipaluaNa” —Ellen G. White, Alfa dan Omega, jld. 5, hlm. 188.