---
title:  Hata ni Jesus
date:   30/10/2024
---

`Jahama Johannes 4: 16-24. Aha do na binahen ni Jesus laho patuduhon tu parompuan i ai diboto Ibana do angka na buni di ngolu ni parompuan i, jala songon dia parompuan i manangihon i?`

Mansai silo situtu do sinondang i molo dompak mata. Tung pe diparhatutu ia Jesus i sahalak panurirang, alai dilului parompuan i do dalan laho mandao. Disungkun ibana do tu Jesus taringkot partontangan ugamo na ditongatonga ni Jahudi dohot halak Samaria – i ma na marhadomuan di inganan panombaon.

Songon alusna, Jesus papatarhon ia halak Samaria ndang mananda ise na sinomba nasida. Panombaon nasida i ma parsadaan sian ugamo ni halak Jahudi dohot sipelebegu. Bangso Jahudi manomba Debata na patandahon diriNa – panindangion na ringkot di halak Samaria.

Manomba tu Debata na sintong ndada tarihot di sada inganan. Dibahen i, panghataion taringot inganan marsomba ndang na gabe impola ni pangkataion i. Ala tondi do anggo Debata, jala nasida na martangiang Ibana patut martangiang di bagasan tondi dohot hasintongan. Tarjanghon di parompuan i do hasintongan na pinapatar ni Jesus i jala dilehon rohana laho manangihon lobi sian i

`Jaha Johannes 4: 225, 26. Songon dia do Jesus mangungkap tu parompuan i taringot hadirionna?`

Di bagasan buku barita na uli na opat i, holan dison do dipatuduhon andorang so tartangkup Jesus i ma disi Jesus i dohot torang paboahon tu sahalak jolma ai na Ibana do Messias i. Jala dihatahon Ibana i ndada di tongatonga ni situan na torop manang tu sahalak na tarbarita, alai tahe tu sahalak parompuan Samaria na so dipaboa goarna, sahalakna, di sumur ni si Jakkob. Jonok do Ibana tu ganup tondi na lungunan na tarpunjung jala tarpinjil.

Jala parompuanon, ndang holan sian bangso na marasing, alai tahe ndang denggan ia di parangena, Jesus dohot torang paboahon ise do Ibana. Jala, dungkon dihatahon tu parompuan i angka hasurirangan taringot tu Ibana, di hatahon Jesus i do nang dohot dia alana sintong tu parompuan i laho marhaporseaon tu Ibana.

`Aha do sasintongna na pinasahat ni barita on tu hita i ma boasa barita na uli i ingkon mangarumpakkon nasa bolatan na tatompa ditongatonganta?`