---
title:  Panindangion ni Sahalak Samaria
date:   31/10/2024
---

`Jahama Johannes 4: 27-29. Aha do na pintor diulahon parompuan i?`

Pangkataion ni Jesus dohot parompuan i mansohot di na ro angka sisean i. Tung pe longang nasida ala mangkatai Ibana dohot sahalak parompuan, ndang pola disungkon nasida i. Alai, pintor ditogihon nasida do Ibana asa marsipanganon.

Angkup ni i, parompuan i manadinghon panguhatanna jala marlojong laho tu huta laho manghatindanghon na ni dapotna sian Jesus i.

`Jahama Johannes 4: 30-42. Aha na masa dungkon ni i, jala aha do na niajarhon ni i taringot songon dia dalanna Barita na Uli di dibaritahon?`

Longang roha marnida disi ia hata ni Jesus taringot ni gotilon mangggombarhon pangisi ni huta i na ro tu Ibana. Alai di roha ni Johannes naeng hita marnida songon dia Jesus marnida na masa disi. Mambaritahon barita haluaon tu sahalak boruboru Samaria rumingkot do i di Ibana asa sian sipanganon. Manogu jolma tu haluaon i do hirim ni rohaNa, jala dibahen Ibana ganup partingkian laho mangajarhon angka siseanNa i hinaringkotna mamaritahon barita haluaon tu sandok jolma, nang tu nasida na di luar ni bangsona.

Adong godang turpuk ni jamita di bagasan buku Johannes. Sada sian i, i ma na tarsurat di Johannes 4: 39-42. Torop do sian halak Samaria gabe porsea tu Ibana ala ni hata ni boruboru i, na manghatindanghon: “Tung saluhut parulaonki dipaboa Ibana do tu ahu!” (Joh. 4: 39).

Halak Samaria i mangelekhelek Jesus asa mian di nasida. Parbuena, “toropan do nasida na gabe porsea ala ni hata ni Jesus. Gabe didok nasida ma tu boruboru i: ‘Ndang be ala ni pandokmi, umbahen na porsea hami; ai nunga hubege jala hutanda hami sandiri, Ibana do tutu Sipalua portibi on’” (Joh. 4: 42).

`Aha do sasintongna na pinasahatni barita on tu hita i ma hinagogo ni panindangion ni sahalak jolma? Sadia gogoma panindangionmu di angka naung binahen ni Jesus di bagasan ngolum?`