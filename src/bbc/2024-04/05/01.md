---
title:  Panindangion ni Halak Samaria
date:   26/10/2024
---

### Bahen parsiajaran di minggu on, jahama
Joh. 4: 1–42; Joh. 3: 26–30; Jer. 2: 13; Sak. 14: 8; Hes. 36: 25–27.

> <p>Ayat siapilon</p>
> “Gabe didok nasida ma tu boruboru i: Ndang be ala ni pandokmi, umbahen na porsea hami; ai nunga hubege jala hutanda hami sandiri, Ibana do tutu Sipalua portibi on” (Johannes 4: 42)

Ise do halak Samaria i? Harajaon na di Utara nunga ditangkup bangso Assur di taon 722 SM. Laho patoguhon harajaonna, halak Assur paserakkon angka na tinagkupna i tu ganup luat na ginomgoman nasida. Songon i do nang, angka na tinangkupna sian angka bangso na asing diboan gabe pangisi ni harajaon na di utara, jala nasida do na gabe digoari halak Samaria, na pajongjonghon ugamo tumiro ugamo ni halak Jahudi di nasida.

Alai tahe, ndang uli ia pasaoran di tonga-tonga ni halak Samaria dohot halak Jahudi. Umpamana, halak Samaria manghasogohon uju na paulihon muse i ma bagas Joro ni Debata di ari ni halak Jahudi mulak sian huta hatobanan Babel. Singkat ni i, di halak Samaria nunga dipajongjong bagas joro di nasida, di Dolok Gerizim. Alai dirumpakkan sahalak panggomgom ni halak Jahudi do bagas joro i, Johannes Hyrcanus, di taon 128 SM.

Di tingki ni Kristus, hot do ia paraloan i. Ganup halak Jahudi saai margogo do laho pasidinghon halak Samaria. Tung pe dipartigatigaan sada do nasida, alai molo di angka ulaon na asing maralo do nasida. Halak Jahudi ndang jadi marsali tu halak Samaria manang na manjalo pangurupion sian nasida. Di parsiajaran on, Johannes patolhashon Jesus na pajumpang dohot sahalak parompuan di lambung ni sumur, dohot angka pangisi ni luat Samaria, huta Sikhar.

_Parsiajarima parsiajaran samingguon, na laho paradehon tu ari sabat, 2 November_