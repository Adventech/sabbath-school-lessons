---
title:  Pabagashon
date:   27/12/2024
---

Parbinotoan ni Debata tong andul situtu do dohot parbinotoan ni jolma. Debata pasahathon parbinotoanNa i tu hita marhite HataNa, Buku na Badia, marhite huaso Tondi Parbadia. Hita do na manontuhon i na olo do hita mardalan di bagasan haholomon manang mananjangkon hatiuroan na ro sian Jesus Kristus songon na pinapatarna di bagasan HataNa.

Na so hasirangan sian na tatodo i ma pasahathon dirinta sandiri tu Jesus Kristus, Anak ni Debata, jala Sipalua manisia. Marhite huaso Tondi Parbadia, Debata Ama paboahon i tu hita – di bagasan ngolu, dohot haheheon ni Jesus – hinabalga ni holongNa. Jala taboto tangkas taringot ni Jesus ala ngolu, hamatean, dohot haheheonNa nunga disurathon di bagasan hata ni Debata.

“Angka surusuruan ni Debata manangkpk mijur sian tano on tu banua ginjang, jala sian banua ginjang tu tano on. Sandok tanda hagogoon na pinatupa ni Kristus tu angka na ginosa jala marungkil dipatupa Debata marhitehiteon angka surusuruan. Dibahen i marhite Kristus, marhite angka na sinuruNa sian banua ginjang, ganup pasupasu ro sian Debata tu hita. Di na manolukkon rupa ni hatoban tu diriNa, Sipalua i pasaorhon diriNa tu boru dohot anak ni si Adam naung mardosa, alai di bagasan habadiaonNa tongtong do Ibana marsigantung tu habangsa ni Debata. Songonima Kristus i gabe dalan na pasadahon jolma dohot Debata, jala Debata dohot manisia” —Ellen G. White, Alfa dan Omega, jld. 5, hlm. 143.

**Sungkun-sungkun Sirangrangan**:

`Sian saluhut barita na adong di buku Johannes, barita dia do na tumorang patuduhon holong dohot parange ni Debata tu ho? Pasahatma i tu UKSS-mu boasa barita i mansai denggan di ho.`

`Jempekna, songon dia do sasintongan jolma i mangulahon laho mangalului hasintongan?`

`Somalna boasama mansai songkal laho pasidingkon dirinta sandiri na gabe suhat-suhat ni hatigoran? Na tarpatupa hita do i sintong, manang na olo do roha hajolmaonta, di sada hatiha, olo mangajari hita laho manangkasi buku na Badia? Boasama hita ingkon manat disi, jala songon dia do haserepon ni roha margogo mangurupi hita laho pasahathon nasa hapistarannta tu Hata ni Debata?`

`Barita ni halak Kristen di luat Barat marhite angka gombaran na lea i ma disi hatiha hata ni Debata unduk tu hata ni pamarenta dohot hata ni jolma. Dia do angka gombaranna i, jala parsiajaran dia ma na tama taparsiajari sian angka i di hatiha saonari on dompak hinamago molo dibahen hapistaran ni jolmai gabe suhat-suhat laho manangkasi Buku na Badia?`

`Rimpunhonma marhite hatam sandiri gombaran bolon sian Buku Johannes. Aha do tona bolonna tu hita saonari on?`