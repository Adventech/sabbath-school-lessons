---
title:  Panondang dohot Haholomon
date:   24/12/2024
---

`Jahama Johannes 1: 4-10; Johannes 3: 19-21; Johannes 5: 35; Johannes 8: 12; Johannes 9: 5; Johannes 11: 9, 10; dohot Johannes 12: 35. Harimbaron bolon dia do na adong disi, jala boasama harimbaron i mansai marhagogoon laho pasidingkon hasintongan?`

Portibi on di bagasan haholomon, portibi pasidingkon panorang jala ndang margogo, di bagasan dirina, mangalului dalan dompak Debata na sumurung, Debata Sipanompa, Pardenggan basa, jala Sipalua.

“Jolma i ndang dung taruli sada parbinotoan taringot debata sian gogona sandiri. Ibana ‘Tumimbo do i sian angka langit, tung aha ma bahenonmu? Umbagas do i sian banua toru, tung aha ma dipabotoboto ho?’ Job 8: 11. Holan marhite panogunoguon ni Tondi do na patut patuduhon tu hita taringot Debata dohot denggan, ‘Na so dung niida ni mata, na so dung binege ni pinggol, na so dung hehe di bagasan roha ni jolma.’ ‘Bahen di hita dipabotohon Debata i marhite Tondina’” —Ellen G. White, Alfa dan Omega, jld. 2, hlm. 20.

Holan Jesus Kristus sambing do na “Ibana do na mamaritahonsa,” i ma Ama i (Joh. 1: 18). Hata na dienet sian hata Gorik i ma exegeomai, lapatanna “mangalapatai,” “patorangkon,” “pajojorhon.” Johannes patandahon Jesus i ma na tinongos ni parbanua ginjang, Ibana na paboahoan dia lapatanna mananda Debata. Holan marhite Jesus sambing do hita taruli sintong mananda Debata.

`Jahama Johannes 8: 42-44. Songon dia do Jesus manggombarhon ojahan na lipe na gabe ojahan di haporseaon ni angka sintua ni halak Israel?`

Nasida na so jongjong di bagasan hasintongan mangkatahon hata na haroroanna sian diri nasida sandiri. Nasida “marnida” lapatan ni sada ayat holan mangihuthon pangantusion ni jolma. Alai, sasintongna hita ingkon manjangkon Kristu i na gabe panondang ni portibi on jala mangihuthon Ibana di na manangkasi HataNa. Balik sian i, sibolis mangkatai sian “na di dirina” (Joh. 8: 44). Molo ndang manat hita jala ndang marhaposan di haporseaon dohot pangoloion di Debata, hita di bagasan mara mangulahon na sarupa, manjaha sian ayat ni Bibel holan mangihuthon dirinta, rohanta, dohot pangantusionta sandiri, ala angka ondeng hatop do diulahon sian na tasangkapi.

`Songon dia do ho mangalusi saluhut hasintongan na “mangaropuhi tambihul ni patmu,” dipatudos dohot songon dia do ho ingkon mamaratehon saluhut hasintongan i?`