---
title:  'Panimpuli: Mananda Jesus dohot Hata-Na  Alamat Penyunting'
date:   21/12/2024
---

### Bahen parsiajaran di minggu on, jahama
Joh. 21; Joh. 11: 9, 10; Joh. 8: 42–44; Joh. 4: 46–54; 2 Tim. 3: 16; Joh. 15: 1–11.

> <p>Ayat siapilon</p>
> “Didiori hamu do angka surat i, ai diparbaga rohamu, dapot hamu do disi hangoluan na salelenglelengna; jala Surat i do tutu mangkatindangkon Ahu.” (Johannes 5: 39).

Buku Johannes, songon buku Markus, diujungi dohot barita parpuguan na di Galilea. Parsiajaran na parpudi sian buku Johannes manariashon sian parpunguan i, alai pasadahon i dohot turpuku ni hata songon dia hita mananda Jesus dohot Hata ni Debata – sada jamita na mamolus di saluhut buku barita na Uli na opat i.

Tungpe nasida nunga rap dohot Jesus salelengni tolu satonga taon, angka sisean i ndang dope mangarade laho mangadopi silang dohot haheheon, tungpe Jesus nunga marulakhulak paboahon i tu nasida di angka na naeng masa.

Gale do, ndang tarjangkon nasida hataNa i.

Hita saonari on bolas jadi di bagasan haotoon na sarupa, manangihon manang tahe manjahai Hata ni Debata, alai ndang mamaratehon i, ndang mian di bagasan Hata i, jala ndang mangaradoti Hata i. Lapatanna, ndang manjangkon Hata i gabe panorang na gabe manorangi roha dohot pambahenanta. Rimpunanna, on ma olo ndang diparohahon na jotjot masa ditongatonga ni halak Kristen.

Diparsiajaranta na parpudi sian buku Johannes on, idaontama pigapiga parsiajaran na arga sian buku on, na margogo mangurupi hita lobi sian na holan mananda Jesus, alai tahe mananda Ibana dohot dumenggan jala jumonok mian di bagasan Ibana nang dohot di bagasan HataNa.

_*Parsiajarima parsiajaran samingguon, na laho paradehon tu ari sabat, 28 Desember_