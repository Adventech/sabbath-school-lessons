---
title:  Tongtong Manatap tu Jesus
date:   23/12/2024
---

`Jahama Johannes 21: 20-22. Sungkun-sungkun dia do na mamboan si Petrus tu dalan na lipe? Songon dia do Jesus patigorhon dalan i?`

I dope Jesus maamboan si Petrus mulak tu bagasan parhobasan jala didok tu ibana, “Ihuthon ma Ahu” (Joh. 21: 19). Ra lapatanna disi mangihuthon Jesus di hatiha di topi pasir i. Jala ala ditailihon si Petrus jala diida nang si Johannes mangihuthon Jesus, jala disungkun ibana taringot si Johannes. “Beha ma halak on, Tuhan?” (Joh. 21: 21).

Di na mamboan mulak si Petrus tu parhobason, nunga disurirangkon Jesus ari hatuaon ni si Petrus (Pet. 21: 18). Tarida disi ia si Petrus naeng umbotosa taringot ari hatuaon ni si Johannes. Jesus mamboan roha ni si Petrus taringot tu na mangihuthon Ibana, ndada mangaranapi dia angka na laho masa dompak sisean na asing.

`Jahama Johannes 21: 23-25. Dia do dalanna hata ni Jesus i ndang diantusi nasida? Songon dia do apostel Johannes patingkoshon pangantusionnasida na lipe i?`

Torop halak lipe mangantusi diangka lapatan ni hata uju Jesus mandok “Molo na lomo rohangku, naeng mian ibana, paima ro Ahu, ndang na ro di ho i; asal diihuthon ho Ahu!” (Joh. 21: 22). Diripu nasida lapatan ni hata i Jesus na ro do mangulahi andorang so mate si Johannes. Salpu ma angka partingkian jala si Johannes lamu matua, jala gabe sada hasusahan do molo mate ibana jala ndang ro Jesus i. Johannes patingkoshon pangantusion na lipe on marhite patuduhon ia i sangkap ni Jesus do, ndada hasurirangan taringot diangka na laho masa sogot.

Hata na mandok asa marhahotan di Jesus, jala ndada di halak, i do hata na gogo sian parsiajaran di minggu on. Jesus, jala Jesus sambing do, Sipalua di hita. Donganmu jolma olo do mangarehei ho, manang tahe mangkasogohon ho.

Nasa hasintongan na laho siparsiajaran sian ari Selasa sahat ro di ari Kamis patuduhon turpuk ni parsiajaran laho manangkasi Hata ni Debata, mardongan sangkap laho mananda jala mangihuthon Jesus, na sasintongna ingkon gabe Guru jala Lumbo-lombunta – asing sian pangurupion, poda, dohot panogunoguon na ni lehon ni dongan tu hita.

`Sadia jotjot do donganmu jolma, na olo dibahen ho gabe ihutan, pajepolhon roham? Parsiajaran dia do, naeng beha pe songkal ni i, na pinarsiajaranmu sian na masa i?`