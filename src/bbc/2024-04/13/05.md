---
title:  Hapistaran sian “Ginjang” manang sian “Toru”
date:   25/12/2024
---

`Jahama Johannes 4: 46-54. Partinaonan dia do na mamboan parpangkat i tu Jesus, jala aha do sasintonganna na gabe bona sinamago disi?`

Halak on ro tu Jesus, Panondang ni portibi, alai nunga didok ibana di rohana na jadi do ibana porsea molo dipamalum Jesus anakna i. Tama do dohononta ia hapistaran ni halak on i ma “hapistaran sian toru.” Hapistaran sian toru manontuhon uhum manang ruhut-ruhut di Debata dohot HataNa. Roha ni jolma, nang beha pe angka hahuranganna jala adong do suhat-suhatna manang beha pe hinauli ni hata i, dibahen gabe ojahan ni jolma i laho manangkasi Hata ni Debata. Sasintongna gabe sada jobang hamagoan do i molo madabu tu bagasanna.

Andul sian i, hapistaran “sian ginjang” dijangkon mardongan haporseaon, i ma patujolohon haporseaon di Debata dohot HataNa (Joh. 4: 48; Joh. 6: 14, 15; 2 Tim. 3: 16). Molo Buku na Badia dijangkon mardongan haporseaon, gabe buku na Badia i sandiri do dibahen laho mangkasi i. Mangihuthon hata na sian Bibel, ndada sian hapistaran ni jolma, ido ojahan na denggan laho mangantusi dohot manangkasi Bibel i. Hapistaran ni jolma ingkon do unduk jala pangoloi di Hata ni Debata, ndada balik sian i.

Ingkon porsea do hita di sandok hata ni Bibel molo hita naeng mangkaporseai hata ni Jesus (Joh. 5: 46, 47). “Molo mian hamu di bagasan hatangku, sintong ma hamu siseanku” (Joh. 8: 31). Molo neang rohanta di Hata ni Debata, HataNa i ndang mian di baagasan hita (Joh. 5: 38). “Na mambolongkon Ahu jala na so manjalo hatangku, nunga adong na manguhum i; hata na huhatahon, i do manguhum ibana di ari parpudi. Ai ndang sian roharohangku Ahu marjamita; diaturhon Ama i na marsuru Ahu do sidohononku dohot sihatahononku” (Joh. 12: 48, 49).

Manangihon hata ni Debata lobi ma i holan sian na manangihon sambing. Lapatanna disi mangulahon sangkap ni Debata. Jala dijangkon hata i dohot Denggan. “Ganup na olo mangulahon pinangido ni roha ni I, botoonna ma, manang na sian Debata podangki, manang na huhatahon i sian diringku sambing” (Joh. 7: 17).

Udut ni i, manangihon jala mangulahon Hata ni Debata i do tanda na holong tu Ibana. “Ganup na holong roha di Ahu, radotan ni i do hatangki, jala haholongan ni Damang ma ibana, gabe ro ma Hami manopot ibana, maringanan tu bagasan ibana” (Joh. 14: 23).

`Aha do hasadaon ni holongta di Jesus dohot pangoloion? Boasama sandok “pangoloion” na so marojahan di holong adong di bagasan hasogiron i ma gabe sipaula sambing?`