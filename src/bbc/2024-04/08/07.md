---
title:  Pabagashon
date:   22/11/2024
---

Jahama buku Ellen G. White, “Janganlag Gelisah Hatimu,” hlm. 304-326, di bagasan buku Alfa dan Omega, jld. 6.

“Tudos songon sere, hasintongan i nunga dipalumehon tu halak Heber. Panggomgomion ni halak Jahudi, nunga mamboan tanda parange sian banua ginjang, Kristus i do na pajongjonghonsa. Di bagasan gombaran manang rupa saluhut angka hatigoran taringot haluaon nunga dipapatar. Alai uju di na ro Kristus i, halak Jahudi ndang mananda Ibana, na pinaboa ni angka gombaran i. Diramoti nasida do hata ni Debata, alai angka patik ni ompunasida sian na robi, dohot jamita ni halak dompak buku na Badia i, manabunihon sian nasida hatigoran i songon na pinapatarna di bagasan Kristus. Bohal ni partondion sian angka surat na badia i gabe mago. Diungkap do tu nasida bagas parpeopan ni sandok parbinotoan, alai ndang diida nasida i.

Ndang dibunihon Debata hatigoranNa sian jolma i. Alani pambahenan nasida do mambahen hatigoran i gabe holip di nasida. Dilehon Kristus do tu halak Jahudi marlobilobi tanda na Ibana do Messias i, alai podaNa i mangido sada hamubaon na tontu di bagasan ngolu nasida. Diida nasida molo dijangkon nasida Kristus i, ingkon tadingkonon nasida do nasa hagiot nasida dohot angka hasomalan naung dihalomohon nasida, nang dohot angka pambahenan na mangahut tu diri songoni nang dohot ganggu ni roha nasida di Tuhan i. Dipangido laho mamelehon saluhut na adong di hita laho manjangkon hatigoran na so ra muba jala na hot ro di salelengnilelengna. Dibahen i nasida ndang olo patuduhon tanda na tutu ia Debata margogo pajongjonghon haporseaon di bagasan Kristus. Hata nasida mandok na porsea do di buku na Badia Padan na Robi, alai ditadinghon nasida do panindangion na adong di bagasan i taringot ni ngolu dohot parange ni Kristus. Mabiar do dipapos roha nasida, sotung nasida bage porsea, jala ingkon manadingkon nasa hata naung pinajongjongnasida di angka ari naung salpu. Bohal Hatigoran – Dalan, Hasintongan dohot Hangoluan – adong di tongatonga nasida, alai dijua nasida do denggan basa bolon na tarlehon ni pardisurgo” —Ellen G. White, Membina Kehidupan Abadi, hlm. 74.

**Sungkun-sungkun Sirangrangan**:

`Songon dia do angka hasurirangan naung digonopu di bagasan ngolu ni Kristus pahehehon haporseaon?`

`Aha do tolu manang opat abatabata bolon na mangambati angka sintua ni ugamo laho porsea tu Jesus? Songon dia do angka uhum na songoni dingoluhon dipartingkian nuaeng on?`

`Luluima di bagasan ngolum sandiri di dia do hapeahan ni haporseaonmu. Didok roham, dalan dia do na margogo pahothon haporseaonmu?`

`Aha do na gabe alusmu di sungkun-sungkun na parpudi sian parsiajaran na di ari Senin taringot huaso ni Buku na Badia, jala boasama ingkon tadingkononta sandok hata na so mangkaporseai hata na tarsurat di bagasan Bibel i?`