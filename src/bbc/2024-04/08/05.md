---
title:  'Hasurirangan Padan na Robi dompak Jesus: Paduahon'
date:   20/11/2024
---

Didok Jesus tu angka sintua ni halak Jahudi: “Didiori hamu do angka surat i, ai diparbaga rohamu, dapot hamu do disi hangoluan na salelenglelengna; jala Surat i do tutu mangkatindangkon Ahu” (Joh. 5: 39). Tutu hata panindangion na sumurung dibahen dompak Ibana.

Marragam do ia pangantusion disi, alai adong piga sian angka na pistar mandok ia Jesus na sian Nasaret i nunga manggonopu marratus hasurirangan di Padan na Robi. Nang pe bilanganna, olo do adong sasahalak jolma manggonopi pigapiga sian i, tarlumobi molo saluhutna tung mansai dao do i. Sasahali dibahen sahalak jolma gombaranna songonon: tatapma di na jongjong ho di sada adaran na bolok songon huta Texas bolakna disi adong ringgit pola 70 cm timbona jala sada sian ringgit i di cet uarna rara poso, dungi dipadomu tu saluhutna. Dungkon ni i dilehon sada partingkian tu sahalak jolma huhut ditutup simalolongna na laho manjomput ringit uarna rara poso i. Sadia balgama parboini i, molo sahali manjomput, na olo do pintor dapotna ringit uarana rara poso i?

Ndang jadi ganggu roha disi – hatutubuna, ngoluna, dohot hamamate ni Kristus nung disuriranghon di bagasan Padan na Robi, tanda na gok halongangan na paboahon hadirionNa i ma Messias na dihalungunhon i. Marulakhulak si Johannes mamboan pigapiga sian angka ayat na di bagasan Padan na Robi laho pabiaon ise do Jesus i, jala angkup ni i, boasa hita ingkon porsea tu Ibana jala manjanghon haluaon na pinasahatNa i.

**Aha do na pinapatar ni ganup ayat na sian buku Johannes na di toru on i ma dompa Jesus na gabe hagogonop ni hasurirangan Messianis?**

`Joh. 12: 13; Psalm. 118: 26`

`Joh. 12: 14, 15; Sak. 9: 9`

`Joh. 13: 18; Psalm. 41: 10`

`Joh. 19: 37; Sak. 12: 10; Sak. 13: 6`

`Sadia gomos do ho dongan marhaposan di na hinaporseaanmu? Molo adong sahalak jolma mangalo ho boasa ho porsea di Jesus i ma na gabe Messias, dia do alus na patut silehononmu, jala na laho mangurupi ho marsihohot di haporseaonmi, tu dia do hoa laho, jala boasa?`