---
title:  Marragam Tanda, Ulaon, dohot Halongangan
date:   17/11/2024
---

Angkup ni angka tanda hagogoon na sumurung na binahen ni si Johannes laho paboahon na Jesus i do Messias, disurathon ibana do nang hata na gumodang dompak angka tanda, pambahenan, dohot angka halongangan na binahen ni Jesus.

Angka tanda dohot ulaon hagogoon i sandiri ndada tanda ni hadebataoNa, ai torop do angka panurirang, nang sian panurirang gapgap, mangulahon nang angka tanda hagogoon. Ndang angka tanda na songoni na sinurathon ni si Johannes ala angka tanda i holan patandahon ise do ibana sibahen ulaon hagogoon i. Angka tanda na sinurathon ni si Johannes adong parangena na sumurung, i ma na patandahon tu Jesus i ma Messias jala laho paboahon ia Ibana tutu sian sian Debata Ama i sandiri.

`Jahama Johannes 5: 17, 20, 36-38. Songon dia do angka ayat on manggombarhon hasadaon nii Jesus dohot Debata Ama, tarlumobi di angka tanda hagogoon na binahenNa?`

Jesus mambahen angka tanda hagogoon laho patuduhon solhot ni ulaonNa dohot Ama i. Sada do ia nadua i. Pambahenanna patuduhon ai “di bagasan Ahu do Ama i, jala Ahu di bagasan Ama i” (Joh. 10: 38; ida dohot Joh. 14: 10, 11).

Sangkapna Jesus i sorang tu portibi on i ma laho mangulahon ulaon ni Ibana mansuru Ibana, asa ulaon i tama dipatuduhon tu portibi on. Lapatanna, ro Ibana laho mangulahon ulaon na tinongos ni Ama i tu Ibana, jala angka ulaon na binahenNa mangkatindahon dohot denggan, ia Ibana sian Ama i haroroanna.

Alai, songon naung taida, molo tungpe adong angka tanda na gogo jala panindangion sian torop halak, sai situntun jolma i do ndang marhaporseaon.

Angka sintua ni ugamo i manungkun tu Jesus, ‘Sadia leleng on ma bohabohaon rohanami bahenonmu? Molo na tutu Ho Kristus, tullom ma paboa tu hami! Dung i ninna Jesus ma mangalusi: Nunga hupaboa tu hamu; hape ndang porsea hamu. Angka ulaon na huula marhitehite Goar ni Damang, angka i do mangkatindangkon Ahu” (Joh. 10: 24, 25).

Molo pintor didok Jesus i ai Ibana do Messias i, angka sintua ni ugamo i – na sai mangalului na tana jumpang nasida laho mangalo Ibana – gabe mandopang Ibana. Marnida i, Jesus papatarhon angka ulaon naung binahenNa i. Molo didok Jesus na Ibana do Messias, pintor tibu do ditadinghon nasida Ibana. Alai songon dia do tarbahen nasida laho mansoadahon angka tanda, pambahenan, dohot angka ulaon hagogoon? Saluhutna i songon sada panindangion na gogo na paboahon ise do Ibana jala sian dia Ibana ro.

`Songon dia do hita margogo mangondingi dirinta sandiri asa unang mameop roha na tangkang songon naung taida di tongatonga ni angka sintua ni ugamo i? Marhite angka dalan dia do na olo hita manaluhon ulaon ni Debata di bagasan ngolunta sandiri?`