---
title:  Pabagashon
date:   20/12/2024
---

Jahama buku Ellen G. White, “Sudah Selesai,” hlm. 410-418; “Tuhan Sudah Bangkit,” hlm. 432-439; dohot “Mengapa Engkau Menangis?” hlm. 441-447. Di bagasan buku Alfa dan Omega, jld. 6. Ida dohot, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“Disangkapi si Pilatus laho paluahon Jesus. Alai diida ibana ndang tarbahenna songoni huhut dijaga ibana do pangkat dohot hasangaponna sandiri. Asa sian luangan hasangapon di portibi on, dipillit ibana ma laho mamelehon ngolu ni sahalak na so mardosa. Tung torop situtu do jolma, laho pasidingkon harugian dohot hasusahan, dihatiha na songoni gabe mangulahon na so uhum. Roha dohot pingkiran ditogu tu sada dalan, alai hagiot dohot pambahenan tu dalan na asing. Alogo mangullus gumogo dompak dalan na salah, jala ibana na olo mardamedame dohot hajahaton diullus du bagasan haholomon na marimpotimpot” ”—Ellen G. White, Alfa dan Omega, jld. 6, hlm. 388.

”KRISTUS ndang pasahathon ngoluNa sahala ro di Ibana nunga mangulahon saluhut ulaon na dipasahat tu Ibana, jala mardongan hosa parpudi joujou ma Ibana, ‘Nunga marujung.’ Joh. 19: 30. Parporangan nunga dipatunduk. Tangan siamunNa na badia nunga manjangkon hamonanganNa. Songon sahalak parmonang nunga dipajongjong partonggolNa mansai timbu situtu. Nda adong ma las ni roha ditongatonga ni angka surusuruan i? saluhut pardisurgo taruli hamonangan di bagasan hanomangan Sipalua i. Sibolis ditaluhon, jala diboto ia harajaonna nunga dipatunduk.

“Tu angka surusuruan dohot angka portibi na so madabu joujou ‘Nunga marujung,’ bagas do lapatanna. Di nasida nang dohot di hita do ulaon panobuson na bolon i dipatupa. Nasida dohot hita pasidohot sian parbue hamonangan ni Kristus” —Ellen G. White, Alfa dan Omega, jld. 6, hlm. 410.

**Sungkun-sungkun Sirangrangan**:

`Dia do ditingki na laho manontuhon sipilliton na boi mangurupi ho pasidingkon pangalaosion songon na binahen ni si Pilatus?`

`Boasama ingkon mate Jesus i ganti di hita? Boasama ingkon Ibaana gabe panggantinta? Boasama hamateanNa i dihalungunhon molo hita malungun dihaluaon? Dia do angka ayat na sian Bibel i na mangurupi alusmu?`

`Aha do hasadaon ni tanda na sian Bibel dohot na sian angka barita di na robi tu haporseaon di haheheon ni Jesus? Lapatanna, aha do tanda sian na robi na mansai gogo patoranghon haheheon ni Jesus?`

`Rimangima 1 Korintus 15: 12-20. Songon dia do halak datuli dipangantusion na imbaru, ia so marhite haheheon ni Kristus, “gabe mago ma nang angka naung monding marhitehite Kristus” (1 Kor. 15: 18), molo nasida naung “mate di bagasan Kristus” pintor bongot tu banua ginjang? Songon dia do hata ni si Paulus on mangondolhon hasintongan ia halak na mate modom ro di ari haheheon di tung Jesus ro mangulahi?`