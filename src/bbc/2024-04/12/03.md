---
title:  Ida Hamu ma Jolma i!
date:   16/12/2024
---

`Jahama Johannes 18: 38-19: 5. Songon dia do si Pilatus i margogo mangelek situan na torop i mangido laho paluahon Jesus?`

Ndang dipaima si Pilatus alus sian Jesus taringot ni hasintongan. Alai, ruar do ibana laho mangelek situan na torop. Di na mangkatai dohot nasida jala ndada paluahon Jesus, si Pilatus disi mamboan dirina tu partingkian na so denggan. Angka sintua ni parguruan marnida ia nasida tarelana do panggomgomi marhite soara ni situan na torop.

Pilatus paboahon hasomalan i ma paluahon sahalak parjahat uju jumpa ari pesta paskah jaala manungkun na olo do situan na torop i molo ibana paluahon “raja ni halak Jahudi.” Songkal situtu, jala longang roha jolma na torop i mangido haluaon ni panamun na margoar Barabas jala ndada Jesus na so jumpang salahna.

Saonari dipungka ma angka hata hinsa dohot bura dompak Jesus. Angka parangan Rom mandandani sungsang duri, baju dapdap dialithon tu dagingNa, dungi ro tu joloNa huhut mangaleai Ibana i ma raja ni halak Jahudi. Tudos songon na manjangkon sahalak kaisar do dibahen nasida disi, alai angkup ni i dibahen nasida dibagasan panginsahion dompak Jesus.

Laho mambuat asi ni roha ni situan na torop i, Pilatus tongtong mangalului dalan laho paluahon Jesus. Diboan Ibana Jesus tu ruar huhut diampehon sungsang duri dohot abit dapdap. Na masa on, na so pinatorang ni si Johannes, patuduhon Jesus marpahean sahalak raja, dohot panggomgomi na joujou tu situan na torop i asa “Ida hamu ma Jolma i!” (Joh. 19: 5). Hata paingothon hita na manjaha di hata ni si Johannes Pandidi di bagasan Johannes 1: 29, “On do Birubiru ni Debata, na mamorsan dosa ni portibi on!” Halongangan do i tutu sahalak panggomgomi sian bangso sileban mamelehon Jesus mardongan pahean ni sahalak raja tu adopan ni halak Israel.

Alai, songon naung dipatuduhon di bagasan Johannes 19: 6-16, situan na torop i joujou asa dipasilangkon Jesus i, marojahan di hataNa na mandok Anak ni Debata. Gabe mabiar si Pilatus jala lan do digogohon ibana laho paluahon Jesus. Alai angka uluan ni nasida manggogohon paruhuman dompak Jesus huhut mandok na mangalo dompak kesar do i molo paluahon Ibana. Diboto nasida pangoloion ni si Pilatus tu kesar lapatanna ndang tarpaluana sahalak jolma na mando ibana sahalak raja. Angka uluan i mandok ai ndang adong raja ni nasida asing sian kesar. Marhite, jutniroha nasida di Jesus tung mansai balga situtu do umbalga sian hirim ni bangso nasida. Laho pasidinghon Jesus, diolohon nasida do pasidingkon tahi ni roha nasida i ma sahalak panggomgomi.

`Gok biar rohana – sahalak panggomgomi sian bangso sileban marsangkap laho paluahon Jesus alai angka sintua ni bangso i, na sasintongna manjangkon Ibana, alai nasida mangidohon Ibana diparsilangkon! Parsiajaran dia do na tabuat sian na masa disi bahen di dirinta sandiri?`