---
title:  Jesus dohot Maria
date:   19/12/2024
---

`Jahama Johannes 20: 11-13. Aha do na masa disi naa patuduhon boasa si Maria Magdalena ndang dope mangantusi dia lapatan ni tanoman naung ungkap i?`

Hatorangan na parpudi taringot tu si Maria di ayat on i ma ditingki ibana laho paboahon tu si Petrus dohot si Johannes taringot tanoman naung ungkap i (Joh. 20: 20. Marlojong do nasidaa tu tanoman i, jala si Maria dohot mulak tu tanoman i dipudi nasida. Dungkon dipamanat si Petrus dohot si Johannes tanoman i, ditadingkon nasida ma tanoman i. Alai na mulak do si Maria tusi huhut, tumatangis, tading ma ibana disi. Pos do roha disi ia ibana nunga godang tumatangis saleleng ni pigapiga ari na aprpudi. Jala saonari, huhut dipaunduk, ditatap ibana tubagasan.

Na pasonggothon ibana disi, adong dua surusuruan parabit na marlinanglinang hundul di bagasan tanoman i, tartungkan inganan ni pat ni hapeahan ni bangke ni Jesus Disungkun nasida tu ibana “Boasa tangis ho, inang?” (Joh. 20: 13). Huhut tumatangis dialusi ibana ai dibuat na mambuat do Tuhanna i, jala ndang diboto manang tudia ditaruhon nasida Ibana.

`Jaham Johannes 20: 14-18. Aha do na paubahon saluhutna di si Maria?`

Mardongan ilu di simalolongna, humusor ma si Maria jala diida disi adong sahalak jongjong dipudina. Mardongan hata na suman tu hata ni angka surusuruan i, disungkun na jongjong i, “Boasa tangis ho, inang? Ise dilului ho?” (Joh. 20: 15). Dirimpu roha ni si Maria, tukang porlak i donganna mangkatai jala mangido pangurupionna laho mangalului bangke ni Jesus.

Dungi dihatahon na Jongjongi ma hatana, “Maria.” I ma hata na paubahon sandok rohana. Tompu, si Maria na tarsonggot i mananda ai Jesus naung hehe i do na mangkatai dohot ibana jala ditanda do Ibana. Digogohon Jesus do asa unang dijama Ibana, ai ingkon jolo nangkok do Ibana tu AmaNa i. Alai ulaon ni si Maria i ma laho jala paboahon tu angka sisean ia Ibana ingkon nangkok “tu Damang jala Amamuna, tu Debatangku jala Debatamuna” (Joh. 20: 17). Diulahon si Maria do ulaonna i. Dibaritahon Ibana tu angka sisean ai nunga didia Ibana Tuhan i jala huhut paboahon saluhutna na pinodahon ni Jesus tu ibana (Joh. 20: 18).

`Jahama 1 Korintus 15: 12-20. Hata ni si Paulus, aha do lapatan ni haporseaon ni halak Kristen molo Kristus i ndang hehe sian angka naung mate?`