---
title:  'Ari na Marmulia: Silang dohot Haheheon'
date:   14/12/2024
---

### Bahen parsiajaran di minggu on, jahama
Joh. 18: 33–19: 5; Joh. 19: 17–22; joh. 19: 25–27; Luk. 2: 34, 35; Joh. 20: 1–18; 1 Kor. 15: 12–20.

> <p>Ayat siapilon</p>
> “Dung i ninna si Latus ma mandok Ibana: Asa raja do Ho? Jadi ninna Jesus ma mangalusi: Songon na nidokmi ma tutu. Raja do Ahu! Umbahen na tubu Ahu jala umbahen na ro Ahu tu portibi on, asa huhatindangkon hasintongan i. Ganup na sian hasintongan i tangihonon ni i do soarangku” (Johannes 18: 37).

Silang dohot ari haheheon ni Jesus i do na gabe impola ni buku Johannes. Sampulu bindu na parjolo manurathon angka na masa saleleng ni tolu satonga taon; alai bindu 11-12 manurathon sian sada manang dua mingga na parpudi.

Buku barita na Uli na opat i manurathon hamamate ni Jesus marhite dalan na marragam. Tungpe na sinurat nasida i sada do na pinaboana, ganup panurat mangondolhon angka impola ni jamita na sumurung na marhasadaon dohot turpuk ni barita na Uli. Mateus mangondolhon hagogonop ni buku na Badia, Markus mangondolhon hasadaon ni pandidion ni Jesus dohot silang, jala buku Lukas gumodang manatap dompak silang na gabe hamamalum dohot haluaon (barita ni panamun na di hau pinarsilang).

Alai si Johannes manggombarhon silang i na gabe patimbohon Jesus, tarlumobi mardomu dohot angka jamita di tingki na sai jotjot didok di bagsan buku on (Joh. 7; 30; Joh. 8: 20; Joh. 12: 27). Jamita na patimbohon on gabe sada barita na lea ala silang i ma paruhuman na lumea na pinamasa ni halak Rom. Partontangan on patuduhon gombaran na lea na pinatuduhon ni si Johannes; Jesus mate di bagasan haleaon, alai di tingki na sarupa, i do na patimbohon Ibana na sangap i ma Sipalua.

_*Parsiajarima parsiajaran samingguon, na laho paradehon tu ari sabat, 21 Desember_