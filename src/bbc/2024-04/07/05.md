---
title:  Panindangion ni si Tomas
date:   13/11/2024
---

`Jahama Johannes 20: 19-31. Aha do na patut tarparsiajari sian ngolu ni si Tomas di haporseaon dohot ganggu ni roha? Aha do na sala na binahen ni si Tomas disi?`

Kristus pataridahon diri tu angka sisean dungkon ari haheheonNa, di ari nasida marpungu huhut marende di sada inganan parginjang mardongan hatahuton. Tomas ndang rap dohot nasida disi. Dungi, dibege ibana hata taringot haheheon sian angka sisean i, alai na marsak do rohana. Barita i ndang sadalan dohot gombaran ni harajaon i. Jala, na olo do sungkun-sungkun rohana bosa Jesus pataridahoan diriNa tu angka sisean na asing di ari na so adong ibana disi.

Didok si Tomas, “Na so tupa porsea ahu, molo so huida di tanganna i bogas ni labang i, laos dijama jarijaringku bogas ni labang i, jala ia so dijama tanganku andorana i” (Joh. 20: 25).

Si Tomas mandok dalanna ibana porsea. Sai jotjot do hata na songonon di surathon di bagasan buku Johannes. Hata ni si Nikodemus mangalusi Jesus, “Songon dia ma tarbahen tubu muse halak, ia naung matua?” (Joh. 3: 4). Di sungkun parompuan di sumur i, “Tuan, tahutahu gari soada di Ho, tole bagas do sumur on; tung sian dia ma tu Ho aek na mangolu?” (Joh. 4: 11). Situan na torop naung dilehon mangan marhite lima roti dohot dua dekke mandok, “Asa dia ma tanda bahenonmu siidaonnami, asa tung porsea hami di Ho? Aha diula Ho? (Joh. 6: 30).

Pangantusion “marnida jala dungi porsea” i do na tinaluhon ni buku Johannes. Di na pajumpang Jesus dohot si Tomas dungkon aari haheheon i, di jou ma ibana asa sumolhot, dungi dijama pamatangNa naung hehe i. Dungi ninna Ibana ma, “Ala diida ho Ahu, umbahen na gabe porsea ho. Martua ma angka na porsea, atik pe so diida! (Joh. 20: 29).

“Ndang dung dipangido Debata hita asa porsea, molo so mangalehon tanda na gogo jala gabe ojahan ni haporseaonta. HagogonNa, huasonaNa, hatigoran ni hataNa, saluhutna dipajongjong marhite panindangion na dengan laho manogu rohanta, jala marlompitganda do ia panindangion i. Alai, ndang dung disalpuhon Debata aangka na olo mambahen ganggu rohanta. Haporseaonta i ingkon do dipaojak di angka tanda, ndada di angka pambahenan” —Ellen G. White, Kebahagiaan Sejati, hlm. 105.

Marhite hata ni Debata, marhite Panompaon, jala marhite pardalanan ni ngolunta, nunga talehon godang situtu tanda na sumurung di haporseaonta di Jesus.

`Molo adong sahalak donganmu manungkon tu ho, Boasama porsea ho tu Jesus? Aha do alus na laho sipasahatonmu?`