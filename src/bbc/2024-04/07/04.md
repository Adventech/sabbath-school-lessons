---
title:  Panindangion ni si Pilatus na so Tinagamna
date:   12/11/2024
---

Marulakhulak si Johannes menurathon gogo ni angka sintua ni parguruan laho manangkup Jesus, mamboan Ibana tu penguhuman, jala mandabu huhum hamatean tu Ibana. Turpuk ni jamita di buku Johannes, na saai jotjot dihatahon Jesus, i ma ia tingki manang ariNa ndang dapot dope, na nidokNa disi i ma ari parhumuanNa i (Joh 2: 4; Joh. 7: 6, 8, 30; Joh. 12: 7, 23, 27; Joh.13: 1; Joh. 17: 1).

Saonari nunga dapot tingkinaa. Jesus ditangkup sian porlak Getsemani, diboan tu jolo ni si Hanas, dungi tu sintua ni Malim Kayapas, dungi dua hali diboan tu jolo ni si Pilatus

Nunga dipatuduhon si Johannes godang sitindangi sian tongatonga ni jola na laho mangkatindahon ai Jesus i do Messias. Saonari si Johannes paboahon si Pilatus, panggomgom na manguhumi Jesus. Sada panindangion na arga do on marningot ia si Pilatus sahalak bangso Rom, sahalak panggomgom, jala sahalak panguhum; alai gumodang siang angka sintindangi i sian halak Jahudi do jala na so tarbarita.

`Songon dia do paruhuman ni is Pilatus dipadomu dohot turpuk ni barita na tarsurat di bagasan buku Johannes? Joh. 18: 38; Joh. 19: 4-22.`

Jesus diboan tu jolo ni si Pilatus sogot manogot na i di ari Jumat (Joh. 18: 28). Sangkap nasida disi laho manaruhon na tartangkup i tibu tu inganan paruhuman. Parange ni Jesus manangko roha ni si Pilatus. Panggomgomi i manungkun Jesus dohot manat jala manangihon hata na ruar sian pamanganNa, “Umbahen na tubu Ahu jala umbahen na ro Ahu tu portibi on, asa huhatindangkon hasintongan i. Ganup na sian hasintongan i tangihonon ni i do soarangku” (Joh. 18: 37).

Tungpe ujungna panggomgom i mandabu uhum hamatean dompak Jesus, alai adong tolu hali ibana mandok ia Jesus i ndang na sala (Joh. 18: 38; Joh. 19: 4, 6). Jala di atas ni hau pinarsilang i di surathon angka hata on “Jesus, halak Nasaret, raja ni Jahudi!” (Joh. 19: 19), pasingkophon panindangionna ise do Jesus i. Alai nangpe songoni tahe, asing sian panindangionna na mandok ndang jumpangna sala ni Kristus i, toongtong do didabu ibana uhum hamatean tu Jesus.

Di jolo ni si Pilatus jongjong hatigoran i sandiri, alai – marhite mangaloas situan na torop i na sai mangosam ibana – Pilatus tongtong mandabu uhum hamatean tu Jesus! Tutu sada gombaran na so patut siihuthonon alai ndang olo mangihuthon hasintongan naung dihusiphon tu bgasan roha dohot pingkiran na mandok ho sintong!

`Aha do na patut taparsiajari sian ngolu ni si Pilatus i ma hamagoan na ro ala managihon hata ni jolma, nang pangosam ni jolma, na manundati hita laho mangulahon na tahaporseai sintong?`