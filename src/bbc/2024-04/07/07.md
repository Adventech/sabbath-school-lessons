---
title:  Pabagashon
date:   15/11/2024
---

Jahama buku Ellen G. White, “Ujian Iman,” hlm. 163-174, di buku Alfa dan Omega, jld. 1; “Dalam Ruang Pengadilan Pilatus,” hlm. 368-389, di buku Alfa dan Omega, jld. 6.

Tomas “marsinggang di pat ni Jesus huhut joujou, Tuhanku jala Debatangku.”

“Dijanghon Jesus do hatana i, alai dipinsang Ibana do gale ni haporseaonna i mardongan hata na lambok, ‘Ala diida ho Ahu, umbahen na gabe porsea ho. Martua ma angka na porsea, atik pe so diida!’ Umbalga hian do roha ni Kristus marnida haporseaon ni si Tomas molo olo ibana mangkaporseai angka donganna. Autsura partingkian saonari on mangihuthon dalan ni si Tomas, ndang adong nanggo sada pe na olo porsea di haluaon, ala ganup jolma na manjanghon Kristus i marhaporseaon marhite panindangion ni donganna.

“Torop do halak na mangaloas diri nasida talu di hata na mandok molo adong di nasida tanda songon na nidapot ni si Tomas sian angka donganna, na olo do nasida porsea. Alai dang diboto nasida, ia di nasida adong do ndada holan tanda na songon i, alai lobi sian i tahe. Torop do halak na, tudos songon si Tomas tarpaima asa mago nian ganggu ni roha nasida i, diujungna ndang mangikalalahon sihol ni nasida. Nanget jala ndang ditagam ujungna nasida gabe jugul ndang porsea. Nasida na mangaloas diri nasida magodang manatap tu haholomon, marungut-ungut jala mangapian, ndang diboto nasida dia na binahen nasida i. Disi nasida manabuhon boni parungut-unguton, jala tapuon nasida ma haholomon. Di ari haporseaon dohot togu ni roha di haporluhon, torop ma halak marnida dirina nunga ndang marhagogoon laho marpangaropan jala porsea” —Ellen G. White, Alfa dan Omega, jld. 6, hlm. 461.

**Sungkun-sungkun Sirangrangan**:

`Aha do imbar ni haporseaon na tangkas tarida sian haporseaon ni si Abraham dohot si Tomas? Aha do na patut taparsiajari sian nasida?`

`Di tongatonga ni UKSS, loas ma nasida na rade mangkatindahon Jesus, songon naung taida di bagasan buku Johannes. Tungpe marimbar baritana i, aha do na nidok ni nasida, jala songon dia nasida saluhutna mangkatindanghon Debata na sarupa?`

`Pilatus pasahathon sungkun-sungkun na mansai gomos: “Aha ma i hasintongan i?” Lehon ma alusmu disungkun-sungkun i mangihuthon dia naung taparsiajari sian bagasan buku Johannes?`

`Ranapima angka hasurirangan na di bagasan Daniel 2 dohot 7. Molo tung pe angka jola di partingkian ni Jesus manjanghon na dua bindu on, parutungan bolon dia do na tajanghon saonari on na so jinanghon nasida na uju i, marhite marnida ia angka hasurirangan i digonopi jala dibahen i gumodang dalan asa porsea?`