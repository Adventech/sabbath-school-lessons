---
title:  Martua ma Angka na Porsea
date:   09/11/2024
---

### Bahen parsiajaran di minggu on, jahama
Joh. 8: 54–58, 1 Musa 12: 3; Rom 4: 1–5; Joh. 12: 1–8; Joh. 19: 4–22, Joh. 20: 19–31; Daniel 2; Daniel 7.

> <p>Ayat siapilon</p>
> “Jadi didok Jesus ma tu ibana: Ala diida ho Ahu, umbahen na gabe porsea ho. Martua ma angka na porsea, atik pe so diida!” (Johannes 20 : 29)

Disandok suratna, Johannes manurathon godang ragam ni jolma, i ma halak mangihuthon partubu, haporseaon, dohot angka paniahapan na marragam, na saluhutna i mangkatindahon ise do Jesus i.

“On do Birubiru ni Debata” (Joh. 1: 36). “Nunga jumpang hami Messias i (astuanna: Kristus)! (Joh. 1: 41). “Nunga jumpang hami Ibana, na nidok ni si Musa” (Joh. 1: 45). “Gurunami, Ho do Anak ni Debata! Ho do raja ni halak Israel!” (Joh. 1: 49). “Atik tung Kristus i Ibana?” (Joh. 4: 29). “Ai nunga hubege jala hutanda hami sandiri, Ibana do tutu Sipalua portibi on” (Joh. 4: 42). “Tung tu ise ma hami laho, ale Tuhan? Di Ho do hata hangoluan sisalelenglelengna!” (Joh. 6: 68). “Olo, Tuhan, na porsea do ahu: Ho do Kristus, Anak ni Debata, na naeng ro tu portibi on” (Joh. 11: 27). “Na mapitung do ahu najolo, alai na marnida do anggo nuaeng” (Joh. 9: 25). “Ida hamu ma rajamuna!” (Joh. 19: 14). “Ai ndang jumpang ahu salana” (Joh. 19: 6). “Tuhanku jala Debatangku!” (Joh. 20: 28).

Angka ise do nasida, jala boasa nasida mangkatindanghon ise do Jesus?

_*Parsiajarima parsiajaran samingguon, na laho paradehon tu ari sabat, 16 November_