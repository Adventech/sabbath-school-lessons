---
title:  Manulak Haroro ni Hangoluan
date:   27/11/2024
---

Pigapiga barita na mardongan arsak di bagasan Bibel adong di bagasan buku Johannes. “Na marsinondang do Panondang i di bagasan na holom, alai ndang dijangkon na holom i. Di portibi on hian do Ibana, jala marhite sian Ibana do manjadi portibi on; hape ndang ditanda portibi on Ibana. Na ro do Ibana manopot na di Ibana hian, gabe ndang dijangkon angka na di ibana i Ibana (Joh. 1: 5, 10, 11). “AHU” ndang dijangkon torop halak sian bangsoNa sandiri.

Ndang longang roha disi molo si Paulus di ari na mangihut paingothon, “Onpe, unang ma bolongkon hamu hiras ni rohamuna, ai balga do upa ni i!” (Heb. 10: 35). Songon naung taida marulakhulak. Kristus ndang dijangkon ala HataNa i ndang dihaporseai jolma i.

“Dalan harohaon ni jolma na mangolu di jaman hamajuon on dipungka mardongan paralangalangan. Halak sungkun-sungkun di saluhut laho manontuhon dia do hasintongan i. Manang dia na martahan sian ujian, dijangkon nasida songon sada hasintongan na togu, gabe sada ojahan di haporseaon ni sahalak jolma. Adong pigapiga halak mameakkon sisongoni dompak hata ni Debata, manulingkiti sandok isi ni hata i mangihuthon parbinotoan ni angka na pistar, mangihuthon parngoluon ni halak na robi, mangihuthon harohaon ni jolma disi, mangihuthon angka jamita sian na robi, mangihuthon angka parkokas di na robi, manang ingan ni jolma na robi na laho manontuhon dia do hasintongan na hinatahon ni Hata i. Dalan na songonon dipungka mardongan jala diatas ni ganggu ni roha di hasintongan ni Hata i. disungkun Kristus i, ‘Alai tagamon jumpang Anak ni jolma i ma haporseaon di tano on di harorona i?’ (Luk. 18: 8)” ”—E. Edward Zinke dan Roland Hegstad, The Certainty of the Second Coming, (Hagerstown, MD: Review and Herald Publishing Association, 2000) hlm. 96.

`Jahama 4 Musa 13: 23-33. Aha do na mambahen hata ni angka na mulak mangkahapi tano Kanaan i gabe dua bagian?`

Dosa ni halak Heber uju nasida di Kadesh-barnea i ma ndang mangkaporseai hata ni Debata. Nunga didok Debata tu nasida asa borhat manaluhon huta i. Sampuludua halak ditongos laho mangkahapi huta i. Mulak nasida mardongan dua hata na marasing. Tumorop mandok hata na sodenggan. Adong angka ulubalang na gogo situtu, huta na pe na gonting situtu, jala patioptiop ujur na so dung hea huida hamu, marhuaso situtu do bangso i. Andul sian i, nunga diparhatoban hami di tano Misir jala adong otik di hami parbinotoan ni sahalak parangan. Sampulu halak sian na mangkahapi i mandok ndang, mangihuthon angka naung godang na niida nasida disi. Dua halak sian na mangkahapi i mandok jadi, mangihuthon haporseaon nasida tu huaso ni hata ni Debata na sumurung i.

`Songon dia do hita margogo pasidinghon roha songon na masa disi? Alai, songon dia do hita pasidingkon ganggu ni roha, mangulahon angka na so denggan alai porsea ia hita mangulahon sangkap ni Debata jala dibahen i, ndang jadi be hita talu?`