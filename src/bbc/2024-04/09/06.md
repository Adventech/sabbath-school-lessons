---
title:  Panguhumon
date:   28/11/2024
---

“Ndang siuhuman na porsea di Ibana; alai anggo na so porsea i, nunga hona uhum, ala so porsea ibana di Goar ni Anak sasada ni Debata... Ai ganup na mangulahon na roa, hosom do rohana di na tiur i, jala ndang didapothon na tiur i, asa unang gabe patar angka ulaonna i. Alai na mangula hasintongan i, didapothon do na tiur i, asa patar parulaonna i; ai di bagasan Debata do diula” (Joh. 3: 18-21, patudos dohot Joh. 1: 10).

`Boasa jolma i diboan tu bagasan paruhuman? Joh. 3: 18, 36; Joh. 5: 24, 38; Joh. 12: 47.`

Panjuaion di Jesus Kristus, Panondang ni portibi on, mamboan hita jumonok tu bagasan gale ni roha dohot pangunjunan ni sibolis. Lapatanna disi hita marhusor sian hatiuron tu bagasan haholomon.

Tu si Hawa dilehon do hatiuron i ma taringot songon dia do pambahenanna dompak hau na ditongatonga ni porlak i. Diunjuni sibolis do si Hawa disi na laho manungkunhon panondang i. Diunjuni ibana disi hata ni Debata mardongan hata ia Debata na gok holong i ndang tutu olo mambunu angka na tinompaNa. Jala dibahen iabna hata mangihuthon rohana. Dipangan ulok i do disi parbue ni hau i jala saonari adong di ibana laho mangkatahon i. Olat ni i na tutu do ulok i. Molo hutapu siian parbue ni hau on, gabe tudoshon Debata ma ahu! Ala dipaotooto, marhusor ma ibana sian panondang i. Jala sinondukna pe manuntun dalan na sarupa.

`Jahama Mateus 4: 1-4. Angka ojahan dia do na pinangke ni Jesus di halongonan pangunjunan na laho manaluhon pangunjunan ni sibolis?`

Adong do di Kristus i pingkiran ni hajolmaon tudos songon pingkiran na adong di si Adam dohot si Hawa, jolma andorang ni aek na sumar, dohot halak Israel di Kadesh-Barnea. Sasintongna boi do sungkunonna boasa Ama na gok holong i manadingkon AnakNa i di halongonan saleleng ni 40 ari dohot 40 borngin ndang adong sipanganon dohot pangaramotion. Jala boi do Ibana disi patuduhon na tutu do ia Ibana anak ni Debata – marhite paubahon angka batu i gabe roti! Alai, dialusi Ibana hata i mardongan Hata ni Debata. Ibana mangula di ulaon ni parbanuaginang jala ndada di bagasan roa ni haportibion. Tung jonok do Ibana disi laho pahusorhon dalanNa marhite manuntun dalan na lipe, na sai jotjot diulahon torop halak, nang nasida na mandok marhaporseaon tahe.