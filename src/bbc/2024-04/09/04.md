---
title:  Porsea dohot Ngolu na Imbaru
date:   26/11/2024
---

`Jahama Johannes 1: 12, 13. Angka dia do dalan na pinaboana disi laho gabe sahalak Kristen?`

Si Johannes manurathon bukuna asa hita porsea tu Jesus jala di na porsea hita adong di hita ngolu na manontong di bagasan goarNa (Joh. 20: 31. Di bagasan Johannes 1: 12, 13, paboahon i masa di bagsan dua dalan. Parjolo, tajanghon Ibana, i ma porsea hita tu Ibana. Paduahon, dilehon Ibana tu hita huaso dohot hagogoon asa gabe anak ni Debata, na digombarhon di bagasan ayat 13 i ma sian Debata ndada sian mudar. Marhite i, adong di hita daging hajolmaon dohot Tondi ni Debata di na gabe sahalak Kristen. Mangolu ma hita di haporseaon, manjanghon Ibana, manatap dompak panorang, alai Ibana do na paimbaruhon rohanta.

Angkup ni i, haporseaon i sandiri sibasabasa ni Debata do na tubu marhitea na manangihon HataNa (Rom 10: 17). “Asa taruli di haporseaon na daulat jala mian di bagasan Kristus, ingkon tandaonta do Ibana songon dia Ibana digombarhon di bagsan Hata i” ”—Ellen G. White, Fundamentals of Christian Education, hlm. 433. “Tondi na marhuaso sian bagasan jala manorangi pingikiran ni jolma, manompa haporseaon dompak Debata” —Ellen G. White Comments, The Seventh-day Adventist Bible Commentary, jld. 7, hlm. 940.

Nasida na porsea manang na manjanghon Anak i na gabe Messias manjanghon hangoluan na manontong. Angkup ni i si Johannes mangondolhon asa manjanghon manang manghaporseai Hata na hinatahon ni Jesus (Joh. 5: 24, 38, 47). Huaso ni Tondi Parbadia do na patubuhon haporseaon (Joh. 16: 7, 8; patudos dohot Rom 8: 16).

`Jahama Rom 8: 16. Dia do uhum ni haluaon di bagasan Jesus na taida di bagasan ayat i?`

Haporseaon, haporseaon mangihuthon Bibel, na dipaojak mardongan huaso Tondi Parbadia di bagasan rohanta, i do na gabe ojahan ni haporseaonta. “Haporseaon i do... pasupasu na umbalga – simalolong na marnida, sipareaon na manangihon” —Ellen G. White, In Heavenly Places, hlm. 104. Dalan na dumenggan mambahen roha asa porsea i ma ingkon adong di hita sada batu ojahan, dalanna hita porsea, dungi porsea. Maralo sian i, hata na sian bibel mandok ai haporseaon i do ojahan, sada sibasabasa sian Debata (Ep. 2: 8, 1 Kor. 1: 17-24, 1 Kor. 2: 1-6). Tapungka sian ojahan ni haporseaon, jala dungi sian i hita magodang di bagasan pangantusion dohot asi ni roha.

`Molo adong sahalak jolma manungkun tu ho i ma dia do na gabe ojahan ni haporseaonmu, songon dia do ho mangalusi i?`