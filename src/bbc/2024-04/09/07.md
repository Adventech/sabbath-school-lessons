---
title:  Pabagashon
date:   29/11/2024
---

Jahama buku ni Ellen G. White, “Alla Menyertai Kita,” hlm. 13-21 di bagasan buku Alfa dan Omega, jld. 5, “Pertentangan,” hlm. 227-273, di bagasan buku Alfa dan Omega, jld. 6

“Di na patutoru diri marhite manolukkon daging hajolmaon di bagasan Ibana, Kristus patuduhon parange na maralo dompak parange ni sibolis. Alai tuat do Ibana dumao tu dalan haleaon. ‘Dipatutoru do dirina; na gabe pangoloi do Ibana paima mate, pola tung mate tarsilang!’ Pil. 2: 8. Songon sintua ni malim na mananggalhon baju hamalimon na mauliutus, jala marhalado marhite manaolukkon ulos na bontar sian sahalak malim, tudos songoni do Kristus manolukkon rupa ni hatoban, jala mamelehon pelean, Ibana do malimna, jala Ibana sandiri do peleanna. ‘Hape ala ni pangalaosinta ibana tartullang, binahen ni hajahatonta ibana mabugang. Ampe tu ibana pinsangpinsang parhitean ni hasonanganta, jala binahen ni bugangna malum itahilala’ Jes. 53: 5.

“Kristus i dipasiding ala ni hita, asa hita dipasangap songon Ibana dipasangap. Dileai do Ibana ala ni dosanta, na di bagasan i ndang parsidohot Ibana, asa hita dipalua alani hatigoranNa na di bagasan i hita ndang parjambar. Ditean Ibana jambar hamateanta, asa parjambar hita di hangoluan na sian Ibana. ‘jala binahen ni bugangna malum itahilala’” —Ellen G. White, Alfa dan Omega, jld. 5, hlm. 19, 20.

**Sungkun-sungkun Sirangrangan**:

`Nunga dilehon Jesus i mansai godang sibasabasa laho paluahon tano on. Didok roham, aha do dalan na dumenggan laho mangurupi dongan mananda hasintongan bolon on jala ro tu Ibana mardongan haporseaon?`

`Aha do pangimbaron bolon di na manulus dalan di hajolmaon dohot haportibion molo dipatudos dohot di na manulus dalam mangihuthon hata ni Debata?`

`Songon dia do angka hata na tubu sian roha dohot pingkiran sadalan dohot hata ni Debata? Angka hata ni hajolmaon na songon dia do na adong dihita gabe marhaporseaon? Songon dia do di angka hagogonop ni hasurirangan manang haulion dohot hahomion di panompaon manogu hita di pingkiran manang parngoluon marhatutu adong Debata dohot tu hatigoran i ma dibagabaga haluaon?`

`Di UKSS, pasahatma alusmu di sungkunsungkun na parpudi sian parsiajaran di ari Selasa. Aha do na patoguhon haporseaonmu? Molo adong sahalak jolma manungkun ho boa ho porsea tu Jesus dohot Hata i, songon dia do alusmu disi?`