---
title:  Mula ni Hangoluan
date:   23/11/2024
---

### Bahen parsiajaran di minggu on, jahama
Joh. 1: 4; Joh. 10: 10; Joh. 1: 12, 13; Joh. 6: 61–68; 4 Musa 13: 23–33; Mat. 4: 1–4.

> <p>Ayat siapilon</p>
> “Gabe didok Jesus ma tu ibana: Ahu do dalan i dohot hasintongan dohot hangoluan. Ndang adong na sahat tu Ama i, ia so marhite sian Ahu” (Johannes 14: 6).

Dibagasan buku Johannes, uju na sinungkunna ise do Ibana, Jesus mangalusi mardongan hata na patuduhon hadebataon. “AHU” hata tangkas na paboahon Debata i sandiri, i ma naung pataridahon diri tu si Musa di bagasan api na marnalanala di tongatonga ni ramba. “AHU NUAENG AHU SOGOT,” i do hataNa tu si Musa (2 Musa 3: 14). Jala Jahowa na sarupa do, “AHU,’ dungi “Gabe daging ma Hata i jala maringan di tongatonga ni hita on, jadi huida hami ma hasangaponna, i ma hasangapon ni Anak sasada na sian Ama i, gok asi ni roha dohot hasintongan” (Joh. 1: 14).

Turpuk hata “AHU” i do turpuk hata na manggohi saluhut buku Johannes. Ayat siapilon di minggu on manggombarhon turpuk ni hata i: “Ahu do dalan i dohot hasintongan dohot hangoluan” (Joh. 14: 6). “AHU” do sinondang ni portibi on, Roti Hangoluan, Harbangan manang pintu di angka birubiru, Parmahan na denggan, dohot Hau Anggur na Sintong.

Mingguon udutanta ma parsiajaranta mardongan hata ni Debata na dilehon tu hita di bagasan buku ni si Johannes. Jala naung ma ranapanta dumao parsiajaran sian angka na masa i, i ma molo tungpe adong godang tanda na gogo na paboahon ai Jesus i do Messia, adong pigapiga halak na manadingkon Ibana. Parsiajaranta ma angka hinorhon ni dua dalan on: laho pasidinghon dosa na sarupa, jala laho manimbangi songon dia hita asa boi manopot nasida na adong di bagasan mara ala mangulahon dosa na songon i.

_*Parsiajarima parsiajaran samingguon, na laho paradehon tu ari sabat, 30 November_