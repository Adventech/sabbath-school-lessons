---
title:  Mangaradoti Sabat
date:  26/08/2021
---

Debata mamarentahon asa saluhut naposo na mangaradoti ari Sabat i. Raphon dohot unang mamunu jala unang manangko songon parenta na marningot ari Sabat, nata pe Bibel ndang mangalehon tu hita secara spesifik taringot tu songon dia tepat na na laho mangaradoti.

`Songon dia do seharusna suasana nanaeng bahenonta jala kembanghonon ta di ari Sabat i? bereng ma di Psalmen 92 dohot Yes 58:13.`

Alana magaradoti Sabat na marlapatan mai marningot panompaon dohot panobusion, suasana ikkon ma nian gabe lasniroha dohot hasonangan dibagasan Debata jala ndang ungutungut.

Marningot Sabat ndang dimulai di ari papituhon. Songon dia Sabat na parjolo songon puncak ni minggu di panompaon i. Hita pe ikkon “Mangingot ari Sabat” selama saminggu jala mangarencanahon sian awal sehingga hita boi mangatur karejonta ditiap minggu asa boi hita na laho “tetap manjaga habadiaon i molo dung ro ari Sabat i”. Paradehon dohot marsengaja saleleng saminggu tarlumobi mai di ari parsiapan (Mrk 15:42) manang na ari Jumat songon kunci manang tambahan tu lasnirohan ta songon antisipasi na paunehon tu ari na istimewa i.

`Aha do aspek sian mangaradoti ari Sabat i na diondolhon di 3 Musa 19:3?`

Mangaradoti ari Sabat tong ma i na marlapatan na mangaradoti hubungan dohot angka keluarga suang songoni nang ale-ale. Debata paradehon tikki na laho bersekutu dohot fokus tu keluarga, nga termasuk disi maradian tu angka pangurupi dohot angka pinahan ta (bereng ma di 2 Musa 20:8-11) Ari Sabat dohot keluarga rap mardalan.

Alana maradian dohot tikki tu keluarga songon asas-asas na ringkot, mangaradoti Sabat tong mai na marlapatan marpartisifasi dibagasan kebaktian raphon dohot Debata ditonga-tonga ni keluarga di gareja. Yesus ro jala manguluhon dibagasan pelayanan ibadah uju di portibion. ( ida ma 3 Musa 23:3; Luk 4:16; Heb 10:25).

Nata pe angka rutinitas ta dohot ritme mingguan ta mungkin tarhopo-hopo, alai, dao dibagasan rohanta, adong do sada sihol ni rohanta na laho mangaradoti Ari Sabat na sejati, persekutuan dohot si panompa. Mangingot na laho pasohon sude na bisnis jala mangarencanahon manggunahon tikki dohot Debata jala mangaradoti hubungan ta, hita masuk tu ritme dohot paradianan Sabat.

`Aha do pengalaman mu sandiri dohot Sabat jala pasu-pasu naung dijalom alani na mangaradoti Sabat? Jala cara na songon dia do ho boi magulahon lobi unggodang na mambahen tikkim na badia songon na sasintong na?`