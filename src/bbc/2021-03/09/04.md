---
title:  Haadongon Naimbaru
date:  24/08/2021
---

Saleleng opat pulu taon nasida maotmaot di halongonan, generasi na imbaru, molo adong, dohot parningotan na samar taringot tu Misir nungga mulai adong. Nasida ampuna pengalaman ni ngolu na tung tandi sian angka pengalaman ni oppu nasida. Ia angka generasi na baru on nungga be mamboto songon dia hurang ni haporseaon ni angka oppu nasidai, jala songon akibat na, nasida ikkon maotmaot di halongonan sementara angka oppu nasidai nungga be marujung ngolu.

Nasida sasintong na mandapot hak na istimewa ampuna inganan na badia ditonga-tonga ni parkemahan i alana nasida boi do jelas marnida ombun na patuduhon kehadiran ni Debata na mangareap diginjang ni biluk nabadia i. ia molo ombun i meret, nasida pe nungga mamboto bahwa nga tikkina be meret jala marhobas-hobas ma nasida jala mangihuton sian pudi. Ia ombun on na mangalehon halambohon di arian dohot sinondang na mangalehon las diborngin ni ari ima na paingothon songon dia holong na tongtongi jala pangaramotion ni Debata tu nasida.

`Aha do na paingothon nasida secara pribadi molo ndung ari Sabat? Jahama 2 Musa 16:14-31.`

Maralo ma tu teologi popular, ia angka ayat-ayat i mambuktihon bahwa sabat ari papituhon nungga adong andorang so dilehon dope  patik di Sinai.

Aha do na masa?

Sipanganon na khusus na disediahon Debata songon sada partanda tiap ari adong fakta bahwa si panompai manjaga na tinompa na. Dohot carana tung massai nyata, Debata paradehon sude angka haporluan na. Tiap ari adong mujijat dohot sipanganon na tarida jala mango dung golap ari. Manang ise nanaeng manimpan tu ari marsogot, gabe busuk jala marbau; alai molo tiap ari Jumat ikkon dua porsi, jala sisana laho dipangan di ari Sabat tetap segar tung sada keajaiban.

Israel saonari ampuna layanan inganan nabadia jala sude angka uhum dohot peraturan na di surathon di Tolu Musa dohot Opat Musa. Tontu sajo, si Musa naung matua manjou sudena halak jalan mangulangi sejarah nasida jala mangingot musena angka uhum naung di Pasahat ni Debata tu nasida (ida ma, 5 Musa 5:6-22).

Generasi na baru on akhirna siap na laho masuk tu Tano Parjanjian. Israel mengalami perubahan kepemimpinan, jala si Musa naung matua na mamastihon bahwa generasion ikkon mangingot ise do nasida jala aha do misi nasida. Si Musa naeng mamastihon unang be diulahi generasi on hasalaan ni angka oppu nasida nasaelaon. Ido alana si Musa mangulangi uhum ni Debata. Sampulu Patik diulahi muse tu generasi on, angka nasiap laho masuk to Kanaan ndang lupa.

`Dibagasan pengalaman mu secara pribadi, haroro ni Yesus paduahalihon ndang hea lobi sian piga-piga tikki dung mate hita. Alani ima, harorona tung massai jonok, bahkan mungkin tung massai jonok situtu sian na tabayangkon. Songon dia ma hita na pabadia Sabat paingothon hita ndang holan taringot tu aha naung dibahen Debata tu hita alai aha do nanaeng bahenon ni Debata dope tu hita molo ro Ibana mangulahi?`