---
title:  Sidalian na Asing  Laho Maradian
date:  25/08/2021
---

Israel marundungundung dibariba ni Yordan. Nasida nungga mambuat wilayah raja Basan dohot dua Raja Amori. Sahali nai, di tikki na sompit on, si Musa manjou bangsoi dohot pasingothon bahwa perjanjian na di Sinai ndang holan tu oppu nasida alai tong do dohot tu nasida. Si Musa mangalanjuthon na mangulahi sampulu parenta sahali nai lao tu kepentingan nasida.

`Bandingkon ma 2 Musa 20:8-11 dohot 5 Musa 5:12-15. Jala aha do perbedaan dibagasan cara uhum Sabat ditardashon dibagasan i?`

Dibagasan 2 Musa 20:8, parenta dimulai dohot hata “Ingot”. 5  Musa 5:12 dimulai dohot hata “tetap ma ingot”. Hata “ingot” tarida piga-piga tikki na mangihut dibagasan parenta na adong di 5 Musa 5:15. Dibagasan ayat on, nasida dipaboa na laho marningot bahwa nasida hatoban. Nata pe generasion nungga malua sian parhatobanon i, jala nasida ikkon ditubuhon dibagasan parhatobanon seandai na ma ndang adong penyelamatan na ajaib on. Parenta Sabat ima na paingothon bahwa Debata na sarupa na aktif dibagasan panompaon tong do aktif dibagasan haluaon nasida: Ai tama ingkon ingoton mu naposo do ho na jolo di tano Misir, gabe ditogihon Jahowa, Debatam ho ruar sian i marhite sian tangan na gogo dohot botohon na toltol; ala ni do umbahen didokkon Jahowa Debatam ho pabadiahon ari Sabat I (5 Musa 5:15).

Hasintongan on sosok do tu keadaan ni bangso Israel di tikki i, jongjong na padua halihon di batas ni tano parjanjian i, dungkon generasi na parjolo gagal dohot songoni parir na. Ndang margello na laho manaluhon kota i songon angka oppu nasida na bungkas sian tano Misir. Nasida mamorluhon Debata na sarupa na bertindak dohot “tangan na gogo” dohot “botohon na toltol”.

Sabat mambahen dimensi tambahan. Alana Debata sipalua, Israel ikkon mangaradoti ari Sabat (5 Mus 5:15).

Tontu sajo, panompaon ndang dao sian parenta Sabat, bahkan tahe di 5 Musa, nata pe adong angka motivasi na beda. Dibagasan artina tontu, paluahon Israel sian Misir ima songon titik awal na laho tu panompaon na imbaru, na adong mirip na dohot panompaon di buku 1 Musa. Israel songon bangso naung dipalua, ima na tinompa na imbaru (bereng muse, missal na Yes 43:15).

Jala alana 2 Musa dibereng songon symbol ni haluaon sian dosa, ima, panobusion, hita boi na laho mandapot dibagasan Sabat sada simbol panompaon dohot panobusion. Alana, dohot cara na nyata, Sabat mangarahon hita tu Yesus, si panompa jala si partobus hita.

`Jahama Yohannes 1:1-13. Aha do na diajarhon ayat-ayat on taringot tu Yesus songon si panompa jala sipartobus ta?`