---
title:  Angka Uraturat Ni Nabalisaon
date:  10/07/2021
---

### Namardomu tu parsiajaran di minggu on, jahama
Mat 10:34-39; Luk 12:13-21; Flp 2:5-8; Luk 22:14-30; Mat 23:1-3.

> <p>Ayat Siapilon</p>
> â€œAi ia disi pangiburuon dohot hatongkaron, disi ma hagaoron dohot sandok ulaon hajahaton.(Yak 3:16)

Aspen sada goarni hau nu tung massai uli jala hau na bagak, boi timbona 45-90 kaki manang na hira-hira 15-30 meter. Angka hau Aspen on simbur mangodang di inganan na iklim na ngali dohot panas na lambok. Parhau ni hau aspen on biasana do dibahen gabe angka perabot suang sogoni nang mambahen korek api dohot harotas. Ursa dohot angka binatang na asing jotjot do mangallangi angka hau aspen na gelleng di tikki musim dingin alana di kulitni hau aspen on godang do vitamin. Ia hau aspen on ikkon godang do hona sinar ni mataniari, jala leleng mangolu- bahkan tahan di musim dingin, na gabe sipanganon na penting di musim dingin di angka binatang na marragam pe.

Alai, ia hau aspen on gabe terkenal alani fakta ia uratna ma na umbalga sian sandok angka hau na adong di portibion. Angka uratna mangarerak marhitehite na mangossop ditoru ni tano angka vitamin na mambahen koloni na boi mangarerak lobi hatop partubuna jala bidang. Ia hau aspen on ganjang na mangolu olo sampe 150 taon, alai angka organisme na adong di toru tano an boi lumeleng mangalu na boi sampe marribu taon.

Di parsiajaran di minggu on, hita nanaeng laho manjumpai angka urat-urat na mambahen hita on balisaon. Tung massai bahat do na mambahen hita on ndang pajumpa dohot paradianan na sejati dibagasan Yesus Kristus. Piga-piga na adong mai tung massai paltak situtu jala naso pola godang mamorluhon angka perhatianta. Na asing memang adong na hurang jelas tu hita songon angka organisme na adong di toru ni hau aspen naso haidaan di toru ni tano i, hita pe mungkin ndang ittor sadar tu angka sikapta dohot nang angka tindakan ta naung padaohon hita sian sipaluanta i.

_*Parsiajarima parsiajaran samingguon na laho paradehon tu ari sabat, 17 Juli_