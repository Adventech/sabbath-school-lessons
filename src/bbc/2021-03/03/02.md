---
title:  Yesus Mamboan Bolatbolat
date:  11/07/2021
---

Tung massai otik do halak na manghalashon konflik. Hita naeng ma nian dibagasan hadaemon dohot lasniroha. Bahkan hita pe mangajarhon di seminar-seminar taringot tu pardamean dohot angka resolusi konflik di angka gareja-gareja manang na lembaga ta.

`Jahama Mat 10:34 – 39. Aha do maksud ni Yesus disi di tikki Ibana mandokhon bahwa Ibana ro ndang mamboan dame alai tahe tung mamboan podang do? Jala aha do lapatan nion, marningot hita bahwa Yesus i ma “Raja Dame” (Yes 9:6).`

Pandohan ni Yesus di Mat 10:34-39, tung maralo situtu do dohot intuisi. Juruselamat, na ro songon sada poso-poso naso margello, alihalih songon sada raja na gogo na dihumaliangi dohot angka soldadu na togos, na manjamitahon holong tu angka tetangga dohot na angka musu pe tahe, jala saonari musena pabotohon tu angka siseanna bahwa di naro Ibana na laho mamboan parbolatan dohot nang angka pargumulan. Angka sisean-Na dohot angka na umbegesa gabe sungkun-sungkun tu roha nasida, jala suang songoni nang hita pe sungkun-sungkun do tu rohanta “Ai boasa gabe songoni”

Mateus 10:35 sasintong na taringot tu kepatuhan dohot nang kesetiaan. Mangutip sian Mika 7:6, Yesus manantang angka na tumangihon Ibana asa mambahen pilihan tu hatongtongon. Sahalak dakdanak ikkon do manghormati natorasna. Ido sada parsiaratan ni uhum naung dijalo ni si Musa di dolok i. Jala ido tong sada bagian sian mode operasi nuang dilumbahon Debata. Alai, molo holong ido na laho patundukhon komitmen ni na mambenge Yesus, ima songon sada keputusan na maol. Sahalak ina manang ama ikkon do manghaholongi jala mangarawat ianakhonna, agan pe molo holong i ikkon lobi sian komitmen ni natuatua tu Yesus, ipe mamorluhon sada keputusan na maol. Hal na utama gabe parjolo, Yesus paingothon hita dibagasan perikop on.

Yesus pasahathon pilihan i dohot mangarumushon tolu kalimat, masing-masing manggunahon istilan layak. Kelayakan ndang gabe didasarhon tu standar moral na untimbo manang na manaluhon dosa. Kelayakan didasarhon marhitehite songon dia do hubungan ni sasahalak i dohot Yesus. Hita gabe layak ditikki hita mamillit Ibana diginjang ni saluhut – termasuk mai omak ta, amang ta manang na angka anaka ta. Hita mamillit hasusaan ni silangi dohot mangihuthon Yesus i.

“Ndang adong keinginanku na untimbo sian na mamereng angka naposota menjiwai dohot marsemangat diagama na murni na manguluhon nasida na laho mamorsan silang jala mangihuthon Yesus. Borhat ma ho angka naposo siseanna ni Yesus, na dikendalihon ni angka prinsip, marpahean jubah na pita dohot na sintong. Sipaluam do manuntut ho tu posisi na paling sesuai dohot bakatmu jala manang didia pe ho gabe marlakku” – Ellen G.White, Testimonies for the Church, jld.5, hlm.87.

`Sipata do hita dipaksa mamorsan silang ndang alani pilihanta sandiri, jala sipata hita on dohot sukerela na laho mamorsan silang i. Manang na dia pei, aha do kuncina na laho mamorsan silang i dohot setia?`