---
title:  Marpangansi
date:  14/07/2021
---

Sahalak pangansi ima sada na malo marsindawara, na tung massai malo na laho tarida alai ndang songon dirina sandiri. Ia istilah on adong do pitu hali dipakke dibagasan buku Mateus 23 dibagasan sada jamita di ida Yesus tung patar na laho pailahon angka siboto surat dohot nang angka parisi, pusat ni uluan ni ugamo Yahudi (Mat 23:13, 14, 15, 23, 25, 27, 29). Injil pabotohon jala patuduhon tu hita pelean asini roha ni Yesus dohot na laho mangampuni angka na mangalakkup, sijalo beo, sibabi jalang suang songoni nang angka pamunu, alai Ibana otik do na laho patuduhon asiasi tu angka halan pangansi (bereng ma godang angka referensi tambahan sian Mat 6 : 2, 5, 16; Mat 7:5; mat 15: 7-9;Mat 22:18)

`Jala jahama Mat 23: 1- 13 jala daftarhon ma opat karakteristik utama sian sahalak pangansi na didok ni Yesus disi.`

Yesus manggolongkon opat karekteristik sian angka siboto surat dohot nang angka Parisi pe. Dibagasan spectrum ni Yudaisme di abad na parjolo dung masehi, ia halak parisi wakil ni agama tradisional na topat. Jala tartarik do nasida di patik na tarsurat dohot na lisan jala mangondolhon tu habadian ni angka ritual. Gambaran sian sisi na asing ima sian Saduki, sakelompok angka pimpinan na mora-mora, jala sering mai dikaithon dohot angka imam-imam na elit. Nasida tung massai Hellenis (ima na manghatai bahasa Yunani dohot marngoluhon ditongatonga ni keluarga angka filsafat Yunani) jala nasida ndang porsea taringot tu paruhuman nang ari parpudi. Hita ingkon manggambarhon nasida on songon angka golongan na liberal. Na dua kalompok on marsala hinorhon ni na marpangansi.

Manurut Yesus, hita on gabe sahalak pangansi molo ndang taulahon aha angka na tadokhon, ditikki hita mambahen stadart ni agama lobi sungkar tu halak na asing molo ndang tabahen standart ni agamai sogoni tong tu hita, ditikki hita naeng dipuji alani semangat ni partondiaonta, jala ditikki hita manghalomohon pujian dohot hatomanon na holan tu Debata sandiri. Ndang parduli songon dia tajom dohot podasna pandohan on, keterlibatan ni Yesus dohot halak angka pangansi tetap dibagasan holong nang perhatian, bahkan nang tu halak pangansi sandiri pe.

“Asi asi ni Debata na tarida sian pardompahan ni anak-Nai ditikki Ibana tumatangis mamereng bagas joro dohot musena angka na mambege Ibana. Dibagasan soara na nenget alani dok niroha-Na dohot ilu na manetek, Ibana mangaranapi jala marsuara, ‘Yerusalem, Yerusalem, ho ingkon mamunu angka panurirang, mangalempari dohot batu angka naung diutus tu ho! Nga marpigapiga hali Ahu masihol naeng laho papunguhon ho, songon anakni manuk na ditoruni habongni indukna, alai ho ndang olo!”- Ellen G.White, Alfa dan Omega, jld.6, hlm.251.

`Boasa ma ho ndang porlu na gabe sahalak pamimpin agama na laho gabe marsalah tu angka ragam ni angka pangansion na dikutuk Yesus tung massai karas dison? Jala songon dia ma hita na laho marsiajar na laho mamereng pangansion di bagasan dirinta sandiri molo tung adong i? jala songon dia ma hita na laho pasidingkon i?`