---
title:  Ahut tu diri
date:  12/07/2021
---

Tarsongon cerita partubu ni hau aspen i dohot system ni uratna na adong tung bagas jala bolon di toru ni tanoi, mangahut tu diri ima songon sada bagian sian system na adong ditoru tano na nidokmai songon “dosa”, na umbahen hita dang boi mandapot paradianan na sumurung na sian Yesus. Sian saluhut na angka eskpresi ni dosa dibagasan ngolunta, mangahut tu diri ma ekspresi ni dosa i na unggampang jala tulus boi di ulahon kan? Sian saluhutna hita on, mangahut tu diri alami doi jala tudosanna songon dia ma hita molo marhosa.

`Jahama, Luk 12:13- 21. Jala patorangma angka masalah na disorot disi dibagasan parumpamaan ni Yesus i. Manang na mangarencanahon masa depan, holan mamikkirhon diri sandiri dohot mangekspresihon hutiasi harajaon ni Debata? Molo ndang, hira-hira ndang pola ringkot, jala aha do na dilumbahon Yesus tu hita on?`

Parumpamaan on adong holan di buku Lukas do jala diceritahon songon alusni sukkun-sukkun anonim sian saluhut na umbegesa. Manukkun sian sada sukkun-sukkun na adong hubunganna dohot warisan, Yesus sandiri mangalusi dohot manolak peran ni hakim ditonga-tonga ni na marsaudara, sebalikna, Yesus mamillit na laho mangarahon jarini tanganna tu parsoalan na umbalga, ima mangahut tu diri. Ibana manggali lobi umbagas na laho patuduhon tu hita angka tumpukan- tumpukan ni  urat-urat di saluhutna angka tindakan-tindakan ta be.

`Pikkirhon ma taringot tu pandohan angka na mangahut tu diri dibagasan ngolum. Jala songon dia ma sifat mangahut tu diri masionggoran hubunganta dohot Debata, dohot pasanganta suang songoni nang keluarga, dohot anggota keluarga di garejatta, hombar jabuta, kolega di ingananta markarejo, jala aha do hinsu na adong dapotmu di Flp 2:5-8?`

Molo holan na marfokus tu angka na ringkot dohot ambisi, sandiri do, na mora naso adong goarna di bagasan parumpamaan ni Yesus lupa na laho mampartimbangkon kenyataan ni surgo naso haidaan. Lobi umbalga, lobi dumenggan, dohot lan na asing dope na dumenggan ndang prinsip dasar sian harajaon ni Debata. Si Paulus mangalehon tu hita saotik aha do na mandorong Yesus di tikki Ibana mamutushon na laho gabe pangganti ta.

Filipi 2:5-8 patorangkon tu hita songon dia do cetak biru ni naso mangahut tu diri, martoruk ni roha, dohot marholong ni roha. Ia molo holong tu Debata dohot holong tu dongan jolma ndang na mandorong hita dohot prioritas ta, ujungna hita on holan na paturehon angka lumbungta di portibion tu dirinta sandiri jala papunguhon tung massai otik arta di surgo i (Mat 6:20).

`Boasa songoni gampang hita tarjorat dibagasan angan angan na laho mamora dohot sigodang arta? nata pe songoni hita on porlu do hepeng na godang laho martahan mangolu, boasa hita on ndang paduli nga tung pola massa bahat  di hita, alai hita on ikkon do lobi gumodang dope nian.`